@1B [DD] #, ,RGYA GAR SKAD DU, A'ARYA AAKshA YA MA TI NI RDE SHA
t'I K'A, BOD SKAD DU, 'PHAGS PA BLO GROS MI ZAD PAS BSTAN PA RGYA
CHER 'GREL PA, TSIG GI MNGA' BDAG 'JAM DPAL [DD]

GZHON NUR GYUR PA LA PHYAG 'TSAL LO, ,STON PA'I GTZO BO SANGS
RGYAS BCOM LDAN DANG, ,BSTAN PA 'JUG 'BYUNG DAM PA'I CHOS MCHOG
DANG, ,'CHAD DU 'JUG DANG 'CHAD PA 'KHOR GYI GTZO, ,

SH'A RI'I BU DANG BLO GROS MI ZAD DANG, ,GZHAN YANG MTSAN SMOS
'DI DAG GIS MTSON PA'I, ,'GRO BA GSUM GYI BLA MA DKON MCHOG GSUM,
,PHYOGS DUS KUN NA BZHUGS PA MA LUS LA, ,SPYI BO

SA LA GTUGS TE PHYAG 'TSAL NAS, ,SPYOD PA GANG GIS 'PHAGS RNAMS
NGES 'BYUNG TSUL, ,THABS MKHAS 'DUS PA CHEN PO NGES PA 'DI, ,BDAG
PAS BLO ZHAN RNAMS LA PHAN GDAGS

PHYIR; ,BLA MA'I LUNG LAS BRTEN TE TSIG TZAM DBYE, ,'DI LA DGOS
PA DANG, BRJOD PAR BYA BA DANG, 'BREL BA DANG, BSDUS PA'I DON
DANG, TSIG GI DON RNAM PA 'DI LNGAS BSHAD PAR BYA'O, ,

@2A *, ,DE LA MDO SDE'I DGOS PA NI MI GNAS PA'I MYA NGAN LAS 'DAS
PA STE, DE THABS 'DIS THOB PAR BYED PA'I PHYIR RO, ,BRJOD PAR BYA
BA NI MI ZAD PA BRGYAD CU STE, DE LA MI ZAD PA BRGYAD CU NI SEMS
BSKYED PA DANG,

BSAM PA DANG, SBYOR BA DANG, LHAG PA'I BSAM PA DANG, PHA ROL TU
PHYIN PA DRUG DANG, TSAD MED PA BZHI DANG, MNGON PAR SHES PA LNGA
DANG, BSDU BA'I DNGOS PO BZHI DANG, SO SO YANG DAG PAR RIG PA
BZHI DANG,

RTON PA BZHI DANG, BSOD NAMS KYI TSOGS DANG, YE SHES KYI TSOGS
DANG, BYANG CHUB KYI PHYOGS SUM CU RTZA BDUN DANG, ZHI GNAS DANG,
LHAG MTHONG DANG, GZUNGS DANG, SPOBS PA DANG, CHOS KYI MDO BZHI

DANG; BGROD PA GCIG GI LAM DU GYUR PA DANG, THABS LA MKHAS PA'O,
,'BREL PA NI DE GNYIS 'BREL BA STE, THABS DANG THABS CAN DU GYUR
BA'I PHYIR RO, ,BSDUS PA'I DON NI RNAM PA BCU DGU STE, GLENG GZHI
DANG, GLENG BSLANG

BA DANG; CHOS RNAMS KYI GZHI DANG, DE'I 'BRAS BU DANG, BDAG DANG
GZHAN GYI DON BYED PA DANG, SNYING BRTZE BA DANG, YO BYAD DANG,
YONGS SU SMIN PAR BYA BA'I MTHU DANG, BSTAN PAR BYA BA'I MTHU
'THOB PA DANG, DE'I THABS SHES

@2B PA DANG; ,TSOGS KYI LAM DANG, SBYOR BA'I LAM DANG, MTHONG
BA'I LAM DANG, SGOM PA'I LAM DANG, DER SBYOR BAR BYED PA DANG,
LUNG BSTAN PA THOB PA DANG, DE THOB PAR BYA BA RNAM PAR GZHAG PA
DANG, RANG BYANG CHUB DANG, CHOS KYI 'KHOR LO BSKOR BA STE, DE LA
BSDUS PA'I DON

BSTAN PA NI MDO SDE'I DON BDE BAR ZIN PAR BYA BA'I PHYIR RO, ,DE
LA 'DI SKAD BDAG GIS THOS PA ZHES BYA BA NAS BRTZAMS TE, TSAD MED
BRJOD DU MED PA'I BYANG CHUB SEMS DPA' DANG THABS CIG GO ZHES BYA
BA YAN CHAD KYIS GLENG GZHI BSTAN TO, ,DE NAS BCOM LDAN 'DAS
BYANG CHUB SEMS

DPA'I SPYOD PA LA 'JUG PA ZHES BYA BA NAS BRTZAMS TE, CHOS NYAN
PA'I PHYIR 'DUS SO ZHES BYA BA YAN CHAD KYIS GLENG BSLANG BA
BSTAN TO, ,DE NAS TSE DANG LDAN PA SHA RADVA TI'I BUS ZHES BYA BA
NAS BRTZAMS TE, 'DI NI BYANG CHUB SEMS DPA' RNAMS KYI SEMS MI ZAD
PA'O ZHES BYA BA YAN CHAD KYIS

CHOS RNAMS KYI GZHI BSTAN TO, ,GZHAN YANG BTZUN PA SHA RADVA TI'I
BU, BYANG CHUB SEMS DPA' RNAMS KYI BSAM PA MI ZAD PA ZHES BYA BA
NAS BRTZAMS TE, 'DI NI LHAG PA'I BSAM PA MI ZAD PA'O ZHES BYA BA
YAN CHAD BSAM PA DANG, SBYOR BA DANG, LHAG PA'I BSAM PA GSUM GYIS
DE'I 'BRAS

BU BSTAN TO, ,DE NAS TSE DANG LDAN PA SHA RADVA TI'I BUS ZHES BYA
BA NAS BRTZAMS TE, SNGON GYI SBYANGS PA BYAS PA STONG PHRAG SUM
CU RTZA GNYIS MI SKYE BA'I CHOS LA BZOD PA THOB PA YAN CHAD PHA
ROL TU PHYIN PA DRUG GIS BDAG DANG GZHAN GYI DON BYED PA BSTAN
TO, ,DE NAS BYANG CHUB SEMS DPA' BLO GROS

MI ZAD PAS ZHES BYA BA NAS BRTZAMS TE, BTZUN PA SHA RADVA TI'I BU
BYANG CHUB SEMS DPA' RNAMS KYI BTANG SNYOMS MI ZAD PA ZHES BYA BA
YAN CHAD KYIS SNYING BRTZE BA BSTAN TO, ,GZHAN YANG BTZUN PA SHA
RA DVA TI'I BU ZHES BYA BA NAS BRTZAMS TE, BYANG CHUB SEMS DPA'
RNAMS KYI MNGON PAR

SHES PA LNGA MI ZAD PA ZHES BYA BA YAN CHAD KYIS YO BYAD BSTAN
TO, ,GZHAN YANG BTZUN PA SHA RADVA TI'I BU ZHES BYA BA NAS
BRTZAMS TE, BSDU BA'I DNGOS PO BZHI MI ZAD PA ZHES BYA BA YAN
CHAD KYIS YONGS SU SMIN PAR BYED PA'I MTHU BSTAN TO, ,GZHAN YANG
BTZUN PA SHA RADVA TI'I BU

@3A *, ,ZHES BYA BA NAS BRTZAMS TE, SO SO YANG DAG PAR RIG PA
BZHI MI ZAD PA ZHES BYA BA YAN CHAD KYIS BSTAN PAR BYA BA'I MTHU
'THOB PA BSTAN TO, ,GZHAN YANG BTZUN PA SHA RA DVA TI'I BU ZHES
BYA BA NAS BRTZAMS TE, RTON PA BZHI MI ZAD PA ZHES BYA BA YAN
CHAD KYIS DE'I

THABS SHES PA BSTAN TO, ,GZHAN YANG BTZUN PA SHA RADVA TI'I BU
ZHES BYA BA NAS BRTZAMS TE, BSOD NAMS DANG YE SHES KYI TSOGS MI
ZAD PA'O ZHES BYA BA YAN CHAD KYIS TSOGS KYI LAM BSTAN TO, ,BTZUN
PA SHA RA DVA TI'I BU ZHES BYA BA NAS BRTZAMS TE, 'DI DAG NI
BYANG CHUB SEMS

DPA' RNAMS KYI STOBS MI ZAD PA'O ZHES BYA BA YAN CHAD KYIS SBYOR
BA'I LAM BSTAN TO, ,GZHAN YANG BTZUN PA SHA RADVA TI'I BU ZHES
BYA BA NAS BRTZAMS TE, BYANG CHUB KYI YAN LAG BDUN NO ZHES BYA BA
YAN CHAD KYIS MTHONG BA'I LAM BSTAN TO, ,GZHAN YANG BTZUN PA SHA
RADVA TI'I BU ZHES

BYA BA NAS BRTZAMS TE, LAM MI ZAD PA'O ZHES BYA BA YAN CHAD KYIS
SGOM PA'I LAM BSTAN TO, ,GZHAN YANG BTZUN PA SHA RADVA TI'I BU
ZHES BYA BA NAS BRTZAMS TE, ZHI GNAS DANG LHAG MTHONG MI ZAD PA'O
ZHES BYA BA YAN CHAD KYIS DER SBYOR BAR BSTAN TO, ,GZHAN YANG
BTZUN PA SHA RADVA

TI'I BU ZHES BYA BA NAS BRTZAMS TE, GZUNGS DANG SPOBS PA MI ZAD
PA ZHES BYA BA YAN CHAD KYIS LUNG BSTAN PA THOB PA BSTAN TO,
,GZHAN YANG BTZUN PA SHA RADVA TI'I BU ZHES BYA BA NAS BRTZAMS
TE, CHOS KYI MDO BZHI MI ZAD PA ZHES BYA BA YAN CHAD KYIS DE THOB
PA RNAM PAR GZHAG PA BSTAN

TO; ,GZHAN YANG BTZUN PA SHA RA DVA TI'I BU ZHES BYA BA NAS
BRTZAMS TE, BGROD PA GCIG PA'I LAM MI ZAD PA ZHES BYA BA YAN CHAD
KYIS RANG BYANG CHUB PA BSTAN TO, ,GZHAN YANG BTZUN PA SHA RA DVA
TI'I BU ZHES BYA BA NAS BRTZAMS TE, THABS MI ZAD PA ZHES BYA BA
YAN CHAD KYIS CHOS KYI

'KHOR LO RAB TU BSKOR BA BSTAN TO, ,TSIG GI DON NI BSDUS PA'I DON
RIG PAR BYA BA'I PHYIR TE, 'DI SKAD BDAG GIS THOS PA DUS GCIG NA
ZHES BYA BA LA SOGS PA'I DON RGYAS PAR STON PA GANG YIN PA'O, ,DE
LA GLENG GZHI NI MDO SDE 'BYUNG BA'I RGYU STE, YANG DAG PAR SDUD
PAR MDZAD PA

@3B RNAMS KYIS YID CHES PAR BYA BA'I PHYIR THAMS CAD DU SMOS SO,
,DE 'ANG GNAS DANG STON PA DANG, 'KHOR PHUN SUM TSOGS PAS RAB TU
PHYE BA STE, GNAS GANG NA GANG ZHIG ,SU DAG DANG THABS CIG TU
BZHUGS NAS CHOS KYI RNAM GRANGS 'DI BSHAD CES SBYAR RO, ,DE LA
GNAS NI YON

TAN THAMS CAD KYI TSOGS DPAG TU MED PA ZHES BYA BA'I BAR GYIS
BSTAN, STON PA NI SANGS RGYAS KYI MDZAD PA LHUN GYIS GRUB PA
RGYUN MI 'CHAD CES BYA BA'I BAR GYIS BSTAN, 'KHOR NI BRJOD DU MED
PA'I BYANG CHUB SEMS DPA' ZHES BYA BA'I BAR GYIS BSTAN TO, ,DE LA
'DI SKAD BDAG GIS

THOS PA DUS GCIG NA ZHES BYA BA LA SOGS PA NI 'PHAGS PA SDUD PA
MDZAD PA RNAMS KYI TSIG STE, 'DI SKAD CES BYA BA NI MDO SDE 'DI
LAS MI ZAD PA BRGYAD CU ZHIG 'OG NAS 'BYUNG BA LA BYA'O, ,BDAG
GIS THOS PA ZHES BYA BA NI GZHAN LAS NYID GTAM DU THOS PA NI MA
YIN GYIS SDUD PA MDZAD PA

NYID KYIS BCOM LDAN 'DAS LAS MNGON SUM DU RNA BA'I DBANG POS THOS
PA LA BYA'O, ,DUS GCIG NA ZHES BYA BA NI DE BZHIN GSHEGS PA SKYE
BO MANG PO'I DON LA, DUS GZHAN DAG TU NI MDO SDE 'CHAD CING SEMS
CAN GYI DON GZHAN MDZAD PAS MDO SDE 'DI DUS GCIG CIG TU BSHAD DO
ZHES BYA BA'I

THA TSIG GO, ,RNAM PA GNYIS SU SDUD PAR MDZAD PA NYID DUS GZHAN
DAG TU CHOS GZHAN MNYAN NAS, DUS GCIG CIG TU MDO SDE 'DI LAN CIG
MNYAN PA LA'ANG BYA STE, DUS GCIG LAN CIG MNYAN PA DES SDUD PAR
MDZAD PA NYID MANG DU THOS PA DANG, THOS PA 'DZIN PA YIN PAR YANG
ZHAR

LA BSTAN TO, ,BCOM LDAN 'DAS ZHES BYA BA NI BGEGS BCOM PA DANG
LDAN PA LA BYA STE, BGEGS KYANG 'DIR BLA NA MED PA'I BYANG CHUB
THOB PA LA BAR DU GCOD PAR BYED PA BDUD RNAM BZHI LA BYA'O, ,BDUD
RNAM BZHI NI LHA'I BU'I BDUD DANG, NYON MONGS PA'I BDUD DANG,
PHUNG PO'I BDUD

DANG; ,'CHI BDAG GI BDUD DO, ,DE LA LHA'I BU'I BDUD NI BYANG CHUB
KYI SHING DRUNG DU BYAMS PA'I TING NGE 'DZIN GYIS BCOM, NYON
MONGS PA'I BDUD KYANG BYANG CHUB MNGON PAR RTOGS PA'I TSE BCOM,
PHUNG PO'I BDUD KYANG BYANG CHUB MNGON PAR RTOGS PA'I TSE KUN
GZHI RNAM PAR SHES PA GNAS YONGS

@4A *, ,SU GYUR PAS BCOM, 'CHI BDAG GI BDUD KYANG GRONG KHYER
YANGS PA CAN DU MYA NGAN LAS 'DA' BA LAS MI 'DA' BAR ZLA BA GSUM
DU TSE'I 'DU BYED SLAR BSNUR TE, TSE LA DBANG THOB PAS 'CHI BDAG
GI BDUD KYANG DER BCOM MO, ,YANG NA 'DI LA LEGS PA MNGA' BAS,
BCOM

LDAN 'DAS ZHES BYA STE, LEGS PA ZHES BYA BA NI DBANG PHYUG DANG,
GZUGS BZANG BA DANG, GRAGS PA DANG, DPAL DANG, YE SHES DANG,
BRTZON 'GRUS RNAMS LA BYA STE, DE LA DBANG PHYUG NI 'JIG RTEN
DANG 'JIG RTEN LAS 'DAS PA'I LONGS SPYOD BLA NA YOD PA DANG, BLA
NA MED PA DANG

LDAN PA LA BYA'O, ,GZUGS BZANG BA NI SKYES BU CHEN PO'I MTSAN SUM
CU RTZA GNYIS DANG, DPE BYAD BZANG PO BRGYAD CU DANG LDAN PA'O,
,GRAGS PA NI 'JIG RTEN DANG 'JIG RTEN LAS 'DAS PA'I YON TAN PHUN
SUM TSOGS PAR PHYOGS THAMS CAD DU GRAGS PA LA BYA'O, ,DPAL NI

BDAG NYID KYI BSAM PA YONGS SU RDZOGS PA DANG, DPAG BSAM GYI
SHING DANG YID BZHIN GYI NOR BU RIN PO CHE BZHIN DU SEMS CAN
THAMS CAD KYI DPAL DU GYUR TE, RE BA YONGS SU RDZOGS PA LA BYA'O,
,YE SHES NI SHES BYA'I DNGOS PO THAMS CAD LA MA CHAGS SHING THOGS
PA MED PAR

MKHYEN PA LA BYA'O, ,BRTZON 'GRUS NI BSKAL PA GRANGS MED PA GSUM
GYI BAR DU SEMS CAN GYI DON MI GTONG BA'I BRTZON 'GRUS DANG LDAN
PA LA BYA'O, ,RGYAL PO'I KHAB CES BYA BA NAS, YON TAN THAMS CAD
KYI TSOGS DPAG TU MED PA NA BZHUGS ZHES BYA BA'I BAR DU BCOM LDAN
'DAS KYI GNAS

PHUN SUM TSOGS PA BSTAN TE, DE LA RGYAL PO'I KHAB CES BYA BA NI
RGYAL PO'I KHAB KYI GRONG KHYER CHEN PO LA BYA'O, ,YANG NA RGYAL
PO NI SANGS RGYAS BCOM LDAN 'DAS CHOS KYI RGYAL PO LA BYA'O,
,KHAB NI CHOS KYI RGYAL PO DE BZHUGS PA'I GNAS LA BYA STE, DE
YANG DON DAM PAR CHOS KYI DBYINGS

RNAM PAR DAG PA NYID LA BZHUGS PAS CHOS KYI DBYINGS NYID LA
BYA'O, ,KHAB DE YANG MTSAN NYID RNAM PA BDUN GYIS BSTAN TE, ZAB
PA'I MTSAN NYID DANG, RGYA CHE BA'I MTSAN NYID DANG, YONGS SU
BZUNG BA'I MTSAN NYID DANG, RGYU PHUN SUM TSOGS PA'I MTSAN NYID
DANG, 'BRAS BU PHUN SUM

@4B TSOGS PA'I MTSAN NYID DANG, RGYAS PA'I MTSAN NYID DANG, RDZU
'PHRUL PHUN SUM TSOGS PA'I MTSAN NYID DO, ,DE LA DE BZHIN GSHEGS
PA'I SPYOD YUL ZHES BYA BA ZAB PA'I MTSAN NYID BSTAN TE, DE BZHIN
GSHEGS PA'I SPYOD YUL NI NAM MKHA'I DBYINGS DANG 'DRA BAR DMIGS
PA DANG RNAM PA YONGS

SU MA CHAD PAS ZAB BO, ,RIN PO CHE BKOD PA'I 'KHOR GYI KHYAMS
ZHES BYA BAS RGYA CHE BA'I MTSAN NYID BSTAN TE, STOBS DANG MI
'JIGS PA LA SOGS PA SANGS RGYAS KYI CHOS RIN PO CHE RNAMS KYIS
SPRAS SHING BRGYAN PA 'AM, YANG NA DE BZHIN GSHEGS PA'I MTHU LAS
BYUNG BA'I RIN PO CHE RNAMS

KYI PHO BRANG DE SPRAS PAS NA DE SKAD CES BYA'O, ,DE BZHIN GSHEGS
PA THAMS CAD KYI GNAS ZHES BYA BAS YONGS SU BZUNG BA'I MTSAN NYID
BSTAN TE, GNAS DE GZHAN GYIS BZUNG BA MA YIN GYI, DE BZHIN GSHEGS
PA'I ZHABS KYIS BCAGS SHING BYIN GYIS BRLABS ZHES BYA BA'I THA
TSIG GO, ,

BSOD NAMS CHEN PO'I RGYAN GYI TSOGS BSAGS PA ZHES BYA BAS RGYU
PHUN SUM TSOGS PA'I MTSAN NYID BSTAN TE, DE BZHIN GSHEGS PA'I
GNAS CHOS KYI DBYINGS DE BSOD NAMS DANG YE SHES KYI TSOGS DPAG TU
MED PA'I RGYU LAS BYUNG BA ZHES BYA BA'I THA TSIG STE, YE SHES
KYI TSOGS DNGOS

SU MA SMOS KYANG CHOS KYI DBYINGS DE BSOD NAMS DANG YE SHES KYI
TSOGS GNYI GA YONGS SU RDZOGS PA LAS THOB PAS NA YE SHES KYI
TSOGS KYANG ZLAS BSTAN TE, TSOGS DE GNYIS BYANG CHUB CHEN PO THOB
PA'I RGYAN YIN PA'I PHYIR RO, ,DE LA BSOD NAMS DANG YE SHES KYI
TSOGS CHE BA YANG GZHI DANG, SKYED

PA DANG; RANG BZHIN CHE BA'I PHYIR TE, DE LA GZHI NI DE BZHIN
GSHEGS PA'I SKU'I PHRIN LAS SO, ,SKYED PA NI THUGS KYI PHRIN LAS
SO, ,RANG BZHIN NI GSUNG GI PHRIN LAS TE, SKU DANG THUGS DANG
GSUNG KHYAD PAR CAN DE LTA BU LAS BYUNG BAS NA CHEN PO ZHES
BYA'O, ,SPYOD PA CHEN PO'I

RGYU MTHUN PA ZHES BYA BA DANG, SANGS RGYAS THAMS CAD CHOS RNAM
PAR SMIN PAS MNGON PAR 'GRUB PA ZHES BYA BA'I THA TSIG 'DI GNYIS
KYIS 'BRAS BU PHUN SUM TSOGS PA'I MTSAN NYID BSTAN TE, DE LA
SPYOD PA CHEN PO ZHES BYA BA NI SA DANG PHA ROL TU PHYIN PA LA
SOGS PA'I SPYOD PA LA BYA BA 'AM, YANG NA

@5A *, ,SANGS RGYAS DANG BYANG CHUB SEMS DPA' CHEN PO RNAMS KYI
SPYOD PA YIN BAS NA SPYOD PA CHEN PO ZHES BYA STE, SPYOD PA DE
DAG DANG MTHUN PA'I 'BRAS BU LA RGYU MTHUN PA ZHES BYA'O, ,SANGS
RGYAS THAMS CAD KYI CHOS ZHES BYA BA NI STOBS DANG MI 'JIGS PA
DANG MA 'DRES PA LA SOGS PA LA

BYA'O; ,CI'I PHYIR SANGS RGYAS KYI CHOS ZHES BYA ZHE NA, NYAN
THOS DANG, RANG SANGS RGYAS LA SOGS PA DANG THUN MONG MA YIN PA'I
PHYIR TE, CHOS DE DAG GI RNAM PAR SMIN PA LAS BYUNG BAS NA RNAM
PAR SMIN PAS MNGON PAR GRUB PA ZHES BYA'O, ,BYANG CHUB SEMS DPA'
CHEN PO'I GNAS ZHES BYA BAS

RGYAS PA'I MTSAN NYID BSTAN TE, GNAS DE NA BYANG CHUB SEMS DPA'
SA CHEN PO LA GNAS PA RNAMS KYANG BZHUGS TE, BCUD KYIS RGYAS ZHES
BYA BA'I THA TSIG GO, ,CHOS KYI DBYINGS MTHA' YAS PAR BSTAN ZHES
BYA BAS RDZU 'PHRUL PHUN SUM TSOGS PA'I MTSAN NYID BSTAN TE, RDZU
'PHRUL

GYI MTHUS ZAG PA DANG BCAS PA DANG ZAG PA MED PA'I CHOS RNAMS SO
SO YID BZHIN DU SBYAR TE BSTAN PA MTHA' YAS PA LA BYA'O, ,DE
BZHIN GSHEGS PA'I RNAM PAR SPRUL PA'I BYIN GYI BRLABS ZHES BYA BA
NAS YON TAN THAMS CAD KYI TSOGS DPAG TU MED CES BYA BA'I BAR GYIS
RDZU 'PHRUL DE

NYID LAS RNAM PA DGUR PHYE NAS BSTAN TE, DGU GANG ZHE NA, SPRUL
PA DANG SGYUR BA'I RDZU 'PHRUL DANG, NYON MONGS PA MED PA'I
GZHI'I RDZU 'PHRUL DANG, 'OD GSAL BA'I RDZU 'PHRUL DANG, PHYIN CI
MA LOG PA'I RDZU 'PHRUL DANG, KUN DU MDZES PA'I RDZU 'PHRUL DANG,
DGOS PA DANG

BCAS PA'I RDZU 'PHRUL DANG, THEG PA CHEN PO'I CHOS LA LONGS SPYOD
PA'I RDZU 'PHRUL DANG, RGYUN MI 'CHAD PA'I RDZU 'PHRUL DANG, BDE
BA DANG LDAN PA'I RDZU 'PHRUL TE, DE LA DE BZHIN GSHEGS PA'I RNAM
PAR SPRUL PA'I BYIN GYI BRLABS ZHES BYA BAS SPRUL PA DANG SGYUR
BA'I RDZU 'PHRUL BSTAN TE,

DE LA SPRUL PA NI MED PA LAS YOD PAR SPRUL PA'O, ,SGYUR BA NI RDO
DANG SHING LA SOGS PA'I DNGOS PO NGAN PA LAS GSER DANG DNGUL DANG
RIN PO CHE LA SOGS PAR BSGYUR BA'O, ,CHAGS PA MED PA'I SPYOD YUL
GYI YE SHES LA 'JUG PA ZHES BYA BAS NYON MONGS PA MED PA'I GZHI'I
RDZU 'PHRUL BSTAN TE,

@5B 'DOD CHAGS LA SOGS PA'I DRI MAS MA CHAGS MA GOS PA'I YE SHES
KYI CHOS KYI DBYINGS DE LA 'JUG PA'I PHYIR RO, ,DGA' BA CHEN PO
YANG DAG PAR SKYED PA ZHES BYA BAS 'OD GSAL BA'I RDZU 'PHRUL
BSTAN TE, 'OD GSAL BA'I RDZU 'PHRUL GYIS SEMS CAN RNAMS DGA' BAR
'GYUR BA'I PHYIR RO, ,

DRAN PA DANG BLO GROS DANG RTOGS PA LA 'JUG PA ZHES BYA BAS PHYIN
CI MA LOG PA'I RDZU 'PHRUL BSTAN TE, DRAN PAS DMIGS PA LA MA
RMONGS, BLO GROS KYIS CHOS KYI DON RTOGS, RTOGS PAS CHOS KYI DON
DE GTAN LA 'BEBS SHING DBANG DU GYUR PAS NA PHYIN CI MA LOG PA'O,
,KUN NAS MA BSLAD

PA ZHES BYA BAS KUN DU MDZES PA'I RDZU 'PHRUL BSTAN TE, RDZU
'PHRUL GYI SPYOD LAM LA SOGS PAS MDZES PAS GZHAN GYIS SMAD CING
'PHYAS GDAGS PA LA SOGS PA MED PA'I DON TO, ,YE SHES RNAM PAR
SPYOD PA ZHES BYA BAS DGOS PA DANG BCAS PA'I RDZU 'PHRUL BSTAN
TE, 'JIG RTEN

DANG 'JIG RTEN LAS 'DAS PA'I YE SHES RNAM PA SNA TSOGS KYIS SO
SO'I SKYE BO DANG 'PHAGS PA RNAMS KYI DON DU GAR RIGS RIGS SU
STON PA LA BYA'O, ,MA CHAGS PA'I RTOGS PA LA 'JUG PA ZHES BYA BAS
THEG PA CHEN PO'I CHOS LA LONGS SPYOD PA'I RDZU 'PHRUL BSTAN TE,
DE ZHES BYA BAS

NI GONG DU SMOS PA'I YE SHES KYI SPYOD PA LA BYA STE, 'JIG RTEN
GYI YE SHES RNAM PAR SPYOD PA LA MA CHAGS PA'I RDZU 'PHRUL GYIS
THEG PA CHEN PO'I CHOS LA LONGS SPYOD CES BYA BA'I DON TO, ,PHYI
MA'I MTHA'I BSKAL PAR MNGON PAR BSTOD PA ZHES BYA BAS RGYUN MI
'CHAD PA'I RDZU 'PHRUL BSTAN TE, RDZU

'PHRUL DE DANG NAM DU YANG MI 'BRAL BAS RTAG TU LDAN PAR BSNGAGS
SHING BSHAD CES BYA BA'I THA TSIG GO, ,YON TAN THAMS CAD KYI
TSOGS DPAG TU MED PA ZHES BYA BAS BDE BA DANG LDAN PA'I RDZU
'PHRUL BSTAN TE, 'JIG RTEN DANG 'JIG RTEN LAS 'DAS PA'I YON TAN
DRAN PA NYE BAR GZHAG

PA LA SOGS PA BYANG CHUB KYI PHYOGS DANG STOBS DANG MI 'JIGS PA
LA SOGS PA SANGS RGYAS KYI CHOS RNAMS KYI YON TAN RNAMS DANG LDAN
NA BDE BA PHUN SUM TSOGS PA'I PHYIR RO, ,BZHUGS TE ZHES BYA BA NI
GNAS DE LTA BU NA SPYOD LAM BZHI'I TSUL DU BZHUGS PA'AM, TSAD MED
PA BZHI'I TSUL

@6A *, ,DU BZHUGS PA LA BYA'O, ,BCOM LDAN 'DAS CHOS THAMS CAD KYI
MNYAM PA NYID NI MNGON PAR RDZOGS PAR SANGS RGYAS ZHES BYA BA LA
SOGS PA NI GNAS DE LTA BU NA BZHUGS PA'I STON PA PHUN SUM TSOGS
PA'I YON TAN RNAM PA BZHI BSTAN TE, BDAG GI DO NA YONGS SU

RDZOGS PA DANG, GZHAN GYI DON YANG DAG PAR BRNYES PA DANG, GZHAN
GYI DON BYED NUS PA DANG, BLA NA MED PA'I MTHU DANG LDAN PA'I YON
TAN NO, ,DE LA CHOS THAMS CAD KYI MNYAM PA NYID NI MNGON PAR
RDZOGS PAR SANGS RGYAS ZHES BYA BAS BDAG GI DON YONGS SU RDZOGS
PA BSTAN TE,

'DUS BYAS DANG 'DUS MA BYAS KYI CHOS THAMS CAD KYI MNYAM PA NYID,
STONG PA NYID DANG MTSAN MA MED PA MNGON PAR RDZOGS PAR SANGS
RGYAS PA NYID BDAG GI DON YONGS SU RDZOGS PA'O, ,CHOS KYI 'KHOR
LO NI BSKOR ZHES BYA BA DANG, SLOB MA SHIN TU DUL BA MTHA' YAS
PA'I TSOGS

NI MNGA' ZHES BYA BA'I TSIG GNYIS KYIS GZHAN GYI DON YANG DAG PAR
BRNYES PA BSTAN TE, JI LTAR CHOS KYI 'KHOR LO RAB TU BSKOR CE NA,
GANG GI PHYIR SLOB MA SHIN TU DUL BA MTHA' YAS PA'I TSOGS MNGA'
BAS CHOS KYI 'KHOR LO RAB TU BSKOR BAR RIG PAR BYA'O, ,DE LA CHOS
KYI

'KHOR LO RAB TU BSKOR BA YANG 'PHAGS PA'I LAM YAN LAG BRGYAD LEGS
PAR BSHAD PA LA BYA STE, 'PHAGS PA'I LAM GYI CHOS DE YANG 'KHOR
LO DANG 'DRA BA'I PHYIR CHOS KYI 'KHOR LO ZHES BYA STE, JI LTAR
'KHOR LO NI LTE BA DANG, RTZIBS DANG MU KHYUD GSUM GYIS 'KHOR LOR

GYUR PA DE BZHIN DU 'PHAGS PA'I LAM YAN LAG BRGYAD PA LAS YANG
DAG PA'I NGAG DANG, YANG DAG PA'I LAS KYI MTHA' DANG, YANG DAG
PA'I 'TSO BA GSUM NI TSUL KHRIMS KYI PHUNG POR RTOGS TE, LTE BA
DANG 'DRA'O, ,YANG DAG PA'I LTA BA DANG, YANG DAG PA'I RTOG PA
DANG, YANG DAG

PA'I DRAN PA DANG, YANG DAG PA'I RTZOL BA BZHI NI SHES RAB KYI
PHUNG POR RTOGS TE, RTZIBS DANG 'DRA'O, ,YANG DAG PA'I TING NGE
'DZIN NI SPROS PA THAMS CAD ZHI BAR BYED PAS NA MU KHYUD DANG
'DRA'O, ,RNAM PA GNYIS SU NA JI LTAR 'KHOR LO RIN PO CHE DES
PHYOGS MA RGYAL BA RNAMS NI RGYAL

@6B BAR BYED, RGYAL BA RNAMS SU GNAS 'CHA' BA DE BZHIN DU 'PHAGS
PA'I LAM GYI CHOS 'DI YANG SA GONG MA MA THOB PA RNAMS NI SGRIB
PA LAS RGYAL NAS THOB PAR BYED, SGRIB PA SPANGS NAS THOB PA RNAMS
LA NI GNAS SO, ,RNAM PA GSUM DU NA JI LTAR 'KHOR LO DE MGYOGS SU
'GRO ZHING, BLA

'OG KUN TU DGRA SEL BA DE BZHIN DU 'PHAGS PA'I LAM YAN LAG BRGYAD
PA 'DI YANG SHES RAB MYUR BA'I RANG BZHIN CAN YIN PAS BLA MA NI
GZUGS DANG, GZUGS MED PA'I KHAMS KYI NYON MONGS PA SEL, 'OG TU NI
'DOD PA'I KHAMS KYI NYON MONGS PA SEL BAS NA 'KHOR LO

DANG 'DRA'O, ,RNAM PA BZHIR NA CHOS KYI 'KHOR LO RNAM PA BCU
GNYIS LAN GSUM DU BSKOR BA LA YANG BYA STE, 'DI NI SDUG BSNGAL
GYI BDEN PA, 'DI NI KUN 'BYUNG BA'I BDEN PA, 'DI NI 'GOG PA'I
BDEN PA, 'DI NI LAM GYI BDEN PA'O ZHES BSTAN PA DANG, SDUG BSNGAL
NI

SHES PAR BYA, KUN 'BYUNG NI SPANG BAR BYA, 'GOG PA NI MNGON DU
BYA, LAM NI BSGOM PAR BYA'O ZHES BSTAN PA DANG, SDUG BSNGAL SHES
PAR BYAS ZIN PAS, YANG SHES PAR BYA MI DGOS, KUN 'BYUNG BA SPANGS
ZIN PAS YANG SPANG MI DGOS, 'GOG PA MNGON SUM DU BYAS ZIN

PAS YANG MNGON SUM DU BYA MI DGOS, LAM BSGOMS ZIN PAS YANG BSGOM
MI DGOS ZHES DE LTAR 'PHAGS PA'I BDEN PA BZHI LA LAN GSUM BSHAD
NA RNAM PA BCU GNYIS SU 'GYUR BA DE LA CHOS KYI 'KHOR LO RAB TU
BSKOR BA ZHES BYA'O, ,SLOB MA SHIN TU DUL BA MTHA' YAS PA'I

TSOGS NI MNGA' ZHES BYA BA NI LHA DANG MI'I NANG NA DE BZHIN
GSHEGS PAS MI BSTAN MI BSGRAL BA MED PAS NA LHA DANG MI THAMS CAD
SLOB MA YIN, DE LTAR MANG BAS NA MTHA' YAS PA YIN LA, DE DAG
BSTAN BSLABS TE, LAM LOG PA LAS BZLOG CING YANG DAG PA'I LAM LA

ZHUGS PAR GYUR PA NI SHIN TU DUL BA ZHES BYA'O, ,CHOS THAMS CAD
LA DBANG NI BRNYES ZHES BYA BAS GZHAN GYI DON BYED NUS PA BSTAN
TE, 'DUS BYAS DANG 'DUS MA BYAS PA'I CHOS 'DAS PA DANG, MA 'ONGS
PA DANG, DUS RING POS CHOD PA DANG, THAG RING PO NA GNAS

@7A *, ,PA YANG MNGON DU GYUR PA BZHIN DU MKHYEN CING RTOGS TE,
CHOS THAMS CAD LA DBANG BRNYES PAS GZHAN GYI DON BYED PA LA YANG
THOGS PA MED PA'I PHYIR GZHAN GYI DON BYED NUS PA'I YON TAN DU
BSTAN TO, ,SEMS CAN THAMS CAD KYI BSAM PA'I TSUL NI SHIN TU
MKHYEN

ZHES BYA BA LA SOGS PA TSIG LHAG MA BZHIS BLA NA MED PA'I MTHU
DANG LDAN PA'I YON TAN BSTAN TE, TSIG DE BZHI LAS KYANG SANGS
RGYAS KYI YON TAN BLA NA MED PA STON PAS BLA NA MED PA'I MTHU
DANG LDAN PA'I YON TAN NO, ,DE NYID KYANG RNAM PA BZHI STE, THUN
MONG MA YIN PA'I YON TAN DANG, YO

BYAD KYI TSOGS DANG LDAN PA'I YON TAN DANG, MI BSKYOD PA'I MTHU
DANG LDAN PA'I YON TAN DANG, RGYUN MI 'CHAD PAR SBYOR BA'I YON
TAN NO, ,DE LA SEMS CAN THAMS CAD KYI BSAM PA'I TSUL NI SHIN TU
MKHYEN ZHES BYA BAS THUN MONG MA YIN PA'I YON TAN BSTAN TE, SEMS
CAN RNAMS

KYI KHAMS DANG, RANG BZHIN DANG, BSAM PA DANG, BAG LA NYAL BA
RNAMS CI 'DRA BAR MKHYEN NAS, DE DANG MTHUN MTHUN DU CHOS STON
PA'O, ,DBANG PO DAM PA'I MCHOG NI BRNYES, ,ZHES BYA BAS YO BYAD
KYI MCHOG DANG LDAN PA'I YON TAN BSTAN TE, MIG LA SOGS PA'I DBANG
PO

DRUG DANG, DAD PA'I DBANG PO LA SOGS PA NI CHOS RTOGS SHING GTAN
LA 'BEBS PA'I YO BYAD YIN TE, DE DAG KYANG GZHAN GYI DBANG PO
DANG MI 'DRA BAR GCIG GIS KYANG THAMS CAD LA DBANG BYED NUS PAS
DBANG PO'I MCHOG CES BYA STE, DPER NA MIG GI DBANG POS LTA NUS PA
DE BZHIN DU

NYAN PA DANG SNOM PA DANG RO MYANG BA LA SOGS PA DBANG PO'I LHAG
MA RNAMS KYIS BYA BA YANG BYED NUS PA LTA BU'O, ,DE LTAR DBANG PO
GCIG GIS KUN GYI BYA BA BYED NUS PA'I DAM PA DE YANG MTHAR PHYIN
CING MCHOG TU GYUR PA BRNYES PA SNA TSOGS BRNYES PA ZHES BYA'O,
,SEMS CAN THAMS CAD

KYI NYON MONGS PA'I BAG CHAGS KYI MTSAMS LEGS PAR 'JOMS PA LA NI
MKHAS ZHES BYA BAS MI SKYO BA'I MTHU DANG LDAN PA'I YON TAN BSTAN
TE, KHAMS GSUM DANG, 'GRO BA LNGA DANG, SKYE GNAS BZHI RNAMS SU
GTOGS PA'I SEMS CAN THAMS CAD KYI NYON MONGS PA'I BAG CHAGS

@7B THOG MA MED PA'I DUS NAS BSGOS SHING BSAGS PA, PHUNG PO PHYI
MA LEN PA'I NYING MTSAMS SBYOR BA LEGS PAR RTZAD NAS 'BYIN CING
MA LUS PA SPONG BA LA SKYO BA MI MKHYEN PA'I PHYIR RO, ,SANGS
RGYAS KYI MDZAD PA LHUN GYIS GRUB PA NI RGYUN MA CHAD CING ZHES
BYA BAS, RGYUN MI 'CHAD PAR SBYOR

PA'I YON TAN BSTAN TE, DE BZHIN GSHEGS PA'I MDZAD PA BSTAN PA 'DI
LA MA ZHUGS PA'I SEMS CAN RNAMS BSTAN PA 'DI LA GZUD PA DANG,
BTZUD PA RNAMS YONGS SU SMIN PAR MDZAD PA DANG, SMIN PA RNAMS
RNAM PAR GROL BAR MDZAD PA LA 'BAD CING RTZOL MI DGOS PAR LHUN
GYIS

GRUB PA NYID DU GYUR CING SEMS CAN GYI MTHA' JI SRID YOD KYI BAR
DU MDZAD PA DE GSUM YONGS SU MI GTONG BAS RGYUN MI 'CHAD PAR
SBYOR BA ZHES BYA'O, ,RNAM PA GNYIS SU NA TSIG DE DAG GIS BCOM
LDAN 'DAS KYI YON TAN RNAM PA BZHI BSTAN TE, MNGON PAR BYANG CHUB
PA'I YON TAN DANG, CHOS

'CHAD PA'I YON TAN DANG, MTHU'I YON TAN DANG, BDAG DANG GZHAN GYI
DON MI NYAMS PA'I YON TAN NO, ,DE LA BCOM LDAN 'DAS CHOS THAMS
CAD MNYAM PA NYID NI MNGON PAR RDZOGS PAR SANGS RGYAS ZHES BYA
BAS MNGON PAR BYANG CHUB PA'I YON TAN BSTAN TE, MNGON PAR BYANG
CHUB

PA YANG RNAM PA GNYIS TE, CHOS THAMS CAD MNGON PAR BYANG CHUB PA
DANG, MNYAM PA NYID MNGON PAR BYANG CHUB PA'O, ,DE LA CHOS THAMS
CAD MNGON PAR BYANG CHUB PA NI MING DANG MTSAN MA DANG, RNAM PAR
RTOG PA RNAMS PHYIN CI MA LOG PAR THUGS SU CHUD PA'O, ,MNYAM PA
NYID MNGON

PAR BYANG CHUB PA NI DE BZHIN NYID THUGS SU CHUD PA STE, DE LA
CHOS THAMS CAD MNGON PAR BYANG CHUB PAS NI THOGS PA MED PA'I YE
SHES DANG LDAN PAR BSTAN TO, ,DE BZHIN NYID MNGON PAR BYANG CHUB
PAS NI CHAGS PA MED PA'I YE SHES DANG LDAN PAR BSTAN TO, ,CHOS
KYI 'KHOR LO RAB TU

BSKOR, SLOB MA SHIN TU DUL BA MTHA' YAS PA'I TSOGS NI MNGA' ZHES
PA'I TSIG 'DI GNYIS KYIS CHOS 'CHAD PA'I YON TAN BSTAN TO, ,CHOS
THAMS CAD LA DBANG NI BRNYES ZHES BYA BA LA SOGS PA'I TSIG BZHIS
MTHU'I YON TAN BSTAN TE, MTHU YANG SKABS 'DIR MNGON PAR

@8A *, ,SHES PA DRUG PO RDZU 'PHRUL DANG, LHA'I MIG DANG, GZHAN
GYI SEMS SHES PA DANG, LHA'I RNA BA DANG, SNGON GYI GNAS DRAN PA
DANG, 'CHI 'PHO DANG, SKYE BA SHES PA DANG, ZAG PA ZAD PA MNGON
PAR SHES PA LA BYA STE, DE LA CHOS THAMS CAD LA DBANG BRNYES PAS

RDZU 'PHRUL GYI MNGON PAR SHES PA BSTAN TE, LHA'I MIG GIS KYANG
THAG RING PO NA 'DUG PA'I DNGOS PO MNGON SUM DU MTHONG BA LA SOGS
PA'I SGO NAS CHOS THAMS CAD LA DBANG BRNYES PA'I PHYIR RDZU
'PHRUL GYI NANG DU BSDU'O, ,SEMS CAN THAMS CAD KYI BSAM PA'I TSUL
MKHYEN PAS

GZHAN GYI SEMS SHES PA DANG, LHA'I RNA BA DANG SNGON GYI GNAS
DRAN PA GSUM BSTAN TO, ,DBANG PO DAM PA'I MCHOG BRNYES PA DANG,
SEMS CAN THAMS CAD KYI NYON MONGS PA'I BAG CHAGS KYIS MTSAMS
SBYOR BA 'JOMS PA LA MKHAS PA GNYIS KYIS ZAG PA ZAD PA MNGON PAR
SHES PA BSTAN

TE; ZAG PA NI NYON MONGS PA LA BYA'O, ,DE LA ZAD PA YANG GNYEN PO
DANG SPANG BAR BYA BA GNYIS KYIS BSTAN TE, GNYEN PO NI DBANG PO'I
MCHOG GO, ,SPANG BAR BYA BA NI NYON MONGS PA'I BAG CHAGS SO,
,SANGS RGYAS KYI MDZAD PA LHUN GYIS GRUB PAR RGYUN MA CHAD CES
BYA BAS BDAG DANG

GZHAN GYI DON MI NYAMS PA'I YON TAN BSTAN TO, ,RNAM PA GSUM DU NA
BCOM LDAN 'DAS CHOS THAMS CAD KYI MNYAM PA NYID NI MNGON PAR
RDZOGS PAR SANGS RGYAS ZHES BYA BA LA SOGS PAS SANGS RGYAS BCOM
LDAN 'DAS KYI YON TAN RNAM PA BRGYAD BSTAN TE, BRGYAD GANG ZHE
NA,

BDAG GI DON PHUN SUM TSOGS PA DANG, GZHAN GYI DON PHUN SUM TSOGS
PA DANG, 'KHOR PHUN SUM TSOGS PA DANG, MTHU PHUN SUM TSOGS PA
DANG, THABS MKHAS PA PHUN SUM TSOGS PA DANG, 'DOGS PA PHUN SUM
TSOGS PA DANG, BYA BA RDZOGS PA PHUN SUM TSOGS PA DANG,

SKYES BU'I MTHU'I SBYOR BA PHUN SUM TSOGS PA'I YON TAN RNAMS
BSTAN TE, MDO'I TSIG BRGYAD DANG GO RIMS BZHIN SBYAR RO, ,DGE
SLONG BRGYA STONG PHRAG DRUG CU'I DGE SLONG GI DGE 'DUN CHEN PO
DANG ZHES BYA BA LA SOGS PAS BCOM LDAN 'DAS KYI 'KHOR PHUN SUM
TSOGS PA BSHAD DE, 'KHOR

@8B DE'ANG RNAM PA GNYIS TE, NYAN THOS KYI 'KHOR DANG, BYANG CHUB
SEMS DPA'I 'KHOR RO, ,DE LA DE BZHIN GSHEGS PA'I BKA' LA SHIN TU
ZHUGS PA ZHES BYA BA YAN CHAD KYIS NI NYAN THOS KYI 'KHOR PHUN
SUM TSOGS PA BSTAN TO, ,DE MAN CHAD KYIS NI BYANG CHUB SEMS DPA'I
'KHOR

PHUN SUM TSOGS PA BSTAN TO, ,DE LA DGE SLONG BRGYA PHRAG DRUG CU
ZHES GRANGS NGES PA BSTAN PA YANG SNGON BCOM LDAN 'DAS LAS SDUD
PA POS MDO SDE 'DI THOS PA'I TSE LHA DANG KLU LA SOGS PA TSE RING
PO RNAMS KYANG 'KHOR DE NA 'KHOD 'KHOD PA DE NYID PHYIS MDO SDE
'DI SDUD PA'I TSE NA YANG

'KHOD DE, GRANGS NGES PA 'DIS MA 'KHRUL BA'I DON RTAGS SU RUNG
ZHING PHYI MA RNAMS YID CHES PAR BYA BA'I PHYIR SMOS SO, ,DGE
SLONG ZHES BYA BA NI SKABS 'DIR NYON MONGS PA BCOM PA LA BYA'O,
,DGE 'DUN ZHES BYA BA NI LTA BA DANG SPYOD PA LA SOGS PA MTHUN
PAS LTA BA GZHAN GYIS MI PHYED PA

LA BYA'O, ,CHEN PO ZHES BYA BA NI RGYUN DU ZHUGS PA LA SOGS PA'I
'BRAS BU THOB PA LA YANG BYA'O, ,GNYIS SU NA NYON MONGS PA BCOM
PAS NA CHEN PO ZHES BYA'O, ,THAMS CAD KYANG CANG SHES PA'I SEMS
DANG LDAN PA ZHES BYA BA NI RTA CANG SHES KYI YON TAN BRGYAD PO
DUL BA'I YON TAN DES SHING

G-YUNG BRTAN CHE BA DANG, MI SRUN PA MED PA'I YON TAN GROGS LA ZA
'PHRA LA SOGS PAS MI 'TSE BA DANG, RGYU'I YON TAN RTA'I RIGS DANG
YUL SA BZANG PO NAS SKYES PA DANG, SEMS KYI YON TAN 'GRO BA'I
GNAS SU MA PHYIN PAR BAR MA DOR ZAS LA SEMS MI 'BYUNG STE LAM NA
BSNYAB

CING MI ZA BA DANG, MGYOGS PA'I YON TAN 'GRO BA'I GNAS SU MYUR DU
PHYIN PAR BYED PA DANG, TSAD KYI YON TAN LCAGS BYAD BZANG ZHING
BONG CHE BA DANG, LONGS SPYOD KYI YON TAN RTZA DANG CHAS LA NGAN
MA MI BYED CING RTOG PAS MI 'CHAGS PA DANG, LTA BA'I YON TAN NGAM
GROG DANG G-YANG SA

LA SOGS PA SPANGS TE, LAM BDE BA MTHONG ZHING RTZOL BA DE BZHIN
DU 'PHAGS PA NYAN THOS CANG SHES PA YANG DUL BA'I YON TAN DBANG
PO MI RGOD CING THUL BA DANG, MI SRUN PA MED PA'I YON TAN GROGS
LA MI 'TSE ZHING 'GRAN MI NGA BA DANG, RGYU'I YON TAN DE BZHIN
GSHEGS PA'I BSTAN

@9A *, ,PA LAS BYUNG BA DANG, SEMS KYI YON TAN CHOS GOS DANG BSOD
SNYOMS DANG MAL STAN NGAN DON GYI SA CHOG SHES SHING GNAS PAS
MTHA' NA GNAS TE 'PHAGS PA'I RIGS KYIS MGU BA DANG, MGYOGS PA'I
YON TAN SA GONG MA MA THOB PA RNAMS MYUR DU BSGYUR TE THOB PAR
BYED

PA DANG; ,TSAD KYI YON TAN DGE BA SPYOD PA LA BRTZON 'GRUS HA
CANG BRTUN PA DANG LE LO'I SKYON DU MA GYUR PAR TSAD GCIG TU MI
NYAMS PAR RGYUN DU SPYOD PA DANG, LONGS SPYOD KYI YON TAN DAD PAS
BYIN PA'I ZAS DANG, GOS BSOD NAMS SU MI 'GYUR ZHING GNAS MA YIN
PAR CHUD MI GSON PA

DANG; LTA BA'I YON TAN YANG DAG PA'I LTA BA'I YON TAN LDAN ZHING
LOG PA'I LAM SPANGS TE, DAM PA'I LAM DU ZHUGS PA'I YON TAN 'DI
BRGYAD DANG LDAN PA LA CANG SHES PA ZHES BYA'O, ,TSIG LHAG MA
BRGYAD NI YON TAN BRGYAD DANG GO RIMS BZHIN DU SBYAR TE, YANG DAG
PA'I

SHES PAS SEMS SHIN TU RNAM PAR GROL BA ZHES BYA BA NI 'PHAGS PA'I
BDEN PA BZHI KUN TU SHES PA DANG, RTOGS PAS NYON MONGS PA'I SGRIB
PA LAS SEMS RNAM PAR GROL BA LA BYA'O, ,NYON MONGS PA'I BAG CHAGS
KYIS MTSAMS SBYOR BA THAMS CAD LEGS PAR 'JOMS PA LA BRTZON

PA ZHES BYA BA NI 'DOD CHAGS LA SOGS PA'I NYON MONGS PA PHUNG PO
PHYI MA LEN PA'I NYING MTSAMS SBYOR BA 'JOMS PA LA BRTZON ZHES
BYA BA'I THA TSIG GO, ,DE BZHIN GSHEGS PA CHOS KYI RGYAL PO'I
SRAS ZHES BYA BA LA, DE BZHIN GSHEGS PA'I SGRA NI CHOS THAMS CAD
PHYIN CI MA LOG PAR

THUGS SU CHUD PA LA BYA STE, DE LTAR THUGS SU CHUD PAS CHOS THAMS
CAD LA DBANG THOB PA NI RGYAL PO ZHES BYA'O, ,DE'I GSUNG RAB LAS
BYUNG BA'I PHYIR SRAS SO, ,SANGS RGYAS KYI CHOS ZAB MO LA GNAS
PAR MKHAS PA ZHES BYA BA NI SANGS RGYAS KYI CHOS GANG ZAG LA BDAG
MED PA DANG, RTEN CING

'BREL TE 'BYUNG BA ZAB MO LA DMIGS SHING SPYOD PA LA MKHAS ZHES
BYA BA'I DON TO, ,DMIGS PA'I CHOS LAS NGES PAR BYUNG BA ZHES BYA
BA NI BDAG TU LTA BA LA SOGS PA MTSAN MA MED PA'I DMIGS PA LAS
SKYE ZHES BYA BA'I DON TO, ,SPYOD LAM MDZES PA PHUN SUM TSOGS PA
ZHES BYA BA NI SPYOD

@9B LAM BZHI CAR BZANG ZHING MDZES PA'I DON TO, ,SBYIN PA'I GNAS
CHEN POR GYUR PA ZHES BYA BA NI DE DAG LA YON PHUL NA RNAM PAR
SMIN PA'I 'BRAS BU DAM PA THOB PAR 'GYUR BAS LHA DANG MI RNAMS
KYI BSOD NAMS KYI ZHING DU GYUR ZHES BYA BA'I DON TO, ,DE BZHIN
GSHEGS PA'I BKA' LA SHIN TU ZHUGS,

PA SHA STAG GO ZHES BYA BA NI DE BZHIN GSHEGS PA'I BKA' LAS RDUL
TZAM 'GAL BAR MI BYED CES BYA BA'I DON TO, ,BYANG CHUB SEMS DPA'I
DGE 'DUN CHEN PO DANG THABS CIG STE ZHES BYA BA LA SOGS PAS BYANG
CHUB SEMS DPA'I 'KHOR PHUN SUM TSOGS PA BSTAN TO, ,DE LA BYANG
CHUB NI

ZAD LA MI SKYE BA'I YE SHES TE DE NGES PAR THOB PAR SEMS PA LA
BYANG CHUB SEMS DPA' ZHES BYA'O, ,DGE 'DUN NI SNGA MA BZHIN NO,
,CHEN PO NI CHOS DANG, SEMS DANG, MOS PA DANG, BSAM PA DANG,
TSOGS DANG, DUS DANG, YANG DAG PAR 'GRUB PA'I MTSAN NYID CHEN PO

RNAM PA BDUN DANG LDAN PA'I PHYIR TE, DE LA CHOS CHEN PO NI BYANG
CHUB SEMS DPA' RNAMS LA SHES RAB KYI PHA ROL TU PHYIN PA STONG
PHRAG BRGYA PA LA SOGS PA CHOS BSTAN PA SHIN TU RGYA CHE BA'I
PHYIR RO, ,SEMS BSKYED PA CHEN PO NI BLA NA MED PA YANG DAG PAR
RDZOGS PA'I BYANG CHUB TU SEMS

BSKYED PA'I PHYIR RO, ,MOS PA CHEN PO NI CHOS ZAB CING RGYA CHE
BA DE DAG NYID LA MOS PA'I PHYIR RO, ,BSAM PA CHEN PO NI SEMS CAN
THAMS CAD LA PHAN PA DANG BDE BA SKYED PA'I BSAM PA DANG LDAN
PA'I PHYIR RO, ,TSOGS CHEN PO NI BSOD NAMS DANG YE SHES KYI TSOGS
DPAG TU MED PA'I

PHYIR RO; ,DUS CHEN PO NI BSKAL PA GRANGS MED PA GSUM GYIS BYANG
CHUB 'THOB PA'I PHYIR RO, ,YANG DAG PAR 'GRUB PA CHEN PO NI BLA
NA MED PA YANG DAG PAR RDZOGS PA'I BYANG CHUB YANG DAG PAR 'GRUB
PA'I PHYIR RO, ,SANGS RGYAS KYI ZHING SNA TSOGS NAS 'DUS PA ZHES
BYA BAS MA 'ONGS

PA'I DUS KYI SKYE BO CHOS DON DU MI GNYER BA DANG, LE LO CAN GYI
GNYEN POR BSTAN TE, BYANG CHUB SEMS DPA' CHEN PO 'DI LTA BU DAG
KYANG CHOS NYAN PA'I PHYIR THAG RING PO NAS 'DU NA BDAG CAG THAG
NYE BA NA 'DUG PA LTA CI SMOS SNYAM PA'I SEMS BSKYED PA'I PHYIR
RO, ,BYANG CHUB SEMS

@10A *, ,DPA'I YON TAN PHUN SUM TSOGS PA YANG RNAM PA GNYIS KYIS
BSTAN TE, GNYIS GANG ZHE NA, 'DI LTA STE, SANGS RGYAS LA BSNYEN
BKUR BYED PA PHUN SUM TSOGS PA DANG, SEMS CAN YONGS SU SMIN PAR
BYED PA PHUN SUM TSOGS PA'O, ,SANGS RGYAS LA BSNYEN BKUR BYED

PA PHUN SUM TSOGS PA LA'ANG RNAM PA GSUM STE, TSEGS CHUNG DUS
SANGS RGYAS MANG PO LA BSNYEN BKUR BYED PA DANG, BSOD NAMS SPEL
BAS BSNYEN BKUR BYED PA DANG, YE SHES SPEL BAS SANGS RGYAS LA
BSNYEN BKUR BYED PA'O, ,SEMS KYI SKAD CIG LA SANGS RGYAS KYI
ZHING MTHA'

YAS PA MTHU RTZAL GYIS GNON CING 'ONG BA DANG 'GRO BA LA MKHAS PA
ZHES BYA BAS CHOGS CHUNG DUS SANGS RGYAS MANG PO LA BSNYEN BKUR
BYED PA BSTAN TE, DE BZHIN GSHEGS PA LA CHOS NYAN PA'I PHYIR SEMS
KYI SKAD CIG GCIG LA YANG SANGS RGYAS KYI ZHING BRGYA STONG DU
RDZU 'PHRUL GYI RTZAL GYIS

GNON CING 'ONG BA DANG 'GRO BA LA MKHAS ZHES BYA BA'I DON TO, ,DE
BZHIN GSHEGS PA LA MCHOD CING RIM GRO BYED PAR BYUNG BA ZHES BYA
BAS BSOD NAMS SPEL BAS SANGS RGYAS LA BSNYEN BKUR BYED PA BSTAN
TE, DE LTAR SANGS RGYAS KYI ZHING MTHA' YAS PAR SKAD CIG GCIG LA
YANG CHOS NYAN DU 'GRO

BA DE NYID KYIS DE BZHIN GSHEGS PA LA CHOS NYID KYIS MCHOD CING
RIM GROR BYED PA YIN TE, DER BYUNG BA NI DE LTA BU SPYOD PA'I
BDAG NYID DU SPYOD PA LA BYA'O, ,CHOS NYAN PA DANG YONGS SU TSOL
BAS MI NGOMS PA ZHES BYA BA LAS YE SHES SPEL BAS SANGS RGYAS LA
BSNYEN BKUR BYED PA BSTAN TE, BDAG

GIS SANGS RGYAS KYI CHOS YONGS SU SMIN PAR BYA BA DANG, MNYAN PA
DANG TSOL BAS CHOG MI SHES ZHES BYA BA'I DON TO, ,RTAG TU RGYUN
MI 'CHAD PAR SEMS CAN THAMS CAD YONGS SU SMIN PAR BYA BA LA
BRTZON PA ZHES BYA BAS NI SEMS CAN YONGS SU SMIN PAR BYA BA PHUN
SUM TSOGS PA BSTAN TE,

SEMS CAN GYI MTHA' JI SRID YOD KYI BAR DU SEMS CAN GYI DON BYED
PAS MI SKYO BA'I PHYIR TE, DON DU NA TSIG GCIG PO 'DIS NI SEMS
CAN YONGS SU SMIN PAR BYA BA PHUN SUM TSOGS PA SPYIR STON TO,
,TSIG LHAG MA BZHIS NI BYE BRAG BSTAN TE, DE YANG YONGS SU SMIN
PA BLA NA MED PA DANG,

@10B YONGS SU SMIN PA DON YOD PA DANG, YONGS SU SMIN PA MANG BA
DANG, YONGS SU SMIN PA KHA NA MA THO BA MED PA'O, ,DE LA THABS
DANG SHES RAB DAM PA'I MCHOG THOB PA ZHES BYA BAS YONGS SU SMIN
PA BLA NA MED PA BSTAN TE, THABS KYIS RGYA CHE BA LA MKHAS PA
DANG, SHES RAB KYIS ZAB PA LA MKHAS PA

'DI GNYIS KYIS SEMS CAN YONGS SU SMIN PAR BYED PA NI GZHAN LA MED
PAS BLA NA MED PA YIN NO, ,SGRIB PA MED PA'I RNAM PAR THAR PA
DANG, YE SHES LA RAB TU GNAS PA ZHES BYA BAS YONGS SU SMIN PA DON
YOD PA BSTAN TO, ,NYAN THOS KYI RNAM PAR THAR PA LTA BUR SHES
BYA'I SGRIB PA DANG

BCAS PA LA GNAS PA MA YIN GYI, BYANG CHUB SEMS DPA'I RNAM PAR
THAR PA CIS KYANG MA BSGRIBS PA DANG, YE SHES CIS KYANG MA
BSGRIBS PA LA GNAS ZHES BYA BA'I DON TO, ,RNAM PA GNYIS SU RNAM
PAR THAR PA CHUD PAR BYED PA NI YE SHES KYIS BYED DE, YE SHES DE
YANG JI LTA BU ZHE NA, YE

SHES SGRIB PA MED PA LA GNAS ZHES BYA BAR YANG BSHAD DO, ,RTOG PA
DANG RNAM PAR RTOG PA DANG SPROS PA THAMS CAD LAS SHIN TU YANG
DAG PAR 'DAS PA ZHES BYA BAS YONGS SU SMIN PA MANG BA BSTAN TE,
RTOG PA NI RTZING PAR RTOG PA'O, ,RNAM PAR RTOG PA NI ZHIB MOR
RTOG PA STE, RTOG

PA DE NYID SEMS MA ZHI BA'I MTSAN MA MA YIN PAS SPROS PA ZHES
BYA'O, ,DE DAG SPANGS PA NI YANG DAG PAR 'DAS PA'O, ,THAMS CAD
MKHYEN PA'I SA LA NYE BAR GYUR PA SHA STAG CES BYA BAS YONGS SU
SMIN PA KHA NA MA THO BA MED PA BSTAN TE, SANGS RGYAS KYIS KUN DU
'OD THOB TU NYE ZHES BYA

BA'I THA TSIG STE, 'DIS 'BRAS BU PHUN SUM TSOGS PA YANG BSTAN TO,
,BYANG CHUB SEMS DPA' GLOG GI LHA ZHES BYA BA LA, GLOG NI 'GYUR
ZHING MI RTOG PA'I DON LHA ZHES BYA BA NI ROL PA 'AM SPYOD PA'I
DON TE, MI RTOG PA'I CHOS LA ROL PA'AM, SPYOD CES BYA BA'I THA
TSIG GO, ,

BYANG CHUB SEMS DPA' G-YUL LAS RNAM PAR RGYAL ZHES BYA BA NI NYON
MONGS PA'I DGRA'I G-YUL LAS RGYAL BA'O, ,BYANG CHUB SEMS DPA'
RNAM PAR SNANG BA'I SNYING PO ZHES BYA BA NI 'OD 'PHRO RNAM PA
SNA TSOGS DANG LDAN PA ZHES BYA BA'I DON TO, ,SNYING PO DE LTA BU
'BYUNG BA'I GNAS LA

@11A *, ,BYA'O; ,YANG NA SEMS CAN GYI DON DU SEMS CAN DANG SEMS
CAN MA YIN PA'I DNGOS PO SNA TSOGS SU SNANG BA LA BYA STE, DE
NYID GTZO BOR GYUR PA LA SNYING PO ZHES BYA'O, ,BYANG CHUB SEMS
DPA' RTZAL GYIS DPA' BA ZHES BYA BA NI SA GONG MA THOB PA'I RNAMS
THOB CING GNON PA'I

RTZAL DANG LDAN PA'O, ,BYANG CHUB SEMS DPA' YID GNYIS SHIN TU
'JOMS PA ZHES BYA BA NI BDEN PA DANG DKON MCHOG LA SOGS PA LA YID
GNYIS SU GYUR BA 'JOMS PA'O, ,BYANG CHUB SEMS DPA' SGRA RNAM PAR
BSGRAGS ZHES BYA BA NI CHOS KYI SENG GE'I SGRA RNAM PA SNA TSOGS
SGROGS PA'O, ,

BYANG CHUB SEMS DPA' RNAM PAR LTA BA'I MIG CES BYA BA NI SHES RAB
KYI SPYAN GYIS SEMS CAN GYI DON RNAM PA SNA TSOGS LA RAB TU LTA
BA'O, ,BYANG CHUB SEMS DPA' MUN PA DANG BRAL BA ZHES BYA BA NI MI
SHES PA'I MUN PA THAMS CAD SPANGS PA'O, ,BYAMS PA ZHES BYA BA NI
DUS THAMS CAD DU

BYAMS PA'I TING NGE 'DZIN LA SNYOMS PAR ZHUGS PA'I PHYIR RO,
,'JAM DPAL ZHES BYA BA NI DE BZHIN GSHEGS PA RIN PO CHE'I SNYING
PO'I SPYAN SNGAR 'KHOR LOS SGYUR BA'I RGYAL PO RTZIBS KYI MU
KHYUD KYI SRAS DBANG PO'I TSOGS ZHES BYA BAR GYUR PA'I TSE BYANG
CHUB TU SEMS BSKYED PA NA BCOM LDAN 'DAS

DES; ,RIGS KYI BU KHYOD NI SHIN TU YON TAN DANG YE SHES DANG LDAN
PAS NA GANG GI PHYIR SEMS CAN THAMS CAD KYI DON GYI PHYIR DE LTAR
RAB DANG MCHOG GI BLO GROS BKRA SHIS PA BYAS SHING SANGS RGYAS
KYI ZHING GI YON TAN BKOD PA RAB MCHOG BZUNG BAS RIGS KYI BU
KHYOD 'JAM DPAL ZHES BYA'O ZHES

GSUNGS PA LTA BU'O, ,SOGS PA ZHES BYA BA NI GRANGS DPAG TU MED
PA'I BYANG CHUB SEMS DPA' RNAMS LAS 'DIR GTZO BOR GYUR PA RNAMS
YON TAN DANG RJES SU MTHUN PA'I CUNG ZAD CIG SMOS SU ZAD KYI,
GZHAN RNAMS SOGS PA'I NANG DU 'DUS TE, 'KHOR DE LTA BU DANG, BCOM
LDAN 'DAS

THABS CIG TU BZHUGS SO ZHES BYA BAR SBYAR RO, ,'DIR 'PHAGS PA
NYAN THOS KYI 'KHOR SNGAR SMOS LA, BYANG CHUB SEMS DPA' PHYIS
SMOS PA YANG 'PHAGS PA NYAN THOS RNAMS DON NYUNG ZHING BYA BA
NYUNG LA DE BZHIN GSHEGS PA'I RAG LA BRTEN PAS RTAG TU ZHABS
'BRING NA NGES PAR 'KHOD PA'I

@11B PHYIR SNGAR SMOS SO, ,BYANG CHUB SEMS DPA' RNAMS NI GZHAN LA
RAG LA MI BRTEN PAR 'JIG RTEN GYI KHAMS SNA TSOGS SU SEMS CAN SNA
TSOGS KYI DON LA DE BZHIN GSHEGS TE MA NGES PAS PHYIS SMOS SO,
,GLENG BSLANG BA YANG RNAM PA BDUN GYIS BSTAN TE, BSTAN PA PHUN
SUM TSOGS PA DANG, BSTAN

PA DANG RJES SU MTHUN PA'I 'OD ZER PHUN SUM TSOGS PA DANG, BSTAN
PA'I GZHI PHUN SUM TSOGS PA DANG, STON PA'I BDAG NYID CHEN PO
BRJOD PA PHUN SUM TSOGS PA DANG, NGES PAR GDON MI ZA BA'I GTAM
PHUN SUM TSOGS PA DANG, DRIS PA LA LAN GLAN PAS 'DI NA BZHUGS
PA'I DE BZHIN

GSHEGS PAS GZHAN GYI YON TAN BSNGAGS PA PHUN SUM TSOGS PA DANG,
MTHU CHEN PO BSTAN PA PHUN SUM TSOGS PA'O, ,DE NAS BCOM LDAN 'DAS
BYANG CHUB SEMS DPA'I SPYOD PA LA RAB TU 'JUG PA DANG, NGES PAR
'BYUNG BA ZHES BYA BA NAS GSAL BAR MDZAD DO YANG DAG BAR RAB

TU STON NO ZHES BYA BA'I BAR GYIS BSTAN PA PHUN SUM TSOGS PA
BSTAN TO, ,DE NAS BCOM LDAN 'DAS DE LTA BU SHIN TU RNAM PAR NGES
PA'I DON 'DUS PA CHEN PO'I LE'U ZHES BYA BA NAS, LUS DANG SEMS
RAB TU TSIM PAR GYUR CING BDAG NYID BDE BA THAMS CAD DANG LDAN PA
SNYAM DU SHES PA'I BAR GYIS

BSHAD PA DANG RJES SU MTHUN PA'I 'OD ZER PHUN SUM TSOGS PA BSTAN
TO, ,RIN PO CHE BKOD PA'I 'KHOR GYI KHYAMS SU BCOM LDAN 'DAS KYIS
SPYAN SNGAR ZHES BYA BA NAS LHAN CIG TU 'ONGS TE DE DAG 'ONG BA'I
SNGA LTAS SO ZHES BYA BA'I BAR GYIS BSTAN PA'I GZHI PHUN SUM
TSOGS PA BSTAN TO, ,BCOM

LDAN 'DAS KYIS DE SKAD CES BKA' STZAL NAS RING PO MA LON PAR DE
NAS DE'I TSE ZHES BYA BA NAS 'KHOR DANG BCAS TE PADMA'I SNYING PO
DE DAG LA SKYIL MO KRUNG DU 'KHOD DO ZHES BYA BA'I BAR GYIS STON
PA'I BDAG NYID CHEN PO BRJOD PA PHUN SUM TSOGS PA BSTAN TO, ,DE
NAS SANGS RGYAS KYI MTHUS TSE DANG LDAN

BA SH'A RI'I BU STAN LAS LANGS TE ZHES BYA BA NAS 'GRO BA DANG
'ONG BA MED PA NI 'PHAGS PA RNAMS KYI 'GRO BA'O ZHES BYA BA'I BAR
GYIS NGES PAR GDON MI ZA BA'I GTAM PHUN SUM TSOGS PA BSTAN TO,
,DE NAS TSE DANG LDAN PA SHA RADVA TI'I BUS, BYANG CHUB SEMS DPA'
BLO GROS MI ZAD PA LA

@12A *, ,'DI SKAD CES SMRAS ZHES BYA BA NAS GANG DAG NA BYANG
CHUB SEMS DPA' YONGS SU DAG PA 'DI LTA BU DAG 'KHOD PA'I SANGS
RGYAS KYI ZHING DE DAG NI SHIN TU NYUNG NGO ZHES BYA BA'I BAR
GYIS DRIS PA LAN GLAN PAS 'DI NA BZHUGS PA'I DE BZHIN GSHEGS PA'I
GZHAN GYI YON TAN BSNGAGS

PA PHUN SUM TSOGS PA BSTAN TO, ,DE NAS TSE DANG LDAN PA SHA RA
DVA TI'I BUS ZHES BYA BA NAS PHYOGS BCU'I SANGS RGYAS KYI ZHING
TSAD MED PA NAS CHOS NYAN PA'I PHYIR LUS SO ZHES BYA BA'I BAR
GYIS MTHU CHEN PO BSTAN PA PHUN SUM TSOGS PA BSTAN TO, ,DE NAS
BCOM LDAN 'DAS ZHES BYA BA LA SOGS

PAS MDO SDE'I LUS DANG YON TAN BSTAN TE, SNGAR SMOS PA'I GNAS DE
NA 'KHOR DE LTA BU DAG DANG THABS CIG TU BZHUGS NAS MDO SDE 'DI
LTA BU GSUNGS SO, ,RAB TU STON TO ZHES 'BYUNG BA'I TSIG 'OG MA
DANG SBYAR RO, ,DE LA MDO SDE 'DI'I LUS NI BYANG CHUB SEMS DPA'I
SPYOD PA LA 'JUG PA

DANG; NGES PAR 'BYUNG BA SGRIB PA MED PA'I SGO ZHES BYA STE,
BYANG CHUB SEMS DPA'I SPYOD PA NI MDO SDE 'DI LAS BYANG CHUB SEMS
BSKYED PA NAS, THABS LA MKHAS PA'I BAR BSTAN PA RNAMS TE, 'JUG PA
NI SPYOD PA DE DAG RTZOM PA'O, ,NGES PAR 'BYUNG BA NI SPYOD PA DE
DAG LA ZHUGS PA'I

DGOS PA MTHAR PHYIN PA LA BYA'O, ,SGRIB PA MED PA NI DE LTAR 'JUG
CING 'BYUNG BA LA SGRIB PA DANG, BAR CHAD MED PA'I DON TE, DE LTA
BU DAG MDO SDE'I 'DI LAS BSTAN PAS NA SGO ZHES BYA'O, ,BYANG CHUB
SEMS DPA'I LAM BKOD PA LA DMIGS PA ZHES BYA BA NAS, DE BZHIN
GSHEGS

PA'I YON TAN BRJOD PA'I PHYIR CHOS THAMS CAD LA DBANG BYED PA'I
TSUL LA 'JUG PA ZHES BYA BA'I BAR DU MDO SDE 'DI'I YON TAN STON
TO, ,DE LA BYANG CHUB SEMS DPA'I LAM BKOD PA LA DMIGS PA ZHES BYA
BA LA, BYANG CHUB SEMS DPA'I LAM NI BYANG CHUB KYIS RNAMS LA
BYA'O, ,SA DE DAG

GI RNAM PA SO SOR GSAL BAR SNANG BA LA BKOD PA ZHES BYA STE, MDO
SDE 'DIS DE LA DMIGS PA STON PAS NA DE SKAD CES BYA'O, ,SANGS
RGYAS KYI CHOS ZAB MO THAMS CAD DANG, STOBS BCU DANG MI 'JIGS PA
YONGS SU 'GRUB PA'I YE SHES KYI 'BYUNG GNAS ZHES BYA BA NI MING
GIS

@12B SMOS PA'I CHOS DE RNAMS YONGS SU 'GRUB PA'I YE SHES MDO SDE
'DI BSTAN PA LAS 'BYUNG BA'I PHYIR RO, ,SANGS RGYAS KYI CHOS ZAB
MO NI GANG ZAG LA BDAG MED PA DANG, CHOS LA BDAG MED PA'O, ,CHOS
THAMS CAD LA DBANG BYED PA'I TSUL DANG GZUNGS KYI PHYAG RGYA'I
SGOR 'JUG PA ZHES BYA BA NI

'DUS BYAS DANG, 'DUS MA BYAS KYI CHOS THAMS CAD KHONG DU CHUD
PA'I DBANG NI DON DANG TSIG MI BRJED PA'I GZUNGS KYIS BYED DE,
GZUNGS KYI PHYAG RGYA'I SGO PHYE NA CHOS THAMS CAD LA DBANG BYED
PAR 'GYUR TE, DE LTA BU MDO SDE 'DI LAS STON PAS NA SGOR 'JUG PA
ZHES BYA'O, ,SO SO YANG DAG PAR

RIG PA SHIN TU RNAM PAR NGES PA LA GZUD PA'I SGOR 'JUG PA ZHES
BYA BA NI CHOS DANG DON DANG NGES PA'I TSIG DANG SPOBS PA SO SO
YANG DAG PAR RIG PA BZHI LEGS PAR GTAN LA 'BEBS PA MDO SDE 'DI
LAS STON PAS NA GZUD PA'I SGOR 'JUG PA ZHES BYA'O, ,MNGON PAR
SHES PA CHEN

PO'I YE SHES LA GZUD PA'I SGOR 'JUG PA ZHES BYA BA NI BYANG CHUB
SEMS DPA'I MNGON PAR SHES PA DRUG PO MDO SDE 'DI LAS STON PAS NA
DE SKAD CES BYA'O, ,CHEN PO NI 'JIG RTEN GYI MNGON PAR SHES PA
DANG, NYAN THOS DANG, RANG SANGS RGYAS KYI MNGON PAR SHES PA BAS
BYANG CHUB

SEMS DPA'I MNGON PAR SHES PA CHE BA'I PHYIR RO, ,PHYIR MI LDOG
PA'I CHOS KYI 'KHOR LO ZHES BYA BA NI BLA NA MED PA'I BYANG CHUB
LAS PHYIR MI LDOG PA'I THABS MDO SDE 'DI LAS STON PA'I PHYIR RO,
,MI SKYE ZHING MI LDOG PA'I CHOS RAB TU STON PA ZHES BYA BA NI
CHOS THAMS CAD THOG MA NAS MA

SKYES PA DANG, BLA NA MED PA'I BYANG CHUB LAS MI LDOG PA'I TSUL
MDO SDE 'DI LAS STON PA'I PHYIR RO, ,BGROD PA GCIG PA'I LAM DU
YANG DAG PAR GZHOL BA ZHES BYA BA NI THEG PA GCIG GI LAM PHYIN CI
MA LOG PAR STON PA ZHES BYA BA'O, ,THEG PA THAMS CAD THEG PA GCIG
TU MTSUNGS PA

NYID LA YANG YANG DAG PAR GZHOL BA ZHES BYA BA NI GONG MA NYID
'DIS GSAL BAR BSTAN TE, GONG DU BGROD PA GCIG CES SMOS PA STE,
BGROD PA GANG DANG GANG GCIG TU STON CE NA, NYAN THOS DANG RANG
SANGS RGYAS DANG BYANG CHUB SEMS DPA'I THEG PA GCIG TU GSUM CHAR
MTSUNGS PAR STON

@13A *, ,ZHES BYA BA'I THA TSIG GO, ,TSUL GCIG PA'I CHOS KYI
DBYINGS DBYER MED PA LA 'JUG PA ZHES BYA BA NI CHOS KYI DBYINGS
RNAM PAR DAG PA TSUL GCIG STE, SNA TSOGS SU DBYER MED PA MDO SDE
'DI LAS STON PA'I PHYIR RO, ,SEMS CAN THAMS CAD KYI BSAM PA DANG
DBANG PO LA

GZUD PA BSTAN PA ZHES BYA BA NI, SEMS CAN RNAMS KYI BSAM PA GANG
LA DAD PA DANG, DBANG PO RNO RTUL LA MKHAS PA MDO SDE 'DI LAS
STON PA'I PHYIR RO, ,SNYING PO'I RJES SU SONG BA'I CHOS RNAM PAR
NGES PA ZHES BYA BA NI BDUD DANG MU STEGS CAN LA SOGS PA PHAS KYI
RGOL BA RNAMS

KYIS MI TSUGS SHING BSTAN PA LA SNYING PO ZHES BYA STE, CHOS DE
LTA BU MDO SDE 'DI LAS STON PA'I PHYIR RO, ,DE BAS NA TSIG 'OG
MAS MTSON TE, BDUD KYI 'KHOR THAMS CAD SHIN TU 'JOMS PAR BYED PA
ZHES BSTAN TO, ,TSUL BZHIN CHOS LA GZUD PA'I SGOR 'JUG PA ZHES
BYA BA NI MYA NGAN LAS

'DAS PA RJES SU MTHUN PA'I CHOS LA TSUL BZHIN GYI CHOS ZHES BYA
BA STE, DE LA GZUD PA NI MDO SDE 'DI LAS BSHAD PA'I PHYIR DE SKAD
CES BYA'O, ,NYON MONGS PA DANG LTA BAR GYUR PA THAMS CAD 'DUL BA
ZHES BYA BA NI 'DOD CHAGS LA SOGS PA NYON MONGS PA DANG, BDAG TU
LTA BA DANG, MTHAR

'DZIN PAR LTA BA DANG, LOG PAR LTA BA DANG, LTA BA MCHOG TU 'DZIN
PA DANG, TSUL KHRIMS DANG BRTUL ZHUGS MCHOG TU 'DZIN PA'I RNAM PA
LNGA RNAMS SPONG BA'I THABS MDO SDE 'DI LAS BSTAN PA'I PHYIR RO,
,CHAGS PA MED PA'I SHES RAB DANG, YE SHES KYI RJES SU 'JUG PA
ZHES

BYA BA NI YUN RING PO DANG THAG RING POS CHOD PA'I DNGOS PO RNAMS
LA BSGRIBS PA MED PAR SHES PA'I SHES RAB DANG, YE SHES SKYE BA'I
THABS MDO SDE 'DI LAS BSTAN PA'I PHYIR TE, SHES RAB NI CHOS THAMS
CAD KYI RANG GI MTSAN NYID RNAM PAR 'BYED NUS PA'O, ,YE SHES NI
SHES RAB KYIS

RNAM PAR PHYE BA'I CHOS LA SPYI'I MTSAN NYID DU RTOGS PA'O,
,MTHA' YAS SHING MTSUNGS PA MED PA'I BSNGO BA LA MKHAS PA'I THABS
KYI YE SHES BSTAN PA ZHES BYA BA NI DGE BA SPYAD DO COG BLA NA
MED PA'I BYANG CHUB TU BSNGO BA LA MKHAS PA'I THABS MTHA' YAS
SHING MTSUNGS PA MED PA'I YE SHES

@13B 'GYUR BA MDO SDE'I 'DI LAS BSTAN PA'I PHYIR RO, ,SANGS RGYAS
KYI CHOS THAMS CAD KYI MNYAM PA NYID KYI YE SHES KYI RJES SU 'JUG
PA ZHES BYA BA NI STOBS DANG MI 'JIGS PA LA SOGS PA SANGS RGYAS
KYI CHOS THAMS CAD STONG PA NYID DU RO GCIG PAR CHUD PA'I YE SHES
SU 'GYUR BA MDO SDE 'DI LAS BSTAN

BAS NA DE SKAD CES BYA'O, ,THOGS PA MED PA'I YE SHES KYI BYIN GYI
BRLABS KYI SGOR 'JUG PA ZHES BYA BA NI BSAM ZHING 'BAD MI DGOS
PAR LHUN GYIS GRUB PA NYID DU DNGOS PO THAMS CAD SHES PA'I YE
SHES LA THOGS PA MED PA'I YE SHES ZHES BYA'O, ,YE SHES DE LTA BU
LA GNAS PA 'AM

DE LTA BU'I MTHU DANG LDAN PA LA BYIN GYI BRLABS ZHES BYA STE, DE
LTA BU MDO SDE 'DI BSTAN PA LAS 'BYUNG BAS NA DE SKAD CES BYA'O,
,CHOS THAMS CAD JI LTA BA BZHIN DU GTAN LA PHAB PAR BSTAN PA ZHES
BYA BA NI BYANG CHUB KYI PHYOGS DANG SA DANG PHA ROL TU PHYIN PA
LA SOGS PA SANGS RGYAS KYI CHOS

RNAMS PHYIN CI MA LOG PAR MDO SDE 'DI LAS STON PA'I PHYIR RO, ,MI
RTOG RNAM PAR MI RTOG PA'I MNYAM PA NYID LA 'JUG PA ZHES BYA BA
NI RTOG PA DANG DPYOD PA LAS 'DAS PA'I MNYAM PA NYID MDO SDE 'DI
BSHAD PA LAS 'BYUNG BA'I PHYIR RO, ,RTEN CING 'BREL PAR 'BYUNG BA
ZAB MO

KHONG DU CHUD PA ZHES BYA BA NI CHOS RNAMS BYED PA POS MA BYAS
PAR RTEN CING 'BREL PAR 'BYUNG BA YIN PAR 'JIG RTEN PA RNAMS YID
MI CHES PA'I PHYIR ZAB STE, ,MDO SDE 'DI BSHAD PA LAS DE LTAR
KHONG DU CHUD PAR 'BYUNG BA'I PHYIR RO, ,BSOD NAMS DANG YE SHES
YI TSOGS CHEN PO

THAMS CAD BSAGS PA ZHES BYA BA NI MDO SDE 'DI BSHAD PA'AM, BSTAN
PA LAS BYANG CHUB SEMS DPA'I BSOD NAMS DANG YE SHES KYI TSOGS
CHEN PO STZOGS PAR 'GYUR BA'I PHYIR RO, ,SANGS RGYAS KYI SKU DANG
GSUNG DANG THUGS KYI MNYAM PA NYID KYI RGYAN GYI RJES SU SONG BA
ZHES BYA BA NI SKU DANG

GSUNG DANG THUGS GSUM CHAR YANG DON DAM PAR RO GCIG STE, MNYAM PA
NYID DU GYUR PA NYID ZAB PAS NA RGYAN ZHES BYA'O, ,DE LTA BU MDO
SDE 'DI BSHAD PA LAS 'BYUNG BAS NA RJES SU SONG BA ZHES BYA'O,
,DRAN PA DANG BLO GROS DANG RTOGS PA DANG MOS PA DANG, SHES RAB
MI ZAD PA MNGON

@14A *, ,PAR SGRUB PA ZHES BYA BA NI DRAN PA LA SOGS PA MING GIS
SMOS PA'I RNAMS 'KHOR BA'I MTHA'I BAR DU ZAD MI SHES PAR 'GYUR BA
MDO SDE 'DI BSHAD PA LAS 'BYUNG BAS NA, DE SKAD CES BYA STE, DRAN
PA LA SOGS PA NI SNGAR BSHAD ZIN, MOS PA NI YID CHES NAS

GZHAN DU MI 'GYUR BA'O, ,NYAN THOS KYI THEG PAS 'DUL BA'I PHYIR
'PHAGS PA'I BDEN PA'I TSUL LA 'JUG PA ZHES BYA BA NI NYAN THOS
KYI THEG PAS 'DUL BA'I SEMS CAN RNAMS KYI PHYIR 'PHAGS PA'I BDEN
PA BZHI'I TSUL YANG 'DI LAS STON PAS NA DE SKAD CES BYA'O, ,RANG
SANGS RGYAS KYI THEG PAS

'DUL BA'I PHYIR LUS DANG SEMS RAB TU DBEN PA SHES PA ZHES BYA BAS
NI, RANG SANGS RGYAS KYI THEG PAS 'DUL BA'I SEMS CAN RNAMS KYI
DON DU BSE RU LTA BUR SPYAD PA'I LUS DANG SEMS RAB TU DBEN PAR
SHES PA YANG MDO SDE 'DI LAS BSTAN PA'I PHYIR RO, ,THEG PA CHEN
POS 'DUL

BA'I PHYIR THAMS CAD MKHYEN PA'I YE SHES KYI SAR DBANG BSKUR BA
THOG PA ZHES BYA BA NI THEG PA CHEN PO'I SKAL BA CAN GYI SEMS CAN
RNAMS KYI DON DU SANGS RGYAS KYI SAR DBANG BSKUR BAR 'GYUR BA
YANG MDO SDE 'DI BSTAN PA LAS 'BYUNG BA'I PHYIR DE SKAD CES
BYA'O, ,DE BZHIN GSHEGS PA'I

YON TAN BRJOD PA'I PHYIR CHOS THAMS CAD LA DBANG BYED PA'I TSUL
LA 'JUG PA ZHES BYA BA NI SANGS RGYAS KYI CHOS THAMS CAD THOGS PA
MED PAR SHES PA LA CHOS THAMS CAD LA DBANG BYED PA ZHES BYA STE,
CHOS THAMS CAD SHES NA DE BZHIN GSHEGS PA'I YON TAN YANG RTOGS
SHING STON NUS PAR

'GYUR TE, DE LTAR 'GYUR BA'I THABS LA TSUL ZHES BYA'O, ,TSUL DE
LTA BU MDO SDE 'DI BSTAN PA LAS 'BYUNG BAS NA TSUL LA 'JUG PA
ZHES BYA STE, DE LTA BU'I YON TAN DANG LDAN PA'I MDO SDE 'DI
GSUNG NGO STON TO, ,RAB TU STON TO ZHES BYA BA LA SOGS PA NI
'CHAD PA'I TSIG GI RNAM GRANGS SU

RIG PAR BYA'O, ,YANG NA GSUNG NGO ZHES PA NI BSTAN PA'O, ,'OG MA
RNAMS NI BSHAD PA STE, DE LA STON PA NI TSIG DANG YI GE BZANG POS
STON PA'O, ,RAB TU STON PA NI RIGS PA DANG MI 'GAL BA'I DON STON
PA'O, ,MOS PAR MDZAD PA LA SOGS PA TSIG LHAG MA RNAMS NI GANG ZAG
BDUN

@14B PO LUNG GI STOBS CAN DANG, RTOGS PA'I STOBS CAN DANG, MDOR
BSTAN PAS GO BA DANG, SPROS TE BSTAN PAS GO BA DANG, THE TSOM CAN
DANG, MI SHES PA DANG, LOG PAR SHES PA RNAMS KYI DBANG DU BYAS PA
STE, DE LA LUNG GI STOBS CAN NI SKYE BO DE BZHIN GSHEGS PA'I
GSUNG RAB KYI LUNG TZAM

LA BRTEN CING KLOG PA DANG NYAN PA LA SOGS PA BYED PA STE, DE'I
CHED DU NI MOS PAR MDZAD, 'DZIN DU 'JUG STE, MDO BSHAD PA'I TSE
DANG PO MOS PAR MDZAD PA DANG, DE'I 'OG TU DON DANG TSIG MA NOR
BAR 'DZIN DU 'JUG PA DANG, PHYIS KYANG MI BRJED PAR KHA DON DU
BYED DU 'JUG PA'I PHYIR RO, ,

RTOGS PA'I STOBS CAN GYI GANG ZAG GI CHED DU NI SHES PAR MDZAD,
RNAM PAR RIG PAR MDZAD, RAB TU SHES PAR MDZAD DE, DE YANG CHOS
GSUM POS BSHAD PAR BYA BA DANG, BSGRUB PAR BYA BA DANG, THOS PAR
BYA BA'I CHOS GSUNG RAB KYI YAN LAG BCU GNYIS DANG, 'PHAGS PA'I

LAM DANG, MYA NGAN LAS 'DAS PA RNAMS SHES PAR MDZAD PA LA SOGS PA
GO RIMS BZHIN DU BYA'O, ,MDOR BSTAN PAS GO BA'I GANG ZAG GI CHED
DU NI 'JUG PAR MDZAD DE, 'PHAGS PA'I BDEN PA BZHI MING TZAM BSTAN
PAS 'JUG PAR MDZAD PA'I PHYIR RO, ,SPROS TE BSTAN PA GO BA'I GANG

ZAG GI CHED DU NI 'GREL TE BDEN PA BZHI LA RNAM PA BCU DRUG TU
PHYE NAS STON PA LTA BU'O, ,THE TSOM CAN GYI GANG ZAG GI CHED DU
NI, RNAM PAR 'BYED DE BDEN PA DAR DKON MCHOG LA SOGS PA GANG LA
THE TSOM DU GYUR PA DE NYID RNAM PAR GCAD PA'I PHYIR GTAN TSIGS
DANG BCAS PAS RNAM PAR 'BYED DO, ,

MI SHES PA'I GANG ZAG GI CHED DU NI, ,GSAL BAR MDZAD DE YANG NAS
YANG DU STON TO, ,LOG PAR SHES PA'I GANG ZAG GI CHED DU NI, YANG
DAG PAR RAB TU STON TE, PHYIN CI MA LOG PAR STON ZHES BYA BA'I
THA TSIG GO, ,BSTAN PA DANG RJES SU MTHUN PA'I 'OD ZER PHUN SUM
TSOGS PA BSTAN PA'I

SKABS SU BAB NAS, DE NAS BCOM LDAN 'DAS ZHES BYA BA LA SOGS
GSUNGS TE, DE LTA BU SHIN TU RNAM PAR NGES PA'I DON 'DUS PA CHEN
PO ZHES BYA BA NI MDO SDE 'DIS CHOS KYI DON LEGS PAR GTAN LA PHAB
PA MANG PO BSTAN PA 'DUS PA'I PHYIR DE SKAD CES BYA'O, ,BSTAN PA
DANG RJES SU MTHUN

@15A *, ,PA'I 'OD ZER YANG, YON TAN RNAM PA BZHIS BSTAN TE, 'OD
ZER GZHAN RNAMS ZIL GYIS GNON PA NI, DE BZHIN GSHEGS PA'I 'OD
DANG, BYANG CHUB SEMS DPA' DBANG BSKUR BA THEB PA RNAMS KYI 'OD
MA GTOGS PAR ZHES BYA BA NAS, ZIL GYIS GNON CING MI

GSAL BAR GYUR TO ZHES BYA BA'I BAR GYIS BSTAN TO, ,MUN NAG SEL BA
NI GANG STONG GSUM GYI STONG CHEN PO'I 'JIG RTEN GYI KHAMS ZHES
BYA BA NAS, 'OD DES SA LER GYUR TO ZHES BYA BA'I BAR GYIS BSTAN
TE, NYI MA DANG ZLA BA 'DI LTAR RDZU 'PHRUL CHE BA, 'DI LTAR MTHU
CHE BA, 'DI LTAR DBANG CHE

BA ZHES SMOS PA NI BAR SNANG LA RGYU BA DANG, 'DAM RDZAB DANG
'BRUL SOGS PA SKEMS SHING SMIN PAR BYED PA DANG, GLING KHAMS GANG
DU 'CHAR ZHING SNANG BAR BYED PA DER 'CHAR ZHING SNANG BAR BYED
PA'I PHYIR RO, ,SGRIB PA MED PA NI 'OD DE LA RTZVA DANG SHING GE
LA BZHES BYA BA NAS 'JIG RTEN GYI KHAMS

THAMS CAD SNANG BAR BYAS NAS SA LER GYUR TO ZHES BYA BA'I BAR
GYIS BSTAN TO, ,SEMS CAN THAMS CAD KYI LUS DAN SEMS TSIM PAR BYED
PA NI GANG SEMS CAN DMYAL BA PA RNAMS SAM ZHES BYA BA NAS, BDAG
NYID BDE BA THAMS CAD DANG LDAN PA SNYAM DU SHES SO ZHES BYA BA'I
BAR GYIS

BSTAN TO, ,BSTAN PA'I GZHI PHUN SUM TSOGS PA YANG RNAM PA LNGAS
BSTAN TE, RGYU PHUN SUM TSOGS PA NI RIN PO CHE SNA BDUN GYI PADMA
ZHES SMOS SO, ,TSAD PHUN SUM TSOGS PA NI KHA TSON SHING RTA'I
'PHANG LO TZAM 'DAB MA BRGYA STONG DU MA DANG LDAN PA ZHES SMOS
SO, ,DRI PHUN SUM TSOGS PA NI

DRI ZHIM PA ZHES SMOS SO, ,DBYIBS PHUN SUM TSOGS PA NI BKRA BA
BLTA NA SDUG PA ZHES SMOS PA'O, ,KHA DOG PHUN SUM TSOGS PA NI KHA
DOG DANG LDAN ZHING YID DU 'ONG BA ZHES SMOS PA'O, ,SA G-YO BA
DANG 'OD ZER GTONG BA DANG ME TOG GI CHAR CHEN PO 'BEBS PA'I SNGA
LTAS GSUM NI 'JIG TSOGS

LA LTA BA SPANG BAR DKA' BA RTZA NAS DBYUNG BA DANG MA RIG PA'I
MUN PA BSAL BA DANG, BYANG CHUB KYI PHYOGS KYI ME TOG GI CHAR
CHEN PO DBAB PAR BSTAN PA'I PHYIR RO, ,STON PA'I CHE BA'I BDAG
NYID CHEN PO BRJOD PA'ANG YON TAN RNAM PA DGUS BSTAN TE, THUGS
RJE CHEN PO'I YON TAN DANG, 'JIGS

@15B PA BDUN MED PA'I YON TAN DANG, SEMS CAN GYI DON BYED NUS
PA'I MTHU DANG LDAN PA'I YON TAN DANG, JI LTAR SEMS CAN GYI DON
MDZAD PA'I YON TAN DANG, 'KHOR BA DANG MYA NGAN LAS 'DAS PA LA MI
GNAS PA'I YON TAN DANG, CHOS BDAG MED PA STON PA'I YON TAN DANG,
KHAMS GSUM

GYI CHOS MI RTAG PA'I RANG BZHIN CAN LA MA CHAGS PA'I YON TAN
DANG, SKU'I YON TAN DANG, BRJOD KYIS ME LANG BA'I YON TAN MDOR
BSDUS PAS BSTAN TO, ,DE LA, RDUL MED RDUL DANG BRAL BA DPA' BO
'DOD CHAGS BRAL, ,ZHES BYA BA LA SOGS PA TSIGS SU BCAD PA GCIG
GIS THUGS RJE CHEN

POS BSTOD DE, DE YANG SEMS CAN RNAM PA BZHI PO PHA MA NYE DU
DANG, MU STEGS CAN DANG, BYANG CHUB SEMS DPA' DANG, DGRA BCOM PA
RNAMS KYI SNYING RJE LAS DE BZHIN GSHEGS PA'I THUGS RJE NI SHIN
TU THUGS BRTZE BA DANG, RAB TU MKHYEN PA DANG, SHIN TU RNAM PAR
DAG PA DANG, ZAB PA

RNAM PA BZHIS GO RIMS BZHIN DU KHYAD ZHUGS PAS NA THUGS RJE'I SGO
NAS BSTOD DO, ,DE LA PHA MA NYE DU BU TSA LA SNYING BRTZE BA YOD
MOD KYI, NYON MONGS PA DANG, LOG PAR LTA BA DANG, LOGS PAR MI LTA
BA DANG, RAB TU NYAMS PA DANG, DMAN PA RNAM PA LNGA'I SGO NAS
SHIN TU SNYING BRTZE BA

MA YIN TE, DE'ANG JI LTA ZHE NA, BDAG GIR RTOG PA LAS BYUNG BA
DANG, SDUG BSNGAL DANG LDAN PA'I YUL TSOL BAR RTOG PA DANG, DE
DANG MI LDAN NA YID MI BDE BA'I ZIL GYIS GNON PA DANG LDAN NA
DGA' BAS YID BDE BA'I 'DOD CHAGS SKYE BA RNAM PA BZHIS NA NYON
MONGS PA'I

SNYING RJER SHES PAR BYA STE, DE BZHIN GSHEGS PA'I THUGS RJE LA
SKYON RNAM PA DE BZHI MI MNGA' BAS NA, RDUL MED RDUL DANG BRAL BA
DPA' BO 'DOD CHAGS BRAL, ,ZHES BYA BA'I THA TSIG BZHI GSUNGS SO,
,LOG PAR LTA BA NI RTAG PA DANG BDE BA LA SOGS PA PHYIN CI LOG TU
LTA BA'O, ,LOGS

PAR MI LTA BA NI 'PHAGS PA'I BDEN PA BZHI MA RTOGS PA STE, ,DE
BZHIN GSHEGS PA'I THUGS RJE LA SKYON RNAM PA DE GNYIS MI MNGA'
BAS, YE SHES RAB RIB MI MNGA' SPYAN GSUM RNAM PAR SKYANGS, ,ZHES
BYA BA'I THA TSIG GNYIS GSUNGS TE, SPYAN GSUM NI CHOS KYI SPYAN
DANG, SHES

@16A *, ,RAB KYI SPYAN DANG, SANGS RGYAS KYI SPYAN NO, ,DE LA RAB
TU NYAMS PA'I SNYING RJE NI BU TSA LA SOGS PAS YID DANG 'GAL BA
ZHIG BYAS MA THAG TU ZHE SDANG GI SEMS 'BYUNG BAS DE'I TSE PHA MA
DANG NYE DU'I SNYING RJE RAB TU NYAMS PA YIN GYI, DE BZHIN GSHEGS
PA LA SKYON DE MI MNGA'

BAS; ,SKYON RNAMS BSAL BAS DRI MA GSUM DANG THA BA SPANGS, ,ZHES
GSUNGS TE, ZHE SDANG GI KUN NAS DKRIS PA SPANGS PAS 'GAL BA CIS
KYANG PHYIS ZHE SDANG MI SKYE STE, SKYON RNAMS BSAL BA YIN LA,
NGO BO NYID KYIS KUN NAS NYON MONGS PA CAN DU GYUR PAS DRI MA
ZHES BYA BA DANG, DGE BA'I

LO TOG GI ZHING DU MA GYUR PAS THA BA ZHES BYA BA DUG GSUM GYI
BAG LA NYAL SPANGS PAS PHYIS KYANG ZHE SDANG SKYE BAR MI 'GYUR
BA'I PHYIR RO, ,DMAN PA'I SNYING RJE NI GNOD PAR BYAS PA DANG,
PHAN 'DOGS PA'I NGOR LTA BA STE, 'DIS NGA'I BU LA GNOD PA 'DI
BYAS SO, ,PHAN PA 'DI BYAS SO ZHES BDAG DANG

BDAG GIR RTOG PA'I GZHI LAS BYUNG BA'I SKYON DE BZHIN GSHEGS PA
LA MI MNGA' BAS, RDUL BRAL ZHES GSUNGS TE, DE LTA BU'I SHIN TU
THUGS BRTZE BA DANG LDAN PA'I SANGS RGYAS THUGS RJE CAN LA PHYAG
'TSAL LO ZHES BYA BAR SBYAR RO, ,YANG MU STEGS CAN RNAMS KYI
SNYING RJE NI RAB TU

SHES PA MA YIN TE, SKYON GYI RNAM PAR RTOG PA DANG BCAS PA DANG,
YON TAN GYI RNAM PAR RTOG PA DANG BCAS PA DANG, BDUD DANG PHYIR
RGOL BA MA BCOM PA'I 'DOD CHAGS DANG BRAL BA DANG, SHES PA RAB
RIB DANG BCAS PA'I PHYIR TE, SA 'OG MA LA RAGS PAR RTOGS PA DANG,
SA

GONG MA LA ZHI BAR RTOGS PA DANG, 'DOD CHAGS SHAS KYIS SPANGS
KYANG BDUD DANG PHYIR RGOL BA BCOM NAS 'DOD CHAGS DANG BRAL BA MA
YIN PA DANG, BDAG DANG BDAG GIR RTOG PA'I RAB RIB DANG BCAS PA'I
SHES RAB CAN DE LTA BU'I SKYON DE BZHIN GSHEGS PA'I THUGS RJE LAS
MI MNGA'

BAS; ,RDUL MED RDUL BRAL DPA' BO 'DOD CHAGS BRAL, ,YE SHES RAB
RIB MI MNGA' ZHES GSUNGS TE, BDUD DANG PHYIR RGOL BA BCOM PA'I
'DOD CHAGS DANG BRAL BA YIN PAS NA DPA' BO 'DOD CHAGS BRAL ZHES
BYA STE, GZHAN NI TSIG RE RE DANG SBYAR RO, ,BYANG CHUB SEMS DPA'

@16B RNAMS KYI SNYING RJE NI SANGS RGYAS KYI SA MA THOB PA DANG,
SHES BYA'I SGRIB PA MA LUS PAR MA SPANGS PA'I PHYIR SHIN TU RNAM
PAR DAG PA MA YIN TE, DE'I GNYEN POR SPYAN GSUM RNAM PAR SBYANGS
ZHES GSUNGS SO, ,DGRA BCOM PA RNAMS KYI SNYING RJE NI RNAM PAR
RTOG PA DANG BCAS SHING, MI DMIGS

PA'I SNYING RJE DANG MI LDAN PAS NA ZAB PA MA YIN TE, DE'I GNYEN
POR BCOM LDAN 'DAS KYI THUGS RJE SPONG BA DANG, YID LA MDZAD PA'I
KHYAD PAR GNYIS KYIS ZAB PAR BSTAN TE, DE LA SPONG BA'I KHYAD PAR
NI KUN NAS DKRIS PA DANG, BAG LA NYAL SPANGS PAS SKYON RNAM PAR
BSAL BA DANG DRI MA

GSUM DANG THA BA SPANGS PAS BSTAN TO, ,YID LA MDZAD PA'I KHYAD
PAR NI RNAM PAR MI RTOG PA'I YE SHES DANG, MI DMIGS PA'I THUGS
RJE DANG LDAN PA STE, DE NI RDUL BRAL ZHES BYA BAS BSTAN TO,
,RNAM GRANGS GZHAN DU NA 'DI LA BCOM LDAN 'DAS KYI THUGS RJE NI
YE SHES DANG SPANGS PA'I

KHYAD PAR GNYIS KYIS 'JIG RTEN PA DANG NYAN THOS RNAMS LAS KHYAD
ZHUGS PAR BSTAN TO, ,YE SHES KYANG MI MTHUN PA'I PHYOGS 'JOMS
PA'I YE SHES YE SHES KYI RANG BZHIN TE, MI MTHUN PA'I PHYOGS NI
RNAM PAR 'TSE BA'I KUN NAS DKRIS PA RDO DBYIG LA SOGS PAS 'PHRAL
DU THO

'TSAMS PA DANG, DE'I BAG LA NYAL SEMS LA YOD PA DANG, DE SPONG
BA'I BAR CHAD BYED PA LTA BU'I BDUD DANG, BDUD DE'I GROGS SU GYUR
PA 'DOD PA'I 'DOD CHAGS TE, DE DAG BCOM PAS SPANGS PAS NA, RDUL
MED RDUL DANG BRAL BA DPA' BO 'DOD CHAGS BRAL, ,ZHES

BYA'O; ;YE SHES KYI RANG BZHIN LA YANG GNYEN POR GYUR PA'I YE
SHES DANG, GZIGS PA'I YE SHES GNYIS YOD DE, GNYEN POR GYUR PA NI
DE MA THAG PA DANG, RNAM PAR GROL BA'I LAM GYIS BSDUS PA'O,
,GZIGS PA NI 'DUS BYAS DANG, 'DUS MA BYAS KYI CHOS THAMS

CAD THUGS SU CHUD PA STE, YA SHES DE GNYIS DANG LDAN PAS NA, YE
SHES RAB RIB MI MNGA' SPYAN GSUM RNAM PAR SBYANGS, ,ZHES BYA'O,
,SPANGS PA'I KHYAD PAR NI 'JIG RTEN PA'I DRANG SRONG LA SOGS PA
LA YOD KYANG, NYON MONGS PA SPONG BA'I LAM GNYEN PO LA YANG SA
'OG MA DANG GONG MA LA

@17A *, ,RAGS PA DANG ZHI BAR 'DZIN PA'I LAM DRI MA CAN YOD LA,
MI MTHUN PA'I PHYOGS NYON MONGS PA CHE RIM SPANGS PA'I PHYIR NA
THA MA YANG YOD PA LTA BU BCOM LDAN 'DAS LA MI MNGA' BAS DRI MA
GSUM DANG THA BA SPANGS PA YANG YIN LA, BAG CHAGS DANG BCAS PA'I

SKYON DANG, SHES BYA'I SGRIB PA'I RDUL DANG BRAL BA'I PHYIR
'PHAGS PA NYAN THOS RNAMS LAS KYANG SPONG BA KHYAD ZHUGS TE, DE
BAS NA SKYON RNAMS BSAL BA DANG RDUL BRAL ZHES GSUNGS SO, ,THUGS
RJE'I DBANG GIS 'GRO BA MTHA' DAG SDUG BSNGAL BAR GZIGS KYANG
RANG NYID 'JIGS

PA'I SKABS MED DAM ZHE NA, 'JIGS DANG BRAL ZHING GTI MUG DRA BA
RNAM PAR BSAL, ,ZHES BYA BA LA SOGS PA TSIGS SU BCAD PA GCIG GIS
'JIGS PA BDUN DANG BRAL BAR STON TE, 'JIGS PA DANG BRAL BA NI YAN
LAG GO, ,LHAG MA RNAMS NI NYE BA'I YAN LAG STE, GTI

MUG DRA BA RNAM PAR BSAL ZHES BYA BA NI MA RIG PA 'GAGS PAS 'DU
BYED 'GAG PA NA, SDUG BSNGAL GYI PHUNG PO CHEN PO 'BA' ZHIG PO
'DI 'GAG PAR 'GYUR RO ZHES 'BYUNG BAS RGA BA DANG, NA BA DANG,
'CHI BA DANG, NGAN 'GROR LTUNG BA'I 'JIGS PA DANG BRAL BAR BSTAN
TO, ,STOBS

BCU NI GNAS DANG GNAS MA YIN PA MKHYEN PA LA SOGS PA STOBS BCU
KUN KYANG SHES RAB KYI NGO BO YIN TE, DE DAG DANG LDAN PAS 'TSO
BA MED PAS 'JIGS PA DANG, TSIGS SU BCAD PA MED PAS 'JIGS PA GNYIS
DANG BRAL BAR BSTAN TE, 'TSO BA'O COG GI NANG NA SHES RAB KYI
'TSO BA

NI MCHOG GO ZHES GSUNGS PA DANG, STOBS BCU DANG LDAN PA NI TSIGS
SU BCAD PA MED PAS MI 'JIGS PA'I PHYIR RO, ,RGOL BA'I TSOGS KYIS
SHIN TU THUB PAR DKA' BA DANG, ,LOG PA'I LAM DU ZHUGS PA PHA ROL
TSOGS SKRAG MDZAD, ,CES BYA BAS 'KHOR GYI NANG DU BAG TSA BAS

'JIGS PA DANG BRAL BAR BSTAN TE, MU STEGS CAN LA SOGS PA PHAS KYI
RGOL BAS MI THUB PA DANG, BDUD LA SOGS PA LOG PA'I LAM DU ZHUGS
PA'I TSOGS SKRAG PAR MDZAD PA'I PHYIR RO, ,DE BAS NA JI LTAR SENG
GE NI GANG NAS GANG DU 'GRO YANG RUNG, 'DUG KYANG RUNG STE SA
'DI'I

@17B STENG NA BAG TSA BA DANG, 'JIGS PA MED PA DE BZHIN DU DE
BZHIN GSHEGS PA THUGS RJE CHEN PO DANG LDAN PA YANG 'JIGS PA BDUN
SPANGS TE, 'JIG RTEN 'DI NA BSNYENGS PA MI MNGA' BAR GSHEGS PA,
,SENG GE LTA BUR BSNYENGS PA MI MNGA' BA LA GSHEGS, ,ZHES BYA'O,
,DE

LTAR THUGS RJE CHEN PO DANG LDAN ZHING BSNYENGS PA DANG BRAL YANG
DE BZHIN GSHEGS PA DE SEMS CAN GYI DON MDZAD PA'I MTHU MI MNGA'
BA ZHIG MA YIN NAM ZHE NA, LHA YUL SA STENGS NA YANG SKYON RNAMS
KUN DANG BRAL, ,ZHES BYA BA LA SOGS PA TSIGS SU BCAD PA GCIG GIS
SEMS

CAN GYI DON MDZAD SPYOD PA'I MTHU DANG LDAN PAR STON TE, DE BZHIN
GSHEGS PA'I SKU 'OD CAN SKYON DANG BRAL BAS 'JIG RTEN GYI KHAMS
KUN TU KHYAB CING SEMS CAN GYI DON MDZAD DO ZHES BYA BA'I THA
TSIG GO, ,'OD DE YANG KHYAB PA DANG, MTHU DANG LDAN PA DANG,
SGRIB PA MED PA DANG,

GNAS DANG, RAB TU GSAL BA DANG, MI GNAS PA'I MYA NGAN LAS 'DAS
PAS BSTAN TE, 'OD DE YANG BSAM GTAN BZHI BA'I BAR GYI LHA'I YUL
DANG, MNAR MED PA'I SEMS CAN DMYAL BA YAN CHAD KHYAB PAS NA LHA
YUL SA STENGS NA YANG ZHES SMOS SO, ,'OD KYI SKYON RNAMS DANG
BRAL

BAS NA MTHU DANG LDAN PA STE, SKYON RNAMS DANG BRAL ZHES BYA BA
DANG SBYAR RO, ,'JIG RTEN GYI KHAMS KUN TU KHYAB STE, SGRIB PA
MED PAS NA KUN ZHES SMOS SO, ,'OD DE SKU LA GNAS PAS NA, ,KHYOD
KYI YAN LAG DRI MI MNGA', ,ZHES SMOS SO, ,'OD DE YANG RAB TU GSAL
BAS NA LAM

MER BZHUGS ZHES SMOS SO, ,MNYAM PAR MA GZHAG PA DANG, MNYAM PAR
GZHAG PA DANG, NYON MONGS PA MED PA'I MI SHES PA GSUM BSAL BAS NA
'KHOR BA DANG MYA NGAN LAS 'DAS PA GANG LA YANG MI GNAS PA'I
PHYIR RO, ,MUN DANG RAB RIB MA RIG LEGS PAR RAB BSAL

NAS; ,SPRIN GYI DRA BA LAS GROL NYI MA BZHIN DU LHAN, ,ZHES BYA
STE, SGRIB PA GNYIS KYI DRA BA LAS GROL BA'I DE BZHIN GSHEGS PA
DE SEMS CAN RNAMS KYI DON LA MNGON PAR LHAN ZHING 'CHAR ZHES BYA
BA'I DON TO, ,DE LTAR THUGS RJE DANG LDAN ZHING BSNYENGS PA DANG
BRAL LA, SEMS CAN

@18A *, ,GYI DON MDZAD PA'I MTHU MNGA' NA CI'I PHYIR 'GRO BA
RNAMS KHAMS GSUM NA GNAS PAR SNANG ZHE NA, 'GRO BA 'DI RNAMS MGON
SKYABS MED CING SDUG BSNGAL GYUR, ,ZHES BYA BA LA SOGS PA TSIGS
SU BCAD PA GCIG GIS JI LTAR SEMS CAN GYI DON MDZAD PA'I YON TAN

GYIS BSTOD DE, DE BZHIN GSHEGS PA NI MDZAD PA MA YIN GYI SMAN PA
DANG 'DRA BAR NYON MONGS PA'I NAD BSAL BA'I THABS STON PAR MDZAD
DE, GANG GI PHYIR GNAS SKYABS MA MCHIS PAS MGON SKYABS MED PA
DANG, RGA BA DANG 'CHI BAS MNAR BAS SDUG BSNGAL BAR GYUR PA 'GRO
BA

RNAMS LA SEMS CAN GYI MCHOG DE BZHIN GSHEGS PAS SDUG BSNGAL GYI
RGYU'I TSE NA THUGS RJE DANG, 'BRAS BU'I TSE NA THUGS BRTZE BA
BSKYED NAS SMAN PA BZHIN DU RAB TU GROL BAR MDZAD CING GSHEGS TE
SMAN PAS BSTAN PA BZHIN DU SMAN 'THUNGS ZHING CHO GA BYAS NA NAD
LAS LDANG BAR 'GYUR

BA BZHIN DU DE BZHIN GSHEGS PAS KYANG SEMS CAN GYI NYON MONGS
PA'I NAD BSAL BA'I THABS BSTAN PA LAS NAD PA DANG 'DRA BA'I SEMS
CAN GANG GIS BKA' LUNG BZHIN DU BSGRUBS PA NI GROL BAR 'GYUR LA,
GZHAN RNAMS NI DE LTA MA YIN NO ZHES BYA BA'I THA TSIG GO, ,DE
BZHIN GSHEGS

PA SEMS CAN GZHAN LTAR 'KHOR BAR GNAS SHING MA GROL BA ZHIG YIN
NA NI BDAG NYID MA GROL BAS GZHAN DGROL BAR YANG MI SPYOD, CI STE
MYA NGAN LAS 'DAS PAR GSHEGS NA NI SEMS CAN RNAMS JI LTAR DGROL
BAR MDZAD CE NA, MA RIG PA DANG GTI MUG SRID MTSO BRGAL DKA' ZHES
BYA BA LA

SOGS PA TSIGS SU BCAD PA GCIG GIS 'KHOR BA DANG MYA NGAN LAS 'DAS
PA LA MI GNAS PAR STON TE, DE LA MA RIG PA NI 'PHAGS PA'I BDEN PA
RGYUR GYUR PA GNYIS MI SHES PA'O, ,GTI MUG NI 'BRAS BUR GYUR PA
GNYIS MI SHES PA STE, DE GNYIS KYIS BSKOR BA'I KHAMS GSUM

BRGAL BAR DKA' BA'I SRID PA'I MTSO CHU LTA BU'I 'DOD CHAGS LA
SOGS PA NYON MONGS PA DANG, RBA KLONG LTA BU'I YUL DANG NYE DU LA
SOGS PA RNAM PAR RTOG PA RNAM MANG RBA KLONG MANG BA DANG LDAN PA
LAS MKHAN PO DANG SLOB DPON LA SOGS PA GZHAN LAS MA GSAN TE, LUNG
DANG MAN NGAG MA

@18B MNOS PAR BDAG NYID RAB TU RGAL TO, ,DE LTAR SRID PA'I RGYA
MTSO LAS BRGAL NAS KYANG 'PHAGS PA NYAN THOS LTAR MYA NGAN LAS
'DAS PA LA GNAS PA MA YIN GYI, PHYIR YANG SRID PA'I RGYA MTSO DER
SBYOR ZHING, SEMS CAN GYI DON KYANG MDZAD LA, JI LTAR PADMA CHU
LAS SKYES KYANG CHU'I NYES PAS MI

GOS PA BZHIN DU KHAMS GSUM GYI NYON MONGS PAS KYANG MI GOS PAS,
PADMA BZHIN DU CHAGS PA MI MNGA' RNAM PAR GSHEGS, ,ZHES GSUNGS
SO, ,DE LTAR 'KHOR BA NA SEMS CAN GYI DON MDZAD PA'I TSE CHOS JI
LTA BU ZHIG STON ZHE NA, CHOS 'DI THAMS CAD RANG BDAG MA MCHIS
ZHES BYA BA

LA SOGS PA TSIGS SU BCAD PA GCIG GIS CHOS BDAG MED PA STON PAR
BSTOD DE, 'JIG RTEN GYI MGON PO DE BZHIN GSHEGS PA SEMS CAN PHAN
PA'I PHYIR PHUNG PO DANG KHAMS LA SOGS PA'I CHOS THAMS CAD BYED
PA PO DANG TSOR BA PO MED CING DBANG PHYUG GIS MA BYAS LA, BRAG
CA DANG 'DRA BA

DANG; ,BDAG MED PAR GSUNGS SO ZHES BYA BA'I THA TSIG GO, ,RNAM PA
GCIG TU NA CHOS THAMS CAD BDAG MED PA DANG, RKYEN LAS BYUNG BA
DANG, BYED PA POS MA BYAS PA DANG, NANG NA BYED PA'I SKYES BU MED
PAR, 'JIG RTEN MGON PO SEMS CAN PHAN PHYIR RAB TU GSUNGS, ,ZHES

BYA BAS SBYAR RO, ,DE LTAR CHOS THAMS CAD BDAG MED CING RKYEN LAS
BYUNG BA DANG, MA BYAS SHING NANG NA BYED PA'I SKYES BU MED PAR
THUGS SU CHUD NAS SEMS CAN GZHAN DAG LA STON PA TZAM DU MA ZAD
KYI, 'JIG RTEN CHOS RNAMS 'JIG RTEN RI YI CHU BZHIN G-YO, ,ZHES
BYA BA LA SOGS

PA TSIGS SU BCAD PA GCIG GIS KHAMS GSUM GYI CHOS MI RTAG PA'I
RANG BZHIN CAN LA MA CHAGS PA'I YON TAN GYIS BSTOD DE, JI LTAR RI
GZAR BO'I CHU G-YO ZHING MI RTAG PA BZHIN DU LUS DANG LONGS SPYOD
LA SOGS PA YANG MI RTAG PA LA MI MKHAS PA'I SKYE BO RNAMS KYIS MI
RTAG PAR MA

SHES TE; GZUGS DANG SGRA LA SOGS PA 'DOD PA'I YON TAN RNAMS BSTEN
CING SPYAD PA DE DAG NI SNYING PO GANG YANG MED DE STON KA'I
SPRIN DANG 'DRA BAR YID BRTAN DU MI RUNG BAR THUGS SU CHUD NAS
STONG PA NYID DANG MTSAN MA MED PA'I TING NGE 'DZIN GYIS NI SRID
PA LAS BRGAL BAR GYUR CING, SMON PA

@19A *, ,MED PA'I TING NGE 'DZIN GYIS NI, PHYIS KYANG MNGON PAR
DGA' BA MED PAR SRID PA KUN LA SMOD, ,CES SBYOR RO, ,PADMA DKAR
PO 'DAB MA RGYAS 'DRA'I SPYAN MNGA' BA, ,ZHES BYA BA LA SOGS PA
TSIGS SU BCAD PA GCIG GIS SKU'I YON TAN BSTAN TE, BSTOD CING
BSNGAGS

LA BSTOD 'OS PA, ,ZHES BYA BAS NI DUS GSUM DANG SBYAR RO, ,GDUL
BA'I GANG ZAG RNAMS SKAL BA BZHIN DU 'DUL BAR MDZAD PAS MI 'DUL
ZHES BYA'O, ,DE BZHIN GSHEGS PA'I YON TAN NI BSKAL BA'I MTHA'I
BAR DU BGRANG BAR DKA' BA YIN PAS, MI YA KHYU MCHOG MTHA' YAS PA
YI

PHA ROL GSHEGS, ,ZHES BYA BA LA SOGS PA TSIGS SU BCAD PA GCIG GIS
BRJOD KYIS MI LANG BA'I YON TAN MDOR BSDUS NAS BSTOD DE, JI LTAR
KHYU MCHOG NI GZHAN GYI DANG POR 'GRO BA BZHIN DU LHA DANG MI
RNAMS KYI NANG NAS 'DREN PA KHYU MCHOG DANG 'DRA BA, NYAN THOS
DANG RANG SANGS

RGYAS LA SOGS PA'I YON TAN MANG PO MTHA' YAS PA'I PHA ROL DU
GSHEGS TE PHUL DU BYUNG ZHING, STOBS DANG MI 'JIGS PA LA SOGS PA
MA 'DRES PA'I YON TAN KUN GYI PHA ROL BYON PAR GYUR PA YIN PAS NA
SANGS RGYAS BCOM LDAN 'DAS KYI YON TAN THUGS RJE CHEN PO LA SOGS
PA GONG DU SMOS

PA 'DI DANG 'DRA BAR GZHAN YANG BLOS DPAG PAR DKA' NA, TSIG TU
BRJOD PA LTA CI SMOS TE, DE LTA BU'I YON TAN DPAG TU MED PA MNGA'
BAS 'GRO BA BSOD NAMS 'DOD PA RNAMS KYI RTEN DANG, 'BRAS BU DANG
PHAN YON CHE BA'I SANGS RGYAS BSOD NAMS ZHING LA MGO BOS PHYAG
'TSAL LO ZHES

SBYAR RO; ,LAN BDUN BSKOR BA NI LUS DANG NGAG GI LAS RNAM BDUN
SBYANG BA'I PHYIR RO, ,TSE DANG LDAN PA SHA RA DVA TI'I BUS BCOM
LDAN 'DAS LA DON RNAM PA BZHI ZHUS PA LAS, BYANG CHUB SEMS DPA'
BLO GROS MI ZAD PA 'DI LA DRIS SHIG CES GSUNGS PA NI DRIS PA
'DI'I LANG LAN PAS

BYANG CHUB SEMS DPA' RNAMS KYI SHES RAB DANG, SPOBS PA'I BDAG
NYID CHEN PO BRJOD PAR BYA BA'I PHYIR RO, ,GNAS BRTAN SHA RADVA
TI'I BU LA DA DUNG DU YANG 'ONG BA DANG 'GRO BA'I 'DU SHES 'BYUNG
NGAM ZHES BYA BA NI SH'A RI'I BU 'PHAGS PA YIN TE, 'PHAGS PA LA
LTA BA PHYIN CI LOG DANG,

@19B SEMS PHYIN CI LOG DANG, 'DU SHES PHYIN CI LOG MI SRID PA'I
RIGS NA, KHYOD LA DA DUNG 'DU SHES PHYIN CI LOG GI 'DU SHES YOD
DAM ZHES DGONGS PA'I THA TSIG GO, ,BDAG GI 'DU SHES NI YONGS SU
SHES SO ZHES BYA BA NI PHYIN CI LOG GI 'DU SHES SPANGS PA'I SGO
NAS YONGS SU SHES SO ZHES SH'A

RI'I BUS SMRAS SO, ,'DU SHES YONGS SU SHES PA DANG LDAN PA NI
GNYIS KA LA BLO MI 'DUG NA ZHES BYA BA NI DE LTAR 'DU SHES KUN
SPANGS PA'I SGO NAS YONGS SU SHES NA 'ONG BA DANG 'GRO BA'I 'DU
SHES 'BYUNG BA'I MI RIGS NA ZHES BYA BA'I THA TSIG GO, ,'ONG BA
ZHES BYA BA DE NI BSDU BA'I TSIG GO

ZHES BYA BA LA SOGS PAS 'DU BA DANG 'BRAL BA RNAM PAR 'JIG PA
BSTAN TE, 'ONG BA NI 'DU BA'O, ,'GRO BA NI 'BRAL BA'O, ,DE LTA
BU'I 'GRO BA DANG 'ONG BA NI 'GRO BA PO'I SKYES BU YOD NA SRID
KYI, MU STEGS KYIS BRTAGS PA'I SKYES BU MED DE, GANG ZAG LA BDAG
MED PAR CHUD PA'I

'PHAGS PA RNAMS LA 'ONG BA DANG 'GRO BA MED PA NYID 'PHAGS PA
RNAMS KYI 'GRO BA'O ZHES BSHAD DO, ,BTZUN PA SH'A RI'I BU 'ONG BA
ZHES BYA BA NI LAS KYI RANG BZHIN GYI MTSAN NYID DO ZHES BYA BA
LA SOGS PAS LAS DANG LAS MED PA RNAM PAR 'JIG PA BSTAN TE, LAS
KYANG BYED PA BO YOD

NA YOD KYI, BYED PA PO MED NA LAS KYANG MED PAS BYED PA POS LAS
BYAS KYANG LAS KYI RANG GI MTSAN NYID DE 'ONG BA'O, ,BYED PA BO
LAS MA BYAS NA LAS KYI ZAD PA'I MTSAN NYID DE 'GRO BA'O, ,DE LTA
BU'I 'ONG BA DANG 'GRO BA 'PHAGS PA LA MI SRID DE, DE GNYIS MED
PA NI 'PHAGS PA RNAMS

KYI 'GRO BA'O ZHES BYA BA'I THA TSIG GO, ,BTZUN PA SHA RA DVA
TI'I BU 'ONG BA ZHES BYA BA DE NI SMON LAM GYI MTSAN NYID DO ZHES
BYA BA LA SOGS PAS SMON PA DANG SMON PA MED PA'I RNAM PAR 'JIG PA
BSTAN TE, LAS ZHIG BYAS SAM SMON LAM ZHIG BTAB PA LAS DNGOS PO
'GA' 'GRUB PA LA

'ONG BA ZHES BYA'O, ,SMON LAM KYANG MA BTAB LAS KYANG MA BYAS PA
LAS DNGOS PO 'GA' MA GRUB PA LA 'GRO BA ZHES BYA'O, ,DE YANG SMON
PA PO'I GANG ZAG YOD KYANG DE GNYIS SRID KYI, 'PHAGS PA LA NI DE
GNYIS MI SRID CES BYA BA'I DON TO, ,BTZUN PA SHA RA DVA TI'I BU
'ONG BA ZHES BYA BA DE NI

@20A *, ,SKYE BA'I MTSAN NYID DO ZHES BYA BA LA SOGS PAS SKYE BA
DANG 'GAG PA RNAM PAR 'JIG PA BSTAN TE, DNGOS PO 'GA' SNGON MA
SKYES PA LAS PHYIS SKYE BA NI 'ONG BA ZHES BYA'O, ,DNGOS PO SKYES
PA RNAMS 'GAGS PA NI 'GRO BA ZHES BYA STE, DE YANG SKYE BA PO'I
GANG ZAG YOD

KYANG DE GNYIS SRID KYI, DE GNYIS MED PAR THUGS SU CHUD PA'I
'PHAGS PA LA MI SRID CES BYA BA'I DON TO, ,BTZUN PA SHA RA DVA
TI'I BU 'ONG BA ZHES BYA BA NI RNAM PAR RIG PA'I SGO'I MTSAN NYID
DO ZHES BYA BA LA SOGS PAS RNAM PAR RIG PA DANG RNAM PAR RIG PA
MED PA 'JIG PA'I MTSAN NYID BSTAN TE,

RNAM PAR RIG PA YANG LUS DANG LUS CAN DANG, SPYOD PA PO RNAM PAR
RIG PA DANG, SPYOD PAR BYA BA RNAM PAR RIG PA DANG, SPYOD PA RNAM
PAR RIG PA DANG, DUS RNAM PAR RIG PA DANG, YUL RNAM PAR RIG PA
DANG, GRANGS RNAM PAR RIG PA DANG, THA SNYAD RNAM PAR RIG PA
DANG, BDE 'GRO

DANG NGAN 'GRO RNAM PAR RIG PA STE, DE LA LUS NI PHUNG PO LNGA,
LUS CAN NI BDAG SPYOD PA YANG BDAG NYID DO, ,SPYAD PAR BYA BA NI
GZUGS LA SOGS PA'I YUL RNAMS, SPYOD PA NI MIG LA SOGS PA'I DBANG
PO RNAMS, DUS NI 'DAS PA DANG, MA 'ONGS PA DANG, DA LTAR GYI DUS,

YUL NI LHO BYANG SHAR NUB LA SOGS PA'O, ,GRANGS NI GCIG GNYIS LA
SOGS PA'O, ,THA SNYAD NI 'JIG RTEN GYI TSIG DANG MING DU BYAS PA
LA SOGS PA'O, ,BDE 'GRO NI LHA DANG MI NGAN 'GRO NGAN SONG GSUM
STE, DE LTA BU'I RNAM PAR RIG PA SO SO'I SKYE BO LA SRID KYI,
'PHAGS PA RNAMS LA

MI SRID CES BYA BA'I DON TO, ,BTZUN PA SHA RA DVA TI'I BU 'ONG BA
ZHES BYA BA DE NI 'ONG BA'I YUL LO ZHES BYA BA LA SOGS PAS YUL
DANG YUL MED PA RNAM PAR 'JIG PA BSTAN TE, 'ONG BAS YUL MNGON SUM
DU 'GYUR BA DANG, 'GRO BAS YUL DANG BRAL BA GNYIS YUL DANG YUL
CAN YOD PA LA

SRID KYI, 'PHAGS PA RNAMS LA NI DE MI SRID DO ZHES BYA BA'I DON
TO, ,BTZUN PA SHA RADVA TI'I BU 'ONG BA ZHES BYA BA DE NI RKYEN
GYI MTSAN NYID DO ZHES BYA BA LA SOGS PAS RKYEN DANG RKYEN MED PA
RNAM PAR 'JIG PA BSTAN TE, 'ONG BA NYID GANG DU 'GRO BA'I YUL DU
PHYIN PAR BYAD PA'I RKYEN YIN TE, DE 'ONG BA

@20B ZHES BYA'O, ,'GRO BA'I GNAS SU MA SONG DANG, PHYIN PAR BYED
PA'I RKYEN MED DO, ,DE LA RKYEN ZAD PA ZHES BYA STE, 'GRO BA ZHES
BYA'O, ,RKYEN GYI MTSAN NYID 'ONG BA DANG, RKYEN ZAD PA'I MTSAN
NYID 'GRO BA GNYIS SO SO'I SKYE BO LA SRID KYI, RKYEN DE LTA BU
'PHAGS PA RNAMS LA MI SRID CES

BYA BA'I DON TO, ,BTZUN PA SHA RADVA TI'I BU 'ONG BA ZHES BYA BA
DE NI RTEN CING 'BREL BAR 'BYUNG BA'I MTSAN NYID DO ZHES BYA BA
LA SOGS PAS RTEN CING 'BREL BAR 'BYUNG BA RNAM PAR 'JIG PA BSTAN
TE, 'ONG BA LA SOGS PA'I RGYU DANG RKYEN GNYIS KA LA RTEN CING
'BREL PAR 'BYUNG BA ZHES BYA STE,

DE LA 'ONG BA ZHES BYA'O, ,'GRO BA ZHES BYA BA DE NI 'ONG BA'I
RGYU DANG RKYEN MED PA LA 'GRO BA ZHES BYA STE, DE LA RTEN CING
'BREL BAR 'BYUNG BA ZAD PA'I MTSAN NYID DO ZHES BYA'O, ,DE YANG
SO SO'I SKYE BO LA SRID KYI 'PHAGS PA RNAMS LA MI SRID CES BYA
BA'I DON TO, ,BTZUN PA SHA RADVA TI'I

BU 'ONG BA ZHES BYA BA DE NI RGYU LAS BYUNG BA'I MTSAN NYID DO
ZHES BYA BA LA SOGS PAS RGYU MED PAR RNAM PAR 'JIG PA BSTAN TE,
DE LA RGYU NI SA BON LTA BU'O, ,RKYEN NI SPYI'I RKYEN TE, SA CHU
ME RLUNG LTA BU'O, ,'ONG BA ZHES BYA BA LA 'ONG BA'I RGYUS 'ONG
BAR BYED PAS NA, RGYU LAS BYUNG BA'I MTSAN NYID

DO; ,'ONG BA'I RGYU MED PA LA 'GRO BA ZHES BYA STE, RGYU LAS
BYUNG BA'I MTSAN NYID ZAD PA'O, ,'ONG ZHING 'GRO BA'I RGYU SA BON
LTA BUR GYUR PA SO SO'I SKYE BO LA SRID KYI, DE LTA BU 'PHAGS PA
RNAMS LA MI SRID CES BYA BA'I DON TO, ,BTZUN PA SHA RA DVA TI'I
BU 'ONG BA ZHES BYA BA DE NI THA SNYAD KYI SGRA

DANG YI GE DANG BRDA'O ZHES BYA BA LA SOGS PAS THA SNYAD DANG THA
SNYAD MED PA RNAM PAR 'JIG PA BSTAN TE, 'JIG RTEN GYI THA SNYAD
DANG, SGRA DANG, YI GE DANG BRDA SNA TSOGS LA 'ONG BA ZHES BYA'O,
,THA SNYAD DANG YI GE DANG, SGRA DANG BRDA SNA TSOGS SHES PA 'AM
KHONG DU CHUD PA LA 'GRO BA ZHES BYA STE,

DE YANG SO SO'I SKYE BO LA SRID KYI, 'JIG RTEN GYI THA SNYAD
DANG, SGRA DANG YI GE DANG BRDA'I 'ONG BA DANG 'GRO BA LTA BU
'PHAGS PA RNAMS LA MI SRID CES BYA BA'I DON TO, ,RNAM PA GCIG TU
NA 'ONG BA DANG 'GRO BA RNAM PAR 'JIG PA'I TSIG 'DI RNAMS KYIS
BYIS PAS KUN TU BRTAGS PA'I 'ONG BA DANG 'GRO

@21A *, ,BA'I MTSAN NYID DANG, YONGS SU GRUB PA'I MTSAN NYID LA
KUN TU BRTAGS PA'I MTSAN NYID DE RTAG TU MED PA DANG, GANG GIS DE
LTAR SHES PA NI, 'PHAGS PA RNAMS KYI 'GRO BA YIN PAR 'ONG BA ZHES
BYA BA DE NI BSDU BA'I TSIG GO ZHES BYA BA LA SOGS PA DANG, GANG
LA

BSDU BA'I TSIG MED PA DANG ZHES BYA BA LA SOGS PA DANG, 'ONG BA
DANG 'GRO BA MED PA NI 'PHAGS PA RNAMS KYI 'GRO BA'O ZHES BYA BA
LA SOGS PA DANG RIM PA BZHIN SBYAR RO, ,RIGS KYI BU KHYOD KYI
SPOBS PA 'DI LTA BU'I PHYIR MA YIN GYI ZHES BYA BA NI, BLO GROS
MI ZAD PA GA LAS 'ONG ZHES BYA BA

LA SOGS PA DRIS PA YANG BYANG CHUB SEMS DPA' DE'I SHES PA DANG
SPOBS PA BGOM ZHING GONG DU SMOS PA LTA BU'I CHOS 'DI DAG 'DRI
BA'I PHYIR NI MA YIN GYI, MI 'DZUMS PA ZHES BYA BA'I 'JIG RTEN
GYI KHAMS LA SOGS PA YON TAN SNGON MA THOS PA RNAMS MNYAN PA'I
PHYIR 'DRI'O ZHES

BYA BA'I THA TSIG STE, DE BAS NA CI NAS DE LTA BU'I SNGON MA THOS
PA'I GNAS RNAMS MNYAN PA'I PHYIR KHYOD LA 'DRI'O ZHES DNGOS SU
SMOS SO, ,RIGS KYI BU 'DI LTA STE DPER NA ZHES BYA BA LA SOGS PAS
'OG NAS 'BYUNG BA'I DON 'DRI BA 'JIG RTEN NA GRAGS PA'I DPES
BSTAN TE, 'JIG

RTEN NA YUL BTZAS DANG SHO GAM GCOD PA YANG GA LAS 'ONGS, GAR
'GRO CI KHYER ZHES DRIS NAS CI KHYER BA'I RDZAS LAS NYUNG SHAS
SHIG SHO GAM GCOD PA DE BZHIN DU BDAG CAG NYAN THOS RNAMS KYANG
BYANG CHUB SEMS DPA' CHOS KYI NOR MANG PO DANG LDAN PA LA THEG PA
CHEN PO'I CHOS KYI DON CUNG ZAD

DRI'O ZHES BYA BA'I DON TO, ,DE LA YUL BTZAS NI GRONG GI GRONG MI
NYID SHO GAM GCOD PA'O, ,SHO GAM NI RGYAL PO'I SHO GAM GCOD PAS
SHO GAM BCAD NAS RGYAL PO LA 'BUL PA LA'O, ,BDAG CAG NYAN THOS
GZHAN GYI SGRA'I RJES SU 'GRO BA GZHAN LAS THOS PA LAS MOS PA
ZHES BYA BA NI BYANG

CHUB SEMS DPA' LTAR BDAG GI SHES RAB KYIS CHOS RNAMS RTOGS PAR
NUS PA NI MA YIN GYI, BDAG CAG NYAN THOS NI MKHAN PO DANG SLOB
DPON LA SOGS PAS TSIG GIS BSTAN CING BSHAD PA'I SGRA'I RJES SU
'BRANG ZHING DE NYID LAS DAD PA DANG MOS PA SKYE ZHES BYA BA'I
DON TO, ,BDAG GI SEMS KYI

@21B RGYU LA SNANG BA NYE BAR GNAS PA ZHES BYA BA NI BDAG CAG
NYAN THOS NI BDAG NYID KYI RGYUD GSAL ZHING DAG PAR BYA BA LA
BRTZON GYI, BYANG CHUB SEMS DPA' LTAR GZHAN GYI RGYUD RNAM PAR
DAG PAR BYA BA LA BRTZON PA NI MA YIN NO ZHES BYA BA'I DON TO,
,RTAG TU RGYUN MI 'CHAD PAR KHYOD LTA BU SKYES BU DAM PA

ZHES BYA BA NI BDAG CAG NYAN THOS RNAMS DUS THAMS CAD DU KHYOD LA
SOGS PA SKYES BU DAM PA BYANG CHUB SEMS DPA' DAM PA'I CHOS KYI
NOR MANG PO DANG LDAN PA LA THEG PA CHEN PO'I DON 'DRI BAR BYED
DO ZHES SBYAR RO, ,GANG LAS NYAN THOS DANG RANG SANGS RGYAS ZHES
BYA BA NI THEG PA CHEN PO'I CHOS GANG LAS

NYAN THOS MANG PO DANG RANG SANGS RGYAS MANG PO SKYE ZHING 'BYUNG
BAR 'GYUR BA'I THABS THEG PA CHEN PO'I DON RJES SU BZUNG BA STE,
THEG PA CHEN PO'I DON RTOGS PAR BYA BA'I PHYIR 'DRI'O ZHES BYA
BA'I THA TSIG GO, ,BLO GROS MI ZAD PAS DE BZHIN GSHEGS PA LA ZHUS
SHIG CES SMRAS PA YANG BLA MA LA

BSTOD PA DANG, MKHYEN PA STOBS PAR BYA BA'I PHYIR RO, ,SEMS CAN
RNAMS BYANG CHUB KYI PHYIR GO CHA 'TSAL BAR 'GYUR BAR ZHES BYA BA
NI DE DAG GI YON TAN BSHAD PAS CI NAS KYANG SEMS CAN RNAMS BLA NA
MED PA'I BYANG CHUB TU SEMS BSKYED PAR 'GYUR BA DE LTA BUR BSHAD
DU GSOL ZHES BYA BA'I DON

TO, ,SHA RA DVA TI'I BU DE'I PHYIR LEGS PAR RAB TU NYON LA YID LA
ZUNG SHIG DANG, NGAS KHYOD LA BSHAD DO ZHES BYA BA LA DE'I PHYIR
ZHES BYA BA NI GONG DU DRIS PA'I DON RNAMS KYI PHYIR TE, DE DAG
DE BSHAD NA GAL TE LEGS PAR NYAN RAB TU NYA NYID LA 'DZIN NA NGAS
BSHAD KYIS, GZHAN DU NA

CHOS BSHAD PA'I CHAR PHAB PA DON MED PAR 'GYUR BAS NA MI BSHAD DO
ZHES BYA BA'I DON TO, ,LEGS PAR NYON ZHES BYA BA NI RNA LHOGS LA
SEMS RTZE GCIG TU NYON CIG CES BYA BA'I THA TSIG GO, ,RAB TU NYON
ZHES BYA BA NI BSHAD PA RNAMS PHYIN CI MA LOG PAR ZUNG SHIG CES
BYA BA'I DON TO, ,

YID LA ZUNG SHIG CES BYA BA NI MA BRJED PAR GYIS SHIG CES BYA
BA'I DON TO, SNOD KHA PHUB PA DANG, MI GTZANG BAS GANG BA DANG,
ZHABS RDOL BA LTA BUR MI 'GYUR BAR BYA BA'I PHYIR RO, ,DRIS PA
LAN GLAN PA 'DI NA BZHUGS PA'I DE BZHIN GSHEGS PAS 'JIG RTEN GYI
KHAMS KYI DE BZHIN

@22A *, ,GSHEGS PA'I YON TAN PHUN SUM TSOGS PA BSNGAGS PA YANG
MDOR NA RNAM PA GSUM GYIS BSTAN TE, GSUM GANG ZHE NA, GNAS PA
RNAM PAR DAG PA DANG, GNAS RNAM PAR DAG PA DANG, BDAG PO RNAM PAR
DAG PAS BSTAN TO, ,GNAS PA RNAM PAR DAG PA YANG

YON TAN RNAM PA LNGAS BSTAN TE, RGYU RNAM PAR DAG PA DANG; RANG
BZHIN RNAM PAR DAG PA DANG, 'BRAS BU RNAM PAR DAG PA DANG, LAS
RNAM PAR DAG PA DANG, SBYOR BA RNAM PAR DAG PA STE, DE YANG LAN
GSUM DU BZLAS TE STON TO, ,DAD PA DANG MOS PAS DE BZHIN GSHEGS
PA'I YE SHES

CHAGS PA MED CING SGRIB PA MED PA LA MI SKRAG PAR BYA'O, ,THE
TSOM ZA BAR MI BYA'O ZHES BYA BA NI MI 'DZUMS PA'I 'JIG RTEN GYI
KHAMS DANG, DE NA BZHUGS PA'I BYANG CHUB SEMS DPA' DE DAG DANG,
DE BZHIN GSHEGS PA'I YON TAN BSHAD PA THOS NAS YE SHES DE LTA BU
MI SRID DO SNYAM

DU SKRAG PA DANG, BDEN NAM BRDZUN SNYAM DU THE TSOM ZA BAR MA
BYED CIG CES BYA BA'I DON TO, ,DE LA YE SHES DE SHES BYA THAMS
CAD LA THOGS PA MED PAR MKHYEN PAS NA, CHAGS PA MED PA ZHES
BYA'O, ,SHES BYA'I SGRIB PA DANG NYON MONGS PA'I SGRIB PA SPANGS
PAS NA, SGRIB PA MED PA'I

YE SHES ZHES BYA'O, ,SHA RA DVA TI'I BU SANGS RGYAS KYI ZHING 'DI
NAS ZHES BYA BA NA GONG DU SH'A RI'I BUS 'JIG RTEN GYI KHAMS 'DI
NAS JI SRID CIG NA MCHIS ZHES ZHUS PA'I LEN DU BSHAD PA STE, MI
MJED KYI SANGS RGYAS KYI ZHING 'DI NAS SHAR PHYOGS LOGS SU SANGS
RGYAS KYI ZHING GANG G'A'I KLUNG

BCU'I BYE MA SNYED KYI RDUL PHRA RAB KYI RDUL SNYED 'DAS PA DE
DAG GI PHA ROL NA SANGS RGYAS KYI ZHING DE GNAS SO ZHES BYA BA'I
DON TO, ,'JIG RTEN GYI KHAMS DE'I MING CI ZHES ZHUS PA'I LAN DU
'JIG RTEN GYI KHAMS MI 'DZUMS PA ZHES GSUNGS SO, ,DE BZHIN GSHEGS
PA'I MTSAN CI ZHES ZHUS

PA'I LAN DU, KUN TU BZANG PO ZHES BYA BA GSUNGS SO, ,DA LTAR
BZHUGS TE ZHES BYA BA NI SPYOD LAM BZHIS BZHUGS SO, ,'TSO BA NI
'TSO BA'I DBANG PO MA BTANG STE, MYA NGAN LAS MA 'DAS ZHES BYA
BA'I DON TO, ,GZHES PA NI SEMS CAN RNAMS KYI DON MDZAD PA'O,
,BYANG CHUB SEMS

@22B DPA' BLO GROS MI ZAD PA GANG NAS MCHIS ZHES ZHUS PA'I LAN DU
DE NAS 'ONGS SO ZHES GSUNGS SO, ,NYAN THOS DANG RANG SANGS RGYAS
KYI MING YANG MED CES BYA BA NI NYAN THOS ZHES BYA BA'I SGRA
DANG, RANG SANGS RGYAS ZHES BYA BA'I SGRA YANG MI GRAG CES BYA
BA'I DON TO, ,'O NA DE BZHIN GSHEGS PA'I 'KHOR

SU DAG GNAS SNYAM PA LA BYANG CHUB SEMS DPA' 'BA' ZHIG CES BYA BA
SMOS TE, DE BZHIN GSHEGS PA DE'I 'KHOR YANG BYANG CHUB SEMS DPA'
'BA' ZHIG TU ZAD DE, GZHAN MED DO ZHES BYA BAR 'DOD DO, ,BYANG
CHUB SEMS DPA' DE YANG JI LTA BU ZHE NA, ,SNGON YONGS SU SBYANG
BA BYAS PA ZHES

BYA BA LA SOGS PAS GNAS PA RNAM PAR DAG PA LA RNAM PA LNGAR PHYE
NAS BSTAN PA'I RGYU RNAM PAR DAG PA LAS BRTZAMS NAS STON TO,
,SNGON YONGS SU SBYANG BA BYAS PA NI DE BZHIN GSHEGS PA RNAMS LA
YANG DGE BA'I RTZA BA BSKRUN TE, LUS DANG SEMS LAS SU RUNG BAR
BYA BA'I DON TO, ,GNAS PA

RNAM PAR DAG PA'I RGYU YANG PHA ROL TU PHYIN PA DRUG STE SBYIN PA
DANG DUL BA DANG, LEGS PAR SDOM PA DANG, DES PA DANG TSUL KHRIMS
ZHES BYA BA'I TSIG LNGAS SBYIN PA DANG TSUL KHRIMS DANG, BZOD
PA'I PHA ROL TU PHYIN PA GSUM BSTAN PA YIN TE, PHYI NANG GI DNGOS
PO YONGS SU GTONG BA DANG,

DE BZHIN GSHEGS PA RNAMS LA MCHOD PA DANG, BSNYEN BSKUR BYAS PAS
SBYIN PA'I PHA ROL TU PHYIN PA DANG LDAN PA YIN NO, ,MIG LA SOGS
PA DBANG PO YUL LA MI 'JUG PAS NA DUL BA DANG, SBYANGS PA'I YON
TAN RNAMS DANG LDAN PAS LEGS PAR SDOM PA STE, DE BAS NA TSUL
KHRIMS LA

GNAS PA YIN NO, ,GZHAN GYIS GNOD PA BYAS KYANG SLAR GNOD PA MI
BYED PA'I PHYIR DAS PA STE, DE BAS NA BZOD PA'I PHA ROL TU PHYIN
PA DANG LDAN PA YIN NO, ,THOS PA DANG ZHES BYA BA NI BRTZON 'GRUS
KYI PHA ROL TU PHYIN PA DANG LDAN PA YIN TE, DE BZHIN GSHEGS PA
RNAMS LA CHOS NYAN PA'I

PHYIR RTAG TU 'BAD PA DANG LDAN PAS SO, ,JI LTAR NA TSUL KHRIMS
DANG LDAN PA YIN ZHE NA, DE'I PHYIR BAG YOD PA LA SOGS PA SMOS
TE, GRONG NA MI GNAS KYI DGON PA NA GNAS PAS BAG YOD PA ZHES BYA
BA, SBYANGS PA'I YON TAN BCU GNYIS DANG LDAN PA DANG, CHOS GOS
DANG BSOD SNYOMS

@23A *, ,LA SOGS PA LHAG PAR MI TSOL BAS NA, YA BYAD BSNYUNGS PA
LA GNAS PA YIN TE, DE'I PHYIR TSUL KHRIMS DANG LDAN PA'O, ,BZOD
PA'I STOBS KYIS KHONG KHRO BA MED CES BYA BA LA GZHAN GYIS GNOD
PAR BYAS KYANG SLAR GNOD PAR MI BYED PAS BZOD PA'I STOBS

ZHES BYA STE, BZOD PA'I STOBS DANG LDAN PAS NA SEMS CAN GANG LA
YANG ZHE SDANG MED PA'I PHYIR BZOD PA DANG LDAN PA'O, ,BYANG CHUB
TU BRTZON 'GRUS BRTAN PAS ZHES BYA BA LA, BYANG CHUB NI ZAD PA
DANG MI SKYE BA'I YE SHES SO, ,DE THOB PAR BYA BA'I PHYIR BRTZON
'GRUS MI 'GYUR BA NI BRTZON 'GRUS

BRTAN PA STE, BRTZON 'GRUS BRTAN PA DES BSOD NAMS DANG YE SHES
KYI CHOGS DPAG TU MED PA LA SOGS PA BYED PAS NA BRTZON 'GRUS DANG
LDAN PA YIN NO, ,BSAM GTAN NI DANG PO DANG GNYIS PA DANG GSUM PA
DANG BZHI PA'O, ,RNAM PAR THAR PA NI BRGYAD DO, ,TING NGE 'DZIN
NI DPA'

BAR 'GRO BA'I TING NGE 'DZIN DANG, NAM MKHA' MDZOD KYI TING NGE
'DZIN LA SOGS PA'O, ,SNYOMS PAR 'JUG PA NI GZUGS MED PA'I SNYOMS
PAR 'JUG PA BZHI'AM, MTHAR GYIS GNAS PA'I SNYOMS PAR 'JUG PA DGU
LA BYA'O, ,MNGON PAR SHES PA NI LNGA LA BYA STE, TSIG DE RNAMS

KYIS BSAM GTAN GYI PHA ROL TU PHYIN PA BSTAN TO, ,SHES RAB KYI
MTHUS CHOS THAMS CAD PHYIN CI MA LOG PAR SHES PA NI SHES RAB KYI
'OD DANG SNANG BA ZHES BYA STE, SHES RAB KYI 'OD DANG SNANG BA
DES, DE BZHIN GSHEGS PAS BSHAD PA'I CHOS THAMS CAD KYI TSIG RAB
TU DBYE ZHING BSTAN

PA LA MKHAS PA'I YE SHES DANG LDAN PAS NA SHES RAB KYI PHA ROL TU
PHYIN PA DANG LDAN PA YIN NO, ,RANG BZHIN RNAM PAR DAG PA LAS
BRTZAMS NAS, BYAMS PA'I SEMS NAM MKHA'I DKYIL DANG MTSUNGS ZHES
BYA BA LA SOGS PA STE, SEMS CAN RNAMS KYI SDUG BSNGAL MED PAR
GYUR CIG

CES SEMS PA NI BYAMS PA'I SEMS ZHES BYA'O, ,BYANG CHUB SEMS DPA'
NI SDUG BSNGAL MED PAR GYUR CES, SEMS PA TZAM DU MA ZAD KYI SEMS
CAN RNAMS KYI SDUG BSNGAL MED PAR BYA BA'I PHYIR SGRUB PAR YANG
MDZAD DO, ,BYAMS PA'I SEMS DE YANG JI LTAR NYAN THOS KYI BYAMS

@23B PA 'DOD PA'I KHAMS TZAM LA DMIGS PA NI MA YIN GYI, DPER NA
NAM MKHA' 'DIS THAMS CAD LA KHYAB PA DE BZHIN DU BYANG CHUB SEMS
DPA'I BYAMS PA DES KYANG SEMS CAN THAMS CAD LA KHYAB PAS NA, NAM
MKHA'I DKYIL DANG MTSUNGS ZHES BYA BA'O, ,SNYING RJE'I BSAM PA
BRTAN PA ZHES BYA BA NI

SEMS CAN RNAMS BDE BAR GYUR CIG CES BYA BA NI SNYING RJE STE,
DE'I BSAM PA BRTAN PA NI BSAM PA 'GYUR BA MED CES BYA BA'I DON
TO, ,BYANG CHUB SEMS DPA' NI SEMS CAN RNAMS BDE BAR GYUR CIG CES
SEMS PAR MA ZAD KYI, BDE BA LA 'GOD PAR YANG MDZAD DO, ,DE JI LTA
ZHE NA DE'I

PHYIR; SEMS CAN THAMS CAD YONGS SU SMIN PAR BYA BA'I CHO GA SHES
PA ZHES SMOS TE, SEMS CAN BSTAN PA LA MA ZHUGS PA RNAMS GZHUG PA
DANG, BSTAN PA LA ZHUGS PA RNAMS DGE BA'I RTZA BA 'PHEL BAR BYED
PA'I THABS LA MKHAS PA ZHES BYA BA'I THA TSIG GO, ,DGA' BAS

CHOS LA YANG DAG PAR DGA' BAR BYED PA ZHES BYA BA LA, CHOS NI DGE
BA BCU DANG, PHA ROL TU PHYIN PA DRUG LA SOGS PA STE, DGA' BA
TSAD MED PAS DE RNAMS LA DGA' BAR BYED CES BYA BA'I DON TO,
,BTANG SNYOMS KYIS GNYIS DANG BRAL ZHES BYA BA NI NYES PA DANG
RJES SU CHAGS PA DANG

KHONG KHRO BA DANG NGA RGYAL SHIN TU SPANGS PA ZHES BYA BAS BSHAD
DE, SEMS CAN NYES PA BYED PA RNAMS LA KHONG KHRO BA'I SKYON DANG,
SEMS CAN RJES SU CHAGS PA RNAMS LA 'DI NING LA BYAMS SO ZHES NGA
RGYAL GYI SKYON GNYIS DANG BRAL BAS BTANG SNYOMS ZHES BYA'O,
,STONG PA NYID DANG MTSAN

MA MED PA DANG, SMON PA MED PA'I CHOS KYI TSUL LA GNAS PA ZHES
BYA BA LA, TSUL NI TING NGE 'DZIN LA BYA STE, STONG PA NYID DANG
MTSAN MA MED PA DANG, SMON PA MED PA'I TING NGE 'DZIN LA RAB TU
GNAS ZHES BYA BA'I DON TO, ,DE LA BYANG CHUB SEMS DPA'I SA DANG
PO DANG GNYIS PA LA

SOGS PA LA 'PHAGS PA'I BDEN PA RNAMS DANG, RTEN CING 'BREL PAR
'BYUNG BA RNAMS LEGS PAR BSGOMS PA'I RGYUS GANG ZAG STONG PA NYID
DANG, CHOS STONG PA NYID LA YANG DAG PAR GNAS PAR 'GYUR TE, 'DI
LTAR STONG PA NYID DE YANG KUN TU 'GRO BA LA SOGS PA'I MTSAN NYID
DU BZUNG

@24A *, ,NAS BSGOMS NA STONG PA NYID KYI RNAM PAR THAR PA'I SGO
SKYE BAR 'GYUR RO, ,STONG PA NYID DE YONGS SU DRIS NA SA DANG CHU
DANG, ME DANG RLUNG DANG, ZLA BA DANG NYI MA DANG, RI DANG RGYA
MTSO DANG, MTSE'U DANG, DGON PA DANG PHYOGS DANG YUL LA SOGS PA'I
DNGOS PO SNGON CHOS KYI MTSAN

MAR SO SOR SNANG BAR GYUR PA GANG DAG YIN PA DE DAG THAMS CAD SO
SOR SNANG BAR MI 'GYUR GYI MTSAN MA MED PA'I RNAM PAR SNANG STE,
DE'I TSE NA MTSAN MA MED PA'I RNAM PAR THAR PA'I SGO SKYE BAR
'GYUR RO, ,DE LTAR MTSAN MA THAMS CAD DANG BRAL NAS MTSAN MA MED
PA'I SGOR GNAS PA DE LA,

KHAMS GSUM THAMS CAD KHAMS GSUM GYI RNAM PAR MI GNAS TE DE NI DE
LA 'DOD PA CI YANG MI SKYE'O, ,'DOD PA MED PA'I PHYIR DE NI DE LA
YID KYI GANG DU YANG SMON PA MED DE, DE'I TSE DE LA SMON PA MED
PA ZHES BYA BA'I RNAM PAR THAR PA'I SGO SKYE BAR 'GYUR TE, DES DE
LTAR STONG PA NYID

LA SOGS PA'I RNAM PAR THAR PA'I SGO BZUNG STE BSGOMS PAS STONG PA
NYID LA SOGS PA'I TING NGE 'DZIN LA SOGS PA LA GNAS PA NI STONG
PA NYID DANG, MTSAN MA MED PA DANG, SMON PA MED PA'I CHOS KYI
TSUL LA GNAS PA ZHES BYA'O, ,'BRAS BU RNAM PAR DAG PA YANG RNAM
PA GSUM GYIS BSTAN

TE; GNOD PA SPONG BAR BYED PA NI BDUD KYI LCAGS KYU DANG NYON
MONGS PA DANG, 'THAB MO'I RNYOG PA RNAM PAR SEL ZHES BYA BAS
BSTAN TE, DGE BA'I RTZA BA THAMS CAD KYI BAR DU GCOD PAR BYED PA
NI BDUD CES BYA'O, ,LCAGS KYU NI BDUD DE'I DBANG DU GYUR PA STE,
DON DU NI 'DOD CHAGS DANG,

ZHE SDANG DANG, GTI MUG LA SOGS PA LA SPYOD NA BDUD KYI DBANG DU
GYUR PA ZHES BYA'O, ,'THAB MO NI PHAN TSUN 'KHRUG PA'O, ,DE NYID
SEMS MA RUNGS PAR BYED PAS NA RNYOG PA ZHES KYANG BYA STE, DE DAG
THAMS CAD SEL ZHING SPONG BAR BYED, ,CES BYA BA'I DON TO, ,SEMS
CAN GYI BSAM PA'I RNAM

PA LA MKHAS PA NI SEMS CAN THAMS CAD KYI BSAM PA DANG, DBANG PO
MCHOG DANG, MCHOG MA YIN PA ZHES BYA BA'I SGRUB PA ZHES BYA BAS
BSTAN TE, SEMS CAN GYI BSAM PA NI 'DOD CHAGS SPYOD PA DANG, ZHE
SDANG SPYOD PA DANG, GTI MUG SPYOD PA DANG, CHA MNYAM PA SPYOD
PA'I SEMS CAN RNAMS

@24B KYI BSAM PA'O, ,DBANG PO MCHOG DANG MCHOG MA YIN PA NI NYAN
THOS DANG RANG SANGS RGYAS DANG THEG PA CHEN PO'I RIGS CAN DBANG
PO RNO RTUL LA BYA STE, BSAM PA DANG DBANG PO DE DAG GI RIM PA JI
LTA BA BZHIN DU SHES PA'I DON TO, ,PHAN 'DOGS PAR BYED PA NI SO
SO CI RIGS PAR CHOS DANG, DON DANG

SHES PA RAB TU SBYIN PA ZHES BYA BAS BSTAN TE, ,GANG DU BSTAN PA
LTAR BSAM PA DANG DBANG PO MI MTHUN PA'I GANG ZAG DE DAG LA SO SO
CI RIGS PAR MING DANG TSIG GIS BSDUS PA'I CHOS DANG, DE DAG GI
DON BDAG MED PA GNYIS LA SOGS PA DANG, SO SO'I SHES PA RAB TU
SBYIN PA LA BYA'O, ,

LAS RNAM PAR DAG PA NI SNYOMS PAR 'GRO BA RNAMS KYI 'TSO BAR GYUR
PAS BSTAN TE, SEMS SA DANG CHU DANG ME DANG RLUNG DANG MTSUNGS PA
ZHES SMOS SO, ,JI LTAR 'BYUNG BA CHEN PO BZHI SNYOMS PAR SEMS CAN
THAMS CAD KYI 'CHO BAR GYUR PA BZHIN BYANG CHUB SEMS DPA' DE DAG
GI SEMS KYANG SNYOMS

PAR SEMS CAN THAMS CAD KYI DGE BA'I RTZA BA SKYE BAR BYED PA'I
'TSO BAR GYUR PA YIN ZHES BYA BA'I THA TSIG GO, ,SBYOR BA RNAM
PAR DAG PA LA YANG RNAM PA GNYIS TE, PHA ROL TSAR GCOD PA LA
SBYOR BA NI PHA ROL RGOL BA DANG, LOG PA'I TSOGS CAN GYI TSOGS
THAMS CAD RAB TU 'JOMS PA ZHES BYA BAS

BSTAN TE, PHA ROL RGOL BA NI BDUD DANG MU STEGS CAN LA SOGS PA'O,
,DE DAG NYID LAM LOG PAR ZHUGS PA'I TSOGS DANG LDAN PAS LOG PA'I
TSOGS CAN GYI TSOGS TE, RAB TU 'JOMS PA DE DAG TSAR GCOD PA LA
BYA'O, ,MI MTHUN PA'I PHYOGS THAMS CAD SPONG BA LA

SBYOR BA NI G-YUL LAS RNAM PAR RGYAL TE ZHES BYA BA LA SOGS PA
BSTAN TE, 'DOD CHAGS LA SOGS PA NYON MONGS PA'I G-YUL LAS RNAM
PAR RGYAL BAR GYUR LA, GANG GIS NYON MONGS PA THAMS CAD KHAMS
GSUM DU GRAGS PA NYID RGYAL MTSAN DANG BA DAN BSGRENG BA YIN LA,
SPANGS

ZIN PA'I NYON MONGS PA'I DBANG DU MI 'GYUR BAS MI ZLOGS PAR DPA'
BA YIN NO, ,BZLAS PA GNYIS PA'I RGYU RNAM PAR DAG PA YANG RNAM PA
GSUM GYIS BSTAN TE, ZAB MO RTOGS PAS 'JIGS PA MED PA NI SANGS
RGYAS KYI CHOS ZAB MO DANG, STOBS BCU DANG MI 'JIGS PAS 'KHOR GYI

@25A *, ,'JIGS PA DANG BAG TSA BA MED PA ZHES BYA BAS BSTAN TE,
'JIGS PA DANG BAG TSA BA NI 'KHOR GYI NANG DU LEN MI THEBS PAR
DGOS PA STE, BYANG CHUB SEMS DPA' DE DAG SANGS RGYAS KYI CHOS ZAB
MO MI SKYE BA'I CHOS LA BZOD PA THOB PAS, CHOS THAMS CAD SKYE BA
MED PA'I

RNAM PAR THAR PA THAMS CAD DU RTOGS PA'I PHYIR DANG, STOBS BCU
DANG MI 'JIGS PA DANG LDAN PA'I PHYIR RGYAL RIGS DANG, BRAM ZE
DANG, RJE'U RIGS DANG, DMANGS RIGS DANG, LHA DANG TSANGS PA'I
'KHOR DANG, DGE SLONG DANG, DGE SLONG MA DANG, MU STEGS CAN DANG,
BDUD KYI 'KHOR

GANG DANG GANG DU 'GRO BA THAMS CAD DU MI SHES PA LAS BYUNG BA'I
'JIGS PA MED PA'O, ,RTEN CING 'BREL PAR 'BYUNG BA'I LAM DBU MA
KHONG DU CHUD PA NI RTEN CING 'BREL PAR 'BYUNG BA LA 'JUG PA ZHES
BYA BA LA SOGS PAS BSTAN TE, RTEN CING 'BREL PAR 'BYUNG BA LA
'JUG CES BYA BA NI DE'I

MTSAN NYID KHONG DU CHUD CES BYA BA'I DON TO, ,JI LTAR KHONG DU
CHUD CE NA, YOD PA DANG MED PA DANG GNYIS KA'I MTHA' LTA BA DANG
BRAL BA ZHES BYA BA SMOS TE, CHOS RNAMS RGYU DANG RKYEN LAS BYUNG
ZHING RANG GIS MA SKYES TE NGO BO NYID MED PAR RTOGS PA'I PHYIR
YOD PAR LTA BA DANG BRAL BA YIN LA, RGYU DANG

RKYEN GYIS BSKYED PA TZAM DU MED PA YANG MA YIN PAR RTOGS PAS MED
PAR LTA BA DANG BRAL TE, GNYIS KA'I MTHAR LTA BA DANG BRAL BAS
DBU MA'I LAM DU ZHUGS PA ZHES BYA'O, ,NANG NA BYED PA'I SKYES BU
MED CING RTAG CHAD DANG BRAL BAS RTOGS PA NI BDAG DANG BDAG GI
DANG ZHES BYA BA NAS LTA BAR 'GYUR

BA'I KUN NAS LDANG BA THAMS CAD DANG BRAL BA ZHES BYA BA'I BAR
GYIS BSTAN TE, NGA'O SNYAM DU BDAG YOD PAR 'DZIN PA NI BDAG TU
LTA BA'O, ,BDAG GI YOD PAR 'DZIN PA NI BDAG GIR LTA BA'O, ,SEMS
LA BDAG YIN PAR 'DZIN CING SEMS KYI RGYUD RGYUN MI 'CHAD PAR
'DZIN PA NI SEMS CAN

DU LTA BA'O, ,JI SRID DU LUS 'CHO BA DE SRID DU SROG CES BYA BA'I
BDAG DE LUS LA GNAS PAR 'DZIN PA NI SROG TU LTA BA'O, ,BDAG TSE
RABS KUN DU SKYE ZHING 'BYUNG BAR 'DZIN PA NI SKYE BA POR LTA
BA'O, ,LUS DANG 'GRO BA'I RGYUD BDAG GIS GSOS SHING BSKYED DE YOD
PAR BYAS PAR 'DZIN PA NI

@25B GSO BAR LTA BA'O, ,KHONG NAS SKYES BU RTZAL DANG LDAN PA
ZHIG YOD PAR 'DZIN PA NI SKYES BUR LTA BA'O, ,YANG DANG YANG DU
'GRO BA DAG TU 'DZIN PA NI GANG ZAG TU LTA BA'O, ,SKYE DGU'I BDAG
PO SHED BYED CES BYA BA LAS BYUNG BAR 'DZIN PA NI SHED BU DANG
SHED LAS SKYES SU LTA BA'O, ,DGE BA DANG MI DGE

BA LA SOGS PA KUN BDAG RTAG PAS BYAS PAR 'DZIN PA NI BYED PA POR
LTA BA'O, ,LAS BYAS PA'I 'BRAS BU YANG BDAG DES MYONG BAR 'DZIN
PA NI TSOR BA POR LTA BA'O, ,BDAG DE NAM YANG MI 'JIG PAR 'DZIN
PA RTAG PAR LTA BA'O, ,LAN CIG ZHIG NAS PHYIS MI SKYE BAR 'DZIN
PA NI CHAD BAR LTA

BA'O; ,'DU BYED RNAMS LAS MI RTAG PAR LTA BA NI 'BYUNG BA DANG
'JIG PAR LTA BA'O, ,LOG PAR LTA BA DE DAG THAMS CAD SPANGS PAS NI
LTA BAR GYUR PA'I KUN NAS LDANG BA THAMS CAD DANG BRAL BA ZHES
BYA'O, ,RANG BZHIN RNAM PAR DAG PA YANG RNAM PA GNYIS KYIS BSTAN
TE, GZUNGS THOB PAS

CHOS RNAMS KYI MDZOD DU GYUR PA NI, GZUNGS DANG MDO SDE'I RGYAL
PO DANG, DE BZHIN GSHEGS PA'I PHYAG RGYAS BTAB PA ZHES BYA BAS
BSTAN TE, DON DANG TSIG MI RJED PA'I GZUNGS THOB PAR MDO SDE'I
DON THAMS CAD MI BRJED PAR 'DZIN PA'I PHYIR MDO SDE'I RGYAL PO
ZHES BYA STE, DPER NA

MDO SDE GANG DU MDO SDE THAMS CAD KYI DON 'DUS PA LA MDO SDE'I
RGYAL PO ZHES BYA BA BZHIN NO, ,DE BZHIN GSHEGS PA'I PHYAG RGYA
NI 'DUS BYAS THAMS CAD MI RTAG PA DANG, CHOS THAMS CAD BDAG MED
PA DANG, MYA NGAN LAS 'DAS PA ZHI BA STE, DE GSUM DANG MI 'GAL
BAR 'CHAD PAS

NA PHYAG RGYAS BTAB CES BYA'O, ,YE SHES DRI MA MED PAS THUG PA
MED CING SPOBS PA THUG PA MED PA NI CHAGS PA MED PA'I YE SHES
KYIS BYIN GYIS BRLABS KYIS BSKAL PA BYE BA KHRAG KHRIG BRGYA
STONG DU SGRA BSGRAGS KYANG SPOBS PA RGYUN MI 'CHAD PA ZHES BYA
BAS BSTAN TE, CHAGS PA MED PA'I

YE SHES KYI MTHUS BSKAL PA BRGYA STONG DU DAM PA'I CHOS KYI SGRA
BSGRAGS KYANG SPOBS PA THUG PA MED CES BYA BA'I THA TSIG GO,
,'BRAS BU RNAM PAR DAG PA NI RDZU 'PHRUL RNAM PA SNA TSOGS KYI
THABS 'DZIN PAS BSTAN TE, DE 'ANG SANGS RGYAS KYI RDZU 'PHRUL
ZHES BYA BA LA SOGS PA SMOS PA'O, ,

@26A *, ,DAM PA'I CHOS MNYAN PAR BYA BA'I PHYIR 'GRO BA NI GNON
PA ZHES BYA'O, ,DE GNAS PA'I SEMS CAN RNAMS BSGRAL BA'I PHYIR
'GRO BA NI RNAM PAR GNON PA STE, RDZU 'PHRUL GYIS DE DAG LA MKHAS
ZHES BYA BA'I THA TSIG GO, ,LAS RNAM PAR DAG PA NI KUN TU SBYOR
BA BCAD

PAS BSTAN TE, 'JIGS PA DANG KHONG KHRO BA DANG NGA RGYAL DANG
RGYAGS PA DANG DREGS PA KUN CHAD PA ZHES BYA BAR SMOS PA STE,
SKYE BA DANG RGA BA LA SOGS PA 'JIGS PA BRGYAD DANG, SEMS CAN
RNAMS LA ZHE SDANG BA'I KHRO BA DANG NGA'O SNYAM DU SEMS PA'I NGA
RGYAL BDUN DANG, BDAG GI SHES PA DANG,

BYAD GZUGS KYIS RLOM PA'I RGYAGS PA DANG, LONGS SPYOD KYIS RLOM
PA'I DREGS PA KUN CHAD CES BYA BA'I THA TSIG GO, ,SBYOR BA RNAM
PAR DAG PA YANG SEMS CAN THAMS CAD BSGRAL BA'I BSHES GNYEN DU
GYUR PAS BSTAN TE, SENG GE'I SGRA MNGON PAR BSGRAGS PA ZHES BYA
BA LA SOGS PA

SMOS TE, SENG GE'I SGRA NI CHOS DANG GANG ZAG LA BDAG MED PA'I
SGRA STE, MU STEGS CAN GYI RI DVAGS MANG PO SKRAG PA'I PHYIR RO,
,DE LTAR CHOS BDAG MED PA'I SGRA BSGRAGS PAS THEG PA GSUM GYI
RIGS CAN GYI GANG ZAG SEMS CAN RAB 'BRING THA MA THAMS CAD KYI
MDZA' BSHES BSTAN

PA YIN TE, MDZA' BSHES BSTAN PA NI MYA NGAN LAS 'DAS PA LA 'GOD
PA ZHES BYA BAS BSHAD DE, SEMS CAN RIGS THA DAD PA DE DAG LA SKAL
BA BZHIN DU CHOS DANG GANG ZAG LA BDAG MED PA'I SGRA BSGRAGS TE,
MYA NGAN LAS 'DAS PA LA MA BKOD KYI BAR DU PAR MA DOR MI 'DOR BAR
DGE

BA'I BSHES GNYEN MDZAD CES BYA BA'I THA TSIG GO, ,BZLAS PA GSUM
PA'I RGYU RNAM PAR DAG PA NI RNAM PA GNYIS KYIS BSTAN TE, MYA
NGAN LAS 'DAS PA DANG RJES SU MTHUN PA'I CHOS STON PA NI CHOS KYI
SPRIN LAS 'BRUG GI SGRA 'BYUNG ZHING ZHES BYA BA LA SOGS PAS
BSTAN TE, SBYIN PA LA

SOGS PA PHA ROL TU PHYIN PA RNAMS LA CHOS KYI SPRIN ZHES BYA STE,
DE DAG BSGRAGS SHING BSTAN PA NYID CHOS KYI SPRIN LAS 'BRUG GI
SGRA 'BYUNG BA ZHES BYA'O, ,DE LTAR BSGRAGS PA LAS RIGS PA GSUM
DANG NYON MONGS PA SPANGS PA'I RNAM PAR GROL BA'I GLOG DANG 'DRA
BA DANG BYANG CHUB KYI PHYOGS

@26B SUM CU RTZA BDUN GYI BDUD RTZI'I CHAR RAB TU 'BEBS ZHES BYA
BAR SBYAR TE, JI LTAR BDUD RTZIS MI 'CHI BA'I RGYU BYED PA BZHIN
DU BYANG CHUB KYI PHYOGS KYI CHOS DE RNAMS KYANG MI 'CHI BA'I
RGYU BYED PAS NA BDUD RTZI ZHES BYA STE, CHAR 'BEBS PA NI STON
CING SGROGS ZHES BYA BA'I THA TSIG GO, ,DKON MCHOG

GSUM GYI RIGS RGYUN MI GCOD PA NI CHOS RIN PO CHE RAB TU GTOR BAS
DKON MCHOG GSUM GYI RIGS MI 'CHAD PAR BYED PA ZHES BYA BAS BSTAN
TE, DKON PA DANG, RIN CHE BA DANG, DON BYED PA'I PHYIR BYANG CHUB
KYI PHYOGS KYI CHOS RNAMS LA CHOS RIN PO CHE ZHES BYA'O, ,DE RAB
TU GTOR BA NI PHYOGS

BCUR RAB TU BSGRAGS SHING BSTAN PA'I DON TE, DE LTAR BSTAN CING
BSHAD PAS DKON MCHOG GSUM GYI RIGS RGYUN MI 'CHAD PAR BYED PA YIN
NO, ,RANG BZHIN RNAM PAR DAG PA YANG RNAM PA GNYIS KYIS BSTAN TE,
PHYI NANG GI DNGOS PO LA MA CHAGS PA NI, NOR BU RIN PO CHE LTA
BUR BSAM

PA DAG CING PHYI NANG DU BLO RAB TU SBYANGS PA ZHES BYA BAS BSTAN
TE, NOR BU RIN PO CHE PHYI NANG DAG CING SBYANGS PA BZHIN DU
BYANG CHUB SEMS DPA' DE DAG KYANG PHYI'I YUL RNAMS LA MTSAN MA
DANG MNGON RTAGS SU MI 'DZIN PA DANG, NANG GI SEMS LA NYON MONGS
PA DANG SHES BYA'O SGRIB PA DAG PAS

BLO RAB TU SBYANGS PA STE, DE'I PHYIR BSAM PA DAG PA YIN NO,
,RANG GI YON TAN GYI BDAG NYID CHE BAR GNAS PA NI, MTSAN DANG DPE
BYAD BZANG PO'I MCHOG DANG ZHES BYA BA LA SOGS PAS BSTAN TE,
MTSAN SUM CU RTZA GNYIS DANG, DPE BYAD BZANG PO BRGYAD CU DANG,
MTSAN DANG DPE

BYAD DE DAG 'GRUB PA'I RGYU DGE BA'I RTZA BA BRGYA STONG GIS SHIN
TU BRGYAN ZHES BYA BAR SBYAR TE, DGE BA'I RTZA BA DE YANG GANG
ZHE NA, RANG GI GZI BRJID KYI RGYAN CES BYA BA STE, MTSAN DANG
DPE BYAD RE RE LA YANG BSOD NAMS GRANGS MED PAS 'GRUB PAR 'GYUR
BA'I RGYU SBYIN PA DANG, TSUL KHRIMS

LA SOGS PA RANG GI YON TAN GYI GZI BRJID KYI RGYAN GYIS BRGYAN
CES BYA BA'I THA TSIG GO, ,'BRAS BU RNAM PAR DAG PA NI RNAM PA
GNYIS KYIS BSTAN TE, CHOS THAMS CAD LA DBANG THOB PA NI, SANGS
RGYAS KYI CHOS THAMS CAD LA DBANG BSKUR BA ZHES BYA BAS BSTAN TE,
SA BCU PA'I

@27A *, ,DUS NA BYANG CHUB SEMS DPA' DE DE BZHIN GSHEGS PA RNAMS
KYIS SANGS RGYAS KYI CHOS THAMS CAD LA DBANG BSKUR BA MDZAD DE,
DE LTAR THOB PA DAG CES BYA BA'I DON TO, ,SANGS RGYAS PAR NYE BA
NI SKYE BA GCIG GIS THOGS PAS RGYAL TSAB TU GYUR BA ZHES BYA BAS

BSTAN TE, DPER NA 'PHAGS PA BYAMS PA SKYE BA GCIG GIS THOGS PA
MED PA'I CHOS KYI RGYAL TSAB TU GYUR PA LTA BUR SHA STAG CES BYA
BA'I DON TO, ,LAS RNAM PAR DAG PA NI GDUL BA DANG MTHUN PAR
BSGRAL BA'I THABS STON PAS BSTAN TE, SEMS CAN THAMS CAD KYI MOS
PA ZHES BYA BA LA

SOGS PA'O, ,SEMS CAN RNAMS THEG PA GANG LA MOS PA DANG, THEG PA
GANG GIS RNAM PAR GROL BAR 'GYUR BA'I THABS LA MKHAS PA NI GDUL
BA 'DUL BA'I CHO GA SHES PA ZHES BYA'O, ,SBYOR BA RNAM PAR DAG PA
YANG RNAM PA GNYIS KYIS BSTAN TE, MNGON PAR BYANG CHUB PA

LA 'JUG PAR MKHAS PA NI, BYANG CHUB KYI SA'I SNYING PO RDO RJE'I
GDAN GNON PA DANG, RNAM PAR GNON PA LA MI 'JIGS PA'I TSUL SHES PA
ZHES BYA BAS BSTAN TE, MNGON PAR BYANG CHUB PAR 'GYUR BA'I SA
NYID SA'I SNYING PO STE, RDO RJE'I GDAN YANG DE YIN NO, ,DER BDAG
NYID

'GRO BA LA MI 'JIGS PA DANG, SEMS CAN RNAMS GZUD CING DGOD PA LA
MI 'JIGS PAS MNAN PA DANG RNAM PAR MNAN PA LA MI 'JIGS PA'I TSUL
SHES PA ZHES BYA'O, ,SPRUL PAS SEMS CAN GYI DON BYA BA LA 'JUG PA
NI, SANGS RGYAS THAMS CAD KYI BYA BA ZHES BYA BA

LA SOGS PAS BSTAN TE, SANGS RGYAS THAMS CAD KYI MDZAD PA NI BSTAN
PA 'DI LA ZHUGS PA RNAMS RAB TU BZUNG BA DANG ZHE 'GRAS PA RNAMS
TSAR GCOD PA STE, DGA' LDAN GYI PHO BRANG NAS BABS PA DANG, LHUMS
SU GSHEGS PA NAS MYA NGAN LAS 'DAS PA'I BAR DU SANGS RGYAS

KYI SKU RAB TU STON PAS SANGS RGYAS KYI MDZAD PA SGRUB PA LA DPA'
ZHING DBANG BYED PA DANG, THEG PA CHEN PO'I CHOS KYI 'KHOR LO RIN
PO CHE RAB TU BSKOR BA SHA STAG 'KHOD CES BYA BA'I THA TSIG GO,
,BSNGAGS PA NI BSTAN PA'O, ,YON TAN DANG PHAN YON NI BSHAD PA
STE, BYANG CHUB SEMS

@27B DPA' DE DAG GI YON TAN GONG DU SMOS PA RNAMS NI BSTEN PAR
BYA BA YIN PAS NA YON TAN ZHES BYA BA LA, TSE 'DI DANG PHYI MA LA
KHA NA MTHO BA MED PAS PHAN YON ZHES BYA'O, ,TSIM ZHING MGU LA YI
RANGS BAS NI SHES RAB RNAM PA GSUM GYIS SBYOR BA'I DUS NA'O,
,CHED DU BRJOD PA NI CHOS KYI

SHUGS KYIS DGA' BA SKYES PA'I TSIG 'BYIN PA LA BYA'O, ,GNAS RNAM
PAR DAG PA BSTAN PA'I PHYIR, SHA RA DVA TI'I BU YANG 'JIG RTEN
GYI KHAMS MI 'DZUMS PA DE NA ZHES BYA BA LA SOGS PA SMOS SO,
,NGAN SONG NI 'OG TU LTUNG BA'I PHYIR TE, SEMS CAN DMYAL BA DANG
DUD 'GRO DANG YI DVAGS

SO; ,MI KHOM PA NI MNGON PAR RTOGS PA'I SKABS MED PA'I PHYIR TE,
DE YANG MI KHOM PA BRGYAD PO SEMS CAN DMYAL BAR SKYES PA DANG,
DUD 'GRO'I SKYE GNAS SU SKYES PA DANG, YI DVAGS SU SKYES PA DANG,
MTHA' 'KHOB KYI KLA KLOR SKYES PA DANG, GZUGS MED PA DANG, 'DU
SHES

MED PAR SKYES PA DANG, LONG BA DANG, 'ON PA DANG, LKUGS PA LA
SOGS PAR GYUR PA DANG, LOG PAR LTA BAR GYUR PA DANG, SANGS RGYAS
MED PA'I BSKAL BA LA SKYES PA RNAMS SO, ,SDUG BSNGAL NI BRGYAD
DE, SKYE BA DANG, RGA BA DANG, NA BA DANG, 'CHI BA DANG, MI SDUG

PA DANG PHRAD PA DANG, SDUG PA DANG BRAL BA DANG, 'DOD PAS PHONGS
PA DANG, MDOR NA NYE BAR LEN PA'I PHUNG PO LNGAS SDUG BSNGAL BA
STE, SANGS RGYAS KYI ZHING DE NA NGAN SONG ZHES BYA BA LA SOGS
PA'I SGRA YANG MED NA DNGOS SU LTA GA LA YOD CES BYA BA'I THA
TSIG GO, ,CI'I PHYIR ZHE NA,

NYES PA BCU GCIG SPANGS PAS GNAS DE RNAM PAR DAG PA'I PHYIR TE,
BSLAB PA PHRA MO LAS 'DAS PA'I NYES PA MED PA NI LTUNG BA'I
'KHRUL BA DANG, NYON MONGS PA'I SGRA YANG MED CES BYA BAS BSTAN
TE, BSLAB PA'I RTZA BA BZHI LAS MA GTOGS PA'I BSLAB PA'I GZHI
GZHAN LAS NYAMS

PA NI LTUNG BA'I 'KHRUL PA ZHES BYA'O, ,DE'I RGYU NI 'DOD CHAGS
LA SOGS PA NYON MONGS PA STE, GANG ZAG 'DIS NYON MONGS PA'I DBANG
GIS LTUNG BA'I 'KHRUL BA 'DI 'DRA BA BYAS SO ZHES BYA BA'I SGRA
YANG GRAGS PA'I DON TO, ,BSLAB PA RTZA BA LAS 'DAS PA'I NYES PA
MED PA NI LOG PAR

@28A *, ,BSLAB PA LAS 'DAS PA'I SGRA YANG MED CIS BYA BAS BSTAN
TE, SROG GCOD PA LA SOGS PA NYID LOG PA YANG YIN LA, DE BAS NA
BSLAB PA LAS 'DAS TE, DGE SBYONG DU MI RUNG BAS BSLAB PA LAS 'DAS
ZHES BYA'O, ,SKYE GNAS NGAN PA'I NYES PA MED

PA NI BUD MED DU SKYE BAR 'GYUR BA'I SGRA YANG MED CES BYA BAS
BSTAN TE, SKYES BU DAM PA KUN KYANG PADMA LAS SKYES PA'I PHYIR
RO, ,SPYOD PA MI MTHUN PA'I NYES PA MED PA NI SER SNA LA SOGS PA
PHA ROL TU PHYIN PA DRUG GI MI MTHUN PA'I PHYOGS KYI SGRA MED PAS
BSTAN TE, BYANG CHUB SEMS

DPA'I SPYOD PA NI PHA ROL TU PHYIN PA DRUG YIN LA, DE DAG GI MI
MTHUN PA'I PHYOGS SER SNA LA SOGS PA'I NYES PA MED PA'I PHYIR RO,
,SGRIB PA'I NYES PA MED PA NI SGRIB PA LA SOGS PA'I SGRA MED PAS
BSTAN TE, SGRIB PA LNGA PO 'DOD PA LA 'DUN PA DANG, GNOD SEMS
DANG, RGOD PA DANG,

'GYOD PA DANG, RMUGS PA DANG, GNYID DANG, THE TSOM DE DAG NYID
GCOD PA YANG YIN TE, NYON MONGS PA SPONG BA'I BAR DU GCOD PA YIN
PA'I PHYIR RO, ,DE DAG DNGOS SU SPYOD PA NI KUN NAS LDANG BA ZHES
BYA LA, SA BON SEMS LA GNAS PA NI BAG CHAGS ZHES BYA'O, ,SEMS

CAN THA DAD PA'I NYES PA MED PA NI, RAB 'BRING THA MA'I SGRA YANG
MED CES BYA BAS BSTAN TE, KUN KYANG SNGAR BSTAN PA LTA BU'I YON
TAN DANG LDAN PA'I BYANG CHUB SEMS DPA' SHA STAG GNAS ZHES BYA
BA'I THA TSIG GO, ,ZHING DANG CHOS THA DAD PA'I NYES PA MED PA NI
SEMS CAN DANG, THEG PA DANG

ZHING THA DAD PA'I SGRA YANG MED CES BYA BAS BSTAN TO, ,SEMS CAN
'GRO BA DANG, RIGS THA DAD PA DANG, NYAN THOS LA SOGS PA'I THEG
PA THA DAD PA DANG, MI MJED LA SOGS PA'I SANGS RGYAS KYI ZHING
THA DAD PA'I SGRA MI BSGRAG CES BYA BA'I DON TO, ,DKON MCHOG THA
DAD PA'I

NYES PA MED PA NI SANGS RGYAS LA SOGS PA THA DAD PA'I SGRA MED
PAS BSTAN TE, SANGS RGYAS KYI MTSAN DANG, GSUNG RAB KYI YAN LAG
THA DAD PA DANG, NYAN THOS DANG BYANG CHUB SEMS DPA'I DGE 'DUN
THA DAD PA'I SGRA MED PA'I PHYIR RO, ,STON PA NGAN PAS BSTAN PA'I
NYES PA MED PA

@28B NI BZA' BA LA SOGS PA'I SGRA MED PAS BSTAN TE BDAG GO SNYAM
DU NGAR 'DZIN PA DANG, KUN GYIS DGA' BA DANG BDE BAS LUS GNAS
PA'I PHYIR RO, ,BDAG DANG GZHAN DU 'DZIN PA'I NYES PA MED PA NI
NGAR 'DZIN PA LA SOGS PA'I SGRA MED PAS BSTAN TE, BDAG GO SNYAM
DU NGAR 'DZIN PA DANG,

BDAG GI'O SNYAM DU NGA YIR 'DZIN PA DANG, BDAG GI BU DANG CHUNG
MA YONGS SU 'DZIN PA'I SGRA YANG MED DO, ,LOG PAR LTA BA'I NYES
PA MED PA NI, BDUD LA SOGS PA'I SGRA MED PAS BSTAN TE, TSE PHYI
MA MED PAR LTA BA NYID MI DGE BA LA BAG MED PAR 'JUG PA YIN PAS
BDUD DE, DE'I

KUN NAS LDANG BA DANG, BAG CHAGS KYI SGRA YANG MED CES SBYAR RO,
,BDAG PO RNAM PAR DAG PA'I DBANG DU BYAS NAS 'JIG RTEN GYI KHAMS
DE NA DE BZHIN GSHEGS PA DGRA BCOM PA YANG DAG PAR RDZOGS PA'I
SANGS RGYAS KUN TU BZANG PO ZHES BYA BA LA SOGS PA GSUNGS SO,
,CHOS KYI

RGYAL PO NI JI SNYED YOD PA DANG, JI LTA BA BZHIN DU YOD PA'I
CHOS THAMS CAD MA LUS PA DANG PHYIN CI MA LOG PAR THUGS SU CHUD
PA'I SGO NAS MNGA' MDZAD PA'I PHYIR TE, DE MA GTOGS PAR 'JIG RTEN
GYI KHAMS DE NA LHA DANG MI'I RGYAL PO GZHAN GANG YANG MED DO,
,JI LTAR BCOM LDAN 'DAS

SH'AKYA THUB PA 'KHOR RNAMS LA YI GE DANG SGRA DANG BRDA'I TSIG
RAB TU DBYE BAS CHOS STON PA LTAR BCOM LDAN 'DAS DE NI BYANG CHUB
SEMS DPA' DE DAG LA YI GE DANG SGRA DANG BRDA'I TSIG RAB TU DBYE
BAS CHOS MI STON TO, ,'O NA JI LTAR CHOS STON CE NA, GZHAN DU NA
ZHES BYA BA LA SOGS PA SMOS TE,

BYANG CHUB SEMS DPA' DE DAG BCOM LDAN 'DAS DE'I DRUNG DU LHAGS
TE, DE BZHIN GSHEGS PA'I SKU LA MIG MI 'DZUMS PAR BLTAS PAS SANGS
RGYAS RJES SU DRAN PA'I TING NGE 'DZIN THOB STE, MIG NI BLUN PA
YIN PAS TING NGE 'DZIN RTOGS PA MI SRID KYI, MIG GI RNAM PAR SHES
PA DANG LHAN CIG

TU 'GROGS PA'I SHES RAB KYIS RTOGS ZHES BYA BA'I THA TSIG GO,
,CHOS THAMS CAD SKYE BA DANG 'GAG PA MED PAR SHES RAB KYIS BZOD
PA NI MI SKYE BA'I CHOS LA BZOD PA ZHES BYA STE, SA BRGYAD PA LA
BYA'O, ,DE LTAR SANGS RGYAS RJES SU DRAN PA'I TING NGE 'DZIN THOB
MA THAG TU DE BZHIN GSHEGS

@29A *, ,LAS BYANG CHUB SEMS DPA' DE DAG LA MI SKYE BA'I CHOS LA
BZOD PA THOB PAR LUNG YANG BSTAN TO, ,BDAG PO RNAM PAR DAG PAR
YANG RJES SU DRAN PAR BYA BA'I MTSAN MA THAMS CAD DANG BRAL BA'I
SGO NAS BSTAN TE, DE LA RJES SU DRAN PAR BYA BA'I MTSAN MA DANG
BRAL BA YANG RNAM PA BZHI

STE; YON TAN YID LA BYED PA RJES SU DRAN PA MA YIN PA DANG, SANGS
RGYAS RJES SU DRAN PA'I SKYON MTSAN MA DANG BCAS PA LA DMIGS PA
SPANGS PA DANG, RJES SU DRAN PA'I PHAN YON DANG, TING NGE 'DZIN
DE'I 'BRAS BU'O, ,YON TAN YID LA BYED PA RJES SU DRAN PA MA YIN
PA YANG RNAM PA LNGAS

BSTAN TE, LONGS SPYOD RDZOGS PA'I SKU LA DMIGS PA RJES SU DRAN PA
MA YIN PA NI, GANG GZUGS KYI MTSAN NYID RAB TU MA PHYE BAS ZHES
BYA BAS BSTAN TE, DE BZHIN GSHEGS PA'I LONGS SPYOD RDZOGS PA'I
SKU MTSAN DANG DPE BYAD KYIS BRGYAN PA'I GZUGS SU YID LA BYAS
SHING BSGOMS

PAS SANGS RGYAS RJES SU DRAN PA'I TING NGE 'DZIN 'DI BSKYED PA MA
YIN PAS RAB TU PHYE BA ZHES BYA'O, ,DE CI'I PHYIR ZHE NA, SKABS
'DIR SANGS RGYAS NI CHOS KYI SKU LA BYA BAR 'DOD LA DE NI MTSAN
DANG DPE BYAD LA SOGS PA MTSAN MA GANG GIS RANG BZHIN YANG MA YIN
ZHING, MTSAN MA CAN GYI SHES PA

GANG GIS KYANG RTOGS PAR BYA BA MA YIN TE, GANG GI CHO MTSAN MA
THAMS CAD SPANGS NAS DE BZHIN GSHEGS PA CHOS KYI SKUR MTHONG BA
DE'I TSE DON DAM PAR SANGS RGYAS RJES SU DRAN PA ZHES KYANG BYA
LA, DE LTAR MTHONG BA'I TSE DE KHO NA MTHONG BA YIN PAS BYANG
CHUB SEMS DPA' DE MI SKYE BA'I CHOS

LA BZOD PA THOB PAR LUNG STON PAR YANG MDZAD PA'I PHYIR RO,
,BSHAD PA'I TSUL 'DIS SPRUL BA'I SKU LA SOGS PA 'OG MA RNAMS LA
YANG BSGRE BAR BYA'O, ,SPRUL BA'I SKU LA DMIGS PA RJES SU DRAN PA
MA YIN PA NI, RIGS DANG RUS DANG CHO RIGS MA PHYE BA ZHES BYA BAS
BSTAN TE, RIGS NI

SH'AKYA'I RIGS LA SOGS PA'O, ,RUS NI GOO TA MA LA SOGS PA'O, ,CHO
RIGS NI RIGS MTHON POR SKYES PA NYID LA BYA'O, ,RGYU YID LA BYED
PA RJES SU DRAN PA MA YIN PA NI SNGON GYI MTHA'I DKAR PO'I SPYOD
PAS RAB TU MA PHYE BA ZHES BYA BAS BSTAN TE, DKAR PO'I SPYOD PA
NI PHA

@29B ROL TU PHYIN PA RNAMS TE, DE DAG SPYAD PA'I RGYU LAS SANGS
RGYAS GRUB PO ZHES YID LA BYAS PAS BSKYED PA MA YIN ZHES BYA BA'I
THA TSIG GO, ,PHYI 'BRAS BU YID LA BYED PA'I RJES SU DRAN PA MA
YIN PA NI PHYI MA'I MTHA' SHES PA LA SEMS PAS RAB TU MA PHYE BA
ZHES BYA BAS BSTAN TE, DKAR PO'I

SPYOD PA DE'I 'BRAS BU PHYI MA'I MTHAR THAMS CAD MKHYEN PA'I YE
SHES 'GRUB PAR YID LA BYED PAS MA BSKYED CES BYA BA'I DON TO, ,DA
LTAR SNANG BA LA DMIGS PA RJES SU DRAN PA MA YIN PA NI DA LTAR
BYUNG BA LA GNAS PAS RAB TU MA PHYE BA ZHES BYA BAS BSTAN TE,
MNGON SUM DU SNANG BA'I DE BZHIN

GSHEGS PA NI DA LTAR BYUNG BA STE, DE LA DMIGS PAS KYANG BSKYED
PA MA YIN ZHES BYA BA'I THA TSIG GO, ,DE LTAR LONGS SPYOD RDZOGS
PA'I SKU LA SOGS PA DE BZHIN GSHEGS PA'I YON TAN MTSAN MAR BZUNG
STE, YID LA BYAS PA NI SANGS RGYAS RJES SU DRAN PA MA YIN PAR
BSTAN TO, ,

SANGS RGYAS RJES SU DRAN PA'I SKYON MTSAN MA DANG BCAS PA LA
DMIGS PA SPANGS PA YANG RNAM PA BCU BDUN GYIS BSTAN TE, SHES
BYA'I MTSAN MA'I RNAM PAR LAS 'DAS PA NI, PHUNG PO DANG KHAMS
DANG SKYE MCHED KYIS RAB TU MA PHYE BA ZHES BYA BAS BSTAN TO,
,THA SNYAD KYI MTSAN MA THAMS CAD LAS

'DAS PA NI MTHONG BA DANG, THOS PA DANG BYE BRAG PHYED PA DANG,
RNAM PAR RIG PAS RAB TU MA PHYE BA ZHES BYA BAS BSTAN TE, MTHONG
BA NI MIG GIS SO, ,THOS PA NI RNA BAS SO, ,BYE BRAG PHYED PA MA
MTHONG MA THOS PAR BDAG NYID KYIS BSAMS SHING BCAL LA NYE BAR
BRTAGS PA'O, ,RNAM PAR

RIG PA NI NANG SO SO RANG GIS RIG PA DANG RTOGS PA DANG REG PA
DANG, MNGON SUM DU BYAS PA STE, MTHONG BA LA SOGS PA DE DAG LA
BRTEN NAS GZHAN DAG LA THA SNYAD DU BRJOD PAS NA THA SNYAD CES
BYA'O, ,KUN NAS NYON MONGS PA'I SEMS KYI MTSAN MA THAMS CAD LAS
'DAS PA'I SEMS DANG

YID DANG RNAM PAR SHES PAS RAB TU MA PHYE BA ZHES BYA BAS BSTAN
TE SEMS NI KUN GZHI RNAM PAR SHES PA'O, ,YID NI NYON MONGS PA CAN
GYI YID DO, ,RNAM PAR SHES PA NI DMIGS PA RNAM PAR 'BYED PA MIG
LA SOGS PA'I RNAM PAR SHES PA'O, ,MA ZHI BA'I MTSAN MA THAMS CAD
LAS

@30A *, ,'DAS PA NI SPROS PA DANG RGYU BAS RAB TU MA PHYE BA ZHES
BYA BAS BSTAN TE, SPROS PA NI GZUNG BA DANG 'DZIN PAR RTOG PA'O,
,RGYU BA NI 'DOD CHAGS LA SOGS PA SEMS LA RGYU BA'O, ,MI SKYE MI
'GAG PAS SKYE BA DANG 'JIG PA'I MTSAN MA LAS 'DAS PA NI, SKYE BA
DANG 'JIG

PAS RAB TU MA PHYE BA ZHES BYA BAS BSTAN TE, RKYEN GYI DBANG GIS
RGYUD SNGA NA MA BYUNG BA LAS DANG PO CHOS GANG 'BYUNG BA NI SKYE
BA ZHES BYA'O, ,SKYES MA THAG PA'I SKAD CIG RJES SU 'JUG PA NI
GNAS PA ZHES BYA'O, ,SKYE BA'I SKAD CIG PHAN CHAD MI GNAS PA NI
'JIG PA ZHES BYA'O, ,GNOD PA DANG PHAN PA

MED PAS GNOD PA DANG PHAN PAR BYED PA'I MTSAN MA LAS 'DAS PA'I
BZUNG BA DANG RTZOD PA DANG BTANG BAS RAB TU MA PHYE BA ZHES BYA
BAS BSTAN TE, BZUNG BA NI SEMS NANG DU 'DU BA'O, ,RTZOD PA NI
SEMS LA GNOD PA 'BYUNG BA'O, ,DMIGS PA LAS MA RMONGS PA YID LA
BYA BA'I MTSAN MA LAS 'DAS

PA NI DRAN PA DANG YID LA BYED PAS RAB TU MA PHYE ZHES BYA BAS
BSTAN TE, DRAN PA NI DMIGS PAR BYA BA'I DNGOS PO MA BRJED PA'O,
,YID LA BYED PA NI SEMS GTOD PA'O, ,RTOG GE'I YUL GYI MTSAN NYID
KYI MTSAN MA LAS 'DAS PA NI, RTOG PA DANG RNAM PAR RTOG PA DANG
YONGS SU RTOGS

PAS RAB TU MA PHYE BA ZHES BYA BAS BSTAN TE RTOG GE RNAMS KYI YUL
NI LUNG DANG RJES SU DPAG PA DANG, MNGON SUM GYI TSAD MA GSUM
GYIS RTOG PA STE, GZHUNG GI TSIG GSUM DANG GO RIMS BZHIN DU SBYAR
RO, ,YANG NA NYAN THOS KYI YID LA BYED PAS 'PHAGS PA'I BDEN PA
BZHI LA RTOG PA

DANG; RANG SANGS RGYAS KYI YID LA BYED PA RTEN CING 'BREL BAR
'BYUNG BA LA RNAM PAR RTOG PA DANG, BYANG CHUB SEMS DPA'I YID LA
BYED PA STONG PA NYID DU YONGS SU RTOGS PAS KYANG RJES SU DRAN PA
'DI MA BSKYED CES SBYAR RO, ,MTSAN MA MED PA YIN PAS MTSAN MA
THAMS CAD LAS 'DAS PA NI

CHOS KYI MTSAN NYID DANG, RANG GI MTSAN NYID KYIS RAB TU MA PHYE
BA ZHES BYA BAS BSTAN TE, CHOS KYI MTSAN NYID MI RTAG PA LA SOGS
PA SPYI'I MTSAN NYID LA BYA'O, ,RANG GI MTSAN NYID NI SA'I MTSAN
NYID SRA BA LA SOGS PA'O, ,DU MA MI RTAG PA'I MTSAN MA LAS 'DAS
PA NI, GCIG DANG

@30B THA DAD PA DANG SO SO BAS RAB TU MA PHYE BA ZHES BYA BAS
BSTAN TE, SKU MNGON SUM DU SNANG BA DANG, SKU'I CHOS NYID GCIG
PAR YID LA BYED PA DANG, THA DAD PAR YID LA BYED PA DANG, SKU'I
CHOS NYID DU MAR YID LA BYED PA GANG GIS KYANG MA PHYE ZHES BYA
BA'I DON TO, ,RNAM PAR SHES PA'I SPYOD YUL

GYI MTSAN MA LAS 'DAS PA NI, SEMS KYI DMIGS PA BGRANG BAS RAB TU
MA PHYE BA ZHES BYA BAS BSTAN TO, ,DBUGS PHYI NANG DU RGYU BA
GCIG NAS BCU DANG, BCU NAS BRGYA STONG GI BAR DU BGRANG BA LAS
KYANG MA SKYES ZHES BYA BA'I THA TSIG GO, ,PHYI DANG NANG GI
MTSAN MA LAS 'DAS PA NI, NANG

DANG PHYI ROL DU G-YO BAS RAB TU MA PHYE BA ZHES BYA BAS BSTAN
TE, TING NGE 'DZIN GYI RO MYONG BAR BYED PA DANG, PHYI'I YUL LA
SEMS 'PHRO BA NI NANG DANG PHYI ROL TU G-YO BA'O, ,RNAM PAR BYANG
BA BLANG BA DANG, KUN NAS NYON MONGS PA SPONG BA'I MTSAN MA LAS
'DAS PA NI, RNAM PAR RTOG PA'I

MTSAN MA DANG BLANG BA DANG DOR BAS RAB TU MA PHYE BA ZHES BYA
BAS BSTAN TE, RNAM PAR RTOG PA NI BZANG NGAN DU 'BYED PA STE,
RNAM PAR BYANG BA BLANG BA DANG, KUN NAS NYON MONGS PA 'DOR BAR
RTOG PA'O, ,GZUGS KYI MTSAN NYID KYI MTSAN MA LAS 'DAS PA NI, KHA
DOG DANG DBYIBS DANG RTAGS

KYIS RAB TU MA PHYE BA ZHES BYA BAS BSTAN TE, KHA DOG NI GSER
DANG BEE d'URYA LA SOGS PA'I KHA DOG GO, ,DBYIBS NI RING BA DANG
THUNG BA LA SOGS PA STE, DE DAG NYID SEMS KYI MTSAN MAR BYA BA
YIN PAS RTAGS ZHES BYA'O, ,SPYOD LAM GYI MTSAN MA LAS 'DAS PA NI,
,SPYOD LAM DANG, SPYAD

PA DANG; SPYOD PAS RAB TU MA PHYE BA ZHES BYA BAS BSTAN TE, SPYAD
PA NI 'PHRAL GYI BYA BA'O, ,SPYOD PA NI GRONG DU 'JUG CING BSOD
SNYOMS LEN PA LA SOGS PA'O, ,DKAR PO'I PHYOGS KYI MTSAN MA LAS
'DAS PA NI TSUL KHRIMS DANG, TING NGE 'DZIN DANG, SHES RAB DANG,
RNAM PAR

GROL BA DANG, RNAM PAR GROL BA'I YE SHES MTHONG BA YID LA BYED
PAS RAB TU MA PHYE BA ZHES BYA BAS BSTAN TE, ZAG PA MED PA'I
PHUNG PO LNGA PO 'DI DAG GIS NI DKAR PO'I CHOS THAMS CAD BSDUS
LA, DE LTA BUR YID LA BYAS PA LAS RJES SU DRAN PA 'DI MA SKYES
ZHES BYA BA'I THA TSIG GO, ,

@31A *, ,'BRAS BU'I MTSAN MA LA DMIGS PA LAS 'DAS PA NI STOBS
DANG MI 'JIGS PA DANG, SANGS RGYAS KYI CHOS MA 'DRES PAR SGRO
BTAGS PAS RAB TU MA PHYE BA ZHES BYA BAS BSTAN TE, BYANG CHUB
SEMS DPA'I SPYOD PA'I 'BRAS BU STOBS DANG MI 'JIGS PA LA SOGS

PA SANGS RGYAS YIN PAR 'DZIN NA DE NYID SGRO BTAGS PA YIN PAS DE
LTAR BSGOMS SHING YID LA BYAS PA LAS KYANG SANGS RGYAS RJES SU
DRAN PA 'DI SKYES PA MA YIN PAS RAB TU MA PHYE BA ZHES BYA'O,
,RJES SU DRAN PA'I PHAN YON YANG RNAM PA GNYIS KYIS BSTAN TE, DE
KHO NA'I MTSAN NYID LA

'JUG PA DANG, PHYIN CI LOG SPANGS PA'O, ,DE KHO NA'I MTSAN NYID
LA 'JUG PA YANG RNAM PA GSUM GYIS BSTAN TE, THAMS CAD DU SONG
BA'I DON NI 'DI LTAR SANGS RGYAS RJES SU DRAN PA NI BSAM GYIS MI
KHYAB CES BYA BAS BSTAN TE, BSAM PAR BYED PA DANG, BSAM PAR BYA
BA

LAS 'DAS PAS RTOG GI RNAMS KYIS BSAM GYIS MI KHYAB STE, NAM MKHA'
DANG 'DRA ZHES BYA BA'I THA TSIG GO, ,SEMS KYI SPROS PA MED PA NI
RGYU BA MED PA ZHES BYA BAS BSTAN TE, GZUNG BA DANG 'DZIN PAR
RNAM PAR RTOG PA'I SPROS PA MED PAS NA RGYU BA MED PA ZHES BYA'O,
,GZHAN LA

BSTAN DU MED PA NI RNAM PAR RIG PA MED PA'I MTSAN NYID DE ZHES
BYA BAS BSTAN TE, DE'I TSE RANG NYID KYIS KYANG DKAR PO 'AM DMAR
PO ZHES BYA BA LA SOGS PAS RNAM PAR RIG PA MED NA GZHAN LA BSTAN
PAR GA LA NUS ZHES BYA BA'I DON TO, ,THAMS CAD DU SONG BA'I DON
DE NYID KYANG RNAM PA

GSUM GYIS RGYAS PAR BSTAN TE, NYON MONGS PA CAN GYI YID KYIS RNAM
PAR SHES PA'I DMIGS PA LAS 'DAS PA NI NGA'I BA MED PA ZHES BYA
BAS BSTAN TE, JI LTAR NYON MONGS PA CAN GYI YID, MA RIG PA DANG
BDAG TU LTA BA DANG NGA'O SNYAM PA'I NGA RGYAL DANG, SRED PA'I

MTSAN NYID KYI NYON MONGS PA RNAM PA BZHI DANG LDAN PAS KUN GZHI
RNAM PAR SHES PAS BSDUS PA'I LUS 'DI LA BDAG TU DMIGS SHING RTOG
PA JI LTAR DE'I DUS NA MI RTOG PA'I PHYIR NGA'I BA MED PA'O,
,GZUNG BA DANG 'DZIN PAR RTOG PA LAS 'DAS PA NI YID LA BYED PA
DANG BRAL BA ZHES BYA

@31B BAS BSTAN TE, GZUNG BA DANG 'DZIN PA'I TSUL DU YID LA MI
BYED CES BYA BA'I DON TO, ,MI SHES PA'I RTOG PA MED PA NI DRAN PA
MED CING YID LA BYED PA MED PA GNAS PA MED PA'O ZHES BYA BAS
BSTAN TE, DE LTA BAR ZUNG BA DANG 'DZIN PA YID LA BYED PA DANG
BRAL BA 'GOG PA'I SNYOMS PAR 'JUG PA

DANG; 'DU SHES MED PA'I SNYOMS PAR 'JUG PA LTAR CI YANG MI DRAN
PA YIN NAM ZHE NA, DRAN PA MED PA DANG YID LA BYED PA MED PA'I
GNAS MA YIN TE, YANG DAG PA'I SHES RAB KYIS PHYIN CI MA LOG PA'I
DON MNGON SUM DU BYED PA'I PHYIR RO, ,SEMS KYI SPROS PA MED PA
NYID KYANG RNAM PA BDUN

GYIS RGYAS PAR BSTAN TE, SKYE BA DANG 'JIG PA'I RGYU'I SPROS PA
LAS 'DAS PA NI PHUNG PO DANG KHAMS DANG SKYE MCHED 'BYUNG BA DANG
'JIG PA'I GNAS MA YIN ZHES BYA BAS BSTAN TE, CHOS DE DAG SKYE BA
DANG 'JIG PA'I RGYU BYED PA NI SPROS PA YIN TE, DE LTA BU'I RGYU
MI BYED CES BYA BA'I THA TSIG GO, ,RING DU SONG

BA NI THOGS PA MA YIN ZHES BYA BAS BSTAN TE, NAM MKHA' DANG 'DRA
BA'I CHOS KYI DBYINGS RTOGS PA'I PHYIR SANGS RGYAS RJES SU DRAN
PA DE YUL DANG DUS GANG LA YANG THOGS PA MED PAR 'JUG GO, ,SKABS
MED PA NI 'JUG PA MA YIN ZHES BYA BAS BSTAN TE, SKYON 'DI LTA BU
ZHIG YOD CES

KLAN KA'I SKABS YOD PA NI 'JUG PA ZHES BYA STE DE MED PA'I DON
TO, ,SKYES NAS THOB PA DANG, SBYOR BA'I SHES RAB KYIS MI RTOG PA
NI GNAS MA YIN ZHES BYA BAS BSTAN TE, SHES RAB DE NYID KYIS MI
RTOG PA'I PHYIR RO, ,BSGOM PA'I SHES RAB KYIS DE KHO NA LA DMIGS
PA NI, MI

GNAS PA MA YIN ZHES BYA BAS BSTAN TE, SHES RAB GONG MA GNYIS KYIS
MI RTOG PAR BSGOM PA'I SHES RAB KYIS SANGS RGYAS RJES SU DRAN PA
'DI MNGON SUM DU BYED PA'I PHYIR RO, ,GZUNG BA DANG 'DZIN PAR MI
RTOG PA NI RAB TU GNAS PA MA YIN ZHES BYA BAS BSTAN TE, GZUNG BA
DANG 'DZIN

PA'I TSUL DU MI RTOG CES BYA BA'I THA TSIG GO, ,DKAR PO'I PHYOGS
LA MI RTOG PA NI YANG DAG PAR GNAS PA MA YIN ZHES BYA BAS BSTAN
TE, DE BZHIN GSHEGS PA'I SKU LA MI RTAG PA DANG, SDUG BSNGAL BA
DANG, STONG PA DANG, BDAG MED PA'I RNAM PA LTA BUR YANG DMIGS PAR
MI BYED

@32A *, ,PA'I PHYIR RO, ,GZHAN LA BSTAN DU MED PA YANG RNAM PAR
SHES PA'I GNAS SU GYUR BA LAS 'DAS PA ZHES BYA BA'I DON RNAM PA
GCIG GIS RGYAS PAR BSTAN TE, GZUGS KYI RNAM PAR SHES PA'I GNAS MA
YIN ZHES BYA BA LA SOGS PA RGYAS PAR SMOS PA'O, ,DE LA DKAR

PO DANG SNGON PO DANG RING PO DANG THUNG DU LA SOGS PA NI GZUGS
KYI RNAM PAR SHES PA STE, DNGOS SU NA MIG GI RNAM PAR SHES PA LA
BYA'O, ,DE LTAR NA MIG GI RNAM PAR SHES PAS DMIGS PA'I YUL MA YIN
PA'AM, YANG NA MIG GI RNAM PAR SHES PA SKYED PA'I RGYU MI BYED
PAS NA GNAS MA

YIN PA ZHES BYA STE, LHAG MA RNAMS LA YANG CI RIGS PAR SBYAR RO,
,PHYIN CI LOG SPANGS PA BSTAN PA'I PHYIR YANG SANGS RGYAS RJES SU
DRAN PA ZHES BYA BA LA SOGS PA SMOS SO, ,DE YANG MING GIS SMOS PA
'DI RNAMS KYIS BSTAN TE, YOD PA DANG MED PA LA MI DMIGS PA DANG,
RNAM

PAR RTOG PA LAS SHIN TU 'DAS PA DANG, NGAG DANG SEMS DANG LUS
KYIS BSKYOD PA'I SPROS PA MED PA DANG, THA SNYAD MED PA DANG,
NYAN THOS KYIS RNAM PAR GROL BAR MA LHUNG BA DANG, NYING MTSAMS
SBYOR BA MED PA DANG, RTOG DPYOD LAS 'DAS PA DANG, GANG ZAG LA
BDAG MED PAR

RTOGS PA DANG, NYON MONGS PA'I RGYU LTA BUR MED PA DANG, SNGON
DANG PHYI MA'I MTHA' LAS 'DAS PA DANG, GZUNG 'DZIN GYI DRI MA GLO
BUR DANG BRAL BAS RANG BZHIN GYIS DAG PA DANG, 'JIG RTEN GYI
SNYOMS PAR 'JUG PA'I RO MYANG BA'I DRI MA YID SIM PA DANG, LUS
BDE BA LAS 'DAS PA DANG, RANG

BZHIN GYIS MYA NGAN LAS 'DAS PA DANG, 'BRAS BU MNGON DU BYAS PAS
BRTZON 'GRUS BRTZAMS PA LAS 'DAS PA DANG, PHUNG PO LNGA'I MTSAN
NYID LAS 'DAS PA DANG, BSNAN PA DANG, DOR BA MED PA DANG, KUN
GZHI MED PA DANG, TSOR BA RNAM PA GSUM MED PAS GANG LA YANG CHAGS
PA MED

BA DANG; MA SKYES PA DANG, SEMS DANG SEMS LAS BYUNG BA'I TSOGS LA
MI BRTEN PA DANG, ZLA MED PA DANG, PHUNG PO GZHAN LEN PA DANG
BRAL BA DANG, NYON MONGS PA MED PA DANG, PHUNG PO LNGA DANG BRAL
BA DANG, RANG BZHIN GYIS ZHI BA DANG, CHOS KYI DBYINGS SU 'JUG PA
DANG, DBANG PO DANG

@32B YUL GYIS MA BSKYED PAS BSTAN TO, ,DE LA SANGS RGYAS RJES SU
DRAN PA ZHES BYA BA NI GONG DU SMOS PA'I SANGS RGYAS RJES SU DRAN
PA LA BYA'O, ,DMIGS PA THAMS CAD LA MI GNAS PA ZHES BYA BAS YOD
PA DANG MED PA LA MI DMIGS PAS BSTAN TE, DMIGS PA THAMS CAD NI
YOD PA LA DMIGS,

YANG NA NI MED PA LA DMIGS PA YIN NA, DE'I DUS NA YOD PAR YANG MI
DMIGS, MED PAR YANG MI DMIGS PAS NA DMIGS PA THAMS CAD LA MI GNAS
PA ZHES BYA'O, ,MTSAN MA THAMS CAD MI LDANG BA ZHES BYA BAS RNAM
PHAR RTOG PA LAS SHIN TU 'DAS PA BSTAN TO, ,MTSAN MA'I 'DOD CHAGS

DANG ZHE SDANG DANG GTI MUG DANG, SKYES PA DANG BUD MED LA SOGS
PAR RTOG PA STE, DE LTA BU'I MTSAN MA SEMS LA MI 'BYUNG BAS NA MI
LDANG BA ZHES BYA'O, ,G-YO BA DANG, SEMS PA DANG, BSKYOD PA THAMS
CAD KYI RGYU BA MED PA ZHES BYA BAS NGAG DANG SEMS DANG LUS KYIS
BSKYOD PA'I

SPROS PA MED PAR BSTAN TE, TSIG TU 'BYIN PA NI G-YO BA'O, ,SEMS
LA RTOG PA NI SEMS PA'O, ,LUS KYI 'GUL BA NI BSKYOD PA STE, DE
GSUM CHAR MED PA NA RGYU BA MED PA'O, ,MTHONG BA DANG THOS PA
DANG, BYE BRAG PHYED PA DANG, RNAM PAR RIG PAR MI SKYE ZHES BYA
BAS THA SNYAD MED PAR BSTAN

TE; MTHONG BA LA SOGS PAS GZHAN DAG LA THA SNYAD DU BYED PA MED
DE, DE DAG THAMS CAD SPANGS PAS NA, MI SKYE BA ZHES BYA'O, ,DBANG
PO DANG RNAM PAR GROL BA'I MTSAN NYID THAMS CAD KYI RJES SU MI
'GRO BA ZHES BYA BAS NYAN THOS KYI RNAM PAR GROL BAR MA LHUNG BA
BSTAN TE, DBANG PO NI DAD PA LA

SOGS PA STE, GANG GIS RNAM PAR GROL BAR BYED PA'O, ,RNAM PAR GROL
BA NI NYAN THOS KYI MYA NGAN LAS 'DAS PA STE, GANG DU RNAM PAR
GROL BA'O, ,STONG PA NYID DU DMIGS KYANG DE'I TSE NYAN THOS KYI
MYA NGAN LAS 'DAS MA LHUNG BAS NA, RJES SU MI 'GRO BA ZHES BYA'O,
,SEMS GCIG

NAS GCIG TU NYING MTSAMS SBYOR BA MED PA ZHES BYA BAS NYID MTSAMS
SBYOR BA MED PAR BSTAN TE, SEMS KYI SKAD CIG MA SNGA MA'I RJES SU
PHYI MA RNAMS RGYUN DU 'BYUNG BA NI SEMS GCIG NAS GCIG TU NYING
MTSAMS SBYOR BA ZHES BYA'O, ,DE'I DUS NA SEMS KYI SKAD CIG MA
SNGA MA'I RJES SU PHYI

@33A *, ,MA 'JUG PA MED PAS NA MTSAMS SBYOR BA MED PA ZHES BYA'O,
,RTOG PA DANG RNAM PAR RTOG PA MED PA THAMS CAD NYE BAR ZHI BA
ZHES BYA BAS RTOG DPYOD LAS 'DAS PA BSTAN TE, 'DOD CHAGS DANG ZHE
SDANG LA SOGS PA NYON MONGS PA RNAMS LA RTOG PA NI RTOG PA'O,
,DAD PA

DANG SHES RAB LA SOGS PA RNAM PAR BYANG BA LA RTOG PA NI RTOG PA
STE, DE'I DUS NA DE GNYIS KA LA RTOG PA MED PA'I PHYIR NYE BAR
ZHI BA ZHES BYA'O, ,NYES PA DANG, RJES SU CHAGS PA DANG KHONG
KHRO BA BCOM PA ZHES BYA BAS GANG ZAG LA BDAG MED PAR RTOGS PA
BSTAN TE, CHAGS PA DANG KHONG KHRO BA NYID

SKYON YIN PAS NA NYES PA ZHES BYA'O, ,GANG ZAG LA BDAG MED PAR
RTOGS TE, LAG MTHIL DANG NAM MKHA' MNYAM ZHING, STE'U DANG
TZANDAN DU 'DRA BAR 'DZIN PA LA DE NYID MED PAS NA BCOM PA ZHES
BYA'O, ,RGYU'I MTSAN NYID RNAM PAR CHAD PA ZHES BYA BAS NYON
MONGS PA'I RGYU LTA BU MED

PAR BSTAN TE, NYON MONGS PA RNAMS KYI RGYU NI BDAG TU LTA BA STE
BDAG TU LTA BA SPANGS PAS NA, RGYU'I MTSAN NYID RNAM PAR CHAD PA
ZHES BYA'O, ,PHA ROL DANG TSU ROL DANG DBUS DANG MTHAR 'DZIN PA
THAMS CAD YANG DAG PAR CHAD PA ZHES BYA BAS SNGON DANG PHYI MA'I
MTHA' LAS 'DAS PA BSTAN TE DE LA

'DAS PA'I DUS SU RTOG PA NI PHA ROL GYI MTHAR 'DZIN PA'O, ,MA
'ONGS PA'I DUS SU RTOG PA NI TSU ROL GYI MTHAR 'DZIN PA'O, ,DA
LTAR GYI DUS SU RTOG PA NI DBUS KYI MTHAR 'DZIN PA STE, DUS GSUM
LA RTOG PA MED PAS NA MTHAR 'DZIN PA THAMS CAD YANG DAG PAR CHAD
PA ZHES BYA'O, ,

SGRO BTAGS PA MED PAS 'OD GSAL BA ZHES BYA BAS GZUNG 'DZIN GYI
DRI MA GLO BUR DANG BRAL BAS RANG BZHIN GYIS DAG PAR BSTAN TE,
GZUNG BA DANG 'DZIN PA YOD PAR RTOG PA NI SGRO BTOGS PA ZHES
BYA'O, ,GZUNG BA DANG 'DZIN PA YOD PA MI RTOG PAS NA 'OD GSAL BA
ZHES BYA STE, RANG BZHIN

GYIS RNAM PAR DAG PA'I MTSAN NYID DO ZHES BYA BA'I DON TO, ,PHYE
BA MED PA'I PHYIR DGA' BA MED PA DANG, MYANG BA MED PA'I PHYIR
BDE BA MED PA ZHES BYA BAS 'JIG RTEN GYI SNYOMS PAR 'JUG PA'I RO
MYANG BA'I DRI MA YID SIM PA DANG, LUS BDE BA LA 'DAS PA BSTAN
TE, YID SIM PA MED

@33B PA'I PHYIR DGA' BA MED PA ZHES BYA BA'I DON TO, ,MYANG BA NI
SEMS KYI BSAM GTAN GYI RO MYANG BA STE, BSAM GTAN GYI RO MYANG BA
MED PA'I PHYIR LUS BDE BA MED PA'O, ,GZOD MA NAS ZHI BAS YONGS SU
GDUNG BA MED PA ZHES BYA BAS RANG BZHIN GYIS MYA NGAN LAS 'DAS PA
BSTAN TE, GZOD MA NAS

MA 'ONGS PA'I DUS TE DE'I DUS NAS KYANG ZHI BA NI RANG BZHIN GYIS
MYA NGAN LAS 'DAS PA ZHES BYA BA'I DON TO, ,'BAD PA THAMS CAD
DANG BRAL BAS RNAM PAR GROL BA'I MTSAN NYID DO ZHES BYA BAS 'BRAS
BU MNGON DU BYAS PAS BRTZON 'GRUS BRTZAMS PA MED PAS 'BAD PA
THAMS CAD NI MNYAN PA DANG, BSAM

PA DANG; BSGOM PA LA SOGS PA BRTZON 'GRUS RTZOM PA STE, RNAM PAR
GROL BA'I 'BRAS BU MNGON SUM DU SPYAD PAS NA 'BRAS BU DE MNGON
SUM DU BYA BA'I PHYIR MNYAN PA LA SOGS PA'I BRTZON 'GRUS BRTZAMS
PA MED PAS 'BAD PA THAMS CAD DANG BRAL BA ZHES BYA'O, ,GZUGS MED
PAS LUS MED

PA'O; ,TSOR BA MED PAS TSOR BAR GYUR PA MED PA'O, ,'DUD PA MED
PAS 'DUD PA DANG BRAL BA MED PA'O, ,'DU MI BYED PAS 'DUS MA BYAS
PA'O, ,RNAM PAR SHES PA MED PAS RNAM PAR MI RIG PA'I MTSAN NYID
DO ZHES BYA BAS PHUNG PO LNGA'I MTSAN NYID LAS 'DAS PA BSTAN TE,
THOGS

PA DANG BCAS PA'I GZUGS MED PAS NA CHOS KYI DBYANGS DE LUS MED PA
ZHES BYA'O, ,BDE BA DANG SDUG BSNGAL BA DANG, BDE BA YANG MA YIN
SDUG BSNGAL BA YANG MA YIN PA'I TSOR BA MED PAS NA, BDE BA LA
SOGS PAS TSOR BAR GYUR BA MED PA ZHES BYA'O, ,YUL LA MTSAN MAR
'DZIN

PA NI MDUD PA ZHES BYA STE, YUL LA MTSAN MAR 'DZIN PA MED PAS NA
MDUD PA MED PA ZHES BYA'O, ,DE BAS NA MDUD PA DANG BRAL BA STE,
MTSAN MAR 'DZIN PA DANG BRAL BA ZHES BYA BA'I DON TO, ,DGE BA
DANG MI DGE BA MNGON PAR 'DU MI BYED PAS 'DUS MA BYAS ZHES BYA'O,
,RNAM PAR SHES PA

BDUN LA SOGS PA MED PAS NA RNAM PAR SHES PA MED PA STE, DE BAS NA
RTOGS PAR MI RUNG BA'I MTSAN NYID DO, ,MI 'DZIN PAS LEN PA MED
PA'O, ,MI GTONG BAS NA DOR BA MED PA'O ZHES BYA BAS BSNAN PA DANG
DOR BA MED PA BSTAN TE, TING NGE 'DZIN GYI SKYON MTSAN MA YID LA
MI BYED PAS NA, YID LA

@34A *, ,MI 'DZIN PAS TE, LEN PA MED PA ZHES BYA'O, ,DE LTA MOD
KYI DE KHO NA BSGOM PA MI GTONG BAS NA DOR BA MED PA ZHES BYA'O,
,GNAS MED PAS MI GNAS PA'O ZHES BYA BAS KUN GZHI MED PAR BSTAN
TE, GNAS NI SA BON THAMS CAD KYI RTEN KUN GZHI RNAM PAR SHES
PA'O, ,DE'I

TSE KUN GZHI RNAM PAR SHES PA MED PAS NA GNAS MED PA STE, DE LTAR
BAG CHAGS THAMS CAD MI GNAS PA'I PHYIR MI GNAS PA ZHES BYA'O,
,TSOR BA DANG BRAL BAS MI 'DUG PA'O ZHES BYA BAS TSOR BA GSUM MED
PAS GANG LA YANG CHAGS PA MED PA BSTAN TE, BDE BA DANG SDUG
BSNGAL BA DANG, BDE

BA YANG MA YIN SDUG BSNGAL BA YANG MA YIN PA'I TSOR BA RNAM PA
GSUM DANG BRAL BAS MI 'DUG PA STE, CI LA YANG MA CHAGS PA ZHES
BYA BA'I DON TO, ,MI 'BYUNG BAS NA 'BYUNG BAR MI 'GYUR BA'I MTSAN
NYID DO ZHES BYA BAS MA SKYES PA BSTAN TE, MI 'BYUNG BA ZHES BYA
BA NI MA SKYES PA ZHES BYA BA'I DON TO, ,

MA SKYES PA MED PAR MI 'GYUR BA NI PHYIS KYANG 'GAG PAR MI 'GYUR
ZHES BYA BA'I DON TO, ,DRAN PA DANG YID LA BYED PA DANG, SEMS PA
DANG, SEMS LAS BYUNG BA'I CHOS THAMS CAD GYIS MA BZUNG BA ZHES
BYA BAS SEMS DANG SEMS LAS BYUNG BA'I TSOGS LA MI RTEN PA BSTAN
TE, DNGOS PO RNAMS MA

BRJED PA NI DRAN PA'O, ,DE NYID YANG NAS YANG DU SEMS PA NI YID
LA BYED PA STE DRAN PA DANG YID LA BYED PA DANG, DAD PA DANG
BRTZON 'GRUS LA SOGS PA SEMS DANG SEMS LAS BYUNG BA'I TSOGS GANG
LA YANG MI RTEN PAS NA MA BZUNG BA ZHES BYA'O, ,MCHOG TU 'DZIN PA
MED PA ZHES BYA BAS ZLA MED

PA BSTAN TE, MCHOG TU 'DZIN PA NI PHAN TSUN DU 'GRAN PA'O, ,CHOS
KYI DBYINGS RNAM PAR DAG PA LA 'GRAN PA'I 'GRAN ZLA MED PAS NA
MCHOG TU 'DZIN PA MED PA ZHES BYA'O, ,LEN PA MED PA ZHES BYA BAS
PHUNG PO GZHAN LEN PA DANG BRAL BA BSTAN TE, LEN PA NI TSE RABS
GZHAN DU PHUNG PO LEN PA

STE; DE MED PAS NA LEN PA MED PA ZHES BYA'O, ,'BAR BA MED PA ZHES
BYA BAS NYON MONGS PA MED PA BSTAN TE, 'BAR BA NI NYON MONGS PA
RNAMS LA BYA STE, DE DAG THAMS CAD SPANGS PAS NA 'BAR BA MED PA
ZHES BYA'O, ,RAB TU ZHI BA ZHES BYA BAS PHUNG PO LNGA DANG BRAL
BA BSTAN TE, PHUNG PO

@34B LNGA SPANGS PAS NA RAB TU ZHI STE, MYA NGAN LAS 'DAS PAR
GYUR CES BYA BA'I DON TO, ,GZOD MA NAS MA SKYES PA MI SKYE BAS
RAB TU PHYE BA ZHES BYA BAS RANG BZHIN GYIS ZHI BA BSTAN TE, GZOD
MA NAS MA SKYES PA NI DANG BO NAS SKYE BA MED PA STE, DE BAS NA
MI SKYE BA LAS BYUNG BAS NA MI SKYE BAS RAB TU PHYE BA ZHES
BYA'O, ,

CHOS KYI DBYINGS SU YANG DAG PAR 'DU BA MNYAM ZHING MI MNYAM PA
MED PAR GYUR PA NAM MKHA' DANG MTSUNGS SHING MNYAM PA ZHES BYA
BAS CHOS KYI DBYINGS SU 'JUG PA BSTAN TE, CHOS KYI DBYINGS SU
YANG DAG PAR 'DU ZHES BYA BA NI SANGS RGYAS RJES SU DRAN PA DANG,
CHOS KYI DBYINGS GNYIS MTSAN NYID

GCIG CES BYA BA'I DON TO, ,JI LTAR MTSAN NYID GCIG SNYAM PA LA,
MNYAM ZHING MI MNYAM PAR GYUR PA MED PA ZHES BYA BAS SMOS TE,
CHOS KYI DBYINGS DANG SANGS RGYAS RJES SU DRAN PA GNYIS MNYAM
STE, 'DRA ZHING MI 'DRA BA MED PAS NA MTSAN NYID GCIG PA'O, ,DPE
CI DANG 'DRA SNYAM PA LA, NAM

MKHA' DANG MTSUNGS SHING MNYAM PA ZHES SMOS TE, DPER NA SHING
DANG NYE BA'I NAM MKHA' DANG, RTZIG PA DANG NYE BA'I NAM MKHA'
MTSAN NYID THA DAD PA MED DE, 'DRA BA DE BZHIN DU CHOS KYI
DBYINGS DANG SANGS RGYAS RJES SU DRAN PA GNYIS KYANG, MTSAN NYID
MI 'DRA BA MED DE, MTSUNGS PA'I

PHYIR RO, ,MIG DANG GZUGS KYI LAM LAS 'DAS PA DE BZHIN DU RNA BA
DANG SGRA DANG SNA DANG, DRI DANG LCE DANG RO DANG, LUS DANG REG
BYA DANG, YID DANG CHOS KYI LAM LAS 'DAS PA YIN ZHES BYA BAS
DBANG PO DANG YUL GYIS MA BSKYED PA BSTAN TE, MIG GI DBANG PO
DANG GZUGS GNYIS KYIS MA

BSKYED PAS NA LAM LAS 'DAS PA ZHES BYA STE, LHAG MA RNAMS LA YANG
DE BZHIN DU SBYAR BAR BYA'O, ,TING NGE 'DZIN DE'I 'BRAS BU THOB
PA BSTAN PA'I PHYIR SMRAS PA, SANGS RGYAS RJES SU DRAN PA ZHES
BYA BA LA SOGS PA'O, ,SANGS RGYAS RJES SU DRAN PA 'DI 'DRA BA
ZHES BYA BA LA SANGS RGYAS RJES SU

DRAN PA GONG DU BSHAD PA LTA BU BYANG CHUB SEMS DPA' DE DAG GIS
RAB TU 'THOB STE RNYED DO ZHES BYA BA'I DON TO, ,CHOS THAMS CAD
LA THOGS PA MED PA DANG CHAGS PA MED PAR SHES PA YE SHES NI, CHOS
THAMS CAD LA SGRIB PA MED PA'I YE SHES ZHES BYA STE, DON DU NA
THAMS CAD MKHYEN PA'I YE SHES

@35A *, ,THOB PAR 'GYUR ZHES BYA BA'I THA TSIG GO, ,SANGS RGYAS
BCOM LDAN 'DAS THAMS CAD KYIS GSUNGS PA 'DZIN ZHES BYA BA NI RJES
SU DRAN PA DE THOS NAS KUN RDZOB TU DE BZHIN GSHEGS PAS BSHAD
PA'I GSUNG RAB YAN LAG SDE BCU GNYIS LA SOGS PA'I DON DANG TSIG
RNAMS 'DZIN CING MI

BRJED PA'I PHYIR, BRJED PAR MI BYED CES BYA'O, ,DRAN PAR YANG MI
BYED CES BYA BA'I DON DAM PAR NA CHOS DE DAG KYANG STONG BAS
BTAGS PA TZAM DU ZAD DE YOD PA MA YIN PAS NA DRAN PAR YANG MI
BYED DO, ,SGRA'I DON THAMS CAD RNAM PAR NGES PA ZHES BYA BA NI
BSHAD PAR BYA BA'I CHOS THAMS CAD KYI DON PHYIN CI MA

LOG PAR KHONG DU CHUD PA'I DON KYANG RNYED PAR 'GYUR ZHES BYA
BA'I DON TO, ,JI LTAR 'DI NA ZHES BYA BA LA, JI LTAR SANGS RGYAS
SH'AKYA THUB PA'I ZHING 'DI NA GNYIS KYI RGYU DANG RKYEN GYIS
YANG DAG PA'I LTA BA STON TE, GZHAN GYIS BSHAD PA'I SGRA'I RKYEN
DANG, SO SO RANG GIS RIG PA'I RGYU GNYIS KYIS YANG

DAG PA'I LTA BA STON TO, ,DE LTAR NA SANGS RGYAS KUN TU BZANG
BO'I ZHING DE NI GNYIS KYI RGYU DANG RKYEN GYI LTA BA MI STON TE,
CI'I PHYIR ZHE NA, SGRAS CHOS 'CHAD PA NI MED KYI, BYANG CHUB
SEMS DPA' DE DAG TSUL BZHIN YID LA BYED PAS YANG DAG PA'I LTA BA
BSKYED PA'I PHYIR RO, ,DE LA GZHAN GYI SGRAS NI LHAN CIG BYED
PA'I

GROGS BSTAN NO, ,TSUL BZHIN YID LA BYED PAS GTZO BO'I RGYU BSTAN
TO, ,BYANG CHUB SEMS DPA' DE DAG GIS DE BZHIN GSHEGS PA DE MTHONG
MA THAG TU ZHES BYA BA LA SOGS PAS SANGS RGYAS RJES SU DRAN PA'I
TING NGE 'DZIN DE'I 'BRAS BU BSTAN TE, DON RNAM PAR NGES PA ZHES
BYA BA NI GONG DU SMOS PA'I

TSUL GYIS MTSAN MA THAMS CAD RNAM PAR SPANGS PA ZHES BYA BA'I
TING NGE 'DZIN DE NYID CHOS KYI DBYINGS RNAM PAR DAG PA'I DON
GTAN LA PHAB CING MA NOR BAR SHES PA YIN PA'I PHYIR DON RNAM PAR
NGES PA ZHES BYA STE, DE CHUD PA LAS PHA ROL TU PHYIN PA DRUG
YONGS SU RDZOGS PAR BYED DO ZHES BYA BA DANG SBYAR RO, ,

DE CI'I PHYIR ZHE NA ZHES BYA BA LA DON RNAM PAR NGES PA KHOD DU
CHUD PA LAS PHA ROL TU PHYIN PA DRUG JI LTAR RDZOGS PAR 'GYUR
ZHES BYA BA'I THA TSIG GO, ,GANG GZUGS KYI MTSAN NYID LA CHAGS PA
SPANGS PA 'DI NI SBYIN PA'I PHA ROL TU PHYIN PA ZHES BYA BA LA,
SNGAR SMOS PA'I TSUL GYIS GZUGS KYI MTSAN NYID

@35B DU 'DU SHES PA'I MTSAN MA LA MA CHAGS SHING GZUGS KYI MTSAN
NYID LA CHAGS PA YONGS SU GTONG BA NI SBYIN PA'I PHA ROL TU PHYIN
PA STE, SBYIN PA NI GTONG BA'I MTSAN NYID YIN PA'I PHYIR RO,
,GANG GZUGS KYI MTSAN NYID RGYUN GCOD PA 'DI NI TSUL KHRIMS KYI
PHA ROL TU PHYIN PA ZHES BYA BA LA, TSUL KHRIMS

KYI RANG BZHIN NI SPYOD PA DAN PA MI LEN CING RGYUN GCOD PA YIN
TE, MTSAN MA LA SOGS PA MA BLANGS PA LA RGYUN GCAD PA ZHES BYA'O,
,GANG GZUGS KYI MTSAN NYID ZAD PA'I CHOS NYID 'DI NI BZOD PA'I
PHA ROL TU PHYIN PA ZHES BYA BA LA, BZOD PA NI MA SKYES PA'I CHOS
LA BZOD PA LA BYA STE, GZUGS KYI

MTSAN NYID ZAD PA DANG, MED CING MA SKYES PA ZHES BYA BA'I THA
TSIG GO, ,GANG GZUGS KYI MTSAN NYID LA DBEN PAR MTHONG BA 'DI NI
BRTZON 'GRUS KYI PHA ROL TU PHYIN PA ZHES BYA BA LA, BRTZON 'GRUS
NI YANG DAG PA'I CHOS NYID MTHONG BAR BYED PA LA SPRO BAR BYED
PA'I MTSAN NYID DO, ,GZUGS KYI RANG

BZHIN STONG BA'I NGO BO NYID DBEN PAR MTHONG BA LA SPRO BAR BYED
PA'I PHYIR RO, ,GANG GZUGS KYI MTSAN NYID SEMS LA MI GZHOG BA 'DI
NI BSAM GTAN GYI PHA ROL TU PHYIN PA ZHES BYA BA LA, GZUGS KYI
MTSAN MA LA SEMS MA YENGS PA ZHES BYA BA'I THA TSIG GO, ,GANG
GZUGS KYI MTSAN NYID LA

SPROS PA'I RGYU BA MED PA 'DI NI SHES RAB KYI PHA ROL TU PHYIN PA
ZHES BYA BA LA, GZUGS KYI RANG DANG, SPYI'I MTSAN NYID SO SOR
'BYED CING RTOG PA'I SPROS PA MED PA'I SHES RAB LA BYA'O, ,RNAM
PA GZHAN DU NA DON RNAM PAR NGES PA ZHES BYA BA NI CHOS KYI DON
PHYIN CI MA LOG PAR RTOGS PA LAS PHA ROL

TU PHYIN PA DRUG YONGS SU RDZOGS PAR BYED DO ZHES BYA BA'I DON
TO, ,GANG GZUGS KYI MTSAN NYID DBEN PAR MTHONG ZHES BYA BA LAS
BRTZON 'GRUS NI BYA BA'I DON BYED PA YIN PAS GZUGS KYI MTSAN NYID
STONG BAR MTHONG BA'I BYA BA'I DON GRUB PAR BYED PA NI BRTZON
'GRUS KYI PHA ROL TU PHYIN PA'O, ,GANG

GZUGS KYI MTSAN NYID SEMS LA MI 'JOG CES BYA BA LA, BSAM GTAN NI
MTSAN MA THAMS CAD SPONG BAR BYED PA YIN PAS GANG GZUGS KYI MTSAN
MA SEMS LA MI 'DZIN PA NI BSAM GTAN GYI PHA ROL TU PHYIN PA'O,
,GANG GZUGS KYI MTSAN NYID LA SPROS PA'I RGYU BA ZHES BYA BA LA,
GANG GONG

@36A *, ,DU BSHAD PA'I GZUGS KYI MTSAN MA SPROS PAR BSHAD PA
THAMS CAD SEMS LA MI 'BYUNG BA NI SHES RAB KYI PHA ROL TU PHYIN
PA YIN NO, ,MTHU CHEN BSTAN PA LAS BRTZAMS NAS SMRAS PA, DE NAS
TSE DANG LDAN PA SHAR DVA TI'I BU ZHES BYA BA LA SOGS PA'O,
,THAMS CAD DANG DAD PA'I

'KHOR 'DI YANG DGE BA'I RTZA BA 'PHEL BAR 'GYUR ZHES BYA BA'I
'KHOR 'DI DAG THAMS CAD KYI DGE BA'I RTZA BA SNGON PAS RGYA CHEN
POR 'GYUR ZHES BYA BA'I DON TO, ,DE NAS SANGS RGYAS KYI MTHU DANG
ZHES BYA BA NI SANGS RGYAS SH'AKYA THUB PA'I BYIN GYIS BRLABS
ZHES BYA BA'I DON TO, ,GLENG BSLANG BA BSHAD

ZIN TO,, ,,THEG PA CHEN PO LAS, BYANG CHUB SEMS DPA' RNAM PA BCO
LDAR BSHAD DE, GO 'PHANG LA GNAS PA DANG, THAMS CAD DU 'GRO BA
DANG, CHOS LA GNAS PA DANG, SNYING RJE BYED PA DANG, MNGON SUM DU
GYUR PA DANG, YONGS SU SMOD PAR BYED PA DANG, STON PAR BYED

PA DANG, 'DOMS PAR BYED PA DANG, YONGS SU BYANG BA DANG, BSGOM PA
LA ZHUGS PA DANG, SO SOR RTEN PA DANG, STON PA DANG, LHUN GYIS
GRUB PA DANG, BYA BA BYED PA DANG, DBANG THOB PA'O, ,DE LA BYANG
CHUB TU SEMS BSKYED PA'I BYANG CHUB SEMS DPA' NI, GO 'PHANG LA
GNAS PA'I

BYANG CHUB SEMS DPA' ZHES BYA'O, ,GO 'PHANG LA GNAS PA DE LA YANG
RNAM PA GNYIS TE, 'JUG PA DANG RAB TU ZHUGS PA'O, ,DE LA 'JUG PA
NI SANGS RGYAS LA BSAM PA ZHUGS PA DANG, CHOS DANG DGE 'DUN LA
BSAM PA ZHUGS PA DANG, SANGS RGYAS LA BRTEN PA DANG, CHOS DANG
DGE

'DUN LA BRTEN PA DANG, SANGS RGYAS LA NGES PAR GYUR PA DANG, CHOS
DANG DGE 'DUN LA NGES PAR 'GYUR PA'O, ,DE LA BSAM PA ZHUGS PA NI,
'DI LTAR SANGS RGYAS BCOM LDAN 'DAS DE NI RIG PA DANG ZHABS SU
LDAN PA, BDE BAR GSHEGS PA ZHES BYA BA LA SOGS PA YON TAN GYI SGO
NAS SHES PA

DANG; NYAN THOS DANG RANG SANGS RGYAS LAS 'PHAGS PAS NA KHYAD PAR
YOD PAR SHES PA'O, ,RTEN PA NI STON PAR KHAS LEN PA'O, ,NGES PAR
GYUR PA NI STON PA DE LAS GZHAN MED PA'O, ,RAB TU ZHUGS PA NI BLA
NA MED PA YANG DAG PAR RDZOGS PA'I BYANG CHUB TU SEMS BSKYED PA
STE, DE BSTAN

@36B PA'I PHYIR, DE NAS TSE DANG LDAN PA SHAR DVA TI'I BU ZHES
BYA BA LA SOGS PA GSUNGS SO, ,BYANG CHUB TU SEMS BSKYED PAS NI,
CHOS RNAMS KYI GZHI BSTAN TE, BSAM PA MI ZAD PA LA SOGS PA 'OG
NAS SMOS PA BYANG CHUB SEMS DPA'I SPYOD PA RNAMS KYI GZHI NI
BYANG CHUB TU SEMS BSKYED PA YIN PA'I PHYIR RO, ,

CI'I PHYIR RIGS KYI BU KHYOD KYI MING BLO GROS MI ZAD PA ZHES
BTAGS ZHES DRIS PA NI BYANG CHUB TU SEMS BSKYED PA LA SOGS PA MI
ZAD PA RNAM PAR BSHAD PA'I GLENG BSLANG BA STE, BYANG CHUB SEMS
DPA' DE'I DRIS PA'I LAN BTAB PA LAS MI ZAD PA RNAMS BSHAD PA'I
PHYIR RO, ,DE LA BLO GROS MI ZAD PA ZHES

BYA BA 'DI NI CHOS THAMS CAD KYI DMIGS PA'I RGYU MTHUN PA'O ZHES
BYA BA LA 'DUS BYAS DANG 'DUS MA BYAS KYI CHOS THAMS CAD KYI NGO
BO NYID NI DE BZHIN NYID DO, ,DE BZHIN NYID NI MI 'GYUR BA'I NGO
BO NYID PAS MI ZAD PA'O, ,DE LA DMIGS PA'I SHES RAB KYANG DE DANG
THA MI DAD PAS MI ZAD PA STE, DE LTA BU'I

MI ZAD PA LA DMIGS PA'I RGYU LAS YONGS SU DAG PA'I BLO GROS BYUNG
BA DE NI RGYU MTHUN PA ZHES BYA STE, RGYU DANG 'BRAS BU 'DRA BA
ZHES BYA BA'I DON TO, ,BLO GROS NI SHES RAB KYI RNAM GRANGS SO,
,YANG NA BYANG CHUB SEMS DPA' RNAMS KYI SPYOD PA LA SOGS PA CHOS
KYI RAB TU DBYE BA MTHA' YAS PA LA YANG CHOS

THAMS CAD CES BYA STE, DE DAG RGYU DANG DUS LA SOGS PA'I SGO NAS
ZAD PAR MI 'GYUR PA LA DMIGS PAS DE SKAD CES BYA STE, DE BAS NA
DON DE NYID GSAL BAR BSTAN PA'I PHYIR RO, ,DE CI'I PHYIR ZHE NA,
CHOS THAMS CAD MI ZAD PA'I PHYIR RO ZHES GSUNGS SO, ,RIGS KYI BU
KHYOD BYANG CHUB SEMS

DPA' RNAMS KYI CHOS MI ZAD PA BSTAN PA LAS BRTZAMS TE SPOBS PAR
GYIS SHIG CES BYA BA NI CHOS MI ZAD PA DE LTA BUR SHOD CES BYA
BA'I THA TSIG GO, ,BLO GROS MI ZAD PAS SMRAS PA, BTZUN PA SHA RA
DVA TI'I BU BYANG CHUB SEMS DPA' RNAMS KYI DANG PO SEMS BSKYED PA
YANG MI ZAD PA ZHES BYA BA LA SOGS

PAS BYANG CHUB TU SEMS BSKYED PA MI ZAD PA BSTAN TE, YANG ZHES
BYA BA'I SGRAS NI BYANG CHUB TU SEMS BSKYED PA 'BA' ZHIG MI ZAD
PAR YANG MA ZAD KYI, BSAM PA LA SOGS PA 'OG NAS 'BYUNG BA RNAMS
KYANG MI ZAD PA ZHES BYA BAR BSTAN TO, ,SEMS BSKYED PA DE YANG
GSUM GYIS MI ZAD PA SHES

@37A *, ,PAR BYA STE, GANG ZHE NA, SEMS BSKYED PA MI ZAD PA GANG
YIN PA DANG, RGYU GANG GIS MI ZAD PA DANG, JI LTAR MI ZAD PA LAS
BRTZAMS NAS SEMS BSKYED PA MI ZAD PAR SHES PAR BYA'O, SEMS BSKYED
PA MI ZAD PA GANG YIN PA NI RNAM PA BDUN GYIS STON TE, GANG ZHE
NA

LAS DANG PO PA'I SEMS BSKYED PA MI ZAD PA DANG, SA DANG PO'I SEMS
BSKYED PA MI ZAD PA DANG, SA GSUM PA'I SEMS BSKYED PA MI ZAD PA
DANG, SA BZHI PA'I SEMS BSKYED PA MI ZAD PA DANG, SA BRGYAD PA'I
SEMS BSKYED PA MI ZAD PA DANG, SA DGU PA'I SEMS BSKYED PA MI ZAD
PA DANG,

SA BCU PA'I SEMS BSKYED PA MI ZAD PA'O, ,RGYU GANG GIS MI ZAD PA
NI RGYU RNAM PA BDUN GYIS STON TE, GANG ZHE NA, RTAG PAR DGE BA
DANG, RANG BZHIN GYIS YONGS SU MI SPONG BA DANG, RANG BZHIN MI
GTONG BA DANG, RANG GI LAS BYED PA DANG, RTAG PAR 'BRAS BU YONGS
SU SDUD PA DANG, RGYU YONGS SU

MI ZAD PA DANG, DON DAM PA'O, ,JI LTAR MI ZAD PA NI RNAM PA GNYIS
KYIS STON TE, GANG ZHE NA, RGYUN MI ZAD PA DANG, SKAD CIG GIS
'JIGS PA MI ZAD PA'O, ,BYANG CHUB SEMS DPA' RNAMS KYI DANG PO
SEMS BSKYED PA YANG MI ZAD PA'O ZHES BYA BAS SEMS BSKYED PA RNAM
PA BDUN

LAS; LAS DANG PO PA'I SEMS BSKYED PA MI ZAD PA BSTAN TE, DE YANG
CI'I PHYIR MI ZAD CE NA, RGYU RNAM PA BDUN LAS 'ANG GI LAS BYED
PA YAN CHAD RGYU RNAM PA BZHIS MI ZAD PA YIN TE, DE CI'I PHYIR
ZHE NA, MA 'DRES PA'I PHYIR RO ZHES BYA BAS LAS DANG PO PA'I SEMS
BSKYED PA CI'I PHYIR MI

ZAD PA'I RGYU BSTAN PA STE, DE BAS NA SEMS DE NI THAMS CAD NYON
MONGS PA THAMS CAD DANG MA 'DRES PA SKYES SO ZHES BYA BAS RTAG
PAR DGE BA BSTAN TE, CI'I PHYIR ZHE NA, GLO BUR GYI NYON MONGS PA
DANG 'DRES NA NI NYON MONGS PA DANG 'DRA BAR PHYIS KYANG ZAD PAR
'GYUR NA THOG MA SEMS BSKYED PA'I

TSE NAS NYON MONGS PA RNAMS DANG MA 'DRES TE, NGO BO NYID KYIS
DAG PA YIN PA'I PHYIR DE LA ZAD PA MI SRID PAS MI ZAD PA ZHES
BYA'O, ,THEG PA GZHAN LA 'DOD PA MED PAS SEMS DE MA 'BREL BAR
SKYES SO ZHES BYA BAS RANG BZHIN YONGS SU MI SPONG BA BSTAN TE,
THEG PA GZHAN NI NYAN THOS DANG RANG

@37B SANGS RGYAS KYI THEG PA'O, ,DE LA 'DOD PA MED PA NI DANG PO
NAS THEG PA DE GNYIS SU SEMS MA SKYES PA STE, DE BAS NA THEG PA
DE GNYIS DANG MA 'BREL BAR SKYES PA ZHES BYA'O, ,PHA ROL RGOL BA
THAMS CAD KYIS MI 'PHROGS PAS, SEMS DE NI SRA BAR SKYES SO ZHES
BYA BAS RANG BZHIN MI GTONG

BAR BSTAN TE, PHA ROL RGOL BA NI BDUD DANG MU STEGS LA SOGS PA'I
TSOGS RNAMS SO, ,MI 'PHROGS PA NI DE DAG GIS MI TSUGS SHING DE
DAG GIS DBANG DU MI 'GYUR BA STE, MU STEGS LA SOGS PA PHAS KYI
RGOL BA RNAMS KYIS MI TSUGS SHING DE DAG GI DBANG DU MI 'GYUR BAS
NA SRA BA ZHES

BYA'O, ,DE LA LAS DANG PO PA'I RANG GI LAS BYED PA 'ANG RNAM PA
LNGA STE, GANG ZHE NA, PHYIN CI LOG YONGS SU SHES PA DANG, G-YENG
BA YONGS SU SHES PA DANG, NYON MONGS PA MED PAR 'KHOR BA KHAS LEN
PA DANG, CHOS KYI DON BRTZAL BAS MI NGOMS PA DANG, CHOS KYI RJES
SU MTHUN PA'I

CHOS SGRUB PA'O, ,DE LA SEMS DE NI BDUD THAMS CAD KYIS MI PHYED
PAR SKYES PA'O ZHES BYA BAS PHYIN CI LOG YONGS SU SHES PA BSTAN
TE, BDUD RNAMS KYIS BYANG CHUB KYI SEMS DANG, BYANG CHUB SEMS
DPA' THA DAD PAR DBYE BAR MI NUS PAS NA MI PHYED PAR SKYES PA
ZHES BYA STE, BDUD KYI DBANG

DU GYUR NAS BYANG CHUB KYI SEMS MI 'DOR BAR 'GYUR BA MED PA ZHES
BYA BA'I DON TO, ,DGE BA'I RTZA BA THAMS CAD YANG DAG PAR SGRUB
PA'I PHYIR SEMS DE NI BRTAN PAR SKYES SO ZHES BYA BAS G-YENG BA
YONGS SU SPONG BA BSTAN TE, BYANG CHUB TU SEMS BSKYED PA DE'I
RGYU LAS 'DOD MA CHAGS PA DANG,

ZHE MI SDANG BA DANG, GTI MI MUG PA LA SOGS PA DGE BA'I RTZA BA
THAMS CAD 'GRUB PAR 'GYUR TE, DGE BA'I RTZA BA THAMS CAD 'GRUB
PA'I RGYU BYED PAS NA BRTEN PA ZHES BYA'O, ,'DUS BYAS MI RTAG PAR
SHIN TU RIG PAS, SEMS DE NI RTAG PAR SKYES SO ZHES BYA BAS NYON

MONGS PA MED PAR 'KHOR BAR KHAS LEN PA BSTAN TE, KHAMS GSUM GYI
'DUS BYAS THAMS CAD SHIN TU MI RTAG PAR RIG PAS NI SEMS DE NI
RTAG PAR SKYES TE, 'KHOR BAR NYON MONGS PA'I DBANG DU MA GYUR PAR
SKYES SO ZHES BYA BA'I DON TO, ,SANGS RGYAS KYI CHOS THAMS CAD
YANG DAG PAR

@38A *, ,SDUD PAS SEMS MI G-YO BAR SKYES SO ZHES BYA BAS CHOS KYI
DON BRTZAL BAS MI NGOMS PA BSTAN TE, BYANG CHUB KYI SEMS DE LA
BRTEN NAS SANGS RGYAS KYI CHOS STOBS DANG MI 'JIGS PA LA SOGS PA
'DU BAR 'GYUR TE, SANGS RGYAS KYI CHOS RNAMS 'DU BAR 'GYUR BA'I
GZHI DANG,

RTEN BYED PA'I PHYIR MI G-YO BA ZHES BYA'O, ,LOG PAR SGRUB PA
THAMS CAD DANG BRAL BAS SEMS DE NI MI BRDZI BAR SKYES SO ZHES BYA
BAS CHOS KYI RJES SU MTHUN PA'I CHOS SGRUB PA BSTAN TE, LOG PAR
SGRUB PA ZHES BYA BA NI LOG PA'I LTA BA DANG, SROG GCOD PA DANG,
MA BYIN PAR LEN PA DANG, MI

TSANGS PAR SPYOD PA LA SOGS PA MI DGE BA BCU RNAMS SPYOD PA STE,
MI DGE BA BCU RNAMS KYIS MA SPAGS SHING MI DGE BA DAG GI DBANG DU
MA GYUR PAS NA MI BRDZI BA ZHES BYA'O, ,RANG GI LAS BYED PA'I
RGYU GCIG GIS SEMS BSKYED PA LHAG MA DRUG RNAMS MI ZAD PAR RIG
PAR BYA'O, ,DE LAS

DANG PO PA'I SEMS BSKYED PAR NI RANG GI LAS RNAM PA BDUN GYIS
BSTAN TE, GANG ZHE NA, RTAG PAR MNYAM PAR GZHAG PA DANG 'JIG RTEN
DANG 'JIG RTEN LAS 'DAS PA'I SHES PA ZIL GYIS GNON PA DANG, GANG
ZAG LA BDAG MED PAR RTOG PA DANG, GNYEN PO SGOM PA LA GNAS PA
DANG, BSAM

PA RGYA CHEN PO RNAM PAR SBYANG BA DANG, CHE BA NYID KYI BSAM PA
RNAM PAR SBYONG BA, 'JIG RTEN LAS 'DAS PA'I YE SHES RNYED PA'O,
,DE LA MI SPYOD PAS NA SEMS DE NI SHIN TU BRTAN PAR SKYES SO ZHES
BYA BAS RTAG PAR MNYAM PAR GZHAG PA STE, LOG PA'I PHYOGS DANG
G-YENG BA GANG GI

KHAR YANG MA LAS TE, MI G-YO ZHING BRTAN PAR 'DUG PAS NA SHIN TU
BRTAN PA ZHES BYA'O, ,GNYEN PO MED PAS NA SEMS DE NI DPE MED PAR
SKYES SO ZHES BYA BAS 'JIG RTEN DANG 'JIG RTEN LAS 'DAS PA'I SHES
PA ZIL GYIS GNON PA BSTAN TE, GNYEN PO NI SKABS 'DIR ZLA LA BYA
STE,

BYANG CHUB KYI SEMS DE LTA BU'I DPER RUNG BA 'AM, ZLAR RUNG BA
GANG YANG MED PAS NA DPE MED PA ZHES BYA'O, ,CHOS THAMS CAD LA
NGES PAR 'BIGS PAS NA SEMS DE NI RDO RJE LTA BUR SKYES SO ZHES
BYA BAS GANG ZAG LA BDAG MED PAR RTOGS PA BSTAN TE, MI MTHUN PA'I
PHYOGS KYIS CHOS RNAMS

@38B 'JOMS PA 'AM, CHUD PAR BYA BA'I CHOS RNAMS PHYIN CI MA LOG
PAR RTOGS PA LA, NGES PAR 'BIGS PA ZHES BYA STE, BTZAN ZHING DRAG
PA 'AM, RNO BA LA RDO RJE LTA BU ZHES GSUNGS SO, ,BSOD NAMS KYI
TSOGS TSAD MED BSTZAGS PAS NA SEMS DE NI MU MED PAR SKYES SO ZHES
BYA BAS MI MTHUN

PA'I PHYOGS KYI CHOS RNAMS BSTAN TE, BYANG CHUB KYI SEMS DE LAS
BSOD NAMS KYI TSOGS TSAD MED PA RNAMS SKYE BAS NA DE'I PHYIR MU
MED CES GSUNGS SO, ,MTHA' MED CES BYA BA'I DON TO, ,RNAM PA GNYIS
SU NA MOS PAS SPYOD PA'I SAR BSKAL PA GRANGS MED PA GCIG GI BAR
DU BSOD NAMS

KYI TSOGS DPAG TU MED PA BSTZAGS PA LAS SA DANG PO'I SEMS BSKYED
PA DE 'BYUNG BAS NA SEMS DE NI MU MED PAR SKYES SO ZHES BYA'O,
,SEMS CAN THAMS CAD KYI BSAM PA RNAMS LA SEMS DE NI MNYAM PAR
SKYES SO ZHES BYA BAS BSAM PA RGYA CHEN PO RNAM PAR SBYANG BA
BSTAN TE, LEGS PAR

SEMS PA DANG NYES PAR SEMS PA'I SEMS CAN THAMS CAD LA BYAMS PA
KHONG KHOR BA MED PAS NA MNYAM PAR SKYES SO, ,THA DAD DU BYED PA
MED PAS NA SEMS DE NI MI MNYAM PA MED PAR SKYES SO ZHES BYA BAS
CHE BA NYID KYI BSAM PA RNAM PAR SBYONG BA BSTAN TE, BZANG NGAN
DANG MTHON DMAN LA SOGS

PA'I 'DU SHES SPANGS PAS MI MNYAM PA MED PA ZHES BYA'O, ,RANG
BZHIN GYIS KUN NAS NYON MONGS PA MED PAS NA SEMS DE NI RNAM PAR
DAG PAR SKYES SO ZHES BYA BAS 'JIG RTEN LAS 'DAS PA'I YE SHES
RNYED PAR BSTAN TE, 'DOD CHAGS LA SOGS PA'I NYON MONGS PA SPONGS
PAS RNAM PAR

DAG PA NI MA YIN GYI RANG BZHIN GYIS RNAM PAR DAG PA'I NGO BO
NYID DU SKYES SO ZHES BYA BA'I DON TO, ,SA GNYIS PA'I SEMS BSKYED
PA NI DE LA TSUL KHRIMS DRI MA MED PA YONGS SU MA RDZOGS PA DANG,
'CHAL BA'I TSUL KHRIMS KYIS YONGS SU MA SPANGS PAS MA BSHAD DO,
,SA GSUM PA'I SEMS

BSKYED PA YANG RANG GI LAS RNAM PA BCUS BSTAN TE, GANG ZHE NA,
TSUL KHRIMS RNAM PAR DAG PAS LOG PA'I GNYEN PO SEL BA DANG, BSAM
GTAN THOB PA MA NYAMS PA DANG, TSAD MED PA THOB PA MA NYAMS PA
DANG, MNGON PAR SHES PA THOB PA MA NYAMS PA DANG, ZAG PA ZAD PA

@39A *, ,MNGON PAR SHES PA LA SBYOR BA DANG, BSAM GTAN LAS RNAM
PAR LOG CING SA 'OG MAR SKYE BA DANG, DE LTAR SKYES KYANG BSAM
GTAN DE YONGS SU MI SPONG BA DANG, DER SKYES NAS KYANG MNGON PAR
'GRO BAS DE BZHIN GSHEGS PAS BSNGAGS PA DANG, NYAN THOS DANG RANG

SANGS RGYAS KYI RTEN DU GYUR PA DANG, BDUD KYI YUL YIN YANG BDUD
KYI YUL MA YIN PAS BSTAN TO, ,DE LA SHES RAB KYI 'OD GSAL BA'I
PHYIR SEMS DE NI DRI MA MED PAR SKYES SO ZHES BYA BAS TSUL KHRIMS
RNAM PAR DAG PAS LOG PA'I GNYEN PO SEL BA BSTAN TE, SHES BYA DANG
NYON MONGS PA'I

SGRIB PA MED PAS NA SHES RAB KYI 'OD GSAL BA STE, SHES RAB RNAM
PAR DAG CES STON TO, ,DE LTAR SGRIB PA'I DRI MA DE GNYIS MED PA'I
PHYIR DRI MA MED PAR SKYES PA ZHES BYA'O, ,LHAG PA'I BSAM PA LA
BOR BAS NA SHIN TU NGES PAR BSAMS TE SKYES SO ZHES BYA BAS BSAM
GTAN THOB PA MA NYAMS

PA BSTAN TE, LHAG PA'I BSAM PA NI BYANG CHUB SEMS DPA' SA LA GNAS
PA RNAMS KYI BSAM PA RNAM PAR DAG PA LA BYA'O, ,DE LTA BU'I BSAM
PA MA BOR TE, BSAM PA DE DANG BCAS PA'I GZHAN DU MA G-YENGS MA
'KHRUL PAR SKYES PA LA NGES PAR BSAMS TE SKYES PA ZHES BYA'O, ,

BYAMS PA NAM MKHA' DANG MNYAM ZHING MTSUNGS PAS NA SEMS DE NI
YANG DAG PAR SKYES SO, ,TSAD MED PA THOB PA MA NYAMS PA BSTAN TE,
NAM MKHA'I MTHA' DANG MNYAM PA'I SEMS CAN RNAMS LA BYANG CHUB KYI
SEMS LAS 'BYUNG BA'I BYAMS PAS KHYAB PAR DMIGS PAS NA YANGS PAR
SKYES

PA ZHES BYA'O, ,SEMS CAN THAMS CAD KYI GO 'BYED PAS NA SEMS DE NI
RGYA CHER SKYES SO ZHES BYA BAS MNGON PAR SHES PA LNGA THOB PAS
MA NYAMS PA BSTAN TE, BYANG CHUB KYI SEMS LAS BYUNG BA'I MNGON
PAR SHES PA LNGAS SEMS CAN THAMS CAD KYI BSAM PA YONGS SU RDZOGS
PAR BYED DE, DE

LTAR SEMS CAN RNAMS KYI BSAM PA DANG RE BA'I BGEGS DANG BAR DU
GCOD PA MED PAS NA RGYA CHE BA ZHES BYA'O, ,CHAGS PA MED PA'I YE
SHES LA BTANG BAS NA SEMS DE NI SGRIB PA MED PAR SKYES SO ZHES
PAS GANG ZAG PA ZAD PA MNGON PAR SHES PA LA SBYOR BA BSTAN TE,
BYANG CHUB KYI SEMS

@39B DE CHAGS PA DANG, CHOD PA MED PA'I YE SHES LA DMIGS PA 'AM,
SEMS DES YE SHES SKYED PAR BYED PA LA GTONG BA ZHES BYA STE, DE
LTAR ZAG PA MED PA'I YE SHES LA DMIGS PA'I PHYIR SEMS DE NI SGRIB
PA MED PAR SKYES PA ZHES BYA'O, ,SNYING RJE CHEN PO RGYUN MA BCAD
PAS NA SEMS DE NI THAMS

CAD KYI RJES SU SONG BAR SKYES SO ZHES BYA BAS BSAM GTAN LAS RNAM
PAR LOG CING 'OG MAR SKYE BA BSTAN TE, SNYING RJE CHEN POS 'DOD
PA'I KHAMS KYI SEMS CAN LA DMIGS PA RGYUN MA BCAD PAS BSAM GTAN
THOB KYANG SLAR 'DOD PA'I KHAMS SU SKYE BA LA THAMS CAD KYI RJES
SU SONG BAR SKYES PA ZHES

BYA'O; ,YONGS SU BSNGO BA'I CHO GA SHES PAS NA SEMS DE'I RGYUN MA
CHAD PAR SKYES SO ZHES PAS DE LTAR SKYES KYANG BSAM GTAN DE YONGS
SU MI SPONG BA BSTAN TE, DGE BA SPYOD DO COG BLA NA MED PA'I
BYANG CHUB TU BSNGO BA LA MKHAS PAS NA DE'I 'BRAS BU MI GNAS PA'I
MYA NGAN LAS 'DAS PA SEMS

CAN DANG 'KHOR BA'I MTHA' JI SRID YOD KYI BAR DU RGYUN MI 'CHAD
PA'I PHYIR RGYUN MA CHAD PAR SKYES PA ZHES BYA'O, ,THAMS CAD
MKHYEN PAS RAB TU BSTOD PAS NA SEMS DE NI SNGON DU 'GRO BAR BYA
BA SKYES SO ZHES BYA BAS DER SKYES NAS KYANG MNGON BAR 'GRO BAS
DE BZHIN GSHEGS PAS BSNGAGS

PA BSTAN TE, BYANG CHUB KYI SEMS DE DE BZHIN GSHEGS PA RNAMS KYIS
BSTOD PA'I PHYIR LHA DANG MI THAMS CAD 'DU ZHING BSNYEN PAR BYA
BA YIN PAS NA SNGON DU 'GRO BAR SKYES PA ZHES BYA'O, ,THEG PA
GZHAN LA ZHUGS PAS SEMS DE NI LTA BAR 'OS PA'O ZHES BYA BAS NYAN
THOS DANG RANG SANGS RGYAS KYI RTEN DU GYUR

PA BSTAN TE, THEG PA CHEN PO LA ZHUGS PA'I BYANG CHUB KYI SEMS DE
RAB TU 'PHAGS PAR MTHONG BAS NA NYAN THOS DANG RANG SANGS RGYAS
KYI THEG PA LA ZHUGS PA RNAMS KYIS MAS YAR BLTA DGOS ZHES BYA
BA'I DON TO, ,SEMS DE NI SEMS CAN THAMS CAD KYI BLTAR MI MTHONG
BAR SKYES SO ZHES BYA BAS BDUD

KYI YUL YIN YANG BDUD KYI SPYOD YUL MA YIN PAR BSTAN TE, BYANG
CHUB KYI SEMS DE NI SEMS CAN PHAL PA RNAMS KYI SPYOD YUL MA YIN
ZHES BYA BA'I DON TO, ,SA BZHI PA'I SEMS BSKYED PA YANG RANG GI
LAS BYED PA RNAM PAR BDUN GYIS BSTAN TE, GANG ZHE NA, SANGS RGYAS
KYI SA BON

@40A *, ,YONGS SU 'DZIN PA DANG, G-YO BA DANG, RLOM SEMS LA SOGS
PA THAMS CAD YONGS SU SPANGS PA DANG, 'JIG RTEN DANG 'JIG RTEN
LAS 'DAS PA'I SNYOMS PAR 'JUG PA THOB PA DANG, BSOD NAMS KYI
TSOGS KYI GO GYON PA DANG, YE SHES KYI TSOGS KYI GO GYON

PA DANG; BYANG CHUB SEMS DPA'I MI MTHUN PA'I PHYOGS DANG, GNYEN
PO YONGS SU SBYONG BAR BYED PA DANG, MI GNAS PA'I MYA NGAN LAS
'DAS PA THOB PAR BYA BA'I PHYIR SNYING RJES YONGS SU SBYONG BA'O,
,DE LA SEMS DE NI SANGS RGYAS KYI CHOS THAMS CAD KYI SA BON DU
SKYES SO ZHES BYA BAS SANGS

RGYAS KYI CHOS KYI SA BON YONGS SU 'DZIN PA BSTAN TE, BYANG CHUB
KYI SEMS DE STOBS DANG MI 'JIGS PA LA SOGS PA SANGS RGYAS KYI
CHOS RNAMS KYI RGYU YIN PAS NI SA BON ZHES BYA'O, ,SEMS DE NI
CHOS THAMS CAD KYIS MI SHIGS PAR SKYES SO ZHES PAS G-YO BA DANG
RLOM SEMS LA SOGS PA THAMS

CAD YONGS SU SPANGS PA BSTAN TE, BYANG CHUB KYI SEMS DE'I PHYIR
G-YENG BA DANG, NANG GI G-YENG BA THAMS CAD KYIS MI BSKYOD PAS NA
MI SHIGS PAR SKYES PA ZHES BYA'O, ,SEMS DE NI BDE BA'I DNGOS PO
THAMS CAD KYI GNAS SU SKYES SO ZHES 'JIG RTEN DANG 'JIG RTEN LAS
'DAS PA'I

SNYOMS PAR 'JUG PA THOB PA BSTAN TE, BYANG CHUB KYI SEMS DANG
LDAN NA NGAN SONG LA SOGS PA'I SDUG BSNGAL MI MYONG BAR LHA DANG
MI'I BSAM GTAN GYI BDE BA THOB PA DANG SANGS RGYAS DANG BYANG
CHUB SEMS DPA'I LONGS SPYOD THAMS CAD THOB PAS NA, 'JIG RTEN DANG
'JIG RTEN LAS 'DAS PA'I

BDE BA'I DNGOS PO THAMS CAD 'BYUNG BA'I GZHI YIN PAS NA GNAS ZHES
BYA BA'I DON TO, ,SEMS DE NI BSOD NAMS KYI TSOGS KYIS BRGYAN PAR
SKYES SO ZHES BYA BAS BSOD NAMS KYI TSOGS KYI GO GYON PAR BSTAN
TE, BYANG CHUB KYI SEMS DE BSOD NAMS KYI TSOGS CHAN PO LAS BYUNG
BAS NA,

BSOD NAMS KYI CHOGS KYIS BRGYAN PA ZHES BYA STE, BRGYAN KYANG
'DIR RGYU LTA BUR LTA'O, ,SEMS DE NI YE SHES KYI TSOGS KYIS RAB
TU RTOGS TE SKYES SO ZHES BYA BAS, YE SHES KYI TSOGS KYI GO GYON
PA BSTAN TE, YE SHES KYI TSOGS BSAGS PA LAS BYANG CHUB KYI SEMS
DE SKYES SO

@40B ZHES BYA BA'I DON TO, ,SEMS DE NI SBYIN PA'I TSOGS KYIS RAB
TU BSAGS TE SKYES SO ZHES BYA BA NI, SEMS DE NI SHES RAB KYI
TSOGS KYI THOGS PA MED PAR SKYES SO ZHES BYA BA YAN CHAD PHA ROL
TU PHYIN PA DRUG GIS BYANG CHUB KYI SEMS DE BSKYED PAR BSTAN PAS
NI SEMS DE'I MI MTHUN PA'I PHYOGS DANG GNYEN

PO YONGS SU SBYONG BAR BYED PA BSTAN TE, SEMS DE NI SBYIN PA'I
TSOGS KYIS RAB TU BSAGS TE SKYES SO ZHES BYA BA NI SBYIN PA'I PHA
ROL TU PHYIN PA BSAGS PA'I RGYU CAN ZHES BYA BA'I THA TSIG GO,
,SEMS DE NI TSUL KHRIMS KYI TSOGS KYI SMON LAM GYIS 'PHAGS PAR
SKYES SO ZHES BYA BA NI TSUL

KHRIMS DANG LDAN PAS NI SMON CING BSAMS SO COG 'GRUB LA SEMS DE
YANG TSUL KHRIMS KYI TSOGS BSAGS PA LAS SKYES PAS SMON PA THAMS
CAD 'GRUB PA'I BDAG NYID DU SKYES ZHES BYA BA'I THA TSIG GO,
,SEMS DE NI BZOD PA'I TSOGS KYIS BSNYEN DKA' BAR SKYES SO ZHES
BYA BA NI BZOD PA

DANG LDAN PA'I GZI BRJID LA CIS KYANG ZIL GYIS MI NON PA LA
BSNYEN DKA' BA ZHES BYA STE, DE LTA BU'I BZOD PA'I TSOGS KYIS
BSKYED PAS NA SEMS DE YANG BSNYEN DKA' BA ZHES BYA'O, ,SEMS DE NI
BRTZON 'GRUS KYI TSOGS KYIS RGYAL BAR DKA' BAR SKYES SO ZHES BYA
BA'I BRTZON 'GRUS KYI GO BGOS

PA LA SUS KYANG MI THUB PA DE LAS SKYES PA'I PHYIR RO, ,SEMS DE
NI BSAM GTAN GYI TSOGS KYIS ZHI BA'I MTSAN NYID DU SKYES SO ZHES
BYA BA NI SEMS G-YENG BA NYE BAR ZHI BA'I MTSAN NYID KYI BSAM
GTAN GYI TSOGS KYIS SKYES PA'I PHYIR RO, ,SEMS DE NI SHES RAB KYI
TSOGS KYIS THOGS PA

MED PAR SKYES SO ZHES BYA BA NI CHOS RNAMS KYI RANG DANG SPYI'I
MTSAN NYID RAB TU 'BYED PA LA THOGS PA MED PA DE LTA BU'I SHES
RAB KYI TSOGS KYIS BSKYED PA'I PHYIR RO, ,BYAMS PA CHEN PO BSAGS
PA LA SOGS PA TSAD MED PA BZHIS MI GNAS PA'I MYA NGAN LAS 'DAS PA
THOB PAR BYA BA'I PHYIR SNYING

RJE CHEN PO YONGS SU SBYONG BAR BYED PA BSTAN TE, BYAMS PA CHEN
PO BSAGS PAS SEMS DE NI GNOD PA MED PAR SKYES SO ZHES BYA BA DE
NI SEMS CAN LA GNOD SEMS MED PA'I BYAMS PA CHEN PO BSAGS PA LAS
SKYES PA'I PHYIR RO, ,SNYING RJE CHEN PO BSAGS PAS SEMS DE NI
RTZA BA SRA ZHING

@41A *, ,BRTAN PA'O ZHES BYA BA'I SNYING RJE CHEN PO NI THAMS CAD
MKHYEN PA'I YE SHES KYI RTZA BA STE, BYANG CHUB KYI SEMS DE YANG
SNYING RJE CHEN PO DANG LDAN PA'I PHYIR RTZA BA SRA ZHING BSTAN
PA'O, ,YANG NA BYANG CHUB SEMS DPA'I SEMS DE'I RTZA BA NI SNYING
RJE CHEN PO YIN LA SNYING RJE YUN RING POR

BSTZAGS PA LAS SKYES PAS RTZA BA SRA ZHING BRTAN PA ZHES BYA'O,
,SEMS DE NI DGA' BA CHEN PO BSTZAGS PA STE, MGU BA DANG MOS PA
DANG MCHOG TU DGA' BA LA GNAS PAR SKYES SO ZHES BYA BA NI DGA' BA
CHEN PO BSTZAGS PA LAS SKYES PAS MGU BA LA SOGS PA LA GNAS ZHES
BYA'O, ,'DAS

PA'I SEMS CAN RNAMS KYIS BDE BA MTHONG NAS SEMS DGA' BA SKYE BA
NI MGU BA'O, ,DA LTAR GYI SEMS CAN RNAMS KYIS BDE BA MTHONG NAS
SEMS DGA' BA SKYE BA NI MOS PA'O, ,MA 'ONGS PA'I SEMS CAN RNAMS
KYIS BDE BA MTHONG NAS SEMS DGA' BA SKYE BA NI MCHOG TU DGA' BA
SKYE BA NI MCHOG TU DGA' BA LA GNAS PA ZHES

BYA'O; ,SEMS DE NI BTANG SNYOMS CHEN PO BSTZAGS PA STE, BDE BA
DANG SDUG BSNGAL GYIS MI SGUL BAR SKYES SO ZHES BYA BA NI BDE BA
LA YANG CHAGS PA MED, SDUG BSNGAL LA YANG ZHE SDANG MED PA'I
BTANG SNYOMS KYIS BSKYED PA'I PHYIR RO, ,SA LNGA PA DANG, SA DRUG
PA DANG, SA BDUN

PA RNAMS LA NI PHA ROL TU PHYIN PA DANG, TSAD MED PA RNAMS YONGS
SU SBYONG BA DANG, MI GNAS PA'I MYA NGAN LAS 'DAS PA LA BSNYEN
PA'I PHYIR DE BAS SA DE DAG GI SEMS BSKYED PA YANG MA BSHAD DO,
,SA BRGYAD PA'I SEMS BSKYED PA YANG RANG GI LAS BYED PA RNAM PA
GCIG PO BYANG CHUB

SEMS DPA' GNAS ZAB MO LA SNYOMS PAR ZHUGS SHING, SANGS RGYAS
RNAMS KYI YE SHES KYI LAS LA NYE BAR SBYOR BAS BSTAN TE, DE YANG
SEMS DE NI SANGS RGYAS THAMS CAD KYI BYIN GYI RLABS KYIS BRLABS
PAR SKYES SO ZHES GSUNGS PA'O, ,DE LA SANGS RGYAS THAMS CAD KYI
MTHU DANG

LDAN PA'AM, SANGS RGYAS THAMS CAD KYIS DGONGS SHING YONGS SU
GZUNG BAR SKYES ZHES BYA BA'I THA TSIG GO, ,BYIN GYI RLABS NI
MTHU DANG, DGONGS PA DANG, YONGS SU GZUNG BA'I RNAM GRANGS SU
GTOGS PA'O, ,SA DGU PA'I SEMS BSKYED PA YANG RANG GI LAS BYED PA
RNAM PA GCIG PO

@41B SEMS CAN SMIN PAR BYED PA'I MTHAR 'GRO BAS SANGS RGYAS
'BYUNG BA LA SOGS PA RGYUN MI 'CHAD PA BSTAN TE, DE YANG SEMS DE
NI DKON MCHOG GSUM GYI RIGS MI BCAD PA'I PHYIR TSUL RGYUN MI
'CHAD PAR SKYES SO ZHES GSUNGS SO, ,DE LA TSUL NI SANGS RGYAS KYI
CHOS NUB CING MED PAR MI 'GYUR

BA'I THABS LA BYA LA, BYANG CHUB KYI SEMS NI DE'I THABS CHEN PO
YIN PAS DKON MCHOG GSUM GYI RIGS RGYUN MI 'CHAD PA'I PHYIR ZHES
BYA STE, DE'I RGYU YIN PA'I PHYIR RO, ,SA BCU PA'I SEMS BSKYED PA
YANG RANG GI LAS BYED PA RNAM PA GCIG PO DBANG THOB PAS BSTAN TE,
DE YANG SEMS DE

NI PHYOGS BCU'I SANGS RGYAS KYI ZHING THAMS CAD KYI 'KHOR GYI
DKYIL 'KHOR DU GRAGS PAR SKYES SO ZHES GSUNGS PA'O, ,LA LA ZHIG
GIS BYANG CHUB TU SEMS BSKYED NA LHA LA SOGS PA CHE GE MO ZHIG
GIS BYANG CHUB TU SEMS BSKYED DO ZHES GCIG NAS GCIG TU SBRAN TE,
SANGS RGYAS KYIS

THAMS CAD DU GRAGS PAR BYED PA'I PHYIR RO, ,RTAG PAR 'BRAS BU
YONGS SU SDUD PA LAS BRTZAMS NAS SMRAS PA, BTZUN PA SHA RA DVA
TI'I BU THAMS CAD MKHYEN PA NYID KYI SEMS ZHES BYA BA LA SOGS
PA'O, ,RTAG PAR 'BRAS BU YONGS SU SDUD PA YANG RNAM PA GSUM GYIS
BSTAN

TE; GANG ZHE NA, YON TAN RNAM PAR DAG PA'I YAN LAG KHYAD ZHUGS
PAR YONGS SU 'DZIN PAS GNAS DANG GNAS PA YONGS SU 'BREL BAR YONGS
SU RIG PA DANG, BSTAN PA DANG LDAN PA'I KHYAD PAR GYIS NI TSUL
KHRIMS RNAM PAR DAG PA'I YAN LAG RNAMS MDO DANG RGYAS PAR BSTAN

PA DANG; SANGS RGYAS KYI CHOS LHAG MA RNAMS SDUD PAR BYED PA'I
PHYIR YON TAN KHYAD PAR DU 'PHAGS PA RNAMS MDOR BSTAN TO, ,DE LA
YON TAN RNAM PAR DAG PA'I YAN LAG KHYAD ZHUGS PAR YONGS SU 'DZIN
PAS GNAS DANG GNAS PA 'BREL BA NI, BTZUN PA SHA RADVA TI'I BU
THAMS CAD MKHYEN

PA NYID KYI SEMS ZHES BYA BAS NA, SNYOMS PAR 'JUG PA RNAMS MI ZAD
PAS BYANG CHUB KYI SEMS DE NI DE DAG GI RTZA BAR SKYES ZHES BYA
BA YAN CHAD KYIS BSTAN TE, THAMS CAD MKHYEN PA NYID KYI SEMS 'DI
'DRA BA LA ZAD PA GANG YANG YOD DAM ZHES BYA BA LA, BYANG CHUB
KYI SEMS DE

@42A *, ,THAMS CAD MKHYEN PA'I YE SHES KYI RGYU YIN PAS NA, THAMS
CAD MKHYEN PA NYID KYI SEMS ZHES BYA'O, ,YANG NA BYANG CHUB KYI
SEMS DE'I NGO BO NYID THAMS CAD MKHYEN PA NYID DANG THA MI DAD
DE, THAMS CAD MKHYEN PA'I RANG BZHIN YIN PA'I PHYIR, THAMS CAD
MKHYEN PA'I

SEMS ZHES BYA STE, DE LTA BU LA CI ZAD PA YOD DAM ZHES SH'A RI'I
BU LA DRIS PA'O, ,SH'A RI'I BUS SMRAS PA, RIGS KYI BU DE NI MA
YIN TE ZHES BYA BA NI ZAD PA MED DO ZHES BYA BA'I THA TSIG GO,
,THAMS CAD MKHYEN PA NYID KYI SEMS 'DI LTA BU ZAD PAR 'DOD PA NI
NAM MKHA' ZAD PAR 'DOD

DO ZHES BYA BA NI SH'A RI'I BUS GONG DU DE NI MA YIN TE ZHES
SMRAS PA'I DON TO, ,JI LTAR NAM MKHA' LA ZAD PA MED PA DE BZHIN
DU BYANG CHUB KYI SEMS 'DI LA YANG ZAD PA MED DO ZHES BYA BA'I
DON TO, ,DE BZHIN GSHEGS PA'I SEMS DE NI MI ZAD PA STE, BYANG
CHUB KYI SEMS DE NI DE'I RTZA BAR SKYES

ZHES BYA BA LA SOGS PAS BYANG CHUB KYI SEMS DE MI ZAD PA'I GTAN
TSIGS RNAM PA GZHAN GYIS BSTAN TE, DE BZHIN GSHEGS PA'I SEMS NI
THAMS CAD MKHYEN PA'I YE SHES LA BYA STE, DE NI 'KHOR BA'I MTHA'I
BAR DU MI ZAD PA YIN LA, BYANG CHUB KYI SEMS NI DE'I RTZA BA YIN
PAS

NA 'BRAS BU MI ZAD PA'I PHYIR RGYU YANG MI ZAD PA'O ZHES BSTAN
PA'O, ,BTZUN PA SH'A RI'I BU DE BZHIN GSHEGS PA'I TSUL KHRIMS
DANG ZHES BYA BA LA SOGS PAS ZAD PA MED PA'I PHUNG PO LNGA MI ZAD
PA'I RTZA BA YIN PAS BYANG CHUB KYI SEMS KYANG MI ZAD PA'O ZHES
BSTAN PA'O, ,BTZUN PA SHA

RA DVA TI'I BU DE BZHIN GSHEGS PA'I BSAM GTAN DANG ZHES BYA BA LA
SOGS PAS, NYAN THOS DANG RANG SANGS RGYAS DAG GIS BSAM GTAN LA
SOGS PA LTA BU MYA NGAN LAS 'DAS PA'I MTHAR THUG PAS ZAD PA MA
YIN GYI DE BZHIN GSHEGS PA'I BSAM GTAN LA SOGS PA MING GIS SMOS
PA

DE DAG MI GNAS PA'I MYA NGAN LAS 'DAS PA'I TSUL GYIS MI ZAD PA
STE, DE'I RGYU YIN PAS NA BYANG CHUB KYI SEMS KYANG DE'I PHYIR MI
ZAD PA BSTAN TO, ,RTZA BA ZHES BYA BA NI RGYU YIN PAR LTA'O, ,DE
LA BSAM GTAN LA SOGS PA NI BSAM GTAN GYI PHA ROL TU PHYIN PA'I
SKABS DANG BSHAD PAR

@42B BYA'O; ,BSTAN PA DANG LDAN PA'I KHYAD PAR GYIS TSUL KHRIMS
RNAM PAR DAG PA'I YAN LAG RNAMS MDO DANG RGYAS PAR BSTAN PA NI DE
BZHIN GSHEGS PA'I SBYIN PA DANG ZHES BYA BA NAS BTANG SNYOMS MI
ZAD PA ZHES BYA BA'I BAR GYIS BSTAN TE, DE BZHIN GSHEGS PA'I PHA
ROL TU PHYIN PA DRUG MI ZAD PA'I RGYU BYANG CHUB

KYI SEMS DE YIN PAS NA MI ZAD PAR BSTAN TO, ,DE BZHIN GSHEGS PA'I
BYAMS PA DANG ZHES BYA BA LA SOGS PAS BYANG CHUB KYI SEMS DE DE
BZHIN GSHEGS PA'I TSAD MED PA BZHI'I RGYU YIN PAS MI ZAD PAR
BSTAN PA'O, ,SANGS RGYAS KYI CHOS LHAG MA RNAMS SDUD PA'I PHYIR
YON TAN KHYAD PAR DU 'PHAGS

PA RNAMS MDOR BSTAN PA NI DE BZHIN GSHEGS PA'I STOBS BCU DANG
ZHES BYA BA NAS, MDOR NA SANGS RGYAS KYI CHOS THAMS CAD MI ZAD PA
ZHES BYA BA'I BAR GYIS BSTAN TE, STOBS BCU LA SOGS PA SANGS RGYAS
KYI CHOS RNAMS MI ZAD PA'I RGYU YIN PAS NA DE'I PHYIR BYANG CHUB
KYI SEMS DE MI ZAD PAR

BSTAN PA'O, ,MDOR NA SANGS RGYAS KYI CHOS THAMS CAD MI ZAD PA
ZHES BYA BA NI SANGS RGYAS KYI CHOS THAMS CAD MI GNAS PA'I MYA
NGAN LAS 'DAS PA'I TSUL GYIS MI ZAD PA STE DE DAG GI RGYUR GYUR
PA'I PHYIR BYANG CHUB KYI SEMS DE YANG MI ZAD PA'O, ,RGYU YONGS
SU MI ZAD PA LAS BRTZAMS NAS

SMRAS PA, DKON MCHOG CES BYA BA LA SOGS PA'O, ,RGYU YONGS SU MI
ZAD PA YANG RNAM PA BRGYAD KYIS STON TE, GANG ZHE NA, DKON MCHOG
GSUM GCIG NAS GCIG TU RGYUN MI 'CHAD PA DANG, SEMS CAN GYI KHAMS
BSRUNG BAR BYA BA'I PHYIR RGYUN MI 'CHAD PA DANG, SEMS BSKYED PA

SHES PA STE BSKYED PA DANG, SHES PA YANG THAMS CAD KYIS BSGRUBS
PA DANG, DE YANG DUS TSAD MED PAS BZUNG BA DANG, SEMS BSKYED PA
DE YANG 'DUS MA BYAS PAR YONGS SU BSNGOS PA MTHUR GYUR PA DANG,
RIGS PA'I DON BYA BA LA YONGS SU BSNGO BA DANG, RANG GI DON YONGS
SU RDZOGS

PA'I PHYIR RO, ,DE LA DKON MCHOG GI RIGS RGYUN MI GCOD PAS NA, MI
ZAD PA'O ZHES BYA BAS DKON MCHOG GSUM GCIG NAS GCIG TU RGYUN MI
'CHAD PAS BSTAN TE, BYANG CHUB KYI SEMS LAS DKON MCHOG GSUM GYI
RIGS RGYUN MI 'CHAD PAR 'GYUR TE, GANG MTHA' ZAD CING MED PAR MA

@43A *, ,'GYUR BA'I RGYU NI MI ZAD PA'O ZHES BYA BA'I THA TSIG
GO, ,SEMS CAN GYI KHAMS MI ZAD PAS NA MI ZAD PA'O ZHES BYA BAS
SEMS CAN GYI KHAMS BSRUNG BAR BYA BA'I PHYIR DER RGYUN MI 'CHAD
PAR BSTAN TE, BYANG CHUB KYI SEMS DE SEMS CAN GYI KHAMS THAMS CAD
LA DMIGS LA

SEMS CAN GYI KHAMS NI MTHA' YAS ZAD MI SHES TE, DE'I PHYIR DE LA
DMIGS PA'I SEMS DE YANG MI ZAD PA'O, ,DE'I YE SHES BTANG BAS NA
MI ZAD PA'O ZHES BYA BAS SEMS BSKYED PA YANG SHES PA DE BSKYED PA
BSTAN TE, SEMS CAN GYI KHAMS MI ZAD PA LA DMIGS PA'I YE SHES DE'I
RGYU LA

BTANG ZHES BYA STE, YE SHES DE MI ZAD PAS NA DE'I RGYU BYANG CHUB
KYI SEMS DE YANG MI ZAD PA'O, ,SEMS CAN THAMS CAD KYI SEMS KYI
SPYOD PA RTOGS PA NA MI ZAD PA'O ZHES BYA BAS DE YANG THABS KYIS
BSGRUBS PA BSTAN TE, SEMS CAN GCIG GI SEMS KYI SPYOD PA YANG MI
SHES NA

SEMS CAN THAMS CAD KYI SPYOD PA LTA CI SMOS TE, BYANG CHUB KYI
SEMS DE YANG SEMS CAN DE DAG GI SEMS KYI SPYOD PA RTOGS PAS NA MI
ZAD PA ZHES BYA'O, ,SNGON GYI SMON LAM GYI RGYUN MI GCOD PAS NA
MI ZAD PA'O ZHES BYA BAS DE YANG DUS TSAD MED PAS YONGS SU BZUNG
BA STE, BYANG CHUB SEMS

DPA'I SNGON GYI SMON LAM MTHA' YAS PA'I RGYUN LAS BYANG CHUB KYI
SEMS 'DI 'BYUNG STE, SNGON GYI MTHA' ZAD MI SHES PA'I PHYIR MI
ZAD PA'O ZHES BSHAD PA'O, ,'DUS MA BYAS SU BSNGOS PA NA MI ZAD
PA'O ZHES BYA BAS SEMS BSKYED PA DE YANG 'DUS MA BYAS PAR YONGS
SU BSNGOS PAS MTHAR GYUR PA

BSTAN TE, BYANG CHUB KYI SEMS DE DE BZHIN NYID 'DUS MA BYAS ZAD
MI SHES PA RTOG PA'I RGYUR BSNGOS PAS NA MI ZAD PA'O, ,'DUS MA
BYAS PA SEMS CAN YONGS SU SMIN PAR BYED PAS NA MI ZAD PA'O ZHES
BYA BAS RIGS PA'I DON RGYAS PAR YONGS SU BSNGO BA BSTAN TE, SEMS
CAN THAMS CAD ZAD MI

SHES PA'I 'DUS MA BYAS PA DGOD PA'I PHYIR BYANG CHUB TU SEMS
BSKYED PAS NA MI ZAD PA'O, ,ZAD PAR SHES PA DANG MI SKYE BA SHES
PA MI ZAD PAS NA MI ZAD PA'O ZHES BYA BAS RANG GI DON YONGS SU
RDZOGS PAR BSTAN TE, ZAD PA DANG MI SKYE BA SHES PA THOB PAR BYA
BA'I PHYIR SEMS BSKYED PAS NA MI ZAD PA'O, ,

@43B DON DAM PAR YANG RNAM PA GNYIS KYIS BSTAN TE, RANG BZHIN
DANG DMIGS PA'I RIG PA'O, ,RANG BZHIN NI YANG DAG PA NYID DO, ,DE
YANG 'BYUNG BA MED CING 'JIG PA MED PAS NA MI ZAD PA'O ZHES BYA
BAS BSTAN TE, BYANG CHUB KYI SEMS DE'I NGO BO NYID LA SKYE BA
DANG 'GAG PA MED PA'I PHYIR MI ZAD PA ZHES BYA'O, ,

DMIGS PA'I RIGS PA NI CHOS THAMS CAD GZOD MA NAS DAG PAR SHES
PA'I YE SHES TE, DE YANG CHOS THAMS CAD GZOD MA NAS ZAD PA STE,
YE SHES DE MNGON PAR RTOGS PAS NA MI ZAD PA'O ZHES BYA BAS BSTAN
TE, CHOS THAMS CAD GZOD MA NAS MA SKYES PA'I YE SHES MNGON PAR
RTOGS

PA 'BYUNG BA'I RGYU YIN PAS NA MI ZAD PA'O ZHES BYA BA'I THA TSIG
GO, ,DE LA RNAM PA DRUG GIS RGYUN MI ZAD PA YIN TE THAMS CAD LA
RIG PAR BYA'O, ,BDUN PAS NI SKAD CIG GIS 'JIG PA MI ZAD PA BSTAN
TO, ,SEMS BSKYED PA DE BDUN YANG MDOR NA RNAM PA GNYIS SU RIG PAR
BYA STE, YANG

DAG PAR BLANG BA'I MTSAN NYID DANG, CHOS NYID KYIS THOB PA STE,
THOG MA'I GCIG DANG, LHAG MA'I RNAM PA DANG RIM BZHIN DU SBYOR
RO, ,SEMS BSKYED PA MI ZAD PA BSHAD ZIN TO,, ,,THAMS CAD DU 'GRO
BA'I BYANG CHUB SEMS DPA' NI RNAM PA GSUM STE, NGES PA DANG KHUR
MI

'DOR BA DANG, KHYAD PAR DU 'GRO BA'O, ,DE LA NGES PA NI BLA NA
MED PA YANG DAG PAR RDZOGS PA'I BYANG CHUB KYI 'BRAS BU DANG,
DE'I RGYU LAM BSGOM PA LA DAD PA DANG, MOS PA BSTAN PA GANG YIN
PA STE, DE BSTAN PA'I PHYIR, BTZUN PA SHA RA DVA TI'I BU GZHAN
YANG BYANG CHUB SEMS DPA' RNAMS KYI

BSAM PA YANG MI ZAD CES BYA BA LA SOGS PA GSUNGS SO, ,BSAM PA
DANG, SBYOR BA DANG, LHAG PA'I BSAM PA MI ZAD PA GSUM NI BSDUS
PA'I DON LAS DE'I 'BRAS BU ZHES SMOS PA YIN TE, CHOS 'DI GSUM NI
BYANG CHUB TU SEMS BSKYED PA'I 'BRAS BU YIN PA'I PHYIR RO, ,BSAM
PA

MI ZAD PA DE YANG MTSAN NYID RNAM PA BCUS BSTAN TE, RNAM PAR DAG
PA'I MTSAN NYID DANG 'JUG PA'I MTSAN NYID DANG, MI LDOG PA'I
MTSAN NYID DANG, RE BA'I MTSAN NYID DANG, PHYIN CI MA LOG PA'I
MTSAN NYID DANG, BRJED MI NGAS PA'I MTSAN NYID DANG, RGYU'I MTSAN
NYID DANG, DMIGS

@44A *, ,PA'I RNAM PAR DAG PA'I MTSAN NYID DANG, YID LA BYED PA
RNAM PAR DAG PA'I MTSAN NYID DANG, LTA BA RNAM PAR DAG PA'I MTSAN
NYID DO, ,DE LA RNAM PAR DAG PA'I MTSAN NYID KYANG RNAM PA LNGAS
BSTAN TE, PHAN BTAGS PA LA MI RE BA DANG, GZHAN DU MI LTA BA
DANG, MA

RMONGS PA DANG BDAG DANG GZHAN GYI KHYAD MI SGRUN PA DANG, BAG
CHAGS 'JOMS PA'O, ,DE LA BSAM PA DE YANG MA BYAS PAS NA BCOS MA
MA YIN NO ZHES BYA BAS PHAN BTAGS PA LA MI RE BA BSTAN TE, DE LA
PHAN BTAGS SHING SBYIN PA BYIN NA SLAR YANG BDAG LA PHAN 'DOGS
PAR BYED DO ZHES,

DE'I PHYIR SBYIN PA BYED PA NI BYAS PA ZHES BYA STE, DE LTA BU'I
BSAM PAS GZHAN GYI BYA BA MI BYED PAS MA BYAS PA'O, DE'I PHYIR NA
BCOS MA MA YIN ZHES BYA STE RGYU MED CES BYA BA'I DON TO, ,DE
LTAR YONGS SU DAG CING RGYU MED PA DE NI BYANG CHUB CHEN POR ZAD
MI SHES PA'I RGYU DANG, RANG BZHIN YIN PAS

MI ZAD PAR RIG PAR BYA'O, ,G-YO MED PAS NA BYAS PA MA YIN NO ZHES
BYA BAS GZHAN DU MI LTA BA YIN TE, G-YO NI SEMS CAN RNAMS LA BRID
CING SLU BAR SEMS PA'O, ,DE LTA BU'I BSAM PA MED PAS NA BYAS PA
MA YIN PA ZHES BYA'O, ,RAB TU RTOGS PAS NA G-YO MED PA'O ZHES BYA
BAS MA

RMONGS PA BSTAN TE, G-YO DANG SGYU LA SOGS PA NI PHYIN CI LOG GI
LTA BA LAS BYUNG GI YANG DAG PA'I DON PHYIN CI MA LOG PAR RTOGS
PA LA G-YO SGYU MI SRID PA'I PHYIR RO, ,SGYU MED PAS RAB TU RTOGS
PA'O ZHES BYA BAS BDAG DANG GZHAN GYI KHYAD MI SGRUN PA BSTAN TE,
GZHAN DU SMRA ZHING GZHAN DU

SEMS PA NI SGYU STE, DE 'DRA BA'I BSAM PA MED PAS NA RAB TU RTOGS
PA ZHES BYA'O, ,DAG PAS NA SGYU MED PA'O ZHES BYA BAS BAG CHAGS
'JOMS PA BSTAN TE G-YO DANG SGYU'I BAG CHAGS DAG PAS NA SGYU DANG
BSAM PA MED DO, ,'JUG PA'I MTSAN NYID KYANG RNAM PA LNGA STE BYAS
NAS 'BYUNG ZHING 'JUG PA DANG,

MA BYAS KYANG 'JUG PA DANG DUS SU 'JUG PA DANG MI SKYO BAR 'JUG
PA DANG, RAB TU 'JUG PA'O, ,DE LA DRANG BAS NA DAG PA'O ZHES BYA
BAS BYAS NAS 'BYUNG ZHING 'JUG PA BSTAN TE, SEMS LA G-YO SGYU MED
PA NI DRANG BA ZHES BYA STE, DE BAS NA DAG PA'O, ,GYA GYU MED PAS
NA DRANG BA'O ZHES BYA BAS MA

@44B BYAS KYANG 'JUG PA BSTAN TE, GYA GYU NI TSIG RNAMS RLUNG
BSKUR ZHING KHA SGYUR BAR BYED PA STE, DE LTA BU MED PAS NA DRANG
BA'O, ,GSAL BAS NA GYA GYU MED PA'O ZHES BYA BAS DUS SU 'JUG PA
BSTAN TE, BRJOD PAR BYA BA'I DON GSAL BAR STON PAS GYA GYU MED
PA'O, ,MI MNYAM PA MED PAS NA GSAL BA'O ZHES BYA

BAS MI SKYO BAR 'JUG PA BSTAN TE, MI MNYAM PA NI SNGA PHYI MI
MTHUN ZHING 'GAL BA LA BYA STE, DE MED PA NA GSAL BA'O, ,SRA BAS
NI MI MNYAM PA MED PA'O ZHES BYA BAS RAB TU 'JUG PAR BSTAN TE,
SRA BA NI BRTAN ZHING SNYING POR GYUR PA LA BYA STE, MI MTHUN PA
DANG 'GAL BA'I RKYEN MI 'BYUNG ZHES BYA

BA'I DON TO, ,MI LDOG PA'I MTSAN NYID KYANG RNAM PA BZHI STE,
GNOD PA BYAS KYANG 'JUG PA DANG SBYOR BA MI GTONG BA DANG ZANG
ZING GIS MI 'KHOL BA DANG, DES BDE BA NYID DU MA GYUR PA'O, ,DE
LA MI PHYED PAS NA SRA BA'O ZHES BYA BAS GNOD PA BYAS KYANG 'JUG
PA BSTAN TE, PHYED PA NI GZHAN GYIS

GNOD PA BYAS NA, ZHE SDANG GIS PHYIR GNOD PAR BYA BAR BSAMS PA
STE, DE MED PAS NA SRA BA'O, ,MKHRANG BAS NA MI PHYED PA'O, ,MI
G-YO BAS NA MKHRANG BA'O ZHES BYA BAS SBYOR BA MI GTONG BA BSTAN
TE, SEMS CAN GYI DON BYA BA LAS GZHAN DU MI 'GYUR BAS NA MKHRANG
BA ZHES BYA STE, DE BAS

NA MI PHYED PA'O, ,JI LTAR KHAS BLANGS PA LAS 'GYUR BA MED PAS NI
MI G-YO BA ZHES BYA STE, DE BAS NA MKHRANG BA'O, ,MI GNAS PA NA
MI G-YO BA'O ZHES BYA BAS ZANG ZING GIS MI 'KHOL BA BSTAN TE,
RNYED PA DANG BKUR STI LA SOGS PA'I ZANG ZING LA MI BSTEN PAS MI
GNAS PA STE ZANG ZING LA

MA CHAGS ZHES BYA BA'I DON TO, ,RNAM PA GZHAN DU NA NYON MONGS
PA'I PHUNG PO LNGA LA MI RTEN PAS MI RTAG PAR MI 'GYUR ZHES BYA
BA'I DON TO, ,DE LA MA CHAGS PAS MI GNAS PA'O ZHES BYA BAS DES
BDE BA NYID DU MI 'GYUR BA BSTAN TE, DE LA ZHES BYA BA NI PHUNG
PO LNGA DANG ZANG ZING DE DAG LA MA CHAGS

PA'I PHYIR MI GNAS PA'O ZHES BYA BA'I DON TO, ,RE BA'I MTSAN NYID
KYANG RNAM PA LNGA STE, DE KHYAD ZHUGS PA'I BDE BA THOB PA DANG,
KHA NA MA THO BA MED PA DANG, TSUL BZHIN YID LA BYED PA'I BSAM PA
MNGON PAR 'DU BYED PA DANG, RTAG PA DANG, YANG DAG PA'I BDEN
PA'O, DE LA BYE BRAG TU

@45A *, ,'PHAGS PAS NA DE LA MA CHAGS PA'O ZHES BYA BAS KHYAD
ZHUGS PA'I BDE BA THOB PA BSTAN TE, BYE BRAG TU 'PHAGS PA NI 'JIG
RTEN LAS 'DAS PA'I BDE BA THOB PA LA BYA STE, JI LTAR 'JIG RTEN
LAS 'DAS PA'I BDE BA THOB PA'I PHYIR 'JIG RTEN GYI ZANG ZING LA
MA CHAGS

PA'O; ,MA SMAD PAS BYE BRAG TU 'PHAGS PA'O ZHES BYA BAS KHA NA MA
THO BA MED PA BSTAN TE, KHA NA MA THOB PA'I CHOS NI SMAD PA'O,
,SDIG PA KHA NA MA THO BA'I CHOS MA BYAS PAS BYE BRAG 'PHAGS TE,
'JIG RTEN LAS 'DAS PA'I BDE BA THOB BO, ,LEGS PAR BYAS PA'I LAS
KYI PHYIR MA SMAD

PA'O ZHES BYA BAS TSUL BZHIN YID LA BYED PA'I BSAM PA MNGON PAR
'DU BYED PA BSTAN TE, ,LUS DANG NGAG DANG YID GSUM GYI SGO NAS MI
DGE BA'I LAS MA BYAS PA'I PHYIR MA SMAD PA'O, ,MA BSHUNGS PAS NA
LEGS PAR BYAS PA'I LAS SO ZHES PAS RTAG PA BSTAN TE, 'KHOR BA
DANG MYA NGAN

LAS 'DAS PA'I LAM LA 'JUG PA'AM, CHED 'GA' DGE BA SPYOD PA CHED
'GA' MI DGE BA SPYOD PA NI BSHUNGS PA ZHES BYA STE, DE LTAR
BSHUNGS PA'I LAS MI BYED PAS NA LEGS PAR BYED PA ZHES BYA'O,
,'GYOD PA MED PA NA MA BSHUNGS PA'O ZHES BYA BAS YANG DAG PA'I
BDEN PA BSTAN TE

'GYOD PA DE MI DGE BA BYAS NAS PHYIS SEMS LA GDUNG BA SKYES PA
STE, DE LTA BU MED PAS NA MA BSHUNGS PA STE, RTAG TU DGE BA LA
GNAS ZHES BYA BAR 'DOD DO, ,PHYIN CI MA LOG PA'I MTSAN NYID KYANG
RNAM PA LNGA STE, PHYIN CI MA LOG PA NYID DANG, LUNG GI 'BYUNG BA
DANG, DAM BCAS PA

LAS 'BYUNG BA DANG, DGE BA DANG RIG PA DANG LDAN PA'O, ,GDUNG BA
MED PAS NI 'GYOD PA MED PA'O ZHES BYA BAS PHYIN CI MA LOG PA NYID
BSTAN TE, GDUNG BA MED PA RTAG TU SEMS LA MI BDE BA 'BYUNG STE,
DE MED PAS NA 'GYOD PA MED PA'O, ,BDEN PAR GYUR PAS NA MI GDUNG
BA'O, ,SLU BA

MED PAS NA BDEN PAR GYUR PA'O ZHES BYA BAS LUNG GI 'BYUNG BA
BSTAN TE, BYAS PA DON GRUB BO ZHES SNGAR SMRAS LA, PHYIS MA BYAS
NA BYAS PA DON MED PAR GYUR TO ZHES GDUNG BA SKYE'I, SNGAR BYAS
PA DE BZHIN DU PHYIS KYANG 'GRUB PAR 'GYUR TE, BDEN PAS NA MI
GDUNG BA YIN LA, SNGAR

@45B BSGRUBS PA DE BZHIN DU PHYIS KYANG 'GRUB STE, PHYIS SLU BA
MED PAS NA BDEN PAR GYUR PA'O, ,JI SKAD SMRAS PA DE BZHIN DU BYED
PAS NI MI SLU BA'O ZHES BYA BAS DAM BCAS PA LAS 'BYUNG BA BSTAN
TE, JI SKAD KHAS BLANGS SHING DAM BCAS PA DE BZHIN DU PHYIS SGRUB
CING BYED PAS MI SLU BA'O, ,LEGS PAR

BYAS PAS NA JI SKAD SMRAS PA DE BZHIN BYED PA'O ZHES BYA BAS DGE
BA BSTAN TE, RTAG TU DGE BA 'BA' ZHIG BYAS PAS JI SKAD SNGAR KHAS
BLANGS PA DE BZHIN DU PHYIS KYANG 'GRUB PAR 'GYUR RO, ,RJES SU
SBYAR BA MED PAS LEGS PAR BYAS PA'O ZHES BYA BAS RIG PA DANG LDAN
PA BSTAN TE, KHYOD KYIS 'DI LTAR DU

BYAS PA NYES SO ZHES 'GYOD 'DEBS PA LA RJES SU SBYOR BA ZHES BYA
STE, DE LTA BU MED NA LEGS PAR BYAS PA'O, ,BRJED MI NGES PA'I
MTSAN NYID KYANG RNAM PA BZHI STE, BRJED MI NGAS PA NYID DANG BAG
YOD PA DANG DUB PA MED PA DANG BDAG PAS GZHAN GYI DON LHUR BYED
PA'O, ,DE LA 'KHRUL BA MED PAS

NA RJES SU SBYOR BA MED PA'O ZHES BYA BAS BRJED MI NGAS PA NYID
BSTAN TE 'KHRUL PA NI SDIG PA MI DGE BA'I CHOS SPYOD CING DGE
BA'I CHOS MI SPYOD PA'O, ,DE LTA BU MED PA NI RJES SU SBYOR BA
MED PA STE NYES SO ZHES 'GYOD 'DEBS PA MED DO ZHES BYA BA'I DON
TO, ,LEGS PAR GNAS PAS NA 'KHRUL PA MED

PA'O ZHES BYA BAS BAG YOD PA BSTAN TE, MI DGE BA'I CHOS LA BAG
BYAS PA 'AM, DGE BA'I CHOS SPYAD PA LAS 'GYUR BA MED PAS NA
'KHRUL PA MED PA'O, ,PHYIR MI LDOG PAS NA LEGS PAR GNAS PA'O ZHES
BYA BAS DUB PA MED PA BSTAN TE SUS KYANG BLA NA MED PA'I BYANG
CHUB LAS MI ZLOGS SHING

BDAG NYID KYANG LDOG PA MED PAS NA LEGS PAR GNAS PA STE, 'GYUR BA
MED PAR GNAS ZHES BYA BA'I DON TO, ,SEMS CAN LA LTA BAS PHYIR MI
LDOG PA'O ZHES BYA BAS BDAG PAS GZHAN GYI DON LHUR BYED PA BSTAN
TE, SEMS CAN GYI DON BYA BAR SEMS SHING LTA BAS NA BLA NA MED
PA'I BYANG CHUB

LAS PHYIR MI ZLOGS PA'O, ,RGYU RNAM PAR DAG PA'I MTSAN NYID KYANG
RNAM PA DRUG STE, SNYING RJE CHEN PO'I RTZA BA DANG, SBYOR BA MI
GTONG BA DANG, SBYOR BA SGRUB PA DANG, GZHAN LA PHAN PA'I RGYU MA
YIN PA'I BDE BA MI DGOS PA DANG, GZHAN LA PHAN PA'I RGYUS BDE BA
NYID DU GYUR PA DANG, SEMS

@46A *, ,CAN GYI DON BYED PAS BDE BA'I DON DU GYUR PA'O, ,DE LA
SNYING RJE CHEN PO'I RTZA BA YIN PAS NA SEMS CAN LA LTA BA'O ZHES
BYA BAS SNYING RJE CHEN PO'I RTZA BA BSTAN TE, BYANG CHUB SEMS
DPA'I BSAM PA RNAM PAR DAG PA STE, SNYING RJE CHEN PO'I RTZA BA
DANG RGYUR GYUR PA'I PHYIR

SEMS CAN GYI DON BYA BA LA LTA BA'O, ,DE LA RNAM PA GSUM GYI
PHYIR SNYING RJE CHEN PO ZHES BYA STE, RGYU CHE BA NI BSOD NAMS
DANG YE SHES KYI TSOGS DPAG TU MED PA BSAGS PA LAS BYUNG BA'I
PHYIR RO, ,DMIGS PA CHEN PO NI STONG GSUM GYI STONG CHEN PO'I
SEMS CAN THAMS CAD LA DMIGS PA'I

PHYIR RO, ,RGYU CHEN PO NI SNYING RJE CHEN PO DE NYAN THOS DANG
RANG SANGS RGYAS KYI SEMS KYI RGYUD LA MI 'BYUNG GI ,DE BZHIN
GSHEGS PA DANG, BYANG CHUB SEMS DPA' RNAMS KYI RGYUD LA 'BYUNG
BA'I PHYIR RO, ,YONGS SU MI SKYO BAS NA SNYING RJE CHEN PO'I RTZA
BA'O ZHES BYA BAS SBYOR BA MI GTONG BA BSTAN TE, 'KHOR

BA DANG SEMS CAN GYI DON BYA BA LA SKYO BA MED PAS NA, SNYING RJE
CHEN PO'I RTZA BAR GYUR PA ZHES BYA'O, ,SEMS CAN YONGS SU SMIN
PAR BYA BA'I CHO GA SHES PAS NA YONGS SU MI SKYO BA'O ZHES BYA
BAS SBYOR BA SGRUB PA BSTAN TE, SEMS CAN YONGS SU SMIN PA DANG,
THAR PAR BYA BA'I THABS SHES PAS NA

CHO GA SHES PA STE, DE BAS NA SEMS CAN GYI DON LA MI SKYO BA'O,
,BDAG BDE BA MED PAS NA SEMS CAN YONGS SU SMIN PAR BYA BA'I CHO
GA SHES PA'O ZHES BYA BAS GZHAN LA PHAN PA'I RGYU MA YIN PA'I BDE
BA MI DGOS PA BSTAN TE, SEMS CAN GYI DON GYI PHYIR BDAG NYID KYI
LUS DANG SROG LA YANG MI LTA

BA'O; ,LAN MI RE BAS NA BDAG LA BDE BA MED PA'O ZHES BYA BAS
GZHAN LA PHAN PA'I RGYUS BDE BA NYID DU GYUR PA BSTAN TE, PHAN
BTAGS PA'I LAN LA RE BA MED PAS NA BDAG GI BDE BA MED PA STE, LUS
DANG SROG LA YANG MI LTA BA'O, ,ZANG ZING MED PAS NA LAN RE BA
MED PA'O ZHES BYA BAS SEMS

CAN GYI DON BYED PAS BDE BA'I DON DU GYUR PA BSTAN TE, KHE DANG
BKUR STI'I ZANG ZING LA MA CHAGS PAS NA PHAN BTAGS PA'I LAN RE BA
MED PA'O, ,DMIGS PA RNAM PAR DAG PA'I MTSAN NYID KYANG RNAM PA
LNGA STE, CHOS LA SO SOR STON PA'I SHES PA DANG, NYAN THOS DANG
RANG SANGS RGYAS DANG THUN MONG

@46B MA YIN PA DANG, SDUG BSNGAL LAS RNAM PAR THAR PA'I GNAS SU
GYUR PA DANG, DE'I GZHI GNYEN PO'I GNAS SU GYUR PA DANG, MU STEGS
CAN DANG THUN MONG MA YIN PA'O, ,DE LA CHOS LA STON PAR GYUR PAS
NA ZANG ZING MED PA'O ZHES BYA BAS CHOS LA SO SOR STON PA'I SHES
PA BSTAN TE, CHOS DON DU

GNYER GYI RNYED PA DANG BKUR STI DON DU MI GNYER BAS NA ZANG ZING
MED PA'O, ,SEMS CAN MTHU CHUNG BA RNAMS LA LTA BAS NA CHOS STON
PAR GYUR PA'O ZHES BYA BAS NYAN THOS DANG RANG SANGS RGYAS DANG
THUN MONG MA YIN PA BSTAN TE, 'KHOR BA'I SEMS CAN SDUG BSNGAL BA
RNAMS KYI DON BYA BAR LTA ZHING SEMS

PAS NA CHOS LA STON PAR GYUR PA'O, ,DPUNG GNYEN DU GYUR PAS NA
SEMS CAN MTHU CHUNG DU LA LTA BA'O ZHES BYA BAS SDUG BSNGAL LAS
RNAM PAR THAR PA'I GNAS SU GYUR PA BSTAN TO, ,'KHOR BA'I SDUG
BSNGAL LAS SEMS CAN THAR PAR BYED PA'I GNAS SU GYUR PAS NA MTHU
CHUNG DU LTA BA ZHES BYA'O, ,

SKYABS SU GYUR PAS NA DPUNG GNYEN DU GYUR PA'O ZHES BYA BAS DE'I
GNYEN PO'I GNAS SU GYUR PA BSTAN TE, 'KHOR BA'I SDUG BSNGAL LAS
THAR BAR BYED PA'I GNYEN PO ZHI GNAS DANG LHAG MTHONG LA BKOD
CING BSTAN PA NI SKYABS SU GYUR PA ZHES BYA STE, DE GNYIS STON
PAR BYED PAS NA DPUNG GNYEN DU GYUR PA'O ZHES

BYA'O; ,MGON DU GYUR PAS NA SKYABS SU GYUR PA'O, ,SNYON MI RMONGS
PAS NA MGON DU GYUR PA'O ZHES BYA BAS MU STEGS CAN DANG THUN MONG
MA YIN PA BSTAN TE, KHAMS GSUM THAMS CAD LAS SEMS CAN THAR PAR
BYED PA'I MGON DU GYUR PAS NA SKYABS SU GYUR PA ZHES BYA'O, ,BU
SMAD LA SOGS PA

LA CHAGS SHING BYAMS PAS MGON BYED PAS NI SNYON RMONGS PA'I MGON
DU GYUR PA YIN GYI, DE LAS BZLOG PA NI BSAM PA RNAM PAR DAG PA'I
MGON DU GYUR PA'O, ,YID LA BYED PA RNAM PAR DAG PA'I MTSAN NYID
RNAM PA LNGA STE, DE KHO NA NYID SHIN TU RTOGS PA DANG, SO SO
RANG GIS RIG PA DANG, RANG BZHIN

GYIS RNAM PAR DAG PA DANG, NYON MONGS PA THAMS CAD RNAM PAR DAG
PA DANG, KUN NAS DKRIS PA DANG, BAG LA NYAL SPANGS PAS SHIN TU
RNAM PAR DAG PA'O, ,DA LA SHIN TU BRTAGS PAS NA SNYON MI RMONGS
PA'O ZHES BYA BAS DE KHO NA NYID SHIN TU RTOG PA BSTAN TE, CHOS
RNAMS KYI DE KHO NA NYID SHIN TU RTOG

@47A *, ,PAS NA; 'DOD CHAGS LA SOGS PAS NYON MI MONGS ZHES BYA
BA'I DON TO, ,BRGAL BA MED PAS NA SHIN TU RTOGS PA'O ZHES BYA BAS
SO SO RANG GIS RIG PA BSTAN TE, BRGAL BA NI MTSANG 'BRU ZHING
SKYON GDAGS PA LA BYA'O, ,SHIN TU BRTAGS PA LA DE LTA BU MI
'BYUNG ZHING MI SRID

PA'I PHYIR RO, ,BSAM PA DGE BAS NA DE RGAL BA MED PA'O ZHES BYA
BAS RANG BZHIN GYIS RNAM PAR DAG PA BSTAN TE, RANG BZHIN GYIS
SEMS RNAM PAR DAG PA STE, SKYON MED PAS NA RGAL BA MED PA ZHES
BYA'O, ,CI YANG MED PAS NA BSAM PA DGE BA'O ZHES BYA BAS NYON
MONGS PA THAMS CAD RNAM PAR

DAG PA BSTAN TE, CI YANG ZHES BYA BA NI NYON MONGS PA LA BYA LA,
DE MED PAS NA BSAM PA DGE BA ZHES BYA'O, ,SHIN TU YONGS SU DAG
PAS NA CI YANG MED PA'O ZHES BYA BA KUN NAS DKRIS PA DANG, BAG LA
NYAL SPANGS PAS SHIN TU RNAM PAR DAG PA BSTAN TE, SEMS LA NYON
MONGS PA KUN NAS DKRIS PA

DANG; BAG LA NYAL SPANGS TE, RNAM PAR DAG PAS NA CI YANG MED PA
ZHES BYA'O, ,LTA BA RNAM PAR DAG PA'I MTSAN NYID KYANG RNAM PA
BZHI STE, BDAG MED PA GNYIS SHIN TU RTOGS PA DANG, MTSAN MA MED
PA LA GNAS PA DANG 'KHOR BA MI GTONG BA DANG, DE GNYIS KA'I NYE
BA'I NYON MONGS PA'O, ,

DE LA SHIN TU DKAR BAS NA YONGS SU DAG PA'O ZHES BYA BAS BDAG MED
PA GNYIS SHIN TU RTOGS PA BSTAN TE, GANG ZAG DANG CHOS LA BDAG
MED PAR RTOGS PAS NYON MONGS PA DANG SHES BYA'I SGRIB PA SHIN TU
SPANGS TE, SHIN TU DKAR BAS NA SHIN TU YONGS SU DAG PA ZHES
BYA'O, ,NANG DRI MA MED PAS

NA SHIN TU DKAR BA'O ZHES BYA BAS MTSAN MA MED PA LA GNAS PA
BSTAN TE, SEMS LA MTSAN MAR RTOG PA'I SKYON GYIS DRI MA MED PAS
NA SHIN TU DKAR BA ZHES BYA'O, ,PHYI ROL DAG PAS NA DRI MA MED
PA'O ZHES BYA BAS 'KHOR BA MI GTONG BA BSTAN TE, PHYI'I CHOS
RNAMS STONG PA NYID DU RTOGS PAS NA PHYI'I CHOS DAG

PA STE, DE'I PHYIR NANG DAG PA ZHES BYA'O, ,RNAM PA THAMS CAD
YONGS SU DAG PAS PHYI ROL DAG PA STE ZHES BYA BAS GNYI GA'I NYE
BA'I NYON MONGS PA BSTAN TE, PHYI NANG GI NYON MONGS PA'I MTSAN
MA THAMS CAD RNAM PAR DAG PAS NA PHYI ROL DAG PA ZHES BYA'O,
,BTZUN PA SHA RA DVA TI'I BU ZHES BYA BA LA SOGS

@47B PAS YANG BSAM PA MI ZAD PA RNAM GRANGS GZHAN GYIS STON TE,
BYANG CHUB SEMS DPA' RNAMS KYI BSAM PA DE NI SER SNA SPANG BA'I
PHYIR BLTA STE ZHES BYA BA NI BDAG GI SEMS KYI RGYUD LA SER SNA
YOD PA SPANG BAR SEMS PA'I PHYIR BSAM PA RNAM PAR DAG PAR LTA'O,
,SEMS CAN SER SNA CAN YONGS SU SMIN

PAR BYA BAR SEMS PA'I PHYIR BSAM PA MI ZAD PA ZHES BYA STE, SEMS
CAN SER SNA CAN MTHA' YAS PA LA DMIGS PA'I PHYIR RO, ,'CHAL BA'I
TSUL KHRIMS LA SOGS PA LHAG MA RNAMS LA YANG DE BZHIN DU SBYAR
RO, ,'CHAL BA'I SHES RAB NI MU STEGS LA SOGS PA'I LTA BA LOG PAR
RTOG PA LA

BYA'O; ,BTZUN PA SHA RA DVA TI'I BU DE LTAR NA ZHES BYA BA LA
SOGS PAS BSAM PA RNAM PAR DAG PA DANG, BSAM PA MI ZAD PA MDOR
BSDUS NAS STON TE, SEMS CAN THAMS CAD KYI SEMS KYI RGYUD LA 'DOD
CHAGS LA SOGS PA MI DGE BA'I CHOS YOD PA THAMS CAD SPANG PAR SEMS
PAS NA BSAM PA RNAM

PAR DAG PAR LTA LA, SEMS CAN THAMS CAD DAD PA LA SOGS PA'I DGE
BA'I CHOS LA GZHAG PAR SEMS PAS NA BSAM PA MI ZAD PA ZHES BYA'O,
,BSAM PA MI ZAD PA BSHAD ZIN TO,, ,,KHUR MI 'DOR BA'I BYANG CHUB
SEMS DPA' NI SBYOR BA LA RTAG TU BYED PA DANG, GUS PAR BYED PA
GANG

YIN PA STE DE BSTAN PA'I PHYIR, GZHAN YANG BTZUN PA SHA RA DRA
TI'I BU BYANG CHUB SEMS DPA' RNAMS KYI BSAM PA MI ZAD PAS NA
SBYOR BA MI ZAD PA YIN TE ZHES BYA BA LA SOGS PA GSUNGS SO, ,GONG
DU BSHAD PA'I BSAM PA MI ZAD PA DE LTA BU LA SOGS PAS 'BYUNG BA'I
SBYOR BA MI ZAD PA RNAMS 'BYUNG

BA'I DON TO, ,RNAM PA GNYIS SU NA GONG DU BSHAD PA LTAR BSAM PA
MI ZAD PAS NI, BSAM PA MI ZAD PA DE LAS 'BYUNG BA'I SBYOR BA 'OG
NAS SMOS PA RNAMS MI ZAD PA'O ZHES BSHAD PA'O, ,DE CI'I PHYIR ZHE
NA ZHES BYA BA LA SOGS PAS NI BSAM PA MI ZAD PAS SBYOR BA MI ZAD
PAR JI LTAR GYUR PA'I GTAN TSIGS

'DRI BA'O, ,SBYOR BA MI ZAD PA YANG RNAM PA LDAS BSTAN TE, GANG
ZHE NA, GANG LA SBYOR BA MI ZAD PA DANG, GANG GIS SBYOR BA MI ZAD
PA DANG, GANG LA GNAS NAS SBYOR BA MI ZAD PA DANG, JI LTAR SBYOR
BA MI ZAD PA DANG, GANG GI PHYIR SBYOR BA MI ZAD PAS BSTAN TO,
,DE LA GANG LA SBYOR BA MI ZAD PA

@48A *, ,YANG RNAM PA DRUG STE, PHAN 'DOGS PA'I SBYOR BA DANG,
LAS RNAM PA GSUM SPYOD PA'I SBYOR BA DANG, GNOD PA MI BYED PA'I
SBYOR BA DANG, MTHAR 'BYIN PA'I SBYOR BA DANG, NYON MONGS PA 'JIL
BA'I SBYOR BA DANG, SHES BYA RNAMS LA BYIN CI MA LOG PAR 'JUG
PA'I SBYOR

BA'O; ,DE LA SBYIN PA'I BSAM PA NI BYANG CHUB SEMS DPA'I SBYOR BA
MI ZAD PA STE ZHES BYA BAS PHAN 'DOGS PA'I SBYOR BA BSTAN TE,
SBYIN PA GTONG BAR SEMS PA'I BSAM PA LA BYANG CHUB SEMS DPA'I
SBYOR BA MI ZAD PA ZHES BYA STE, CI'I PHYIR BSAM PA DE LA SBYOR
BA MI ZAD PA ZHES BYA ZHE NA, BSAM PA

DE LAS GANG PHYI DANG NANG GI DNGOS PO THAMS CAD YONGS SU GTONG
BAR SNANG BA DE NI BYANG CHUB SEMS DPA'I SBYOR BA MI ZAD PAR
LTA'O, ,TSUL KHRIMS KYI BSAM PA NI BYANG CHUB SEMS DPA'I SBYOR BA
MI ZAD PA STE ZHES BYA BA LAS RNAM GSUM SBYONG BA'I SBYOR BA
BSTAN TE, TSUL KHRIMS LA GNAS PAR

SEMS PA'I BSAM PA LA, BYANG CHUB SEMS DPA'I SBYOR BA MI ZAD PA
ZHES BYA BA STE, BSAM PA DE LA CI'I PHYIR SBYOR BA MI ZAD PA ZHES
BYA ZHE NA, BSAM PA DE'I RGYUS GANG TSUL KHRIMS LA SOGS PA YANG
DAG PAR 'DZIN PAR SNANG BA'I PHYIR RO, ,BZOD PA'I BSAM PA NI
BYANG CHUB SEMS DPA'I

SBYOR BA MI ZAD PA STE ZHES BYA BAS GNOD PA MI BYED PA'I SBYOR BA
BSTAN TE, BZOD PA LA GNAS PAR SEMS PA'I BSAM PA NI BYANG CHUB
SEMS DPA'I SBYOR BA MI ZAD PA STE, CI'I PHYIR ZHE NA, BSAM PA
DE'I RGYU LAS SEMS CAN GNOD PAR BYED PA THAMS CAD LA ZHE 'GRAS PA
MED PA'I SEMS SU GNANG

BA'I SBYOR BA 'BYUNG BA'I PHYIR RO, ,BRTZON 'GRUS KYI BSAM PA NI
BYANG CHUB SEMS DPA'I SBYOR BA MI ZAD PA STE ZHES BYA BAS MTHAR
'BYIN PA'I SBYOR BA BSTAN TE, BRTZON 'GRUS LA GNAS PAR SEMS PA'I
BSAM PA NI BYANG CHUB SEMS DPA'I SBYOR BA MI ZAD PA STE, CI'I
PHYIR ZHE NA, BSAM PA DE'I

RGYU LAS DGE BA'I RTZA BA THAMS CAD MTHAR DBYUNG BA'I SNGON DU
BRTZON 'GRUS 'GRO BA SNANG BA'I PHYIR RO, ,BSAM GTAN GYI BSAM PA
NI BYANG CHUB SEMS DPA'I SBYOR BA MI ZAD PA STE ZHES BYA BAS NYON
MONGS PA 'JIL BA'I SBYOR BA BSTAN TE, BSAM GTAN LA GNAS PAR SEMS
PA'I BSAM PA NI BYANG CHUB

@48B SEMS DPA'I SBYOR BA MI ZAD PA ZHES BYA STE, CI'I PHYIR ZHE
NA, GANG BSAM PA DE'I RGYUS BSAM GTAN GYI MI MTHUN PA'I PHYOGS
NYON MONGS PA THAMS CAD 'JIL ZHING SBYOR BAR SNANG BA'I PHYIR RO,
,SHES RAB KYI BSAM PA NI BYANG CHUB SEMS DPA'I SBYOR BA MI ZAD PA
STE ZHES BYA BAS SHES BYA RNAMS LA PHYIN CI MA

LOG PAR 'JUG PA'I SBYOR BA BSTAN TE, SHES RAB SGRUB PAR SEMS PA'I
BSAM PA LA BYANG CHUB SEMS DPA'I SBYOR BA MI ZAD CES BYA STE,
CI'I PHYIR ZHE NA, BSAM PA DA'I RGYUS THOS PA THAMS CAD PHYIN CI
MA LOG PAR 'DZIN PA'I SBYOR BAR SNANG BA'I PHYIR RO, ,GANG GI
SBYOR BA MI ZAD PA NI TSAD MED PA

BZHI'I BSAM PAS BSTAN TE, BYAMS PA DANG, SNYING RJE DANG, DGA' BA
DANG, BTANG SNYOMS KYI BSAM PA NI BYANG CHUB SEMS DPA'I SBYOR BA
MI ZAD PA STE ZHES GSUNGS PA'O, ,CI'I PHYIR TSAD MED PA BZHI'I
BSAM PA LA SBYOR BA MI ZAD PA ZHES BYA ZHE NA, BYAMS PA'I BSAM
PAS SEMS CAN

RNAMS LA PHAN PAR BYED PA DANG, SNYING BRTZE BA'I BSAM PAS SEMS
CAN RNAMS LA BDE BAR BYED PA DANG, DGA' BA'I BSAM PAS SEMS CAN
RNAMS CHOS KYI DGA' BA LA MOS PAR BYED PA DANG, BTANG SNYOMS KYI
BSAM PAS SEMS CAN RNAMS LA CHAGS SEMS DANG, KHONG KHRO BA SPONG
BAR

SBYOR BA'I PHYIR RO, ,DE LA MYA NGAN LAS 'DAS PA DANG, BDE 'GROR
'JOG PAR BYED PA NI PHAN PAR BYED PA'O, ,KHAMS GSUM GYI SDUG
BSNGAL LAS SGROL BAR BYED PA NI BDE BAR BYED PA'O, ,'DOD PA'I
'DOD CHAGS LA BDE BA'I MOS PA MED PA NI CHOS KYI DGA' BA LA MOS
PA'O, ,BYAMS PA DANG

GNOD PAR SEMS PA LA 'DOD CHAGS DANG ZHE SDANG GI SEMS MED PA DE
NI CHAGS PA DANG KHONG KHRO BA SPONG BA ZHES BYA'O, ,GANG LA GNAS
NAS SBYOR BA MI ZAD PA NI LUS DANG GNAG DANG YID KYI SDOM PA'I
SBYOR BAS BSTAN TE, LUS KYI BSAM PA NI BYANG CHUB SEMS DPA'I
SBYOR BA MI ZAD PA ZHES BYA BA LA SOGS

PA GSUNGS SO, ,LUS KYI LAS YONGS SU DAG PAR BYA BAR SEMS PA'I
BSAM PA NI BYANG CHUB SEMS DPA'I SBYOR BA MI ZAD PA ZHES BYA STE,
BSAM PA DE'I RGYU LAS LUS KYI LAS RNAM GSUM GYI SDOM PA YONGS SU
DAG PA'I SBYOR BA 'BYUNG BA'I PHYIR TE, NGAG DANG YID KYI SDOM PA
YANG DE DANG 'DRA BAR SBYAR

@49A *, ,RO; ,LUS KYI LAS RNAM PA GSUM GYI SDOM PA NI SROG GCOD
PA DANG, MA BYIN PAR LEN PA DANG, 'DOD PAS LOG PAR G-YEM PA
SPANGS PA'O, ,NGAG GI NYES PA RNAM PA BZHI NI BRDZUN DU SMRA BA
DANG, PHRA MA DANG NGAG RTZUB MO DANG, TSIG KYAL PA STE, DE DAG
SPANGS PA'O, ,

JI LTAR SBYOR BA MI ZAD PA NI CHOS LA SLOB DPON GYI DPE MKHYUD
MED PA'I PHYIR THOS PA'I BSAM PA NI BYANG CHUB SEMS DPA'I SBYOR
BA MI ZAD PA'O ZHES BYA BAS BSTAN TE, BYANG CHUB SEMS DPAS MDO
SDE LA SOGS PA BSAM PA RNAM PAR DAG CING ZANG ZING MED CING THOS
PA TSOL BA'I BSAM PA NI SBYOR BA MI ZAD PA

ZHES BYA STE, THOS PA'I BSAM PA YONGS SU DAG PA DE LAS SEMS CAN
GZHAN LA DPE MKHYUD MED PA'I SBYOR BA STON PA'I SBYOR BA 'BYUNG
BA'I PHYIR RO, ,GANG GI PHYIR SBYOR BA MI ZAD PA NI SLOB DPON GYI
DPE MKHYUD MED PA'I BSAM PA NI BYANG CHUB SEMS DPA'I SBYOR BA MI
ZAD PA'O ZHES BYA BAS BSTAN TE,

SLOB DPON GYI DPE MKHYUD MED PAR STON PA'I BSAM PA NI BYANG CHUB
SEMS DPA'I SBYOR BA MI ZAD PA ZHES BYA STE, CI'I PHYIR ZHE NA,
SLOB DPON GYI DPE MKHYUD MED PAR STON PA DE YANG THAMS CAD MKHYEN
PA NYID KYI YE SHES THOB PA'I PHYIR SBYOR BAS NA BYANG CHUB SEMS
DPA'I SBYOR BA MI ZAD PA ZHES BYA'O,,

DE LA JI LTAR YOD PA DANG, JI SNYED YOD PA KUN MA LUS PAR MKHYEN
PAS NA THAMS CAD MKHYEN PA ZHES BYA'O, ,GANG GI PHYIR SBYOR BA DE
NYID KYANG RNAM PA BCO LNGAS RGYAS PAR BSTAN TE GANG ZHE NA, GANG
GI DON DU SBYOR BA DANG, MCHOG GI GNAS LA SBYOR BA DANG, BLA MA'I
SA LA RJES SU 'JUG PA'I

SBYOR BA DANG, CHOS THAMS CAD LA DBANG SGYUR BA'I PHYIR SBYOR BA
DANG, SANGS RGYAS KYI TSUL RTOGS PA'I PHYIR SBYOR BA DANG, MI DGE
BA LAS DBYUNG BA'I PHYIR SBYOR BA DANG, KHA NA MA THO BA BSHAGS
PA'I PHYIR SBYOR BA DANG, DGE BA LA 'JUG PA'I PHYIR SBYOR BA
DANG, BYANG CHUB KYI TSOGS KYI PHYIR SBYOR

BA DANG, CHOS KYI 'KHOR LO BSKOR BA'I PHYIR SBYOR BA DANG, BSTAN
PA BZUNG BA'I PHYIR SBYOR BA DANG, DAM PA DAG PA DANG MTHUN PA'I
PHYIR SBYOR BA DANG, KHA 'OG TU LUS 'KHRUS PA'I PHYIR SBYOR BA
DANG, GO CHA'I BSAM PA BRTAN ZHING MI G-YO BA'I PHYIR SBYOR BA
DANG, GZHAN GYI DON DANG PHAN PA LA SBYOR

@49B BA'O; ,DE LA THAMS CAD MKHYEN PA'I SEMS KYI BSAM PA NI BYANG
CHUB SEMS DPA'I SBYOR BA MI ZAD PA'O ZHES BYA BA GANG GI DON DU
SBYOR BA BSTAN TE, THAMS CAD MKHYEN PA NYID KYI YE SHES THOB PAR
SEMS PA'I BSAM PA NI BYANG CHUB SEMS DPA'I SBYOR BA MI ZAD PA
ZHES BYA STE, CI'I PHYIR ZHE NA, THAMS CAD

MKHYEN PA'I YE SHES THOB NAS SEMS CAN GZHAN LA YANG BLA NA MED
PA'I BYANG CHUB KYI SEMS LA 'JOG CING, BYANG CHUB TU SEMS SKYED
PA'I SBYOR BA BYED PA'I PHYIR, BYANG CHUB SEMS DPA'I SBYOR BA MI
ZAD PA ZHES BYA STE, LHAG MA RNAMS KYANG TSUL 'DIS CI RIG PAR
BSHAD PAR BYA'O, ,SEMS

CAN GZHAN BYANG CHUB KYI SEMS YANG DAG PAR 'DZIN DU 'JUG PA'I
BSAM PA NI BYANG CHUB SEMS DPA'I SBYOR BA MI ZAD PA'O ZHES BYA
BAS MCHOG GI GNAS LA SBYOR BA BSTAN TE, SEMS CAN GZHAN BYANG CHUB
KYI SEMS LA 'GOD PAR SEMS PA'I BSAM PA LAS NI SEMS CAN RNAMS 'DOD
MA

CHAGS PA DANG, ZHE MI SDANG BA DANG, GTI MI MUG PA'I DGE BA'I
RTZA BA LA RAB TU 'DZUD PA'I SBYOR BA 'BYUNG BA'I PHYIR RO, ,DGE
BA'I RTZA BA LA SBYOR BA'I BSAM PA NI BYANG CHUB SEMS DPA'I SBYOR
BA MI ZAD PA'O ZHES BYA BAS BLA MA'I SA LA RJES SU 'JUG PAR SBYOR
BA BSTAN TE, SEMS CAN

GZHAN DGE BA'I RTZA BA GSUM LA DGOD PAR SEMS PA'I BSAM PA LAS NI
DGE BA'I RTZA BA THAMS CAD BLA NA MED PA'I BYANG CHUB THOB PA'I
PHYIR BSNGO BA LA SBYOR BA 'BYUNG BA'I PHYIR RO, ,BYANG CHUB TU
YONGS SU BSNGOS PA'I BSAM PA NI BYANG CHUB SEMS DPA'I SBYOR BA MI
ZAD PA'O ZHES BYA BAS CHOS

THAMS CAD LA DBANG SGYUR BA'I PHYIR SBYOR BA BSTAN TE, DGE BA'I
RTZA BA THAMS CAD BLA NA MED PA'I BYANG CHUB TU BSNGO BAR SEMS
PA'I BSAM PA LAS STOBS DANG MI 'JIGS PA LA SOGS PAS SANGS RGYAS
KYI CHOS THAMS CAD YANG DAG PAR SDUD PA'I SBYOR BA 'BYUNG BA'I
PHYIR RO, ,SANGS RGYAS KYI CHOS

THAMS CAD YANG DAG PAR SDUD PA'I BSAM PA NI BYANG CHUB SEMS DPA'I
SBYOR BA MI ZAD PA'O ZHES BYA BAS SANGS RGYAS KYI TSUL RTOGS PA'I
PHYIR SBYOR BA BSTAN TE, SANGS RGYAS KYI CHOS THAMS CAD YANG DAG
PAR SDUD PAR SEMS PA'I BSAM PA DE LAS DAM PA'I CHOS KUN 'DZIN
PA'I SBYOR BA 'BYUNG BA'I PHYIR

@50A *, ,RO; ,DAM PA'I CHOS KUN 'DZIN PA'I BSAM PA NI BYANG CHUB
SEMS DPA'I SBYOR BA MI ZAD PA'O ZHES BYA BAS MI DGE BA LAS 'BYUNG
BA'I PHYIR SBYOR BA BSTAN TE, DAM PA'I CHOS KUN RTOGS PAR BYA
BA'I BSAM PA LAS, LUS DANG NGAG DANG YID GSUM GYI SGO NAS MI DGE
BA BYAS PA KUN

'CHAGS SHING MED PAR BYA BA'I PHYIR SBYOR BA'I PHYIR RO, ,NYES PA
BSHAGS PA'I BSAM PA NI BYANG CHUB SEMS DPA'I SBYOR BA MI ZAD PA'O
ZHES BYA BAS KHA NA MA THO BA BSHAGS PA'I PHYIR SBYOR BA BSTAN
TE, SDIG PA MI DGE BA'I CHOS BSHAGS PAR SEMS PA'I BSAM PA LAS
SDIG PA THAMS CAD

MTHOL ZHING MED PA'I SBYOR BA 'BYUNG NGO, ,SDIG PA MTHOL BA'I
BSAM PA NI BYANG CHUB SEMS DPA'I SBYOR BA MI ZAD PA'O ZHES BYA
BAS DGE BA LA 'JUG PA'I SBYOR BA BSTAN TE, KHA NA MA THO BA
BSHAGS PAR SEMS PA'I BSAM PA LAS SO SO'I SKYE BO DANG, NYAN THOS
DANG, RANG SANGS RGYAS DANG,

BYANG CHUB SEMS DPA' DANG, DE BZHIN GSHEGS PA'I BSOD NAMS THAMS
CAD KYI RJES SU YI RANG BA'I SBYOR BA 'BYUNG BA'I PHYIR RO, ,BSOD
NAMS THAMS CAD KYI RJES SU YI RANG BA'I BSAM PA NI BYANG CHUB
SEMS DPA'I SBYOR BA MI ZAD PA'O ZHES BYA BAS BYANG CHUB KYI TSOGS
KYI PHYIR SBYOR BA

BSTAN TE, BSOD NAMS THAMS CAD KYI RJES SU YI RANG BAR SEMS PA'I
BSAM PA LAS, BSOD NAMS KYI TSOGS CHEN PO BSAGS PA'I SBYOR BA
'BYUNG BA'I PHYIR RO, ,TSAD MED PA'I BSOD NAMS KYI TSOGS TSAD MED
PAR BSAGS PA'I BSAM PA NI BYANG CHUB SEMS DPA'I SBYOR BA MI ZAD
PA'O ZHES

BYA BAS CHOS KYI 'KHOR LO BSKOR BA'I PHYIR SBYOR BA BSTAN TE,
BSOD NAMS KYI TSOGS TSAD MED PA BSAGS PAR SEMS PA'I BSAM PA LAS
DE BZHIN GSHEGS PA THAMS CAD LA CHOS KYI 'KHOR LO BSKOR BAR GSOL
BA 'DEBS PA'I SBYOR BA 'BYUNG BA'I PHYIR RO, ,SANGS RGYAS THAMS
CAD LA GSOL BA

'DEBS PA'I BSAM PA NI BYANG CHUB SEMS DPA'I SBYOR BA MI ZAD PA'O
ZHES BYA BAS BSTAN PA GZUNG BA'I PHYIR SBYOR BA BSTAN TE, SANGS
RGYAS THAMS CAD LA CHOS KYI 'KHOR LO BSKOR BAR GSOL BA 'DEBS PA'I
BSAM PA LAS DE BZHIN GSHEGS PA RNAMS KYIS GSUNGS PA'I DAM PA'I
CHOS YONGS SU

@50B 'DZIN PA'I SBYOR BA 'BYUNG BA'I PHYIR TE, 'DI NI DE BZHIN
GSHEGS PA'I BSTAN PA YUN RING DU GNAS PAR BYA BA'I PHYIR SBYOR BA
YIN LA, DAM PA'I CHOS KUN SNGAR 'DZIN PA ZHES SNGAR BSTAN PA NI
RANG NYID KYIS RTOGS PA 'DZIN PA LA BYA BAS BYE BRAG YOD DO, ,DAM
PA'I CHOS YONGS SU 'DZIN PA'I BSAM PA NI BYANG

CHUB SEMS DPA'I SBYOR BA MI ZAD PA'O ZHES BYA BAS DAM PA DAG DANG
MTHUN PA'I SBYOR BA BSTAN TE, DAM PA'I CHOS YONGS SU 'DZIN PA'I
BSAM PA LAS SKYES BU DAM PA'I CHOS KYI SBYOR BA 'BYUNG BA'I PHYIR
TE, DE LA SKYES BU DAM PA NI SANGS RGYAS DANG BYANG CHUB SEMS
DPA' RNAMS SO, ,DE DAG GI PHRIN

LAS NI DAM PA'I CHOS THAMS CAD 'DZIN PAR MDZAD PA STE, DE LTA
BU'I LAS LA SBYOR BAS NA BYANG CHUB SEMS DPA'I SBYOR BA MI ZAD PA
ZHES BYA'O, ,SKYES BU DAM PA'I LAS KYI BSAM PA NI BYANG CHUB SEMS
DPA'I SBYOR BA MI ZAD PA'O ZHES BYA BAS KHA 'OG TU LUS 'KHRUS
PA'I PHYIR SBYOR BA BSTAN TE, SKYES BU

DAM PA RNAMS KYI LAS BYA BAR SEMS PA'I BSAM PA LAS BDAG DANG
GZHAN GYI DON SGRUB PO ZHES KHAS BLANGS PA'I KHUR SGROL BA'I
SBYOR BA 'BYUNG BA'I PHYIR RO, ,GO CHA SRA ZHING MI 'DOD PA'I
PHYIR BSAM PA NI BYANG CHUB SEMS DPA'I SBAM PA MI ZAD PA'O ZHES
BYA BAS GO CHA BSAM PA BRTAN ZHING MI G-YO BA'I PHYIR

SBYOR BA BSTAN TE, KHUR BLANGS PA SGROL BA'I BSAM PA LAS GO CHA
SRA ZHING MI 'DOR BA'I SBYOR BA 'BYUNG BA'I PHYIR RO, ,GO CHA SRA
ZHING MI 'DOR BA'I BSAM PA NI BYANG CHUB SEMS DPA'I SBYOR BA MI
ZAD PA'O, ,GZHAN GYI DON DANG PHAN PA LA SBYOR BA BSTAN TE,
BRTZON 'GRUS BRTAN ZHING MI 'DOR BA'I

BSAM PA NI BYANG CHUB SEMS DPA'I SBYOR BA MI ZAD PA ZHES BYA STE,
DE LA CI'I PHYIR SBYOR BA MI ZAD PA ZHES BYA ZHE NA, SEMS CAN
THAMS CAD KYI BYA BA SGRUB PA'I SBYOR BA 'BYUNG BA'I PHYIR RO,
,BTZUN PA SHA RA DVA TI'I BU GZHAN YANG BZHI PO 'DI DAG NI BYANG
CHUB SEMS DPA'I SBYOR BA MI ZAD PA ZHES BYA BA LA

SOGS PAS KYANG BYANG CHUB SEMS DPA'I SBYOR BA MI ZAD PA, GZUNGS
SLA ZHING GO SLA BAR BYA BA'I PHYIR BZHI TSOMS SU BSHAD PA DE
BSTAN PA'O, ,YANG SBYOR BA BZHI STE, 'KHOR BA YONGS SU MI GTONG
BA'I SBYOR BA DANG, 'KHOR BA NA NYON MONGS PA MED PA'I THABS KYI
SBYOR BA DANG, THA DAD

@51A *, ,PA'I SA BON BRTAS PA'I SA LA SBYOR BA DANG, THA DAD PA'I
SA BON BRTAS PA'I RGYU LA SBYOR BA'O, ,DE LA BYANG CHUB KYI SEMS
KYI SBYOR BA MI ZAD PA ZHES BYA BAS 'KHOR BA YONGS SU MI GTONG
BA'I SBYOR BA BSTAN TE, BYANG CHUB KYI SEMS KYIS NI 'KHOR BA
YONGS SU MI GTONG BAR BYED DO, ,

BYANG CHUB KYI SEMS DANG LDAN PA RNAMS 'KHOR BA MI GTONG BAR BYED
PA'I PHYIR RO, ,CHOS SBYIN PA RNAM PAR GROL BA'I SBYOR BA MI ZAD
PA ZHES BYA BAS 'KHOR BA NA NYON MONGS PA MED PA'I THABS KYI
SBYOR BA BSTAN TE, DE LA SBYIN PA RNAM PA GSUM PO ZANG ZING SBYIN
PA DANG, MI 'JIGS PA SBYIN PA DANG, CHOS

SBYIN PA LAS CHOS SBYIN PAS NI SEMS CAN RNAMS 'KHOR BA NA NYON
MONGS PA MED PAR 'GYUR BAS NA, CHOS SBYIN PA NI NYON MONGS PA MED
PA'I SBYOR BA MI ZAD PA'O ZHES BYA BA'O, ,SEMS CAN YONGS SU SMIN
PAR BYED PA'I SBYOR BA MI ZAD PA ZHES BYA BAS THA DAD PA'I SA BON
BRTAS PA'I SA LA SBYOR BA

BSTAN TE, DE LA RNAM PAR GROL BA SMIN PAR BYED PA'I SHES RAB
BSKYED PA NI YONGS SU SMIN PAR BYED PA'O ZHES BYA'O, ,DE BAS NA
SEMS CAN GYI SEMS KYI RGYUD LA RNAM PAR GROL BA YONGS SU SMIN PAR
BYED PA'I SHES RAB BSKYED PA NI, SEMS CAN YONGS SU SMIN PAR BYED
PA'I SBYOR BA MI ZAD BA ZHES

BYA'O; ,DGE BA'I RTZA BA BSAGS PA'I SBYOR BA MI ZAD PA STE ZHES
BYA BAS THA DAD PA'I SA BON BRTAS PA'I RGYU LA SBYOR BA BSTAN TE,
RNAM PAR GROL BA SMIN PAR BYED PA'I SHES RAB DE YANG 'DOD MA
CHAGS PA LA SOGS PA'I DGE BA'I RTZA BA BSAGS PA LAS 'BYUNG STE,
DE BAS NA 'DOD MA CHAGS PA LA

SOGS PA'I DGE BA'I RTZA BA LA SOGS PAR BYED PA NI DGE BA'I RTZA
BA BSAGS PA'I SBYOR BA MI ZAD PA ZHES BYA'O, ,RNAM PA GZHAN DU NA
BYANG CHUB KYI SEMS KYI SBYOR BA MI ZAD PA ZHES BYA BA LA SOGS PA
BZHI TSAN NGES DON RNAM PA BZHIS BSTAN TE MI 'DOD PA'I GNYEN PO
DANG, THABS MI SHES PA'I GNYEN PO

DANG; SHES RAB MED PA'I GNYEN PO DANG, BSOD NAMS MED PA'I GNYEN
PO STE, BYANG CHUB KYI SEMS KYIS NI BLA NA MED PA'I BYANG CHUB
'DOD PAR 'GYUR, CHOS SBYIN PAS NI BLA NA MED PA'I BYANG CHUB
BSGRUB PA'I THABS SHES PAR 'GYUR, SEMS CAN YONGS SU SMIN PAR BYED
PAS NI SEMS CAN RNAMS KYI

@51B SEMS KYI RGYUD LA RNAM PAR GROL BA SMIN PAR BYED PA'I SHES
RAB SKYED PAR 'GYUR, DGE BA'I RTZA BA BSAGS PA'I SBYOR BAS NI
SEMS CAN DGE BA'I RTZA BAS DBUL BA RNAMS LA BSOD NAMS DPAG TU MED
PA SOGS PA'I PHYIR RO, ,GZHAN YANG SBYOR BA MI ZAD PA BZHI STE
ZHES BYA BA LA SOGS PAS SBYOR

BA MI ZAD PA RNAM GRANGS BZHIS STON TE, YUL LA CHAGS PA'I GNYEN
PO LA SBYOR BA DANG, BSOD NAMS KYI TSOGS LA SBYOR BA DANG, YE
SHES KYI TSOGS LA SBYOR BA DANG, THABS MKHAS PA'I SBYOR BA'O, ,DE
LA DGON PA LA GNAS SHING SBYANGS PA'I YON TAN DANG, YO BYAD
BSNYUNGS PA'I

RJES SU 'GRO BA LA MI NGOMS PA'I SBYOR BA MI ZAD PA ZHES BYA BAS
YUL LA CHAGS PA'I GNYEN PO LA SBYOR BA BSTAN TE, DE YANG GANG NA
CHAGS PA MED PA DANG, GANG GIS CHAGS PA MED PAS YUL LA CHAGS PA'I
GNYEN POR 'GYUR TE, DGON PA LA GNAS PA DANG, TSIG PHYI MA RNAMS
KYIS RANG

BZHIN BSTAN TO, ,BSOD NAMS DANG YE SHES KYI TSOGS BSAGS PA LA MI
NGOMS PA'I SBYOR BA MI ZAD PA ZHES BYA BAS BSOD NAMS KYI TSOGS LA
SBYOR BA BSTAN TE, DE LA TSAD MED PA BZHI DANG LDAN PA NI BSOD
NAMS KYI TSOGS SO, ,BYANG CHUB KYI PHYOGS SUM CU RTZA BDUN DANG
LDAN PA'I TING NGE 'DZIN

NI YE SHES KYI TSOGS SO, ,YANG NA SBYIN PA DANG TSUL KHRIMS DANG
BZOD PA GSUM NI BSOD NAMS KYI TSOGS SO, ,BSAM GTAN DANG, SHES RAB
GNYIS NI YE SHES KYI TSOGS SO, ,TSOGS DE GNYIS BSAG PA LA CHOG MI
SHES PAR SBYOR BA NI MI NGOMS PA'I SBYOR BA MI ZAD PA ZHES BYA'O, ,

THOS PA BTZAL BA LA MI NGOMS PA'I SBYOR BA MI ZAD PA ZHES BYA BAS
YE SHES KYI TSOGS LA SBYOR BA BSTAN TE, TSOGS KYI SGRA NI RGYU'I
DON TO, ,DAM PA'I CHOS MNYAN PA LA CHOG MI SHES PAR SBYOR BA LA
YE SHES SKYE BAR 'GYUR BA'I PHYIR RO, ,BYANG CHUB TU YONGS SU
BSNGO BA'I SHES PAS MI NGOMS PA'I SBYOR

BA MI ZAD PA ZHES BYA BAS THABS LA MKHAS PA'I SBYOR BA STE, DGE
BA'I RTZA BA THAMS CAD BLA NA MED PA'I BYANG CHUB TU YONGS SU
BSNGO BA LA MKHAS PA NI BYANG CHUB TU BSNGO BA SHES PA STE, DE
LTAR BSNGOS NAS DGE BA'I RTZA BA CHUNG NGU YANG BLA NA MED PA'I
BYANG CHUB THOB KYI BAR DU BAR MA DOR ZAD PAR MI 'GYUR BAR BRTZON

@52A *, ,'GRUS MI ZAD PA'I SKABS NAS RGYA MTSO CHEN PO CHU'I
THIGS PA LTUNG BA'I DPES BSTAN PA LTA BU YIN PAS THABS LA MKHAS
PA'I SBYOR BA ZHES BYA'O, ,GZHAN YANG SBYOR BA MI ZAD PA BZHI
ZHES BYA BA LA, YI GE DANG RTZIS DANG LAG RTZIS LA SOGS PA SHES
PA NI BGRANG BA RTOG PA'I

SBYOR BA MI ZAD PA'O, ,BRE DANG SRANG LA SOGS PAS GZHAL BA SHES
PA NI GZHAL BA RTOGS PA'I SBYOR BA MI ZAD PA'O, ,GOS DANG RIN PO
CHE LA SOGS PA BRTAG PA SHES PA NI DPYAD PA RTOGS PA'I SBYOR BA
MI ZAD PA'O, ,MI GLANG PO CHE DANG RTA LA SOGS PA'I SHA MTSAN
DANG DPYAD LA SOGS PA SHES PA

NI SO SOR BRTAG PA RTOG PA'I SBYOR BA MI ZAD PA'O, ,GZHAN YANG
SBYOR BA MI ZAD PA BZHI STE ZHES BYA BAS RNAM GRANGS GZHAN DU
SBYOR BA MI ZAD PA BZHI BSTAN TE, SDUG BSNGAL BA DANG KUN 'BYUNG
BA RTOGS PA LA SBYOR BA DANG, 'GOG PA DANG LAM RTOGS PA LA SBYOR
BA DANG, KUN NAS NYON MONGS PA'I

NYES DMIGS BRJOD PA'I SBYOR BA DANG, RNAM PAR BYANG BA'I PHAN YON
BRJOD PA'I SBYOR BA'O, ,DE LA KUN NAS NYON MONGS PA'I RGYU RTOGS
PA'I SBYOR BA MI ZAD PA ZHES BYA BAS SDUG BSNGAL DANG KUN 'BYUNG
BA RTOGS PA LA SBYOR BA BSTAN TE, KUN NAS NYON MONGS PA NI SDUG
BSNGAL GYI BDEN PA LA BYA STE, KHAMS

GSUM GYI 'KHOR BA NI KUN NAS NYON MONGS PA YIN PA'I PHYIR RO,
,DE'I RGYU NI KUN 'BYUNG BA'I BDEN PA YIN TE, SDUG BSNGAL GYI
RGYU KUN 'BYUNG BA YIN PAR SHES NA KUN NAS NYON MONGS PA'I SBYOR
BA MI ZAD PA ZHES BYA'O, ,RNAM PAR BYANG BA'I RGYU RTOGS PA'I
SBYOR BA MI ZAD PA ZHES BYA BAS

'GOG PA DANG LAM RTOGS PA LA SBYOR BA BSTAN TE, RNAM PAR BYANG BA
NI 'GOG PA'I BDEN PA YIN LA, DE'I RGYU NI LAM GYI BDEN PA YIN TE,
DE LTAR SHES NAS RNAM PAR BYANG BA'I RGYU RTOGS PA'I SBYOR BA MI
ZAD PA ZHES BYA'O, ,KUN NAS NYON MONGS PA'I RGYU YONGS SU BRJOD
PA'I SBYOR BA MI ZAD PA ZHES BYA BAS KUN

NAS NYON MONGS PA'I NYES DMIGS BRJOD PA'I SBYOR BA BSTAN TE, SDUG
BSNGAL GYI BDEN PA NI RTAG PA DANG, SDUG BSNGAL BA DANG, STONG PA
DANG BDAG MED PA YIN LA, DE'I RGYU KUN 'BYUNG BA DANG, RAB TU
'BYUNG BA DANG, RGYU DANG RKYEN YIN TE, DE LTAR STON PA NI KUN
NAS NYON MONGS PA'I RGYU

@52B YONGS SU BRJOD PA'I SBYOR BA MI ZAD PA ZHES BYA'O, ,RNAM PAR
BYANG BA'I YON TAN DANG, PHAN YON YONGS SU BRJOD PA'I SBYOR BA MI
ZAD PA ZHES BYA BAS RNAM PAR BYANG BA'I PHAN YON BRJOD PA'I SBYOR
BA BSTAN TE, DE LA 'GOG PA'I BDEN PA NI 'GOG PA DANG, ZHI BA DANG
GYA NOM PA DANG, NGES PAR 'BYUNG BA

YIN LA, LAM GYI BDEN PA NI LAM DANG, RIGS PA DANG, SGRUB PA DANG,
NGES PAR 'BYUNG PAR BYED PA YIN TE, DE LTAR STON PA NI RNAM PAR
BYANG BA'I YON TAN DANG, PHAN YON YONGS SU BRJOD PA'I SBYOR BA NI
MI ZAD PA ZHES BYA'O, ,TSIG DE DAG NYID KYI RNAM GRANGS GZHAN DU
DON RNAM PA BZHIS

STON TE, 'KHOR BA'I RGYU STON PA LA SBYOR BA DANG, MYA NGAN 'DAS
PA'I LAM STON PA LA SBYOR BA DANG, 'KHOR BA'I RGYU'I NYES DMIGS
BSTAN PA'I SBYOR BA DANG, MYA NGAN LAS 'DAS PA'I PHAN YON BSTAN
PA'I SBYOR BAS TE, MDO'I TSIG BZHI DANG GO RIMS BZHIN DU SBYAR
RO, ,GZHAN YANG SBYOR BA MI ZAD

PA BZHI STE ZHES BYA BAS RNAM GRANGS GZHAN DU SBYOR BA MI ZAD PA
BZHI BSTAN TE, PHUNG PO RNAMS SGYU MA LTA BUR MKHAS PA LA SBYOR
BA DANG, KHAMS GSUM GRONG STONG PA LTA BUR MKHAS PA LA SBYOR BA
DANG, SKYE MCHED RNAMS SBRUL GDUG PA'I DUG BZHIN DU MA RUNGS PAR
BYED PAR MKHAS PA LA SBYOR BA DANG, DNGOS

PO RNAMS RKYEN LAS 'BYUNG BA YIN PAR MKHAS PA LA SBYOR BA STE, DE
LA PHUNG PO LNGA NI SGYU MA DANG 'DRA, KHAMS BCO BRGYAD NI BDAG
DANG BDAG GI DANG BRAL TE GRONG STONG PA DANG 'DRA, MIG LA SOGS
PA'I SKYE MCHED KYIS NI GZUGS LA SOGS PA LA DMIGS TE, 'DOD CHAGS
LA SOGS PA SKYED PA'I

SGO NAS RANG GI DGE BA'I RTZA BA SROG DANG 'DRA BA MA RUNGS PAR
BYED PAS SKYE MCHED NI SBRUL GDUG PA LTA BU'I DUG DANG 'DRA, PHYI
NANG GI DNGOS PO THAMS CAD NI RGYU DANG RKYEN LAS 'BYUNG BA YIN
NO ZHES PHUNG PO DANG KHAMS DANG SKYE MCHED DANG RTEN CING 'BREL
BAR 'BYUNG BA'I MTSAN NYID DE LTAR SHES NA PHUNG PO DANG, KHAMS

DANG; SKYE MCHED DANG, RTEN CING 'BREL BAR 'BYUNG PA LA BRTAG
PA'I SBYOR BA MI ZAD PA ZHES BYA BA GO RIMS BZHIN DU SBYAR RO,
,YANG SBYOR BA MI ZAD PA ZHES RNAM GRANGS GZHAN DU STON TE, 'DU
BYED MI RTAG PAR YONGS SU BRTAN PA'I SBYOR BA MI ZAD PA ZHES BYA
LA, JI TZAM 'DU BYED DU GYUR PA THAMS

@53A *, ,CAD NI MI RTAG PA YIN LA, BYANG CHUB SEMS DPAS KYANG DE
LTAR BSTAN PA LA SBYOR BA MI ZAD PA'I PHYIR 'DU BYED MI RTAG PAR
YONGS SU BSTAN PA'I SBYOR BA MI ZAD PA ZHES BYA'O, ,DE BZHIN DU
'DU BYED ZAG PA DANG BCAS PA THAMS CAD SDUG BSNGAL BA DANG, 'DUS
BYAS DANG 'DUS MA BYAS

KYI CHOS THAMS CAD BDAG MED PA DANG, NYON MONGS PA DANG BRAL BA
NI MYA NGAN LAS 'DAS PA ZHI BA STE, DE LA DGOD PA'I PHYIR BSTAN
PA'I SBYOR BA MI ZAD PA ZHES BYA'O, ,BTZUN PA SHA RA DVA TI'I BU
MDOR NA ZHES BYA BA LA SOGS PA NI, GONG DU SMOS PA'I SBYOR BA DE
DAG CI'I PHYIR MI ZAD PA'I GTAN

TSIGS MDOR BSDUS NAS STON TE, THAMS CAD MKHYEN PA'I YE SHES NAM
MKHA' DANG 'DRA BAR ZAD MI SHES PA YIN LA, BYANG CHUB SEMS DPA'I
SBYOR BA KUN KYANG DE LA GZHOL ZHING 'BAB LA BAB PAS MI ZAD PA
STE, SBYOR BA DANG PO RTZOM PA DANG, BAR DU SGOM PA DANG, MTHAR
PHYIN PA'I

BYE BRAG GIS TSIG GSUM SMOS SO, ,SBYOR BA MI ZAD PA BSHAD ZIN
TO,, ,,KHYAD PAR DU 'GRO BA'I BYANG CHUB SEMS DPA' NI GONG NAS
GONG DU KHYAD PAR DU 'GRO BA'I MCHOG GI GNAS MNGON PAR TSOL BA'I
TSUL DANG, THABS LA MANG DU BSTAN PA GANG YIN PA DE BSTAN PA'I
PHYIR RO, ,

BTZUN PA SHA RA DVA TI'I BU GZHAN YANG BYANG CHUB SEMS DPA' RNAMS
KYI LHAG PA'I BSAM PA MI ZAD PA YIN ZHES BYA BA LA SOGS PA GSUNGS
SO, ,DE LA LHAG PA'I BSAM PA MI ZAD PA YANG, RANG BZHIN MI ZAD PA
DANG, LAS MI ZAD PA DANG, RGYU MI ZAD PA RNAM PA GSUM DU BLTA BAR
BYA STE, DE DAG

GIS RIM BZHIN DU MI ZAD PA GANG YIN PA DANG, JI LTAR MI ZAD PA
DANG, GANG DAG GIS MI ZAD PA BSTAN TO, ,RANG BZHIN MI ZAD PA
BSTAN PA'I PHYIR, DE CI'I PHYIR ZHE NA ZHES BYA BA LA SOGS PA
GSUNGS SO, ,DE LA SANGS RGYAS KYI CHOS RNAMS LA MOS PA DANG, SO
SOR RTOG PA DANG, NGES PAR

'BYED PA DAD PA SNGON DU 'GRO BA DANG, CHOS RNAM PAR 'BYED PA
SNGON DU 'GRO BA GANG YIN PA DE NI BYANG CHUB SEMS DPA'I LHAG
PA'I BSAM PA ZHES BYA'O, ,BYANG CHUB SEMS DPA'I LHAG PA'I BSAM PA
DE DAG KYANG MDOR BSDUS NA BCO LNGAR RIG PAR BYA STE, BCO LNGA
GANG ZHE NA, MCHOG GI BSAM PA DANG,

@53B TSUL KHRIMS KYI BSAM PA DANG, PHA ROL TU PHYIN PA'I BSAM PA
DANG, DE KHO NA'I DON GYI BSAM PA DANG, MTHU'I BSAM PA DANG, PHAN
PA'I BSAM PA DANG, BDE BA'I BSAM PA DANG, LHUG PA'I BSAM PA DANG,
BRTAN PA'I BSAM PA DANG, MI SLU BA'I BSAM PA DANG, MA DAG PA'I
BSAM PA DANG,

DAG PA'I BSAM PA DANG, SHIN TU DAG PA'I BSAM PA DANG, TSAR GCAD
PA'I BSAM PA DANG, LHAN CIG SKYES PA'I BSAM PA'O, ,DE LA SANGS
RGYAS DANG, CHOS DANG, DGE 'DUN DKON MCHOG RNAMS LA BYANG CHUB
SEMS DPA'I LHAG PA'I BSAM PA GANG YIN PA DE NI MCHOG GI BSAM PA
ZHES

BYA'O; ,BYANG CHUB SEMS DPA'I TSUL KHRIMS KYI SDOM PA YANG DAG
PAR BLANGS PA LA LHAG PA'I BSAM PA GANG YIN PA DE NI TSUL KHRIMS
KYI BSAM PA ZHES BYA'O, ,SBYIN PA DANG, BZOD PA DANG, BRTZON
'GRUS DANG, BSAM GTAN DANG, SHES RAB YANG DAG PAR 'GRUB PAR BYA
BA'I LHAG PA'I

BSAM PA GANG YIN PA DE NI PHA ROL TU PHYIN PA'I BSAM PA ZHES
BYA'O, ,CHOS DANG GANG ZAG LA BDAG MED PA DON DAM PA CHOS KYI DE
BZHIN NYID ZAB MO LA LHAG PA'I BSAM PA GANG YIN PA DE NI DE KHO
NA'I DON GYI BSAM PA ZHES BYA'O, ,SANGS RGYAS DANG BYANG CHUB
SEMS DPA' RNAMS KYI MNGON PAR SHES

PA'I MTHU BSAM GYIS MI KHYAB PA LA LHAG PA'I BSAM PA GANG YIN PA
DE NI MTHU'I BSAM PA ZHES BYA'O, ,SEMS CAN RNAMS LA DGE BA'I SEMS
NYE BAR SGRUB PAR 'DOD PA NI PHAN PA'I BSAM PA ZHES BYA'O, ,SEMS
CAN RNAMS LA ZANG ZING MED PA'I SEMS DANG, SDUG PA'I RNAM PAR
SMIN PA DANG

'BREL PA MED PA'I SEMS NI LHUG PA'I BSAM PA ZHES BYA'O, ,BLA NA
MED PA YANG DAG PAR RDZOGS PA'I BYANG CHUB TU SEMS GCIG TU NGES
PA NI BRTAN PA'I BSAM PA ZHES BYA'O, ,SEMS CAN GYI DON GYI THABS
DANG, BYANG CHUB KYI THABS LA PHYIN CI MA LOG PA'I SHAS PA DANG
LDAN PA'I MOS PA NI MI SLU

BA'I BSAM PA ZHES BYA'O, ,MOS PAS SPYOD PA'I SA THAMS CAD LA
BYANG CHUB SEMS DPA' RNAMS KYI LHAG PA'I BSAM PA GANG YIN PA DE
NI MA DAG PA'I BSAM PA ZHES BYA'O, ,BSAM PA DAG PA'I SA NAS BZUNG
STE, SPYOD PA NGES PA'I SA'I BAR LA BYANG CHUB SEMS DPA' RNAMS
KYI LHAG PA'I BSAM PA NI

@54A *, ,DAG PA'I BSAM PA ZHES BYA'O, ,MTHAR THUG PAR GYUR PA'I
SA LA BYANG CHUB SEMS DPA' RNAMS LHAG PA'I BSAM PA NI SHIN TU DAG
PA'I BSAM BA ZHES BYA'O, ,DE LA MA DAG PA'I BSAM PA GANG YIN PA
DE NYID NI TSAR BCAD PA ZHES BYA'O, ,SO SOR BRTAG PAR BYA BA YIN
PA'I PHYIR

RO; ,DAG PA DANG SHIN TU DAG PA'I LHAG PA'I BSAM PA GANG YIN PA
DE NI LHAN CIG SKYES PA'I BSAM BA ZHES BYA STE, RANG BZHIN GYI
DE'I BDAG NYID DU GYUR PA DANG, RTEN LA SHIN TU GNAS PA'I PHYIR
RO, ,BYANG CHUB SEMS DPA' RNAMS NI MDOR BSDU NA LHAG PA'I BSAM PA
DGE BA THAMS CAD DU

RTOGS PA BCO LNGA PO 'DI DAG GIS BYA BA BCU BYED DE, BCU GANG ZHE
NA, MCHOG GI BSAM PAS NI DGON MCHOG LA MCHOD BA BYANG CHUB KYI
TSOGS THAMS CAD KYI MCHOG TU GYUR PA'I RNAM PA THAMS CAD LA SBYOR
BAR BYED DO, ,TSUL KHRIMS KYI BSAM PAS NI BYANG CHUB SEMS DPA'I
TSUL KHRIMS KYI

SDOM PA YANG DAG PAR BLANGS PA LA SROG GI PHYIR BSAMS BZHIN DU
NYES PAR 'BYUNG BAR MI BYED LA, NYES PAR BYUNG NA YANG MYUR BA
MYUR BAR SO SOR 'CHAGS PAR BYED DO, ,PHA ROL TU PHYIN PA'I BSAM
PA NI DGE BA'I CHOS RNAMS BSGOM PA RTAG TU BYED BAS BAG YOD PAR
GNAS SHING MCHOG TU

BAG YOD PAR GNAS PAR BYED DO, ,DE KHO NA'I DON GYIS LHAG PA'I
BSAM PA NI SEMS CAN GYI PHYIR KUN NAS NYON MONGS PA CAN MA YIN
PA'I SEMS KYIS 'KHOR BA NA 'KHOR BAR YANG BYED LA, MYA NGAN LAS
'DAS PA LHAG PA'I BSAM PA MI GTONG BAR YANG BYED DO, ,MTHU'I LHAG
PA'I BSAM PAS NI BSTAN

PA LA SNYING THAG PA NAS DAD CING STON PAR YANG BYED LA, BSGOM PA
LA YANG GCES PAR 'DZIN TE, 'DOD PA SKYES PAS SHAS CHER GNAS LA,
THOS PA DANG BSAM PA TZAM GYIS CHOG PAR MI 'DZIN TO, ,PHAN PA'I
BSAM PA DANG, BDE BA'I BSAM PA DANG, LHUG PA'I BSAM PAS NI SEMS

CAN DON GYI BYA BA RNAM PA THAMS CAD LA SBYOR BAR BYED DO, ,SBYOR
BA BYAS NAS KYANG YONGS SU MI SKYO'O, ,BRTAN PA'I LHAG PA'I BSAM
PAS NI BRTZON 'GRUS 'BAR BA DANG, BRTZON 'GRUS RGYA CHEN PO YANG
DAG PAR RTZOM PAR GNAS TE, SBYOR BA LHOD PAR MI 'GYUR ZHING,
SBYOR BA NYAMS PAR MI 'GYUR

@54B RO; ,MI SLU BA'I LHAG PA'I BSAM PAS NI DGE BA'I CHOS MNGON
PAR SGRUB PA DE DANG DE DAG LA MNGON BAR SHES PA MYUR BAR 'GYUR
TE, KHYAD PAR THOB PA DMA' BA DANG, ,CHUNG DU TZAM DANG, NGAN
NGON TZAM GYIS KYANG CHOG PAR MI 'DZIN TO, ,TSAR BCAD PA'I LHAG
PA'I BSAM PAS NI LHAN CIG SKYES

PA'I LHAG PA'I BSAM PAR 'DREN TO, ,LHAN CIG SKYES PA'I LHAG PA'I
BSAM PAS NI LHA DANG MI RNAMS KYI DON DANG PHAN PA DANG, BDE BA'I
PHYIR MYUR DU BLA NA MED PA YANG DAG PAR RDZOGS PA'I BYANG CHUB
MNGON PAR RDZOGS PAR 'TSANG RGYA BAR BYED DO, ,LHAG PA'I BSAM PA
BCO LNGA PO DE DAG DANG, MDO

'DI LAS GSUNGS PA'I LHAG PA'I BSAM PA DANG, BYANG CHUB SEMS DPA'I
SPYOD PA 'BYUNG BA DAG KYANG MTHUN MTHUN DU SBYAR RO, ,BYANG CHUB
SEMS DPA'I BSAM PA LA CI'I PHYIR LHAG PA'I BSAM PA ZHES BYA SNYAM
NAS DRI BA'I PHYIR DE CI'I PHYIR ZHE NA ZHES SMOS TE, GONG DU
BSHAD PA'I BSAM PA

BAS KYANG, DMIGS PA DANG YON TAN 'OG NAS 'BYUNG BA'I TSUL LTA BUR
'PHAGS PA 'AM, YANG NA BYANG CHUB SEMS DPA' RNAMS KYI BSAM PA NI
RTAG TU BDAG DANG GZHAN GYI DON DU SEMS PAS NA LHAG PA'I BSAM BA
ZHES BYA STE, DES NA DGE BA'I RTZA BA THAMS CAD LA LHAG PAR DMIGS
PA'I

PHYIR ZHES BYA BA LA SOGS PA GSUNGS SO, ,DGE BA'I RTZA BA THAMS
CAD LA JI LTAR LHAG PAR DMIGS PA NI THA NA BYANG CHUB SEMS DPA'
GANG CI SEMS PA DE THAMS CAD DGE BA'I RTZA BA LA LHAG PA'I BSAM
PAS DMIGS PAR 'GYUR ZHES BYA BAS BSHAD DE, SA DANG PO LA GNAS
PA'I BYANG CHUB

SEMS DPA' RNAMS JI TZAM DU SEMS KYI G-YO BA DANG, RTOG PA 'BYUNG
BA THAMS CAD DGE BA'I RTZA BA LA LHAG PAR DMIGS PAR BYED KYI, MI
DGE BA LA MA YIN PAS LHAG PA'I BSAM BA ZHES BYA'O, ,SA DANG PO LA
SOGS PA NAS GNYIS PA LA SOGS PAR 'PHAR ZHING DE LA GNAS PAR BYA
BA'I PHYIR

SA GONG MA'I YON TAN THOB PAR SEMS PA NI, ,'PHO BA'I LHAG PA'I
BSAM BA'O, ,BYANG CHUB SEMS DPA' RNAMS KHAMS GSUM LAS BYE BRAG TU
'PHAGS PAR 'GRO BA'I PHYIR RGAL BA'I LHAG PA'I BSAM PA'O, ,'PHAGS
PA NYAN THOS LA LTOS NAS RANG SANGS RGYAS BYE BRAG TU 'PHAGS PA

@55A *, ,YIN LA; BYANG CHUB SEMS DPA' RNAMS NI DE GNYIS KA LAS
BYE BRAG TU 'PHAGS PAS NA, GONG DANG GONG DU KHYAD PAR DU 'PHAGS
PA STE, DE LTAR KUN GYI GTZO BO'AM DAM PAR GYUR PAS RTZE MOR LHAG
PA'I BSAM PA'O, ,SA DANG PO LA SBYIN PA'I PHA ROL TU PHYIN PA
YONGS SU RDZOGS

NAS SKAD CIG MA GCIG LA 'JIG RTEN GYI KHAMS BRGYA G-YO BAR BYED
PA LA SOGS PA NAS, SA RE RE ZHING PHA ROL TU PHYIN PA RE RE
RDZOGS PAR BYAS TE, YON TAN GONG NAS GONG DU LHAG PAR GYUR PA LA,
BYE BRAG GI CHOS KUN 'DZIN PA ZHES BYA'O, ,BYANG CHUB SEMS DPA'
SA BRGYAD PA LA

GNAS PA RNAMS KYI SHES RAB KYI DBANG POS BSAM GTAN LA SOGS PA
BYANG CHUB KYI PHYOGS KYI CHOS RNAMS DANG, STOBS DANG MI 'JIGS PA
LA SOGS PA SANGS RGYAS KYI CHOS THAMS CAD RNAM PAR SMIN PA'I TSUL
GYIS GSAL BAR MNGON SUM DU GYUR PAS NA SANGS RGYAS KYI CHOS THAMS
CAD LA MNGON SUM

DU LHAG PA'I BSAM PA ZHES BYA'O, ,BYANG CHUB SEMS DPA'I SA GONG
NAS GONG DU KHYAD PAR DU THOB BAR BYED PA'I RGYU PHA ROL TU PHYIN
PA DANG, TSAD MED PA LA SOGS PA NI KHYAD PAR DU 'PHAGS PA'I CHA
DANG MTHUN BA'I CHOS RNAMS TE, DE DAG LA 'DRIS PAR BYED PA NI
LHAG PAR DMIGS PA ZHES BYA'O, ,

RTZOM PA THAMS CAD NI BDAG DANG GZHAN GYI DON BYA BA'O, ,NYAMS
'OG TU CHUD PAR BYED PA NI MTHAR 'BYIN PA STE, BDAG DANG GZHAN
GYI DON MTHAR 'BYIN PA LA DE SKAD CES BYA'O, ,BYANG CHUB SEMS
DPA'I SA DANG PO THOB PA'I 'OG TU SA DE NYID LAS SA BCU PA'I BAR
GYI MI MTHUN PA'I PHYOGS DANG GNYEN PO

LA SOGS PA SANGS RGYAS DANG BYANG CHUB SEMS DPA' DAG DANG DGE
BA'I BSHES GNYEN RNAMS LAS YONGS SU TSOL ZHING 'DRI BAS MI SKYO
BAR BYAS PA'I PHYIR SA YONGS SU SBYANG BAR BYA BA'I KHYAD PAR LA
NGES TE, DE LTAR NA 'BAD PAS YONGS SU MI SKYO BAS NA NGES PAR
BYAS PA'I LHAG PA'I BSAM PA ZHES BYA'O, ,

RGYAN DANG GLU GAR LA SOGS PA DREGS PA'I YAN LAG SPANGS TE, SKRA
DANG KHA SPU BREGS PA LA SOGS PA RAB TU BYUNG BA'I CHA LUGS 'DZIN
CING BRTUL ZHUGS KYI TSOGS RDZOGS PAR BYED BA NI, BRTUL ZHUGS
THAMS CAD RDZOGS PAR BYED PA STE, DE LTA BU LA GOMS PAS CHA LUGS
MDZES PA LHUN GYIS

@55B GRUB PA LA BRTUL ZHUGS GRUB PA'I LHAG PA'I BSAM PA ZHES
BYA'O, ,BLA NA MED PA'I BYANG CHUB SGRUB PA LA GROGS BDAG YIN TE,
GZHAN GYI GROGS BYAS SHING BTANG DU MED PA'I PHYIR, GO SKABS MED
PA'I LHAG PA'I BSAM PA'O, ,DMU RGOD RNAM PA BZHI PO YANG DAG PA'I
SGRUB PA LA 'DUG TU MI BTUB

PAS GNAS LA DMU RGOD DANG, YANG DAG PA'I LAM DU 'JUG TU MI BTUB
PAS 'JUG PA LA DMU RGOD DANG, SPYOD PA NYAMS BZHIN DU DAD PAS
BYIN PA CHUD GSON PAR BYED PAS SPYOD PA DMU RGOD DANG, BYANG CHUB
SEMS DPA' CANG SHES RNAMS KYI NANG NA LTA BA DANG SPYOD PA LA
SOGS PA MI MTHUN PAR

'GROGS PA DMU RGOD DE, RTA DMU RGOD DANG 'DRA BA'I SKYON DE DAG
SPANGS TE, DMU RGOD MA YIN PAS NA CANG SHES PA'I LHAG PA'I BSAM
PA ZHES BYA STE, RTA CANG SHES BZHIN NO, ,BSLAB PA GSUM LA GNAS
TE SO SO'I SKYE BO'I SA LAS 'DAS PAS 'PHAGS PA YIN LA, BSLAB PA
GSUM GYIS DBANG PO'I

SGO BSDAMS PA LA SOGS PAS SEMS DUL BAR GYUR PAS NA DUL BA'I SA'I
LHAG PA'I BSAM PA'O, ,SKYE BO GANG DAG MTHONG NA 'DOD CHAGS LA
SOGS PA NYON MONGS PA SKYE BAR 'GYUR BA'I SKYE BO MI SRUN PA DANG
MA 'DRES LA, NYON MONGS PA NYID DANG MA 'DRES PAS NA MA 'DRES
PA'I LHAG PA'I

BSAM PA'O, ,YAN LAG GI DAM PA MGO YONGS SU GTONG BA LA SOGS PAS
NI SHIN TU BYA DKA' BA'I PHA ROL TU PHYIN PA DRUG PO 'DI LTA BU
DAG 'PHAGS PA NYAN THOS LA SOGS PA GZHAN GYI BYA DKA' STE, KUN
GYI SPYOD PA LAS LHAG PAS LHAG PA'I BSAM PA ZHES BSHAD DE, SBYIN
PA NI

DNGOS SU ZAD DE, ,TSUL KHRIMS NI GTZUG LAG KHANG NAS BYUNG BA LA
SOGS PA CHAD PA BCAD PAR 'OS PA DAG GI DPUNG GNYEN BYED PA DANG,
SEMS CAN MTHU CHUNG BA GDOL PA LA SOGS PAS SPYO BA LA SOGS PA'I
NYES PA DANG DU LEN PA DANG, 'JIG RTEN LAS 'DAS PA'I 'BRAS

BU NYAN THOS DANG, RANG SANGS RGYAS THAMS CAD KYI BYANG CHUB LAG
MTHIL DU 'ONG STE, THOB ZIN PA YANG BOR NAS BLA NA MED PA'I BYANG
CHUB BTZAL DKA' BA TSOL BA DANG, 'JIG RTEN GYI BDE BA THAMS CAD
KYI MCHOG NI BSAM GTAN GYI RO YIN NA, DE LA MA CHAGS PA DANG,
SBYIN BA DANG TSUL

@56A *, ,KHRIMS LA SOGS PA SHES RAB KYI PHA ROL TU PHYIN PAS MA
ZIN NA 'KHOR BAR SKYE BA'I RGYU TZAM DU ZAD PAS SHES RAB KYIS
SMAD PA'I BYA BA YIN NA DGE BA'I RTZA BA DE DAG LA YANG MI SMOD
PAS NA PHA ROL TU PHYIN PA DE DAG BSGRUB PA NI BYA DKA' BA'I LHAG
PA'I BSAM PA ZHES BYA'O, ,SEMS

CAN THAMS CAD KYI BYA BA NI TSE 'DI LA BDE BA DANG TSE PHYI MA LA
PHAN PA'O, ,SHES RAB KYI KHAMS RAB TU DBYE BA LA SOGS PAR RAB TU
BRTAGS PAS NA NGA RGYAL RNAM PA BDUN MED PA'I LHAG PA'I BSAM
PA'O, ,LAN RE BA NI SBYIN PA'I GNAS BZANG PO GDAMS TE GTONG BAR
BYED KYI BYANG CHUB SEMS

DPA' NI LAN RE BA MED PAS NA SEMS CAN THAMS CAD LA 'DRA BAR SBYIN
PA'I GNAS SU SEMS PA'O, ,SANGS RGYAS KYI CHOS ZAB MO NI KUN GYIS
'JUG PAR DKA' BA LA BYA STE STONG PA NYID DO, ,DE LA BYANG CHUB
SEMS DPA' SHES RAB KYIS RAB TU RTOGS PA'I PHYIR MI SDANG STE, MI
SKRAG CES BYA

BA'I THA TSIG GO, ,BYIN GYI RLABS NI BYANG CHUB SEMS DPA'I SHES
RAB LA SOGS PA GONG NAS GONG DU 'BOGS PA LA BYA STE, DES SA NAS
SAR 'GRO BAR KHYAD PAR DU 'GRO BA'I LHAG PA'I BSAM PA ZHES BYA'O,
,KHUR NI RNAM PA BZHI STE, PHUNG PO'I KHUR DANG, NYON MONGS PA'I
KHUR DANG,

DAM BCAS PA'I KHUR DANG, BRTZON PA'I KHUR RNAMS TE, KHUR DOR BAR
BYA BA DANG, SPANG BAR BYA BA DANG, BSGRUB PAR BYA BA DANG, YONGS
SU RDZOGS PAR BYA BA'I PHYIR GO RIMS BZHIN NO, ,DE LA SDUG BSNGAL
YONGS SU SHES PAS NI PHUNG PO'I KHUR BLANGS PA BOR TE, DES PHUNG

PO MED PA'I BDE BA THOB BO, ,KUN 'BYUR BA SPANGS PAS NI NYON
MONGS PA'I KHUR BLANGS PA BOR TE, DES RNAM PAR GROL BA'I BDE BA
THOB PO, ,LAM BSGOMS PAS NI DAM BCAS PA'I KHUR BLANGS PA BOR TE,
DES RDZOGS PA'I BYANG CHUB KYI BDE BA THOB PO, ,'GOG PA MNGON SUM
DU BYAS

PAS NI BRTZON 'GRUS KYI KHUR BLANGS PA POR TE, DES NYE BAR ZHI
BA'I BDE BA THOB PO, ,DE BAS NA KHUR BLANGS PA SGROL BA ZHES BYA
STE, SGROL BA NI BOR BA'I DON TO, ,YANG NA KHUR BLANGS PA NI DAM
BCAS PA LA BYA STE, BLA NA MED PA'I BYANG CHUB SGRUB PAR DAM BCAS
PA BZHIN BYED PAS NA

@56B SGROL BA STE, DE'I PHYIR MA ZHUM PA'I LHAG PA'I BSAM PA ZHES
BYA'O, ,SEMS CAN DANG SANGS RGYAS KYI CHOS YONGS SU SMIN PAR BYA
BA'I PHYIR RTAG TU BRTZON PAS NA BRTZON PA MI ZAD PA'I LHAG PA'I
BSAM PA ZHES BYA'O, ,LAS MI ZAD PA BSTAN PA'I PHYIR, YANG LHAG
PA'I BSAM PA ZHES BYA

BA NI ZHES BYA BA LA SOGS PA GSUNGS SO, ,'BYUNG PO NI MI MA YIN
PA STE, DE DAG LA GNOD PA MI BYED PAS NI, DES PA ZHES BYA'O,
,SEMS CAN RNAMS NI 'GRO BA DRUG GIS BSDUS PA'I SEMS CAN THAMS CAD
LA BYA STE, DE DAG KUN LA BU GCIG PO BZHIN DU BYAMS PA'O, ,

'PHAGS PA NI GANG ZAG CHEN PO BRGYAD LA SOGS PA STE, DE DAG BDAG
GI DGE BA'I BSHES GNYEN DU GYUR PAR SHES NAS DE DAG LA CHOS GOS
DANG BSOD SNYOMS DANG SNYUN GYI RKYEN SMAN GYI YO BYAD LA SOGS
BAS PHAN PAR BYED DO, ,'PHAGS PA MA YIN PA NI SO SO'I SKYE BO
STE, DE DAG LA LAS

DANG NYON MONGS PA'I DBANG DU GYUR ZHES SNYING RJE BA'O, ,BLA MA
NI MKHAN PO DANG SLOB DPON LA SOGS PA STE, DE DAG LA LUS KYIS
PHYAG 'TSAL BA LA SOGS PA BYED PAS NA GUS PA'O, ,DPUNG GNYEN MED
PA NI SKYE BA DANG RGA BA LA SOGS PA'I SDUG BSNGAL GYIS NYEN PA
STE, DE DAG SKYE BA

LA SOGS PA'I SDUG BSNGAL LAS SGROL BAR BYED PAS NA DPUNG GNYEN
NO, ,SKYABS MED PAS NI LHAG MTHONG DANG BRAL BA STE, DE DAG LA
LHAG MTHONG STON PAR BYED PAS SKYABS SO, ,GLING MED PA NI CHU BO
CHEN PO BZHIS BDAS PA STE, DE DAG CHU BO BZHI LAS RLON PAR BYED
PAS NA GLING

NGO; ,MGON MED PA NI ZHI GNAS DANG BRAL BA STE, DE DAG LA ZHI
GNAS STON PAS NA MGON NO, ,GROGS MED PA NI TSE 'DI DANG PHYI MA'I
ZHING BLAS DANG BSOD NAMS LA SOGS PA GROGS MED PA STE, DE DAG LA
TSE 'DI DANG PHYI MA'I DON DU GYUR PA'I GROGS CI RIGS PAR BYED
PAS NA GROGS SO, ,

GYA GYU CAN NI BSAM PA MI DRANG BA'O, ,DMU RGOD NI SMRA BA'I DON
GSAL BAR MI STON PA'O, G-YON CAN NI BDAG GI NYES PA BCAB PA'I
THABS BZUNG STE, GTAM RLUNG LA BSKUR BA'O, ,THIBS PO SPYOD PA NI
GZHAN LA SLU BA'I PHYIR BDAG NYID GZHAN DU GNAS LA GZHAN DU STON
PA'O, ,

@57A *, ,BYAS PA MI GZO BA NI PHAN BTAGS PA MI DRAN PA'O, ,'KHU
BA NI BYANG CHUB SEMS DPA' LA RKU THABS KYIS RGOL BA STE, DE DAG
LA 'DIS BDAG LA PHAN BTAGS SO SNYAM DU BYAS PA TSOR BA'O, ,GNOD
PA BYED PA NI TSE PHYI MA'I DON GYI BGEGS BYED BA'O, ,LOG PAR

GYUR PA NI LAM LOG PAR ZHUGS PA STE, DE DAG YANG DAG PA'I LAM LA
'GOD PAS BDEN PA'O, ,LEGS PAR BYAS PA NI DGE BA BYAS PA'O, ,GZHAN
GYI 'KHRUL PA NI PHA ROL GYI NYES PA BYAS PA'O, ,LOG PAR ZHUGS PA
NI MI DGE BA LA 'JUG PA STE, DE DAG MI DGE BA LAS SLAR BZLOG

PAS NA KUN SRUNG BA'O, ,THABS KYI DGE BA SPYOD PA NI RJES SU YI
RANG BA DANG, BSNGO BA LA MKHAS PA LA SOGS PA'I SGO NAS DGE BA
SPYOD PA STE, DE DAG LA NYES PAR MI LTA BA'O, ,SBYIN PA'I GNAS NI
GANG ZAG YON TAN CAN TE, DE DAG LA RNYED PA DANG BKUR STIS RIM
GRO BYED

PA'O; ,RJES SU BSTAN PAS NI 'DI GYIS SHIG ,'DI NI MA BYED CIG CES
STON PA STE, JI SKAD BSTAN PA BZHIN DU BYED PAS NA MTHUN PAR
'DZIN PA'O, ,GDAMS NGAG GIS GANG ZAG PHA ROL PO'I BSAM PA DANG
BAG LA NYAL LA SOGS PA RTOGS PAR BYA STE, DE DAG GI GNYEN POR MI

SDUG PA 'AM BYAMS PA LA SOGS PA BSGOM PA LA SBYOR BA'O, ,RJES SU
BSTAN PA NI 'JIG RTEN LAS 'DAS PA'I LAM BSTAN PA STE, JI SKAD
BSTAN PA BZHIN BSGRUBS PAS NA BKA' BLO BDE BA'O, ,DGON PAR GNAS
PA LA RTAG TU BYED PA DANG, GUS PAR BYED PA'I PHYIR PHU DUD BYED
PA'O, ,

CHOS GOS LA SOGS PA RNYED PA DANG, PHYAG 'TSAL BA LA SOGS PA BKUR
STI DANG, BSTOD PA'I TSIGS SU BCAD PA DAG LA MA CHAGS PAS NA DON
DU MI GNYER BA'O, ,DAM PA'I CHOS BTZAL BA DANG, SEMS CAN GYI DON
BYA BA'I PHYIR LUS DANG SROG LA MI LTA BA'O, ,LHAG PA'I

BSAM PA DAG PAS NA NYON MONGS PA CAN GYI SEMS KYIS YON TAN YOD
PAR YID CHES PAR BYA BA'I PHYIR SPYOD LAM SGYUR BA'I TSUL 'CHOS
PA MED PA'O, ,NGAG BSDAMS PAS NA NYON MONGS PA CAN GYI SEMS KYIS
BDAG GI YON TAN GLENG BA 'AM, BSTAN PA'I TSUL GYIS TSIG GI LAM
'JAM PO

@57B KUN TU SPYOD PA'I KHA GSAG MED BA'O, ,NAN GYIS SLONG BA NI
THOB KYIS 'JAL BA'O, ,SEMS NYON MONGS PA CAN MA YIN PA NI GNAS
NGAN LEN DANG BRAL TE RTZE GCIG TU GNAS SU BTUB PAS NA LAS SU
RUNG BA'O, ,YE SHES KYI MTHUS 'KHOR BA LA RGYAB KYIS PHYOGS PAR
BYAS KYANG 'KHOR BAR SKYE BA'I

BSOD NAMS KYI DGE BA'I RTZA BA THAMS CAD STZOGS PAS NA 'KHOR BAR
GZHOL BA'O, ,SEMS CAN THAMS CAD KYI DON BYA BAR KHAS BLANGS PAS
NA SEMS CAN GYI DON BYED PA'I TSE PHYI NANG KI SDUG BSNGAL THAMS
CAD LA JI MI SNYAM STE, DE BAS NA, DKA' 'AM SLA 'AM SNYAM PA YI,
,RNAM PAR RTOG PA SPANGS NAS

NI; ,'GRO BA 'DI DAG NYAM THAG CES, ,KHYOD BDAG NYID KYI ZHAL
GYIS BZHES, ,ZHES GSUNGS PA LTA BU'O, ,RGYU MI ZAD PA BSTAN PA'I
PHYIR DE'I PHYIR NA SKYES BU DAM PA DE DAG GI LHAG PA'I BSAM PA
THAMS CAD MI ZAD PA YIN TE ZHES BYA BA LA SOGS PHA GSUNGS SO,
,SBYIN PA DANG

TSUL KHRIMS LA SOGS PA BSOD NAMS SU BGRANG NGO COG THAMS CAD KYI
NYE BAR BSTAN TE BRTAS SHING SMIN PAR BYAS PA DANG, SEMS CAN
MTHA' YAS THAMS CAD NYE BAR 'TSO BA STE, GSOS SU GYUR PA DANG,
LHAG PA'I BSAM PA 'DIS THAMS CAD MKHYEN PA'I YE SHES MI ZAD PA
YANG

DAG PAR BSGRUBS PA RGYU RNAM PAR DAG PA 'DI GSUM GYI PHYIR 'KHOR
BA'I NYON MONGS PA THAMS CAD KYIS ZAD PAR MI NUS ZHES GSUNGS SO,
,LHAG PA'I BSAM PA MI ZAD PA BSHAD ZIN TO,, ,,CHOS LA GNAS PA'I
BYANG CHUB SEMS DPA' NI DRUG STE, PHAN PA'I CHOS THAMS CAD BYED
PA

DANG; CHOS BZHIN BYED PA DANG, CHOS KYI RJES SU SRUNG BAR BYED PA
DANG, CHOS LA BRTZON PA DANG, CHOS LAS MI G-YO BA DANG, CHOS LAS
MI NYAMS PA STE, DE DAG BSTAN PA'I PHYIR DE NAS TSE DANG LDAN PA
SHA RA DVA TI'I BUS BYANG CHUB SEMS DPA' BLO GROS MI ZAD PA LA
'DI SKAD CES

SMRAS SO, ,RIGS KYI BU BYANG CHUB SEMS DPA' RNAMS KYI MI ZAD PA
GZHAN LA LTA YOD DAM ZHES BYA BA LA SOGS PA PHA ROL TU PHYIN PA
DRUG RGYAS PAR GSUNGS SO, ,PHA ROL TU PHYIN PA DRUG GIS BDAG DANG
GZHAN GYI DON BYED PA PHUN SUM TSOGS PA BSTAN TE, SBYIN PA DANG
TSUL KHRIMS DANG BZOD PA

@58A *, ,GSUM GYIS NI GZHAN GYI DON PHUN SUM TSOGS PA BSTAN TE,
BSAM GTAN DANG SHES RAB GNYIS KYIS NI BDAG GI DON PHUN SUM TSOGS
PA BSTAN, BRTZON 'GRUS NI GNYI GAR 'GRO BAR BSTAN TO, ,DE DAG MI
ZAD PA YANG BYANG CHUB TU SEMS SKYED PA DANG,

BSAM PA DANG SBYOR BA DANG, LHAG PA'I BSAM PA MI ZAD PA'I RGYU
LAS BYUNG BA'I PHYIR MI ZAD PAR RIG PAR BYA'O, ,YANG NA BYANG
CHUB TU SEMS BSKYED PA LA SOGS PA BYANG CHUB SEMS DPA'I SPYOD PA
'DI DAG NI BLA NA MED PA'I BYANG CHUB TU BSNGOS PA DANG, SEMS CAN
THAMS CAD KYI CHED DU

BSGRUBS PA DANG, CHOS RNAMS KYI DE BZHIN NYID ZAD MI SHES PA
RTOGS PAR BYA BA'I RGYUR BSGRUB PA DANG, MI GNAS PA'I MYA NGAN
LAS 'DAS PA ZAD MI SHES PA THOB PAR BYA BA'I RGYUR BSGRUB PA'I
PHYIR, MDO 'DI LAS GSUNGS PA'I SPYOD PA DE DAG MI ZAD PAR SHES
PAR BYA STE, MI

ZAD PA BRGYAD CU RE RE LA YANG RGYA CHER SBYAR BAR BYA'O, ,SBYIN
PA MI ZAD PA LA GNAS PA'I BYANG CHUB SEMS DPA' NI PHAN BA'I CHOS
THAMS CAD BYED PA'I BYANG CHUB SEMS DPA' ZHES BYA STE, DE BSTAN
PA'I PHYIR BYANG CHUB SEMS DPA' RNAMS KYI SBYIN PA YANG MI ZAD PA
STE ZHES BYA BA LA SOGS

PA GSUNGS SO, ,SBYIN BA MI ZAD PA NI RNAM PA GSUM STE, 'BRAS BU
YONGS SU BZUNG BA DANG, MI MTHUN PA'I PHYOGS DOR BA'I RANG BZHIN
RNAM PAR DAG PA DANG, GNYEN PO YONGS SU BZUNG BA'I RANG BZHIN
RNAM PAR DAG PAS SBYIN PA MI ZAD PAR RIG PAR BYA'O, ,'BRAS BU
YONGS SU

BZUNG BA YANG PHYI DANG NANG GI SBYIN PA'I BYE BRAG GI RNAM PA
GNYIS TE, DE LA PHYI'I SBYIN PA NI ZAS 'DOD PA RNAMS LA ZAS SBYIN
PA NAS, RTZED MO THAMS CAD GTONG BA'I SBYIN PA'I BAR GYIS BSTAN,
NANG GI SBYIN BA NI RKANG PA SBYIN PA NAS RUS PA DANG RKANG SBYIN
PA'I BAR GYIS BSTAN TO, ,

DE DAG KYANG PHYI'I RGYAL SRID YONGS SU BTANG BA'I DPES NANG GI
YON TAN GYI RGYAL SRID PHUN SUM TSOGS PA BSTAN PA'I PHYIR PHYI'I
SBYIN PA NI BSDUS PA'I DON NYI SHU BZHI'O, ,LONGS SPYOD PHUN SUM
TSOGS PA DANG, YONGS SU LONGS SPYOD PA PHUN SUM TSOGS PA DANG,
YONGS SU LONGS SPYOD PA'I

@58B MTHU'I BSAM PA'I SGO PHUN SUM TSOGS PA DANG, SEMS CAN BYAMS
PA DRAN PAS YID BDE BA PHUN SUM TSOGS PA DANG, MDZOD DRAN NAS YID
BDE BA PHUN SUM TSOGS PA DANG, ROL MO PHUN SUM TSOGS PA DANG,
GRAGS PA BSTOD PA PHUN SUM TSOGS PA DANG, DRI ZHIM BA RANG LAS
BYUNG BA PHUN

SUM TSOGS PA DANG, ZAS KYI RO PHUN SUM TSOGS PA DANG, PHYOGS DANG
'KHOR PHUN SUM TSOGS PA DANG, MAL CHA PHUN SUM TSOGS PA DANG,
STAN RGYA CHEN PO PHUN SUM TSOGS PA DANG, STAN GYI RGYAN PHUN SUM
TSOGS PA DANG, STAN LA REG PA PHUN SUM TSOGS PA DANG, RANG DBANG
YOD

PA PHUN SUM TSOGS PA DANG, SKYES BU CHEN PO SHES PA PHUN SUM
TSOGS PA DANG, 'KHOR RGYA CHEN PO ZIL GYIS GNON PA PHUN SUM TSOGS
PA DANG, YONGS SU 'DZIN PA CHEN PO PHUN SUM TSOGS PA DANG, CHOS
PHUN SUM TSOGS PA DANG, DGOS PA BSAM PA LA MKHAS PA PHUN SUM

TSOGS PA DANG, DBANG PHUN SUM TSOGS PA DANG, CHUNG MA PHUN SUM
TSOGS PA STE, NOR DANG 'BRU DANG MDZOD DANG BANG BA YONGS SU
GTONG BA DANG, GRONG DANG GRONG KHYER LA SOGS PA GTONG BA'I TSIG
GNYIS KYIS DBANG PHUN SUM TSOGS PA BSTAN, GZHAN NI TSIG RE RE
DANG GO RIMS BZHIN SBYAR RO, ,NANG

GI SBYIN PA NI BSDUS PA'I DON BRGYAD PO GNAS PHUN SUM TSOGS PA
DANG, BGO BSHAS SKYE BO BSKYANG BA PHUN SUM TSOGS PA DANG, RANG
RGOL BA'I MTHU PHUN SUM TSOGS PA DANG, LAS KYI MTHA' LA RTOG PAS
BAG MED PA PHUN SUM TSOGS PA DANG, RTZOD PA SBYONG BAS CHAD PA
BCAD BA DANG,

PHAN PAR BYA ZHES PA PHUN SUM TSOGS PA DANG, LONGS SPYOD KYI
'BRAS BUS NYE BAR 'TSO BA PHUN SUM TSOGS PA DANG, LUS PHUN SUM
TSOGS PA LA GNYIS TE, LUS SHIN TU 'JAM PA DANG, SNYING PO'I LUS
SU GYUR PAS BSTAN TE, RKANG PA SBYIN PA MAN CHAD DANG GO RIMS
BZHIN DU SBYAR RO

ZHE'O; ,ZAS KYIS NI BYA BA LNGA BYED DE, 'DI LTAR LTOGS NAS TSE
ZAD PAR 'GYUR BA DANG, BKRES PAS SPOBS PA ZHAN PA DANG, BRU BAS
GDUNGS PA SDUG BSNGAL BA DANG, NYAM CHUNG BAS STOBS MED PA DANG,
RID PAS KHA DOG MI MDZES PA LA ZAS BYIN NA TSE DANG SPOBS PA
DANG, BDE

@59A *, ,BA DANG, STOBS DANG, KHA DOG NYE BAR STON PAR 'GYUR BAS
BYANG CHUB SEMS DPAS KYANG, DE BZHIN GSHEGS PA'I TSE DPAG TU MED
PA DANG, SPOBS PA THOGS PA MED PA DANG, TING NGE 'DZIN DANG,
SNYOMS PAR 'JUG PA'I BDE BA DANG, STOBS BSAM GYIS MI KHYAB PA
DANG,

SPU MDOG MDZES PA NYE BAR BSTAN PAR BYA BA'I PHYIR ZAS 'DOD PA
RNAMS LA ZAS SBYIN PA'O, ,BTUNG BAS NI SEMS CAN SKOM GYIS GDUNGS
PA RNAMS KYIS GDUNG BA'I SRED PA SEL BAR BYED PAS BYANG CHUB SEMS
DPAS KYANG RANG GI NYON MONGS PA DANG SRED PA THAMS CAD BSAL BAR
BYA BA'I PHYIR BTUNG BA

'DOD PA RNAMS LA BTUNG BA SBYIN PA ZHES BYA STE, NYON MONGS PA NI
KHONG KHRO BA LA SOGS PA LA BYA'O, ,SRED BA NI YANG SRID PAR
'BYUNG BAR BYED PA DANG, DGA' BA'I 'DOD CHAGS DANG LDAN PA DANG,
DE DANG DE LA MNGON PAR DGA' BA STE, KHAMS GSUM DU SBYOR BA'I
RGYU'I GTZO BO YIN PAS NA, NYON MONGS PA'I NANG NAS MING GIS

BKAR TE SMRAS SO, ,BZHON PAS NI NGAL BA LA SOGS PA'I SDUG BSNGAL
MED PAR BYED PA DANG, BGROD PA'I GNAS SU PHYIN BA'I 'BYOR PA
GNYIS BYED PAS, BYANG CHUB SEMS DPAS KYANG DE BZHIN GSHEGS PA'I
SNYUN THAMS CAD SPANGS PA'I BDE BA DANG, 'JIG RTEN DANG 'JIG RTEN
LAS 'DAS

PA'I 'BYOR PA THAMS CAD THOB PAR BYA BA'I PHYIR KHYOGS LA SOGS PA
BZHON PA SBYIN PA'O, ,GOS KYIS NI LUS KYI YAN LAG DANG DRI MA LA
SOGS PA'I MI SDUG PA 'GEBS PA DANG, GZHAN GYI MIG SNGAR SDUG PAR
BYED PAS BYANG CHUB SEMS DPAS KYANG NYES PAR SPYOD PA'I SKYON MI
MDZES PA DGAB PA'I PHYIR,

BDAG GI DBANG DU BYAS TE NGO TSA SHES PA DANG, GZHAN GYI DBANG DU
BYAS TE KHREL YOD PA'I GOS GNYIS DANG, DE BZHIN GSHEGS PA'I SKU
GSER GYI KHA DOG LTA BU'I MDOG YONGS SU SBYANGS PA'I PHYIR GOS
'DOD PA RNAMS LA GOS SBYIN PA'O, ,MAR MES NI MUN PA BSAL TE BLTA
BAR BYA BA'I DNGOS PO

THAMS CAD MTHONG BAR BYED PAS BYANG CHUB SEMS DPAS KYANG DE BZHIN
GSHEGS PA'I LHA'I SPYAN STONG GSUM GYI STONG CHEN PO'I 'JIG RTEN
GYI KHAMS THAMS CAD NA GZUGS RAGS PA DANG PHRA BA DANG, NYE BA
DANG RING BA LA SOGS PA YONGS SU GZIGS PAR BYA BA'I PHYIR MAR ME
SBYIN BA'O, ,ROL

@59B MO'I SGRAS NI SEMS CAN RNAMS KYI RNA BA'I DBANG PO SIM PAR
BYED PAS BYANG CHUB SEMS DPAS KYANG DE BZHIN GSHEGS PA'I LHA'I
SNYAN STONG GSUM GYI STONG CHEN PO'I 'JIG RTEN GYI KHAMS NA SGRA
CHEN PO DANG CHUNG DU LA SOGS PA THOGS PA MED PAR GSAN PA YANGS
SU DAG PAR BYA BA'I PHYIR ROL MO'I SGRA SBYIN PA'O, ,

SPOS NI BDUG PA RNAMS SO, ,BYUG PA NI TZAN DAN LA SOGS PA'I LDE
GU STE, DE DAG GIS NI DRI ZHIM PAR BYED PAS DE BZHIN GSHEGS PA'I
RGYUD LA MNGA' BA'I TSUL KHRIMS LA SOGS PAS BYUG PA'I PHYIR SPOS
DANG, BYUG PA SBYIN NO, ,ME TOG PHRENG NI ME TOG BRGYUS PA STE,
DE NI PHAN

TSUN BSKYOD KYANG MI 'BRUL ZHING CHUD ZA BAR MI 'GYUR BAS GZUNGS
DANG, BSHAD PA'I DON MI BRJED PA'I SPOBS PA DANG, BYANG CHUB KYI
PHYOGS SUM CU RTZA BDUN GYI BYANG CHUB KYI YAN LAG GI ME TOG THOB
PAR BYA BA'I PHYIR ME TOG PHRENG BA SBYIN PA'O, ,PHYE MA NI TZAN
DAN DANG GUR GUM LA SOGS

PA'I PHYE MA STE, DE DAG GIS NI DRI ZHIM PAR BYED PAS BYANG CHUB
SEMS DPAS KYANG DE BZHIN GSHEGS PA DANG, BYANG CHUB SEMS DPA' DAG
LA RANG BZHIN GYIS MNGA' BA'I LUS KYI DRI YID DU 'ONG BA THOB PAR
BYA BA'I PHYIR PHYE MA SBYIN PA'O, ,RO NI KHA BA DANG, SKYUR BA
DANG, TSA BA DANG, BSKA BA

DANG; LAN TSVA'I RO DANG, MNGAR BA STE, RO GZHAN DANG GZHAN DE
DAG GIS NI LCE'I DBANG POS TSOR BAR BYED PAS BYANG CHUB SEMS DPAS
KYANG SKYES BU CHEN PO'I MTSAN RO BRO BA'I MCHOG SKYES BU CHEN
PO'I MID PA NA RO BRO BA TSOR BAR BYED PA'I RTZA BDUN STONG GYEN
DU LTA BA YOD DE, THA NA TIL GYI 'BRAS BU TZAM

GCIG GSOL NA YANG SKU THAMS CAD DU KHYAB PAR 'GYUR BA THOB PAR
BYA BA'I PHYIR BRO THAMS CAD SBYIN PA'O, ,GNAS NI KHANG KHYIM LA
SOGS PA STE, DE DAG GIS NI BDAG GNOD BYED RNAMS LAS SKYOB PAR
BYED PAS BYANG CHUB SEMS DPAS KYANG SEMS CAN THAMS CAD KYI GNAS
LA SOGS PA'I

MTHU DANG LDAN PAR BYA BA'I PHYIR GNAS SBYIN PA'O, ,MAL CHA NI
STAN LA SOGS PA STE, DE DAG GIS NI GNYID KYI BDE BA LA SOGS PA
MYONG BAR BYED PAS BYANG CHUB SEMS DPAS KYANG SGRIB PA THAMS CAD
SPANGS PA'I RNAM PAR THAR PA BRGYAD KYI GZIMS CHA DANG, 'PHAGS
PA'I GNAS PA RNAM PAR THAR PA'I SGO

@60A *, ,GSUM DANG, LHA'I GNAS PA BSAM GTAN BZHI DANG, TSANGS
PA'I GNAS PA TSAD MED PA BZHI THOB PAR BYA BA'I PHYIR MAL CHA
SBYIN PA'O, ,STONG GSUM GYI STONG CHEN PO'I 'JIG RTEN GYI KHAMS
RE RE NA RDO RJE'I GDAN RE RE YOD PA KUN MNAN CING THOB PAR BYA
BA'I PHYIR STAN SBYIN

PA'O; ,YO BYAD NI MING GIS SMOS PA 'DI DAG LAS MA GTOGS PA KHA
PHYIS YAN CHAD TSOGS CHAS RNAMS LA BYA STE, DE DAG GIS NI MI BREL
BAR BYED PAS, BYANG CHUB SEMS DPAS KYANG BYANG CHUB KYI YO BYAD
BSOD NAMS DANG YE SHES KYI TSOGS THAMS CAD YONGS SU BSKANGS BA'I
PHYIR YO BYAD

SBYIN PA'O, ,MI RGA BA NI RGA BA MED PA'O, ,MI 'CHI BA NI 'CHI BA
MED PA STE, RGA BA DANG 'CHI BA MED PA NYID BDUD RTZI'I BDE BA
YIN TE, MYA NGAN LAS 'DAS PA LA BYA'O, ,BRAN PHO DANG BRAN MO LA
SOGS PA MA BKOL TE, RANG NYAMS SU BTANG BA DANG, DE DAG 'DOD PA
LA

BRAN PHO BRAN MO DGA' BZHIN DU BTANG BAS NI DE DAG RANG NYAMS KYI
BDE BA THOB PAR 'GYUR BAS BYANG CHUB SEMS DPAS KYANG DE BZHIN
GSHEGS PA LA MNGA' BA, JO BO MED PA'I RANG DBANG BA, JO BO MED
PA'I RANG DBANG DANG, DPON PO MED PA'I RANG NYAMS DAR, MKHAN PO
DANG SLOB

DPON GYIS BSTAN PA'I LUNG MED PAS RANG NYID MNGON PAR 'TSANG RGYA
BA'I RANG 'BYUNG GI YE SHES YONGS SU BSKANG BA'I PHYIR BRAN PHO
DANG BRAN MO SBYIN PA'O, ,RIGS DANG BSAM PA DANG, MOS PA DANG,
SMON LAM DANG, BRTZON 'GRUS RTZOM PA LA SOGS PA CHE BAS SKYES
BU'I BYED PA CHE BA'I PHYIR BYANG

CHUB SEMS DPA' CHEN PO RNAMS DANG, SANGS RGYAS RNAMS LA SKYES BU
CHEN PO ZHES BYA STE, DE DAG SKYES BU CHEN PO YIN PAR 'DI DAG GIS
MTSON CING MNGON PAR GSAL BAR BYED PA'I PHYIR, SKYES BU CHEN PO'I
MTSAN NO, ,DAM PA SMAS PA NI 'KHOR LOS SGYUR BA'I RGYAL PO'I
MTSAN LAS KHYAD

PAR DU BSTAN PA'I PHYIR YUL NA GNAS PA DANG, GSAL BA DANG, YONGS
SU RDZOGS PA'O, ,DE DAG KYANG PHYAG DANG ZHABS 'KHOR LO'I MTSAN
DANG LDAN PA LA SOGS PA SUM CU RTZA GNYIS MDO DAG LAS GSUNGS TE,
DE DAG BSKANG BA'I PHYIR GSER LA SOGS PA RIN PO CHE THAMS CAD
SBYIN PA'O,,

@60B SKYES BU CHEN PO'I MTSAN SUM CU RTZA GNYIS PO DE DAG RTEN
GYI TSUL GYIS 'DZIN CING, GZUGS BZANG POS MDZES PAR BYED PAS DPE
BYAD BZANG PO STE, DE DAG KYANG SEN MO ZANGS KYI MDOG LTA BU LA
SOGS PA BRGYAD CU MDO DAG LAS GSUNGS PA DE DAG YONGS SU RDZOGS
PAR BYA BA'I PHYIR GDU BU DANG

DPUNG RGYAN LA SOGS PA RGYAN SNA TSOGS SBYIN PA'O, ,GTZUG GI NOR
BU DANG COD PAN NI YAN LAG GI DAM PA MGO BO'I RGYAN TE, DE BZHIN
GSHEGS PA'I MTSAN DBU'I GTZUG TOR TSANGS PA'I 'JIG RTEN NAS KYANG
BLTAR MI MTHONG BA THOB PAR BYA BA'I PHYIR MGO'I RGYAN SBYIN PAR
BYED DO, ,RTA LA SOGS

PA BZHON PAS NI BGROD PAR BYA BA'I GNAS SU PHYIN PAR BYED PAS
THEG PA CHEN PO BYANG CHUB SEMS DPA'I SA BCU 'BRAS BU DANG BCAS
PA 'DIS PHYIN PAR BYED PA'AM, 'DIR PHYIN PAR BYA BA RDZOGS PAR
BYA BA'I PHYIR RTA DANG BA GLANG DANG DPUNG BU CHUNG DANG BZHON
PA SBYIN PA'O, ,BSAM GTAN BZHI'I DANG PO

LA YAN LAG LNGA, GNYIS PA LA BZHI LA SOGS PA DANG, YAN LAG DE DAG
GI TSOGS DGE BA LA 'DUN PA DANG, DBANG PO SDOM PA DANG, ZAS KYI
TSOD RIG PA LA SOGS PA RDZOGS PAR BYA BA'I PHYIR LUS DANG SEMS
BDE BAR 'GYUR BA'I GNAS SKYED MOS TSAL LA SOGS PA SBYIN PA'O,
,GANG GI

GONG NA BYANG CHUB GZHAN MED PA NI BLA NA MED PA STE, DE'ANG YANG
DAG PA PHYIN CI MA LOG PAR RDZOGS PA MA LUS PAR CHOS THAMS CAD
MNGON PAR RDZOGS PAR 'TSANG RGYA BAR THUGS SU CHUD PA'I THAMS CAD
MKHYEN PA'I YE SHES LA BYA STE, DGA' BA'O COG GI NANG NA DE NI
DGA' BA MCHOG YIN PAS DE THOB

PAR BYA BA'I PHYIR 'JIG RTEN PA'I DGA' ZHING SDUG PA'I MCHOG BU
PHO LA SOGS PA SBYIN PA STE, 'BRAS BU GANG 'DOD PA'I PHYIR DNGOS
PO GANG SBYIN PA 'OG MA DAG LA YANG CI RIGS SU SBYAR RO, ,GNAS
GANG DU DE BZHIN GSHEGS PA'I GSUNG RAB YAN LAG BCU GNYIS RNAMS
GNAS SHING 'DZIN PA'I

GNAS DE NI DAM PA'I CHOS KYI MDZOD DANG BANG PA ZHES BYA STE, DE
YANG BYANG CHUB SEMS DPA'I SHES RAB DANG DRAN PA GNYIS LA BYA'O,
,BYANG CHUB NYID SNYING PO YIN PAS NA BYANG CHUB KYI SNYING PO
STA, DE YANG JI LTA BU ZHIG YIN ZHE NA, 'JIG RTEN DANG 'JIG RTEN
LAS 'DAS PA'I PHUN SUM TSOGS PA

@61A *, ,THAMS CAD DANG LDAN PAS RNAM PA THAMS CAD KYI MCHOG DANG
LDAN PA YIN LA, DE LTAR PHUN SUM TSOGS PA THAMS CAD DBANG DANG
LDAN PAS DAM PA'I CHOS KYI RGYAL PO ZHES BYA BAR TSIG RNAM PAR
SBYAR RO, ,GZUNG BA DANG 'DZIN PA'I DRI MA DANG BRAL BA'I CHOS
BDAG MED PA

RTOGS PA'I CHOS LA DGA' ZHING MOS PA THOB PAR BYA BA'I PHYIR LUS
KYI BDE BA DANG, SEMS KYI DGA' BA DANG, RGYUD SIM PAR BYED PA'I
RTZED MO THAMS CAD SBYIN PA'O, ,DAM PA'I CHOS KYI RKANG PA NI
'PHAGS PA'I LAM YAN LAG BRGYAD LAS YANG DAG PA'I LTA BA MA GTOGS
PA LHAG MA BDUN NAM

BSLAB PA GSUM LAS LHAG PA'I SHES RAB KYI BSLAB PA MA GTOGS PA
GNYIS LA BYA'O, ,DAM PA'I CHOS KYI LAG PA NI GDUL BYA SEMS CAN LA
DAM PA'I CHOS BSTAN TE, DE BAS NA SEMS CAN RNAMS LA DAM PA'I CHOS
BSTAN PA'I LAG PA BYIN NAS KHAMS GSUM GYI 'DAM LAS DRANG BAR BYA

BA'I PHYIR ZHES BYA BA'I THA TSIG GO, ,DBANG PO NI DAD PA LA SOGS
PA DANG, MIG LA SOGS PA'O, ,SANGS RGYAS KYI SPYAN NI DON DAM PA
RTOGS PA'O, ,CHOS KYI SPYAN NI GSUNG RAB KYI YAN LAG RNAMS RTOGS
PA'O, ,KHAMS GSUM THAMS CAD LAS KHYAD PAR DU 'PHAGS PA NI NYAN
THOS DANG,

RANG SANGS RGYAS YIN LA DE DAG GI MCHOG NI THAMS CAD MKHYEN PA'I
YE SHES ZHES BYA'O, ,SNYING PO MED PA'I LUS NI LAS DANG NYON
MONGS PAS BSKYED PA'I PHUNG PO LNGA LA BYA'O, ,SNYING PO MED PA'I
LUS DE LA BRTEN NAS, SNYING PO DE CHOS KYI SKU BLANG ZHING MYA
NGAN LAS 'DAS PA NYE BAR 'TSO

BAR BYA BA'I PHYIR SROG GNAS PA'I RGYU SHA DANG KHRAG YONGS SU
GTONG ZHES SBYAR RO, ,'JAM PA LA SOGS PA NI PAGS PA 'JAM PA LA
SOGS PA'O, ,SANGS RGYAS KYI SKU NI NANG GI NYON MONGS PA DANG,
PHYI'I RLUNG LA SOGS PAS GNOD PA BYAR MED PA'I PHYIR, RDO RJE
LTAR MI SHIGS SHING

SRA BA DANG, SRED MED KYI BU LTAR MKHREGS PA ZHES BYA'O, ,MI
MTHUN PA'I PHYOGS DOR BA'I RANG BZHIN RNAM PAR DAG PA YANG SBYIN
PA'I SKYON RNAM PA BZHI SPANGS PAS RIG PAR BYA'O, ,SBYIN PAR BYA
BA'I DNGOS PO'I SKYON DANG, BSAM PA'I SKYON DANG, LEN PA MGRON DU
GNYER BA'I SKYON DANG,

@61B LEN PA LA 'BUL BA'I SKYON NO, ,DE DAG KYANG BTZUN PA SHA RA
DVA TI'I BU GZHAN YANG BYANG CHUB SEMS DPA' RNAMS LA MI MTHUN
PA'I LONGS SPYOD YONGS SU TSOL BA'I SBYIN PA MED DO ZHES BYA BA
LA SOGS PAS BSTAN TE, MI MTHUN PA'I LONGS SPYOD PA DANG, SEMS CAN
LA GNOD PA'I SBYIN PA DANG, GZHAN

YANG DE DANG MTHUN PA DAG NI SBYIN PAR BYA BA'I DNGOS PO'I SKYON
NO, ,NGA RGYAL BSKYED CING SBYIN PA LA SOGS PA NI BSAM PA'I SKYON
NO, ,MGRON DU GNYER TE YONGS SU GTONG BA LA SOGS PA NI LEN PA
MGRON DU GNYER BA'I SKYON NO, ,JI SKAD SMRAS PA LAS CHUNG BA'I
SBYIN PA LA SOGS PA NI LEN PA

LA 'BUL BA'I SKYON TE, MDO'I TSIG LHAG MA RNAMS KYANG SKYON RNAM
PA 'DI BZHI DANG MTHUN MTHUN DU SBYAR TE, BYANG CHUB SEMS DPA'I
SBYIN PA LA SKYON DE DAG MED PAS NA MI MTHUN PA'I PHYOGS DOR BA'I
RANG BZHIN RNAM PAR DAG PA ZHES BYA'O, ,DE LA MI MTHUN PA'I LONGS
SPYOD YONGS SU TSOL BA'I

SBYIN PA NI BAB COL DANG, CHOS BZHIN MA YIN PAR LONGS SPYOD DAG
BSGRUBS NAS GZHAN DAG LA SBYIN PAR BYED PA STE, DE LTA BU'I SBYIN
PA BYANG CHUB SEMS DPA' RNAMS LA MED DO ZHES BYA BAR SBYAR TE,
DNGOS PO'I SKYON LA SOGS PA BYANG CHUB SEMS DPA'I SBYIN PA LA MED
PAR 'OG MA DAG LA

YANG RGYA TSAR SBYAR RO, ,SEMS CAN LA GNOD PA'I SBYIN PA NI NAD
KYIS GDUNGS PA LA SOGS PA NAD KYI SDUG BSNGAL LAS THAR BAR BYA
BA'I PHYIR GSOD PAR BYED PA'AM, SROG CHAGS BSAD PA'I THABS BSLAB
PA SBYIN PA'AM, MCHOD SBYIN NGAN PA YO LANG CHEN PO GANG DU SROG
CHAGS MANG PO

BSOGS NAS GSOD PAR 'GYUR BA DE LTA BU'I MCHOD SBYIN LA SOGS PA
BYED CING SBYIN PA'O, ,SEMS KHENGS PA SNGON DU BYAS TE, NGA RGYAL
GYI BSAM PAS GTONG BA NI NGA RGYAL BSKYED CING SBYIN PA ZHES
BYA'O, ,SEMS CAN DGRA BOS 'JIGS PA DANG, SEMS CAN MDZA' BSHES LA

SDUG PA DANG, SEMS CAN THA MAL PA LA MDZES PAS SBYIN PA BYANG
CHUB SEMS DPA' LA MED DO, ,SLANG BA PO SNGAR MGRON DU GNYER LA
PHYIS MI GTONG BA'I SBYIN PA MED DO, ,JI SKAD SMRAS PA DANG, JI
LTAR DAM BCAS PA LAS BSNYUNGS TE, SBYIN PA MI BYED KYI, MTSUNGS
PA 'AM

@62A *, ,LHAG PAR BYED PAS JI SKAD SMRAS PA LAS CHUNG BA'I SBYIN
PA MED DO, ,DNGOS PO BZANG PO YOD PA THA CHAD DANG NGAN PA SBYIN
PAR MI BYED DO, ,BDAG DANG GZHAN GNYI GA LA MI MKHO BA'I DNGOS PO
GTONG BA NI, LHAG PA'I BSAM PA MA YIN PAS SBYIN PA ZHES BYA'O,
,DNGOS PO

DAM PA SLANG BA'I PHYIR NGAN PA GTONG BA NI, G-YO SGYU'I SBYIN
PA'O, ,NOR BU DANG MU TIG DANG, BEE d'URYA LA SOGS PA 'DRA BAR
BCOS PA SBYIN PA NI BCOS PA'I SBYIN PA'O, ,ROL MO'I RNAM PAR SMIN
PA LA CHAGS SHING 'PHRAL DU YANG RTZED MO'I DGA' BAS SEMS G-YENGS
BZHIN ROL MO BYED PA

ROL MO MKHAN LA GTONG BA NI LAS KYI RNAM PAR SMIN PA DANG RGOD
PAS SBYIN PA'O, ,SMAD 'TSONG MA LA SOGS PA'I YAN LAG SPYAD PA'I
PHYIR GTONG BA NI LOG PA'I BSAM PAS SBYIN PA'O, ,LAS DANG RNAM
PAR SMIN PA LA YID MI CHES PA'I SBYIN PA NI GTI MUG GI BSAM PAS
SBYIN PA'O, ,

DNGOS PO 'DI LA MA BTANG NA GDON MI ZA BAS CHAD PAS BCAD PA DANG
BSAD PA LA SOGS PA'I GNOD PA MYONG BAR 'GYUR RO SNYAM NAS GTONG
BA NI, TSOL BA'I BSAM PAS SBYIN PA'O, ,RTAG PAR LTA BA LA SOGS PA
LA ZHEN NAS GTONG BA NI PHYIN CI LOG GI BSAM PAS SBYIN PA'O,
,GTONG BA LA

DGA' BA'I BSAM PA MNGON DU MA GYUR BZHIN DU GTONG BA NI MA DAD
PAR SBYIN PA'O, ,DNGOS PO GTONG BAR MI 'DOD BZHIN DU GTONG BA NI
MI DGA' BAR SBYIN PA'O, ,DNGOS PO LA CHAGS BZHIN DU GTONG BA NI
NYE BAR GNAS PA'I SBYIN PA'O, ,GANG ZAG 'DI LA MA SBYIN NA PHA MA
LA SOGS PA SU

YANG RUNG BA BDAG LA MI DGA' BAR 'GYUR RO SNYAM NAS GTONG BA NI
NGOR BLTAS NAS SBYIN PA'O, ,'DI LA NI SBYIN 'DI LA NI MI SBYIN
SNYAM PA'I BSAM PAS GTONG BA NI SEMS CAN THA DAD PA'I SBYIN PA
STE BSTAN PA'O, ,TSIG LHAG MA GSUM NI BSHAD PA STE, 'DI LA SBYIN
NA 'BRAS BU DANG PHAN

YON CHE BAR 'GYUR SNYAM NAS DE LA GTONG BA NI, SBYIN PA'I GNAS
'DAM ZHING SBYIN PA YIN LA, 'DI LA BYIN NA 'BRAS BU DANG PHAN YON
CHUNG BAR 'GYUR SNYAM NAS GTONG BA NI SBYIN PA'I GNAS MA YIN PAR
BRNYAS SHING SBYIN PA STE, BSAM PA'I SGO NAS SEMS CAN THA DAD PAR
DBYE BA DE LTA BU

@62B YANG MED LA, TSIG GIS KYANG TSUL KHRIMS DANG LDAN PA LA,
TSUL KHRIMS DANG LDAN PA'O ZHES BSTOD PA DANG, TSUL KHRIMS 'CHAL
BA LA TSUL KHRIMS 'CHAL BA'O ZHES SMAD DE MTHO DMAN DU PHYE NAS
SBYIN PA MED PAR SBYAR RO, ,'DI LA 'DI LTA BU ZHIG SBYIN NA,
PHYIR YANG DNGOS PO 'GA' ZHIG

SBYIN PAR 'GYUR RO SNYAM NAS GTONG BA NI LAN LA RE BA'I SBYIN
PA'O, ,GANG ZAG 'DI NI SBYIN PA BYED PA GTONG PHOD PA'O ZHES
GRAGS PA LA SOGS PA 'DOD PA'I PHYIR GTONG BA NI, GRAGS PA LA SOGS
PA'I PHYIR SBYIN PA'O, ,BDAG NI GTONG PHOD CING SBYIN PA'I BDAG
PO YIN GYI GZHAN NI DE LTA

MA YIN NO ZHES SMRA ZHING GTONG BA NI, BDAG LA BSTOD PA DANG,
GZHAN LA SMOD PA'I SBYIN PA'O, ,BYANG CHUB SEMS DPA' NI SBYIN
PA'I SNGA ROL NYID NAS KYANG YID DGA' LA, SBYIN PA'I TSE NA YANG
SEMS DGA' BAR BYED CING, BYIN PAS KYANG 'GYOD PA MED PA'I PHYIR
YONGS SU GDUNG

BA DANG, YID LA GCAGS PA DANG, 'GYOD PA'I SBYIN PA MED PAR RIM
BZHIN SBYAR RO, ,SLONG BA PO LEGS PAR 'DOS NA SKYEN PAR MI SBYIN
PA NI, GNOD PAR SBYIN PA'O, ,SLANG BA PO'I RIGS DANG RUS LA SOGS
PA'I SKYON BRJOD NAS GTONG BA NI GZHAN GYI RE BA 'BAB PA'I SBYIN
PA'O,,

SBYIN PA BYIN NAS SLONG BA RNAMS LA KHYOD 'DI DANG 'DI LTAR PHAN
BTAGS SO ZHES SPYOS TE GTONG BA NI SMAD PA SBYIN PA'O, ,SBYIN
PA'I 'BRAS BU RNAM PAR SMIN PA LA CHAGS BZHIN DU GTONG BA NI LAS
KYI RNAM PAR SMIN PA LA RE BA'I SBYIN PA'O, ,'DI TZAM CIG SBYIN
NO ZHES GTONG BA NI DPAGS

TE SBYIN PA'O, ,DNGOS PO GANG THABS JI LTA BUR BTANG NA SLONG BA
PO'I KHRO BA LA SOGS PA SKYED PA'I SBYIN PA NI KHRO BA LA SOGS PA
SKYED PA'I SBYIN PA'O, ,SLONG BA ZAS LA BRKAM PA DANG NAD PA LA
SOGS PA LA HA CANG BSOD PA DANG MANG DU SBYIN PA NI SLONG BA
RNAMS GNOD PA'I SBYIN PA'O, ,

SLONG BA PO'I LUS GZUGS DANG, CHAS LA SOGS PA 'PHYAS BTAGS NAS ME
TOG PHRENG LA SOGS PA LTAR DNGOS PO DE DAG MGO DANG MGRIN PA LA
SOGS PAR BTAGS SHING BCINGS NAS GTONG BA NI 'PHYA BA DANG CO 'DRI
BA'I SBYIN PA'O, ,PHYIN PHYOGS SU BYIN PA NI SA LA SOGS PA NI
DNGOS

@63A *, ,SU ZAD DO, ,CHED 'GA' GTONG CHED 'GA' MI GTONG BA NI MI
RTAG PA'I SBYIN PA'O, ,SBYIN PA LA MA GOMS PAS GANG GI TSE SLONG
BA PO 'ONGS PA DE DANG DE'I TSE SBYIN PA'I TSUL LA MA BYANG BAR
GTONG BA NI SHIN TU MA SBYANGS PA'I SBYIN PA'O, ,GANG ZAG DE YANG
GTONG BAR BYED NA BDAG

GIS CI'I PHYIR MI GTONG ZHES GTONG BA NI GZHAN LA SNYOGS PA'I
SBYIN PA'O, ,BDAG NYID TSE'I MCHOD RTEN DANG, BRAN G-YOG LA SOGS
PA'I PHYIR GTONG BA NI YONGS SU CHAD PAR BYAS TE SBYIN PA'O,
,MANG DU GZAS PA LAS NYUNG DU GTONG BA NI JI LTAR BSTABS PA LAS
CHUNG BA'I SBYIN PA'O, ,GTANG

BAR BYA BA'I DNGOS PO NGES PAR GTANG BAR BYA BAR BSAMS PA LAS,
CHAGS PA'I DBANG DU GYUR BZHIN DU GTONG BA NI SPRO BA LAS MI SPRO
BAR GYUR BA'I SBYIN PA'O, ,BKREN ZHING PHONGS PA'I SLONG BA PO
YOD BZHIN DU, ZHING MA YIN NO SNYAM NAS BKREN PA MA YIN ZHING
PHONGS PA MA YIN PA LA GTONG BA NI

SEMS CAN ZHING MA YIN ZHES SBYIN PA'O, ,BYANG CHUB SEMS DPA' NI
GTANG BAR BYA BA'I DNGOS PO CHE CHUNG CI BDOG PA GTANG BAR BYA BA
YIN PAS DNGOS PO CHUNG DU LA BRNYAS SHING SBYIN PAR YANG MI BYED
LA, DNGOS PO SNYING PO MED PAR RIGS PAS RGYA CHEN PO LA SNYEMS
SHING SBYIN PAR YANG MI BYED DO, ,

SBYIN PA'I 'BRAS BU BLA NA MED PA'I BYANG CHUB LAS GZHAN DU BSNGO
BA NI LOG PAR BSGRUB PA'I SBYIN PA STE, DE YANG SKYE BAR 'DOD
PA'I SBYIN PA ZHES BYA BAS BSHAD DE, SBYIN PA'I RNAM PAR SMIN PAS
SKYE BA GANG YANG RUNG BAR SMIN PA LA SKYE BAR 'DOD PA ZHES
BYA'O, ,GANG DAG TU SKYE BAR 'DOD PA NI

GZUGS DANG LONGS SPYOD CES BYA BA LA SOGS PA TSIG PHYI MA RNAMS
KYIS BSHAD DE, DE LA GZUGS BZANG PO DANG, LONGS SPYOD CHEN PO
DANG, DBANG PHYUG CHEN PO LA MNGON PAR DGA' BAS SBYIN PA GTONG BA
NI MI'I NANG DU SKYE BAR 'DOD PA'O, ,BRGYA BYIN LA SOGS PAR SKYE
BAR SMON CING SBYIN

PA BTANG BA NI LHA'I NANG DU SKYE BAR 'DOD PA'O, ,GZHON NU NI
RGYAL SRID KYI DBANG PHYUG MA THOB PA'O, ,TSE 'DI NYI TSE LA
SBYIN PA GTONG BA NI TSE GCIG TU ZAD PA'I SBYIN PA STE, BYANG
CHUB SEMS DPA' NI TSE GCIG SBYIN PA BTANG BA TZAM GYIS CHOG PAR
MI 'DZIN PAS PHYIN CHAD CHOG CING MI BDOG PA'I SBYIN PA MED

@63B CES BYA BAR SBYAR TE, BYANG CHUB SEMS DPA' NI RNAM PAR SMIN
PA LA MI LTA ZHING, SEMS CAN THAMS CAD LA LTA BAS SBYIN PA LA
SOGS PA BSOD NAMS THAMS CAD TSE RABS GCIG NAS GCIG TU KHYAD PAR
DU 'GYUR ZHING RGYU MTHUN PA'I 'BRAS BU 'BYUNG BAR BSNGO'O,
,LONGS SPYOD PHUN SUM

TSOGS PA LA SOGS PA'I PHYED DU NI MI BSNGO LA, DE LTAR SBYIN PA'I
TSOGS BSAGS PA YANG THAMS CAD MKHYEN PA LAS GZHAN DU MI BSNGO
BAS, THAMS CAD MKHYEN PA NYID KYI SEMS SU MA BSNGOS PA'I SBYIN PA
MED DO ZHES GSUNGS SO, ,SDOM BRTZON PA RNAMS LA ZAS DANG SKOM
LHAG PAR

'GYUR BA 'AM, SGOG BTZONG DANG SHA CHANG MI ZA ZHING MI MTHUN PA
DAG LA DE DAG BSRES SHING 'BAGS PA GTONG BA NI RUNG BA MA YIN
PA'I SBYIN PA'O, ,RANG GI G-YOG 'KHOR LA SOGS PA MA BYIN PAR DANG
PO GZHAN DAG LA GTONG BA NI DUS LA MA BAB PAR SBYIN PA'O, ,DUG
DANG MTSON SBYIN PA'I NANG

DU CHANG SBYIN PA YANG BSDU'O, ,LUG LA SOGS PA BSAD DE SHA KHRAG
LA SOGS PA NI SEMS CAN LA THO 'TSAMS SHING SBYIN PA'O, ,DE LTAR
MI MTHUN PA'I PHYOGS DOR BA'I RAB TU DBYE BA RGYA CHER BSHAD NAS,
MDOR BSDUS NAS BSTAN PA'I PHYIR, BYANG CHUB SEMS DPA' RNAMS KYI
SBYIN PA

NI MKHAS PAS SMAD PA MED DO ZHES GSUNGS TE, SBYIN PA GANG TSE 'DI
LA BDE YANG TSE PHYI MA LA MI PHAN PAR 'GYUR BA DANG, TSE 'DI
DANG PHYI MA GNYIS KA LA MI BDE ZHING MI PHAN PAR 'GYUR BA DANG,
TSE 'DI LA KHA NA MA THO BA DANG BCAS PA DANG, TSE PHYI MA LA KHA
NA MTHO BA DANG BCAS PA DANG,

TSE 'DI DANG PHYI MA LA KHA NA MA THO BA DANG BCAS PA'I SBYIN PA
NI, MKHAS PAS SMAD PA ZHES BYA STE, DE LTA BU'I SBYIN PA BYANG
CHUB SEMS DPA' LA MED DO, ,GNYEN PO YONGS SU BZUNG BA'I RANG
BZHIN RNAM PAR DAG PA NI GNYEN PO RNAM PA GSUM YONGS SU BZUNG BAS
RIG PAR BYA STE, 'JIG

RTEN PA'I GNYEN PO DANG, 'JIG RTEN LAS 'DAS PA SLOB PA'I GNYEN PO
DANG, BLA NA MED PA'O, ,DE LA SBYIN PA DE NI STONG PA NYID KYI
RNAM PAR BSGRUBS PA ZHES BYA BA NAS, KHAMS GSUM PA DANG MA 'DRES
PA STE ZHES BYA BA'I BAR GYIS 'JIG RTEN PA'I GNYEN PO BSTAN,
SBYIN PA DE NI 'BRAS BU

@64A *, ,RGYU MTHUN PA RNAM PAR GROL BA ZHES BYA BA NAS, BYANG
CHUB KYI LAM GYI TSOGS BSAGS PA STE ZHES BYA BA'I BAR GYIS 'JIG
RTEN LAS 'DAS PA SLOB PA'I GNYEN PO BSTAN, SBYIN PA DE NI YANG
DAG PAR BSNGOS PA ZHES BYA BA NAS, SBYIN PA DE NI THAMS CAD
MKHYEN PA'I YE

SHES LA BTANG BA STE ZHES BYA BA'I BAR GYIS BLA NA MED PA BSTAN
TO, ,SBYIN PA DE NI STONG PA NYID KYI RNAM PAS BSGRUBS PA ZHES
BYA BA LA SOGS PAS SBYIN PA DE DAG RNAM PAR THAR PA'I SGO GSUM
GYIS BSKYED CING DE DAG DANG MA BRAL BAR SPYAD PAS 'JIG RTEN PA'I
SBYIN PA DNGOS PO DANG MTSAN MAR BZUNG

NAS BYIN PA LTAR DE DAG MI ZAD DE STONG PA NYID LA SOGS PA LTAR
NA NAM YANG MI ZAD CES BYA BA'I DON TO, ,MNGON PAR 'DUS MA BYAS
PA NI RGYU DANG RKYEN GYIS MA BSKYED PA'I CHOS YANG DAG PA'I
MTHA' LA BYA STE, DE THOB PA'I PHYIR BSNGOS PAS NA MI ZAD PA'O,
,YANG DAG PAR ZIN PAS NI

PHYIN CI MA LOG PAR ZIN PA STE, BYANG CHUB SEMS DPA'I TSUL BZHIN
YID LA BYED PAS ZIN ZHES BYA BA'I THA TSIG GO, ,KHAMS GSUM PA
DANG MA 'DRES PA NI KHAMS GSUM PA DE DANG, DE DAG GIS SRED PAS
BDAG GIS MA BYAS PA'O, ,RNAM PAR GROL BA ZHES BYA BA NI RNAM

PAR GROL BA'I SKU LA BYA BAR 'DOD DE, DE SBYIN PA LA SOGS PA'I
TSOGS KYIS 'GRUB LA, DE LAS KYANG SBYIN PA RGYUN MI 'CHAD PAR
'BYUNG BAS SBYIN PA DE NI 'BRAS BU RGYU MTHUN PAS RNAM PA RE GROL
BA STE, DE'I PHYIR MI ZAD PA ZHES BYA'O, ,BSOD NAMS DANG YE SHES
KYI TSOGS BSAGS PA

NI BDUD RNAMS TSAR GCOD PAR 'GYUR BAS BYANG CHUB SEMS DPA'I SBYIN
PA NI BSOD NAMS DANG YE SHES KYI TSOGS SU GTOGS PAS LHA'I BU'I
BDUD LA SOGS PA TSAR GCOD CING DE DAG GIS MED PA'I BYAR MI NUS
PAS NA SBYIN PA DE NI BDUD THAMS CAD SHIN TU TSAR GCOD PA STE
DE'I PHYIR MI ZAD PA

ZHES BYA'O, ,SER SNA DANG BDAG DANG GZHAN DU 'DZIN PA LA SOGS
PA'I NYON MONGS PA THAMS CAD DANG LHAN CIG MI GNAS TE, MI MTHUN
PA'I PHYOGS KYIS ZAD PAR BYA BAR MI NUS PAS NA MI ZAD PAR SBYAR
RO, ,SA DANG PO NI SBYIN PA'I PHA ROL TU PHYIN PA RDZOGS PAS THOB
PAR 'GYUR BAS NA KHYAD

@64B PAR 'GRO BA ZHES BYA'O, ,KHA CIG GI SBYIN PA YIN YANG DUG
DANG MTSON LA SOGS PA SKYON DANG BCAS PA LTA BU MA YIN GYI BYANG
CHUB SEMS DPA'I SBYIN PA NI GCIG TU KHA NA MA THO BA MED PAS NA
LEGS PAR BYAS PA NGES PA'O, ,BLA NA MED PA'I BYANG CHUB THOB PAR
'GYUR BA'I LAM NI BSOD NAMS DANG YE

SHES KYI TSOGS YIN LA SBYIN PA NYID BSOD NAMS KYI TSOGS SU GTOGS
PAS BYANG CHUB KYI LAM GYI TSOGS BSAGS PA'O, ,GONG DU BSNGO BAR
BYA BA DER BSNGOS PA NI YANG DAG PAR BSNGOS PA'O, ,SBYIN PA DE NI
BYANG CHUB SNYING PO RGYAN BKOD PA RNAM PAR GROL BA RGYU MTHUN
PA'I 'BRAS BU STE

ZHES BYA BA BYANG CHUB KYI SNYING PO NI MNGON PAR SANGS RGYAS
PA'O, ,DE'I RGYAN BKOD PA NI GANG GIS BYANG CHUB DE THOB PA'I
RGYU DE SBYIN PA LA BYA'O, ,DE'I PHYIR RNAM PAR GROL BA 'BRAS BUR
GYUR PA DANG MTHUN PA'I RGYU YIN PAS NA RNAM PAR GROL BA RGYU
MTHUN PA'I 'BRAS BU ZHES BYA'O, ,BYANG CHUB

SEMS DPA'I SBYIN PA NI TSE 'DI DANG TSE RABS GZHAN DU SEMS CAN
THAMS CAD KYI 'TSO BA YIN PAS DE'I PHYIR MI ZAD PA'O, ,BYANG CHUB
SEMS DPA'I SBYIN PA NI 'DI TZAM MO ZHES TSAD GZUNG BAR MI NUS PAS
NA MU MED PA'O, ,NAMS KYANG ZAD CING 'BRI BA MED PAS NA YONGS SU
MI 'BRI BA'O, ,

SBYIN PA DE 'KHOR BA DANG MYA NGAN LAS 'DAS PA'I PHYOGS SU YANG
MA GYUR PAS KUN TU MI GTOGS PA'O, ,'DAS PA'I DUS SU SBYIN LA MA
'ONGS PA'I DUS SU MI SBYIN PA MED PAS YONGS SU MA CHAD PA'O,
,PHYI DANG NANG GI DNGOS PO THAMS CAD 'DRA BAR GTONG BAS NA YANGS
PA'O, ,SBYIN PA'I

'BRAS BU LA MA CHAGS PAS NA MI GNAS PA'O, ,MA 'ONGS PA'I 'KHOR
BA'I BAR DU THUG PA MED PAS NA THUG PA MED PA'O, ,SDIG PA MI DGE
BA'I CHOS DANG MA 'DRES PAS NA KHA NA MA THO BA MED PA'O, ,SUS
KYANG SKYON GDAGS SU MED PAS NA MA SKUR BA'O, ,SBYIN PA'I MI
MTHUN PA'I PHYOGS

SER SNA'I DBANG DU MI 'GYUR BAS NA MI THUL BA'O, ,BYANG CHUB SEMS
DPA'I SBYIN PA NI 'JIG RTEN PA BRGYA BYIN DANG TSANGS PA LA SOGS
PA'I SBYIN PA DANG, 'JIG RTEN LAS 'DAS PA NYAN THOS DANG RANG
SANGS RGYAS KYI SBYIN PAS ZIL GYIS MA NON PAS NA ZIL GYIS MI NON
PA'O, ,THAMS CAD

@65A *, ,MKHYEN PA NYID YE SHES THOB PAR BYA BA'I PHYIR BSNGOS
PAS NA THAMS CAD MKHYEN PA'I YE SHES LA BTANG BA STE, RNAM PA DE
DAG GI PHYIR MI ZAD PA YANG MTHUN MTHUN DU SBYAR RO, ,SBYIN PA MI
ZAD PA BSHAD ZIN TO,, ,,TSUL KHRIMS MI ZAD PA LA

GNAS PA'I BYANG CHUB SEMS DPA' NI CHOS BZHIN BYED PA'I BYANG CHUB
SEMS DPA' ZHES BYA STE, DE BSTAN PA'I PHYIR, BTZUN PA SHA RA DVA
TI'I BU RNAM PA DRUG CU RTZA LNGAS BYANG CHUB SEMS DPA' RNAMS KYI
TSUL KHRIMS KYI PHUNG PO YONGS SU DAG PA MI ZAD PA YIN NO ZHES
BYA BA LA SOGS PA

GSUNGS SO, ,DE LA TSUL KHRIMS MI ZAD PA YANG RNAM PA LNGA STE,
YANG DAG PAR BLANGS PA'I TSUL KHRIMS DANG, CHOS NYID KYI TSUL
KHRIMS DANG, LAM GNYIS KYI MTSAN NYID KYI TSUL KHRIMS DANG, RNAM
PAR THAR PA'I SGO GSUM GYI MTSAN NYID KYI TSUL KHRIMS DANG, TSUL
KHRIMS

KYI MI MTHUN PA'I PHYOGS RNAM PAR DAG PAS ZAB PA'I TSUL KHRIMS
SO, ,DE LA RNAM PA DRUG CU RTZA LNGAS BYANG CHUB SEMS DPA' RNAMS
KYI TSUL KHRIMS KYI PHUNG PO YONGS SU DAG PA MI ZAD PA YIN NO
ZHES BYA BAS NI SEMS CAN THAMS CAD LA MI GNOD PA LA SOGS PA RNAM
PA DRUG CU RTZA LNGA

LTA BU'I TSUL GYIS YONGS SU DAG PAS NA SEMS CAN GZHAN DANG, NYAN
THOS DANG RANG SANGS RGYAS KYI TSUL KHRIMS LTAR RGYUN CHAD PAR MI
'GYUR BA'I PHYIR MI ZAD PA BSTAN TO, ,DE LA YANG DAG PAR BLANGS
PA'I TSUL KHRIMS KYANG RNAM PA GSUM STE, SDOM PA'I TSUL KHRIMS
DANG, SEMS CAN

DON BYA BA'I TSUL KHRIMS DANG, DGE BA'I CHOS SDUD PA'I TSUL
KHRIMS SO, ,SDOM PA'I TSUL KHRIMS KYI DBANG DU BYAS NAS SEMS CAN
THAMS CAD LA MI GNOD PA ZHES BYA BA LA SOGS PA GSUNGS SO, ,SDOM
PA'I TSUL KHRIMS KYANG MDOR BSDUS NA RNAM PA BZHIS BSTAN TE, NYES
PAR

SPYOD PA LA PHYIR LOG PA DANG, BDAG NYID 'PHAGS PA'I TSUL KHRIMS
KYI SNOD DU RUNG BA DANG, MI MTHUN PA'I PHYOGS SPANGS PA DANG,
GNYEN PO'I PHYOGS YONGS SU BZUNG BAS BSTAN TE, DE LA BYANG CHUB
SEMS DPA'I NI SEMS CAN GYI DON DU RANG GI LUS DANG SROG KYANG
GTONG BAR BYED

@65B NA BDAG GI DON DU SEMS CAN PHA ROL PO'I SROG GCOD PA LTA GA
LA BYED PAS SEMS CAN THAMS CAD LA MI GNOD PA DANG, RANG GI LONGS
SPYOD KYANG GZHAN LA GTONG BAR BYED NA GZHAN GYI LONGS SPYOD MA
BYIN PAR LTA GA LA LEN PAS GZHAN GYI LONGS SPYOD DAG LA MI RKU BA
DANG, TSE RABS

THAMS CAD DU TSANGS PAR SPYOD PA'I PHYIR BDAG GI CHUNG MA YANG
SEMS CAN 'DOD PA LA YONGS SU GTONG NA GZHAN GYI CHUNG MA LA LTA
CHAGS PAR GA LA BYED PAS GZHAN GYI CHUNG MA DAG LA MA CHAGS PA
DANG, BYANG CHUB SEMS DPA' NI JI SKAD SMRAS PA DE BZHIN DU BYED,
DE BZHIN DU SMRA ZHING GZHAN DU

SGRUB PA MA YIN PAS SEMS CAN THAMS CAD LA MI SLU BA DANG, PHA ROL
PO'I 'KHOR BDAG GIR BYA BA'I CHED DU PHA BI LA BLANGS NAS TSU BI
LA SNYOD PA DANG, TSU BI LA BLANGS NAS PHA BI LA SNYOD PAR MI
BYED PA'I PHYIR BDAG GI 'KHOR GYIS CHOG PAR 'DZIN PAS PHRA MA MED
PA DANG, PHA ROL POS

NGAN DU SMRAS SHING CHO RIGS LA SOGS PA'I SGO NAS ZHER 'DEBS PA'I
TSIG MI SMRA BA'I PHYIR TSIG DRAG PO BZOD PAS MI BRLANG BA DANG,
RGYAL PO'I GTAM DANG, RKUN PO'I GTAM LA SOGS PA'I TSIG DON MED PA
MI SMRA STE, TSIG SHIN TU SPONG BAS TSIG RKYAL PA MI SMRA BA
DANG, BYANG CHUB

SEMS DPA' NI PHA ROL PO'I LONGS SPYOD KYI BDE BA DANG LDAN PAR
SMON CING, GZHAN BDE BA LA DGA' BAS PHA ROL PO'I LONGS SPYOD BDAG
GIR BYA BAR BRNAB SEMS MED PA DANG, 'PHRAL DU NGAN DU BRJOD PA
DANG, LKOG NAS NGAN DU SMRAS PA'I TSIG GI LAN BZOD PAS GNOD SEMS
MED PA

DANG; MU STEGS CAN LA SOGS PA STON PA GZHAN GYI BSTAN PA MED PAS
YANG DAG PAR LTA BA STE, MI DGE BA BCU SPANGS PA DE DAG GIS NI
NYES PAR SPYOD PA LAS PHYIR LDOG PA BSTAN TO, ,JI LTAR NA STON PA
GZHAN GYIS BSTAN PA MED PA NI SEMS LA RNYOG PA MED PAS SANGS
RGYAS

LA DAD PA DANG ZHES BYA BA LA SOGS PAS BSTAN TE, 'JIG RTEN NA DE
BZHIN GSHEGS PA BZHUGS SAM MI BZHUGS ZHES YID MI CHES SHING THE
TSOM ZA BA NI CHU RNYOG PA DANG 'DRA BAS SEMS LA RNYOG PA ZHES
BYA STE, DE LTA BU'I THE TSOM MED DE, SEMS LA RNYOG PA MED PAS
SANGS RGYAS LA

@66A *, ,DAD PA ZHES BYA STE, NOR BU CHU 'DANG BZHIN DU SEMS LA
THE TSOM GYI RNYOG PA MED PA'I PHYIR STON PA GZHAN GYIS BSTAN PA
LA YID CHES PA MED DO, ,'DUS BYAS DANG 'DUS MA BYAS THAMS CAD
KYIS BRJOD DU MED PA CHOS KYI CHOS DE NI TSAD MA THAMS CAD KYIS
SUN MI

PHYIN CING GRUB PA YIN TE, DAM PA'I CHOS LA DAD PA ZHES BYA'O,
,'PHAGS PA'I TSOGS THAMS CAD NI RGYUN DU ZHUGS PA LA SOGS PA'I
GANG ZAG BRGYAD DANG, MOS PAS SPYOD PA'I SA LA GNAS PA LA SOGS
PA'I BYANG CHUB SEMS DPA' LA BYA STE, DE DAG LA DGA' ZHING DAD
PAS DGE

'DUN LA DAD PA ZHES BYA'O, ,BLA MA MKHAN PO DANG SLOB DPON LA
SOGS PA STE DE DAG LA LUS KYIS 'DUD PA DANG, NGAG GIS GSONG POR
SMRA BA NI BLA MA LA GUS PAS SRID ZHU CHE BA STE, 'DI DANG DKON
MCHOG GSUM LA YAN LAG LNGAS PHYAG 'TSAL BAS LUS RAB TU 'DUD PA
GNYIS NI

DAD PAR 'GYUR BA'I SBYOR BA STE, TSIG DE LNGAS NI BDAG NYID
'PHAGS PA'I TSUL KHRIMS KYI SNOD DU RUNG BA BSTAN TO, ,KHA NA MA
THO BA PHRA RAB LA YANG 'JIGS PAR LTA BA NI, BSLAB PA'I GZHI
PHRAN TSEGS LA YANG NGAN SONG GI RGYU YIN PAR MTHONG STE, 'JIGS
PAR LTA BAS TSUL

KHRIMS MI LHOD PA ZHES BYA STE, 'PHAGS PA DKON MCHOG SPRIN GYI
MDO LAS DUG CHUNG DUS KYANG SKYES BU CHEN PO 'CHI BAR BYED DO,
,DE BZHIN DU SDIG PA CHUNG DUS KYANG NGAN SONG DU LTUNG LA SDIG
PA CHEN POS KYANG NGAN SONG DU LTUNG NGO ZHES GSUNGS PA BZHIN DU
SGRUB PA'I PHYIR RO, ,THEG PA GZHAN

LA MI BSTAN PA NI THEG PA GZHAN DU SEMS SAM BSKYED CING MA BSNGOS
PA STE, RANG BZHIN MA BOR BAS NA TSUL KHRIMS MA RAL BA ZHES
BYA'O, ,TSUL KHRIMS MA NYAMS PA GANG GIS NGAN SONG GSUM LA SOGS
PA'I GNAS SU SKYE BA MED PAS NA NYAMS NGA BAR SKYE BA SPONG BAS
TSUL KHRIMS MA NYAMS PA

ZHES BYA'O, ,TSUL KHRIMS NYAMS PAR 'GYUR BA'I RGYU SKYE BO MI
SRUN PA LA SOGS PA DANG, MA 'DRES PAS TSUL KHRIMS MA 'DRES PA
ZHES BYA'O, ,'CHAL BA'I TSUL KHRIMS KYI DRI MA DANG MA 'DRES
SHING BYANG CHUB KYI PHYOGS LA SOGS PA DKAR PO'I CHOS PHYOGS GCIG
TU 'PHEL BAS TSUL

@66B KHRIMS MA 'CHOL BA ZHES BYA STE, TSIG DE LNGAS MI MTHUN PA'I
PHYOGS SPANGS PA BSTAN TO, ,SO SOR RTOG PA'I STOBS DANG BSGOM
PA'I STOBS LA 'DRIS PAS TSUL KHRIMS NYAMS PAR 'GYUR BA'I NYON
MONGS PA DANG MI DGE BA'I BSHES GNYEN GYI DBANG DU MI 'GRO ZHING
JI LTAR 'DOD PA BZHIN DU 'GRO

BAS 'PHAGS PA'I TSUL KHRIMS ZHES BYA'O, ,MKHAS PA NI 'PHAGS PA
RNAMS SO, ,TSUL KHRIMS JI LTAR BLANGS PA'I DRAN PAS TSUL KHRIMS
MA NYAMS PAR BSRUNGS LA, NYON MONGS PA DANG BCAS PA'I NYES PA
DANG, NYON MONGS PA MED PA'I NYES PA LA SOGS PA SHES BZHIN GYIS

RTOGS PAR BYA STE, NYES PA BYUNG NGO COG TSUL BZHIN DU 'CHOS PA
NI RNAM PA MCHOG GI TSUL KHRIMS ZHES BYA STE, TSUL KHRIMS JI LTAR
BLANGS PA BZHIN DU BSRUNG BA DANG, NYES PA BYUNG NGO COG PHYIR
'CHOS PA GNYIS KYIS TSUL KHRIMS YONGS SU RDZOGS PA'I PHYIR RO,
,RGYAL RIGS DANG

BRAM ZE'I RIGS LA SOGS PA'I 'KHOR THAMS CAD DU KHA NA MA THO BA
MED PA STE, GANG GI SGO NAS KYANG SKYON GDAGS SU MED PAS NA MA
SMAD PA'I TSUL KHRIMS ZHES BYA'O, ,MIG LA SOGS PA'I DBANG PO 'DOD
CHAGS DANG ZHE SDANG LA SOGS PA SKYE BAR 'GYUR BA'I YUL RANG DGAR
MI GTONG STE,

DBANG PO BSRUNG PAS SHIN TU SBAS PA'I TSUL KHRIMS ZHES BYA'O,
,NYAN THOS DANG RANG SANGS RGYAS DANG, BYANG CHUB SEMS DPA'I CHOS
NI SANGS RGYAS KYI CHOS THAMS CAD DE, DE DAG GI RGYU DANG 'BRAS
BU MA LUS PA LA SEMS PAS, RNAM PAR GRAGS PA'I TSUL KHRIMS DE,
,THEG PA KUN

LA RNAM PAR GRAGS, ,ZHES BYA BA'I THA TSIG GO, ,LHUNG BZED DANG
CHOS GOS LA SOGS PAS RAB TU BYUNG BA LA 'OS PA NI RUNG BA STE, DE
DAG MANG POR RNYED KYANG JI TZAM DGOS PA NYI TSE LEN TE, CHOG
SHES PAS 'DOD PA CHUNG BA'I TSUL KHRIMS ZHES BYA'O, ,LHUNG BZED
DANG CHOS GOS

LA SOGS PA NGAN DON GYIS CHOG SHES SHING MANG PO DANG BZANG PO MA
RNYED NA YANG GDUNG BA MED PA, RNYED NA YANG ZHEN PA DANG BCAS PA
MED PAR LONGS SPYOD DE, DE LTAR CHAGS PA SPONG BAS CHOG SHES PA'I
TSUL KHRIMS ZHES BYA'O, ,'DU 'DZI'I NANG NA MI GNAS PA DANG, 'DOD
PA LA

@67A *, ,'DUN PA LA SOGS PA LA MI RTOG PA NI SEMS DBEN PA STE, DE
LTAR TSUL KHRIMS NYAMS PAR 'GYUR BA'I RGYU DANG BRAL BAS RANG
BZHIN GYIS DBEN PA'I TSUL KHRIMS ZHES BYA STE, GONG MA GNYIS
KYANG GANG ZAG 'DI LTA BUS BSGRUB PAR NUS SO ZHES STON TO, ,JI
LTAR LUS

DBEN PA NI 'DU 'DZI'I RNAM PAR SPONG BAS DGON PA LA GNAS PA'I
TSUL KHRIMS ZHES BYA BAS BSTAN TO, ,JI LTAR SEMS DBEN PA NI GZHAN
GYI NGOR MI LTA BAS 'PHAGS PA'I RIGS KYIS CHOG SHES PA'I TSUL
KHRIMS ZHES BYA BAS BSTAN TE, GZHAN GYI NGO MI CHOD PA TZAM GYI
PHYIR TSUL KHRIMS

BSRUNG BA MA YIN GYI, RANG GI SEMS SNYING THAG PA NAS 'DOD PA LA
'DUN PA LA SOGS PA LAS DBEN PAR DGA' STE, TSUL KHRIMS SRUNG ZHES
BYA BA'I THA TSIG GO, ,DGON PA LA GNAS PA DANG, 'PHAGS PA'I RIGS
KYIS TSUL KHRIMS DE GNYIS KYANG GANG GIS BSGRUB PAR NUS

SHE NA; DGE BA'I RTZA BA BDAG GI KHA NA LAS PAS SBYANGS PA'I YON
TAN DANG, YO BYAD BSNYUNGS PA'I TSUL KHRIMS ZHES GSUNGS TE, DGE
BA'I RTZA BA RNAMS NI BDAG NYID KYIS BYA BA YIN PAS SBYANGS PA'I
YON TAN LA SOGS PA LA YANG MI GNAS SU MI RUNG BAR BSTAN TO, ,DANG
PO SLOB

DPON DANG MKHAN PO LA SOGS PA LA TSUL KHRIMS BLANGS PA BZHIN DU
BSRUNG BA NI JI SKAD SMRAS PA DE LTAR SPYOD PA'I TSUL KHRIMS ZHES
BYA BA LA SOGS PA GSUNGS TE, GANG JI TZAM DU SEMS CAN RNAMS LA
PHAN PA DANG BDE BA'I RGYUR 'GYUR BA BYAMS PA DANG SNYING RJE LA
SOGS PA NI SEMS CAN

GYI DON BYA BA'I TSUL KHRIMS YIN NA, BLA NA MED PA'I BYANG CHUB
DANG RANG GI SANGS RGYAS KYI CHOS YONGS SU SMIN PA'I RGYUR GYUR
PA RNAMS NI, DGE BA'I CHOS SDUD PA'I TSUL KHRIMS ZHES BYA STE, CI
RIGS PAR MTHUN MTHUN DU SBYAR RO, ,SEMS CAN RNAMS SRID PA DANG
NGAN SONG LAS SKYOB

PAR BYED PAS NA DPUNG GNYEN DU GYUR PA STE, DE LTA BU'I RANG
BZHIN GYIS BYAMS PA NI BYAMS PA'I TSUL KHRIMS YIN TE TSUL KHRIMS
KYI SGRA BZHIN YIN PAR RGYA CHER SBYAR BA'O, ,SEMS CAN GYI DON DU
PHYI'I SDUG BSNGAL GRANG BA DANG, CHA BA LA SOGS PA DANG, NANG GI
SDUG BSNGAL BKRES PA DANG SKOM PA LA SOGS

@67B PA THAMS CAD BZOD PA NI SDUG BSNGAL THAMS CAD BZOD PA ZHES
BYA'O, ,SEMS CAN GYI DON LA SEMS SPRO BA NI SEMS MA ZHUM PA ZHES
BYA'O, ,BDAG GI SEMS LA NGES PAR SEMS PA NI YAN LAG LNGAS BSDUS
PA'I BAG YOD PA DANG LDAN PA YIN TE, SNGON GYI MTHA' DANG LDAN PA
DANG, PHYI MA'I MTHA' DANG

LDAN PA DANG, DBUS KYI MTHA' DANG LDAN PA DANG, SNGA NAS BYA BA
DANG LHAN CIG RJES SU SPYOD PA'O, ,DE LA BYANG CHUB SEMS DPA'
'DAS PA'I DUS LA BRTEN NAS NYES PAR BYUNG BA BCOS PA DANG, MA
'ONGS PA'I DUS SU NYES PA 'BYUNG BAR 'GYUR BA 'CHOS PAR 'GYUR BA
DANG, DA LTAR BYUNG BA'I DUS SU NYES PA BYUNG BA PHYIR

'CHOS PA NI DUS GSUM GYI MTHA' DANG LDAN PA'I BAG YOD PA'O, ,NYES
BA MA BYUNG BA'I SNGA ROL NAS BDAG JI LTA JI LTAR SPYOD CING, JI
LTA JI LTAR GNAS NA NYES PA 'BYUNG BAR MI 'GYUR BA DE LTA DE LTAR
SPYOD CING DE LTA DE LTAR GNAS KYANG CI MA RUNG SNYAM DU SGRIM
PAR BYED PA NI SNGA NAS BYA BA'I BAG YOD

PA'O; ,DE SNGA NAS BYA BA'I BAG YOD PA DE NYID LA BRTEN NAS, JI
LTA JI LTAR SPYOD CING JI LTA JI LTAR GNAS NA NYES PA 'BYUNG BAR
MI 'GYUR BA DE LTA DE LTAR GNAS PA DE NI LHAN CIG RJES SU DPYOD
PA'I BAG YOD PA DE LTA BU DAG GIS NGES PAR SEMS PA BYED DO,
,GZHAN GYI SEMS BSRUNG BA PHA ROL

PO'I 'KHRUL PA 'DI BRJOD NA DE DAG GDUNG BAR 'GYUR RO SNYAM DU
SEMS PA STE, THABS GANG YANG RUNG BAS PHA ROL TU CHUD MI ZA BAR
BYED PA NYID SEMS CAN GYI DON BYA BA'I TSUL KHRIMS YIN NO, ,SBYIN
PA NI BSDU BA'I DNGOS PO DANG PO STE, DES SEMS CAN BSDUS SHING
SHES RAB KYI PHA ROL TU PHYIN

PA LA SOGS PA'I NANG NAS BYANG CHUB SEMS DPA' SEMS CAN SER SNA
CAN DAG MTHONG NA RIGS KYI BU KHYOD CI'I PHYIR SBYIN PAR MI BYED
CES BRIS TE, DE DAG YO BYAD DANG MI LDAN PA'I PHYIR RO ZHES ZER
NA, NGA'I NOR 'DI DAG LAS JI BDER LONG LA SBYIN PA BYIN TE, BDAG
KYANG BDE BAR GYIS

SHIG; GZHAN YANG BDE BAR GYIS SHIG CES GSUNGS PA LTAR SEMS CAN
YONGS SU SMIN PAR BYED PAS SBYIN PA'I TSUL KHRIMS SO, ,SHIN TU
BZUNG BA NI BSLAB PA'I GZHI SHIN TU PHRA BA LAS KYANG MA 'DAS
PA'I DON TO, ,PHYIR MI LDOG PA NI SEMS CAN YONGS SU SMIN PAR BYA
BA DANG, RANG

@68A *, ,GI SANGS RGYAS KYI CHOS YONGS SU SMIN PAR BYA BAR GO CHA
BGOS PA LAS SO, ,BSAM GTAN GYI YAN LAG GI TSOGS NI SNGAR BSHAD
PAR ZAD DO, ,THOS PA TSOL BAS CHOG MI SHES PAR BYED PA NYAD, THOS
PA'I DGE BA'I RTZA BAS MI NGOMS PA'O, ,THOS PA'I SNYING PO NI

DANG PO DAM PA'I CHOS THOS PA LAS BSAM PA DANG, SGOM PA DANG,
SGRIB PA SPONG BA'I RIM GYIS MTHAR GNYIS SU MED PA'I YE SHES THOB
PA'O, ,BYANG CHUB KYI YAN LAG NI SUM CU RTZA BDUN LA SOGS PA'I
STE, DE DAG NYID TSOGS KYANG YIN NO, ,DE DAG SPEL BA'I THABS NI,
DGE BA'I

BSHES GNYEN LA BRTEN PA LAS 'BYUNG STE, DGE BA DANG SKYABS DPAG
TU MED PAR SBYIN PAR BYED PA NI DGE BA'I BSHES GNYEN ZHES BYA'O,
,LAM NYAM NGA BA NI LAM PHYIN CI LOG TU ZHUGS PA STE, DE 'DOR
BA'I PHYIR SDIG PA'I GROGS PO YONGS SU SPONG BA'I TSUL KHRIMS TE,
GNOD PA DPAG

TU MED PA STOBS PAR BYED PA NI, SDIG PA'I GROGS PO'O, ,'DUS BYAS
THAMS CAD MI RTAG PA YIN NO SNYAM PA'I 'DU SHES LA RTOG PAS RANG
GI LUS LA YANG MI LTA STE, PHANGS PAR MI 'DZIN ZHES BYA BA'I THA
TSIG GO, ,THAR PA'I CHA DANG MTHUN PA LA SOGS PA DGE BA'I RTZA BA
BRTUN TE, RINGS

PAR BYED PAS SROG LA YID MI RTON PA'I TSUL KHRIMS TE, MDO LAS
KYANG, SANG TZAM SHI YANG SUS SHES KYI, ,DE RING NYID DU BRTUN TE
BYA, ,'CHI BDAG BDE CHEN DE DANG NI, ,BDAG TU BSHES PA MA YIN NO,
,ZHES GSUNGS SO, ,BSAM PA DAG STE, 'KHRUL PA DANG, MI DGE BA'I
CHOS

KYI DRI MA MED PAS YID LA GCAGS PA MED PA DANG, SBYOR BA DAG STE,
LUS DANG NGAG DANG YID KYI SGO NAS LOG PA'I SBYOR BA BYED PA'I
PHYIR BCOS MA MA YIN PA DANG, LHAG PA'I BSAM PA DAG PA STE, BDAG
DANG GZHAN GYI DON DANG, YON TAN KHYAD PAR CAN BSGRUB PAR SEMS
PAS,

YONGS SU GDUNG BA MED PA ZHES BYA'O, ,LAS LEGS PAR BYAS PA NI DGE
BA BYAS PA STE, DE'I PHYIR 'CHI BA'I DUS NA YANG MI DGE BA MED
PA'I TSUL KHRIMS ZHES BYA'O, ,KHENGS PA NI GANG ZAG YON TAN CAN
NYE BAR 'ONGS NAS LDANG BA DANG, BSU BA MED PA'O, 'DOD CHAGS NI
'DOD

@68B PA'I KHAMS KYI 'DOD CHAGS TE, DE DANG BRAL BAS MI RGOD PA'I
TSUL KHRIMS TE, 'DOD PA'I YON TAN LA SEMS MA G-YENGS ZHES BYA
BA'I THA TSIG GO, ,DRANG BA NI DMIGS PA LA SEMS RTZE GCIG TU GNAS
SU BTUB PA STE, DE'I PHYIR ZHUM PA DANG, RGOD PA'I G-YENG BA MED
CES BYA BA'I THA TSIG

GO; ,CANG SHES PA NI GDUL SLA BA'AM, DUL BAR GYUR PA STE, DE'I
PHYIR MU COR MI SMRA STE, MI BRTAGS PAR MI SMRA ZHES BYA BA'I THA
TSIG GO, ,YUL GYI RLUNG GI RKYEN GYIS SEMS MI 'KHRUGS PA'I PHYIR
DUL BA STE, SEMS DANG DBANG PO YUL LA MA G-YENGS ZHES BYA BA'I
THA TSIG GO, ,

NYE BAR ZHI BA NI 'DOD CHAGS LA SOGS PA NYON MONGS PA DANG, NYE
BA'I NYON MONGS PA RNAMS SO, ,JI SKAD SMRAS PA BZHIN BYED PA NI
MKHAN PO DANG SLOB DPON LA SOGS PAS GDAMS NGAG RJES SU BSTAN PA
LA SOGS PA JI SKAD BSGO BA BZHIN BYED PA'O, ,'PHAGS PA'I NOR BDUN
NI

BDAG GI NOR TE DE DAG DANG LDAN PA'I PHYIR, DAM PA'I CHOS YONGS
SU BSRUNG BA'I TSUL KHRIMS ZHES BYA'O, ,GZOD MA NAS SHIN TU DAG
PA NI DANG PO TSUL KHRIMS YANG DAG PAR LEN PA'I DUS NA, RGYAL
PO'I CHAD PA DANG, 'TSO BA MED PAS 'JIGS PA LA SOGS PAS 'JIGS NAS

BLANGS PA MA YIN GYIS, BSAM PA DAG PAS BLANGS PAS NA, BSAM PA
THAMS CAD YONGS SU SKONG BA'I TSUL KHRIMS ZHES BYA STE, JI LTAR
BSAMS PA'I DGOS PA 'GRUB PAR BYED CES BYA BA'I THA TSIG GO, ,DE'I
ZHES BYA BA NI DE BZHIN GSHEGS PA DANG SBYAR TE, DE BZHIN

GSHEGS PA'I TSUL KHRIMS THOB PAR BYA BA'I PHYIR BSNGOS PAS, DA
LTA NYID KYI TSUL KHRIMS NI, DE BZHIN GSHEGS PA'I TSUL KHRIMS LA
YANG DAG PAR GZHOL BA STE, DE THOB PA'I RGYU YIN PA'I PHYIR RO,
,SEMS CAN THAMS CAD LA SEMS SNYOMS PA NI RJES SU CHAGS PA DANG
KHONG

KHRO LA SOGS PA DANG BRAL BA'O, ,CHOS NYID KYI TSUL KHRIMS KYI
DBANG DU BYAS NAS, BTZUN PA SHA RA DVA TI'I BU GZHAN YANG ZHES
BYA BA LA SOGS PA GSUNGS TE, DE YANG GANG ZAG DANG CHOS LA BDAG
MED PA'I MTSAN NYID LA BYA'O, ,DE LA GANG ZAG LA BDAG MED PA NI,
GANG LA

@69A *, ,BDAG TU SGRO BTAGS PA MED PA ZHES BYA BA LA SOGS PAS
BSTAN TO, ,CHOS LA BDAG MED PA NI GANG LA GZUGS SU BTAGS PA MED
PA YANG ZHES BYA BA LA SOGS PAS BSTAN TE, JI TZAM DU BDAG DANG
CHOS SU THA SNYAD BTAGS PA RNAMS NI SGRO BTAGS PA STE, BRJOD

DU MED PA'I CHOS NYID GANG LA MING DANG BRDAR BTAGS PA MED PA
NYID CHOS NYID KYI TSUL KHRIMS ZHES BYA STE CHOS NYID KYANG RANG
BZHIN NI DE YIN PA'I PHYIR RO, ,LAM GNYIS KYI TSUL KHRIMS KYI
DBANG DU BYAS NAS, GANG RTZE GCIG PA'I PHYIR ZHES BYA BA LA SOGS
PA GSUNGS TE, RTZE GCIG

PA NI DMIGS PA GCIG PA STE, ZHI GNAS THAMS CAD KYI MTSAN NYID DE
YIN PAS RTZE GCIG PA'I PHYIR ZHI GNAS THAMS CAD KYI MTSAN NYID DE
NI TSUL KHRIMS ZHES BYA'O, ,CHOS RNAMS KYI RANG DANG SPYI'I MTSAN
NYID RAB TU RNAM PAR 'BYED PA LA MKHAS PA NI LHAG MTHONG THAMS
CAD KYI

MTSAN NYID DO, ,RNAM PAR THAR BA'I SGO GSUM GYI TSUL KHRIMS KYI
DBANG DU BYAS NAS STONG PA NYID RIG PA DANG, ZHES BYA BA LA SOGS
PA GSUNGS TE, CHOS RNAMS RNAM PAR THAR PA'I SGO GSUM GYI TSUL DU
RIG PA NYID DU TSUL KHRIMS YIN NO, ,TSUL KHRIMS KYI MI MTHUN PA'I

PHYOGS RNAMS RNAM PAR DAG PAS ZAB PA'I TSUL KHRIMS KYI DBANG DU
BYAS NAS, GANG MNGON PAR 'DUS MA BYAS PA ZHES BYA BA LA SOGS PA
GSUNGS TE, TSUL KHRIMS GANG LAS DANG NYON MONGS PAS MNGON PAR
'DUS MA BYAS PA DANG, CHOS RNAMS MA SKYES PA KHONG DU CHUD PA LAS
BYUNG

BAS NA MA SKYES PA RAB TU PHYE BA STE, DE NYID KYANG GANG ZHE NA,
MI SKYE BA LA BZOD PA ZHES TSIG RNAM PAR SBYAR RO, ,MA BYAS PA NI
TSUL KHRIMS KYI MI MTHUN PA'I PHYOGS SO, ,BYA BA MED PA NI TSUL
KHRIMS RNAM PAR DAG PA NI SNGON SPYAD ZIN PAS YANG BYA BA MED
PA'I DON TO, ,YANG NA MNGON

PAR 'DUS MA BYAS PA NI RGYU DANG RKYEN GYIS SO, ,MA BYAS SHING
BYA BA MED PA NI 'DAS PA DANG MA 'ONGS PA'I DUS SU BDAG DANG BYED
PA PO LA SOGS PA'O, ,SNGON GYI MTHAR MA BYUNG BA LA SOGS PAS NI
'DAS PA'I DUS SU MA BYUNG BA DANG, MA 'ONGS PA'I DUS SU MA 'PHOS
PA DANG, DA LTAR GYI

@69B DUS SU MI GNAS TE, DUS GSUM LAS 'DAS PA DE NI TSUL KHRIMS
ZHES BYA BAR BSTAN TO, ,SEMS DRI MA MED PA NI BSTAN PA'O, ,JI
LTAR DRI MA MED PA NI TSIG GNYIS KYIS BSHAD DE, RNAM PAR SHES PA
LA NYON MONGS PA MI GNAS PA DANG, GZUNG BA DANG 'DZIN PA'I YID LA
BYED PA

DANG MA 'DRES PA'I PHYIR RO, ,GANG 'DOD PA'I KHAMS LA MI BRTEN PA
ZHES BYA BA LA SOGS PAS NI 'DOD PA'I YON TAN LA MI BRTEN PA DANG,
GZUGS KYI KHAMS KYI BSAM GTAN GYI RO MYONG BAR MI BYED PA DANG,
GZUGS MED PA'I SNYOMS PAR 'JUG PA THOB KYANG DE DER MI SKYE ZHING
MI 'DUG

PA NI TSUL KHRIMS YIN PAR BSHAD DO, ,GANG 'DOD CHAGS KYI RDUL MED
PA ZHES BYA BA LA SOGS PAS NI DUG GSUM DANG BRAL BA'I TSUL KHRIMS
YIN PAR STON TE, 'DOD CHAGS NYID RDUL BZHIN DU THAR PA THOB PA LA
BAR DU GCOD PAR BYED PAS 'DOD CHAGS KYI RDUL LO, ,GNOD

SEMS NI LAS KYI MTSAN NYID YIN TE, DE NYID THA BA DANG SKYON YANG
YIN PAS, KHONG KHRO BA NI NYON MONGS PA STE, GNYI GA RTZAL BAR
SBYAR RO, ,DUS GSUM GYI LAS DANG 'BRAS BU LA RMONGS PA NI GTI MUG
GI MUN PA DANG MA RIG PA ZHES SBYAR RO, ,DNGOS PO RNAMS BYUNG NAS
'JIG PA

MED PA NI RTAG PA'O, ,BYUNG NAS ZHIG STE MI SKYE BA NI CHAD PA
STE, DE GNYIS MED PAS RTEN CING 'BREL PAR 'BYUNG BA DANG RJES SU
MTHUN PAR BYED PA NI TSUL KHRIMS SO, ,'JIG TSOGS LA LTA BA MI
GNAS PA'I BSHAD PA NI, NGAR 'DZIN PA MED PA DANG NGA YIR 'DZIN PA
BOR BA

YIN NO, ,MING DANG GZUGS DANG MA 'DRES PA'I BSHAD PA NI GO RIMS
BZHIN DU MING DANG BRDA LA MNGON PAR MA ZHEN PA DANG, GZUGS KYI
MTSAN NYID LA MI GNAS PA ZHES GSUNGS PA STE, LHA SBYIN DANG,
MCHOD SBYIN ZHES BYA BA LA SOGS PA'I BTAGS PA NI MING NGO, ,LHA
SBYIN

YON TAN DANG LDAN PA ZHES BYA BA LA SOGS PAS NI BRDA'O, ,GZUGS
KYI MTSAN NYID NI THOGS PA DANG BCAS PA'I GZUGS LA SOGS PA'O,
,YANG NA MING DANG GZUGS NI PHUNG PO LNGA LA BYA'O, ,RGYU'I BAG
LA NYAL ZHES BYA BA NI, LTA BA LA SOGS PA'I KUN NAS DKRIS PA

@70A *, ,'BYUNG BA'I RGYU BAG LA NYAL YIN PA'I PHYIR RO, ,SHIN TU
SBYANGS PA'I BSHAD PA NI, MI DGA' BA MED PA DANG, YONGS SU GDUNG
BA MED PA ZHES BYA BA YIN TE, SEMS MI DGA' BA MED PA DANG, LUS
YONGS SU GDUNG BA MED CING, LAS SU RUNG BA NYID SHIN TU

SBYANGS PA'I MTSAN NYID YIN PA'I PHYIR RO, ,CHOS KYI SKUS SANGS
RGYAS KYI RIGS MI GCOD PA ZHES BYA BA NI TSUL KHRIMS YONGS SU DAG
PA DES CHOS SKU 'THOB PAR 'GYUR LA, DE LAS KYANG GZUGS KYI SKU
GNYIS RGYUN MI 'CHAD PAR 'BYUNG BA'I PHYIR RO, ,CHOS KYI DBYINGS
DBYER MED PA'I

PHYIR CHOS KYI RIGS MI GCOD PA ZHES BYA BA NI, TSUL KHRIMS DES
CHOS KYI DBYINGS MNYAM PA NYID THOB PAR 'GYUR LA, DE LA BSHAD PAR
BYA BA'I CHOS RGYUN MI 'CHAD PAR 'BYUNG BA'I PHYIR RO, ,'DUS MA
BYAS KYIS RAB TU PHYI BA'I PHYIR DGE 'DUN GYI RIGS MI GCOD PA
ZHES BYA BA LA, 'PHAGS

PA'I DGE 'DUN NI 'DUS MA BYAS KYIS RAB TU PHYE BA YIN LA, JI SKAD
DU BSTAN PA'I TSUL KHRIMS DE DAG KYANG 'DUS MA BYAS RTOGS PAR
'GYUR BA'I THABS YIN PAS, TSUL KHRIMS DES DGE 'DUN GYI RIGS MI
'CHAD PAR STON TO, ,BTZUN PA SHA RA DVA TI'I BU TSUL KHRIMS MI
ZAD PA NI

RGYUN MI ZAD PA'I PHYIR BLTA'O ZHES BYA BA LA SOGS PAS NI BYANG
CHUB SEMS DPA'I TSUL KHRIMS JI LTAR MI ZAD PA RJES SU 'GRO BA
DANG, LDOG PA'I GTAN TSIGS KYIS STON TE, SKYE BA'I GNAS LA SOGS
PA 'OG NAS SMOS PA GANG GIS KYANG ZAD PAR MI 'GYUR TE, 'KHOR BA'I
MTHA'I BAR DU

RGYUN MI ZAD PAS NA BYANG CHUB SEMS DPA'I TSUL KHRIMS MI ZAD PAR
BSTAN PAS NI RJES SU 'GRO BA BSTAN TO, ,BYANG CHUB SEMS DPA' MA
YIN PA GZHAN DAG GI TSUL KHRIMS LA RGYUN ZAD PA YOD DAM ZHE NA,
DE NYI TSE MI ZAD PAR BSTAN SNYAM NAS DE CI'I PHYIR ZHE NA ZHES
DRIS PA LA SO SO'I SKYE BO

RNAMS KYI TSUL KHRIMS NI SKYE BO'I GNAS RNAMS KYIS ZAD PAR 'GYUR
RO ZHES BYA BA LA SOGS PA BYANG CHUB SEMS DPA'I TSUL KHRIMS LAS
LOG PA'I PHYOGS RGYA CHER GSUNGS TE, SO SO'I SKYE BO RAB TU BYUNG
BA DANG, DGE BSNYEN GYI SDOM PA NI DENG GI DUS 'DI NAS JI SRID
'TSO'I BAR DU ZHES KHAS

@70B BLANGS PAS SKYE BA'I GNAS KYIS ZAD PAR 'GYUR TE, 'CHI BA'I
DUS BYAS PAS ZAD PAR 'GYUR RO ZHES BYA BA'I DON TO, ,PHYI ROL
PA'I MNGON PAR SHES PA NI DRANG SRONG MNGON PAR SHES PA LNGA DANG
LDAN PA DAG STE, DE DAG GI TSUL KHRIMS NI MNGON PAR SHES PA JI
SRID YOD KYI BAR DU YOD LA, MNGON

PAR SHES PA NYAMS NA MED DO, ,MI DGE BA BCU'I LAS KYI LAM LA
SPYAD PAR KHAS BLANGS PA'O, ,BSOD NAMS ZAD PA NI SNGON BSAGS PA'I
BSOD NAMS GANG GIS LHA'I BUR SKYES PA'O, ,GZUGS KYI KHAMS KYI
GNAS SU NI TSAD MED PA BZHI DANG BSAM GTAN BZHI BSGOMS PAS

SKYE BAR 'GYUR LA, DE DAG ZAD PAS BSAM GTAN GYI SDOM PA YANG ZAD
PAR 'GYUR RO, ,JI LTA BUR SNYOMS PAR ZHUGS PAS SKYES PA NI, 'DIR
GZUGS MED PA'I KHAMS KYI TING NGE 'DZIN LA SNYOMS PAR ZHUGS NAS,
GZUGS MED PA'I KHAMS SU SKYES PA STE, GANG GI TSE SKYES PA

ZAD NAS 'CHI BA'I DUS BYAS PA NA GZUGS MED PA'I LHA'I BU'I TSUL
KHRIMS ZAD PAR 'GYUR RO, ,NYAN THOS THAMS CAD NI SLOB PA BDUN
DANG, MI SLOB PA GCIG STE, GANG ZAG BRGYAD LA BYA'O, ,GANG GI TSE
RANG SANGS RGYAS RNAMS SEMS CAN GYI DON DU RDZU 'PHRUL GYIS SEMS
CAN

GYI DON BYED PA BTANG STE, PHUNG PO LHAG MA MA LUS PA'I MYA NGAN
LAS 'DAS PA LA MNGON DU BLTAS PA DE'I TSE SNYING RJE CHEN PO DANG
BRAL BA ZHES BYA'O, ,BTZUN PA SHA RA DVA TI'I BU BYANG CHUB SEMS
DPA' RNAMS KYI TSUL KHRIMS NI MI ZAD PA STE ZHES BYA BA LA SOGS
PAS NI BYANG CHUB KYI SEMS MI

ZAD PAS BYANG CHUB SEMS DPA'I TSUL KHRIMS MI ZAD PA STON TO,
,BYANG CHUB SEMS DPA' RNAMS KYI TSUL KHRIMS NI MI ZAD PA ZHES
CI'I PHYIR BYA SNYAM NAS, DE CI'I PHYIR ZHE NA ZHES DRIS PA'I LAN
DU 'DI LTAR TSUL KHRIMS DE LAS TSUL KHRIMS THAMS CAD 'BYUNG BA'I
PHYIR TE ZHES BYA BA LA

SOGS PA GSUNGS SO, ,SKABS 'DIR TSUL KHRIMS NI BYANG CHUB KYI SEMS
LA BYA LA, DE LAS DE BZHIN GSHEGS PA MAN CHAD KYI TSUL KHRIMS
THAMS CAD 'BYUNG BA'I PHYIR MI ZAD PA SBYAR TE, DE BAS NA BYANG
CHUB KYI SEMS KYI SA BON MI ZAD PAS NA DE BZHIN GSHEGS PA'I TSUL
KHRIMS

@71A *, ,MI ZAD PAR RIG PAR BYA ZHES DNGOS SU GSUNGS TE, DE BZHIN
GSHEGS PA'I TSUL KHRIMS MI ZAD PA DE'I SA BON YANG BYANG CHUB
SEMS DPA'I BYANG CHUB KYI SEMS KYI RANG BZHIN GYI TSUL KHRIMS DE
YIN PAS DE'I PHYIR NA SKYES BU DAM PA DE DAG NI TSUL KHRIMS MI
ZAD PA ZHES

BYA'O ZHES GSUNGS SO, ,TSUL KHRIMS MI ZAD PA BSHAD ZIN TO,,
,,BZOD PA MI ZAD PA LA GNAS PA'I BYANG CHUB SEMS DPA' NI CHOS
KYIS RJES SU BSRUNG BA'I BYANG CHUB SEMS DPA' ZHES BYA STE, DE
BSTAN BA'I PHYIR BTZUN PA SHA RA DVA TI'I BU RNAM PA SUM CU RTZA
GNYIS KYI

BYANG CHUB SEMS DPA' RNAMS KYI BZOD PAR LTA'O ZHES BYA BA LA SOGS
PA GSUNGS SO, ,BZOD PA MI ZAD PA YANG RNAM PA GSUM STE, SDUG
BSNGAL LA JI MI SNYAM PA'I BZOD PA DANG, GZHAN GNOD PA BYED PA
NYAMS SU LEN PA'I BZOD PA DANG, CHOS NGES PAR SEMS PA LA MOS PA'I

BZOD PA'O, ,SDUG BSNGAL LA JI MI SNYAM PA'I BZOD PA YANG RNAM PA
BZHIS BSTAN TE, BZOD PA'I MI MTHUN PA'I PHYOGS KYI RGYU DANG BRAL
BA DANG, BZOD PA'I GNYEN PO YANG DAG PAR 'DZIN PA DANG, BZOD PA'I
LAM RNAM PAR DAG PA DANG, BZOD PA'I 'BRAS BU YANG DAG PAR 'DZIN

BA'O; ,DE LA BZOD PA'I MI MTHUN PA'I PHYOGS KYI RGYU DANG BRAL
BA'I DBANG DU BYAS NAS, BAG LA NYAL SPANGS NAS BZOD PAR LTA'O
ZHES BYA BA LA SOGS PA TSIG BRGYAD GSUNGS TE, MI BZOD PA'I RGYU
KHONG KHRO BA LA SOGS PA'I BAG LA NYAL SPANGS TE, GANG LA YANG MI
BZOD PA'I RGYU MED PAS

BZOD PAR LTA'O ZHES BYA BA'I THA TSIG STE, TSIG MTHUN PA RNAMS NI
'OG MA DAG LA YANG CI RIG PAR SBYAR RO, ,MI GNOD PA NI LAG PA
DANG BONG BA DANG DBYUG PA LA SOGS PAS GNOD PAR MI BYED PA'O,
,YONGS SU MI GDUNG BA NI GZHAN GYIS GNOD PA BYAS KYANG SDUG
BSNGAL DANG YID

MI BDE BA MI 'BYUNG BA'O, ,GNOD SEMS MED PA NI MTSON CHA LA SOGS
PA GANG YANG RUNG BAS SEMS CAN PHA ROL PO PHUNG BAR SBYOR BA NI
GNOD SEMS TE, DE MED PA'O, ,KHON DU 'DZIN PA MED PA NI GNOD PA
BYAS PA'I 'OG TU KHON GYI 'DUD PA'I BSAM PA MI 'DOR ZHING RGYUN
DU 'BYUNG BA'AM, YANG

@71B NA 'DIS BDAG LA GNOD PA BYAS, BYED, BYED PAR 'GYUR, BDAG GI
MDZA' BO LA GNOD PA BYAS, BYED, BYED PAR 'GYUR, 'DIS BDAG GI DGRA
LA PHAN PA BYAS, BYED, BYED PAR 'GYUR ZHES KUN NAS MNAR SEMS KYI
DNGOS PO DGU NI KHON DU 'DZIN PA STE, DE LTA BU MED PA'O, ,MI
KHRO BA NI

YID DU MI 'ONG BA'I DNGOS PO DANG PHRAD NAS 'PHRAL DU GNOD PA BYA
BA'I KUN NAS MNAR SEMS NI KHRO BA STE, DE MED PA'O, ,'THAB MO NI
PHA MA'AM, MKHAN PO'AM, SLOB DPON NAM, DKON MCHOG GI PHYIR PHAN
TSUN DU TSIG GIS 'GYED PA STE, DE MED PA'O, ,RTZOD PA NI RIGS
DANG RUS

LA SOGS PA SMOS NAS MA TSANG 'BRU BA STE, DE MED PA'O, ,BZOD PA'I
GNYEN PO YANG DAG PAR 'DZIN PA'I DBANG DU BYAS NAS, YUL GYI RMA
MI PHYIN PAS BZOD PAR BLTA'O ZHES BYA BA LA SOGS PA TSIG DRUG
GSUNGS TE, KHRO BAR 'GYUR BA LA SOGS PA'I YUL GYI RKYEN GYI DBANG
DU MA

GYUR PAS RMA MI PHYIN PA ZHES BYA'O, ,BDAG DANG GZHAN BSRUNG BA
NI BDAG NYID KYANG MI BZOD PA'I DBANG DU MI 'GYUR BA DANG, GZHAN
YANG MI BZOD PA'I DBANG DU MI 'GYUR BAR BSRUNG BA'I THABS LA
MKHAS PA'O, ,BYANG CHUB KYI SEMS DANG MTHUN PA NI, BLA NA MED
PA'I BYANG CHUB TU

SEMS BSKYED NAS SEMS CAN THAMS CAD LA BU GCIG PA BZHIN DU BYAMS
PA BYED PA BZHIN DU KUN LA BZOD PA'O, ,TSUL BZHIN DU RAB TU RTOG
PA NI ZHE SDANG GI GNYEN PO BYAMS PA BSGOM PA'O, ,YID BYUNG ZHING
'DOD CHAGS DANG BRAL BA NI KHAMS GSUM GYI 'KHOR BA'I CHOS RNAMS
LA

YID BYUNG ZHING 'DOD CHAGS DANG BRAL BA STE, DE LTAR BYUNG NA MI
MTHUN PA DANG YID DU MI 'ONG BA RNAMS LA MI BZOD PA MED PA'I
PHYIR BZOD PAR BLTA'O, ,LAS KYI RNAM PAR SMIN PA LA STON PA NI
GZHAN GNOD PA BYED PA LAS BYUNG BA'I SDUG BSNGAL DANG PHRAD NA
'DI NI LAS KYI LE LAN

YIN TE; DES NA BDAG GIS BYAS PA'I MI DGE BA'I LAS KYIS SDUG
BSNGAL GYI 'BRAS BU 'DI 'DRA BA NYAMS SU MYONG LA, YANG SDUG
BSNGAL GYI RGYU MI BZOD PA 'DI YANG DAG PAR BLANGS TE 'DUG NA NI
BDAG NYID LA MI SDUG PA GANG YIN PA DE LA BDAG NYID KYIS BDAG
NYID SBYOR BAR BYED PAR NGES

@72A *, ,SO SNYAM NAS GNOD PA MI BYED PA'O, ,BZOD PA'I LAS RNAM
PAR DAG PA'I DBANG DU BYAS NAS, LUS KYI RGYAN GYI BZOD PAR BLTA'O
ZHES BYA BA LA SOGS PA TSIG BDUN GSUNGS TE, BZOD PA DANG LDAN
PA'I GANG ZAG NI KHRO GNYER DANG BZHIN GYI MDOG 'GYUR BA DANG,

MIG DMAR BA LA SOGS PA MI SDUG PA MED DE, DBANG BO ZHI ZHING
MDANGS BZANG BA LA LUS KYI RGYAN ZHES BYA'O, ,RNAM PA GNYIS SU NA
BZOD PA NI MA 'ONGS PA NA YANG LUS MDZES PAR 'GYUR BA'I RGYU STE,
'DI LTAR BZOD PAS NI MDZES PAR 'GYUR RO ZHES GSUNGS PA'I PHYIR
RO,,

NGAG DANG SEMS YONGS SU DAG PA NI NGAG RTZUB MO MI 'BYIN PA DANG,
ZHE SDANG GI BSAM PA MED PA STE, DE LTAR SGO GSUM RANG BZHIN DU
GNAS PA NI BZOD PA'I LAS YIN PAR BSTAN TO, ,BSAM PA BRTAN PA NI
BZOD PAR 'GYUR BA'I YUL GYI RLUNG NYE BAR 'ONGS KYANG DES BSKYOD
PAR MI NUS

PA'I PHYIR RO, ,YI GE YA MA BRLA YIN PA NI PHA ROL GYIS NGAN DU
SMRAS PA DANG, NGAN DU BRJOD PA 'DI DAG NA YI GE TZAM DU ZAD DO
ZHES RTOG PA'O, ,YANG NA STONG PA DANG BDAG MED PA LA SOGS PA'I
YI GE DANG SGRA TZAM GYIS 'JIGS PAR MI BYED DE, DE DAG YA MA BRLA
YIN PAR

SHES PAR BYA STE, DE DAG GI DON ZAB MO LA RTOG PAR BYED PA'O,
,YONGS SU RTOG PA MED PA NI GANG GIS GNOD PAR BYA, GANG LA GNOD
PAR BYAS, GANG LA GNOD PAR BYED CES RNAM PA GSUM LA YANG YONGS SU
MI RTOG PA'O, ,RANG GI SEMS LA NGES PAR SEMS PA NI MI

BZOD PAR BYED PA 'DI YANG RANG GI SEMS NYID LAS SKYES PAR ZAD DO
ZHES RTOG PA'O, ,GZHAN GYI SEMS BSRUNG BA NI BDAG GIS GNOD PA
BYAS NA GZHAN GYI SEMS GDUNG BAR 'GYUR RO SNYAM DU SEMS PA'O,
,BZOD PA'I 'BRAS BU YANG DAG PAR 'DZIN PA'I DBANG DU BYAS NAS
TSANGS PA'I

'JIG RTEN GYI LAM DU 'GRO BAS BZOD PAR BLTA'O ZHES BYA BA LA SOGS
PA GSUNGS SO, ,'BRAS BU DE YANG RNAM PA GSUM STE, 'BYOR PA PHUN
SUM TSOGS PA DANG, SPANGS PA PHUN SUM TSOGS PA DANG, 'BRAS BU
PHUN SUM TSOGS PA STE, TSIG BZHI DANG DRUG DANG, GCIG

@72B GIS GO RIMS BZHIN DU BSTAN TO, ,'BYOR BA PHUN SUM TSOGS PA
YANG 'JIG RTEN GYI 'BYOR BA DANG, 'JIG RTEN LAS 'DAS PA'I 'BYOR
BA GNYIS TE, DANG PO'I TSIG GNYIS KYIS GO RIMS BZHIN DU BSTAN TO,
,DE LA TSANGS PA'I 'JIG RTEN NI GZUGS KYI KHAMS KYI TSANGS RIS

LA SOGS PA'O, ,DE'I LAM NI THOB PAR BYED PA'I RGYU STE, TSAD MED
PA BZHI YIN LA, BZOD PA YANG TSAD MED PA BZHI PO DAG DANG RJES SU
MTHUN PAS LAM DU 'GRO BA ZHES BYA'O, ,BZOD PA LA GNAS PA'I GANG
ZAG GIS NI BYAD GZUGS BZANG BO DANG, G-YOG 'KHOR MANG PO LA

SOGS PA 'THOB PAR 'GYUR BA'I PHYIR, LHA DANG MI'I PHUN SUM TSOGS
PA MYONG BA ZHES BYA'O, ,BZOD PA LA GNAS PA'I GANG ZAG GIS DE
BZHIN GSHEGS PA'I MTSAN DANG DPE BYAD BZANG PO DANG, TSANGS PA'I
SGRA SKAD 'BYIN PA'I DBYANGS THOB CES BYA BAR SBYAR RO, ,NYES PA
THAMS

CAD NI BSTAN PA'O, ,GNOD SEMS LA SOGS PA NI BSHAD PA STE, GZHAN
NI SNGAR BSHAD PAR ZAD DO, ,PHYIR RGOL BA NI BDUD DANG MU STEGS
LA SOGS PA STE, DE DAG KYANG BZOD PAS PHAM PAR BYAS PAS BZOD PAR
LTA'O, ,GZHAN GYI GNOD PAR BYA BA THAMS CAD LAS SHIN TU

'DAS PA NI BZOD PA DANG LDAN PA'I GANG ZAG DE LA SEMS CAN SU YANG
GNOD PA MI BYED PA'I PHYIR RO, ,BZOD PA'I PHA ROL TU PHYIN PA NI,
SANGS RGYAS KYI CHOS THAMS CAD THOB PA'I RGYU YANG YIN PAS ZHES
TSIG RNAM PAR SBYAR RO, ,GNOD PA NYAMS SU LEN PA'I BZOD PA'I
DBANG DU

BYAS NAS, DE LA BZOD PA YONGS SU DAG PA GANG ZHE NA ZHES BYA BA
LA SOGS PA GSUNGS TE, GONG DU NI PHYIR SEMS CAN LA GNOD PA MI
BYED PAS BZOD PAR BLTA'O ZHES BSTAN PA DE NI YONGS SU MA DAG PA
YIN GYI GZHAN GYIS GNOD PA BYAS KYANG SLAR GNOD PA MI BYED NA
BZOD PA YONGS

SU DAG PA YIN NO ZHES BSTAN PA'I PHYIR, BZOD PA YONGS SU DAG PA
GANG ZHE NA ZHES SMOS SO, ,GNOD PA 'BYUNG BA'I RGYU NI NGAG DANG
LUS DANG SEMS GSUM YIN LA, DE DAG KYANG BRAG CA DANG, GZUGS
BRNYAN DANG, SGYU MA DANG MTSUNGS TE, RANG BZHIN MED PAR RTOGS

@73A *, ,PA'I PHYIR DGE SBYONG BYED PA'I CHOS GSUM DANG, LHAG
PA'I BSAM PA BZHI STE, GNOD SEMS LA SOGS PA NYE BAR ZHI BA'I
PHYIR, DGE SBYONG BYED PA'I CHOS GCIG DANG RIM BZHIN DU SBYAR RO,
,RANG GI YON TAN YONGS SU RDZOGS PA NI THOS PA DANG, GTONG BA
DANG, TSUL

KHRIMS LA SOGS PA YONGS SU RDZOGS PA STE, DE LTAR GYUR BAS,
BSNGAGS PA MA YIN KHRO BAR MI 'GYUR TE, ZHE SDANG YANG MI SKYED
LA, NGA RGYAL GYIS BDAG NYID CHEN POR MI SEMS PA NI MA THOS PAR
MI SEMS PA STE, DE LTAR GYUR BAS BSNGAGS PAS RJES SU CHAGS PAR MI

'GYUR ZHES SBYAR RO, ,SHIN TU DUL BA'I PHYIR RNYED PAS DGA' BA
MED PA ZHES BYA BA LA SOGS PA'I TSIG DGUS NI 'JIG RTEN GYI CHOS
BRGYAD KYIS MA GOS PAR RAB TU DBYE BA DANG BCAS MDOR BSDUS PA
DANG BCAS PA BSTAN TO, ,DE LA SHIN TU DUL BA NI SBYANGS PA'I YON
TAN RNAMS KYI SEMS

SHIN TU DUL BAR GYUR BA YIN LA, RAB TU ZHI BA NI ZHE SDANG SPANGS
PA STE, DE BAS NA CHOS GOS LA SOGS PA RNYED PAS KYANG DGA' BA MED
LA MA RNYED PAS KHONG KHRO BA MED DO, ,SNYAN PA THAMS CAD NI BYIS
PA SLU BA PHYIN CI LOG YIN PAR SHES PAS RAB TU BRTAG PA'I PHYIR
DANG, BDAG

GI YON TAN MA GRAGS SU ZIN KYANG DES SPA GONG BA'AM, SEMS ZHUM PA
MED DO, ,BLO YANGS PA'I PHYIR GO RIMS BZHIN DU SNYAN PA LA NGO
MTSAR DU MI 'DZIN PA DANG, MI SNYAN PAS ZHUM PAR MI 'GYUR RO,
,LEGS PAR GNAS PA NI BRTAN POR GNAS PA'O, ,MI G-YO BA NI RANG
BZHIN

GYIS MI 'DOR BA STE, DE LTAR GYUR BAS SMAD PAS KYANG DMAS PAR MI
SEMS LA, BSTOD PAS KYANG MTHOS PAR MI SEMS SO, SEMS CAN RNAMS KYI
DON BYA BAR SEMS SHING BLTA BA'I PHYIR DANG, KHAMS GSUM GYI 'DUS
BYAS KYI BDE BA MI RTAG PA'I PHYIR GO RIMS BZHIN DU SDUG

BSNGAL GYIS MI SKYO BA DANG, BDE BAS DGA' BAR MI 'GYUR ZHAS SBYAR
RO, ,RNYED PA DANG MA RNYED PA LA SOGS PA DE DAG GANG LA YANG MA
CHAGS TE, MI GNAS PA'I PHYIR 'JIG RTEN PA'I CHOS RNAMS KYIS MI
GOS PA ZHES MDOR BSDUS NAS BSTAN TO, ,PHA ROL PO SROG LA BAB PA'I

@73B GNOD PA BYUNG LA DE LA MI GNOD NA BDAG LA GNOD KYANG BZOD PA
NI, GZHAN LA MI GNOD PA'I PHYIR BDAG LA GNOD PAR BZOD PA ZHES
BYA'O, ,BYANG CHUB KYI YAN LAG GI TSOGS NI BSOD NAMS DANG YE SHES
KYI TSOGS RNAMS SO, ,SANGS RGYAS KYI SKU NI SKU GSUM LA BYA'O,
,LEGS

PAR BYAS PA'I LAS KYI STOBS SKYED PA NI SBYIN PA DANG, TSUL
KHRIMS LA SOGS PA CHER SPYAD DE MTHU DANG LDAN PAR BYAS PAS GZHAN
GYIS BDAG GI SROG BCAD PA DANG, MA BYIN PAR BLANGS PA LA SOGS PA
NGAN DU BYAS PA THAMS CAD BZOD DO, ,MU STEGS CAN THAMS CAD 'JOMS

PAS DPA' BA NI, MU STEGS CAN GYI DKA' THUB THAMS CAD ZIL GYIS
GNON PA'I MTHU DANG LDAN PAS DPA' BA STE, DE'I PHYIR RGYA SHUG GI
'BRU DANG, TIL 'BRU TZAM GYIS SROG ZUNGS BYED KYANG LUS GDUNG BA
DANG, SEMS YONGS SU GDUNG BA LA CIS MI 'BYED CES BYA BA'I THA

TSIG GO, ,BRGYA BYIN LA SOGS PA MING GIS SMOS PA RNAMS KYI BRTUL
ZHUGS KYANG ZIL GYIS GNON PA'I PHYIR, 'JIG RTEN DANG 'JIG RTEN
LAS 'DAS PA'I BRTUL ZHUGS THAMS CAD RTZOM PA STE, TSIG GONG MAS
NI MI'I DKA' THUB THAMS CAD ZIL GYIS GNON PA'I BZOD PA BSTAN LA

'OG MAS NI LHA'I DKA' THUB THAMS CAD ZIL GYIS GNON PA'I BZOD PA
BSTAN TO, ,CHOS NGES PAR SEMS PA LA MOS PA'I BZOD PA'I DBANG DU
BYAS NAS, BTZUN PA SHA RA DVA TI'I BU GZHAN YANG BZOD PA ZHES BYA
BA NI GANG 'DI SHIN TU RMA MI PHYIN PA STE ZHES BYA BA LA SOGS PA
GSUNGS

SO; ,RMA MI PHYIN PA NI SEMS KYI RANG BZHIN 'OD GSAL BA LA
GSHE'O, ,'DI LAS SU ZHIG GSHE ZHES BYA BA LA SOGS PA RTOG PA
DANG, RNAM PAR RTOG PA GANG GIS KYANG NYAMS PAR MI 'GYUR BA'O,
,DE LA CI'I PHYIR BZOD PA ZHES BYA SNYAM NAS, DE CI'I PHYIR ZHE
NA ZHES DRIS PA

DANG; MI DMIGS PA'I PHYIR RO ZHES GSUNGS TE, JI TZAM DU MING DANG
BRDAR BTAGS PA RNAMS NI BYIS PAS KUN TU BTAGS PA YIN GYI, DON DAM
PAR MI DMIGS PA'I PHYIR, GZUNG BA DANG 'DZIN PAS RMA MI PHYIN PA
DE LA BZOD PA ZHES BYA'O, ,GANG DAG MI DMIGS PA'I PHYIR

@74A *, ,SHIN TU RMA MI PHYIN PA LA BZOD PA ZHES BYA ZHE NA,
GSHE'O ZHES BZOD PA DE NI GNYI GA LA DMIGS PA BZOD PA STE ZHES
BYA BA LA SOGS PA RGYA CHER GSUNGS SO, ,GANG ZAG 'DI NI BDAG LA
GSHE STE, DE BDAG GIS BZOD PAR BYA'O ZHES BDAG DANG PHA ROL GNYIS
KA LA

DMIGS PA NI THOG MA MED PA'I DUS NAS SPROS PA LA MNGON PAR DGA'
BA'I DBANG GIS BDAG DANG GZHAN DU RTOG PAR 'BYUNG BAR ZAD PAS MI
DMIGS PA'I BZOD PA MA YIN ZHES BYA BA'I THA TSIG STE, 'OG MA DAG
LA YANG DE DANG MTHUN PAR SBYAR RO, ,'DI LAS SU ZHIG GSHE ZHES
BYA BA NI

BDAG GI SA'I KHAMS LA GANG ZAG DE'I SA'I KHAMS GSHE'AM ZHES BYA
BA LA SOGS PAR BRTAGS NA BZOD PA NI CHOS LA BGRANG BA ZHES BYA'O,
,'DI DAG NI YI GE'I SGRA 'BYUNG BA ZHES BYA BA NI GSHE PA PO'I
GANG ZAG GI TSIG 'DI DAG 'DI NI KA DANG AA LA SOGS PA'I YI GE'I
SGRA TZAM DU ZAD

NA; MI BZOD PAR BYA BA CI ZHIG YOD CES BYA BA DE NI BRAG CA'I
SGRA LA BZOD PA ZHES BYA'O, ,'DI YANG ZHES BYA BA NI GSHE BA
PO'O, ,BDAG KYANG ZHES BYA BA NI GSHE BAR BYA STE, GNYI GA SKAD
CIG GIS 'JIG CING MI RTAG PA YIN NA, MI BZOD DU CI YOD CES BZOD
PA'O, ,'DI NI

PHYIN CI LOG YIN GYI ZHES BYA BA NI PHYIN CI LOG BZHI'I DBANG DU
GYUR ZHES BYA BA'I THA TSIG GO, ,BDAG NI RIGS KYI ZHES BYA BA NI
BDAG NI RIGS PA DANG LDAN PA 'DI LA MI BZOD PAR BYA BAR MI RIGS
SO ZHES BZOD PA'O, ,LAM BZANG PO NI PHYIN CI MA LOG PA'I LAM MO,
,BDAG NI MI

RTAG PA LA BZOD KYI ZHES BYA BA LA SOGS PA LA MI RTAG PA DANG,
SDUG BSNGAL BA LA SOGS PA NI RTAG PA DANG BDE BA LA SOGS PA'I
GNYEN PO YIN PAS BDAG NI CHOS THAMS CAD MI RTAG GO ZHES BYA BA LA
SOGS PA LA BZOD KYI, RTAG GO ZHES BYA BA LA SOGS PA LA MI BZOD DO
SNYAM NAS

MI RTAG PA LA SOGS PA LA BZOD NA GNYEN POS SPONG BA ZHES BYA BA'I
BZOD PA ZHES BYA STE, LHAG MA RNAMS LA YANG DE BZHIN DU SBYAR BAR
BYA'O, ,DE LA SHIN TU BZOD PA GANG ZHE NA ZHES BYA BA NI DMIGS PA
THAMS CAD KYI RMA MI PHYIN PA, MI SKYE BA'I CHOS LA BZOD PA GANG
ZHE NA ZHES BYA BA'I THA

@74B TSIG GO, ,GANG STONG BA NYID RTOGS PA DE LA LTA BAR GYUR BA
YANG, BSAL BA MED CES BYA BA NI BYANG CHUB SEMS DPA' GANG GIS
GZUNG BA DANG 'DZIN PA'I MTSAN NYID RANG BZHIN GYIS STONG PA YIN
PAR KHONG DU CHUD PA DE LA DNGOS PO DANG MTSAN MA YOD PAR LTA
BA'I LTA BAR GYUR BA YANG BSAL BA MED DE,

THOG MA NYID NAS MED PA'I PHYIR RO, ,STONG PA NYID DU SGRO 'DOGS
PA YANG MED CES BYA BA NI DE LTAR STONG BA NYID RTOGS KYANG SNGON
MED PA'I STONG PA NYID GZOD RTOGS PA YANG MA YIN TE, GZUNG BA
DANG 'DZIN PA'I LTA BAR GYUR BA NYID RTAG PA RTAG PA'I DUS DANG,
THER ZUG THER ZUG GI

DUS SU STONG PA'O ZHES GANG 'DI LA BZOD PA DE NI SHIN TU BZOD PA
YIN NO, ,MTSAN MA MED PA LA SOGS PA YANG DE BZHIN NYID KYI MING
GI RNAM GRANGS TE, STONG PA NYID RTOGS PA DANG 'DRA BAR CI RIGS
PAR RIG PAR BYA'O, ,'DAS PA'I DUS MA SKYES SHING MA BYUNG LA, DA
LTAR GYI

DUS SU MA BSKYED CING, MA BYUNG BA DE LA MA 'ONGS PA'I DUS SU
'JIG PA GANG YANG MED PA DE LA ZAD PA MED CES TSIG RNAM PAR SBYAR
RO, ,MA BYAS PA NI BYED PA PO LA SOGS PAS SO, ,MNGON PAR 'DUS MA
BYAS PA NI RGYU DANG RKYEN GYIS SO, ,SGRO BTAGS PA MED PA NI
BSTAN PA'O, ,

LHAG MA RNAMS NI BSHAD PA STE, RNAM PAR MA BRTAGS PA NI RTOG GE
BA RNAMS KYI BLOS SO, ,MA BSGRUBS PA NI TSAD MA DAG GIS SO, ,MA
BSTAN PA NI GZHAN DAG LA BSTAN DU MED PA'O, ,NYE BAR MA GTUGS PA
NI GZUNG BA DANG 'DZIN PA'I MTSAN NYID DU MNGON PAR CHAGS PAR BYA
BA'I

YUL MA YIN PA'O, ,MI SKRAG MI DNGANG BAR MI 'GYUR BA NI, THOS PA
DANG, BSAM PA DANG, SGOM PA'I GNAS SKABS RNAMS SU'O, ,BYANG CHUB
SEMS DPA' RNAMS KYI SNOD NI BYIN GYIS RLABS KYI STOBS BSKYED PA'I
SLAD DU BDAG GI LUS LAGS TE, BDAG GIS BGYIS

LAGS SO ZHES BYA BA NI ME TOG LA SOGS PA DE DAG GNAS GCIG TU
SHONG BA'I SNOD NI BYANG CHUB SEMS DPA' RNAMS KYI BDAG NYID KYI
LUS YIN TE, DES KYANG JI LTAR SHONG BAR 'GYUR ZHE NA, DE'I PHYIR
BYIN GYI RLABS KYI STOBS BSKYED PA'I SLAD DU ZHES SHONG BA'I
THABS BSTAN TE, DE LA DNGOS

@75A *, ,PO'I SNOD DU DNGOS PO SHONG PAR GYUR BA'I GZUGS RNAMS LA
NI SKABS 'DIR SNOD CES MI BYA'O, MTSAN MA DANG RNAM PAR RTOG PA
THAMS CAD DANG BRAL BA'I YE SHES GANG GI MTHUS LUS GCIG GI NANG
DU YANG DNGOS PO SNA TSOGS MED PO SHONG BAR 'GYUR BA DE LTA BU'I
MTHU DANG

BYIN GYI RLABS DANG LDAN PA'I YE SHES DE LA SNOD CES BYA STE, DE
BDAG GIS BSKYED LAGS SO ZHES BYA BA'I DON TO, ,TING NGE 'DZIN
'DI'I YUL CI ZHES BYA BA NI TING NGE 'DZIN DES DMIGS PAR BYA BA'I
YUL 'DRI BA'O, ,STONG GSUM GYI STONG CHEN PO'I 'JIG RTEN GYI
KHAMS 'DI NA ZHES BYA BA

LA SOGS PAS NI JI SNYED KYI GZUGS KHO BO'I LUS STONG BA NYID DU
BCUG KYANG KHO BO'I LUS KYI CHOS NYID STONG BA NYID LA 'PHEL BA
'AM 'GRIB PA MED PA'I LUS STONG BA NYID DE NI TING NGE 'DZIN DES
DMIGS PAR BYA BA'I YUL YIN NO ZHES STON TO, ,LHA DANG MI'I SKYE
DGU KHRAG KHRIG STONG PHRAG

BDUN CU RTZA DRUG BLA NA MED PA'I BYANG CHUB TU SEMS BSKYED PA
DANG, BYANG CHUB SEMS DPA' KHRI NYIS STONG MI SKYE BA'I CHOS LA
BZOD PA THOB PAR GYUR BA NI CHOS BSHAD PA'I PHAN YON BSTAN PA'O,
,BZOD PA MI ZAD PA BSHAD ZIN TO,, ,,BRTZON 'GRUS MI ZAD PA LA
GNAS

PA'I BYANG CHUB SEMS DPA' NI CHOS LA BRTZON PA'I BYANG CHUB SEMS
DPA' ZHES BYA STE, DE BSTAN PA'I PHYIR BTZUN PA SHA RA DVA TI'I
BU BRGYAD PO 'DI DAG NI BYANG CHUB SEMS DPA' RNAMS KYI BRTZON
'GRUS YANG DAG PAR BLANG BA STE ZHES BYA BA LA SOGS PA GSUNGS SO,
,BRTZON 'GRUS MI ZAD

PA YANG RNAM PA GSUM GYIS BSTAN TE, BRTZON 'GRUS KYI RAB TU DBYE
BA DANG, SGO DANG THABS DANG SHES RAB KYIS ZIN PA'I SEMS KYIS
BRTZON 'GRUS KYIS BRTZON 'GRUS THAMS CAD MDOR BSDUS PA BSTAN TO,
,DE LA BRTZON 'GRUS YANG DAG PAR BLANGS PA BRGYAD KYIS NI RAB TU
DBYE

BA BSTAN TO, BRTZON 'GRUS BRGYAD KYANG MDOR BSDU NA RNAM PA GSUM
STE, BRTZON 'GRUS KYI NGO BO NYID DANG, CHUD MI ZA BA'I THABS
KYIS ZIN PA DANG, GANG GI PHYIR BRTZON PA GNYIS DANG, GCIG DANG
LNGA DANG RIM BZHIN SBYAR RO, ,GANG GI PHYIR BRTZON PA YANG SEMS
CAN

@75B YONGS SU SMIN PAR BYA BA DANG, SANGS RGYAS KYI CHOS YONGS SU
SMIN PAR BYA BA GNYIS KYI PHYIR TE, SEMS CAN YONGS SU SMIN PAR
BYED PA MI ZAD PA DANG, SHES RAB KYI TSOGS MI ZAD PA NI SEMS CAN
YONGS SU SMIN PAR BYA BA'I PHYIR BRTZON PA'O, ,LHAG MA RNAMS NI
SANGS RGYAS KYI CHOS

YONGS SU SMIN PAR BYA BA'I PHYIR BRTZON PA'O, ,BRTZON 'GRUS 'DI
DAG GI YUL DANG, DUS DANG, BRTZON PA DANG, 'BRAS BU LA SOGS PA
MTHA' YAS SHING MI ZAD PAS NA BYANG CHUB SEMS DPA'I BRTZON 'GRUS
MI ZAD PA ZHES BYA'O, ,BRTZON 'GRUS YANG DAG PAR BLANG BA NI
BYANG

CHUB SEMS DPA' SPYAD PAR BYA'O, ,GANG 'DI 'KHOR BA NA YONGS SU MI
SKYO BA NI GO CHA'I DON BSTAN PA STE JI LTAR MI SKYO BA NI, DE
BSKAL BA 'DI SNYED CIG TU GO CHA BGO ZHES BYA BA LA SOGS PA BSTAN
TO, ,GO CHA BSAM GYIS MI KHYAB PA GYON PAR BYED PA NI 'KHOR BA'I
SNGON GYI MTHA'

JI SNYED PA DE SNYED KYIS NYIN ZHAG GCIG TU GYUR LA ZHES BYA BA
LA SOGS PAS BSTAN TE, 'KHOR BA'I SNGON GYI MTHA' LTA MED MOD KYI,
'ON KYANG PHUL DBYUNG BA'I PHYIR 'KHOR BA'I MTHA' YOD PA LTA BUR
SGRO BTAGS TE, NYIN ZHAG GCIG GI TSAD DE TZAM DU RING LA, DES ZLA
BA

DANG LO'I GRANGS BSGRES PA'I YUN RING PO DE TZAM GYIS BYANG CHUB
KYI SEMS GCIG BSKYED CING DE BZHIN GSHEGS PA GCIG MTHONG LA, DE
LTAR BSGRES PA SHA STAG GIS 'JUG PA DE LTA BU DANG BGRANG BA DE
BAS GANG G'A'I KLUNG GI BYE MA SNYED KYI BYANG CHUB KYI SEMS
BSKYED PA DANG, DE BZHIN

GSHEGS PA MTHONG BA'I 'OG TU SEMS CAN GCIG GI SEMS KYI SPYOD PA
SHES PA LA SOGS PA MDO LAS GSUNGS PA LTAR DUS YUN RING ZHING
'BRAS BU BSGRUB DKAR ZIN KYANG MI GONG BA NI GO CHA MI ZAD PA'O,
,SBYIN PA'I PHA ROL TU PHYIN PA YONGS SU RDZOGS PAR BYA BA'I
PHYIR 'JUG PA

'DI NYID DANG BGRANG BA 'DI NYID KYIS ZHES BYA BA NI GONG DU
BSHAD PA BZHIN DU NYIN ZHAG ZLA BAR BSGRES, ZLA BA LOR BSGRES
PA'I LO STONG PHRAG BRGYA LA BYANG CHUB KYI SEMS GCIG BSKYED
CING, DE BZHIN GSHEGS PA GCIG MTHONG LA, DE LTA BU SHA STAG GIS
BYANG CHUB KYI SEMS KYANG KUN

@76A *, ,BSKYED; DE BZHIN GSHEGS PA KUN KYANG MTHONG NAS, DE
BZHIN GSHEGS PA GANG G'A'I KLUNG GI BYE MA SNYED LA RIM GRO BYED
PA 'DI 'DRA BAS SBYIN PA'I PHA ROL TU PHYIN PA RDZOGS PAR GYUR BA
DANG, DE BZHIN DU PHA ROL TU PHYIN PA LHAG MA RNAMS NAS MTSAN
DANG DPE BYAD THAMS CAD

KYI BAR DU SNGAR SMOS PA LTA BU'I DUS RING BA DANG, BSGRUB DKA'
BAS SGRUB PAR BYED KYANG MI SKYO BA NI GO CHA MI ZAD PA ZHES
BYA'O, ,BRTUL BA MI ZAD PA YANG RNAM PA BRGYAD KYIS BSTAN TE, JI
LTAR BRTUL BA NI STONG GSUM GYI STONG CHEN PO'I 'JIG RTEN GYI
KHAMS MES YONGS SU GANG BA

LAS KYANG 'BOGS TE ZHES GSUNGS PA'O, ,GANG GI PHYIR BRTUL BA NI
GANG LTA BA DANG, GANG MNYAN PA DANG, GANG BSGRUB PA'I PHYIR SPRO
BA STE, DE BZHIN GSHEGS PA LTA BAR SPRO BA DANG, CHOS MNYAN PA'I
PHYIR SPRO BA GNYIS KYIS NI GONG MA GNYIS BSTAN TO, ,GANG BSGRUB
PA'I PHYIR SPRO BA YANG

GZHAN GYI DANG BDAG GI DON TE SEMS CAN YONGS SU SMIN PAR BYED
PA'I PHYIR SPRO BA DANG, DGE BA'I CHOS THAMS CAD DANG, THAMS CAD
MKHYEN PA'I YE SHES KYI PHYIR SPRO BA GSUM GYIS BSTAN TO, ,NGES
PA'I TSIG NI BYANG CHUB SEMS DPA'I BRTUL BA NI PHA ROL GYI DON
GYI PHYIR 'JUG PAS NA ZHES BYA BA

LA SOGS PA TSIG GI TSAR GSUM GYIS BSTAN TE, JI LTAR PHA ROL GYI
DON GYI PHYIR 'JUG CE NA, PHA ROL ZHI BAR BYA BA'I PHYIR ZHES BYA
BA LA SOGS PA GSUNGS TE, NYON MONGS PA ZHI BAR BYA BA'I PHYIR
DANG, DBANG PO GDUL BA'I PHYIR DANG, 'KHOR BA THAMS CAD LAS YONGS
SU MYA

NGAN LAS BZLA BA'I PHYIR 'JIG RTEN GYI KHAMS MES YONGS SU GANG BA
LAS KYANG MA 'BOGS TE, 'JUG PAS NA DE'I PHYIR BRTUL BA ZHES
BYA'O, ,BRTZON 'GRUS DE'I RANG BZHIN NI, MI LHOD PA DANG ZHES BYA
BA LA SOGS PA GSUNGS TE, GUS PA'I BRTZON 'GRUS DANG LDAN PAS

MI LHOD PA'O, ,YON TAN KHYAD PAR CAN BSGRUB PA LA MI NUS SO SNYAM
DU MI SEMS PAS MA ZHUM PA'O, ,MI MTHUN PA'I PHYOGS LE LOS MI
BSKYOD PAS NA BSTAN PA'O, ,GRANG BA DANG TSA BA LA SOGS PA'I SDUG
BSNGAL GYIS MI BSKYOD PAS NA MI BZLOG PA'O, ,BSAM PA

@76B NI DGE BA'I BSAM PA ZHES SMOS PA STE, DUS THAMS CAD DU DGE
BA GANG YIN ZHES TSOL ZHING SGRUB PA'I BSAM PAS BRTZON 'GRUS
RTZOM PAR BYED DO, ,RGYU NI SNYING RJE CHEN PO LA GNAS SHING ZHES
SMOS TE, SEMS CAN GYI DON DU SNYING RJE CHEN PO BSKYED PA'I RGYUS
SGRUB PAR NUS SO ZHES BYA BA'I THA TSIG

GO; ,BRTZON 'GRUS KYI LAS NI RTAG TU SEMS CAN GYI DON LA BRTZON
PAR 'JUG PA ZHES GSUNGS SO, ,THABS DANG SHES RAB KYIS ZIN PA NI
GOM PA 'DOR BA DANG ZHES BYA BA LA SOGS PAS BSTAN TE, GOM PA 'DOR
BA LA SOGS PA THAMS CAD DU BYANG CHUB KYI SEMS MNGON DU BYED PA

DANG; SEMS CAN LA LTA BAS NI THABS BSTAN LA, NYON MONGS PA'I
PHYOGS SU YONG MI LTUNG BAS NA SHES RAB BSTAN TO, ,YANG DAG PAR
'GRUB PA NI CHUD MI ZA BA DANG PHYIN CI MA LOG PAR 'GRUB PA'O,
,GANG JI LTA BUR DGE BA'I SEMS SKYES SHING 'BYUNG BA NI SHES RAB
RNAM PA

GSUM MAM, PHA ROL TU PHYIN PA DRUG LA SOGS PA, DGE BA'I SEMS
SKYES PA 'BYUNG NGO COG BYANG CHUB KYI PHYIR YONGS SU SNGO BAR
BYED PA NI BAR MA DOR ZAD PAR MI 'GYUR BAS YANG DAG PAR 'GRUB PA
MI ZAD PA ZHES BYA'O, ,DE LTAR BSNGOS PA CI'I PHYIR MI ZAD SNYAM
NAS, DE CI'I

PHYIR ZHE NA ZHES DRIS PA DANG, BYANG CHUB TU YONGS SU BSNGOS
PA'I PHYIR TE ZHES GSUNGS TE, DON DE NYID DPES BSTAN PA'I PHYIR,
BTZUN PA SHA RA DVA TI'I BU 'DI LTA STE DPER NA CHU'I THIGS PA
RGYA MTSO CHEN POR LHUNG BA NI ZHES BYA BA LA SOGS PA GSUNGS SO,
,DGE BA'I RTZA BA

RNAMS BYANG CHUB TU BSNGOS PA DE LA, CI'I PHYIR YANG DAG PAR
'GRUB CES BYA ZHE NA, DE'I PHYIR YANG DAG PAR 'GRUB PA ZHES BYA
BA NI GANG 'DI YANG DAG PAR SGRUB PA STE ZHES BYA BA GSUNGS SO,
,JI LTAR BSGRUBS NA YANG DAG PA'I SGRUB PA ZHES BYA ZHE NA, YANG
DAG PAR ZHUGS PA NI ZHES BYA BA

LA SOGS PA SMOS TE, DGE BA'I RTZA BA GANG DAG YANG DAG PAR SGRUB
CING BRTZON 'GRUS BRTZAMS PA RNAMS NGAN SONG DU LHUNG BA'I SEMS
CAN THAMS CAD BSKYAB PA'I PHYIR DANG, YONGS SU MA SMIN PA'I SEMS
CAN THAMS CAD NGES PAR 'BYED PA'I CHA DANG MTHUN PA'I SA GZHIR
YONGS SU

@77A *, ,SMIN PAR BYA BA'I PHYIR DANG, DGE BA'I RTZA BA MA BSKRUN
PA'I SEMS CAN THAMS CAD DGE BA'I RTZA BA LA GZUD PA'I PHYIR DGE
BA DE DAG YONGS SU SNGO BAR BYED PA NI, YANG DAG PA'I SGRUB PA
ZHES SBYAR RO, ,CI'I PHYIR DE LTAR SNGO BAR BYED CE NA, THAMS CAD
MKHYEN

PA'I YE SHES MNGON PAR SGRUB PA'I PHYIR ZHES GSUNGS SO, ,DES
BSNGOS PAS KYANG CI ZHIG BYA ZHE NA, SEMS CAN THAMS CAD NYE BAR
'TSO BA'I PHYIR ZHES BYA BA LA SOGS PA SMOS TE, BDAG NYID KYIS
THAMS CAD MKHYEN PA'I YE SHES THOB NAS SEMS CAN THAMS CAD KYI NYE
BOR 'TSO

BAR GYUR BA DANG, THEG PA GNYIS KYIS YONGS SU MYA NGAN LAS ZLO BA
DANG, THAMS CAD MKHYEN PA'I YE SHES LA 'GOD PAR NUS PA'I PHYIR
RO, ,DE LA BYANG CHUB SEMS DPA'I SEMS CAN YONGS SU SMIN PAR BYED
PA MI ZAD PA MI ZAD PA GANG ZHE NA ZHES BYA BA NI SEMS CAN YONGS
SU SMIN

PAR BYED PA'I BRTZON 'GRUS MI ZAD PA GANG ZHE NA ZHES BYA BA'I
THA TSIG GO, ,'DI TZAM MO ZHES GCOD PAR BYED PA NI TSAD DE, DE
LTAR GCAD PAR MI NUS PA NI CHAD MED PA ZHES BYA'O, ,GAL TE BDAG
GIS NYIN GCIG LA ZHES BYA BA LA SOGS PAS NI GAL TE BDAG GIS NYI
MA

GCIG GIS STONG GSUM GYI STONG CHEN PO'I 'JIG RTEN GYI KHAMS SU
GTOGS PA'I SEMS CAN THAMS CAD YONGS SU SMIN PAR BYAS, NYI MA
GNYIS DANG GSUM LA SOGS PA LAS DE BZHIN DU SMIN PAR BYAS PA NAS
TSUL DE LTA BUS BSKAL BA DPAG TU MED GRANGS MED BSAM GYIS

MI KHYAB PAR SEMS CAN GYI KHAMS SMIN PAR BYAS KYANG DA DUNG SMIN
PAR MA BYAS PA'I GAN NA SMIN PAR BYAS PA NI BRGYA'I CHA GCIG
KYANG MED PA NA RGYU'I BAR DU YANG MED DO ZHES THOS KYANG MI
SKRAG NA SEMS CAN YONGS SU SMIN PAR BYED PA'I BRTZON 'GRUS MI ZAD
PA ZHES BYA'O, ,DE LA

BRGYA'I CHA NI GRANGS BRGYA'I NANG NAS GCIG BLANGS PA STE, 'OG MA
DAG LA YANG DE DANG 'DRA BAR SBYAR RO, ,GRANGS NI MTSUNGS PA NYID
DE, DPER NA GANGS CAN DANG CIG SHOS NI 'BIGS BYED CES BYA'O ZHES
BYA BA NI RIGS KYI YUNGS 'BRU NI MA YIN PA LTA BU'O, ,CHA NI CHA
SHAS SO, ,DE YANG

@77B RIGS 'DRA BA'I NGO BO YIN TE, DPER NA RI RNAMS KYI CHA NI
RI'I RTZE MO YIN GYI, RTZVA'I RTZE MO NI MA YIN PA BZHIN NO,
,BGRANG BA NI DE YANG MTSUNGS PA YIN TE, DPER NA RI RAB DANG,
GANGS RI ZHES BYA BA'I YUNGS 'BRU'ANG YIN ZHES MI BRJOD PA BZHIN
NO, ,DPE 'DI 'DRA BA DAG KHO NA LA LEN

TE; DPER NA BA MEN LA BA LANG DANG 'DRA'O ZHES BYA'I, SBRANG MA
LA MA YIN PA BZHIN NO, ,RGYUR YANG ZHES BYA BA NI SMIN PA DES MA
SMIN PA'I RGYU CAN DU 'ANG MI BZOD CES BYA BAR BSTAN TO, ,DE LA
BYANG CHUB SEMS DPA'I BSOD NAMS KYI TSOGS MI ZAD PA GANG ZHE NA
ZHES BYA BA NA BSOD

NAMS KYI TSOGS SGRUB PA'I BRTZON 'GRUS MI ZAD PA GANG ZHE NA ZHES
BYA BA'I THA TSIG GO, ,CHOS KYI DUNG NI JI LTA BUR DE BZHIN
GSHEGS PA CHOS STON PAR MDZAD PA NA NYAN PA'I 'KHOR NYE BA RNAMS
KYIS JI LTAR THOS PA DE BZHIN DU 'JIG RTEN GYI KHAMS BRGYA STONG
DU MA'I PHA ROL NA GNAS PA'I

SEMS CAN RNAMS KYIS KYANG DE DANG 'DRA BAR THOS PAR BYED PA'I
GSUNG LA BYA'O, ,DE LA BYANG CHUB SEMS DPA'I YE SHES KYI TSOGS MI
ZAD PA GANG ZHE NA ZHES BYA BA NI BYANG CHUB SEMS DPA'I YE SHES
KYI TSOGS SGRUB PA'I BRTZON 'GRUS MI ZAD PA GANG ZHE NA ZHES BYA
BA'I THA TSIG GO, ,STONG

GSUM GYI STONG CHEN PO'I 'JIG RTEN GYI KHAMS NA ZHES BYA BA LA
SOGS PAS NI, STONG GSUM GYI STONG CHEN PO'I 'JIG RTEN GYI KHAMS
NA SEMS CAN JI SNYED YOD PA DE DAG THAMS CAD DAD PAS RJES SU
'BRANG BA'I YE SHES DANG LDAN PAR 'GYUR LA, CHOS KYIS RJES SU
'BRANG BA'I YE SHES

DANG LDAN PA GCIG CIG YOD NA DAD PAS RJES SU 'BRANG BA'I GANG ZAG
DE DAG GI YE SHES GCIG TU BSDOMS KYANG, CHOS KYIS RJES SU 'BRANG
BA'I GANG ZAG GCIG PO'I YE SHES KYI BRGYA'I CHAR YANG NYE BAR MI
'GRO BA NAS, RGYUR YANG NYE BAR MI 'GRO BA'I BAR DU SBYAR TE, 'OG
MA DAG LA YANG

TSUL DES BSGRE BAR BYA'O, ,DE LA DAD PAS RJES SU 'BRAD PA NI BDAG
NYID KYIS SHES PAS RTOGS PA MED KYI, GZHAN LAS THOS PA BZHIN DU
DAD PAS 'PHAGS PA'I LAM RJES SU 'JUG PA'O, ,CHOS KYIS RJES SU
'BRANG BA NI DBANG BO RNON PO GZHAN GYI DRING LA MI 'JOG PA CHOS
KYI

@78A *, ,TSUL DANG MTHUN PAR RIG PA DANG SBYOR ZHING 'JUG PA'O,
,BRGYAD PA NI RGYUN DU 'JUG PA STE, DGRA BCOM PA NAS THUR DU
BGRANGS NA GANG ZAG BRGYAD KYI DANG PO YIN PA'I PHYIR RO, ,RGYUN
DU ZHUGS PA NI MYA NGAN LAS 'DAS PA'I LAM GYI RGYUN DU ZHUGS PA
LA BYA'O, ,

LAN CIG PHYIR 'ONG BA NI 'DOD PA'I KHAMS KYI BSGOMS PAS SPANG BAR
BYA BAR NYON MONGS PA DRUG MAN CHAD SPANGS PA STE, 'DOD PA'I
KHAMS 'DIR YANG SKYE BA LEN PA'I PHYIR RO, ,NYON MONGS PA DGU
CHAR SPANGS PA NI PHYIR 'DOD PA'I KHAMS SU SKYE BA'I RGYU MED PAS
PHYIR MI 'ONG BA'O, ,KHAMS

GSUM GYI NYON MONGS PA'I DGRA MA LUS PAR BCOM PA 'AM, 'JIG RTEN
GSUM GYI MCHOD PA'I 'OS SU GYUR BAS NA DGRA BCOM PA'O, ,SEMS CAN
MANG PO'I DON MI MDZAD KYI, BDAG GCIG BU BYANG CHUB PA DANG, MYA
NGAN LAS 'DAS PA BSGRUB PAS NA RANG SANGS RGYAS SO, ,MOS

PAS SPYOD PA'I SA BZHI PA BAR CHAD MED PA'I TING NGE 'DZIN THOB
PA LA BSKAL BA BRGYAS NGES PAR BYUNG BA'I BYANG CHUB SEMS DPA'
ZHES BYA STE, BSKAL BA GRANGS MED PA DANG PO LA BSKAL BA BRGYA
ZHES BTAGS PA'I PHYIR RO, ,'KHOR BA THOG MA MED PA GANG NAS BZUNG
STE, GRANGS MED PA

BRTZAMS SHE NA, BZANG DANG SMON PA'I STOBS CAN DANG, ,SEMS BRTAN
KHYAD PAR 'GRO BA YI, ,BYANG CHUB SEMS DPA' GRANGS MED GSUM, ,KUN
TU RTZOM PAR MDZAD CES BRJOD, ,CES BSHAD DE, BZANG PO NI DGE
BA'O, ,SMON PA NI SMON LAM TE, DE GNYIS SU LA YOD PA NI BZANG BA

DANG SMON PA'I STOBS CAN ZHES BYA'O, ,DE LA DGE BA'I RTZA BA'I
STOBS CAN NI MI MTHUN PA'I PHYOGS KYIS ZIL GYIS MI NON PA'I PHYIR
RO, ,SMON LAM GYI STOBS CAN NI RTAG TU DGE BA'I BSHES GNYEN DANG
PHRAD PA'I PHYIR RO, ,SEMS BRTAN PA NI MI DGE BA'I GROGS POS MOS
PA BZLOG KYANG

BYANG CHUB KYI SEMS YONGS SU MI GTONG BA'I PHYIR RO, ,KHYAD PAR
DU 'GRO BA NI TSE 'DI DANG PHYI MA LA DGE BA'I CHOS 'PHEL BA
DANG, YONGS SU MI NYAMS PA'I PHYIR RO, ,DE LTAR GANG GI TSE DGE
BA'I RTZA BA DANG, SMON LAM GYI STOBS DANG, SEMS BRTAN PA DE BAR
MA DOR MI LDOG PA DANG, KHYAD

@78B PAR DU 'GRO BA STE YON TAN CUNG ZAD KYIS CHOG PAR MI 'DZIN
PA DE NAS BZUNG STE, GRANGS MED PA GSUM RTZOM MO, ,SA DANG PO RAB
TU DGA' BA THOB PA NI BZOD PA THOB PA'I BYANG CHUB SEMS DPA' ZHES
BYA STE, GANG ZAG DANG CHOS LA MNGON PAR ZHEN PA SPANGS NAS STONG
BA NYID KYI DON LA BZOD PA RAB

TU THOB PA'I PHYIR RO, ,SA BRGYAD PA MI G-YO BA THOB PA NI, PHYIR
MI LDOG PA'I BYANG CHUB SEMS DPA' ZHES BYA STE, MTSAN MA DANG
MTSAN MA MED PA LA SOGS PA'I RTOG PA THAMS CAD SPANGS NAS DER MI
LDOG PA'I PHYIR RO, ,SKYE BA GCIG GIS THOGS PA NI GLENG GZHI'I
SKABS SU BSHAD

ZIN TO,, ,,BYANG CHUB KYI SNYING BO LA 'DUG PA NI MNGON PAR SANGS
RGYAS PA'I PHYIR BYANG CHUB KYI SNYING BOR 'DUG PA LA MNGON PAR
SANGS RGYAS PA NYID NI MA YIN PA'O, ,GNAS DANG GNAS MA YIN PA
MKHYEN PA'I YE SHES NI DGE BAS MTHO RIS SU SKYE BA DANG, MI DGE
BAS NGAN SONG DU SKYE BA

GNAS YIN PA DANG, DGE BAS NGAN SONG DU SKYE BA DANG, MI DGE BAS
MTHO RIS SU SKYE BA GNAS MA YIN PA LA SOGS PA MKHYEN PA'O, ,SANGS
RGYAS KYI CHOS GZHAN RNAMS NI YI GE MANGS SU DOGS NAS MA BRIS TE,
SHES RAB KYI PHA ROL TU PHYIN PA LA SOGS PA LAS 'BYUNG BA BZHIN
DU RIG PAR

BYA'O; ,DE LA BYANG CHUB SEMS DPA'I SHES RAB KYI TSOGS MI ZAD PA
GANG ZHE NA ZHES BYA BA NI BYANG CHUB SEMS DPA'I SHES RAB KYI
TSOGS BSGRUB PA'I BRTZON 'GRUS MI ZAD PA GANG ZHE NA ZHES BYA
BA'I THA TSIG GO, ,SEMS CAN THAMS CAD KYI SEMS KYI SPYOD PA NI
SEMS CAN KHA CIG 'DOD CHAGS

SPYOD PA DANG, KHA CIG ZHE SDANG SPYOD PA DANG, KHA CIG GTI MUG
SPYOD PA DANG, KHA CIG NGA RGYAL SPYOD PA DANG, KHA CIG RNAM PAR
RTOG PA LA SPYOD PA'I 'JUG PA SHES PA NI SEMS CAN GYI SPYOD PA DE
DAG RTOGS PA STE, DE YANG JI LTAR RTOGS PAR BYED CE NA, SEMS CAN
THAMS CAD KYI

'DAS PA DANG, MA 'ONGS PA DANG, DA LTAR BYUNG BA'I SEMS JI SNYED
PA ZHES BYA BA LA SOGS PA GSUNGS TE, DUS GSUM GYI SEMS CAN THAMS
CAD KYI SEMS SEMS CAN GCIG GI SEMS KYI 'JUG PA GCIG LA YOD PAR
GYUR BA DE LTA BU'I TSUL DU SEMS GNYIS DANG GSUM LA SOGS

@79A *, ,PA SEMS CAN THAMS CAD DE SNYED DU TSAD MED PA'I SEMS
KYIS GANG BAR GYUR BA DANG, 'DOD CHAGS DANG ZHE SDANG LA SOGS PA
NYON MONGS PAS GANG BA'I SEMS SU GYUR BA YANG DE DANG 'DRA BAR
SBYAR TE, DE LTA BUR GYUR BA'I SEMS CAN GYI SEMS DANG, NYON MONGS
PA

SHES PAR BYA BA'I SHES RAB KYI TSOGS KYIS GCIG BSGRUBS PAS MA LUS
PA SHES PAR 'GYUR BA DE LTA BU'I SHES RAB KYI TSOGS BSKYED PAR
BYA'O ZHES BYA BAR SBYAR RO, ,SO SO'I DMIGS PAS BYUNG BA NI GZUGS
DANG SGRA LA SOGS PA LA DMIGS NAS BYUNG BA'O, ,ZHIG PA NI SEMS

DANG NYON MONGS PA BYUNG NAS 'DAS PA'I DUS SU ZHIG PA'O, ,ZHU BA
NI DA LTAR BYUNG NAS 'JIG PA LA BLTAS PA DANG 'BYUNG BAR 'GYUR
BA'O, ,SHES RAB DES KYANG ZHES BYA BA LA SOGS PAS NI DA LTAR
BYUNG BA'I SEMS DANG NYON MONGS PA'I GONG DU SMOS PA LTA BU MANG
BO SHES PAR MA ZAD KYI DUS

GSUM DANG LDAN PA MA LUS PAR SHES PA STON TO, ,DE LA BYANG CHUB
SEMS DPA'I SANGS RGYAS KYI CHOS THAMS CAD YANG DAG PAR BSGRUB
PA'I TSOGS MI ZAD PA GANG ZHE NA ZHES BYA BA NI SANGS RGYAS KYI
CHOS THAMS CAD YANG DAG PAR BSGRUB PA'I BRTZON 'GRUS KYI TSOGS MI
ZAD PA GANG ZHE NA

ZHES BYA BA'I THA TSIG GO, ,DGE BA'I RTZA BA NI SHES RAB RNAM PA
GSUM DANG LDAN PA LA SOGS PA STE, DE DAG DANG PHA ROL TU PHYIN PA
DANG, BYANG CHUB KYI PHYOGS KYI CHOS THAMS CAD BSAGS PAS NI STOBS
DANG MI 'JIGS PA LA SOGS PA 'GRUB PAR BYED PAS SANGS RGYAS KYI

CHOS THAMS CAD YANG DAG PAR BSGRUB PA'I TSOGS ZHES BYA'O, ,DE
NYID MDOR BSDUS NAS GSAL BAR BSTAN PA'I PHYIR, DANG PO'I SEMS
BSKYED PA NAS BZUNG STE ZHES BYA BA LA SOGS PA GSUNGS SO, ,DANG
PO BYANG CHUB TU SEMS BSKYED PA NAS, MNGON PAR BYANG CHUB PA'I

PAR NA GANG JI TZAM DU BDAG DANG GZHAN GYI DON BYA BAR SEMS SHING
DMIGS PA DANG, BDAG DANG GZHAN GYI DON SGRUB PAR SBYOR BA LA SOGS
PA GANG DAG GIS SANGS RGYAS KYI CHOS THAMS CAD YANG DAG PAR SGRUB
PA ZHES TSIG RNAM PAR SBYAR RO, ,BRTZON 'GRUS THAMS CAD KYI SGO
BSTAN

@79B PA'I DBANG DU BYAS NAS, GANG LUS KYI DGE BA'I LAS KYI RTEN
DANG ZHES BYA BA LA SOGS PA GSUNGS TE, SGO GSUM NAS DGE BA SPYAD
DO COG GI RTEN NI BRTZON 'GRUS YIN PA'I PHYIR RO, ,CI'I PHYIR SGO
GSUM NAS DGE BA SPYAD DO COG GI RTEN BRTZON 'GRUS YIN SNYAM NAS,
DE CI'I PHYIR ZHE NA

ZHES DRIS PA DANG, BRTZON 'GRUS GANG JI SNYED PA DE DAG THAMS CAD
LUS DANG NGAG DANG SEMS DANG LDAN PA'I PHYIR DE ZHES GSUNGS SO,
,SGO GSUM DANG LDAN PA'I BRTZON 'GRUS RNAM PA THAMS CAD DU 'DRA
YANG ZHE NA, THABS DANG SHES RAB KYIS ZIN PA'I SEMS KYI BRTZON
'GRUS KYIS BRTZON

'GRUS THAMS CAD MDOR BSDUS PA'I DBANG DU BYAS NAS, LUS DANG NGAG
GI BRTZON 'GRUS PAS SEMS KYI BRTZON 'GRUS NYID MCHOG CES BSHAD DO
ZHES BYA BA LA SOGS PA GSUNGS TE, LUS DANG NGAG GI SGO NAS BRTZON
'GRUS 'BYUNG NGO COG KYANG SEMS KYIS KUN NAS BSLANGS PA YIN PAS

NA SEMS KYI BRTZON 'GRUS MCHOG CES BSHAD DO, ,DE BAS NA MDO LAS
KYANG, 'JIG RTEN NI SEMS KYIS KHRID DO, ,SEMS KYIS DRANGS SO ZHES
GSUNGS SO, ,DE BZHIN DU SEMS KYIS SANGS RGYAS BYED PA STE, SEMS
NYID KYIS MTHONG BA'O, ,SEMS NYID NGA YI SANGS RGYAS TE, ,

SEMS NYID DE BZHIN GSHEGS PA'O, ,ZHES BYA BA LA SOGS PA GSUNGS
SO, ,DE LA SEMS KYI 'JUG PA NI BYANG CHUB SEMS DPA'I SPYOD PA
GANG YANG RUNG BA LA THOG MA 'JUG CING RTZOM PA STE THABS KYIS
BSDUS PA'O, ,GNAS PA NI SPYOD PA DE DAG MTHAR PHYIN CING GRUB PA
STE SHES RAB KYIS

BSDUS PA'O, ,DE YANG RAB TU DBYE BA DANG MDOR BSDUS PAS BSTAN TE
SEMS KYI 'JUG PA DANG GNAS PA'I TSIG PHRUGS NYI SHU RTZA DGUS NI
DBYE BA BSTAN, THA MA'I TSIG PHRUGS GSUM GYIS NI MDOR BSDUS TE
BSTAN TO, ,BYANG CHUB KYI SEMS KYI RTZOM PA NI DANG PO BYANG CHUB
TU SEMS BSKYED

PA LA SOGS PA'O, ,BYANG CHUB KYI SEMS NYE BAR ZHI BA NI RTZOM PA
MED CING LHUN GYIS GRUB PA STE, THABS DANG SHES RAB DANG GO RIMS
BZHIN DU KUN LA YANG RGYA CHER SBYAR RO, ,SEMS CAN RNAMS LA
SNYING RJE CHEN POS LTA YANG SHES RAB KYIS SEMS CAN DU DMIGS PA
MED PA'I PHYIR

@80A *, ,BDAG MED PA LA BZOD PA ZHES BYA BAR SBYAR RO, ,BSDU BA'I
DNGOS PO BZHIS SEMS CAN THAMS CAD SDUD KYANG SHES RAB KYIS CHOS
GANG LA YANG DNGOS POR MI 'DZIN PAS, CHOS THAMS CAD MI 'DZIN PA
ZHES BYA BAR SBYAR RO, ,'KHOR BA NI KHAMS GSUM STE,

THABS KYIS SEMS CAN GYI DON GYI PHYIR 'KHOR BA'I SDUG BSNGAL GYIS
MI SKYO BAR SEMS CAN GYI DON KYANG SPYOD LA, SHES RAB KYIS KHAMS
GSUM DU YANG MI DMIGS ZHES BYA BAR SBYAR RO, ,PHA ROL TU PHYIN PA
DRUG LA SOGS PA 'OG MA SLA BA DAG NI MA BSHAD DE, DE DAG DANG
'DRA BAR

MTHUN MTHUN DU SBYAR RO, ,SEMS LA RMA MI PHYIN PA NI BDAG NI BZOD
PA DANG LDAN PA'O ZHES BYA BA LA SOGS PA'I RTOG PA RNAMS KYI RMA
MI PHYIN PA STE, BZOD PA MI ZAD PA'I SKABS SU BSHAD PA LTA BU'O,
,SEMS DBEN PA NI MI DGE BA SPANGS PA DANG, DGE BA RTZOM PA GANG
LA YANG MI

RTOG PA'O, ,SEMS LA NGES PAR SEMS PA NI SPROS PA THAMS CAD LAS
DBEN PA'I SEMS LA RTOG PA'O, ,TSUL BZHIN SBYAR BA NI THOS PAS
BTZAL BA'I CHOS DE DAG SHES RAB MI ZAD PA'I SKABS NA TSUL BZHIN
SBYOR BA SUM CU RTZA GNYIS LA SOGS PA 'BYUNG BA LTA BUR SBYOR RO,
,DGE BA'I

BSHES GNYEN LA SOGS PA LAS JI SKAD THOS PA BZHIN DU MING DANG
TSIG DANG YI GE'I TSOGS KYI CHOS STON PA NI SEMS KYI 'JUG PA YIN
LA, MING LA SOGS PAS THA SNYAD BTAGS TE BRJOD KYANG CHOS NYID NI
BRJOD PAR MI NUS PAS CHOS NYID BRJOD DU MED PAR RIG PA NI SEMS
GNAS PA

STE; DE BAS NA MING NI GANG DANG GANG GIS SU, CHOS RNAMS GANG
DANG GANG BRJOD PA, ,DE LA DE NI YOD MA YIN, DE NI CHOS RNAMS
CHOS NYID DO, ,ZHES GSUNGS SO, ,SPROS PA SHIN TU CHAD PA NI SHES
RAB KYI TSOGS THOS PA DANG BSAM PA LA SOGS PA'I RTOG PA SPANGS
PA'O, ,

YANG DAG PA'I SHES PAS BTANG SNYOMS PA NI SEMS CAN LA BYAMS PA LA
SOGS PAR MI RTOG PA'O, ,ZAG PA ZAD PA NI MNGON PAR SHES PA DRUG
PA STE, DE LA MNGON SUM DU BYED PA NI 'DRIS PAR BYED PA'O, ,DRAN
PA YID LA BYED PA MED PAS NI DRAN PA NYA BAR GZHAG PAS LUS LA

@80B SOGS PA'I MTSAN NYID SO SOR YID LA BYED PA DE DAG MI DMIGS
PA'O, ,DBANG BO MED PA'I CHOS NI CHOS KYI DBYINGS RNAM PAR DAG PA
STA, DBANG PO RNAMS KYI SPYOD YUL LAS 'DAS PA'I PHYIR RO, ,MI
BRDZI BA'I YE SHES NI STOBS NYID DU GYUR BA STE, MA DAD PA LA
SOGS PA MI MTHUN PA'I

PHYOGS KYIS ZIL GYIS MI NON PA LA BYA'O, ,BYANG CHUB KYI YAN LAG
YANG DAG PAR BYUNG BA NI BYANG CHUB KYI YAN LAG BDUN SKYED PAR
BYED PA'I DON TO, ,CHOS RAB TU RNAM PAR 'BYED PA LA MKHAS PA'I YE
SHES NI CHOS KYI DE BZHIN NYID PHYIN CI MA LOG PAR SA DANG PO LA
RTOG PA'I YE SHES SO, ,GAR

YANG MI 'GRO BA ZHES BYA BA LA LAM GYI DON NI CHOL BA'I DON YIN
PAS GAR YANG MI 'GRO BA NI GNAS SU PHYIN ZIN PAS LAM TSOL BA DANG
BRAL ZHES BYA BA'I THA TSIG GO, ,ZHI GNAS KYI SEMS ZHI BA NI ZHI
GNAS TSOL BA'I DBANG GIS SEMS RTZE GCIG TU GYUR ZIN PA LA BYA'O,
,RGYU RTOGS PA NI KUN NAS NYON

MONGS PA'I PHYOGS KYIS RGYU MA RIG PA LA SOGS PA YIN PA DANG,
RNAM PAR BYANG BA'I RGYU MA RIG PA 'GAG PA LA SOGS PA YIN PAR
RTOGS PA'O, ,RGYU KUN SHES PA NI RGYU DE DAG MI DMIGS PA'O, ,CHOS
LA NAN TAN BYED PA NI GZHAN GYI SGRA LAS JI SKAD THOS PA BZHIN DU
SGRUB PAR BYED PA'O, ,

LUS KYI RGYAN NI MTSAN DANG DPE BYAD LA SOGS PA THOB PAR RTZOM
PA'O, ,LUS KYI CHOS NYID NI LUS NGANG RGYAN DE DAG MI DMIGS PA'O,
,NGAG GI RGYAN NI DE BZHIN GSHEGS PA'I GSUNG YAN LAG LNGA 'AM
DRUG CU 'AM, STONG PHRAG GRANGS MED PA DANG LDAN PA THOB PAR
RTZOM PA'O, ,'PHAGS PA MI SMRA BA

NI SMRA BA'I SPROS PA SPANGS TE, SEMS NANG DU YANG DAG PAR 'JOG
PA LA GNAS PA'O, ,BYED PA MED PA NI RNAM PAR THAR BA'I SGO SGRUB
PA DANG BRAL BA'O, ,'JUG PA DANG GNAS PA RNAMS BSDUS TE BSTAN
PA'I PHYIR DE LA 'JUG PA GANG ZHE NA, GANG THABS SU LTA BA'O ZHES
BYA BA LA SOGS PA

GSUNGS TE, BYANG CHUB TU SEMS BSKYED PA DANG, SEMS CAN YONGS SU
SMIN PAR BYED PA LA SOGS PA'I THABS RNAMS DANG, BYANG CHUB SEMS
DPA'I SPYOD PA RNAMS LA RTZOM PA DANG, MING DANG BRDA LA SOGS PA
LA BRTEN TE, THA SNYAD KYI 'JUG PA RNAMS NI, SEMS KYI 'JUG PA
ZHES

@81A *, ,BYA'O; ,SHES RAB KYIS BYANG CHUB KYI SEMS DANG SEMS CAN
LA SOGS PA MI DMIGS PA DANG, BYANG CHUB SEMS DPA'I SPYOD PA MTHAR
PHYIN TE, NYAMS SU LON PA DANG, MING DANG BRDA LAS 'DAS PA'I CHOS
NYID BRJOD DU MED PA LA SOGS PA DON DAM PA RTOGS PA NI SEMS

GNAS PA ZHES BYA'O, ,DE LA SEMS KYI BRTZON 'GRUS MI ZAD PA DE
YONGS SU RDZOGS PAR BYA BA'I PHYIR ZHES BYA BA LA SOGS PAS NI
BYANG CHUB SEMS DPA' RNAMS SEMS KYI BRTZON 'GRUS DE DAG RDZOGS
PAR BYA BA'I CHED DU THABS JI LTA BUS 'JUG PA STON TO, ,'JUG PA
THAMS CAD DANG

GNAS DANG, MTSAN MA THAMS CAD DANG BRAL BA ZHES BYA BA NI 'JUG PA
THAMS CAD DANG, GNAS PA THAMS CAD LA YANG GNAS LA, GZUNG BA DANG
'DZIN PA'I MTSAN NYID LUS DANG DAG DANG YID KYI LAS KYI MTSAN MA
THAMS CAD DANG YANG DAG PAR BRAL BAR BYED DO ZHES BYA BA'I THA
TSIG GO, ,'O NA

DGE BA'I RTZA BA BSGRUB PA DANG SEMS CAN GYI DON GYI BYA BA LA
SOGS PA YANG MI BYED DAM ZHE NA, DE MTSAN MA'I LAS THAMS CAD DU
YANG 'JUG PA ZHES GSUNGS TE, LUS DANG NGAG DANG YID KYI SGO NAS
SEMS CAN YONGS SU SMIN PAR BYA BA DANG, SANGS RGYAS KYI ZHING
YONGS SU SBYANGS PA LA

SOGS PA LA 'JUG CES BYA BA'I THA TSIG GO, ,YE SHES KYI LAS LA
YANG GNAS PA ZHES BYA BA NI, GANG DGE BA'I RTZA BA'I RGYU DANG
ZHES BYA BA LA SOGS PAS BSTAN TE, YE SHES GANG GI MTHUS 'DUS BYAS
SU YANG MI GTONG, 'DUS MA BYAS SU YANG MI LTUNG BA NI YE SHES KYI
LAS ZHES

BYA'O; ,DE LA DGE BA'I RTZA BA'I RGYU DANG, SEMS CAN THAMS CAD LA
SNYING RJE CHEN PO'I RGYU 'DUS BYAS SU YANG MI GTONG BA NI 'DUS
BYAS SU MI GTONG BA'I YE SHES KYI LAS TE, DE GNYIS NI KHAMS GSUM
DU SBYOR BA 'DUS BYAS KYI RGYU YIN PA'I PHYIR RO, ,SANGS RGYAS
KYI YE SHES NI RNAM PAR MI

RTOG PA'I YE SHES TE, DE 'BA' ZHIG LA MI GNAS PAS NA 'DUS MA BYAS
SU MI LTUNG BA ZHES BYA'O, ,BRTZON 'GRUS MI ZAD PA BSHAD ZIN TO,,
,,BSAM GTAN MI ZAD PA LA GNAS PA'I BYANG CHUB SEMS DPA' NI CHOS
LAS MI G-YO BA'I BYANG CHUB SEMS DPA' ZHES BYA'O, ,

@81B DE BSTAN PA'I PHYIR BTZUN PA SHA RA DVA TI'I BU BYANG CHUB
SEMS DPA' RNAMS KYI BSAM GTAN GYI PHA ROL TU PHYIN PA MI ZAD PA
NI RNAM PA BCU DRUG STE ZHES BYA BA LA SOGS PA GSUNGS SO, ,BSAM
GTAN MI ZAD PA YANG RNAM PA LNGAS BSTAN TE, BSAM GTAN GYI RNAM
PA'I KHYAD PAR RNAM PAR

DAG PA LA GNAS PA DANG, BSAM GTAN SHIN TU SBYANGS PA'I 'BRAS BU
LA GNAS PA DANG, MI MTHUN PA'I PHYOGS DPAG TU MED PA'I GNYEN POR
GYUR BAS GNYEN PO TSAD MED PA DANG LDAN PA DANG, NGES PA'I TSIG
GIS DMIGS PA THA DAD PA LA GNAS PA DANG, MI MTHUN PA'I PHYOGS YID
LA BYED

PA SPANGS PA DANG, GNYEN PO RNAM PAR DAG PA LA GNAS PAS BSTAN TO,
,DE LA BYANG CHUB SEMS DPA'I BSAM GTAN NI 'JIG RTEN PA'I BSAM
GTAN DANG, SNYOMS PAR 'JUG PA LA SOGS PA DANG, NYAN THOS DANG
RANG SANGS RGYAS KYI BSAM GTAN LAS KHYAD PAR DU 'PHAGS TE, DE DAG

ZIL GYIS NON PA'I PHYIR DANG, NYI MA'I SGRON MA ZHES BYA BA LA
SOGS PA'I TING NGE 'DZIN DPAG TU MED PA RNAMS DANG LDAN PAS NA MI
ZAD PA YIN NO, ,DE LA BSAM GTAN GYI RNAM PA'I KHYAD PAR RNAM PAR
DAG PA LA GNAS PA'I DBANG DU BYAS NAS, BTZUN PA SHA RA DVA TI'I
BU BYANG CHUB SEMS

DPA' RNAMS KYI BSAM GTAN GYI PHA ROL TU PHYIN PA MI ZAD PA NI
RNAM PA BCU DRUG STE ZHES BYA BA LA SOGS PA GSUNGS SO, ,BSAM GTAN
GYI RNAM PA'I KHYAD PAR RNAM PAR DAG PA LA GNAS PA YANG RNAM PA
BCU GNYIS KYIS BSTAN TE, DKA' BAR SPYOD PA'I KHYAD PAR DANG,
MNGON PAR SHES PA

DANG; CHO 'PHRUL CHEN PO LA DBANG RNAM PAR DAG PA'I KHYAD PAR
DANG, SEMS LA DBANG THOB PA'I DBANG GI KHYAD PAR RNAM PAR DAG PA
DANG, 'JUG PA DANG, GNAS PA DANG, LDANG BA LA DBANG BA'I KHYAD
PAR DANG, 'JIG RTEN LAS 'DAS PA LAS KYANG 'PHAGS PA'I DBANG GI
KHYAD PAR

DANG; PHYIR NYAMS PA MED PA'I DBANG GI KHYAD PAR DANG, SHES BYA
DANG NYEN MONGS PA MED PA'I DBANG GI KHYAD PAR DANG, SEMS CAN
DANG CHOS SU 'DZIN PA DANG BRAL BAS LTA BA RNAM PAR DAG PA'I
KHYAD PAR DANG, RNAM PA THAMS CAD DU SEMS CAN LA PHAN 'DOGS PAS,
PHAN 'DOGS

@82A *, ,PA RNAM PAR DAG PA'I KHYAD PAR DKON MCHOG GSUM GYI RIGS
MI GCOD PA LA DBANG RNAM PAR DAG PA'I KHYAD PAR DANG, NYAMS PA
MED PAR RNAM PAR DAG PA'I KHYAD PAR DANG, YE SHES KYI KHYAD PAR
LA GNAS PA DANG, MTHAR PHYIN PA'I BDAG NYID CHEN PO DANG LDAN
PA'O, ,

DE DAG LAS KYANG DKA' BAR SPYOD PA'I KHYAD PAR NI MDO'I TSIG DANG
PO BZHIS BSTAN, LHAG MA RNAMS NI MDO'I TSIG DE RES BSTAN TO, ,DE
BZHIN GSHEGS PA'I BSAM GTAN NI, SKYON THAMS CAD DANG BRAL BA STE,
DE YONGS SU RDZOGS PAR BYA BA'I PHYIR BYANG CHUB SEMS DPA' RNAMS

KYI BSAM GTAN NI, 'JIG RTEN PA'I BSAM GTAN BZHI DANG, SNYOMS PAR
'JUG PA BZHI'I YAN LAG RTOG PA DANG DPYOD PA LA SOGS PA DE LA MA
CHAGS PA'O, ,SNYING RJE CHEN PO LA DMIGS PA ZHES BYA BA NI DANG
PO BSAM GTAN LA 'JUG PA'I TSE SEMS CAN THAMS CAD KYI NYON MONGS

PA SPANG BAR BYA BA'I PHYIR RO, ,BSAM GTAN LA MNYAM PAR BZHAG GO
SNYAM DU DMIGS NAS 'JUG PA'I PHYIR RO, ,'DOD PA'I KHAMS SU DMIGS
PA NI 'DOD PA'I KHAMS KYI SEMS CAN LA LTA BA STE, DE'I PHYIR
BYANG CHUB SEMS DPA' RNAMS KYI BSAM GTAN NI TING NGE 'DZIN LDOG
PA

YIN TE; 'JIG RTEN PA LA SOGS PAS NI KHAMS GONG MA'I TING NGE
'DZIN LA GNAS PA DE LAS LDOG CING, KHAMS GONG MAR GNAS PAR MI NUS
KYI BYANG CHUB SEMS DPA' RNAMS KYI BSAM GTAN NI SHIN TU DBANG DU
GYUR PAS KHAMS GONG MA LAS 'DOD PA'I KHAMS SU DMIGS SHING

SKYES KYANG NYAMS PAR MI 'GYUR ZHES BYA BA'I THA TSIG STE, TSIG
DE DAG GIS DKA' BAR SPYOD PAR BSTAN TO, ,SEMS CAN THAMS CAD KYI
SEMS KYI SPYOD PA KUN SHES PA'I PHYIR ZHES PA LA SOGS PAS MNGON
PAR SHES PA DANG, CHO 'PHRUL CHEN PO LA DBANG RNAM PAR DAG PA
BSTAN TE

SEMS KYI SPYOD PA YANG SNGAR BSTAN LA, PHYIS KYANG STON PAR 'GYUR
RO, ,MNGON PAR SHES PA YONGS SU SBYANG BA BYAS PA NI BYANG CHUB
SEMS DPA'I BSAM GTAN SEMS KYI SPYOD PA KUN SHES PA DES MNGON PAR
SHES PA LNGA LAS SU RUNG BAR BYAS SO ZHES BYA BA'I DON TO, ,SEMS
KYI

@82B DBANG PHYUG SHES PA'I PHYIR ZHES BYA BA LA SOGS PAS SEMS LA
DBANG THOB PA'I DBANG GI KHYAD PAR RNAM PAR DAG PA BSTAN TE, TING
NGE 'DZIN RTZE GCIG PA'I MTSAN NYID KYIS DBANG SGYUR BA NI SEMS
KYI DBANG PHYUG SHES PA'O, ,DE'I PHYIR SEMS LAS SU RUNG BA STE,
'DOD CHAGS LA SOGS PA NYON

MONGS PA'I DBANG DU MI 'GRO ZHING JI LTAR 'DOD PA BZHIN DU GNAS
SU BTUB CES BYA BA'I THA TSIG GO, ,GZUGS DANG GZUGS MED PA'I
KHAMS ZIL GYIS GNON PA'I PHYIR ZHES BYA BA LA SOGS PAS 'JUG PA
DANG, GNAS PA DANG, LDANG BA LA DBANG BA'I KHYAD PAR BSTAN TE,
BYANG CHUB

SEMS DPA' RNAMS KYI BSAM GTAN NI BSAM GTAN LA SOGS PA LA DANG PO
YANG CI DGAR SNYOMS PAR 'JUG LA, BAR DU YANG JI TZAM 'DOD PA'I
BAR DU GNAS SHING THA MAR YANG NAM DGA' BA NA LDANG BAR BYED KYI,
'JIG RTEN PA'I SNYOMS PAR 'JUG PA DAG NI DANG PO SNYOMS PAR 'JUG

PA'I SHUGS MA ZAD KYI BAR DU LDANG BAR YANG MI NUS LA, NAM 'DOD
PA NA BSAM GTAN GANG YANG RUNG BA LA SNYOMS PAR 'JUG PA YANG MI
NUS PAS ZIL GYIS GNON PA ZHES BYA'O, ,NYAN THOS DANG RANG SANGS
RGYAS THAMS CAD KYI SNYOMS PAR 'JUG PA ZIL GYIS GNON PA'I PHYIR
ZHES BYA

BA LA SOGS PAS NI 'JIG RTEN LAS 'DAS PA LAS KYANG 'PHAGS PA'I
DBANG GI KHYAD PAR BSTAN TE, ZHI BA DANG RAB TU ZHI BA NI GZUNG
BA DANG 'DZIN PA'I RTOG PA ZHI BA DANG RAB TU ZHI BA 'AM, YANG
NYON MONGS PA DANG SHES BYA'I SGRIB PA GNYIS SPONG BA'I PHYIR ZHI
BA DANG RAB TU ZHI BA ZHES BYA'O, ,

SHIN TU MTHAR THUG PA'I PHYIR ZHES BYA BA LA SOGS PAS NYAMS PA
MED PA'I DBANG GI KHYAD PAR BSTAN TE, MI 'KHRUGS PA NI MTHAR THUG
PAR GYUR PA MI MTHUN PA'I PHYOGS KYIS NYAMS PAR BYAR MED PA'I THA
TSIG GO, ,NYON MONGS PA DANG BAG CHAGS KYI MTSAMS SBYOR BA THAMS
CAD LEGS

PAR 'JOMS PA'I PHYIR ZHES BYA BA LA SOGS PAS, SHES BYA DANG NYON
MONGS PA MED PA'I DBANG GI KHYAD PAR BSTAN TE, LOG PAR SGRUB PA
NI LAS DANG NYON MONGS PA GANG GIS TSE RABS GZHAN DU NYING MTSAMS
SBYOR BA'I RGYU KUN NAS DKRIS PA DANG BAG LA NYAL YIN TE, DE'I
GNYEN PO ZHES BYA BA'I

@83A *, ,THA TSIG GO, ,'JIG RTEN THAMS CAD LAS BSGRAL BA'I PHYIR
ZHES BYA BA LA SOGS PAS SEMS CAN DANG, CHOS SU 'DZIN PA DANG BRAL
BAS LTA BA RNAM PAR DAG PA'I KHYAD PAR BSTAN TE, 'JIG RTEN THAMS
CAD NI SEMS CAN DANG CHOS SU 'DZIN BA LAS MNGON PAR

ZHEN PA BSTAN TE, DE DAG LAS BSGRAL BA'I PHYIR BYANG CHUB SEMS
DPA' RNAMS KYI BSAM GTAN NI SHES RAB LA 'JUG PA STE, BSAM GTAN
'DIS SEMS CAN DANG CHOS SU 'DZIN PA DANG BRAL BA RNAM PAR MI RTOG
PA'I YE SHES LA 'JUG PAR BYED CES BYA BA'I THA TSIG GO, ,SEMS CAN

THAMS CAD BSGRAL BA'I PHYIR ZHES BYA BA LA SOGS PAS NI RNAM PA
THAMS CAD DU SEMS CAN LA PHAN 'DOGS PAS PHAN 'DOGS PA RNAM PAR
DAG PA'I KHYAD PAR BSTAN TE, BSGRAL BA NI NGAN SONG DANG, SRID
PA'I SDUG BSNGAL LAS BSGRAL BA'I PHYIR RO, ,SEMS CAN THAMS CAD

KYI BSAM PA SNGON DU 'GRO BA NI SEMS CAN THAMS CAD LA PHAN PA
DANG BDE BAR BYA BA'I BSAM BA SNGON DU GTONG BA'O, ,DE BZHIN
GSHEGS PA'I BSAM GTAN MI ZAD PA YONGS SU RDZOGS PAR BYA BA'I
PHYIR ZHES BYA BA LA SOGS PAS DKON MCHOG GSUM GYI RIGS MI GCOD PA
LA

DBANG RNAM PAR DAG PA'I KHYAD PAR BSTAN TE, DE BZHIN GSHEGS PA'I
BSAM GTAN NI GONG DU BSHAD PA'O, ,BSAM GTAN DES 'JIG RTEN GYI
KHAMS GONG DU DKON MCHOG GSUM GYI MTSAN MI GRAG PA NI GRAG PAR
BYED, GANG DU GRAG PAR NI DKON MCHOG GSUM GYI RIGS RGYUN MI

CHAD PAR BYED DE, DE LTAR BYED PA'I BSAM GTAN DE YONGS SU RDZOGS
PAR BYA BA'I PHYIR 'JUG PAS NA BYANG CHUB SEMS DPA' RNAMS KYI
BSAM GTAN NI DKON MCHOG GSUM GYI RIGS MI GCOD PA'O, ,RTAG TU
MNYAM PAR GZHAG PA'I PHYIR ZHES BYA BA LA SOGS PAS NYAMS PA MED
PA RNAM

PAR DAG PA'I KHYAD PAR BSTAN TE, 'GRO BA DANG 'DUG PA LA SOGS
PA'I GNAS SKABS THAMS CAD DU MNYAM PAR GZHAG PAS MA NYAMS PA ZHES
BYA STE, SPYOD LAM THAMS CAD DU NYAMS PA MED PA'I PHYIR RO,
,SANGS RGYAS KYI CHOS THAMS CAD YONGS SU RDZOGS PAR BYA BA'I
PHYIR ZHES BYA BA

@83B LA SOGS PAS YE SHES KYI KHYAD PAR LA GNAS PA BSTAN TE, STOBS
DANG MI 'JIGS PA LA SOGS PA RDZOGS PAR BYA BA'I PHYIR 'JUG PAS
NA, BYANG CHUB SEMS DPA' RNAMS KYI BSAM GTAN NI CHOS THAMS CAD LA
DBANG BYED PA'I YE SHES ZHES BYA STE, SANGS RGYAS KYI CHOS RNAMS
LA DBANG SGYUR

BA'I YE SHES DANG LDAN ZHES BYA BA'I THA TSIG GO, ,YE SHES KYI
BDAG NYID CHE BA'I PHYIR ZHES BYA BA LA SOGS PAS MTHAR PHYIN PA'I
BDAG NYID CHEN PO DANG LDAN PA BSTAN TE, YE SHES KYI BDAG NYID
CHE BA NI YE SHES KYI MTHU CHE BA'O, ,DE LTAR BU DANG LDAN PA'I
PHYIR BYANG CHUB SEMS DPA' RNAMS KYI

BSAM GTAN NI NAM MKHA' KHYAB CES BYA STE, NAM MKHA' BZHIN THOGS
PA DANG CHAGS PA MED PA ZHES BYA BA'I THA TSIG GO, ,BSAM GTAN
RNAM PAR DAG PA BCU DRUG PO DE DAG NI NYAN THOS DANG RANG SANGS
RGYAS RNAMS LA YANG MED NA 'JIG RTEN PA RNAMS LA LTAG LA YOD CES
BSTAN PAS

NI BYANG CHUB SEMS DPA'I BSAM GTAN GYI BDAG NYID CHE BA BRJOD DO,
,BSAM GTAN SHIN TU SBYANGS PA'I 'BRAS BU RNAM PAR DAG PA'I DBANG
DU BYAS NAS, DE LA BSAM GTAN YONGS SU SBYANGS PA GANG ZHE NA ZHES
BYA BA LA SOGS PA GSUNGS SO, ,BSAM GTAN YONGS SU SBYANGS PA

ZHES BYA BA NI BSAM GTAN GYI YONGS SU SBYANGS PA STE, SEMS LAS SU
RUNG BA'I 'BRAS BU GANG SBYANG BA LA BYA'O, ,DE NYID KYANG GANG
ZHE NA, GANG MNGON PAR SHES PA DANG YE SHES YONGS SU RDZOGS PA'O
ZHES BYA BA GSUNGS TE, 'OG NAS SMOS PA LTA BU'I MNGON PAR SHES PA
DANG YE SHES

YONGS SU RDZOGS PA RNAMS NI SEMS LAS SU RUNG BA'I 'BRAS BU YIN
PA'I PHYIR RO, ,GANG GIS GZUGS SU SNANG BA THAMS CAD MTHONG BA
ZHES BYA BA LA SOGS PA TSIG GI TSAR PHRUGS LNGAS NI LHA'I MIG
DANG, LHA'I RNA BA DANG, PHA ROL GYI SEMS SHES PA DANG, SNGON GYI
GNAS RJES SU

DRAN PA DANG, RDZU 'PHRUL GYI MNGON PAR SHES PA RNAMS GO RIMS
BZHIN DU BSTAN TO, ,DE MAN CHAD TSIG GI TSAR PHRUGS GSUM GYIS NI
ZAG PA ZAD PA MNGON PAR SHES PA BSTAN TE, DNGOS GSAL BA RNAMS NI
MA BSHAD DO, ,GANG GIS GZUGS THAMS CAD KYI CHOS NYID MI ZAD PAR

@84A *, ,SHES KYANG ZHES BYA BA NI BYANG CHUB SEMS DPA' GANG GIS
GZUGS BZANG PO DANG NGAN PA LA SOGS PA LHA'I MIG GIS MTHONG NGO
COG THAMS CAD KYI CHOS NYID CHOS KYI DBYINGS STONG PA NYID SHES
KYANG MI ZAD PA'I CHOS MNGON SUM DU MI BYED DE 'PHAGS PA'I NYAN
THOS DAG

LTAR MYA NGAN 'DAS PA MNGON SUM DU MI BYED PA'I YE SHES ZHES
BYA'O, ,GANG SGRA THAMS CAD SNGON GYI MTHA' DANG PHYI MA'I MTHAR
BRJOD DU MED BAR SHES PA NI SGRA CHEN PO'AM CHUNG DU LA SOGS PA
LHA'I RNA BAS THOS SO COG 'DAS PA DANG, MA 'ONGS PA'I MTHAR BRJOD
DU MED PA STE, DMIGS

SU MED PAR SHES PA NI YE SHES ZHES BYA'O, ,SEMS 'GOG PAR SHES PA
NI SEMS KYI CHOS NYID GZUNG BA DANG 'DZIN PA GNYIS DANG BRAL BAR
SHES PA STE, DE LTAR SHES KYANG SEMS KYI CHOS NYID SEMS 'GOG PA
MNGON SUM YANG MI BYED PA 'DI NI YE SHES ZHES BYA'O, ,SNGON GYI

MTHA' DANG PHYI MA'I MTHA' RJES SU DRAN PA NI BDAG DANG PHA ROL
RNAMS 'DAS PA'I DUS NA JI LTA BUR GYUR CING BYED PA DANG, MA
'ONGS PA'I DUS NA BDAG DANG PHA ROL RNAMS JI LTAR 'GYUR BA SHES
PA'O, ,GANG DUS GSUM LA MA CHAGS PAR SHES PA ZHES BYA BA NI DUS
GSUM GYI DNGOS PO

RNAMS LA MTSAN MA DANG DNGOS PO NYID DU MI 'DZIN CING, DUS GSUM
MNYAM PA NYID DU SHES PA'O, ,ZHING NAM MKHA' DANG MTSUNGS PAR
SHES PA NI JI LTAR NAM MKHA' GSER DANG, BEE d'URYA LA SOGS PA
GANG GI RANG BZHIN YANG MA YIN BA LTAR SANGS RGYAS KYI ZHING
RNAMS KYANG STONG PA NYID

DU SHES PA'O, ,DBYER MED PA'I CHOS NI NYAN THOS DANG, RANG SANGS
RGYAS DANG SANGS RGYAS BCOM LDAN 'DAS KYI ZAG PA MED PA'I CHOS
RNAMS RNAM PAR GROL BAR RO GCIG PA STE, DE LTA BU THOB PAR 'DOD
PA 'DI NI MNGON BAR SHES PA YIN LA DE'I 'OG TU ZAG PA MED PA'I
CHOS DE DAG KYANG MNYAM

PAR MTHONG STE, RNAM PAR GROL BA'I RANG BZHIN DU YANG MI DMIGS
PA'I YE SHES LHUN GYIS GRUB PA LA YE SHES ZHES BYA'O, ,'JIG RTEN
THAMS CAD DBYER MED PA'I MTSAN NYID CES BYA BA NI BZO DANG, GSO
BA RIG PA LA SOGS PA 'JIG RTEN THAMS CAD DBYER MED CING THUN MONG
DU

@84B GYUR PA'I SHES PA NI MNGON PAR SHES PA ZHES BYA LA, RNAM PAR
MI RTOG PA'I YE SHES 'JIG RTEN GYI CHOS THAMS CAD DANG MA 'DRES
PAR SHES PA NI YE SHES YIN PAR SBYAR RO, ,ZAG PA ZAD PA'I MTHUS
BRGYA BYIN LA SOGS PA MTHU DANG RDZU 'PHRUL LA SOGS PA ZIL GYIS
GNON PA 'DI NI MNGON PAR SHES

PA YIN LA, 'JIG RTEN LAS 'DAS PA NYAN THOS DANG RANG SANGS RGYAS
THAMS CAD LAS KYANG KHYAD PAR DU 'PHAGS TE, SPYI BOR ZHES PA 'DI
NI YE SHES ZHES BYA BAR SBYAR TE, MDOR NA GANG JI TZAM DU MTSAN
MA DANG RTZOL BA DANG BCAS PA THAMS CAD LA NI MNGON PAR SHES PA
ZHES BYA, MTSAN MA MED CING LHUN GYIS

GRUB PAR SHES PA THAMS CAD NI YE SHES ZHES BYA'O, ,MI MTHUN PA'I
PHYOGS DPAG TU MED PA'I GNYEN POR GYUR PAS GNYEN PO TSAD MED PA'I
DBANG DU MDZAD NAS, YANG SEMS CAN THAMS CAD KYI NYON MONGS PA
DANG, SEMS G-YENG BA JI SNYED PAR ZHES BYA BA LA SOGS PA GSUNGS

SO; ,SEMS CAN THAMS CAD KYI NYON MONGS PA'I TSOGS JI SNYED YOD PA
DANG, DMIGS PA DE DANG DE DAG LA BRTEN NAS SKAD CIG KYANG MI GNAS
PA'I SEMS G-YENG BA JI SNYED YOD PA DANG, SPONG BAR BYED PA'I
GNYEN PO BYANG CHUB SEMS DPA' RNAMS KYI BSAM GTAN GYI TSOGS DANG,

SEMS GZHAG PA SHES PA YANG DE SNYED CIG YOD DO ZHES BYA BA'I THA
TSIG STE, DE NI 'DI SKAD DU SEMS CAN GYI NYON MONGS PA DANG, SEMS
G-YENG BA DPAG TU MED DE, DE BZHIN DU BYANG CHUB SEMS DPA'I BSAM
GTAN GYI TSOGS DANG, SEMS MNYAM PAR GZHAG PA SHES PA YANG DPAG TU
MED

DO ZHES STON TO, ,DE LA BSAM GTAN GYI TSOGS NI BSAM GTAN GYI RGYU
LA BYA'O, ,SEMS GZHAG PA SHES PA NI 'BRAS BU LA BYA'O, ,SEMS CAN
THAMS CAD KYI NYON MONGS PA DANG, SEMS G-YENG BA JI SNYED PA DE
SNYED DU BYANG CHUB SEMS DPAS KYANG BSAM GTAN GYI TSOGS YANG DAG
PAR

BSGRUB PAR BYA'O ZHES BYA BAS NI, SEMS CAN GYI NYON MONGS PA
DANG, SEMS G-YENG BA DE LTAR DPAG TU MED PAS NA, BYANG CHUB SEMS
DPA' BSAM GTAN GYI TSOGS BSGRUB PAR 'DOD PAS KYANG, SEMS CAN GYI
NYON MONGS PA DANG, SEMS G-YENG BA DPAG TU MED PA'I GNYEN PO

@85A *, ,BSAM GTAN GYI TSOGS KYANG DPAG TU MED PA BSGRUB PAR
BYA'O ZHES STON TO, ,NGES PA'I TSIG GIS DMIGS PA THA DAD PA MED
PA LA GNAS PA RNAM PAR DAG PA'I DBANG DU BYAS NAS, MNYAM PA NYID
DE LA GNAS PAS NA DE'I PHYIR MNYAM PAR GZHAG PA ZHES BYA'O ZHES
BYA BA

LA SOGS PA GSUNGS TE, GANG DU SMOS PA SEMS GZHAG PA SHES PA NI
BSAM GTAN GYI TSOGS KYI 'BRAS BU ZHUM PA DANG, RGOD PA SPANGS PA
YIN PAS MNYAM PA NYID CES BYA STE, DE LA GNAS PAS NA, SEMS MNYAM
PAR GZHAG PA ZHES BYA'O, ,YANG NA SNGAR SMOS PA LTA BU'I

CHOS RNAMS KYI MNYAM PA NYID LA SEMS RTZE GCIG TU GZHAG PAS NA
MNYAM PAR GZHAG PA ZHES BYA'O, ,YANG NA MNYAM PA NYID DE NI 'OG
NAS SMOS PA STE, GANG DANG GANG DAG MNYAM ZHE NA, SEMS CAN MNYAM
PA NYID DANG ZHES BYA BA LA SOGS PA GSUNGS PA DANG SBYAR RO,
,SEMS CAN LAS

NYON MONGS PA MING GIS SMOS PA DE DAG NI YANG DAG PAR NA JI SKAD
DU BRJOD PA BZHIN GRUB PA MED DE THAMS CAD RO GCIG CING MNYAM PA
YIN TE, MNYAM PA NYID DE LA GNAS PAS NA, DE PHYIR MNYAM PAR GZHAG
PA ZHES BYA'O, ,TING NGE 'DZIN SEMS RTZE GCIG PA'I MTSAN NYID
GANG DANG MNYAM PA

GNYIS SU MED PA'I YE SHES BYANG CHUB KYANG DE DANG MNYAM STE,
STONG PA NYID DU 'DRA ZHES BYA BA'I THA TSIG GO, ,DE BZHIN DU
TSIG 'OG MA RNAMS LA YANG RGYA CHER SBYAR BAR BYA'O, ,BYANG CHUB
GANG DANG MNYAM PA STONG PA NYID KYANG DE DANG MNYAM MO ZHES BYA
BA NI, BYANG CHUB DANG STONG PA NYID KYI TING NGE 'DZIN

RANG BZHIN GCIG STE, YANG DAG PAR NA THA MI DAD DO ZHES BYA BA'I
THA TSIG GO, ,MNGON PAR 'DU MI BYED PA GANG DANG MNYAM PA MI SKYE
BA YANG DE DANG MNYAM MO ZHES BYA BA NI DGE BA DANG, MI DGE BA LA
SOGS PA'I MNGON PAR 'DU BYED PA DANG BRAL BA'I CHOS NYID DANG, MI
SKYE BA DON GCIG PA'I PHYIR RO, ,

DE BZHIN DU MI 'BYUNG BA DANG, GZUNG BA DANG, 'DZIN PA'I DNGOS PO
MED PAR YANG RANG BZHIN GCIG CES BYA BAR SBYAR RO, ,GZUNG BA DANG
'DZIN PAR RTOG PA'I DRI MA'I DNGOS PO MED DE DE DANG BRAL BA NYID
RNAM PAR DAG PA YIN TE, GLO BUR GYI DRI MA DANG BRAL BA'I PHYIR
RO, ,RANG GI SEMS KYI RANG

@85B BZHIN DE LTAR GZOD MA NAS RNAM PAR DAG PA'I RANG BZHIN DU
MNYAM PA DANG, SEMS CAN THAMS CAD KYI SEMS KYI RANG BZHIN YANG
'DRA BAR YUN RING PO NAS BSGOM ZHING MNYAM PA NYID DE LA ZHUGS
PAS NA DE'I PHYIR, SNYOMS PAR ZHUGS PA ZHES BYA'O, ,MI MTHUN PA'I
PHYOGS YID LA BYED PA

SPANGS PA'I DBANG DU BYAS NAS PHAN PAR BYED PA DANG, PHAN PAR MI
BYED PA THAMS CAD LA SNYOMS SHING ZHES BYA BA LA SOGS PA GSUNGS
SO, ,PHAN PAR BYED PA NI PHAN 'DOGS PA'O, ,PHAN PAR MI BYED PA NI
GNOD PA BYED PA STE, DE GNYIS LA 'DRA BAR SEMS PAS NA SNYOMS PA
ZHES BYA'O, ,

SNYOMS PA'I DPES BSTAN PA'I PHYIR SA DANG MNYAM PA'I SEMS ZHES
BYA BA LA SOGS PA GSUNGS SO, ,MI MTHO BA NI TING NGE 'DZIN GYI
KHYAD PAR THOB PAS RLOM SEMS SU MI BYED PAR GNAS PA'O, ,MI DMA'
BA NI BYANG CHUB SEMS DPA'I TING NGE 'DZIN MANG ZHING RGYA CHE
BDAG THOS NAS BSGRUB MI NUS SO

SNYAM DU SEMS ZHUM PA MED PA STE, DE LTAR MI MTHO MI DMA' BAR
GNAS PAS MI G-YO BAR GYUR PA YIN TE, GANG GIS KYANG BSKYOD MI NUS
PAR GYUR ZHES BYA BA'I DON TO, ,SPYOD LAM THAMS CAD DU MNYAM PAR
GZHAG PA ZHES BYA BA LA SOGS PAS NI LUS DANG, SEMS DANG, NGAG
YONGS

SU DAG PA BSTAN TE, 'GRO BA DANG 'DUG PA LA SOGS PA'I SPYOD LAM
THAMS CAD DU MNYAM PAR GZHAG PA DANG, DE YANG SO SOR KUN TU
BRTAGS NAS MNYAM PAR GZHAG PA LTAR BCOS PA MA YIN PAS SPYOD LAM
MA BCOS PA STE, TSIG DE GNYIS KYIS NI LUS YONGS SU DAG PAR BSTAN

TE; SO SOR KUN TU BRTAGS NAS SNYOMS PAR ZHUGS PA MA YIN GYI, DUS
THAMS CAD DU RANG BZHIN GYIS SNYOMS PAR ZHUGS PA DANG, RGYU BA'I
TSE MIG LA SOGS PA'I DBANG PO'I YUL LA MI RGOD PA DANG, GNAS PA'I
TSE 'DOD PA LA 'DUN PA DANG, GNOD SEMS LA SOGS

PA LA MI G-YENG BA'I TSIG DE GSUM GYIS SEMS YONGS SU DAG PA BSTAN
TO, ,RAN PAR SMRA ZHING MANG DU MI SMRA BAS MU COR MI SMRA BA
DANG, CHOS SMRA BA DANG BDEN PAR SMRA BAS TSIG MA 'CHAL PA DE
GNYIS KYIS NI NGAG YONGS SU DAG PA BSTAN TO, ,DON SHES PA LA SOGS
PAS NI BSGOM

@86A *, ,PAR BYA BA'I DAN DANG CHOS DANG, SGOM PA'I DUS SHES PA
BSTAN TE, STONG PA DANG BDAG MED PA LA SOGS PA CHOS RNAMS KYI DON
SHES PA DANG, MING DANG TSIG DANG YI GES BSDUS PA GSUNG RAB KYI
YAN LAG GI CHOS SHES PA GNYIS KYIS NI GANG BSGOM PAR BYA BA

SHES PA BSTAN TO, ,DBYAR DANG, STON DANG, DGUN DANG, DGUN SMAD
DANG, DPYID DANG, SOS KA'I DUS GANG GI TSE JI LTAR BSGOM PA SHES
PAS DUS SHES PA DANG, DE LA YANG NAM GYI CHA STOD DANG, CHA SMAD
LA SOGS PA GANG GI CHE BSGOM PA SHES PAS TSOD SHES PA DANG, 'DI
NI

LDANG BA'I DUS SO, ,'DI NI ZAS KYI DUS SO, ,'DI NI 'CHAGS PA'I
DUS SO ZHES BYA BA LA SOGS PA SHES PA NI DUS MIN PA SHES PA STE
TSIG DE DAG GIS NI BSGOM PA'I DUS SHES PA BSTAN TO, ,'JIG RTEN
THAMS CAD KYI RJES SU SNYEGS SHING ZHES BYA BA LA SOGS PAS NI
BYANG

CHUB SEMS DPA'I BSAM GTAN THABS DANG SHES RAB ZUNG DU 'BREL BAS
ZIN PA STON TE, SNGAR BSTAN PA LTAR SPYOD LAM THAMS CAD DU MNYAM
PAR GZHAG PA YIN YANG SEMS CAN YONGS SU SMIN PAR BYA BA'I CHED DU
RGYAL RIGS DANG, RJE'U RIGS LA SOGS PA 'JIG RTEN THAMS CAD

KYI RJES SU SNYEGS TE DE DAG MTHUN PAR SPYOD PA'I THABS MKHAS PA
DANG YANG LDAN LA, SHES RAB KYIS ZIN PAS DE DAG GI NANG NA GNAS
KYANG 'JIG RTEN DANG MA 'DRES PA YIN NO, ,JI LTAR MA 'DRES SHE
NA, 'JIG RTEN GYI CHOS BRGYAD LAS 'DAS PA, NYON MONGS PA THAMS
CAD DANG MA

'DRES PA ZHES GSUNGS SO, ,'DU 'DZI'I NANG NA YANG SPYOD LAM DBEN
PA NI SEMS CAN GYI DON LA 'JIG RTEN GYI RJES SU SNYEGS SHING 'DU
'DZI MANG PO'I NANG NA GNAS NA YANG SEMS DBEN CING RTZE GCIG TU
GNAS ZHES BYA BA'I THA TSIG GO, ,DE LTA BU'I CHOS LA GNAS PA NI
BSTAN MA THAG

PA'I CHOS LA GNAS PA STE, BYANG CHUB SEMS DPA' DE NI SHES RAB
KYIS YONGS SU BRIN PAS NYON MONGS PA DANG 'JIG RTEN GYI CHOS DAG
GI DBANG DU MI 'GYUR BA'I PHYIR MNYAM PAR MA BZHAG PA'I GNAS
KYANG MI 'DOR LA, THABS KYIS YONGS SU ZIN PAS 'JIG RTEN GYI BYA
BA THAMS

@86B CAD DU YANG SNANG NGO, ,THABS DANG SHES RAB KYIS MNGON PAR
BSGRUBS PA'I BSAM GTAN ZHES BSHAD NA, THABS DANG SHES RAB GANG
YIN SNYAM NAS DE LA BYANG CHUB SEMS DPA'I THABS NI GANG SHES RAB
NI GANG ZHEN ZHES DRIS PA DANG, GNYEN PO RNAM PAR DAG PA LA GNAS
PA'I DBANG DU

BYAS NAS, GANG BYANG CHUB SEMS DPA' MNYAM PAR GZHOG PA NA SEMS
CAN LA BLTA BA'I PHYIR ZHES BYA BA LA SOGS PA BYANG CHUB SEMS
DPA'I BSAM GTAN THABS DANG SHES RAB KYIS ZIN PA RGYA CHER GSUNGS
SO, ,MNYAM PAR GZHOG PA NI ZHES BYA BA NI DANG PO RNAL 'BYOR DU
SNYOMS

PAR 'JUG PA'I TSE'O, ,SNYING RJE CHEN PO'I DMIGS PA LA SEMS CAN
'DOGS PA NI KHAMS DANG 'GRO BA DANG SKYE GNAS KYIS BSDUS PA'I
SEMS CAN THAMS CAD NI SDUG BSNGAL RNAM PA GSUM GYIS JI LTAR MTHUN
PA BZHIN DU SDUG BSNGAL BA YIN NO SNYAM DU SEMS MNGON PAR 'DU
BYED PA

STE; DE NI THABS SO, ,DE'I 'OG TU SEMS CAN SDUG BSNGAL LA SOGS
PA'I MTSAN MA YANG RAB TU SPANGS TE, RTOG PA ZHI BA DANG SPYOD PA
RAB TU ZHI BAR BSAM GTAN DU BYED PA 'DI NI DE'I SHES RAB STE,
TSIG MTHUN PA RNAMS NI 'OG MA DAG LA YANG MTHUN MTHUN DU SBYAR
RO, ,SANGS

RGYAS KYI YE SHES NI YE SHES BZHI STE, DE DAG THOB PAR BYA'O
SNYAM NAS BSAM GTAN LA 'JUG PA NI YE SHES LA STON PA'O, ,CHOS
GANG LA YANG MI GNAS PA NI SANGS RGYAS KYI YE SHES LA SOGS PA
GANG LA YANG MA CHAGS PAR BSAM GTAN BYED PA'O, ,DAM PA'I CHOS NI
GSUNG

RAB KYI YAN LAG BCU GNYIS PO STE, DE DAG GI DON DANG TSIG RNAMS
GZUNG BAR BYA BA'I PHYIR BSAM GTAN LA 'JUG PA NI DAM PA'I CHOS
YONGS SU GZUNG BA LA LTA BA'O, ,GSUNG RAB KYI YAN LAG DE DAG
THAMS CAD KYANG DE BZHIN NYID LA GZHOL BA, DE BZHIN NYID LA 'BAB
PA, DE

BZHIN NYID LA BAB PA'I DON DU 'DRA BAR 'DRES PA'I CHOS LA DMIGS
PA'I BSAM GTAN NI CHOS DBYER MED PAR BSAM GTAN BYED PA'O, ,SANGS
RGYAS KYI SKU'I RGYAN NI MTSAN DANG DPE BYAD DGE STE, DE DAG RE
RE NAS YID LA BYED PA NI MNGON DU BYED PA'O, ,CHOS KYI SKU DBYER
MED PA

@87A *, ,NI MTSAN DANG DPE BYAD DAG GIS MTSAN NYID DU DBYER MED
PA'O, ,CHOS NYID BRJOD DU MED PA NI SANGS RGYAS KYI GSUNG TSANGS
PA'I SGRA DBYANGS KYIS BTAGS TE BRJOD PA YANG 'DUL BA'I SKYE BO'I
NGOR BRJOD PAR ZAD KYI CHOS NYID NI DES KYANG BRJOD DU MED PAR
SHES PA'O, ,

SEMS RDO RJE LTA BUR BYIN GYIS RLOB PA NI SEMS LA NYON MONGS PA
RNAMS KYIS RMA MI PHYIN PA DANG, SEMS KYI NYON MONGS PA RNAMS
'BIGS PAR MTHU SKYED PA'O, ,RANG BZHIN GYIS G-YENG BA MED PAR
BSAM GTAN BYED PA NI SEMS KYI NGO BO NYID NI GZUNG BA DANG 'DZIN
PA DANG ZHUM PA DANG RGOD PA

LA SOGS PA DANG BRAL BA STE, DE KHO NA BZHIN DU BSAM GTAN BYED
PA'O, ,SNGON GYI SMON LAM NI DANG PO BYANG CHUB TU SEMS BSKYED PA
NA SEMS CAN RNAMS YONGS SU SMIN PAR BYA'O ZHES SMON LAM BTAB PA
STE, DES DA YANG BSAM GTAN LA BRTEN NAS RDZU 'PHRUL LA SOGS PAS
SEMS CAN

YONGS SU SMIN PAR BYA'O ZHES SEMS KYI MTHU BSKYED CING, BYIN GYIS
RLOB PA NI THABS SO, ,DGE BA'I RTZA BA THAMS CAD LA LHAG PAR
DMIGS PA NI BSAM GTAN 'DIS 'DOD CHAGS LA SOGS PA'I DGE BA'I RTZA
BA BSKYED DO SNYAM DU DMIGS PA'O, ,DGE BA'I RTZA BA'I GNAS NAM
MKHA'

DANG MTSUNGS PA NI BSAM GTAN DANG, DGE BA'I RTZA BA GNYIS KA YANG
RANG BZHIN MED PAR MTHONG BA'O, ,SANGS RGYAS KYI ZHING BZHIN LAS
GRUB PA, THA GRU CHE ZHING MNYAM PA LA SOGS PA MDO BZHIN LAS GRUB
PA, THA GRU CHE ZHING MNYAM PA LA SOGS PA MDO DAG LAS GSUNGS PA
LTA BU STE,

DE LTA BU DAG GZUNG BAR SEMS PA NI MNGON DU BYED PA'O, ,BYANG
CHUB KYI SNYING PO'I RGYAN BKOD PA NI MNGON PAR BYANG CHUB PA'I
TSE BSKAL PA DU MAR BSOD NAMS DANG YE SHES KYI TSOGS BSAGS PA'I
RGYUS BYANG CHUB KYI SHING DANG, RDO RJE'I GDAN LA SOGS PA PHUN
SUM TSOGS PA MDO DAG LAS

GSUNGS PA STE DE LTA BU THOB PAR BYA BA'I BSAM PA SNGON DU GTONG
BA NI MNGON DU BYED PA'O, ,NYON MONGS PA THAMS CAD NI MTHONG BA
DANG BSGOM PAS SPANG BAR BYA BA'I NYON MONGS PA BAG LA NYAL DANG
BCAS PA STE, DE DAG ZHI BAR BYA BA'I PHYIR ZHIG SBYAR RO, ,CHOS
KYI 'KHOR LO RAB TU BSKOR BAR 'DOD PA

@87B NI MNGON PAR RDZOGS PAR BYANG CHUB PA'I 'OG TU 'PHAGS PA'I
BDEN PA BZHI LA SOGS PA BSHAD PAR BYA BA'I BSAM PA SNGON DU GTONG
BA'O, ,BSKOR BA YANG MED PA NI CHOS RNAMS BRJOD DU MED PA'I PHYIR
'PHAGS PA'I BDEN PA LA SOGS PA BSHAD DU MED PA'O, ,MI BSKOR BA
YANG MED PA NI JI LTAR BRJOD

DU MED KYANG DE RTOGS PAR BYA BA'I THABS TZAM DU MING DANG BRDAR
BTAGS TE BSHAD PA'O, ,BYANG CHUB KYI YAN LAG GI TSOGS NI ZHI GNAS
DANG LHAG MTHONG STE DE GNYIS LA SEMS RTZE GCIG TU BSGOM PA'I
BSAM PA MNGON DU GTONG BA NI RNAM PAR MI G-YENG BA MNGON DU BYED
PA'O, ,NYON MONGS PA DANG

NYE BA'I NYON MONGS PA'I GDUNG BA NI 'DOD CHAGS LA SOGS PA STE,
DE DAG NYID SEMS KYI RGYUD GDUNG BAR BYED PA'I PHYIR RO, ,DE DAG
SU'I SPYOD YUL ZHE NA, DE BZHIN GSHEGS PA'I YE SHES KYIS MKHYEN
PA ZHES GSUNGS SO, ,NYON MONGS PA DANG NYE BA'I NYON MONGS PA DE
DAG THAMS CAD LAS KYANG

KHA CIG NI SEMS DANG LDAN, KHA CIG NI SEMS DANG MI LDAN PA YIN
LA, DE DAG GI NANG NAS KYANG KHA CIG NI 'DU SHES MED PA, KHA CIG
NI 'DU SHES DANG BCAS PA STE, DE DAG BSAL BA'I PHYIR ZHES BYA BAR
SBYAR RO, ,NGES PAR GYUR PA NI SA DANG PO LA CHOS KYI DBYINGS
RNAM PAR DAG

PA MNGON SUM DU RTOGS PA STE, DE LAS GZHAN DU 'GYUR BA MI SRID
PA'I PHYIR RO, ,DE DANG MTHUN PA NI SA DANG PO RTOGS PA DANG RJES
SU MTHUN PA MOS PA DANG SPYOD PA'I SA GZHI PO RNAMS KYI SHES PA
BSKYED PA LA BYA'O, ,MDOR NA JI TZAM DU SEMS CAN YONGS SU SMIN
PAR BYA BA DANG, SANGS

RGYAS KYI CHOS YONGS SU SMIN PAR BYA BA DANG, SANGS RGYAS KYI
ZHING YONGS SU DAG PAR BYA BA'I PHYIR MTSAN MA DANG BCAS PA'I
SMON PA DANG, RE BA SNGON DU GTONG BA NI THABS SU SHES PAR BYA
LA, JI TZAM DU DE DAG GI RANG BZHIN MI DMIGS PA NI, SHES RAB TU
SHES PAR BYA'O, ,DE LTA MOD KYI

SEMS RAB TU SBYANGS PA'I MTHUS BYANG CHUB SEMS DPA' MNYAM PAR
'JOG PA'I TSE NA DUS GCIG TU THABS DANG SHES RAB GNYIS LA SPYOD
KYANG THABS KYI DBANG DU GYUR PAS MTSAN MA 'BA' ZHIG LA DMIGS
PA'AM, SHES RAB KYI DBANG DU GYUR NAS THABS DANG BRAL NA MTSAN MA
MED PA NYI TSE

@88A *, ,SGOM PA YANG MA YIN TE, GNYIS KA LA LHUN GYIS GRUB PAR
SPYOD PA DE NI THABS DANG SHES RAB ZUNG DU 'BREL PA'I BSAM GTAN
ZHES BYA'O, ,BDUD THAMS CAD KYIS KYANG DE LA GLAGS MI RNYED CES
BYA BA NI BSTAN MA THAG PA LTA BU'I BSAM GTAN GYI PHA ROL TU
PHYIN PA LA

GNAS PA'I BYANG CHUB SEMS DPA' DE LA NI BDUD RNAMS KYIS BAR CHAD
BYA BAR YANG MI NUS LA, BDUD RNAMS KYI DBANG DU YANG MI 'GYUR
ZHES BYA BA'I THA TSIG GO, ,DE LA SANGS RGYAS KYI CHOS THAMS CAD
KYI SNOD KYANG NYE BAR GNAS PA YIN ZHES BYA BA NI GSUNG RAB THAMS
CAD KYI SNOD DU 'GYUR ZHES BYA

BA'I THA TSIG GO, ,DE LTAR TING 'DZIN 'DI DAG MTHA' YAS DPAG MED
DE, ,ZHES BYA BA NI GONG DU MING GIS SMOS PA'I TING NGE 'DZIN DE
DAG DANG, TING NGE 'DZIN DE DAG LTA BU GZHAN YANG MTHA' YAS TE
'DI SNYED CIG YOD DO ZHES DPAG PAR MI NUS PA'I DON TO, ,BSAM GTAN
BYE BA KHRAG

KHRIG DAG GI PHA ROL SONG, ,ZHES BYA BA NI GONG DU BSHAD PA'I
BSAM GTAN GYI PHA ROL TU PHYIN PA LA GNAS PA, BYANG CHUB SEMS
DPA' RNAMS KYI TING NGE 'DZIN DE LTAR MTHA' YAS SHING DPAG TU MED
PA RNAM PAR DAG PAR RTOGS SO ZHES BYA BA'I THA TSIG GO, ,BSAM
GTAN MI ZAD PA

BSHAD ZIN TO,, ,,SHES RAB MI ZAD PA LA GNAS PA'I BYANG CHUB SEMS
DPA' NI CHOS LA MI NYAMS PA'I BYANG CHUB SEMS DPA' ZHES BYA STE,
DE BSTAN PA'I PHYIR, BTZUN PA SHA RA CA TI'I BU BYANG CHUB SEMS
DPA' RNAMS KYI SHES RAB KYANG MI ZAD PA YIN TE ZHES BYA BA LA
SOGS PA

GSUNGS SO, ,DE MI ZAD PA YANG 'OG NAS SEMS CAN THAMS CAD KYI SEMS
DANG SPYOD PA JI SNYED PA SHES RAB DANG YE SHES KYI LAS KYANG DE
SNYED DO ZHES BYA BA LA SOGS PA GSUNGS PAS BSTAN TE, SEMS CAN
THAMS CAD KYI SEMS DANG SPYOD PA NAM MKHA' BZHIN MTHA' THUG PA
MED PA LA DMIGS PAS ZAD MI

SHES PA'I PHYIR RO, ,YANG NA SNYING RJE CHEN PO'I RGYU LAS BYUNG
BA DANG, SEMS CAN THAMS CAD KYI PHYIR BSGRUB PA DANG, SHES BYA
MTHA' MED PA'I YUL LA DMIGS PA DANG, RNAM PAR MA RTOG PA'I YE
SHES KYIS ZIN PA'I PHYIR SHES RAB MI ZAD PA ZHES BYA'O, ,SHES RAB
MI ZAD PA DE YANG RNAM PA

@88B BDUN DU LTA STE, SHES RAB KYI RNAM PA DANG, 'JUG PA DANG,
NGES PA'I TSIG DANG, 'BRAS BU DANG, RANG BZHIN DANG YUL DANG, LAS
RNAMS SO, ,DE LAS RNAM PA NI THOS PA'I RNAM PA BRGYAD CU RTZA
BZHIS BSTAN, 'JUG PA NI TSUL BZHIN YID LA BYED PA LA 'JUG PA SUM
CU RTZA GCIG GIS BSTAN,

NGES PA'I TSIG NI RIGS PA'I TSIG GO ZHES BYA BA LA SOGS PA'I TSIG
GI TSAR GYIS BSTAN TE, 'BRAS BU NI TSUL BZHIN ZHES BYA BA NI CHOS
THAMS CAD DO ZHES BYA BA LA SOGS PAS BSTAN, RANG BZHIN NI 'GROGS
PA BCU DRUG DANG LHAN CIG MI GNAS PAS BSTAN, YUL NI CHOS BRGYAD
LA MKHAS

PAS BSTAN, LAS NI GZHAN YANG DAG PA DANG MI DGE BA'I CHOS RNAMS
RAB TU SHES PA NI SHES RAB PO ZHES BYA BA NI DE LA BYANG CHUB
SEMS DPAS BSLAB PAR BYA'O ZHES BYA BA YAN CHAD KYIS BSTAN TO,
,YANG NA SHES RAB MI ZAD PA DE YANG SHES RAB KYI RANG BZHIN DANG,
SHES RAB KYI 'JUG PA DANG,

SHES RAB KYI RGYU DANG, SHES RAB DE SHES RAB KYI MI MTHUN PA'I
PHYOGS DANG MA 'DRES PA DANG, SHES RAB KYI YUL DANG, SHES RAB KYI
NGES PA'I TSIG DANG, SHES RAB KYI 'BRAS BU DANG, BSTAN PA'I BDAG
NYID CHEN PO BRJOD PAS BSTAN TO, ,DE LA THOS PA'I RNAM PA BRGYAD
CU RTZA BZHI NI SHES

RAB KYI RANG BZHIN NO, ,TSUL BZHIN YID LA BYED PA LA 'JUG PA SUM
CU RTZA GNYIS NI SHES RAB KYI 'JUG PA'O, ,GZHAN YANG BTZUN PA
SHAR DVA TI'I BU TSUL BZHIN ZHES BYA BA NI CHOS THAMS CAD DO ZHES
BYA BA LA SOGS PA NI SHES RAB KYI RGYU'O, ,DE LA SHES RAB NI
'GROGS PA BCU DRUG DANG LDAN

CIG MI GNAS SO ZHES BYA BA LA SOGS PA NI SHES RAB DE SHES RAB KYI
MI MTHUN PA'I PHYOGS DANG MA 'DRES PA'O, ,PHUNG PO LA SOGS PA
CHOS BRGYAD NI SHES RAB KYI YUL LO, ,GZHAN YANG DGE BA DANG MI
DGE BA'I CHOS RNAMS RAB TU SHES PA ZHES BYA BA LA SOGS PA NI SHES
RAB KYI NGES

PA'I TSIG GO, ,BTZUN PA SHA RA DVA TI'I BU DE NI BYANG CHUB SEMS
DPA' RNAMS KYI SHES RAB MI ZAD PA STE, SHES RAB MI ZAD PA 'DIS YE
SHES MI ZAD PA THOB PAR 'GYUR RO ZHES BYA BA NI SHES RAB KYI
'BRAS BU'O, ,SHES RAB MI ZAD PA BSTAN PA'I CHOS KYI LE'U 'DI ZHES
BYA BA LA SOGS

@89A *, ,PAS NI BSTAN PA'I BDAG NYID CHEN PO BRJOD PA BSTAN TO,
,SHES RAB DE'I RNAM PA JI LTA BU ZHES BYA BA NI SHES RAB DE'I
RANG BZHIN JI LTA BU ZHES BYA BA'I THA TSIG GO, ,'JUG PA NI CI
ZHES BYA BA NI SHES RAB DES CHOS RNAMS KYI MTSAN NYID LA JI LTAR
RTOG CES BYA BA'I THA TSIG

STE, 'JUG PA'I SGRA NI RTOG PAR BYED PA LA BYA'O, ,DE SKAD DRIS
PA DANG LAN DU THOS PA NI RNAM PA'O, ,TSUL BZHIN YID LA BYED PA
NI 'JUG PA'O ZHES GSUNGS TE, THOS PA NI SHES RAB KYI RANG BZHIN
YIN LA, TSUL BZHIN YID LA BYED PA'I SGO NAS CHOS RNAMS KYI MTSAN
NYID RTOGS PAR 'GYUR

PAS TSUL BZHIN YID LA BYED PA NI 'JUG PA ZHES BYA'O, ,YANG NA
RNAM PA NI SHES RAB KYI RANG BZHIN JI LTA BU BYE BRAG TU 'BYED
PA'O, ,DE YANG THOS PA LAS SHES RAB KYI BYE BRAG PHYED PAR 'GYUR
TE, DE BAS NA THOS PA'I RNAM PA BRGYAD CU RTZA BZHI PO DE DAG LAS
SHES RAB 'BYUNG BA'I PHYIR, BRGYAD CU

RTZA BZHI PO DAG NI SHES RAB KYI BYE BRAG GAM RNAM GRANGS ZHES
BYA'O, ,YANG NA SHES RAB DE'I RNAM PA JI LTA BU ZHES BYA BA NI
RGYU 'DRI BA'I TSIG STE, SHES RAB DE'I RGYU GANG YIN ZHES BYA
BA'I DON TO, ,'DI LTA STE 'DUN PA'I RNAM PA DANG ZHES BYA BA LA
SOGS PAS THOS PA'I RNAM PA BRGYAD CU RTZA BZHI PO DE DAG

GANG YIN PA STON TE, 'DUN PA NI CHOS NYAN PAR 'DOD PA LA BYA STE,
NYAN PAR 'DOD PA LAS THOS PA DANG SHES RAB 'BYUNG GI 'DOD PA MED
NA MI 'BYUNG BAS DE'I PHYIR 'DUN PA NI SHES RAB 'BYUNG BA'I RGYUR
RIG PAR BYA'O, ,YANG NA THOS PA LAS 'DUN PA'I RNAM PA 'BYUNG GI
MA THOS PA LAS MA YIN PAS

THOS PA NI 'DUN PA 'BYUNG BA'I RGYU YIN TE, 'DUN PA DANG THOS PA
GNYIS GCIG GI RGYU GCIG YIN PAR BLTA'O, ,YANG NA SHES RAB KYI
RANG BZHIN JI LTA BU ZHES DRIS PA NA, 'DUN PA'I RNAM PA ZHES BYA
BA NI SHES RAB DE 'DUN PA'I RANG BZHIN ZHES BYA BA'I DON TO, ,DE
BZHIN DU RNAM PA'I SGRA NI

BSAM PA'I RNAM PA LA SOGS PA LHAG MA RNAMS LA YANG SBYAR RO,
,BSAM PA'I RNAM PA NI, GONG DU BSAM PA MI ZAD PA'I SKABS SU RGYA
CHER BSHAD PA LA BYA'O, ,DE YANG MDOR BSDU NA BSAM PA RNAM PA
GNYIS TE, PHAN PAR BYA BA'I BSAM PA DANG, BDE BAR BYA BA'I BSAM
PA'O, ,

@89B DE LA PHAN PAR BYA BA'I BSAM PA NI MI DGE BA'I GNAS NAS STON
NAS DGE BA'I GNAS SU 'GOD PAR 'DOD PA GANG YIN PA'O, ,BDE BAR BYA
BA'I BSAM PA NI SEMS CAN PHONGS PA DANG, MGON MED PA DANG, RTEN
MED PA RNAMS LA NYON MONGS PA CAN SPANGS TE PHAN PA'I DNGOS PO
BSGRUB PAR 'DOD

PA GANG YIN PA'O, ,LHAG PA'I BSAM PA'I RNAM PA NI GONG DU LHAG
PA'I BSAM PA MI ZAD PA'I SKABS SU RGYA CHER BSHAD PA LA BYA'O,
,SBYOR BA'I BSAM PA NI SBYOR BA MI ZAD PA'I SKABS SU RGYA CHER
BSHAD PA LA BYA'O, ,DE YANG MDOR BSDUS NA RNAM PA DRUG STE,
PHONGS PA SEL BA'I SBYOR

PA DANG; MOS PA LA SBYOR BA DANG, BSGRUB PA LA SBYOR PA DANG,
SHES BZHIN DU SRID PAR SKYE BA LA SBYOR BA DANG, TSOGS YONGS SU
RDZOGS PAR SBYOR BA DANG, DKA' BA SPYOD PA BZOD PA LA SBYOR BA'O,
,SEMS CAN DNGOS PO GANG GIS PHONGS PA DE LA DE GTONG BA NI PHONGS
PA SEL BA LA

SBYOR BA ZHES BYA STE, DE YANG SBYIN PA MI ZAD PA'I SKABS SU ZAS
'DOD PA LA ZAS SBYIN PAR BYED PA DANG, BTUNG BA 'DOD PA LA BTUNG
BA SBYIN PAR BYED PA ZHES BYA BA LA SOGS PA GSUNGS PA'O, ,MOS PA
LA SBYOR BAR BYED PA NI GANG ZAG LA BDAG MED PA DANG, CHOS LA
BDAG MED PA'I

MTSAN NYID DE BZHIN NYID LA MOS PAR BYED PA'O, ,SGRUB PA LA SBYOR
BAR BYED PA NI RTAG TU GZHAN GYI DON SGRUB PAR BYED PA STE, GANG
SBYOR BA MI ZAD PA'I SKABS SU DGE BA'I RTZA BA LA RAB TU GZUNG
PA'I PHYIR SEMS CAN BYANG CHUB KYI SEMS 'DZIN DU 'JUG PA'I BSAM
PA NI BYANG CHUB SEMS

DPA'I SBYOR BA MI ZAD PA'O ZHES BYA BA LA SOGS PA GSUNGS PA'O,
,SHES BZHIN DU SRID PAR SKYE BA LA SBYOR BA NI LAS DANG NYON
MONGS PA'I DBANG GIS KHAMS GSUM DU SKYE BA NI MA YIN GYI, SMON
LAM GYIS SHES BZHIN DU 'KHOR BAR SKYE BA'O, ,TSOGS YONGS SU
RDZOGS PAR BYA BA LA SBYOR BA NI

BSOD NAMS DANG, YE SHES KYI TSOGS RDZOGS PAR BYA BA'I PHYIR PHA
ROL TU PHYIN PA DRUG LA SPYOD PA STE, GANG GONG DU SBYIN PA MI
ZAD PA'I BSAM PA NI BYANG CHUB SEMS DPA'I SBYOR BA MI ZAD PA STE
ZHES BYA BA LA SOGS PA GSUNGS SO, ,DKA' BAR SPYAD PA BZOD PA LA
SBYOR BA NI SEMS CAN YONGS

@90A *, ,SU SMIN PAR BYA BA DANG, SANGS RGYAS KYI CHOS YONGS SU
SMIN PAR BYA BA'I PHYIR NANG GI SDUG BSNGAL MGO DANG, RKANG LAG
LA SOGS PA BTANG BA DANG, PHYI'I SDUG BSNGAL GRANG BA DANG TSA BA
LA SOGS PA BZOD PA STE, DE YANG GANG DU BTZUN PA SHAR DVA TI'I BU
BZHI PO 'DI DAG

NI BYANG CHUB SEMS DPA' RNAMS KYI SBYOR BA MI ZAD PA STE, BZHI
GANG ZHE NA, BYANG CHUB KYI SEMS KYI SBYOR BA MI ZAD PA DANG,
CHOS SBYIN BA STON PA'I SBYOR BA MI ZAD PA DANG, SEMS CAN YONGS
SU SMIN PAR BYED PA'I SBYOR BA MI ZAD PA LA SOGS PAS BSTAN TO,
,DGE BA'I BSHES GNYEN

GYI RNAM PA ZHES BYA BA LA, BSKYOD PAR BYED PA DANG, 'JOG PAR
BYED PA DANG, STOBS PAR BYED PA DANG, SKYABS DPAG TU MED PAR BYED
PA NI DGE BA'I BSHES GNYEN ZHES BYA'O, ,DE LA BSKYOD PAR BYED PA
NI SROG GCOD PA LA SOGS PA MI DGE BA BCU SPYOD PA LAS BSKYOD PAR
BYED PA STE,

LAS NGAN PA SPONG DU 'DZUD CES BYA BA'I DON TO, ,'JOG PAR BYED PA
NI SROG GCOD PA LAS LDOG PA LA SOGS PA DGE BA BCU LA 'GOD PAR
BYED PA'O, ,STOBS PAR BYED PA NI LHA DANG MI'I BDE BA SBYIN PAR
BYED PA NAS BLA NA MED PA'I BYANG CHUB KYI 'BRAS BU'I BAR DU
SBYIN PA DANG 'THOB PAR BYED PA'O, ,

SKYABS DPAG TU MED PAR BYED PA NI MU STEGS CAN LA SOGS PA'I LTA
BA NGAN PAR MI LTUNG BAR SKYOB PA DANG, NYAN THOS LA SOGS PA'I
THEG PA DMAN PAR MI LTUNG BAR SKYOB PA DANG, 'KHOR PA'I LAM NGAN
PAR MI LTUNG BAR SKYOB PA DANG, SDUG BSNGAL GYI GNAS NGAN SONG DU
MI LTUNG BAR SKYOB

PA'O; ,CHOS THOS PA LAS SEMS CAN THAMS CAD MI DGE BA LAS BSKYOD
PAR BYED PA DANG, DGE BA LA 'JOG PAR BYED PA DANG, 'BRAS BU STOBS
PAR BYED PA DANG, SDUG BSNGAL DPAG TU MED PA LAS SKYOB PAR BYED
PAS NA DGE BA'I BSHES GNYEN GYI RNAM PA ZHES BYA'O, ,NGA RGYAL
MED PA NI CHO RIGS

DANG SHES NYEN LA SOGS PAS MI SNYEMS PA'O, ,BAG YOD PA NI BAG MED
PA'I GNYEN PO STE, BAG MED PAR YANG GZHAN LAS 'BYUNG BA DANG,
BDAG LAS 'BYUNG BA RNAM PA GNYIS YOD DO, ,GZHAN LAS 'BYUNG BA
YANG RNAM PA GNYIS TE, BYUR LAS BYUNG BA DANG, SEMS CAN LAS BYUNG
BA'O,,

@90B DE LA BYUR LAS BYUNG BA NI TSE RABS SNGA MA'I MI DGE BA'I
LAS KYI 'DOD CHAGS LA SOGS PA MI DGE BA'I RTZA BA 'BYUNG BA DANG,
SROG GCOD PA LA SOGS PA MI DGE BA'I LAS BYED PA'O, ,SEMS CAN LAS
BYUNG BA NI 'DOD CHAGS DANG ZHE SDANG SKYE BAR 'GYUR BA'I YUL NYE
BAR 'ONGS PAS 'DOD CHAGS LA SOGS

PA NYON MONGS PA 'BYUNG BA'O, ,BDAG LAS 'BYUNG BA YANG RNAM PA
GNYIS TE, LUS KYI 'DU 'DZI LAS 'BYUNG BA DANG, LOG PA'I RNAM PAR
RTOG PA LAS 'BYUNG BA'O, ,DE LA LUS KYI 'DU 'DZI LAS 'BYUNG BA NI
BDAG NYID KHYE'U DANG, BU MO DANG, 'GRO BA BZANG MO DANG, RGYAL
RIGS DANG

BRAM ZE'I RIGS LA SOGS PA DANG 'DRE BAR MOS PAS NYON MONGS PA
'BYUNG BA'O, ,LOG PA'I RNAM PAR RTOG PA LAS 'BYUNG BA NI 'DOD PA
DANG 'DUN PA DANG GNOD SEMS LA SOGS PA LA RTOG PA'I RGYUS NYON
MONGS PA 'BYUNG BA STE, THOS PA LAS DE DAG SNGON 'BYUNG BA YANG
SPONG PAR BYED LA,

PHYIS KYANG MI 'BYUNG BAR BYED PAS NA BAG YOD PA'I RNAM PA ZHES
BYA'O, ,GUS PAR BYED PA NI CHOS DANG CHOS SMRA PA LA BRNYAS PA
MED PA STE, MDO LAS DGE SLONG DAG RI DAGS KYI RGYAL PO SENG GE NI
RI BONG LA MCHONG NA YANG BSGRIMS TE MCHONG GI MA BSGRIMS PAR MA
YIN NO, ,RTA DANG GLANG PO

LA MCHONG NA YANG BSGRIMS TE MCHONG GI MA BSGRIMS PAR MA YIN NO
ZHES RGYAS PAR GSUNGS PA BZHIN DU CHOS DANG CHOS SMRA BA LA
BRNYAS PA MED PAR BYAS NAS GUS PAR NYAN PA'O, ,MTHUN PAR 'DZIN PA
NI MKHAN PO DANG SLOB DPON LA SOGS PAS JI SKAD BSTAN PA BZHIN DU
SGRUB PAR BYED

PA'O; ,BKA' BLO BDE BA NI PHYIR MI LDOG PAR NYAN PA DANG, SPYOD
LAM GUS PA STON PA'O, ,BSNYEN BKUR BYED PA NI CHOS DANG CHOS SMRA
BA LA CI RIGS PAR PHYAG 'TSAL BA LA SOGS PA LUS DANG NGAG GIS RIM
GRO BYED PA'O, ,YANG NA BSNYAN BKUR MI BYED PA'I GNYEN PO NI,
BSNYEN BKUR BYED

PA STE; BSNYEN BKUR MED PA NI NYAN PA KHRI MTHO LA, 'CHAD PA KHRI
DMA' BA LA BZHAG CING, RKANG LAG BRKYANG BA DANG KHA GLAL BA LA
SOGS PAS NGAN DON NYAN PA STE, THOS PA DANG LDAN PA RNAMS NI CHOS
BLA MAR BYED PA DE LTA BU MED DE, DE BAS NA BSNYEN BKUR BYED PA'I
RNAM BA ZHES BYA'O,,

@91A *, ,RNA BA BLAGS TE NYAN PA NI PHYI ROL DU G-YENG BA DANG,
NANG DU GNYID DANG RMUGS PAS SEMS BSDUS PA CHOS NYAN PA'I DRI MA
GNYIS MED PAR NYAN PA STE, MDO LAS KYANG DGE SLONG DAG GNYIS PO
'DI DAG NI CHOS NYAN PA'I DRI MA STE, DE KHYED RNAMS KYIS SPANG
BAR BYA'O, ,GNYIS GANG

ZHE NA; SEMS RGOD PA DANG ZHUM PA'O ZHES GSUNGS PA'I PHYIR RO,
,YID LA BYED PA NI JI SKAD BSTAN PA BZHIN DU CHOS NYID PHYIN CI
MA LOG PA DANG, DGONGS PA PHYIN CI MA LOG PAR 'DZIN PA STE, DE LA
CHOS NYID PHYIN CI MA LOG PAR 'DZIN PA NI MA RIG PA'I RKYEN GYIS
'DU BYED LA SOGS PA 'BYUNG GI ,

RGYU MED PA DANG MI MTHUN PA'I RGYU LAS SKYE BAR MI RTOG PA'O,
,DGONGS PA PHYIN CI MA LOG PAR 'DZIN PA NI TSOR BA THAMS CAD SDUG
BSNGAL BA ZHES GSUNGS PA LA, BDE BA'I TSOR BA DANG GNYIS KA MA
YIN BA'I TSOR BA RANG BZHIN GYIS SDUG BSNGAL BA NI MA YIN GYI,
'GYUR BA DANG 'DU BYED KYI

'DU BYED LA DGONGS PA LA SOGS PA RTOGS PA'O, ,RNAM PAR MI G-YENG
BA NI G-YENG BA RNAM PA GSUM PO RANG BZHIN GYIS G-YENG BA DANG,
PHYI ROL DU G-YENG BA DANG, NANG DU G-YENG BA MED PA STE, DE LA
RANG BZHIN GYIS G-YENG BA NI CHOS NYAN PA'I TSE MIG LA SOGS PA'I
RNAM PAR SHES PA RNAMS

RNAM PA SNA TSOGS SU RTOG PA 'JUG PA'O, ,PHYI ROL DU G-YENG BA NI
CHOS NYAN PA'I TSE NYAN PAR MI 'DOD CING SKYO BA SKYE LA, GZUGS
LA SOGS PA LA RTOG PA 'BYUNG BA'O, ,NANG DU G-YENG BA NI CHOS
NYAN BA'I TSE ZHUM PA'AM RGOD PA'I DBANG DU GYUR BA'O, ,GNAS NI
LUS KYI SPYOD LAM MI RGOD PA

STE; GNAS GCIG NA 'DUG CING NYAN PA'O, ,RIN PO CHER 'DU SHES PA
NI THOS PA DE NYID RIN PO CHE DANG 'DRA BAR DKON PAS 'DU SHES NAS
NYAN PA LA BYA'O, ,YANG NA DAM PA'I CHOS NYAN PA NI PHAN PA DANG
BDE BA'I RGYUR 'GYUR BA DANG SHIN TU DKON PA DANG, BSGRUB DKA'
PAR 'DU SHES

BSKYED NAS NYAN PA NI RIN PO CHER 'DU SHES PA'I RNAM PA ZHES
BYA'O, ,DE LA PHAN PA'I RGYUR 'GYUR BA NI LHA DANG MI'I BDE BA
NAS MYA NGAN LAS 'DAS PA'I BAR GYI BDE BA 'THOB PA'I RGYU YIN
PA'I PHYIR RO, ,BDE BA'I RGYUR 'GYUR BA NI MU STEGS CAN GYI DKA'
THUB BDAG NYID NGAL PAR BYED PA'I

@91B MTHA' DANG, 'DOD PA LA LONGS SPYOD PA RNAMS KYI 'DOD PA'I
BSOD NYAMS KYI MTHA' GNYIS SPANGS BA DBU MA'I LAM BDE BA LA 'JUG
PA'I RGYU YIN PA'I PHYIR RO, ,SHIN TU DKON PA NI DE BZHIN GSHEGS
PA BRGYA LAM NA 'JIG RTEN DU 'BYUNG ZHING DAM PA'I CHOS BSHAD PA
YANG BRGYA LAM NA 'BYUNG BA'I PHYIR

RO; ,BSGRUB PAR DKA' BA NI DE BZHIN GSHEGS PA'I GSUNG RAB KYI
TSIG BZHI PA'I TSIGS SU BCAD PA GCIG TZAM MNYAN PA YANG BSOD NAMS
DANG YE SHES GYI TSOGS DPAG TU MED PAS BSGRUB DGOS PA'I PHYIR RO,
,SMAN DU 'DU SHES PA NI THOS PAS DUG GSUM GYI NAD SEL BAR 'GYUR
BA'I

PHYIR TE; DE BAS NA NYON MONGS PA'I NAD THAMS CAD ZHI BAR BYED
PA'I RNAM PA ZHES TSIG GONG MA GSAL BAR BSHAD DO, ,DRAN PA'I SNOD
CES BYA BA LA, DRAN PA NYID SNOD YIN PAS NA DRAN PA'I SNOD DE,
DRAN PA'I SGRAS NI THOS PA'I SHES RAB LA BYA'O, ,SNOD KYI SGRAS
NI MI BRJED PA'I

GZHI LA BYA STE, THOS PA LAS YID GZHUNGS PA 'BYUNG STE, MI BRJED
PA'I GZHI BYED PAS NA THOS PA NI DRAN PA'I SNOD KYI RNAM PA ZHES
BYA'O, ,RTOG PA ZHES PA NI BSAM PA'I SHES RAB LA BYA STE, BSAM
PA'I SHES RAB KYANG MNYAM PAR BZHAG PA DANG, MA BZHAG PA'I BYE
BRAG GIS RNAM PA

GNYIS TE, DE LA RTOGS PA DES SHES PAS NA RTOGS PA SHES PA ZHES
BYA STE, RTOGS PA SHES PA'I SGRAS NI MNYAM PAR BZHAG PA'I SHES
RAB LA BYA'O, ,BLO GROS 'DOD PA ZHES BYA BA LA, BLO GROS KYI SGRA
NI MNYAM PAR MA BZHAG PA'I SHES RAB LA BYA STE, 'DI LTAR THOS PA
DANG LDAN PA BLO CHE

BA LA DGA' BAR 'GYUR BA'AM, YANG NA 'DOD PA ZHES BYA BA 'BAR
BA'AM GSAL BA LTA BU LA BYA STE, THOS PA LA BLO GROS GSAL BAR
'GYUR BAS NA BLO GROS 'DOD PA'I RNAM PA ZHES BYA'O, ,BLO GROS NI
BSGOMS PA LAS BYUNG BA'I SHES RAB LA BYA LA, 'JUG PA NI GOMS PAR
BYED PA

LA BYA STE, 'DI LTAR THOS PA LAS BLO LA 'DRIS SHING GOMS PA
'BYUNG BA NA THOS PA NI BLO LA 'JUG PA'I RNAM PA ZHES BYA'O,
,YANG NA DRAN PA DE'I SNOD YIN PAS NA DRAN PA'I SNOD DE, DRAN PA
ZHES BYA BA NI SNGON JI LTAR BZUNG BA'I CHOS DANG DON MI BRJED
PA'O, ,DRAN PA DE'I SNOD NI THOS PA'I SHES

@92A *, ,RAB STE; SNGON THOS PA'I GZHI LAS DRAN PA 'BYUNG GI
MTHOS PA LAS NI MA YIN PA'I PHYIR RO, ,BLO DE LA 'JUG PAS NA BLO
LA 'JUG PA STE, BLO NI THOGS PA DANG CHAGS PA MED PA'I YE SHES LA
BYA'O, ,'JUG PA NI MNGON SUM DU BYED PA STE, THOS PA LAS DE

BZHIN RTOGS PA'I YE SHES, MNGON SUM DU 'GYUR BAS NA THOS PA NI
BLO LA 'JUG PA'I RNAM PA ZHES BYA'O, ,YANG NA BLO 'DIS 'JUG PAS
NA BLO LA 'JUG PA STE, BLO NI BSGOM PA'I SHES RAB LA 'JUG PA NI
BRJOD DU MED PA'I BDAG NYID CHOS BDAG MED PA RTOGS PA LA BYA STE,
BSGOM PA'I

SHES RAB KYIS DE BZHIN RTOGS PAR 'GYUR BA'I PHYIR RO, ,DE'I RGYU
YANG THOS PA'I SHES RAB YIN TE, DE BAS NA SKABS 'DIR YANG THOS PA
NI BLO LA 'JUG PA'I RNAM PA YIN PAR SBYAR RO, ,SANGS RGYAS KYI
CHOS NI NYAN THOS DANG RANG SANGS RGYAS KYI THEG PA DANG, THEG PA
BLA NA MED PA STE MI NGOMS

PAR NYAN PA NI DE DAG NYAN PA LA CHOG MI SHES PA'O, ,GTONG BA NI
JI SKAD DU THOS PA'I CHOS RNAMS 'CHAD PA'O, ,SPEL BA NI GANG ZAG
'GA' TZAM LA PHYOGS GCIG TZAM DU BAR 'GA' 'CHAD PA MA YIN ZHING,
SEMS CAN THAMS CAD LA PHYOGS KUN TU RTAG TU 'CHAD PA'O, ,

YANG NA GTONG BA SPEL BA NI SEMS KYI RGYAN DANG, SEMS KYI YO BYAD
DANG, RNAL 'BYOR GYI TSOGS DANG, DON GYI MCHOG THOB PAR BYA BA'I
PHYIR KHA NA MTHO BA MED PA'I SBYIN PA SBYIN PAR BYED PA'O, ,DE
LA SUS SBYIN PAR BYED, SU LA SBYIN PAR BYED, CI ZHIG SBYIN PAR
BYED, CI SBYIN PAR BYED,

JI LTAR SBYIN PAR BYED, CI'I PHYIR SBYIN PAR BYED CE NA, SMRAS
PA, SUS SBYIN PAR BYED PA NI THOS PA DANG LDAN PA GTONG PA PO'I
GANG ZAG GIS SO, ,SU LA SBYIN PAR BYED PA NI BZHI LA STE, SDUG
BSNGAL BA DANG, PHAN 'DOGS PA DANG, SDUG PA DANG, KHYAD PAR CAN
LA SBYIN PAR BYED DO, ,DE LA

SDUG BSNGAL BA NI BZA' BA DANG BGO BA LA SOGS PAS PHONGS PA MGON
DANG SKYABS MED PA'I BRAM ZE DANG TSONG PA DANG, GDOL BA LA SOGS
PA'O, ,PHAN 'DOGS PA NI PHA MA DANG SDUG BSNGAL DPAG TU MED PAR
ZHUGS PA LAS 'BYIN PA'I GANG ZAG RNAMS SO, ,SDUG PA NI SMOS 'DRIN
GANG

@92B DAG DE LA BYAMS PA'AM, GTAM 'DRES PA DANG, PHEBS PAR SMRA BA
DANG, 'GROGS BSHES RNAMS SO, ,KHYAD PAR CAN NI GANG NYON MONGS PA
GDUL BA LA ZHUGS PA'AM, NYON MONGS PA BTUL BA'I 'BRAS BU LA GNAS
PA RNAMS SO, ,YANG NA BYANG CHUB SEMS DPA'I SBYIN PA'I GNAS NI
SEMS CAN

THAMS CAD DE SU LA SBYIN PA NI SEMS CAN THAMS CAD LA'O, ,CI ZHIG
SBYIN PA NI PHYI DANG NANG GI DNGOS PO'O, ,CIS SBYIN PA NI SEMS
MNGON PAR 'DU BYED PA YID KYI LAS CHAGS PA MED PA DANG, GTONG
BA'I LUS DANG NGAG GI LAS KYIS SO, ,JI LTAR SBYIN PA NI MA 'ONGS
PA LA BLTA PA DANG, 'BRAS BU MTHONG

BA'I DAD PAS SBYIN PAR BYED PA DANG, BRNYAS PA MED PAR RANG GI
LAG NAS SBYIN PAR BYED PA'O, ,CI'I PHYIR SBYIN PA NI SEMS CAN
THAMS CAD LA SNYING RJE BA'I RGYUS SBYIN PA STE, SBYIN PA DE LTA
BU YANG SEMS CAN THAMS CAD LA SNYING BRTZE BA DANG LDAN PA, LONGS
SPYOD THAMS CAD RMI LAM DANG 'DRA BAR SNYING PO MED PAR

'DZIN PA; GZHAN GYI DON LA GTZO BOR BYED PA'I GANG ZAG THOS PA
DANG LDAN PA RNAMS LA 'BYUNG GI GZHAN LAS MA YIN PAS NA THOS PA
NI GTONG BA SPEL BA'I RNAM PA ZHES BYA'O, ,'DIS NI CHOS DANG ZANG
ZING GI SBYIN PA RGYA CHER BYED PA BSTAN TE, DUL BA NI GNYEN PO
BSGOM PA 'PHEL BA DANG LDAN PAS MIG LA

SOGS PA'I DBANG PO RNAMS YUL LA MI 'JUG PAS DUL BA DANG, 'DOD
CHAGS LA SOGS PA NYON MONGS PA RNAMS DUL BA STE, DE'I RGYU'O, ,DE
LTA BU DUL BAS NA CANG SHES PA ZHES BYA STE, CANG SHES PA NI LAM
DRANG PO NAS JI SRID BGROD PAR BYA BAR PHYIN PAR 'GRO BA'I PHYIR
TE, 'DI NI 'BRAS BU'O, ,

DE LA LAM DRANG PO NI THABS DANG SHES RAB ZUNG DU 'BREL BA DANG,
'PHAGS PA'I LAM YAN LAG BRGYAD PA DANG, 'PHAGS PA'I BDEN PA BZHI
LA SOGS PA'O, ,BGROD PAR BYA BA NI MYA NGAN LAS 'DAS PA LA BYA
STE, DE LTA BU 'PHAGS PA'I LAM RGYU DANG 'BRAS BU'I MTSAN NYID
KYANG THOS PA LAS

BYUNG BAS NA THOS PA NI DUL ZHING CANG SHES PA'I RNAM PA ZHES
BYA'O, ,MANG DU THOS PA LA BRTEN PA NI MANG PO LAS RNAM PA MANG
DU CHOS GANG THOG MAR DGE BA BAR DU DGE BA, THA MAR DGE BA, DON
BZANG PO, ,TSIG 'BRU BZANG PO, ,MA 'DRES PA, YONGS SU RDZOGS PA,
YONGS SU DAG PA,

@93A *, ,YONGS SU BYANG BA ZHES BYA BA LA SOGS PA'I MDO SDE PHAR
CHER THOS PA LA BYA'O, ,DE LA MANG PO LA ZHES BYA BA NI DGE BA'I
BSHES GNYEN MANG PO LA THOS PA'O, ,RNAM PA MANG DU ZHES BYA BA NI
CHOS DE NYID LA LAN GRANGS MANG DU THOS PA STE, DE YANG THOS PA
LAS 'BYUNG GI ,MA THOS

PA LAS MA YIN PAS NI THOS PA NI MANG DU THOS PA LA BRTEN PA'I
RNAM PA ZHES BYA'O, ,BSTI STANG DU BYAS TE DGA' BA MYONG BAR BYED
PA ZHES BYA BA LA, BSTI STANG DU BYAS PA NI CHOS DANG CHOS SMRA
BA'I GANG ZAG LA, LUS DANG DAG DANG YID KYI BSTI STANG DU BYAS
NAS NYAN PA STE, DE LTAR BSTI STANG DU BYAS TE

MNYAN NA, DGA' ZHING YID DU 'ONG BA BZANG PO DANG LDAN PAR 'BYUNG
BAS NA THOS PA NI BSTI STANG DU BYAS TE DGA' BA MYONG BAR BYED
PA'I RNAM PA ZHES BYA'O, ,DE LA LUS KYI BSTI STANG DU BYAS TE
NYAN PA NI DUS THAMS CAD DU LUS KYI SPYOD LAM MI MDZES PA MI STON
CING, 'DUD PA DANG, THAL MO SBYAR BA LA

SOGS PA BYED PA'O, ,SEMS KYIS GUS PAR BYAS TE NYAN PA NI CHOS
DANG CHOS SMRA BA LA GNOD PA'I BSAM PA DANG, 'PHYAS GDAGS PA'I
BSAM PA DANG, KLAN KA'I BSAM PA MED CING, CHOS DON DU GNYER BA'I
BSAM PAS BLA NA MED PA'I LAM STOBS PAR BYED PA'O SNYAM DU BSAMS
NAS

NYAN PA'O, ,NGAG GIS GUS PAR BYED DE NYAN PA NI CHOS SMRA BA'I
GANG ZAG LA NAMS KYANG ZHER 'DEBS PA'I TSIG MI SMRA ZHING, RTAG
TU DE'I YON TAN RDZONG PAR BYED PA'O, ,THOS PA LAS SEMS MA
'KHRUGS SHING, ZHI GNAS KYI MTSAN NYID TING NGE 'DZIN THOB PAR
'GYUR LA, ZHI GNAS DANG LDAN PAR

MIG LA SOGS PA DBANG PO'I YUL LA MI 'JUG CING, SEMS RNAM PAR RTOG
PA MANG POS G-YEN SPYO BA MED PAS SEMS BDE BAR 'GYUR LA, SEMS
BDEN LUS BDE BAR 'GYUR BAS LUS BDE BA'I RNAM PA ZHES BYA'O, ,THOS
PA LAS SHES RAB KYI MTSAN NYID LHAG MTHONG THOB PAR 'GYUR LA,
LHAG

MTHONG GIS THE TSOM DANG YID GNYIS SEL BAR BYED PAS SEMS RAB TU
DGA' BA'I RNAM PA ZHES BYA'O, ,BRTZON 'GRUS KYI SKYON GNYIS SO,
,HA CANG BRTUN DRAGS PA DANG, G-YEL BA LAS PHYIS CHOS NYAN PAR MI
'DOD PA'AM, CHED 'GA' NYAN, CHED 'GA' MI NYAN PA NI SKYO BA STE,
DE

@93B LTA BU MED PAS MI SKYO BAR NYAN PA ZHES BYA'O, ,DON DANG
CHOS DANG NAN TAN NYAN PA RNAM PA GSUM GYIS NI THOB PAR BYA BA
DANG, BSHAD PAR BYA BA DANG, BSGRUB PAR BYA BA NYAN PAR RIM BZHIN
DU BSTAN TO, ,DE LA DON NI MYA NGAN LAS 'DAS PA LA BYA STE,
'PHAGS PA'I LAM GYIS BSGRUBS PA'I 'BRAS BU

YIN PA'I PHYIR RO, ,CHOS NI GSUNG RAB KYI YAN LAG BCU GNYIS TE,
MDO'I SDE DANG, DBYANGS KYIS BSNYAD PA'I SDE DANG, LUNG DU BSTAN
PA'I SDE DANG, TSIGS SU BCAD PA'I SDE DANG, CHED DU BRJOD PA'I
SDE DANG, GLENG GZHI'I SDE DANG, RTOGS PA BRJOD PA'I SDE DANG, DE
LTA BU BYUNG BA'I SDE DANG,

SKYES PA RABS KYI SDE DANG, SHIN TU RGYAS PA'I SDE DANG, RMAD DU
BYUNG BA'I CHOS KYI SDE DANG, GTAN LA PHAB PAR BSTAN PA'I SDE DAG
GO, ,DE LA MDO SDE GANG ZHE NA, BCOM LDAN 'DAS KYIS DE DANG DE
DAG TU 'DUL BA DE DANG DE DAG DANG, 'DUL BA'I SPYOD PA RNAMS LAS
BRTZAMS TE PHUNG PO DANG LDAN PA'I

GTAM DANG, SKYE MCHED DANG LDAN PA DANG, RTEN CING 'BREL PAR
'BYUNG BA DANG LDAN PA DANG, ZAS DANG LDAN PA DANG, KHAMS DANG
LDAN PA DANG, NYAN THOS DANG, RANG SANGS RGYAS DANG, DE BZHIN
GSHEGS PA DANG LDAN PA DANG, DRAN PA NYE BAR GZHAG PA DANG, YANG
DAG PAR SPONG BA DANG

RDZU 'PHRUL GYI RKANG PA DANG, DBANG PO DANG, STOBS DANG, BYANG
CHUB KYI YAN LAG DANG LDAN PA DANG, MI SDUG PA DANG, DBUGS RNGUB
PA DANG, DBYUNG BA DANG, BSLAB PA DANG, SHES NAS DAD PA DANG LDAN
PA'I GTAM GSUNGS PA GANG YIN PA DAG YANG DAG PAR SDUD PAR BYED PA
RNAMS KYIS

YONGS SU BZUNG NAS BSTAN PA YUN RING DU GNAS PAR BYA BA'I DON DU
MING DANG TSIG DANG YI GE'I TSOGS MTHUN PA DAG GIS CI RIGS PAR
RIM GYIS BKOD CING SBYAR BA GANG YIN PA'O, ,DBYANGS KYIS BSNYAD
PA'I SDE NI GANG GI THA MA'I MJUG TU TSIGS SU BCAD PA MNGON PAR
BRJOD PA DANG, BKRI BA'I DON GYI

MDO SDE GANG YIN PA'O, ,LUNG DU BSTEN PA'I SDE NI GANG LAS NYAN
THOS SHI 'PHOS PA DANG, DUS BYAS PA DANG, SKYE BA LUNG STON PA
DANG, NGES PA'I DON GYI MDO SDE GANG YIN PA'O, ,TSIGS SU BCAD
PA'I SDE NI RKYANG PAS BSHAD PA MA YIN PA STE, 'DI LTAR RTZA BA
GNYIS PA'AM, GSUM PA

@94A *, ,'AM; BZHI PA'AM, LNGA PA'AM, RTZA BA DRUG PAR RTZA BA
SDEBS TE BSHAD PA GANG YIN PA'O, ,CHED DU BRJOD PA'I SDE NI GANG
ZAG GI MING DANG, RIGS YONGS SU MA BRJOD MA BSTAN PAR PHYIS DAM
PA'I CHOS YUN RING DU GNAS PAR BYA BA'I PHYIR BSHAD PA'O, ,GLENG
GZHI'I SDE NI GANG

ZAG GI MING DANG RIGS YONGS SU BRJOD CING BSTAN TE BSHAD PA DANG,
GANG ZAG 'DUL BA DANG LDAN PA'I BYUNG BA DANG BCAS, GLENG GZHI
DANG BCAS PA SO SOR THAR PA'I MDO SDE GANG YIN PA'O, ,RTOGS PA
BRJOD PA'I SDE NI DPE DANG BCAS PAR BSTAN PA STE, DPE DES DON GYI
RANG BZHIN DE RNAM PAR

GSAL BAR 'GYUR BA GANG YIN PA'O, ,DE LTA BU BYUNG BA'I SDE NI
CUNG ZAD SNGON GYI SBYOR BA DANG LDAN PA GANG YIN PA'O, ,SKYES PA
RABS KYI SDE NI 'DAS PA'I DUS LA BRTEN TE, BCOM LDAN 'DAS KYIS
'CHI 'PHO DANG SKYE BA DE DANG DE DAG TU BYANG CHUB SEMS DPA'I
SPYOD PA DANG DKA' BAR SPYAD PA BSTAN PA

GANG YIN PA'O, ,SHIN TU RGYAS PA'I SDE NI GANG LAS BLA NA MED PA
YANG DAG PAR RDZOGS PA'I BYANG CHUB DANG, STOBS BCU DANG, SGRIB
PA MED PA'I YE SHES YANG DAG PAR BSGRUB PA'I PHYIR BYANG CHUB
SEMS DPA' RNAMS KYI LAM BSTAN PA GANG YIN PA'O, ,RMAD DU BYUNG
BA'I CHOS KYI SDE NI GANG LAS SANGS

RGYAS RNAMS DANG SANGS RGYAS KYI NYAN THOS RNAMS KYI THUN MONG
DANG, THUN MONG MA YIN PA DANG, DE LAS GZHAN KHYAD PAR DU 'PHAGS
PA'I YON TAN KHYAD PAR CAN NGO MTSAR RMAD DU BYUNG BAR GRAGS PA
DAG BSTAN PA GANG YIN PA'O, ,GTAN LA PHAB PAR BSTAN PA'I SDE NI
MDO SDE 'DREN PAR BYED CING, MDO

SDE RNAM PAR 'CHAD PAR BYED PA, MA LTA BU'I CHOS MNGON PA THAMS
CAD LA BYA'O, ,GSUNG RAB YAN LAG BCU GNYIS PO DE DAG LA MDO SDE
YANG YOD, 'DUL BA YANG YOD, CHOS MNGON PA YANG YOD DE, DE LA RE
ZHIG MDO'I SDE DANG, DBYANGS KYIS BSNYAD PA'I SDE DANG, LUNG DU
BSTAN PA'I SDE

DANG, TSIGS SU BCAD PA'I SDE DANG, CHED DU BRJOD PA'I SDE DANG,
RTOGS BA BRJOD PA'I SDE DANG, DE LTA BU BYUNG BA'I SDE DANG,
SKYES PA RABS KYI SDE DANG, SHIN TU RGYAS PA'I SDE DANG, RMAD DU
BYUNG BA'I CHOS KYI SDE GANG YIN PA NI MDO SDE'O, ,GLENG GZHI'I
SDE GANG YIN PA NI 'DUL BA'O, ,GTAN LA

@94B PHAB PAR BSTAN PA'I SDE GANG YIN PA NI CHOS MNGON PA'O, ,DE
LA SDE SNOD GSUM PO DE DAG LAS MDO SDE'I MTSAN NYID NI CHOS RNAMS
MDOR BSDUS NAS STON PA'O, ,'DUL BA'I MTSAN NYID NI CHOS DANG DON
MNGON DU BYED PA STE, NYON MONGS PA BTUL NA CHOS DANG DON MNGON
DU 'GYUR BA'I PHYIR RO, ,CHOS MNGON

PA'I MTSAN NYID NI NGES PA'I GTAM GTAN LA 'BEBS PAS CHOS KYI
LONGS SPYOD LA RIG PAR BYED PA'O, ,DE DAG GI LAS NI MDO SDE'I SDE
SNOD KYIS THE TSOM NYE BA'I NYON MONGS PA SEL BAR BYED DO, ,'DUL
BA'I SDE SNOD KYIS MTHA' GNYIS LA SBYOR BA'I NYE BA'I NYON MONGS
PA SEL BAR BYED DO, ,CHOS MNGON

PA'I SDE SNOD KYIS RANG GI LTA BA MCHOG TU 'DZIN PA'I KUN NAS
NYON MONGS PA SEL BAR BYED DO, ,NAN TAN 'PHAGS PA'I LAM YAN LAG
BRGYAD PA LA SOGS PA BSGRUB PAR BYA BA'I CHOS RNAMS LA BYA'O,
,GZHAN NI MKHAN PO DANG SLOB DPON LA SOGS PA DGE BA'I BSHES GNYEN
RNAMS SO, ,DE DAG

GIS BSTAN PA NI DE DAG GIS BSHAD PA STE, RANG GI LTA BA MCHOG TU
'DZIN PA BTANG NAS NGA RGYAL MED PAR BYAS TE, JI SKAD BSTAN PA
BZHIN DU NYAN PA NI GZHAN GYIS BSTAN PA NYAN PA ZHES BYA'O, ,CHOS
MA THOS PA NI MU STEGS CAN LA SOGS PA 'DI LAS PHYI ROL PA'I BSTAN
PA LA MED PA, PHUNG PO DANG SKYE

MCHED LA SOGS PA MDO'I SDE LAS GSUNGS PAR BSTAN PA GANG YIN PA,
'KHOR BA THOG MA MED PA NAS LAN 'GA' YANG MA THOS PA DE DA THOS
PAR GYUR PAS NA THOS PA NI CHOS MA THOS PA NYON PA'I RNAM PA ZHES
BYA'O, ,MNGON PAR SHES PA NI DRUG STE, DE DAG NI DE DAG NYID KYI
SKABS NAS 'CHAD DO, ,THEG

PA GZHAN NYAN THOS KYI THEG PA DANG, RANG SANGS RGYAS KYI THEG PA
DANG, LHA'I THEG PA DANG, MI'I THEG PA DAG STE, DE DAG NYAN KYANG
CHAGS PAR MI BYED PAS NA 'DOD PA MED PA ZHES BYA'O, ,PHA ROL TU
PHYIN PA NI SBYIN PA MI ZAD PA LA SOGS PA DRUG PO 'DI DAG GO, ,DE
LA PHA ROL TU PHYIN

PA'I SGRA NI MCHOG GI DON TE, RGYU MCHOG DANG LAS MCHOG DANG
'BRAS BU MCHOG GI PHYIR PHA ROL TU PHYIN PA ZHES BYA'O, ,DE LA
RGYU MCHOG NI PHA ROL TU PHYIN PA DE DAG NYID GONG NAS GONG DU
KHYAD ZHUGS PA'I YE SHES KYI RGYUR 'GYUR BA'I PHYIR RO, ,LAS
MCHOG NI BDAG DANG GZHAN LA PHAN 'DOGS PAR

@95A *, ,BYED PA'I PHYIR RO, ,'BRAS BU MCHOG NI BLA NA MED PA'I
BYANG CHUB YIN PA'I PHYIR RO, ,YANG NA RGYU MCHOG NI SNYING RJE
CHEN PO'I RGYU LAS BYUNG BA'I PHYIR RO, ,BYANG CHUB SEMS DPA'I
SDE SNOD NI GONG DU GSUNG RAB YAN LAG BCU GNYIS SMOS PA'I NANG
NAS SHIN TU RGYAS PA'I SDE GANG YIN

PA'O; ,BSDU BA'I DNGOS PO ZHES BYA BA NI SEMS CAN DGA' BAR BYED
PA'I DNGOS PO ZHES BYA BA'I THA TSIG STE, DE YANG SBYIN PA LA
SOGS PA BSDU BA'I DNGOS PO BZHI NYID KYI SKABS NAS 'CHAD DO,
,THABS MKHAS PA NI DGE BA'I RTZA BA CHUNG DU YANG DPAG TU MED PAR
'GYUR BAR BYED PA DANG, SEMS CAN

BSTAN PA 'DI LA MA ZHUGS PA RNAMS BSTAN PA LA GZUD PA DANG, ZHUGS
PA RNAMS DGE BA'I RTZA BA 'PHEL BAR BYA BA DANG, DGE PA'I RTZA BA
'PHEL BA RNAMS YONGS SU SMIN PAR BYA BA DANG, YONGS SU SMIN PA
RNAMS RNAM PAR GROL BAR BYA BA STE, DE NYAN PAR BYED PAS NA THABS
LA MKHAS GNYAN PA'I

RNAM PA ZHES BYA'O, ,TSANGS PA NI SDIG PA THAMS CAD SPANGS PA'I
MYA NGAN LAS 'DAS PA LA BYA STE, MDO LAS KYANG, TSANGS PAR GYUR,
BSIL BAR GYUR CES GSUNGS PA'I PHYIR RO, ,DE'I GNAS PA NI THOB PAR
BYED PA'I RGYU LA BYA STE, DE YANG BYAMS PA LA SOGS PA TSAD MED
PA BZHI NYID

KYI SKABS NAS 'CHAD DO, ,DRAN PA NI SEMS CAN GYI DON BYA BA LA
BRTZON PA'I BYANG CHUB SEMS DPA' BYA BA DANG MI BYA BAR SHES
SHING DRAN PA'O, ,SHES BZHIN NI CHOS THAMS CAD SGYU MA DANG SMIG
RGYU LTA BUR DNGOS PO MED PAR SHES PA'O, ,SKYE BA LA MKHAS PA NI
PHYI DANG NANG GI RTEN CING 'BREL PAR

'BYUNG BA'I CHOS RNAMS RGYU GANG LAS 'BRAS BU GANG SKYE BA SHES
PA STE, 'DI LTAR PHYI'I RTEN CING 'BREL PAR 'BYUNG BA NI SA BON
GYI RKYEN GYIS MYU GU ZHES BYA BA NAS ME TOG GI RKYEN GYIS 'BRAS
BU ZHES BYA BA'I BAR DANG, NANG GI RTEN CING 'BREL BAR 'BYUNG BA
YANG MA RIG PA'I RKYEN GYIS 'DU BYED RNAMS ZHES BYA

BA NAS SKYE BA'I RKYEN GYIS RGA SHI ZHES BYA BA'I BAR DU PHYI
DANG NANG GI CHOS RNAMS RGYU DANG RKYEN LAS SKYE'I, BDAG DANG
BYED PA PO LAS SKYE BA MA YIN PAR RTOGS PA'O, ,MI SKYE BA LA
MKHAS PA NI GZUNG BA DANG 'DZIN PA LAS DBEN PA'I DON DAM PA YONGS
SU GRUB PA'I MTSAN NYID JI LTA BA BZHIN DU SHES PA

@95B STE DE NYAN PA'O, ,MI SDUG PA DANG BYAMS PA DANG RTEN CING
'BREL PAR 'BYUNG BA'I RNAM PA ZHES BYA BA'I TSIG GSUM GYIS 'DONG
CHAGS PA DANG ZHE SDANG DANG GTI MUG GSUM GYI GNYEN PO MI SDUG PA
BSGOM PA LA SOGS PA RNAM PA GSUM YANG THOS PA LAS 'BYUNG BAR STON
TO, ,DE LA MI SDUG PA NI 'DOD

CHAGS KYI GNYEN PO STE, DE BAS NA MDO LAS KYANG, DGE SLONG RNAL
'BYOR PAS SHI NAS DUR KHROD DU BOR BA'I RO ZHAG GCIG LON PA ZHES
BYA BA NAS KHYI DANG BYA RGOD DANG 'PHAR BA LA SOGS PAS ZOS PA
YID LA GZUNG BAR BYA STE ZHES GSUNGS PA'I PHYIR RO, ,BYAMS PA NI
ZHE SDANG GI GNYEN PO STE, DE

BAS NA MDO LAS KYANG BYAMS PA DANG LDAN PA'I SEMS KHON MED PA,
'GRAN ZLA MED PA, GNOD PA MED PAS PHYOGS BCUR MOS TE KHYAB PAR
BYAS TE BSGRUBS TE GNAS SO ZHES GSUNGS PA'I PHYIR RO, ,RTEN CING
'BREL PAR 'BYUNG BA NI GTI MUG GI GNYEN PO STE, DE BAS NA MDO LAS
KYANG

RTEN CING 'BREL PAR 'BYUNG BA GANG ZHE NA, GANG DUS GSUM GYI CHOS
RNAMS LA 'DU BYED TZAM DANG, CHOS TZAM DANG, DNGOS PO TZAM DANG,
RGYU TZAM DANG 'BRAS BU TZAM STE, BYED PA PO MED PA DE NI RTEN
CING 'BREL PAR 'BYUNG BA ZHES BYA STE, GANG GI TSE DE YID LA BYAS
NA GTI MUG SHAS CHE

BA'I GANG ZAG RNAMS GTI MUG BSRABS PAR 'GYUR RO ZHES GSUNGS PA'I
PHYIR RO, ,MI RTAG PA NI DUS GSUM GYI 'DUS BYAS THAMS CAD SKAD
CIG MA RE RER 'JIG PAS GNAS PA MED PA STE, DE LA 'DI LTAR 'DAS
PA'I 'DUS BYAS RNAMS NI SKYES NAS 'GAG PAR SNANG LA, DA LTAR

BYUNG BA'I 'DUS BYAS RNAMS NI SKYES PA'I SKAD CIG PHAN CHAD DU
GNAS PA'I MTHU MED LA MA 'ONGS PA'I 'DUS BYAS RNAMS NI MA SKYES
LA 'GAG PA MED PAR SNANG BA'I PHYIR RO, ,DE LTAR 'DUS BYAS MI
RTAG PA'I RANG BZHIN DE YANG SDUG BSNGAL RNAM PA GSUM GYI RTEN
BYED PAS NA SDUG BSNGAL BA ZHES BYA

STE; SDUG BSNGAL RNAM PA GSUM NI 'DU BYED KYI SDUG BSNGAL DANG,
'GYUR BA'I SDUG BSNGAL DANG, ,SDUG BSNGAL GYI SDUG BSNGAL TE, DE
LA 'DU BYED KYI SDUG BSNGAL RGYU DANG RKYEN GYIS BSKYED PA'I 'DU
BYED THAMS CAD NI MI RTAG BA YIN PA'I PHYIR RO, ,'GYUR BA'I SDUG
BSNGAL NI 'BYOR BA'I

@96A *, ,LONGS SPYOD DANG, BDE BA'I TSOR BA YANG PHYIS MED PAR
'GYUR ZHING MA 'ONGS PA NA RNAM PAR SMIN PA'I YID DU MI 'ONG BA'I
RGYU BYED PA'I PHYIR RO, ,SDUG BSNGAL GYI SDUG BSNGAL NI SKYE BA
DANG, RGA BA DANG, 'CHI BA DANG, 'DOD PA MI RNYED PA DANG, SDUG
BSNGAL GYI TSOR BA RNAMS

RANG BZHIN GYIS SDUG BSNGAL BA'I STENG DU NAD LA SOGS PA SDUG
BSNGAL GZHAN DANG YANG 'BREL BA'I PHYIR RO, ,BDAG MED PA NI 'DUS
BYAS DANG 'DUS MA BYAS KYI CHOS THAMS CAD MED PA STE, DE DAG
KYANG THOS PA DANG LDAN PAS KHONG DU CHUD PAR BYED PA'I PHYIR MI
RTAG PA'I RNAM PA LA SOGS PA

ZHES BYA'O, ,ZHI BA NI NYON MONGS PA THAMS CAD DANG SDUG BSNGAL
THAMS CAD ZHI BA'I PHYIR MYA NGAN LAS 'DAS PA LA BYA'O, ,STONG PA
NYID DANG MTSAN MA MED PA DANG, SMON PA MED PA ZHES BYA BA RNAM
PAR THAR PA'I SGO GSUM PO DE DAG GI DON NI SNGAR BSHAD ZIN TE, DE
DAG KHONG DU CHUD PA YANG THOS PA

LAS 'BYUNG NGO ZHES BYA BAR SBYAR RO, ,MNGON PAR 'DU MI BYED PA
DANG, DGE BA MNGON PAR 'DU BYED PA TSIG GNYIS KYIS NI SROG GCOD
PA LA SOGS PA MI DGE BA'I LAS SPONG BA DANG, DAD PA DANG BRTZON
'GRUS LA SOGS PA DGE BA MNGON PAR 'DU BYED PA YANG THOS PA LAS
'BYUNG ZHES STON TO,,

BDEN PAS BYIN GYIS BRLABS PA NI 'PHAGS PA'I BDEN PA BZHI MTHONG
BA'I MTHU DANG LDAN PAR BYED PA STE BDEN PA MTHONG BA'I MTHU DANG
LDAN PAR YANG THOS PA LAS 'BYUNG BAS NA THOS PA NI BDEN PAS BYIN
GYIS BRLABS PA'I RNAM PA ZHES BYA'O, ,YANG NA MDO DAG LAS BYANG
CHUB SEMS DPA' LA SOGS PAS RANG

GIS DAM BCAS PA'I BDEN PA'I TSIG GIS BYIN GYIS BRLABS NA DE BZHIN
DU 'GYUR BA STE, DE YANG THOS PA LAS 'BYUNG ZHES BYA BAR SBYAR
RO, ,CHUD MIG SON PA NI LAS DANG LAS KYI 'BRAS BU RNAM PAR SMIN
PA YOD PAR LTA BA'O, ,RANG GI KHAN LAS PA NI GZHAN LA RAG MA LUS
PA STE, GZHAN LA SHES

PA NI RAG MA LUS PAR BYA BA YANG THOS PA LAS 'BYUNG BA'I PHYIR
RO, ,RANG GI SEMS SRUNG BA NI BYA BA MA YIN PA LA MI 'JUG PAR
BYED PA'O, ,BRTZON 'GRUS NI DGE BA MNGON PAR 'DU BYED PA LA SEMS
SPRO BA YIN LA, DE MI GTONG BA NI RTAG TU BYED PA DANG GUS PAR
BYED PA'O, ,CHOS NGES PAR

@96B SEMS PA NI PHUNG PO DANG KHAMS DANG SKYE MCHED LA SOGS PA
KUN NAS NYON MONGS PA DANG RNAM PAR BYANG PA'I CHOS RNAMS BLOS
GTAN LA 'BEBS PA'O, ,JI LTAR BSHAD PA'I CHOS RNAMS MNYAN NAS RIG
PAS BSAMS TE, BSGOMS NA NYON MONGS PA SPONG BAR 'GYUR BAS NYON
MONGS PA'I GNYEN

PO'I RNAM PA ZHES BYA'O, ,RANG GI PHYOGS NI BYANG CHUB SEMS DPA'I
PHYOGS TE, RNAM PAR BYANG BA'I CHOS RNAMS DANG, DE'I 'KHOR DU
GTOGS PA'I SEMS CAN RNAMS SO, ,BSRUNG BA NI PHYOGS DE DAG GZHAN
GYIS MI 'PHROGS SHING NYON MONGS PA'I DBANG DU MI 'GYUR BAR BYED
PA'O, ,

PHA ROL GYI PHYOGS BDUD DANG MU STEGS CAN LA SOGS PA STE, DE DAG
DANG NYON MONGS PA TSAR GCOD PA NI DE DAG MTHU MED CING NYAMS
SMOD PAR BYED PA'O, ,NOR BDUN NI DAD PA DANG NGANG TSUL KHRIMS
DANG, NGO TSA SHES PA DANG, KHREL YOD PA DANG, THOS PA DANG,
GTONG BA DANG,

SHES RAB KYI NOR TE, THOS PA LA DE DAG 'DU BAR 'GYUR BAS YANG DAG
PAR 'DU BA'I RNAM PA ZHES BYA'O, ,DE LTAR 'PHAGS PA'I NOR BDUN PO
'PHAGS PA'I NOR MA YIN PA'I NOR LAS SHIN TU KHYAD ZHUGS PA DE DAG
THOS PA LA YANG DAG PAR 'DU BA'I PHYIR DBUL BA THAMS CAD GCOD

PA ZHES BYA STE, THOS PA 'DIS DBUL BA THAMS CAD GCOD CES BYA BA'I
THA TSIG GO, ,MDZANGS PA NI RIG PA'I GNAS LNGA KHONG DU CHUD PA'I
GANG ZAG STE, THOS PA NI NYES PA THAMS CAD SPONG PA'I GNYEN PO
YIN PA DANG, YON TAN MCHOG RNAMS THOB PA'I RGYU YIN PA'I PHYIR,
MDZANGS PA DE DAG GIS

BSNGAGS PA'I RNAM PA ZHES BYA'O, ,MKHAS PA NI LEGS PAR BSAMS PA
SEMS PA DANG, LEGS PAR SMRA BA BRJOD PA DANG, LEGS PAR BYA BA'I
LAS BYED PA DANG, LEGS PAR SMRAS PA DANG, NYES PAR SMRAS PA'I DON
KHONG DU CHUD PAR NUS PA STE, DE LTA BU DAG THOS PA LA MOS PAR
BYED

BAS MKHAS PA LA MNGON PAR DGA' BA'I RNAM PA ZHES BYA'O, ,'PHAGS
PA NYAN THOS DANG, RANG SANGS RGYAS DANG, DE BZHIN GSHEGS PA BDAG
GIS KYANG THOS PA DE LTA BU THUGS SU CHUD PA'AM, THOS PA LA
'PHAGS PA RNAMS DGYES BAS NA THOS PA NI 'PHAGS PAS KUN SHES PA'I
RNAM

@97A *, ,PA ZHES BYA'O, ,'PHAGS PA MA YIN PA NI SO SO'I SKYE BO
STE, THOS PA'I SHES RAB DE DAG KYANG DAM PA'I CHOS LA MOS SHANG
DAD PAR BYED NUS PA'I PHYIR, 'PHAGS PA MA YIN PA DAD PAR BYED
PA'I RNAM PA ZHES BYA'O, ,THOS PA'I SHES RAB LAS 'PHAGS PA'I BDEN
PA BZHI

MTHONG BA 'BYUNG BA'I PHYIR BDEN PA MTHONG BA'I RNAM PA ZHES
BYA'O, ,ZAG PA DANG BCAS PA'I PHUNG PO'I SKYON SKYE BA DANG, RGA
BA LA SOGS PA RNAM PAR SPANGS PA'I THABS KYANG THOS PA LAS 'BYUNG
BAS NA 'DI SKAD CES BYA'O, ,THOS PA'I SHES RAB KYIS 'KHOR BA'I
CHOS RNAMS KYI SKYON KHONG DU CHUD PAR BYED

PAS NA; 'DUS BYAS KYI SKYON LA YONGS SU 'JAL BA'I RNAM PA ZHES
BYA'O, ,DON LA RTON PA LA SOGS PA RTON PA BZHI PO YANG THOS PA
LAS 'BYUNG ZHES BYA BAR SBYAR TE, DE DAG GI DON NI RTON PA BZHI'I
SKABS NAS 'CHAD DO, ,THOS PA DANG LDAN NA SDIG PA MI DGE BA'I
CHOS RNAMS MI BYED PAS SDIG PA THAMS

CAD MI BYA BA'I RNAM PA ZHES BYA'O, ,BDAG DANG GZHAN LA PHAN PA
NI BDAG DANG GZHAN MI DGE BA'I GNAS NAS BTON TE, DGE BA LA 'JOG
PA'AM SHES PA'I MTHAR PHYIN PAR BYED PA STE, DE YANG THOS PA LAS
BYUNG ZHES SBYAR RO, ,THOS PA NYID DGE BA'I RANG BZHIN YIN PAS
LEGS PAR BYAS PA'I LAS KYI RNAM PA

ZHES BYA'O, ,DE LTAR LEGS PAR BYAS PAS NA MI 'GYOD PA'I RNAM PA
STE, DGE BA BYAS PA NI PHYIS 'DI LTA BUR 'GYUR RO SNYAM DU SEMS
LA GDUNG BA MED PA'I PHYIR RO, ,KHYAD PAR DU 'GRO BA NI YON TAN
KHYAD PAR CAN MA THOB PA LAS THOB PAR BYA BA 'AM, YANG NA MOS PA
SPYOD PA'I SA YAN CHAD GONG NAS GONG

DUS RNAMS GNON PA LA BYA STE, DE YANG THOS PA LAS 'BYUNG BAR
SBYAR RO, ,SANGS RGYAS KYI CHOS THAMS CAD NI STOBS DANG MI 'JIGS
PA LA SOGS PA STE, MDOR NA SANGS RGYAS KYI CHOS DE DAG THAMS CAD
KYANG THOS PA LA BRTEN NAS 'THOB PAR 'GYUR GYI DE LAS THABS GZHAN
MED PAS NA SANGS

RGYAS KYI CHOS THAMS CAD 'THOB PA'I RNAM PA ZHES BYA'O, ,SHES RAB
KYI 'JUG PA BSTAN PA'I DBANG DU BYAS NAS BTZUN PA SHA RA DVA TI'I
BU DE LA BYANG CHUB SEMS DPA' RNAMS KYI TSUL BZHIN YID LA BYED PA
LA 'JUG PA NI SUM CU RTZA GNYIS TE ZHES BYA BA LA SOGS PAS GSUNGS
SO, ,DE LA

@97B TSUL NI 'PHAGS PA'I LAM DANG, MYA NGAN LAS 'DAS PA LA BYA'O,
,DE DANG MTHUN PAR SEMS SHING BSGOM PA NI TSUL BZHIN YID LA BYED
PA ZHES BYA STE, TSUL BZHIN YID LA BYED PA DES DE KHO NA NYID KYI
DON LA 'JUG CING, TSUL BZHIN YID LA BYED PA LA 'JUG BA ZHES
BYA'O, ,DE LTAR DON

LA 'JUG PA DE YANG BSAM PA'I SHES RAB KYIS GTAN LA PHAB PA'I CHOS
DE LA BSGOM PA'I SHES RAB KYIS GOMS PAR BYAS NAS DON RTOGS PAR
'GYUR TE, DE BAS NA 'DI NI BSAM PA DANG BSGOM PA'I SHES RAB YIN
PAR RIG PAR BYA'O, ,YANG NA TSUL 'DI 'PHAGS PA'I LAM DANG MYA
NGAN LAS

'DAS PA'AM, MNGON SUM DANG RJES SU DPAG PA LA SOGS PA'I RIGS
PA'AM, MA NOR BAR STON PA'I MKHAN PO DANG SLOB DPON GYI MAN NGAG
LA BYA STE, DE DANG MI 'GAL BAR YID LA BYED PA NI TSUL BZHIN YID
LA BYED PA ZHES BYA'O, ,TSUL BZHIN YID LA BYED PA DE LA 'JUG PAS
NA TSUL

BZHIN YID LA BYED PA LA 'JUG PA STE, 'JUG PA NI TSUL BZHIN YID LA
BYED PA LA GNAS PA'AM, TSUL BZHIN YID LA BYED PA DE DAG GIS RANG
BZHIN DANG, RAB TU DBYE BA RTOGS PA'O, ,ZHI GNAS KYI GNAS ZHES
BYA BA LA, ZHI GNAS NYID GNAS YIN PAS ZHI GNAS KYI GNAS TE,

ZHI GNAS DE LA 'JUG PA NI ZHI GNAS KYI RANG BZHIN RTOGS PAR BYED
PA'AM, TING NGE 'DZIN DE LA GNAS PAR BYED PA'O, ,LHAG MTHONG GIS
'DUS BYAS DANG 'DUS MA BYAS KYI CHOS RNAMS KYI RANG DANG SPYI'I
MTSAN NYID RAB TU RNAM PAR 'BYED PAS NA LHAG MTHONG RNAM PAR
DPYOD PA ZHES BYA LA, DE LTAR

RNAM PAR DPYAD PA LAS DE KHO NA NYID KYI DON RTOGS PAR 'GYUR BAS
'JUG PA ZHES KYANG BYA'O, ,ZHI GNAS DANG LHAG MTHONG DE NYID
KYANG SEMS LAS SU RUNG BA LA 'JUG PAS BSHAD DE, DMIGS PAR BYA
BA'I DON LA CI DGAR GNAS SU BTUB PA NI ZHI GNAS DANG LHAG MTHONG
YIN PA'I

PHYIR RO, ,LUS DBEN PA DANG, SEMS DBEN PA LA 'JUG PA GNYIS KYIS
NI ZHI GNAS DANG LHAG MTHONG BSGOM PA LA SBYOR BA BSTAN TE, SPONG
BA DANG MTHUN PA'I GNAS LAM BRAG PHUG DANG NAGS TSAL LA SOGS PA
LA GNAS NA CHAGS PAR 'GYUR BA'I YUL 'GRO BA BZANG MOL SOGS

@98A *, ,PA MED PA DANG, 'DOD PA LA 'DUN PA LA SOGS PA RTOG PA
MED PA NA NI GNAS DANG LHAG MTHONG LA 'JUG PAR 'GYUR BA'I PHYIR
RO, ,RTEN CING 'BREL BAR 'BYUNG BA NI PHYI DANG NANG GI BYE BRAG
GIS RNAM PA GNYIS TE SNGAR BSHAD PAR ZAD DO, ,DE LA 'JUG PA NI DE
DAG GI MTSAN NYID RTOGS

PAR BYED CES BYA BA'I THA TSIG GO, ,BDEN PA'I RJES SU MTHUN PA NI
'PHAGS PA'I BDEN PA BZHI TSUL BZHIN DU YID LA BYED PA'O, ,YANG NA
KHAMS GSUM LA YID BYUNG BA DANG, NYON MONGS PA'I TSOGS RNAMS DANG
BRAL BAR DGA' BA DANG, MYA NGAN LAS 'DAS PA LA GCIG TU PHYOGS PA
DANG, 'PHAGS PA'I

LAM SGRUB PAR MOS PA NI BDEN PA BZHI RTOGS PA'I RGYU YIN PAS BDEN
PA'I RJES SU MTHUN PA ZHES BYA'O, ,YANG NA BDEN PA BZHI NI MTHONG
BA'I LAM GYIS RTOGS PAR BYA BA YIN PAS DE DANG MTHUN PA NI NGES
PAR 'BYED PA'I CHA BZHI YIN NO, ,BDEN PA'I RJES SU 'JUG PA'I CHOS
DES 'JUG PAS NA BDEN

PA'I RJES SU MTHUN PAR 'JUG PA ZHES KYANG BYA STE, CHOS DES DE
KHO NA'I DON RTOGS PAR BYED CES BYA BA'I THA TSIG GO, ,YANG NA
BDEN PA'I RJES SU MTHUN PA'I RTOGS PAR BYA BA'I PHYIR 'JUG CES
BYA BAR YANG BSHAD DO, ,CHAD PA MED PA DANG RTAG PA MED PA TSIG
GNYIS NI RTEN CING 'BREL BAR 'BYUNG BA'I DON

PHYIN CI MA LOG PAR RTOGS PA BSTAN TE, PHYI DANG NANG GI RTEN
CING 'BREL BAR 'BYUNG BA RGYU DANG RKYEN LA BRTEN NAS SKAD CIG
MA'I TSUL GYIS SKYE BA RGYUN MI 'CHAD PA DANG, DE DAG NYID KYANG
MI RTAG PA YIN PAR RTOGS NA, CHAD PA MED PA DANG RTAG PA MED PA
LA 'JUG PA ZHES BYA'O, ,DE NYID KYI DON

GSAL BAR BSTAN PA'I PHYIR, RGYU DANG RKYEN LA 'JUG PA ZHES GSUNGS
SO, ,MA RIG PA DANG SA BON LTA BU NI RGYU YIN LA, SA DANG CHU LA
SOGS PA NI RKYEN YIN PAR SHES PA'O, ,BDAG LA SOGS PA MU STEGS CAN
GYIS BDAG TU BTAGS PA'I MING GI RNAM GRANGS NI SNGAR BSHAD PAR
ZAD DE,

DE DAG MED PAR RTOGS PAR BYED PAS NA BDAG MED PA NAS GANG ZAG GI
BAR DU MED PA LA 'JUG PA ZHES BYA'O, ,'OD BA DANG 'GRO BA DANG
GNAS PA MED CES BYA BA NI SKYE BA DANG 'GAG PA DANG 'DUG PA MED
PA STE, DE LTAR RTOGS PA LA 'JUG PA ZHES BYA'O, ,MI 'PHO ZHING
RGYU DANG 'BRAS BU CHUD MI ZA BA LA

@98B 'JUG PA NI 'DI NAS PHA ROL DU CHOS RDUL TZAM YANG 'PHOS PA
MED PA LA, LAS DGE BA DANG MI DGE BA'I 'BRAS BU YANG CHUD MI ZA
BAR SHES PA'O, ,STONG PA NYID DANG MTSAN MA MED PA DANG SMON PA
MED PA 'DRIS PAR BYED PA LA 'JUG PA ZHES BYA BA LA SOGS PA 'DI
MAN CHAD KYIS MI GNAS PA'I MYA

NGAN LAS 'DAS PA'I LAM SHES RAB DANG SNYING RJES ZIN PAR STON TE,
'KHOR BA NA GNAS KYANG SHES RAB KYIS 'KHOR BA'I DNGOS PO THAMS
CAD STONG PA NYID LA SOGS PAR KHONG DU CHUD PAS 'KHOR BA'I SKYON
GYIS KYANG MGOS LA, DE LTAR KHONG DU CHUD KYANG SNYING RJES SEMS
CAN GYI DON DU 'KHOR BAR 'JUG

BAS NA STONG PA NYID DANG MTSAN MA MED PA DANG SMON PA MED PA
MNGON SUM DU MI BYED PA LA 'JUG PAR YANG BYED CES BYA BAR SBYAR
TE, 'OG MA DAG LA YANG LAM GNYIS KYIS ZIN PAR DE BZHIN DU SBYAR
RO, ,BSAM GTAN BZHI DANG, NAM MKHA' MDZOD DANG, DPA' BAR 'GRO BA
LA SOGS PA'I

TING NGE 'DZIN DANG, MTHAR GYIS GNAS PA'I SNYOMS PAR 'JUG PA
RNAMS SHES RAB KYIS BSKYED PA'I TSUL LA 'JUG STE, DBANG BYED
KYANG SNYING RJE'I DBANG GIS 'DOD PA'I KHAMS KYI SEMS CAN RNAMS
LA LTA BA'I PHYIR BSAM GTAN LA SOGS PA DE DAG GI DBANG GIS MI
SKYE BA LA 'JUG GO, ,

MNGON PAR SHES PA NYID YE SHES YIN PAS MNGON PAR SHES PA'I YE
SHES YIN PA'AM, YANG NA BSAM GTAN MI ZAD PA'I SKABS SU BSHAD PA
LTAR MNGON PAR SHES PA DANG YE SHES ZHES PHYE STE SHES RAB KYIS
DE LTA BU DAG BSKYED PA LA 'JUG KYANG SNYING RJES ZAG PA ZAD PA
MNGON SUM DU BYED PA MA

YIN PA LA 'JUG GO, ,SHES RAB KYIS KYANG KUN TU BRTAGS PA'I CHOS
RNAMS RANG BZHIN MED CING SEMS TZAM DU SHES PA NI NANG DU RTOGS
PA LA 'JUG PA YIN LA, DE LTAR SHES KYANG SNYING RJE'I DBANG GIS
MYA NGAN LAS 'DAS PA DES PAR GYUR PAR 'JUG GO, ,SHES RAB KYIS
'DUS BYAS KYI SKYON

MI RTAG PA LA SOGS PA LA YONGS SU 'JAL YANG SNYING RJES 'DUS MA
BYAS KYI CHOS MYA NGAN LAS 'DAS PA MNGON SUM DU MI BYED PAR 'JUG
GO, ,SHES RAB KYIS SEMS CAN THAMS CAD LA BDAG MED PAR SO SOR
RTOGS TE, DON BYA BA'I GNAS RANG BZHIN MED PAR SHES KYANG, SNYING
RJE CHEN POS

@99A *, ,MI GTONG STE, SEMS CAN GYI DON YANG BYED DO, ,DE LA RNAM
PA BDUN GYIS NA SNYING RJE LAS SNYING RJE CHEN PO KHYAD PAR DU
'PHAGS TE, RANG BZHIN NI ZHE MI SDANG BA DANG, GTI MI MUG PA'I
RANG BZHIN YIN PA'I PHYIR RO, ,RNAM PA NI SDUG BSNGAL GCIG DANG
GNYIS NAS SDUG BSNGAL BRGYA STONG

MANG PO'I BAR LA RTOG PA'I PHYIR RO, ,DMIGS PA NI 'JIG RTEN GYI
KHAMS THAMS CAD LA DMIGS PA'I PHYIR RO, ,SA NI BSAM GTAN BZHI
PA'I SAR GTOGS PA'I PHYIR RO, ,RGYUD NI BYANG CHUB SEMS DPA'
RGYUD LA 'BYUNG BA'I PHYIR RO, ,'DOD CHAGS DANG BRAL BA THOB PA
NI 'DOD PA'I KHAMS THAMS

CAD KYI 'DOD CHAGS DANG BRAL BA THOB PA'I PHYIR RO, ,SNYING RJE'I
SKYE MCHED MI MNYAM PA NI SEMS CAN THAMS CAD LA SKYOB PAR BYED
PA'I PHYIR RO, ,SKYE BA THAMS CAD NI 'GRO BA RGYUD LNGA'I SKYE BA
RNAMS TE, SO SO'I SKYE BO DAG LTAR SKYE BA DE DAG TU NYON MONGS
PA'I DBANG DU GYUR NAS YANG DANG YANG DU SKYE BAS

'JIGS PAR LTA BA NI SHES RAB STE, DE LTAR RTOGS KYANG SNYING RJE
CHEN PO'I SMON LAM GYI DBANG GIS RTAG TU BSAMS BZHIN DU SHES PAS
SRID PA THAMS CAD KYANG YONGS SU 'DZIN TO, ,SHES RAB KYIS KHAMS
GSUM GYI CHOS RNAMS LA YID BYUNG ZHING, 'DOD CHAGS DANG BRAL BAR
'JUG KYANG SNYING

RJES 'DOD CHAGS DANG BRAL BA'I CHOS MYA NGAN LAS 'DAS PA YANG
MNGON SUM DU MI BYED DO, ,'DOD PA NYID LA DGA' BA YIN LA, DE DAG
SO SO'I SKYE BOS BSTEN PAR BYA BA YIN PAS YON TAN YANG YIN TE,
SHES RAB KYIS DE DAG RANG BZHIN MED PAR RTOGS PAS 'DOD PA'I YON
TAN LNGA PO GANG LA YANG

CHAGS PA DANG SDANG BA MED DE, YAL BAR 'DOR BA LA 'JUG PA YIN
YANG, TSES RNAMS KYI DON RTOGS NAS YID SIM PAR 'GYUR BA'I CHOS
KYI DGA' BA YANG MI GTONG BA LA 'JUG GO, ,SHES RAB DANG SNYING
RJE'I LAM MDOR BSDUS TE BSTAN PA'I PHYIR, SPROS PA DANG RNAM PAR
RTOG PA THAMS CAD

SPONG BA LA 'JUG PA DANG, THABS MKHAS PA'I SPROS PA DANG, RNAM
PAR RTOG PA MI SPONG BAR 'JUG PA ZHES GSUNGS TE, SHES RAB KYIS
LUS DANG NGAG GI LAS KYI SPROS PA DANG, SEMS KYI RNAM PAR RTOG PA
THAMS CAD SPONG YANG DGA' LDAN NAS 'BAB PA DANG, YUM GYI LHUMS SU
GSHEGS

@99B PA LA SOGS PA SKU'I PHRIN LAS DANG, CHOS STON PA'I GSUNG GI
PHRIN LAS KYI THABS MKHAS PA'I SPROS PA DANG, THUGS KYI CHOS
RNAMS KYI MTSAN NYID RAB TU 'BYED PA'I RNAM PAR RTOG PA YANG MI
SPONG ZHES SBYAR RO, ,SHES RAB KYI 'JUG PA TSUL BZHIN ZHES BYA BA
DE'I DON YANG BSTAN CING, DES PA'I

TSIG GI DBANG DU BYAS NAS, BTZUN PA SHA RA DVA TI'I BU GZHAN YANG
TSUL BZHIN ZHES BYA BA DE NI RIGS PA'I TSIG GO ZHES BYA BA LA
SOGS PA GSUNGS SO, ,SLU BAR MI BYED PA NI RIGS PA STE, RIGS PA
BZHI DANG LDAN PA'I SHES PA LA TSUL BZHIN BYA'O, ,RIGS PA BZHI NI
LTOS PA'I RIGS PA

DANG; BYA BA BYED PA'I RIGS PA DANG, 'THAD PAR BSGRUB PA'I RIGS
PA DANG, CHOS NYID KYI RIGS PA'O, ,DE LA LTOS PA'I RIGS PA NI
RGYU GANG DANG RKYEN GANG DAG LA LTOS TE CHOS GANG SKYE BA'O,
,BYA BA BYED PA'I RIGS PA NI CHOS SKYES PA RNAMS RANG GI BYA BA
BYED PA STE, 'DI LTA STE DPER

NA MIG GIS GZUGS RNAMS LA LTA BAR BYED PA DANG, RNA BAS SGRA
RNAMS NYAN PAR BYED PA LA SOGS PA LTA BU'O, ,'THAD PAR BSGRUB
PA'I RIGS PA NI CHOS RNAMS MI RTAG PA'AM, RTEN CING 'BREL BAR
'BYUNG BA'AM, SDUG BSNGAL BA'AM, STONG PA'AM, BDAG MED PA'O ZHES
TSAD

MA GSUM PO YID CHOS PA'I LUNG DANG, MNGON SUM DANG RJES SU DPAG
PA DAG GIS NYE BAR RTOG PAR BYED CING, MI RTAG PA LA SOGS PAR
SGRUB PAR BYED PA'O, ,CHOS NYID KYI RIGS PA NI CI'I PHYIR 'JIG
RTEN GNAS PA DE LTA BUR GYUR BA YIN, CI'I PHYIR SA'I MTSAN NYID
SRA BA YIN ZHES BYA BA

NAS CHES THAMS CAD LA YANG SBYAR TE, CI'I PHYIR DE LTA BU YIN ZHE
NA, DE NI CHOS NYID YIN TE, CHOS DE DAG GI RANG BZHIN DE YIN
ZHING, DE DAG GI NGO BO NYID DE LTA BU YIN PAS CHOS NYID DE GANG
KHO NA YIN PA DE NYID 'DI RIGS PA YIN NO, ,RIGS PA DE LTA BU DAG
TSUL BZHIN YID LA BYED PAS

SHES SHING RTOGS PAR BYED PAS NA, TSUL BZHIN ZHES BYA BA DE NI
RIGS PA'I TSIG CES BYA STE, 'OG MA RNAMS LA YANG TSUL DE BZHIN DU
SBYAR RO, ,TSUL NI CHOS RNAMS KYI RANG BZHIN PHYIN CI MA LOG
PA'AM, YANG NA TSUL BZHIN YID LA BYED PA SUM CU RTZA GNYIS KYI
SKABS SU TSUL GYI SGRA BA SHAD PA DE LA

@100A *, ,BYA'O; ,SGO NI TSUL BZHIN TE BSAM GTAN DANG, MNGON PAR
SHES PA DANG, STOBS DANG, MI 'JIGS BA LA SOGS PA YON TAN DPAG TU
MED PA RNAMS SGRUB PA'I SGO YIN PA'I PHYIR RO, ,YANG NA DE'I SGO
NAS CHOS YANGS SHING RGYA CHE BA RTOGS PAR BYED PA'I PHYIR RO,
,KHA NI

RTEN LA BYA STE, TSUL BZHIN LA BRTEN NAS CHOS PHRA ZHING ZAB PA
RNAMS RTOGS PAR BYED PA'I PHYIR RO, ,RGYU DANG RKYEN ZHES BYA BA
NI TSUL BZHIN TE, SANGS RGYAS KYI CHOS RNAMS KYI RGYU DANG RKYEN
YIN PA'I PHYIR RO, ,MI 'GOG PA ZHES BYA BA LA TSUL BZHIN DANG MI
MTHUN PA'I RGYU DANG RKYEN RNAMS KYIS DE MED PAR

'GYUR BA NI 'GOG PA ZHES BYA NA, TSUL BZHIN YID LA BYED PA LAS
BYUNG BA'I SHES RAB DKAR PO'I CHOS KYI MTHU DANG LDAN PAS RANG
DANG MI MTHUN PA'I RKYEN GYIS MED PAR MI 'GYUR BAS MI 'GOG PA'I
TSIG CES BYA'O, ,MI 'GAL BA NI CHOS RNAMS KYI RANG BZHIN JI LTAR
GNAS PA LAS MI 'GAL

BAR RTOGS PA'I PHYIR RO, ,TSUL BZHIN GYI DNGOS PO THAMS CAD BDAG
MED PAR RTOGS TE, GANG LA YANG CHAGS PA DANG SDANG BA MED PAR
BTANG SNYOMS KYI TSIG CES BYA'O, ,KUN GZHI RNAM PAR SHES PA LA MI
GNAS PAS NA MI BRTEN PA'I TSIG CES BYA'O, ,MI GNAS PA NI RTEN
SMOS MA

THAG PA DE GNYIS LA MI GNAS PA'I PHYIR RO, ,YANG NA GANG ZAG GI
DNGOS POR CHAGS PA MED PAS NA, RTEN PA MED PA'O, ,CHOS KYI DNGOS
POR CHAGS PA MED PAS NA, MI RTEN PA'O, ,KUN GZHI RNAM PAR SHES
PA'I GNAS LA GNAS PA MED PAS NA MI GNAS PA ZHES BYA'O, ,MA G-YOS

PA NI RANG BZHIN GZHAN DU MI 'GYUR BA STE, TSUL BZHIN DE NGO BO
NYID KYIS DAG PAS NAMS KYANG RANG BZHIN GZHAN DU MI 'GYUR BA LA
BYA'O, ,RNAM PAR MA G-YOS PA ZHES BYA BA LA, MI MTHUN PA'I PHYOGS
KYI DBANG DU GYUR PA NI RNAM PAR G-YOS PA STE, TSUL BZHIN DES MI
MTHUN PA'I PHYOGS SPANGS PAS MI RTAG

PA LA RTAG PAR 'DZIN PA LA SOGS PA MI MTHUN PA'I PHYOGS KYI CHOS
RNAMS KYI DBANG DU MI 'GYUR BA'I PHYIR, RNAM PAR MA G-YOS PA ZHES
BYA'O, ,YANG NA 'DOD CHAGS LA SOGS PA KUN NAS NYON MONGS PA DANG
PHYIN CI LOG BZHI'I RLUNG GIS BSKYOD PAR MI NUS PAS NA MA G-YOS
PA ZHES BYA LA, PHUNG PO

@100B DANG KHAMS DANG SKYE MCHED LA MNGON PAR CHAGS PA'I RLUNG
GIS BSKYOD PAR MI NUS PAS NA RNAM PAR MA G-YOS PA ZHES BYA'O,
,KUN BRTAGS PA'I NGO BO LA YOD PAR MI 'DZIN PAS NA SGRO BTAGS PA
MED PA'O, ,RTAG PA DANG CHAD PA LA SOGS PA'I MTHAR MA LHUNG BAS
NA MNYAM PA NYID DO, ,GZUGS

DANG SGRA LA SOGS PA'I MTSAN MA RNAM PA SNA TSOGS SU 'BYED PA NI
MNYAM PA STE, CHOS THAMS CAD BRJOD DU MED PA'I RANG BZHIN DU TSUL
BZHIN GYIS KHONG DU CHUD PA LA DE LTA BUR 'BYED PA MED PAS MI
MNYAM PA MED PA'O, ,JI LTAR BSGRUBS PA BZHIN DU 'BRAS BU 'THOB
STE, MI SLU BAS NA BDEN PA'I TSIG

GO; ,'PHAGS PA RNAMS KYI SPYOD YUL YIN PA'AM, TSAD MA GSUM DANG
MI 'GAL BAS YANG DAG PA'I TSIG GO, ,'JIG RTEN GYI CHOS BRGYAD
KYIS MI 'GYUR BA'AM, YANG NA CHOS RNAMS KYI RANG BZHIN DON DAM PA
SKYE BA DANG 'JIG PA DANG BRAL BA RTOGS PAR BYED PA'I TSUL BZHIN
YANG MI

'GYUR BA'I TSIG CES BYA'O; ,PHYIR BYA BA NI GNYEN PO'I CHOS KYIS
SBYANG ZHING GTANG DGOS PA STE, TSUL BZHIN DE NYID KUN NAS NYON
MONGS PA'I CHOS GZHAN SBYONG BA'I GNYEN PO YIN TE, DE LA GZHAN
GANG GIS KYANG SBYANG ZHING GTANG MI DGOS PAS NA PHYIR BYA BA MED
PA'I TSIG GO, ,'JIG RTEN PA'I

LAM DANG, 'JIG RTEN LAS 'DAS PA'I LAM DANG, DE GNYIS KA'I GONG MA
THEG PA CHEN PO'I LAM GYIS SPANG PAR BYA BA'I SKYON SPANGS PAS
ZHI BA DANG RAB TU ZHI BA DANG, NYE BAR ZHI BA'I TSIG GO, ,MI
MTHUN PA'I PHYOGS DANG GNYEN PO'I CHOS RNAM PA SNA TSOGS SU RTOG
PA'I SPROS PA MED PAS SPROS PA

MED PA'I TSIG STE, JI LTAR MI RTOG CE NA, 'DEGS PA MED PA DANG,
GZHAG PA MED PA ZHES SMOS TE, KUN NAS NYON MONGS PA'I CHOS GLO
BUR BA GDEGS SHING BSAL DU YANG MED LA, RNAM PAR BYAD PA'I CHOS
SEMS KYI RANG BZHIN 'OD GSAL BA GSAR DU BSNAN CING GZHAG TU YANG
MED PAR TSUL

BZHIN GYIS RTOGS PA'I PHYIR RO, ,PHUNG PO LNGA DANG, KHAMS BCO
BRGYAD DANG, SKYE MCHED BCU GNYIS LA SOGS PA JI SNYED YOD PA
DANG, DE DAG NYID KYANG MI RTAG PA DANG, SDUG BSNGAL BA LA SOGS
PA JI LTA BA BZHIN DU YOD PA MA LUS PA DANG, PHYIN CI MA LOG PAR
TSUL BZHIN GYIS RTOGS PAS NA MA TSAD PA

@101A *, ,MED PA'I TSIG GO, ,BDAG LA SOGS PA DNGOS PO MED PA'I
RNAMS YOD BAR SGRO BTAGS NAS SHES PA'I YUL DU 'JAL BA NI LHAG PA
STE, TSUL BZHIN DE LTAR MI 'JAL BAS LHAG PA MED PA'O, ,BSAL ZHING
BSNYIGS PA NI PHYIR DBYUNG BA STE, TSUL BZHIN SHES PA

THAMS CAD KYI SNYING PO YIN PAS DE LTAR BYAR MED PA'I PHYIR
DBYUNG DU MED PA'O, ,TSUL BZHIN DANG MI MTHUN PA MI RTAG PA LA
RTAG PAR 'DZIN PA LA SOGS PA NI GNYEN PO STE, DE DAG 'DIS SPANGS
PAS NA GNYEN PO MED PA'O, ,THEG PA MCHOG GI LAM DU ZHUGS PA'I
TSUL BZHIN GYIS GANG ZAG

DANG CHOS LA BDAG MED PA KHONG DU CHUD DE, NYAN THOS DANG RANG
SANGS RGYAS LA SOGS PA MCHOG RNAMS LAS KYANG DAM PAR GYUR BAS NA
DAM PA'I TSIG GO, ,DE KHO NA'I TSIG CES BYA BA NI BSTAN PA'O,
,LHAG MA BZHI NI BSHAD PA STE, RTAG TU DE BZHIN DU GNAS SHING
RNAM PAR MI 'JIG PAS DE BZHIN

NYID DANG, MA NOR BA DANG PHYIN CI LOG TU GYUR BA MED PAS MA NOR
BA DE BZHIN NYID DANG, GZHAN DU 'GYUR BA MED PAS GZHAN MA YIN
PA'I DE BZHIN NYID DANG, CHOS RNAMS KYI RANG BZHIN YIN PAS JI LTA
BA BZHIN ZHES BYA STE, CHOS RNAMS KYI YONGS SU GRUB PA'I MTSAN
NYID DE LTA BUR SHES PAR BYED

PA'I TSUL BZHIN YID LA BYED PA LA YANG DE SKAD CES BYA'O, ,YANG
NA DE KHO NA LA SOGS PA NI CHOS KYI DBYINGS KYI RNAM GRANGS KYI
TSIG YIN TE, DE BAS NA DKON MCHOG SPRIN GYI MDO LAS, BYANG CHUB
SEMS DPA' SGRIB PA THAMS CAD RNAM PAR SEL BAS GSOL PA, BCOM LDAN
'DAS DE KHO NA

ZHES BGYI BA CI LAGS, BCOM LDAN 'DAS KYIS BKA' STZAL PA, RIGS KYI
BU 'DI LTA STE, DE KHO NA ZHES BYA BA NI YANG DAG PA'I DON GYI
TSIG BLA DGAS SO, ,GSOL BA, BCOM LDAN 'DAS YANG DAG PA ZHES BGYI
BA CI LAGS, BCOM LDAN 'DAS KYIS BKA' STZAL PA, GANG DE BZHIN NYID
DANG, MA

NOR BA DE BZHIN NYID DANG, GZHAN MA YIN PA DE BZHIN NYID DO,
,GSOL BA, BCOM LDAN 'DAS DE BZHIN NYID CES BGYI BA JI LTA BU
LAGS, BCOM LDAN 'DAS KYIS BKA' STZAL PA, RIGS KYI BU CHOS 'DI DAG
NI SO SO RANG GIS RIG PA STE, DE DAG LA YI GES GDAGS PAR MI NUS
SO, ,CI'I PHYIR

@101B ZHE NA; CHOS DE DAG NI YI GE THAMS CAD LAS SHIN TU 'DAS PA
BRJOD PA THAMS CAD LAS SHIN TU 'DAS PA, TSIG GI SPYOD YUL THAMS
CAD LAS SHIN TU 'DAS PA TSIG GI LAM THAMS CAD LAS SHIN TU 'DAS
PA, SPROS PA THAMS CAD DANG BRAL BA, PHYE BA DANG BTZUMS PA THAMS
CAD DANG, RTOG GE THAMS CAD DANG

BRAL BA; RTOG GE THAMS CAD KYIS BRTAG PA'I SPYOD YUL MA YIN PA,
MTSAN MA MED PAS MTSAN MA'I SPYOD YUL THAMS CAD LAS YONGS SU 'DAS
PA, BYIS PA'I SPYOD YUL LAS SHIN TU 'DAS PA, BDUD THAMS CAD KYI
SPYOD YUL LAS SHIN TU 'DAS PA, NYON MONGS PA'I SPYOD YUL THAMS
CAD LAS

SHIN TU 'DAS PA, RNAM PAR SHES PA'I SPYOD YUL LAS SHIN TU 'DAS
PA, MI GNAS PA, GNAS MA YIN PA, ZHI BA 'PHAGS PA'I YE SHES KYI
SPYOD YUL, DE DAG NYID KYIS SO SOR RANG GIS RIG PAR BYA BA, DRI
MA MED PA, DANG BA, DAG PA, GYA NOM PA, RTAG PA, BRTAN PA, RGYUN
DU GNAS PA,

'JIG PAR MI 'GYUR BA'I CHOS DE, DE BZHIN GSHEGS PA RNAMS BYUNG
YANG RUNG, MA BYUNG YANG RUNG, CHOS KYI DBYINGS NI GNAS PA'O ZHES
GSUNGS PA'I PHYIR RO, ,BYANG CHUB NGES PAR THOB PA NI CHUD MI ZA
BA STE, TSUL BZHIN GYIS BYANG CHUB THOB PAR BYED PAS CHUD MI ZA
BA'I TSIG GO, ,YANG DAG

PA NYID DA KHO NA NYID PHYIN CI MA LOG PA'I MTHAR THUG PAS YANG
DAG PA'I MTHA'I TSIG GO, ,SNGON GYI MTHA' DANG, PHYI MA'I MTHA'
DANG, DA LTAR BYUNG BA DUS GSUM BDAG NYID THAMS CAD DU MI DMIGS
PAS DUS GSUM YANG DAG PAR RJES SU MTHONG BA NI DUS GSUM MNYAM
PA'I TSIG CES BYA'O, ,

JI LTAR MNYAM ZHE NA, DUS YONGS SU MA CHAD PA ZHES SMOS TE, 'DUS
BYAD KYI CHOS KYI PHUNG PO LA SOGS PA SKYE BA DANG, GNAS PA DANG,
'JIG PA'I SGO NAS DUS GSUM DU GDAGS PAR ZAD KYI, YONGS SU GRUB
PA'I MTSAN NYID LA NI DE LTA BU DBYE BA MED PA'I PHYIR RO, ,GZUGS
LA RNAM PAR

SHES PA MI GNAS PA LA SOGS PAS DUS GSUM GYI CHOS 'DUS BYAS RNAMS
LA MA CHAGS PA'AM, DE DAG LA MING DANG, MTSAN MA'I BDAG NYID DU
MNGON PAR ZHEN PA MED PA NI TSUL BZHIN YIN PAR STON TE, JI LTAR
SO SO'I SKYE BO DAG KUN BRTAGS PA'I GZUGS LA RNAM PAR SHES PAS
RNAM PA

@102A *, ,SNA TSOGS SU RTOG CING DE'I BDAG NYID DU MNGON PAR ZHEN
PA DE LTAR MI BYED PAS, GZUGS LA RNAM PAR SHES PA MI GNAS PA ZHES
BYA STE, TSOR BA LA SOGS PA LHAG MA RNAMS LA YANG DE DANG 'DRA
BAR BSHAD DO, ,DE NI DON LA RTON PA'I TSIG CES BYA BA LA SOGS PAS
TSUL

BZHIN DE TSIG 'BRU DANG, GANG ZAG DANG, RNAM PAR SHES PA DANG,
BKRI BA'I DON GYI MDO SDE LA MI RTON GYI SO SOR RTON PA BZHI LA
BRTEN ZHES BYA BA'I THA TSIG GO, ,RNAM PA GCIG TU NA TSUL BZHIN
ZHES BYA BA DE NI RIGS PA'I TSIG GO ZHES BYA BA LA NGES PA'I TSIG
SMOS PA THAMS CAD TSUL BZHIN

YID LA BYED PA DANG MI SBYAR BAR CHOS RNAMS KYI DE BZHIN NYID DE
YONGS SU GRUB PA'I NGES PA'I TSIG GI RNAM GRANGS YIN PAR SBYAR
ZHING BSHAD DE, DE BAS NA MJUG THOGS SU TSUL BZHIN ZHES BYA BA NI
CHOS THAMS CAD DO ZHES GSUNGS PA'I PHYIR TE, GANG ZAG LA BDAG MED
PA DANG CHOS LA

BDAG MED PA NI TSUL BZHIN ZHES BYA STE, DES CHOS THAMS CAD LA MA
KHYAB PA MED PA'I PHYIR TSUL BZHIN ZHES BYA BA NI CHOS THAMS CAD
DO ZHES BSHAD DO, ,'BRAS BU BSTAN BA'I DBANG DU BYAS NAS, CI'I
PHYIR ZHE NA ZHES BYA BA LA SOGS PA GSUNGS TE, DE'I PHYIR ZHES
BYA BA NI CHOS THAMS

CAD LA CI'I PHYIR TSUL BZHIN ZHES BYA BA'I GTAN TSIGS 'DRI BA'O,
,JI LTAR BDAG LA BDAG MED PA DE BZHIN DU ZHES BYA BA LA SOGS PAS
NI TSUL BZHIN MTHONG BA DANG, SBYOR BA BSTAN PA'I SGO NAS, CHOS
THAMS CAD LA TSUL BZHIN ZHES BYA BA STON TE, BDAG CES BYA BA NI
RANG GI NYE BAR

LEN PA'I PHUNG PO STE, DE LA GANG ZAG DANG CHOS KYI RANG BZHIN
BDAG MED PA BZHIN DU PHUNG PO DANG KHAMS DANG SKYE MCHED LA SOGS
PA CHOS THAMS CAD KYANG TSAD MA GSUM MAM, SHES RAB RNAM PA GSUM
GYI RIGS PAS MTHONG BA'AM, JI LTAR SEMS CAN LA BDAG MED PA BZHIN
DU PHUNG

PO DANG KHAMS DANG SKYE MCHED LA SOGS PA CHOS THAMS CAD KYANG
BDAG MED PAR MTHONG NA TSUL BZHIN MTHONG BZHES BYA BAS CHOS THAMS
CAD NI TSUL BZHIN ZHES BYA BAR GRUB BO, ,'KHOR BA'I KHAMS KYI
TSUL BZHIN NI 'KHOR BA'I RANG BZHIN TE, JI LTAR MYA NGAN LAS 'DAS
PA'I DBYINGS KYI

@102B TSUL BZHIN YONGS SU DAG PA YIN PA BZHIN 'KHOR BA'I RANG
BZHIN YANG YONGS SU DAG PAR MTHONG NA ZHES BYA BA'I THA TSIG GO,
,KUN NAS NYON MONGS PA'I RANG BZHIN NI 'DOD CHAGS LA SOGS PA STE,
LUS DANG SEMS LA GNOD PA SNA TSOGS SKYED PAR BYED PA'I PHYIR RO,
,RNAM PAR BYANG BA

NI BYANG CHUB KYI PHYOGS DANG, PHA ROL TU PHYIN PA STE, NYON
MONGS PA RNAMS 'JOMS PA'I GNYEN PO YIN PA'I PHYIR RO, ,MI MTHUN
PA'I PHYOGS DANG GNYEN PO DE GNYI GA YANG BRJOD DU MED PA'I RANG
BZHIN DU MTSUNGS SHING MI MTHUN PA'I PHYOGS DANG GNYEN PO ZHES
BRJOD PA LTAR DON DAM

PAR BYE BRAG MED PAR MTHONG BA DE NI TSUL BZHIN DU SBYOR BA ZHES
BYA'O, ,DE LTAR GNYI GA YANG BRJOD DU MED PAR 'DRA BAS RNAM PAR
BYANG BA'I CHOS LA YON TAN CAN DU RIGS PAR YANG MI SEMS, KUN NAS
NYON MONGS PA'I CHOS LA SKYON CAN DU MI RIGS PAR YANG MI SEMS PA
DE NI TSUL BZHIN

RAB TU SBYOR BA ZHES BYA'O, ,BTZUN PA SHA RA DVA TI'I BU MDOR NA
ZHES BYA BA LA SOGS PAS NI BYANG CHUB SEMS DPA' DE LTAR TSUL
BZHIN SBYOR BA DE DAG THAMS CAD GANG LA DMIGS SHING, GANG LA
BRTEN NAS SBYOR BA'I GNAS STON TE, TSUL BZHIN SBYOR BA JI SNYED
PA ZHES BYA BA NI TSUL BZHIN

GYI 'JUG PA GRANGS JI SNYED YOD PA'AM, JI SNYED BYED PA ZHES BYA
BA'I DON TO, ,DE DAG THAMS CAD KYI GNAS PA NI SEMS CAN NO ZHES
BYA BA NI TSUL BZHIN DE DAG GI RTEN DANG, DMIGS PAR BYA BA'I YUL
SEMS CAN YIN TE, 'DI LTAR BYANG CHUB SEMS DPA' SEMS CAN LA THUGS

BRTZE BAS DE DAG YONGS SU GZUNG BA'I PHYIR TSUL BZHIN YID LA BYED
PA DE DAG LA SBYOR BA MDZAD PA'AM, YANG NA JI LTAR SEMS CAN LA
BDAG MED PA DE BZHIN DU CHOS THAMS CAD RIGS PAS MTHONG ZHES BYA
BA LA SOGS PA'I TSUL GYIS SEMS CAN GYI YUL LA TSUL BZHIN GYI
SBYOR BA MDZAD DO

ZHES BYA BA'I THA TSIG GO, ,DE LTAR THUGS RJE CHEN PO'I DBANG GIS
SEMS CAN LA DMIGS NAS DMIGS PA DANG BCAS PAS CHOS KYI DBYINGS
DKRUGS PAR MI 'GYUR RAM SNYAM PA LA DE SEMS CAN GYI GNAS KYANG MI
SPONG LA, CHOS KYI GNAS KYANG 'KHRUGS PAR MI BYED DO ZHES GSUNGS
TE, BYANG

@103A *, ,CHUB SEMS DPA' DE SEMS CAN GYI GNAS 'KHOR BAR SKYE BA
YANG MI GTONG LA, CHOS KYI GNAS STOBS DANG, MI 'JIGS PA LA SOGS
PA YON TAN GYI CHOS RNAMS KYI 'BYUNG GNAS KYI CHOS KYI DBYINGS
RNAM PAR DAG PA DANG, RNAM PAR MI RTOG PA'I YE SHES 'KHRUGS PAR

MI BYED DE, SEMS CAN GYI DON DU 'KHOR BAR GNAS KYANG DE GNYIS LAS
NYAMS PAR MI 'GYUR ZHES BYA BA'I THA TSIG GO, ,SHES RAB KYI RNAM
PA LA SOGS PA GONG DU BSHAD PA RNAMS BSDUS TE BSTAN PA DANG, GONG
DU BSHAD PA'I CHOS RNAMS KYI 'BRAS BU SHES RAB YIN PAR BSTAN

PA'I PHYIR BTZUN PA SHA RA DVA TI'I BU DE LTAR DE'I CHOS KYI RNAM
PA DANG, THOS PA'I RNAM PA DANG TSUL BZHIN LA 'JUG PA'I SBYOR BA
RGYU MTHUN PA DE NI SHES RAB CES BYA'O ZHES SMRAS TE, DE'I ZHES
BYA BA NI SEMS BSKYED PA DANG BSAM PA MI ZAD PA LA SOGS PA NAS
SHES RAB MI ZAD PA'I BAR

LA GNAS PA'I BYANG CHUB SEMS DPA' DE'I ZHES BYA BA'I DON TO,
,CHOS KYI RNAM PA NI PHUNG PO DANG KHAMS DANG SKYE MCHED LA SOGS
PA'O, ,YANG NA CHOS KYI RNAM PA NI SEMS BSKYED PA DANG, BSAM PA
DANG, SBYOR BA DANG, LHAG PA'I BSAM PA DANG, SBYIN PA DANG, TSUL

KHRIMS DANG, BZOD PA DANG, BRTZON 'GRUS DANG, BSAM GTAN LA SOGS
PA GONG DU BSHAD PA'I CHOS RNAMS SO, ,THOS PA'I RNAM PA NI GONG
DU THOS PA'I RNAM PA BRGYAD CU RTZA BZHI SMOS PA'O, ,TSUL BZHIN
LA 'JUG PA'I SBYOR BA NI GONG DU TSUL BZHIN LA 'JUG PA

SUM CU RTZA GNYIS SMOS PA'O, ,CHOS DE RNAMS NYID RGYU BAS NA CHOS
KYI RNAM PA DANG THOS PA'I RNAM PA DANG, TSUL BZHIN LA 'JUG PA'I
SBYOR BA'I RGYU ZHES BYA STE, RGYU DE DANG MTHUN PA'I 'BRAS BU NI
RGYU MTHUN PA STE, DNGOS SU SHES RAB MI ZAD PA'O, ,DON DU NA RGYU
MTHUN PA ZHES BYA BA

NI RGYU CI 'DRA BAR MTHUN PAR 'GYUR BA'I 'BRAS BU LA BYA STE,
CHOS KYI RNAM PA DANG, THOS PA'I RNAM PA DANG, TSUL BZHIN LA 'JUG
PA'I SBYOR PA'I RGYU DE DAG LAS 'BRAS BU SHES RAB MI ZAD PA
'BYUNG BAR 'OS KYI, GZHAN NI MA YIN PA'I PHYIR RO, ,SHES RAB KYI
RANG BZHIN

@103B BSTAN PA'I DBANG DU BYAS NAS, DE LA SHES RAB NI 'GROGS PA
DANG LHAN CIG MI GNAS TE ZHES BYA BA LA SOGS PAS GSUNGS SO,
,'GROGS PA BCU DRUG DANG LHAN CIG MI GNAS ZHES BYA BAS NI SHES
RAB KYANG SKABS 'DIR RNAM PAR MI RTOG PA'I YE SHES DMIGS PA DANG,
SPROS PA THAMS

CAD LAS 'DAS PA, MTSAN MA THAMS CAD MA 'DRES PA'I RANG BZHIN LA
BYA BAR 'DOD DE, DE BAS NA DMIGS PA DANG, MTSAN MA'I SKYON RNAMS
DANG MA 'DRES PA'I PHYIR 'GROGS PA BCU DRUG DANG LHAN CIG MI GNAS
SO ZHES BSHAD DO, ,DE LA MA RIG PA'I 'GROGS PA DANG LHAN

CIG MI GNAS SO ZHES BYA BA LA SOGS PAS 'KHOR BA'I RGYU SRID PA'I
YAN LAG BCU GNYIS RNAMS DANG LHAN CIG MI GNAS PAR BSTAN TE, DE LA
MA RIG PA NI YANG DAG PA'I MTHA' KHONG DU MA CHUD PA'O, ,MA RIG
PA DE NYID 'GROGS PA YIN PAS NA MA RIG PA'I 'GROGS PA

STE; MA RIG PA'I DBANG DU GYUR PA 'AM, MA RIG PA DANG 'DRES PAR
GYUR PA'O, ,MI GNAS SO ZHES BYA BA NI DE DANG MA 'DRES PA 'AM, MA
'BAGS PA ZHES BYA BA'I DON TO, ,GAL TE RNAM PAR MI RTOG PA'I YE
SHES DE MA RIG PA DANG 'DRES NA NI GZHAN GYI DBANG GI MTSAN NYID

BZHIN DU 'KHOR BAR LTUNG BA'I SKYON DU 'GYUR RO, ,DE BZHIN DU
ZHES BYA BA NI DE DANG 'DRA BA ZHES BYA BA'I DON TE, 'DU BYED
RNAMS DANG LHAN CIG MI GNAS SO ZHES BYA BA NAS YAN LAG LHAG MA
RNAMS LA YANG DE DANG 'DRA BAR SBYAR RO, ,DE LA 'DU BYED NI RNAM
PA GSUM STE, BSOD

NAMS MA YIN BAR NYE PAR 'GRO BA'I 'DU BYED DANG, BSOD NAMS SU NYE
BAR 'GRO BA'I 'DU BYED DANG, MI G-YO BAR NYE BAR 'GRO BA'I 'DU
BYED DO, ,RNAM PAR SHES PA NI SA BON THAMS CAD KYI RTEN RNAM PAR
SMIN PA'I RANG BZHIN KUN GZHI RNAM PAR SHES PA'O, ,MING NI TSOR
BA

DANG 'DU SHES DANG 'DU BYED DANG RNAM PAR SHES PA RNAMS SO,
,GZUGS NI BSTAN DU YOD LA THOGS PA DANG BCAS PA 'AM, BSTAN DU MED
LA THOGS PA DANG BCAS PA DANG BSTAN DU YANG MED LA THOGS PA YANG
MED PA STE, DE GNYIS GCIG TU BSDUS NA MING DANG GZUGS ZHES
BYA'O,,

@104A *, ,SKYE MCHED DRUG NI MIG GI SKYE MCHED NAS YID KYI SKYE
MCHED KYI BAR DU'O, ,REG PA NI YUL DANG DBANG PO DANG, RNAM PAR
SHES PA RNAMS RGYU DANG 'BRAS BU'I MTSAN NYID DU DUS MNYAM DU
TSOGS PA'O, ,TSOR BA NI BDE BA DANG SDUG BSNGAL BA DANG, BDE BA
YANG MA

YIN SDUG BSNGAL BA YANG MA YIN PA'I TSOR BA RNAMS SO, ,SRED PA NI
YUL DANG LONGS SPYOD LA RGYUN DU SPYOD KYANG TSVA CHU 'THUNG BA
DANG 'DRA BAR NGOMS PA DANG TSIM PA MED PA'O, ,LEN PA NI 'DOD PA
LEN PA DANG, TSUL KHRIMS DANG BRTUL ZHUGS LEN PA DANG, LTA BA LEN
PA DANG,

BDAG TU SMRA BA LEN PA DANG, SRID PA NI 'DOD PA'I SRID PA DANG,
GZUGS KYI SRID PA DANG, GZUGS MED PA'I SRID PA'O, ,SKYE BA NI LAS
KYI BAG CHAGS RNAM PA SNA TSOGS BSAGS PA'I KHYAD PAR LAS NYING
MTSAMS SBYOR BA DE DANG DE DAG TU PHUNG PO DANG KHAMS DANG SKYE

MCHED LA SOGS PA MNGON PAR GRUB PA'O, ,DGA' BA NI MER MER PO
DANG, NUR NUR PO DANG, MKHRANG GYUR PA DANG, RKANG LAG 'GYUS PA
NAS GZHON NU DANG, LANG TSO DANG, DAR LA BAB PA'I STOBS DANG,
MTHU DANG GZI BRJID DANG, MDANGS LA SOGS PA RAB TU

GZHAN DU GYUR TE NYAMS PA'O, ,SHI BA NI TSE DANG DROD DANG, RNAM
PAR SHES PA MED PAR GYUR PA'O, ,MA RIG PA 'GOG PA'I 'GROGS PA
DANG LHAN CIG MI GNAS SO ZHES BYA BA LA SOGS PAS MA RIG PA 'GAGS
PA LA SOGS PA 'KHOR PA LAS LDOG PA'I RGYU RNAM PAR

BYANG BA'I CHOS RNAMS DANG YANG MA 'DRES PA BSTAN TE, MA RIG PA
'GAGS PA NI MA RIG PA SPANG BA'AM, MA RIG PA MED PAR GYUR NAS DE
DANG MI MTHUN PA'I RIG PA SKYES PA LA BYA'O, ,'JIG TSOGS LA LTA
BA'I 'GROGS PA DANG LHAN CIG MI GNAS PA ZHES BYA BA LA

SOGS PAS LOG PA'I LTA BA RNAMS DANG MA 'DRES PA BSTAN TE, DE LA
'JIG TSOGS ZHES BYA BA NI GZUGS LA SOGS PA PHUNG PO LNGA 'JIG
PA'I RANG BZHIN CAN RNAMS PHUNG PO DANG TSOGS SU GYUR PA LA BYA
STE, DE LA BDAG YOD PAR LTA BA NI 'JIG TSOGS LA LTA BA'O, ,'JIG

@104B TSOGS LA LTA BA DE NYID RTZA BA YIN PAS NA 'JIG TSOGS LA
LTA BA'I RTZA BA STE, LTA BAR GYUR PA THAMS CAD KYI RGYU YIN PA'I
PHYIR RO, ,LTA BA DE'I RTZA BA LAS BYUNG BA NI LTA BAR GYUR PA
DRUG CU RTZA GNYIS PO'I BAR DAG STE, LTA BAR GYUR PA DRUG CU RTZA
GNYIS NI, RTAG PAR LTA BA DANG, MTHA'

DANG; MTHA' MED PAR SMRA BA LA SOGS PA TSANGS PA'I DRA BA DANG,
LNGA GSUM PA LA SOGS PA LAS GSUNGS PA BZHIN DU RIG PAR BYA'O,
,BAR DAG CES SMOS PAS NI BDAG TU LTA BA'I RI'I RTZE MO NYI SHU PO
GZUGS LA BDAG TU LTA BA DANG, BDAG GZUGS DANG LDAN PA DANG,

GZUGS BDAG GI YIN PA DANG, GZUGS LA BDAG GNAS PAR LTA BA DANG, DE
BZHIN DU TSOR BA LA SOGS PA PHUNG PO LHAG MA BZHI LA YANG MTHUN
MTHUN DU SBYAR TE, DE DAG LA SOGS PA LTA BUR GYUR PA THAMS CAD
DANG LHAN CIG MI GNAS PA ZHES BYA BA'I THA TSIG GO, ,MTHON

DMAN NI 'BRAS BU YIN LA, 'JIG RTEN GYI CHOS NI RGYU YIN TE, 'DI
LTAR RNYED PA LA SOGS PAS NI MTHO BAR SEMS PA 'BYUNG LA, MA RNYED
PA LA SOGS PA LAS MI DMA' BAR SEMS PA 'BYUNG BA'I PHYIR TE, 'JIG
RTEN GYI CHOS BRGYAD PO DE DAG GIS SEMS KHENGS PA DANG

ZHUM PAR MI 'GYUR BAS NA MTHON DMAN GYI 'GROGS PA DANG LHAN CIG
MI GNAS PAS NA 'JIG RTEN GYI CHOS BRGYAD KYI BAR GYI 'GROGS PA
DANG LHAN CIG MI GNAS ZHES GSUNGS SO, ,DE LA RNYED PA DANG, MA
RNYED PA NI CHOS GOS DANG LTUNG BZED LA SOGS PA'O, ,SNYAN PA DANG
MI

SNYAN PA NI YON TAN DANG SKYON RNAMS SO, ,SMAD PA DANG BSTOD PA
NI SKYON SMOS PA DANG, YON TAN TSIGS SU BCAD PAS BRJOD PA'O, ,BDE
BA DANG SDUG BSNGAL NI LUS DANG SEMS LA PHAN 'DOGS PA DANG GNOD
PA BSKYED PA'O, ,KHRO BA DANG KHON DU 'DZIN ZHES BYA BA NAS, NYE

BA'I NYON MONGS PA THAMS CAD KYI BAR GYI 'GROGS PA DANG LHAN CIG
MI GNAS ZHES BYA BA NYE BA'I NYON MONGS PA DANG MA 'DRES PAR
BSTAN TE, NGA RGYAL YANG SEMS NYE BAR NYON MONGS PAR BYED PA'I
SGO NAS NYE BA'I NYON MONGS PA ZHES GDAGS SO, ,DE LA KHRO BA NI
'PHRAL DU GNOD

@105A *, ,PAR BYED PA LA GNAS TE, SEMS KYI KUN NAS MNAR SEMS
PA'O, ,KHON DU 'DZIN PA NI KHROS PA'I 'OG TU 'DIS BDAG LA GNOD PA
'DI BYAS SO ZHES SHAR GNYER BA'I MDUD PAR 'DZIN PA MI GTONG BA'O,
,'CHAB PA NI 'DUN PA DANG ZHE SDANG DANG 'JIGS PA LA

SOGS PA BSAL TE, PHAN PAR 'DOD PA'I GLENG BA POS KHYOD 'DI LTA BU
BYED PA'O ZHES BSNYAD PA NA KHA NA MA THO BA MKHYUD PA'O, ,YONGS
SU GDUNG BA NI TSIG BRLANG POS GZHAN GYIS SEMS GDUNG BA BSKYED
PA'O, ,PHRAG DOG NI PHA ROL PO'I RNYED PA DANG, BKUR STI DANG,
RIGS DANG

TSUL KHRIMS DANG THOS PA LA SOGS PA'I YON TAN MTHONG NAS ZHE
SDANG GI CHAR GTOGS PA'I SEMS KHONG NAS 'KHRUG PA'O, ,SER SNA NI
RNYED PA DANG BKUR STI LA ZHEN NAS 'DOD CHAGS KYI SEMS KYIS PHYI
DANG NANG GI DNGOS PO MI GTONG BA'O, ,RGYU NI RNYED PA DANG BKUR
STI LA LHAG PAR

CHAGS PAS GZHAN LA BSAMS PAS TSUL KHRIMS LA SOGS PA'I DON GZHAN
DU GNAS LA GZHAN DU STON PA'O, ,G-YO NI BDAG GI NYES PA BCAB PA'I
THABS BZUNG STE, GZHAN NAS GZHAN DU SGYUR ZHING GTAM RLUNG LA
BSKUR BA DANG GSAL BAR MI BYED PA'O, ,NGO TSA MED PA NI LAS

DE DAG GI CHA MA YIN PAR SHES KYANG KHA NA MA THO BAS MI 'DZEMS
PA'O, ,KHREL MED PA NI GZHAN LA KHA NA MA THO BAS MI 'DZEMS PA'O,
,KHENGS PA NI 'DOD CHAGS SHAS CHE BA'I DBANG GIS LUS KYI 'GYUR BA
RKANG LAG BRKYANG BA DANG, MGO 'PHANG BSTOD PA DANG, SMIN MA
BSDUS

PA DANG, SO GTZIGS PA LA SOGS PA 'GYING BAR SNANG BA STE, MKHAN
PO DANG SLOB DPON DANG BLA MA LA SOGS PA LA THAL MO SBYAR BA
DANG, 'DUD PA LA SOGS PA'I LAS MI BYED PA'O, ,RTZOD PA NI DE DAG
GI RGYU LAS LUS DANG NGAG GI LAS RDEG PA DANG, 'CHING BA DANG,
SKYON

SMOS PA DANG MTSANG 'DRU BA LA SOGS PA BYED PA'O, ,RGYAGS PA NI
BDAG GI RIGS DANG, NAD MED PA DANG, GZUGS DANG LANG TSO LA SOGS
PA RANG GI PHUN SUM TSOGS PA LA DGA' BA'I BYE BRAG DANG LDAN PA'I
SRID PAS SEMS RANG DBANG MED PAR BYED PA'O, ,BAG MED PA NI

@105B 'DOD CHAGS DANG ZHE SDANG DANG GTI MUG GI DBANG GIS DGE BA
MI SGOM ZHING MI DGE BA BYED PA'O, ,NGA RGYAL NI RIGS DANG SHES
RGYA DANG NOR LA SOGS PAS DMA' BA BAS DE DAG GIS BDAG CHE'O SNYAM
DU SEMS KHENGS PA 'AM, RIGS LA SOGS PA MTSUNGS PA NYID LA DE DAG
DANG BDAG

MTSUNGS SO SNYAM DU SEMS KHENGS PA'O, ,LHAG PA'I NGA RGYAL NI
RIGS DANG SHES RGYA LA SOGS PAS MTSUNGS PA BAS GTONG BA DANG TSUL
KHRIMS DANG NYAMS RTZAL LA SOGS PAS BDAG CHE'O SNYAM PA 'AM RIGS
DANG NOR LA SOGS PAS CHE BA LA BDAG DANG MTSUNGS SO SNYAM DU

SEMS KHENGS PA'O, ,NGA RGYAL LAS KYANG NGA RGYAL NI RIGS LA SOGS
PA CHE BA BAS KYANG BDAG CHE'O SNYAM DU SEMS KHENGS PA'O, ,NGA'O
SNYAM PA'I NGA RGYAL NI NYE BAR LEN PA'I PHUNG PO LA BDAG DANG
BDAG GI DANG BRAL BA DE DAG LA BDAG DANG BDAG GIR MNGON PAR ZHEN
NAS SEMS

KHENGS PA'O, ,CUNG ZAD SNYAM PA'I NGA RGYAL NI RIGS DANG SHES
RGYA DANG NOR LA SOGS PAS KHYAD CHES 'PHAGS PA LA BDAG CUNG ZAD
CIG GIS CHUNG NGO SNYAM DU SEMS KHENGS PA'O, ,MNGON PA'I NGA
RGYAL NI YON TAN KHYAD PAR CAN 'BRAS BU DANG BSAM GTAN LA SOGS PA
MA

THOB PA THOB PO SNYAM DU SEMS KHENGS PA'O, ,LOG PA'I NGA RGYAL NI
YON TAN MA YIN PA DANG LDAN PA LA BDAG YON TAN DANG LDAN NO SNYAM
DU SEMS KHENGS PA'O, ,NYE BA'I NYON MONGS PA THAMS CAD KYIS ZHES
BYA BAS NI GONG DU MING GIS SMOS PA'I NYE BA'I NYON MONGS PA
RNAMS

DANG MI 'GROGS PAR MA ZAD KYI, GZHAN YANG NYE BA'I NYON MONGS PA
RNAM PAR G-YENG BA DANG, SHES BZHIN MED PA DANG, 'GYOD PA DANG
GNYID LA SOGS PA DANG YANG MI 'GROGS SO ZHES SO ZHES BYA BA'I THA
TSIG GO, ,'DOD CHAGS DANG ZHE SDANG DANG, GTI MUG GIS

KUN NAS LDANG BA ZHES BYA BA LA SOGS PA NYON MONGS PA RNAMS DANG
LHAN CIG MI GNAS PAR BSTAN TE 'DOD CHAGS NI SRID PA DANG SRID
PA'I LONGS SPYOD LA CHAGS SHING SMON PA'O, ,ZHE SDANG NI SEMS CAN
RNAMS LA KUN NAS MNAR SEMS PA STE, GANG GI DBANG GIS

@106A *, ,SEMS CAN RNAMS LA GSOD PA DANG 'CHING BA LA SOGS PA
BYED PA'O, ,GTI MUG GIS NGAN SONG RNAMS DANG MTHO RIS DANG, MYA
NGAN LAS 'DAS PA DANG, DE DAG THOB PAR BYED PA'I RGYU DANG, DE
DAG GI RGYU DANG 'BRAS BU 'BREL PA PHYIN CI MA LOG PAR MI SHES

PA'O; ,KUN NAS LDANG BA NI DE DAG SKYE BA'I RGYU DANG RKYEN PHRAD
NAS MNGON DU 'BYUNG BA STE, DE YANG YUL NYE BAR GYUR LA, TSUL
BZHIN MA YIN PA YID LA BYED PA DANG LDAN ZHES GSUNGS PA'I PHYIR
RO, ,NYON MONGS PA DE DAG KYANG MTHONG BA'I LAM GYIS SPANG BAR
DKA' BA DANG, SLA

BA'I BYE BRAG GIS PHRA MO DANG SBOM PO ZHES BYA BA LA, BSGOM PA'I
LAM GYIS SPANG BAR SLA BA DANG, DKA' BA DANG, SHIN TU DKA' BA'I
BYE BRAG GIS CHUNG DU DANG 'BRING DANG CHEN PO ZHES BYA STE,
BSGOM PA'I LAM CHEN PO'I CHEN PO LA SOGS PA DGUS SPANGS PA'I NYON
MONGS PA RNAMS

LA BYA'O, ,YANG NA 'JIG RTEN LAS 'DAS PA'I LAM GYIS SPANG BAR BYA
BA NI BAG CHAGS DANG BCAS TE SPANG BAR BYA BA YIN PAS SPANG DKA'
BA'I PHYIR PHRA MO ZHES BYA LA, 'JIG RTEN PA'I LAM GYIS SPANG BAR
BYA BA NI SPANG SLA BAS SBOM PO ZHES BYA'O, ,YANG NA GANG ZAG
NYON

MONGS PA'I SHAS CHUNG BA RNAMS KYIS NI PHRA MO YIN LA, GANG ZAG
NYON MONGS PA SHAS CHE BA RNAMS KYIS NI SBOM PO ZHES BYA'O, ,YANG
NA GZUGS DANG GZUGS MED PA'I KHAMS SU GTOGS PA'I NYON MONGS PA
RNAMS NI KHA NANG DU BLTAS PA YIN PAS PHRA MO ZHES BYA LA, 'DOD
PA'I KHAMS

KYI NYON MONGS PA RNAMS KYIS NI 'DOD PA'I YON TAN LNGA LA CHAGS
TE KHA PHYIR BLTAS PA YIN PAS SBOM PO ZHES BYA'O, ,NYON MONGS
PA'I KUN NAS LDANG BA THAMS CAD KYI BAR ZHES BYA BA NI NYON MONGS
PA DE DAG GSUM DANG YANG MI 'GROGS PAR YANG MA ZAD KYI, GZHAN
YANG THE TSOM DANG MDUD BA

DANG 'CHING BA LA SOGS PA DANG MI 'GROGS PAR STON TO, ,GTI MUG GI
MUN PA DANG RAB RIB KYI LING TOG DANG ZHES BYA BA LA SOGS PAS
NYAMS PAR 'GYUR BA'I CHOS RNAMS DANG LHAN CIG MI GNAS PAR BSTAN
TE, GONG DU NYON MONGS PA'I NANG DU YANG GTI MUG SMOS MOD KYI,
MDO LAS

@106B RMONGS PA MED PA LA GZHAN MI 'BYUNG NGO ZHES GSUNGS TE,
NYON MONGS PA THAMS CAD 'BYUNG BA'I GZHI GTI MUG YIN PAS 'DIR
LOGS SHIG TU YANG SMOS SO, ,GTI MUG NYID MUN PA YIN PAS NA GTI
MUG GI MUN PA STE, DPER NA MUN PAS DNGOS PO RNAMS MI MTHONG ZHING
LOG

PAR MTHONG BA DE BZHIN DU GTI MUG GIS KYANG SDUG BSNGAL LA BDE
BAR MTHONG BAS NA GTI MUG GI MUN PA ZHES BYA'O, ,RAB RIB NYID
LING TOG YIN PAS NA, RAB RIB KYI LING TOG STE, LING TOG DANG 'DRA
BAR TSE RABS GZHAN GYI NYES DMIGS YOD, YANG DAG PA YANG MI

MTHONG BA'I PHYIR RO, ,GANG GI PHYIR SGRIB PAR GYUR PA DE'I PHYIR
CHOD PA ZHES BYA STE, RTZIG PAS CHOD PA'I PHA ROL NA DNGOS PO YOD
PA MA MTHONG BA BZHIN DU TSE 'DI'I NYES DMIGS YOD, YANG DAG PA
YANG SHIN TU MI MTHONG BA'I PHYIR RO, ,YANG NA TSE RABS GZHAN GYI
LAS

DANG NYON MONGS PA'I MTSAN NYID MI SHES PA NI GTI MUG PA'O, ,LAS
DANG NYON MONGS PA DE'I 'BRAS BU SDUG BSNGAL GYI BDAG NYID GNOD
PA DU MA'I RANG BZHIN CAN GYI MTSAN NYID MI SHES PA NI MUN PA'O,
,TSE 'DI'I LAS DANG NYON MONGS PA RNAMS MI SHES PA NI RAB RIB PO, ,

NYON MONGS PA DE'I RGYUS TSE 'DI LA GNOD PA SNA TSOGS 'BYUNG BA
DANG, PHUNG PO NYID KYANG SDUG BSNGAL SNA TSOGS KYI RANG BZHIN
CAN DU MI SHES PA NI LING TOG GO, ,LAS GANG BYAS PAS TSE RABS
GZHAN DU 'BRAS BU GANG THOB PAR MI SHES PA NI SGRIB PA'O, ,'BRAS
BU DE DAG

KYANG TSE 'DI NAS MA 'PHOS PA DANG, RANG BZHIN MED PAR MI SHES PA
NI CHOD PA'O, ,NYAMS PAR 'GYUR BA'I CHA DANG MTHUN PA'I CHOS KUN
NAS LDANG BA THAMS CAD KYI BAR GYI 'GROGS PA DANG LHAN CIG MI
GNAS ZHES BYA BA NI NYAMS PAR 'GYUR BA'I CHOS DE RNAMS DANG, LHAN
CIG MI

GNAS PAR YANG MA ZAD KYI, GZHAN YANG NYON MONGS PA'I PHYOGS SU
GTOGS PA'I CHOS YON TAN DANG SA RIM PA GONG MA LA SOGS PA 'THOB
PA LAS KYANG NYAMS PAR 'GYUR, MA THOB PA YANG THOB PAR MI 'GYUR
BA RNAMS DANG LHAN CIG MI 'GROGS SO ZHES BYA BA'I DON TO, ,

@107A *, ,'DOD PA DANG 'THAB MO'I RNYOG PA DANG ZHES BYA BA LA
SOGS PAS BDUD KYI PHYOGS SU GTOGS PA'I SKYON RNAMS DANG, BDUD
DANG BDUD KYI LAS RNAMS SPANGS PA BSTAN TE, 'DOD PA NI GZUGS LA
SOGS PA 'DOD PA LNGA'I YON TAN LA BYA'O, ,'THAB MO'I DON

NI SNGAR SMRAS PA BZHIN TE, 'DOD PA DANG 'THAB MO DE DAG NYID
RNYOG PA DANG 'DRA BAS NA RNYOG PA ZHES BYA'O, ,BDUD BZHI LA
GZUGS LA SOGS PAS NYE BAR LEN PA'I PHUNG PO LNGA NI PHUNG PO'I
BDUD DO, ,KHAMS GSUM NA SPYOD PA'I NYON MONGS PA THAMS CAD NI
NYON MONGS PA'I

BDUD DO, ,SEMS CAN DE DANG DE DAG SEMS CAN GYI RIS MTHUN PA DE
DANG DE DAG NAS SHI 'PHOS PA NI 'CHI BDAG GI BDUD DO, ,GANG DAG
DGE BA'I PHYOGS LA RAB TU ZHUGS NAS PHUNG PO DANG, NYON MONGS
DANG, 'CHI BDAG GI BDUD LAS 'DA' BAR 'DOD PA NA 'DOD PA'I

KHAMS SU SKYES PA'I LHA'I BU DBANG PHYUG CHEN PO RNYED PA BAR
CHAD BYA BA'I PHYIR NYE BAR LHAGS PA RNAMS NI LHA'I BU'I BDUD DO,
,BDUD KYI LAS THAMS CAD KYI BAR DANG LHAN CIG MI GNAS SO ZHES BYA
BA NI GANG 'DOD PA LNGA'I YON TAN LA CHAGS PA DANG, SROG GCOD PA
LA

SOGS PA SDIG PA MI DGE BA'I LAS RNAMS DANG, GZHAN YANG DE KHO NA
RTOGS PA'I BAR DU GCOD PA RTOG PA DANG RNAM PAR RTOG PA LA SOGS
PA BDUD KYIS GLAGS RNYED PAR 'GYUR BA'I LAS THAMS CAD NI BDUD KYI
LAS SU SHES PAR BYA'O, ,DE YANG MDOR BSTAN NA GANG

ZAG LA LA ZHIG THAR PAR 'GYUR BAS MNGON PAR BSDUS PA MYA NGAN LAS
'DAS PA DANG RJES SU MTHUN BA'I DGE BA'I CHOS LA DAD PA YANG DAG
PAR SKYES PA NA 'DOD PA LA CHAGS PA'I DBANG DU GYUR NAS LDOG PA
NI BDUD KYI LAS SO, ,DBANG PO'I SGO BSDAMS TE GNAS PA NA GANG
CHAGS PAR

'GYUR BA'I GZUGS DANG, SGRA DANG, DRI DANG, RO DANG, REG BYA
DANG, CHOS RNAMS LA MTSAN MAR 'DZIN CING MNGON RTAGS SU 'DZIN PA
NI BDUD KYI LAS SO, ,DE BZHIN DU ZAS KYI TSOD RIG PAR GNAS PA NA
RO'I KHYAD PAR LA SEMS CHAGS PA DANG, NAM GYI CHA STOD DANG CHA
SMAD LA MI NYAL BAR

@107B RJES SU SBYOR BA NA GNYID KYI BDE BA DANG, NYAL BA'I BDE BA
DANG, GLOS 'BEBS PA'I BDE BA LA CHAGS SHING SEMS 'JUG PA NI BDUD
KYI LAS SU RIG PAR BYA'O, ,SHES BZHIN DANG BCAS PAR GNAS PA NI
BYIS PA 'AM 'GRO BA BZANG MO KHA DOG MCHOG DANG LDAN PA'I RNAMS
MTHONG NAS,

TSUL BZHIN MA YIN PA YID LA BYED CING DER SEMS 'JUG PA DANG, 'JIG
RTEN GYI 'PHRAL GYI BYA BA MANG PO LA SEMS 'JUG PA DANG, 'DU 'DZI
MANG PO'I NANG DU 'DRI ZHING SDIG PA'I GROGS PO MI DGE BA'I LAS
BYED PA RNAMS MTHONG NAS SEMS LA MOS PA SKYE BA NI BDUD KYI LAS

SO; ,DE BZHIN DU SANGS RGYAS DANG CHOS DANG DGE 'DUN DANG, SDUG
BSNGAL DANG, KUN 'BYUNG DANG, 'GOG PA DANG, LAM DANG TSE 'DI DANG
TSE RABS PHA ROL RNAMS LA THE TSOM DANG, YID GNYIS SKYE BA NI
BDUD KYI LAS SO, ,GANG GI TSE RNYED PA DANG BKUR STI LA SEMS

CHAGS PA DANG, SER SNA DANG, 'DOD CHEN DANG, CHOG MI SHES PA
DANG, KHRO BA DANG, KHON DU 'DZIN PA DANG, TSUL 'CHOS PA DANG,
KHA GSAG PA SEMS 'JUG NA BDUD KYI LAS SU RIG PAR BYA'O, ,GZHAN
YANG RGYAS PAR BSHAD NA DE LA SOGS PA BDUD KYI LAS

TSAD MED PAR YOD DE, 'JAM DPAL RNAM PAR 'PHRUL PA LAS KYANG,
LHA'I BU JI TZAM DU LAS RNAMS 'BYUNG BA DE TZAM DU BDUD KYI LAS
SO, ,JI TZAM DU SMON PA DANG, JI TZAM DU LOG PAR 'DZIN PA DANG,
JI TZAM DU MCHOG TU 'DZIN PA DE TZAM DU BDUD KYI LAS SO, ,JI

TZAM DU 'DOD PA DANG, JI TZAM DU 'DU SHES PA DANG, JI TZAM DU
RLOM SEMS PA DANG, JI TZAM DU YONGS SU RTOGS PA DE TZAM DU BDUD
KYI LAS SO, ,LHA'I BU GZHAN YANG BYANG CHUB KYI SEMS LA MNGON PAR
ZHEN PA YANG BDUD KYI LAS SO, ,SBYIN PA'I SEMS LA MNGON PAR ZHEN

PA YANG BDUD KYI LAS SO, ,TSUL KHRIMS DANG, BZOD PA DANG, BRTZON
'GRUS DANG, BSAM GTAN DANG, SHES RAB KYI SEMS LA MNGON PAR ZHEN
PA YANG BDUD KYI LAS SO, ,SBYIN PA RLOM SEMS SU BYED PA DANG,
TSUL KHRIMS MCHOG TU 'DZIN PA DANG, BZOD PA

@108A *, ,'DZIN PA DANG, BRTZON 'GRUS LEN PA DANG, BSAM GTAN LA
MTSAN MA DANG, SHES RAB RGYU BA YANG BDUD KYI LAS SO, ,DGON PA LA
DGA' ZHING MOS PA'I SEMS DANG, BTANG SNYOMS SU LTUNG BA YANG BDUD
KYI LAS SO, ,'DOD PA NYUNG BA DANG, CHOG

SHES PA DANG, SBYANGS PA'I YON TAN DANG, YO BYAD BSNYUNGS PA RLOM
SEMS SU BYED PA YANG BDUD KYI LAS SO, ,BDAG NI STONG PA NYID LA
GNAS PA, BDAG NI MTSAN MA MED PA LA GNAS PA, BDAG NI SMON PA MED
PA LA GNAS PA, BDAG NI SPROS PA MED PA LA GNAS PA,

BDAG NI DE BZHIN GSHEGS PA'I BKA' SGRUB CING GNAS PA'O SNYAM DU
RLOM SEMS SU BYED CING, RNAM PAR RTOG PA YANG BDUD KYI LAS SO,
,LHA'I BU RTOG PA DANG, RNAM PAR RTOG PA DANG, YONGS SU RTOG PA
DANG, MTHONG BA DANG, THOS PA DANG, BYE BRAG PHYED PA DANG RNAM
PAR SHES PA'I GNAS

JI TZAM PA DE TZAM DU BDUD KYI LAS SO, ,LHA'I BUS SMRAS PA, 'JAM
DPAL BDUD KYI LAS GA LAS BYUNG, 'JAM DPAL GYIS SMRAS PA, LHA'I BU
BDUD KYI LAS NI BRTZON 'GRUS LAS BYUNG NGO, ,DE CI'I PHYIR ZHE
NA, LHA'I BU BRTZON PA LA BDUD GLAGS TSOL GYI, MI BRTZON

PA LA BDUD KYIS CI ZHIG BYA BAR 'GYUR, DE NYID BDUD KYI LAS YIN
NO, ,LHA'I BUS SMRAS PA, 'JAM DPAL BYANG CHUB SEMS DPA' JI LTAR
NA BRTZON PA YIN, JI LTAR NA MI BRTZON PA YIN, 'JAM DPAL GYIS
SMRAS PA, LHA'I BU JI TZAM DU GNYIS LA SBYOR BA DE TZAM DU BRTZON

PA MA YIN NO, ,DE CI'I PHYIR ZHE NA, 'JIG RTEN GNAS PA NI GNYIS
LA SBYOR BA DANG LDAN NO, ,LHA'I BU BRTZON PA ZHES BYA BA 'DI NI
SBYOR BA YANG DAG PA'I TSIG BLANG DAGS SO, ,SBYOR BA YANG DAG PA
ZHES BYA BA 'DI NI SBYOR BA MED PA'I TSIG BLA DAGS SO, ,SBYOR BA
MED PA ZHES BYA BA

'DI NI SPROS PA MED PA'I TSIG BLA DAGS SO, ,SPROS PA MED PA ZHES
BYA BA 'DI NI SBYOR BA YANG DAG PA'I TSIG BLA DVAGS SO, ,LHA'I BU
GANG NA MIG LA MI SBYOR BA DANG, GZUGS LA MI SBYOR BA 'DI NI
BYANG CHUB SEMS DPA'I SBYOR BA YANG DAG PA ZHES BYA, GANG NA RNA
BA LA MI SBYOR BA

@108B DANG; SGRA LA MI SBYOR BA DANG, SNA LA MI SBYOR BA DANG,
DRI LA MI SBYOR BA DANG, LCE LA MI SBYOR BA DANG, ROL MI SBYOR BA
DANG, LUS LA MI SBYOR BA DANG, REG BYA LA MI SBYOR BA DANG, YID
LA MI SBYOR BA DANG, CHOS LA MI SBYOR BA 'DI NI BYANG CHUB SEMS
DPA' SBYOR BA YANG DAG PA ZHES BYA'O, ,

YANG DE BZHIN DU LHA'I BU NYI SHU PO 'DI DAG NI BYANG CHUB SEMS
DPA' RNAMS KYI BDUD KYI LAS YANG DAG PHUL YIN NO, ,NYI SHU GANG
ZHE NA, 'DI LTA STE, RNAL 'BYOR SPYOD PA RNAM PAR GROL BA 'DOD
CING 'KHOR BAS SKRAG PA RNAMS LA BSNYEN PA DANG, BSTEN PA DANG,
BSNYEN BKUR

BYED PA NI BDUD KYI LAS SO, ,STONG PA NYID LA SO SOR RTOG CING
SEMS CAN YAL BAR 'DOR BA YANG BDUD KYI LAS SO, ,'DUS MA BYAS LA
SO SOR RTOG CING 'DUS MA BYAS KYI DGE BA'I RTZA BAS YONGS SU SKYO
BA YANG BDUD KYI LAS SO, ,BSAM GTAN BSKYED CING BSAM

GTAN LAS RNAM PAR MI LDOG PA TSOL BA YANG BDUD KYI LAS SO, ,CHOS
STON KYANG CHOS NYAN PA RNAMS LA SNYING RJE CHEN PO MI SKYED PA
YANG BDUD KYI LAS SO, ,YON TAN DANG LDAN PA DANG, SBYIN GNAS TSOL
BZHIN DU TSUL KHRIMS 'CHAL PA RNAMS LA KHRO BA YANG BDUD KYI

LAS SO, ,NYAN THOS DANG RANG SANGS RGYAS KYI GTAM STON CING, THEG
PA CHEN PO'I GTAM 'CHAB PA YANG BDUD KYI LAS SO, ,ZAB MO'I GTAM
'CHAB CING GTAM SNA TSOGS STON PA YANG BDUD KYI LAS SO, ,BYANG
CHUB SEMS DPA'I LAM SHES KYANG PHA ROL TU PHYIN PA'I

LAM YONGS SU MI TSOL BA YANG BDUD KYI LAS SO, ,RAB TU BRTZON PA'I
BSNGAGS PA THOB KYANG SEMS CAN MI BRTZON PA RNAMS MNGON PAR MI
SBYOR BA YANG BDUD KYI LAS SO, ,DGE BA'I RTZA BA STZOGS KYANG
BYANG CHUB KYI SEMS MNGON DU MI BYED PA YANG BDUD KYI LAS SO,
,LHAG

MTHONG GI RNAL 'BYOR DANG LDAN PAR GNAS KYANG SEMS CAN RNAMS LHAG
MTHONG DAG PAR 'DZIN DU MI 'JUG PA YANG BDUD KYI LAS SO, ,NYON
MONGS PA MA LUS PAR ZAD PA TSOL ZHING 'KHOR BA'I RGYUN GYI NYON
MONGS PA RNAMS LA SMOD PA YANG BDUD KYI LAS SO, ,SHES RAB KYIS

@109A *, ,RNAM PAR DPYOD CING, SNYING RJE CHEN PO LA DMIGS PA MI
'DZIN PA YANG BDUD KYI LAS SO, ,THABS DANG MI LDAN PAR DGE BA
SPYOD PA THAMS CAD KYANG BDUD KYI LAS SO, ,BYANG CHUB SEMS DPA'I
SDE SNOD MI TSOL GYI 'JIG RTEN RGYA NGA PHAN PA'I GSANG TSIG
'DZIN PA YANG

BDUD KYI LAS SO, ,MANG DU THOS KYANG GZHAN GYI SHES KYIS DOGS TE,
CHOS LA SLOB DPON GYI DPE MKHYUD BYED PA YANG BDUD KYI LAS SO,
,'JIG RTEN PA'I DGOS PA'I ZHAL TA BYED CING MANG DU THOS PA MI
TSOL BA YANG BDUD KYI LAS SO, ,BYANG CHUB SEMS DPA' CHOS SMRA BA

THEG PA CHEN PO LA YANG DAG PAR ZHUGS PA SKAL BA MNYAM PA RNAMS
LA MI BSTEN, MI BSNYEN, BSNYEN BKUR MI BYED KYI NYAN THOS DANG
RANG SANGS RGYAS KYI THEG PA LA YANG DAG PAR ZHUGS PA SKAL BA MI
MNYAM PA LA DGA' BA YANG BDUD KYI LAS SO, ,GANG GI TSE BRGYA BYIN
NAM,

TSANGS PA'AM, 'JIG RTEN SKYONG BA'AM, RGYAL PO'AM, TSONG DPON
NAM, KHYIM BDAG GI LONGS SPYOD DANG, NOR DANG, RIN PO CHE DANG,
DBANG PHYUG GI CHE BA NYID DU GYUR PA DE'I TSE CHOS KYI CHE BA
NYID DANG LDAN PA RNAMS LA MI BSTEN, MI BSNYEN, BSNYEN BKUR MI
BYED PA 'DI DAG

NI LHA'I BU BYANG CHUB SEMS DPA' RNAMS KYI BDUD KYI LAS YANG DAG
PHUL NYI SHU'O ZHES BYA BA LA SOGS PA GSUNGS TE, SHES RAB KYI PHA
ROL TU PHYIN PA STONG PHRAG BRGYA PA LA SOGS PA MDO DE DANG DE
DAG GI NANG NAS GSUNGS PA'I BDUD KYI LAS RNAMS LA YANG BYA BAR
RIG PAR BYA'O, ,BDAG

DANG SEMS CAN DANG SROG DANG GSO BA ZHES BYA BA LA SOGS PAS BDAG
TU 'DZIN PA LA MNGON PAR CHAGS PA DANG MA 'DRES PA BSTAN TE BDAG
LA SOGS PA THAMS CAD KYANG BDAG TU 'DOD PA'I RNAM GRANGS TE, DE
DAG KYANG BDAG CAN RTAG PAR SMRA BA DANG, GZHUNG GCIG MOD KYI

GRUB PA'I MTHA' THA DAD PA LAS MTSAN NYID MI MTHUN PA TZAM GYIS
PHYE STE, MING SO SOR BTAGS NAS GZHAG PA'O, ,'DZIN PA LA MNGON
PAR ZHEN ZHES BYA BA'I SGRA BDAG DANG SEMS CAN LA SOGS PA'I TSIG
RE RE DANG YANG SBYAR TE, BDAG TU 'DZIN PA LA MNGON PAR ZHEN ZHES
BYA BA

@109B DANG; SEMS CAN DU 'DZIN PA LA MNGON PAR ZHEN ZHES BYA BA LA
SOGS PAR SBYAR RO, ,BDAG LA SOGS PA 'DI DAG GI KHYAD PAR NI SNGAR
BSHAD PAR ZAD DO, ,'DZIN PA LA MNGON PAR ZHEN PA THAMS CAD KYI
BAR DANG LHAN CIG MI GNAS SO ZHES BYA BA'I BDAG TU 'DZIN PA GONG
DU SMOS PA RNAMS

DANG LHAN CIG MI GNAS PAR YANG MA ZAD KYI, GZHAN YANG BDAG TU
'DZIN PA DBANG PHYUG DANG, GTZO BO DANG, DUS LA SOGS PA YOD PAR
SEMS PA RNAMS DANG LHAN CIG MI GNAS SO ZHES BYA BA'I DON TO, ,LAS
KYI SGRIB PA DANG CHOS KYI SGRIB PA DANG ZHES BYA BA LA SOGS PAS
BAG

CHAGS KYI MTSAMS SBYOR BA SGRIB PA RNAMS DANG MA 'DRES PA BSTAN
TE, LAS KYI SGRAB PA NI TSE 'DI NYID LA MTSAMS MED PA LNGA'I LAS
BYAS PAS LAS DES TSE DE LA BDEN PA MTHONG BA LA BAR DU GCOD PA NI
LAS KYI SGRIB PA'O, ,CHOS LA SER SNA BYED CING MOS PA BZLOG PA LA
SOGS PA CHOS

THOS PA'I BAR DU GCOD PA'I LAS RNAMS BYAS PAS TSE RABS DE DANG DE
DAG TU DGE BA'I BSHES GNYEN LA SOGS PA DANG MI LDAN ZHING CHOS
THOS PAR MI 'GYUR BA NI CHOS KYI SGRIB PA ZHES BYA'O, ,'DOD CHAGS
LA SOGS PA NYON MONGS PA SHAS CHE BAS 'PHAGS PA'I LAM BSGRUB PAR

MI NUS PA NI NYON MONGS PA'I SGRIB PA'O, ,'JIG TSOGS DANG MTHAR
'DZIN PAR LTA BA LA SOGS PA LTA BA LNGA RNAMS NI LTA BA'I SGRIB
PA ZHES BYA'O, ,SEMS CAN DMYAL BA DANG DUD 'GRO'I SKYE GNAS LA
SOGS PA NGAN SONG GSUM GYI 'GRO BA DAG TU SKYES NAS BDEN PA
MTHONG BAR MI

'GYUR BA NI 'GRO BA'I SGRIB PA ZHES BYA'O, ,TSE SNGA MA LA SDIG
PA MI DGE BA'I LAS BYAS PA'I RNAM PAR SMIN PAS LHA DANG MIR SKYAS
KYANG RNAM PAR SMIN PA DES BSGRIBS PAS BDEN PA MI MTHONG BA NI
RNAM PAR SMIN PA'I SGRIB PA ZHES BYA'O, ,JI TZAM DU SHES PAR BYA
BA BAR

DU GCOD PA PHUNG PO DANG KHAMS DANG SKYE MCHED LA SOGS PA LA
MNGON PAR CHAGS PA'I BAG CHAGS NYON MONGS PA CAN MA YIN PA'I MA
RIG PA'I SHES PA'I SGRIB PA'O, ,BAG CHAGS DE DAG GIS MTSAMS SBYOR
BAS NA, BAG CHAGS DANG MTSAMS SBYOR BA STE,

@110A *, ,DE'I DBANG GIS GCIG NAS GCIG TU TSE LEN PAR BYED PAS
SO, ,RTOG PA DANG RNAM PAR RTOG PA DANG YONGS SU RTOG PA ZHES BYA
BA LA SOGS PAS MDUD PA DANG SGRO BTAGS PA RNAMS DANG MA 'DRES PA
BSTAN TE, RTOG PA DANG, RNAM PAR RTOG PA DANG, YONGS SU RTOG PA

GSUM NI MDUD PA ZHES BYA STE, BYANG CHUB SEMS DPA'I 'CHING BA NI
RNAM PAR RTOG PA SNA TSOGS YIN PA'I PHYIR RO, ,MTSAN MA DANG
DMIGS PA LA SOGS TE, LHAG MA RNAMS NI SGRO BTAGS PA ZHES BYA STE,
MTSAN MA LA SOGS PA'I RNAM PAR CHOS RNAMS BSKYED PA'I PHYIR RO,
,DE LA

MIG DANG RNA PA LA SOGS PA NANG GI DNGOS PO RNAMS LA YOD PA'AM
MED PAR 'DZIN PA NI RTOG PA'O, ,GZUGS DANG SGRA LA SOGS PA PHYI'I
YUL RNAMS LA YOD PA DANG MED PAR 'DZIN PA NI RNAM PAR RTOG PA'O,
,PHYI DANG NANG GI DNGOS PO GNYI GA LA YOD PA DANG MED PAR 'DZIN
PA

NI YONGS SU RTOG PA'O, ,YANG NA NYAN THOS KYI THEG PA LA MNGON
PAR CHAGS SHING RTOG PA NI RTOG PA ZHES BYA'O, ,RANG SANGS RGYAS
KYI THEG PA LA MNGON PAR CHAGS PA NI RNAM PAR RTOG PA'O, ,THEG PA
BLA NA MED PA LA MNGON PAR CHAGS PA NI YONGS SU RTOG PA'O, ,YANG
NA RTOG

GE BA RNAMS NI DNGOS PO LA TSAD MA RNAM PA GSUM GYIS 'JAL TE,
MNGON SUM DANG RJES SU DPAG PA DANG LUNG GI TSAD MA'O, ,DE LA
MNGON SUM GYI TSAD MAS DNGOS PO LA 'JAL BA NI RTOG PA'O, ,RJES SU
DPAG PA'I TSAD MAS DNGOS PO 'JAL BA NI RNAM PAR RTOG PA'O, ,LUNG

GI TSAD MAS DNGOS PO 'JAL BA NI YONGS SU RTOG PA'O, ,SNGON PO
DANG, SER PO DANG, MYA NGAN LAS 'DAS PA DANG, 'KHOR BA ZHES BYA
BA DAG NI MTSAN MA'O, ,GZUGS DANG, SGRA DANG, DRI DANG, ROL SOGS
PA YUL RNAMS NI DMIGS PA'O, ,MTHONG BA NI MIG GIS

SO; ,THOS PA NI RNA BAS SO, ,BYE BRAG PHYED PA NA YID KYIS SO,
,RNAM PAR RIG PA NI RNAM PAR SHES PA LHAG MA RNAMS KYIS SO, ,YANG
NA MTHONG BA LA SOGS PAS NI SNGAR BSHAD PA BZHIN NO, ,MDUD PA
DANG SGRO BTAGS PA THAMS CAD KYI BAR DANG LHAN CIG MI GNAS ZHES
BYA BA

@110B NI MDUD PA DANG SGRO BTAGS PA GONG MA RNAMS DANG LHAN CIG
MI GNAS PAR YANG MA ZAD KYI GZHAN YANG BYANG CHUB SEMS DPA'I
'CHING BAR 'GYUR BA DANG, DNGOS PO LA SGRO 'DOGS PA GZHAN DAG
DANG YANG LHAN CIG MI GNAS PAR STON TO, ,BDAG DANG RTAG CES BYA
BA LA SOGS PAS

NI PHYIN CI LOG DANG MA 'DRES PAR BSTAN TO, ,SEMS CAN GYI SEMS
KYI SPYOD PA BRGYAD KHRI BZHI STONG DANG LHAN CIG MI GNAS PA ZHES
BYA BA LA SOGS PA MI MTHUN PA'I PHYOGS DANG GNYEN PO DANG MA
'DRES PA BSTAN TE, SEMS CAN GYI SEMS KYI SPYOD PA BRGYAD KHRI
BZHI STONG NI MI

MTHUN PA'I PHYOGS SO, ,CHOS KYI PHUNG PO BRGYAD KHRI BZHI STONG
NI GNYEN PO'I PHYOGS TE, LHAG MA RNAMS LA YANG DE BZHIN DU SBYAR
RO, ,DE LA SEMS CAN 'DOD CHAGS LA SPYOD PA NYI KHRI CHIG STONG
DANG, ZHE SDANG LA SPYOD PA NYI KHRI CHIG STONG DANG, GTI MUG LA
SPYOD PA NYI KHRI CHIG

STONG DANG, CHA MNYAM PA LA SPYOD PA NYI KHRI CHIG STONG STE, DE
LTAR BRGYAD KHRI BZHI STONG NGO, ,DE LA 'DOD CHAGS KYI GNYEN PO
CHOS KYI PHUNG PO NYI KHRI CHIG STONG, ZHE SDANG GI GNYEN PO CHOS
KYI PHUNG PO NYI KHRI CHIG STONG, GTI MUG GI GNYEN PO CHOS KYI
PHUNG PO NYI KHRI CHIG STONG, CHA MNYAM

PA'I GNYEN PO CHOS KYI PHUNG PO NYI KHRI CHIG STONG STE, DE LTAR
NA CHOS KYI PHUNG PO BRGYAD KHRI BZHI STONG DANG, ,DE LA NYE BAR
BLANGS PA'I DNGOS PO GTER DANG, 'BRU LA SOGS PA MI GTONG BA NI
SER SNA'O, ,DE LAS BZLOG NA GTONG BA'O, ,SROG GCOD PA DANG, MA
BYIN PAR LEN PA

DANG; 'DOD PA LOG PAR G-YEM PA LA SOGS PA NI MI DGE BA'I LAS LA
ZHUGS PA NI 'CHAL BA'I TSUL KHRIMS CAN YIN LA, SROG GCOD PA LA
SOGS PA LAS PHYIR LOG PA NI TSUL KHRIMS SO, ,SEMS CAN RNAMS LA
RDEG PA DANG, 'CHING BA LA SOGS PAS 'TSE BAR SEMS

PA NI GNOD SEMS SO, ,RDEG PA DANG 'CHING BA LA SOGS PAS SEMS CAN
LA MI 'TSE ZHING GNOD PAR BYAS KYANG SLAR GNOD PAR MI BYED PA NI
BZOD PA'O, ,DGE BA'I PHYOGS LA SEMS MI SPRO ZHING MI 'JUG PA NI
LE LO STE, DE LAS BZLOG NA BRTZON 'GRUS SO, ,PHYI'I YUL RNAMS LA

@111A *, ,SEMS 'PHROS PA NI RNAM PAR G-YENG BA'O, ,DMIGS PA'I
DNGOS PO LA SEMS RTZE GCIG PA NI BSAM GTAN NO, ,CHOS KYI MTSAN
NYID LA PHYIN CI LOG TU CHAGS SHING 'DZIN PA NI 'CHAL PA'I SHES
RAB BO, ,CHOS KYI MTSAN NYID LA PHYIN CI MA LOG PAR 'BYED PAR

BYED PA NI SHES RAB BO, ,NGES PA DANG MA NGES PA ZHES BYA BA LA
SOGS PA LA RIGS RNAM PA LNGA STE, NYAN THOS KYI RIGS CAN DANG,
RANG SANGS RGYAS KYI RIGS CAN DANG, THEG PA CHEN PO'I RIGS CAN
DANG, RIGS MA NGES PA DANG, RIGS MED PA'O, ,DE LA RIGS MED PA'I
GANG

ZAG RNAMS NI NGES PA STE, DE DAG TU THAMS CAD DU 'KHOR BAR GNAS
PAR GDON MI ZA BA'I PHYIR RO, ,THEG PA GSUM DU NGES PA'I RIGS CAN
NI MA NGES PA STE, DGE BA'I BSHES GNYEN GYI RKYEN GYIS MYA NGAN
LAS 'DAS PAR YANG 'GYUR BAS NA KHAMS GSUM DU GNAS PAR NGES PA

MED PA'I PHYIR RO, ,YANG NA RIGS CAN RNAM PA GSUM NI NGES PA STE,
RANG RANG GI THEG PA LA BRTEN NAS 'BRAS BU THOB PAR GDON MI ZA
BA'I PHYIR RO, ,MA NGES PA'I RIGS CAN NI MA NGES PA STE, DGE BA'I
BSHES GNYEN GYI RKYEN GYIS THEG PA GAR BTZUD PAR 'JUG CING, DGE

BA'I BSHES GNYEN DANG MA PHRAD NA, MYA NGAN LAS 'DAS PAR 'GYUR
BAR CHAD PA MED PA'I PHYIR RO, ,YANG DAG PA'I LTA BA LA ZHUGS
PA'I GANG ZAG RNAMS NI YANG DAG PA ZHES BYA STE, LAS DANG LAS KYI
'BRAS BU DANG, DKON MCHOG DANG BDEN PA LA SOGS PA YOD PAR LTA BAS
SO, ,

LOG PAR LTA BA LA ZHEN PA'I GANG ZAG NI LOG PA ZHES BYA STE, LAS
DANG LAS KYI 'BRAS BU DANG, BDEN PA DANG, DKON MCHOG LA SOGS PA
MED PAR 'DOD PA'I PHYIR RO, ,YANG NA BCOM LDAN 'DAS KYIS TSOGS
RNAM PA GSUM GSUNGS TE, YANG DAG PA NYID DU NGES PA'I TSOGS DANG,

LOG BA NYID DU NGES PA'I TSOGS DANG, MA NGES PA'I TSOGS SO, ,DE
LA YANG DAG PA NYID DU NGES PA'I TSOGS NI 'PHAGS PA RNAMS TE,
GANG 'DOD CHAGS MA LUS PAR SPANGS PA DANG, ZHE SDANG MA LUS PAR
SBANGS PA DANG, GTI MUG MA LUS PAR SPANGS PA STE, DE DAG NI NYON

@111B MONGS PA ZAD PAR NGES PA NA, YANG DAG PAR NGES PA ZHES
BYA'O, ,DE LA LOG PAR NGES PA NI MTSAMS MED PA BYED PA'I GANG ZAG
RNAMS TE, DE DAG NI NGAN SONG GSUM DU SKYE BAR NGES PA'I PHYIR
LOG PAR NGES PA ZHES BYA'O, ,NGES PA LAS GZHAN PA RNAMS NI MA
NGES PA ZHES BYA STE, RKYEN LA

LTOS NAS GAL TE NA NYON MONGS PA SBONG BAR BYED LA, GAL TE NA
MTSAMS MED PA'I LAS KYANG BYED PA'I PHYIR RO, ,CHOS DE DAG NYID
'BRAS BU YID DU 'ONG BA DANG, YID DU MI 'ONG BA SKYED PA'I BYE
BRAG GIS RNAM PA GNYIS SU GZHAG STE, DGE BA DANG MI DGE BA'O, ,DE
LA 'BRAS BU

YID DU 'ONG BA NI LHA DANG MI LA SOGS PA BDE 'GRO RNAMS SO, ,DE
SKYED BA NI DGE BA ZHES BYA STE, SROG MI GCOD PA DANG, MA BYIN
PAR MI LEN PA LA SOGS PA DGE BA BCU'I LAS KYI LAM RNAMS SO,
,'BRAS BU YID DU MI 'ONG BA NI SEMS CAN DMYAL BA DANG DUD 'GRO LA
SOGS

PA'O; ,DE SKYED PAR BYED PA NI MI DGE BA ZHES BYA STE, SROG GCOD
PA LA SOGS PA MI DGE BA BCU'I LAS KYI LAM RNAMS SO, ,CHOS DE DAG
KYANG GLENG DU MI RUNG BA DANG, GLENG DU RUNG BA'I SGO NAS GNYIS
SU GZHAG STE, KHA NA MA THO BA DANG BCAS PA DANG, KHA NA MA THO
BA MED PA'O,,

DE LA DAM PA RNAMS KYIS GLENG ZHING BSNYAD DU MI RUNG BA NI KHA
NA MA THO BA DANG BCAS PA ZHES BYA STE, SROG GCOD PA LA SOGS PA
MI DGE BA'I LAS NYID DO, ,DAM PA RNAMS KYI NANG DU GLENG ZHING
BSNYAD DU RUNG BA NI KHA NA MA THO BA MED PA STE, SROG GCOD PA
LAS PHYIR LOG PA LA SOGS PA DGE BA

BCU'I LAS KYI LAM DANG, DAD PA DANG, GTONG BA DANG, TSUL KHRIMS
LA SOGS PA'O, ,CHOS DE DAG KYANG KHAMS GSUM DU 'BYUNG BAR BYED PA
DANG, MI BYED PA'I BYE BRAG GIS RNAM PA GNYIS SU GZHAG STE, ZAG
PA DANG BCAS PA DANG, ZAG PA MED PA'O, ,DE LA KHAMS ,

GSUM DU 'BYUNG BAR BYED PA'I CHOS RNAMS NI ZAG PA DANG BCAS PA
ZHES BYA STE, KHAMS GSUM DU SKYE BA'I RGYU BYED PA'O, ,DE LA ZAG
PA NI 'DOD CHAGS LA SOGS PA'I NYON MONGS PA LA BYA STE, DE DANG
BCAS PAS ZAG PA BCAS PA'O, ,KHAMS GSUM DU 'BYUNG BAR MI BYED PA'I

@112A *, ,CHOS DE DAG NI ZAG PA MED PA STE, 'PHAGS PA'I LAM LA
SOGS PA'O, ,CHOS DE DAG NYID RGYU RKYEN GYIS BSKYED PA DANG, MA
BSKYED PA'I BYE BRAG GIS RNAM PA GNYIS SU GZHAG STE, 'DUS BYAS
DANG 'DUS MA BYAS SO, ,DE LA GANG RGYU DANG RKYEN GYIS BSKYED PA
RNAMS NI

'DUS BYAS ZHES BYA'O, ,GANG RGYU DANG RKYEN GYIS MA BSKYED PA NI
'DUS MA BYAS ZHES BYA STE, DE BZHIN NYID DANG MYA NGAN LAS 'DAS
PA LA SOGS PA'O, ,CHOS DE DAG NYID 'JIG RTEN GYIS 'DRIS PAR BYAS
PA DANG, MA BYAS PA'I BYE BRAG GIS RNAM PA GNYIS SU GZHAG STE,
'JIG RTEN

PA DANG 'JIG RTEN LAS 'DAS PA'O, ,DE LA 'JIG RTEN PA RNAMS KYIS
'DRIS PAR BYAS PA NI 'JIG RTEN PA STE, NYE BAR LEN PA'I PHUNG PO
LNGA LA SOGS PA 'KHOR BAR GTOGS PA'I CHOS THAMS CAD DO, ,'JIG
RTEN PA RNAMS KYIS 'DRIS PAR MA BYAS PA NI, 'JIG RTEN LAS

'DAS PA ZHES BYA STE, GANG ZAG DANG CHOS LA BDAG MED PA'I DE
BZHIN NYID RNAM PAR DAG PA DANG, RNAM PAR MI RTOG PA'I YE SHES
DANG, DAG PA'I 'JIG RTEN PA'I YE SHES LA SOGS PA'O, ,CHOS DE DAG
NYID DAM PA DANG, DAM PA MA YIN PA'I SGO NAS RNAM PA GNYIS SU

GZHAG STE, BZANG PO DANG NGAN PA'O, ,DE LA GANG DAM PA RNAMS NI
BZANG PO ZHES BYA STE, NYON MONGS PA'I PHYOGS SU GYUR BA SPANGS
PAS NA 'JIG RTEN LAS 'DAS PA'I CHOS RNAMS LA BYA'O, ,DE LA CHOS
GANG DAM PA MA YIN PA RNAMS NI NGAN PA ZHES BYA STE, 'JIG RTEN
PAR

GTOGS PA'I CHOS RNAMS SO, ,CHOS DE DAG NYID NAG PO'I PHYOGS DANG,
DKAR PO'I PHYOGS KYI BYE BRAG GIS RNAM PA GNYIS SU GZHAG STE, KUN
NAS NYON MONGS PA DANG RNAM PAR BYANG BA'O, ,DE LA NAG PO'I
PHYOGS NI KUN NAS NYON MONGS PA ZHES BYA STE, 'DOD CHAGS LA

SOGS PA'O, ,DKAR PO'I PHYOGS NI RNAM PAR BYANG BA STE, BYANG CHUB
KYI PHYOGS DANG, SA DANG, PHA ROL TU PHYIN PA LA SOGS PA'O, ,CHOS
DE DAG NYID SDUG BSNGAL GYI GZHI DANG, BDE BA'I GZHI'I BYE BRAG
GIS RNAM PA GNYIS SU GZHAG STE, 'KHOR BA DANG MYA NGAN LAS 'DAS

@112B PA'O; ,DE LA CHOS GANG SDUG BSNGAL GYI GZHIR GYUR PA RNAMS
NI, ,'KHOR BA ZHES BYA STE, 'DI LTAR 'KHOR BA ZHES BYA BA NI SDUG
BSNGAL GSUM DANG BRGYAD LA SOGS PA SDUG BSNGAL DPAG TU MED PA'I
RTEN DU GYUR PA'I PHYIR RO, ,BDE BA'I GZHIR GYUR PA NI MYA NGAN
LAS 'DAS PA STE, MYA NGAN

LAS 'DAS PA NI 'JIG RTEN DANG, 'JIG RTEN LAS 'DAS PA'I BDE BA
THAMS CAD DANG LDAN PA'I PHYIR RO, ,THEG PA THA DAD PA DANG SEMS
CAN THA DAD PA DANG ZHES BYA BA LA SOGS PAS THA DAD PA THAMS CAD
DANG MA 'DRES PA BSTAN TE, DE LA NYAN THOS KYI THEG PA ZHE 'AM,
RANG SANGS

RGYAS KYI THEG PA ZHE 'AM, THEG PA CHEN PO ZHES BYA BA LA SOGS PA
NI THEG PA THA DAD PA'O, ,LHA ZHE 'AM, MI ZHE 'AM, BUD MED CES
BYA BA LA SOGS PA NI SEMS CAN THA DAD PA'O, ,DGA' BA CAN GYI
SANGS RGYAS KYI ZHING ZHE 'AM, PADMO CAN GYI SANGS RGYAS KYI
ZHING ZHES BYA BA LA

SOGS PAS NI, ZHING THA DAD PA'O, ,'OD DPAG MED CI'AM, MI 'KHRUGS
PA ZHE 'AM, SH'AKYA THUB PA ZHES BYA BA LA SOGS PA NI SANGS RGYAS
THA DAD PA'O, ,SA BCU ZHE 'AM, SDONG BOS BRGYAN PA ZHE 'AM, LANG
KAR GSHEGS PA ZHES BYA BA NI CHOS THA DAD PA'O, ,'DI NI NYAN THOS
KYI DGE

'DUN; 'DI NI RANG SANGS RGYAS KYI DGE 'DUN, 'DI NI BYANG CHUB
SEMS DPA'I DGE 'DUN ZHE'AM, 'DI NI SEMS DANG PO BSKYED PA'I BYANG
CHUB SEMS DPA', 'DI NI MOS PAS SPYOD PA'I BYANG CHUB SEMS DPA',
'DI NI MTHONG BA'I LAM LA ZHUGS PA'I BYANG CHUB SEMS DPA' ZHES
BYA BA

LA SOGS PAS NI DGE 'DUN THA DAD PA'O, ,MI SHES PA DANG SHES PA
DANG ZHES BYA BA LA SOGS PAS MTSAN MA YID LA BYED PA RNAMS DANG
MA 'DRES PA BSTAN TE, DE LA MI SHES PA NI MA RIG PA STE, RTAG PA
DANG, GTZANG BA DANG, BDAG DANG, BDE BAR 'DZIN PA'O, ,SHES PA NI
RIG PA

STE; MI RTAG PA DANG, BDAG MED PA DANG, MI GTZANG BA DANG, SDUG
BSNGAL BAR 'DZIN PA'O, ,RNAM PA SNA TSOGS SU SHES PA NI RNAM PAR
SHES PA STE, GZUGS SU SHES PA DANG, SGRAR SHES PA NAS CHOS SU
SHES PA'I BAR DU YIN PAS MIG LA SOGS PA'I RNAM PAR SHES PA

@113A *, ,RNAMS SO, ,BRJOD DU YOD CING BSAM DU YOD PA RNAMS NI
KUN RDZOB BO, ,DE LAS BZLOG PA NI DON DAM PA STE, BRJOD PA DANG
BSAM PAS THOG TU MI PHEBS PA'O, ,MTSAN MA YID LA BYED PA THAMS
CAD KYI BAR DANG LHAN CIG TU MI GNAS ZHES BYA BA NI MTSAN MA YID

LA BYED PA GONG DU BSHAD PA DE RNAMS DANG LHAN CIG MI GNAS PAR MA
ZAD KYI, GZHAN YANG YOD PA DANG, MED PA ZHES BYA BA DANG, RTAG PA
DANG MI RTAG PA LA SOGS PA'I MTSAN MA RNAMS YID LA BYED PA DANG
YANG LHAN CIG MI GNAS SO ZHES BYA BA'I DON TO, ,SHES RAB NI RGYU
BA MED

PA LUS MED PA ZHES BYA BA LA SOGS PAS GONG DU SMOS PA LTA BU'I
TSUL GYIS MTSAN MA THAMS CAD SPANGS PA'I RANG BZHIN CIS KYANG MA
GOS PAR RNAM PAR MI RTOG PA'I RANG BZHIN NYID BSTAN TE, GONG DU
SMOS PA'I SHES RAB NI ZHES BYA BA'I THA TSIG GO, ,GANG RGYU BA
MED PA'I ZHES BYA BA

LA GZUNG BA DANG 'DZIN PA'I MTSAN MAR 'DU SHES PA NI RGYU BA'O,
,SHES RAB DES GZUNG BA DANG 'DZIN PAR 'DU SHES PA THAMS CAD
SPANGS PAS GZUNG BA DANG 'DZIN PA'I MTSAN MAR 'DU SHES PA'I RGYU
MED PAS NA RGYU BA MED PA ZHES BYA'O, ,CHOS GZHAN GYI GZHI DANG
RTEN KYANG MA YIN

LA; GZHAN LA YANG MI RTEN PAS NA LUS MED PA'O, ,KUN RDZOB TU SHES
RAB KYI MTSAN NYID CHOS RAB TU RNAM PAR 'BYED PA LTA BU YANG MA
YIN ZHING, DE LTA BUR YANG MI GNAS PAS NA, MTSAN NYID MED PA'O,
,SHES RAB KYI YUL RNAM PA BRGYAD PO 'OG NAS BSHAD PA LA SOGS

PA GANG LA YANG MTSAN MAR MI 'DZIN PAS NA MTSAN MA MED PA'O,
,SHES RAB KYI RANG BZHIN RGYAS PAR BSHAD NAS BSDUS TE BSTAN PA'I
PHYIR, DE NI MTSAN MA DANG YID LA BYED PA THAMS CAD DANG ZHES BYA
BA LA SOGS PA SMOS TE, MTSAN MA THAMS CAD SPANGS PA RNAM PAR MI
RTOG

PA'I RANG BZHIN GYI SHES RAB DE NI ZHES BYA BA'I DON TO, ,LHAN
CIG MI GNAS PA'I SGRA THAMS CAD DANG YANG SBYAR TE, MTSAN MA YID
LA BYED PA THAMS CAD DANG LHAN CIG MI GNAS, SEMS DANG LHAN CIG MI
GNAS, YID DANG LHAN CIG MI GNAS ZHES BYA BA'I DON TO, ,DE LA ZAG

@113B PA DANG BCAS PA DANG ZAG PA MED PA'I MTSAN NYID DU YID LA
BYED PA THAMS CAD DANG MA 'DRES PAS NA MTSAN MA YID LA BYED PA
THAMS CAD DANG LHAN CIG MI GNAS PA ZHES BYA'O, ,DGE BA DANG MI
DGE BA'I BAG CHAGS RNAM PA SNA TSOGS BSAGS PA RNAM PAR SMIN PA'I
'BRAS BU LEN PAR BYED PA'I

KUN GZHI RNAM PAR SHES PA DANG MA 'DRES PAS NA SEMS DANG LHAN CIG
MI GNAS PA ZHES BYA'O, ,NGA DANG NGA'I ZHES RLOM SEMS PA BDAG
RGYAL BA DANG, BDAG LAS CHAGS PA LA SOGS PA NYON MONGS PA BZHI
DANG LHAN CIG MI GNAS PA'I NYON MONGS PA'I YID DANG MA 'BAGS PAS
NA, YID DANG

LHAN CIG MI GNAS PA ZHES BYA'O, ,GZUGS LA SOGS PA'I YUL RNAMS LA
DMIGS PAR BYED PA, KUN GZHI RNAM PAR SHES PA LA BRTEN PA'I MIG LA
SOGS PA 'JUG PA'I RNAM PAR SHES PA DANG MA 'DRES PAS NA RNAM PAR
SHES PA DANG LHAN CIG MI GNAS PA ZHES BYA'O, ,GNAS

NI MIG GI RNAM PAR SHES PA'I RTEN MIG GI DBANG PO NAS YID KYI
RNAM PAR SHES PA'I RTEN YID KYI DBANG PO'I BAR DU DBANG BO RNAMS
SO, ,DBANG BO DE RNAMS LA MI RTEN PAS NA GNAS DANG LHAN CIG MI
GNAS SO, ,MING NI GZUGS DANG SGRA DANG DRI DANG RO ZHES BYA BA
DANG, MIG DANG

RNA BA ZHES BYA BA DANG, 'KHOR BA DANG MYA NGAN LAS 'DAS PA ZHES
BYA BA DANG, LHA SBYIN DANG MCHOD SBYIN LA SOGS PA THA SNYAD DU
BTAGS PA STE, DE DAG DANG MA 'BAGS PAS NA MING DANG LHAN CIG MI
GNAS PA'O, ,GZUGS DANG SGRA LA SOGS PA DMIGS PA'I YUL RNAMS NI
MTSAN MA

ZHES BYA STE, DE DAG DANG MA 'DRES PAS NA MTSAN MA DANG LHAN CIG
MI GNAS PA'O, ,CHOS CAN DANG CHOS NYID DANG, KUN RDZOB DANG DON
DAM PA DANG, ZAG PA DANG BCAS PA DANG ZAG PA MED PA DANG, 'DUS
BYAS DANG 'DUS MA BYAS RNAMS DE BZHIN NYID DANG GZHAN PAR 'DOD PA
NI

GCIG PA DANG THA DAD PA STE, DE LTA BU'I SPROS PA DANG MA 'DRES
PAS NA GCIG PA DANG THA DAD PA DANG LHAN CIG MI GNAS PA ZHES
BYA'O, ,DE LTAR SHES RAB KYI RANG BZHIN BSHAD NAS, DE'I YUL BSTAN
PA'I PHYIR, DE LA SHES RAB KYI YUL GANG ZHE NA ZHES BYA BA LA
SOGS PA SMOS SO, ,

@114A *, ,DE LA ZHES BYA BA'I DON NI GZHAN LAS DGAR BA 'AM, MGO
DRANG BAR LTA'O, ,SHES RAB KYI YUL GANG ZHE NA ZHES BYA BA NI
DRIS PA STE, SHES RAB KYIS DMIGS PAR BYA BA 'AM, SHES RAB KYIS
KHONG DU CHUD PAR BYA BA'I DNGOS PO GANG ZHE NA ZHES BYA BA'I DON
TO, ,

DRIS PA LAN GDAB PA'I PHYIR, 'DI LTA STE CHOS BRGYAD LA MKHAS
PA'O ZHES BYA BA SMOS TE, 'DI LTA STE ZHES BYA BA NI, TSIG MGO
DRANG BA DANG, TSIG GI RGYAN DU BYA BA'O, ,CHOS BRGYAD KHONG DU
CHUD CING RTOGS PA NI CHOS BRGYAD LA MKHAS PA STE, ,DE BAS NA
CHOS BRGYAD NI SHES RAB

KYI YUL LO, ,DE'ANG BSTAN PA DANG BSHAD PA LTA BUR RIG PAR BYA'O,
,DE LA BSTAN PA LAS BRTZAMS NA, CHOS BRGYAD LA MKHAS PA GANG ZHE
NA, 'DI LTA STE, PHUNG BO LA MKHAS PA DANG, KHAMS LA MKHAS PA
DANG ZHES BYA BA LA SOGS PA SMOS SO, ,BSHAD PA LAS BRTZAMS

NAS GSUNGS PA, DE LA BYANG CHUB SEMS DPA'I PHUNG BO LA MKHAS PA
GANG ZHE NA ZHES BYA BA LA SOGS PA'O, ,YANG NA GRANGS DANG MING
DANG DPE DANG, RAB TU DBYE BA BSTAN PA'I PHYIR, DE LA SHES RAB
KYI YUL GANG ZHE NA ZHES BYA BA LA SOGS PA SMOS SO, ,'DI LTA STE
CHOS BRGYAD LA

MKHAS PA'O ZHES BYA BAS NI GRANGS BSTAN TO, ,CHOS BRGYAD LA MKHAS
PA GANG ZHE NA, 'DI LTA STE, PHUNG BO LA MKHAS PA ZHES BYA BA LA
SOGS PAS MING BSTAN TO, ,DE LA BYANG CHUB SEMS DPA'I PHUNG PO LA
MKHAS PA GANG ZHE NA, 'DI PHUNG PO RNAMS KYI DPER BYA BA BSTAN PA
STE,

DBU BA RDOS PA BSTAN PA DANG ZHES BYA BA LA SOGS PAS DPE BSTAN
TO, ,DE CI'I PHYIR ZHE NA GZUGS NI DBU BA RDOS PA LTA BU STE ZHES
BYA BA LA SOGS PAS NI RAB TU DBYE BA BSTAN TO, ,DE LA ZHES BYA BA
NI DGAR BA'I TSIG STE, MKHAS PA RNAM PA BRGYAD POS BKAR TE, PHUNG
PO LA

MKHAS PA DE BSTAN PAR 'DOD PA'O, ,DE LA PHUNG PO'I DON NI GANG
CUNG ZAD GZUGS 'DAS PA DANG, MA 'ONGS PA DANG, DA LTAR GYI DANG,
NANG GI DANG, PHYI'I DANG, RAGS PA DANG, PHRA BA DANG, NGAN PA
DANG, BZANG BO DANG, NYE BA DANG RING BA DE DAG THAMS CAD GCIG TU
BSDUS

@114B NAS BSTAN PA NI PHUNG BO ZHES BYA'O, ,PHUNG BO DE LA MKHAS
PA NI PHUNG BO LA MKHAS PA STE, PHUNG BO'I MTSAN NYID DANG RANG
BZHIN GANG YIN PA RTOGS PA'O, ,JI LTAR PHUNG PO'I MTSAN NYID
RTOGS PAR 'GYUR ZHE NA, DE BSTAN PA'I PHYIR GSUNGS PA, GANG PHUNG
PO RNAMS KYI DPER BYA BA

BSTAN PA STE, DBU BA RDOS PA BSTAN PA DANG ZHES BYA BA LA SOGS
PA'O, ,'DI ZHES BYA BA NI DPE RNAMS LA SNYEGS SO, ,PHUNG PO'I
RANG BZHIN GANG YIN PA DE DANG MTHUN PA'I DPER GZHAG PA NI PHUNG
PO RNAMS KYI DPER BYA BA BSTAN PA ZHES BYA STE, DPE YANG DBU BA
RDOS

PA BSTAN PA LA SOGS PA RNAM PA BCU'O, ,DPE RNAM PA BCU PO DE
RNAMS KYANG DON RNAM PA BCU'I DBANG DU BYAS NAS GSUNGS PAR RIG
PAR BYA STE, BDAG RTAG PA MED PA'I DON DANG, BDAG MED CING GTZANG
BA'I DON SNGAGS PA'I DON DANG, BDAG MED CING MNOG CHUNG BA'I

DON DANG, SNYING PO MED PA'I DON DANG, MI BRTAN PA'I DON DANG,
DON MED PA DAG KYANG SPYOD YUL DU GYUR ZHING, YID DU 'ONG BA
DANG, YID DU MI 'ONG BA'I KUN TU LONGS SPYOD PA MED PA'I DON
DANG, DNGOS PO MED KYANG THA SNYAD DANG SMRA BA SNA TSOGS BYED
PA'I DON DANG, DON MED KYANG

RNAM PAR SHES PA SNA TSOGS SU 'JUG PA'I DON DANG, DON MED PAR
YANG DAG PA 'DZIN PA RNAMS KYI TING NGE 'DZIN GYI SPYOD YUL DU
GYUR PA'I DON DANG, DON MED KYANG BYANG CHUB SEMS DPA' RNAMS BSAM
PA PHYIN CI MA LOG PAS SEMS CAN THAMS CAD KYI BYA BA BSGRUB PA'I
PHYIR

SKYE PA LEN PA'I DON TO, ,DPER GZHAG PA DE DAG GI DON BSTAN PA'I
PHYIR, DE CI'I PHYIR ZHE NA ZHES BYA BA LA SOGS PA SMOS SO, ,DE
CI'I PHYIR ZHE NA ZHES BYA BA NI DPE BCU PO DE DAG JI LTAR NA
PHUNG PO'I DPER 'GYUR ZHE'AM PHUNG PO RNAMS CI'I PHYIR DPE DE
DANG 'DRA BAR BSTAN ZHES BYA BA'I DON

TO; ,PHUNG PO RNAMS DPE DANG MTSAN NYID 'DRA BAR BSTAN PA'I PHYIR
GZUGS NI DBU BA RDOS PA LTA BU STE ZHES BYA BA LA SOGS PA SMOS
SO, ,'DIR PHUNG PO'I SGRA MA SMOS SU ZIN KYANG PHUNG PO NYID
BSHAD PA GLENG BA'I SKABS YIN PAS GZUGS KYI PHUNG PO ZHES BYA BAR
DRANGS TE,

@115A *, ,GZUGS LA SOGS PA'I YUL LNGA DANG, MIG LA SOGS PA'I
DBANG BO LNGA LA SOGS PA NI GZUGS KYI PHUNG PO ZHES BYA'O, ,GZUGS
KYI PHUNG PO DE NI DBU BA RDOS PA DANG 'DRA STE, CI'I PHYIR ZHE
NA, BDAG RTAG PA MED PA'I PHYIR RO, ,DON DE NYID BSTAN PA'I PHYIR
DBU

BA RDOS PA NI BDAG MA YIN SEMS CAN MA YIN ZHES BYA BA LA SOGS PA
SMOS TE, 'DI LTA STE SKYES BU LA LA ZHIG GIS CHU BO CHEN PO LA
SHEL LTA BU KHA DOG DANG DBYIBS SU LDAN PA'I DBU BA RDOS PA MANG
PO RGYU BA MANG PO MTHONG BA DANG, DE DAG LA SNYING PO DANG RANG
BZHIN YOD DU RE NAS LAG PA

GNYIS KYIS 'DZIN CING, BLANG BAR BRGAL NA MED PAR GYUR PA DANG,
KYE MA 'DI GO DBU BA RDOS PA STE, GSOG GSOB NGO BO NYID MED DO
SNYAM MO, ,DE BAS NA DBU BA RDOS PA NI BDAG GI RANG BZHIN MA YIN
PAS NA GANG ZAG GI BAR GYI RANG BZHIN MA YIN PAR SHES SO, ,DBU

BA RDOS PA'I RANG BZHIN GANG YIN PA GZUGS KYI RANG BZHIN YANG DE
YIN TE ZHES BYA BA NI DBU BA RDOS PA'I RANG BZHIN BDAG MED CING
DNGOS PO MED PA, GSOG DANG GSOB TU GYUR PA GANG YIN PA GZUGS KYI
PHUNG PO'I RANG BZHIN YANG DE YIN TE, GZUGS KYI PHUNG PO LA YE
SHES KYI MIG

DANG LDAN PAS BLTAS SHING BRTAGS TE, ZHIB MOR GZHIGS NA BDAG DANG
RANG BZHIN MED CING GSOG GSOB STONG PA'I MTSAN NYID DU GNAS PA'I
PHYIR RO, ,TSOR BA NI CHU'I CHU BUR LTA BU ZHES BYA BA LA, BDE BA
DANG, SDUG BSNGAL DANG, BDE BA YANG MA YIN, SDUG BSNGAL BA YANG
MA

YIN PAR RNAM PA GSUM MYONG BA NI TSOR BA STE, ,'DIR YANG PHUNG PO
ZHES BYA BAR SBYAR RO, ,TSOR BA'I PHUNG PO NI CHU'I CHU BUR DANG
'DRA STE, CI'I PHYIR ZHE NA, BDAG MED CING GTZANG BA SPANGS PA'I
PHYIR RO, ,'DI LTAR SEMS CAN LA LA ZHIG GIS CHU'I NANG DU CHAR PA
BAB STE, CHU'I CHU

BUR SHEL GYI NOR BU DANG 'DRA BAR RNAM PA SNA TSOGS SU 'BYUNG BA
MTHONG BA DANG, DE DAG RDZAS SU RUNG ZHING RGYAN DU RUNG DU RE
NAS LAG PA GNYIS KYIS 'DZIN CING BLANG BAR BSHAMS NA MED PAR GYUR
CING MA BZUNG BA'I RNAMS KYANG SKYES MA THAG TU 'GAG STE, RDZAS
SU RUNG BAR MA MTHONG NAS,

@115B KYE MA 'DI GO CHU'I CHU BUR TE, BDAG MED PA RANG BZHIN MED
PAR GSOG GSOB YIN PAR SHES SO, ,DE BZHIN DU BDE BA DANG SDUG
BSNGAL LA SOGS PA'I TSOR BA'I PHUNG PO LA YE SHES KYI MIG DANG
LAG PAS BLTAS SHING YOD PA DANG MED PA LA SOGS PA RNAM PAR DPYOD
NA CHU'I CHU BUR DANG 'DRA

BAR BDAG DANG RANG BZHIN MED CING GSOG DANG GSOB YIN PA DANG,
THABS CAD KYANG SDUG BSNGAL GYI MTSAN NYID 'GYUR BA DANG, SKYES
MA THAG TU 'JIG PA'I RANG BZHIN YIN PAR MTHONG NGO, ,'DU SHES NI
SMIG RGYU LTA BU'O ZHES BYA BA LA, YUL LA MTSAN MAR 'DZIN PA NI
'DU SHES TE,

YUL NI GZUGS DANG SGRA LA SOGS PA'O, ,MTSAN MA NI DKAR PO DANG
DMAR PO LA SOGS PA'O, ,'DZIN PA NI DE NI DKAR PO NYID YIN GYI,
DMAR PO MA YIN NO ZHES GCOD PA STE, 'DU SHES KYI PHUNG PO NI SMIG
RGYU DANG 'DRA STE, CI'I PHYIR ZHE NA, BDAG MED CING MNOG CHUNG
BA'I PHYIR

RO; ,'DI LTA STE CHU 'DOD PA'I SKYES BU LA LA ZHIG DPYID KYI DUS
NA NYI MA'I 'OD KYIS GDUNGS TE, SMIG RGYU BA SNA TSOGS CHU RLABS
LTA BU MIG GIS MTHO BA DANG DE DAG LA CHU YIN SNYAM NAS BTUNG BAR
BYA BA'I PHYIR DRUNG DU BRGYUGS TE BTAGS NA CHU MA YIN PAR MTHONG
NAS KYE MA'O 'DI GO SMIG RGYU BA STE,

BDAG MED PA GSOG GSOB NGO BO NYID MED PA ZHES SEMS PA DE BZHIN DU
LOG PA SNA TSOGS KYI RNAM PAR RTOG PA MANG PO'I 'DU SHES KYI
PHUNG PO LA YE SHES KYI MIG GIS BLTAS TE, YOD PA DANG MED PA LA
SOGS PAR YANG DAG PAR BRTAGS NA BDAG MED PA DANG DNGOS PO MED PAR
MTHONG STE, DE BAS

NA 'DU SHES KYANG SMIG RGYU BA BZHIN DU, BDAG GI RANG BZHIN MA
YIN PAS NA, GANG ZAG GI RANG BZHIN MA YIN PA'I BAR DU'O, ,'DU
BYED RNAMS NI CHU SHING LTA BU'O ZHES BYA BA LA, LAS DGE BA DANG,
MI DGE BA DANG, LUNG DU MA BSTAN PA RNAM PA SNA TSOGS BYED PA NI
'DU BYE DE, DE YANG 'DU

BYED KYI TSOGS RNAM PA MANG PO RNAMS SO, ,'DU BYED KYI PHUNG PO
RNAMS NI CHU SHING DANG 'DRA STE, CI'I PHYIR ZHE NA SNYING PO MED
PA'I PHYIR RO, ,'DI LTA STE, SHING GI SNYING PO SRAB 'DOD PA'I
SKYES BU LA LA ZHIG GIS CHU SHING BCAD DE 'DAB MA NAS MTHAR GYIS
RNAM PAR BSHUS NAS DE LA MIG GIS

@116A *, ,BLTAS TE SNYING PO YOD DAM ZHES BRTAGS NA, SNYING PO
YOD PAR MA MTHONG NAS, KYE MA'O 'DI GO CHU SHING GI SNYING PO
STE, STONG PA DNGOS PO DANG RANG BZHIN MED PA'O ZHES SEMS PA DE
BZHIN DU DGE BA DANG MI DGE BA DANG, LUNG DU MA BSTAN PA LA SOGS
PA 'DU BYED KYI PHUNG PO RNAM PA

SNA TSOGS PA LA DAM PA DANG SNYING PO YOD DU RE STE, SHES RAB KYI
MIG GIS KUN TU BLTAS NAS YOD PA DANG MED PA DANG, GCIG DANG DU MA
DANG, BDAG DANG PHA ROL DANG GNYIS KA'I SBYOR BAS YANG DAG PAR
BRTAGS NA SEMS TZAM DANG MA SKYES PA DANG, YOD PA DANG MED PA LAS
'DAS

PA SNYING PO MED PA CHU SHING BZHIN DU BDAG GI RANG BZHIN DANG
BRAL BA MTHONG NGO, ,RNAM PAR SHES PA NI SGYU MA LTA BU ZHES BYA
BA LA GZUGS LA SOGS PA'I YUL RNAMS SHES PA NI RNAM PAR SHES PA
STE, DE'ANG MIG LA SOGS PA'I RNAM PAR SHES PA BRGYAD DO, ,RNAM
PAR SHES PA'I PHUNG

PO NI SGYU MA DANG 'DRA STE, CI'I PHYIR ZHE NA, MI BRTAN PA'I
PHYIR RO, ,'DI LTA STE, SKYES BU SGRIN PO ZHIG GIS SGYU MA'I CHA
LUGS KYI BZO BOS LHA DANG MI DANG, GNOD SBYIN DANG, DUD 'GRO'I
GZUGS SNA TSOGS KYI SGYU MA RNAMS SPRUL BA DE DAG LA MIG GIS
KYANG KUN DU LTA ZHING, RANG

BZHIN DANG RGYUN DU GNAS PAR RE NAS BRTAGS NA, RANG BZHIN MED
CING DE MA THAG TU 'JIG PA YIN PAR MTHONG NAS, KYE MA 'DI GO SGYU
MA STE, ,STONG PA RANG BZHIN MED PA'O, ,ZHES SEMS PA DE BZHIN DU
LAS KYI BAG CHAGS SNA TSOGS KYIS BSGYUR BA'I RNAM PAR SHES PA'I
PHUNG PO LA SHES RAB KYI

MIG GIS RANG BZHIN DU RGYUN DU GNAS PAR RE NAS GCIG DANG DU MA'I
NGO BOS BRTAGS NA, SGYU MA BZHIN DU STONG PA NGO BO NYID MED PA
SKAD CIG MA RE RE LA 'JIG PAR MTHONG NGO, ,PHUNG PO RNAMS NI RMI
LAM LTA BU STE ZHES BYA BA LA GONG DU BSHAD PA'I PHUNG PO LNGA PO
DE DAG NYID NI YANG RMI LAM DANG 'DRA

STE; CI'I PHYIR ZHE NA, DON MED PA DAG KYANG SPYOD YUL DU 'GYUR
ZHING YID DU 'ONG BA DANG YID DU MI 'ONG BA KUN DU LONGS SPYOD
PAR BYED PA'I PHYIR RO, ,'DI LTAR RNAM PAR SHES PA RNAMS YUL LA
'JUG PAR MI NUS TE, GNYID KYIS LOG PAS NA RTOG PA SNA TSOGS KYI
RGYU BA 'BYUNG BA NI RMI

@116B LAM MO; ,DPER NA RMI LAM BDAG GI RANG BZHIN MA YIN PA NAS
GANG ZAG GI BAR GYI RANG BZHIN MA YIN TE, DNGOS PO MED KYANG DGA'
BA DANG MI DGA' BAR 'GYUR BA'I YUL MTHONG BA'I TSE DGA' BA DANG
MI DGA' BA'I SEMS RNAM PA SNA TSOGS SKYE BAR 'GYUR RO, ,DE BZHIN
DU PHUNG BO RNAMS

KYANG BDAG GI RANG BZHIN MA YIN PAS NA GANG ZAG GI BAR GYI RANG
BZHIN MA YIN TE, DNGOS PO MED MOD KYI LAS DGE BA DANG MI DGE BA
RNAM PA SNA TSOGS KYI RGYUS MTHO RIS DANG NGAN SONG GI BDE BA
DANG SDUG BSNGAL RNAMS SKYE BAR 'GYUR RO, ,PHUNG BO RNAMS NI BRAG
CA LTA BU STE ZHES BYA BA NI PHUNG BO

RNAMS NI BRAG CA DANG 'DRA STE, CI'I PHYIR ZHE NA, DNGOS PO MED
KYANG THA SNYAD DANG SMRA BA SNA TSOGS BYED PA'I PHYIR RO, ,DPER
NA SGRA LA BRAG CA'I SGRA BRNYAN BDAG GI RANG BZHIN MA YIN PAS NA
GANG ZAG GI BAR GYI RANG BZHIN YANG MA YIN TE, DNGOS PO MED CING
DON MED KYANG SGRA RNAM PA SNA TSOGS 'BYUNG BA DE

BZHIN DU CHOS THAMS CAD BDAG MED DE RANG BZHIN GYIS ZHI BA YIN
MOD KYI 'ON KYANG SGRA BRNYAN DANG 'DRA BA'I MING DANG TSIG DANG
THA SNYAD DU BRJOD PA MANG PO YANG YOD DO, ,PHUNG PO RNAMS NI MIG
YOR LTA BU STE ZHES BYA BA LA, SHOG SHOG GAM DAR RAM RAS LA RI MO
SNA TSOGS BRIS NAS BRGYANGS TE PHUB LA

DE'I NANG DU MTSAN MO'I ME MAR BUS NA GZUGS RNAM PA SNA TSOGS
SNANG BA NI MIG YOR ZHES BYA'O, ,YANG NA SNANG BRNYAN ZHES BYA
STE, KHANG PA'I NANG GI NYI ZER 'OD LA BRTEN NAS GZUGS GCIG DANG
GNYIS LA SOGS PAR SNANG BA'O, ,YANG NA GZHAN GNAS PA LAS GZHAN DU
SNANG BA NI MIG YOR

STE; DPER NA SDONG PO LAS MI LTA BUR 'KHRUL BA'O, ,PHUNG BO RNAMS
NI MIG YOR DANG 'DRA STE, CI'I PHYIR ZHE NA, DON MED KYANG MIG
YOR GYI DUS NA GZUGS RNAM PA SNA TSOGS SNANG BA DE BZHIN DU DON
MED PAR YANG KHAMS GSUM GYI SEMS DANG SEMS LAS BYUNG BA RNAM PA
SNA TSOGS

SU SKYE ZHING 'BYUNG NGO, ,PHUNG BO RNAMS NI GZUGS BRNYAN LTA BU
STE ZHES BYA BA LA PHUNG BO RNAMS NI GZUGS BRNYAN DANG 'DRA STE,
CI'I PHYIR ZHE NA, DON MED KYANG YANG DAG PAR 'DZIN PA RNAMS KYI
TING NGE 'DZIN GYI SPYOD YUL DU 'GYUR BA'I PHYIR RO, ,DPER NA
CHU'I ZLA BA DANG, ME LONG DAG PA'I NANG DU

@117A *, ,BZHIN GYI GZUGS BRNYAN DU SNANG BA BDAG GI RANG BZHIN
MA YIN PA NAS GANG ZAG GI BAR GYI RANG BZHIN MA YIN TE, DNGOS PO
MED DU ZIN YANG BLTAR SNANG BA TZAM YANG YOD PA DE BZHIN DU TING
NGE 'DZIN LA SOGS PA'I RANG BZHIN DANG, RNAL 'BYOR PA'I PHUNG PO
RNAMS KYANG BDAG GI RANG

BZHIN MA YIN PAS NA GANG ZAG GI BAR GYI RANG BZHIN MA YIN TE,
DNGOS PO MED CING RANG BZHIN MI DMIGS MOD KYI, 'ON KYANG RGYA
MTSO DANG 'DRA BA'I SEMS MNYAM PAR GNAS PA LAS GZUGS BRNYAN SNANG
BA BZHIN RNAM PAR THAR PA DANG, GZUGS DANG SPRUL PA LA SOGS PA
RNAM PA

SNA TSOGS 'BYUNG ZHING SNANG BAR YANG BYED DO, ,PHUNG PO RNAMS NI
SPRUL PA LTA BU STE ZHES BYA BA LA PHUNG PO RNAMS NI SPRUL PA
DANG 'DRA STE, CI'I PHYIR ZHE NA, DON MED KYANG BYANG CHUB SEMS
DPA' RNAMS BSAM PA PHYIN CI MA LOG PAR SEMS CAN THAMS CAD KYI BYA
BA BSGRUB PA'I PHYIR SKYE BA LEN PAR SNANG

BAS SO; ,DPER NA LHA DANG MI LA SOGS PA'I SPRUL PA SNA TSOGS BDAG
GI RANG BZHIN MA YIN PAS NA GANG ZAG GI BAR GYI RANG BZHIN MA YIN
TE, DNGOS PO MED MOD KYI, 'ON KYANG GZUGS DANG DBYIBS RNAM PA SNA
TSOGS SNANG BA DE BZHIN DU SEMS CAN GYI DON DU BYANG CHUB SEMS
DPA' 'KHOR

BAR 'JUG PA YANG BDAG GI RANG BZHIN MA YIN PA NAS GANG ZAG GI BAR
GYI RANG BZHIN MA YIN TE, DNGOS PO MED MOD KYI, 'ON KYANG SKYE BA
RNAM PA SNA TSOGS 'BYUNG ZHING SKYE BAR SNANG NGO, ,GANG 'DI LA
MKHAS PA DE NI BYANG CHUB SEMS DPA' PHUNG PO LA MKHAS PA ZHES
BYA'O ZHES BYA BA LA GONG DU PHUNG PO

DPE BSTAN PA'I TSUL DU PHUNG PO'I MTSAN NYID LA MKHAS PA'I BYANG
CHUB SEMS DPA' DE NI PHUNG PO LA MKHAS PA YIN NO ZHES BYA BA'I
DON TO, ,PHUNG PO ZHES BYA BA DE NI 'JIG RTEN TE ZHES BYA BA LA,
PHUNG PO ZHES BYA BA NI 'JIG RTEN LA BYA STE, 'JIG RTEN GYI MTSAN
NYID KYANG GANG YIN ZHE NA, DE'I PHYIR 'JIG RTEN KYANG

'JIG PA'I MTSAN NYID DO ZHES SMRAS TE, 'JIG RTEN GYI MTSAN NYID
NI SKAD CIG MA RE RE LA 'JIG PA'I MTSAN NYID DO, ,DON DE NYID
GSAL BAR BSTAN PA'I PHYIR, 'JIG RTEN GYI RANG BZHIN GANG YIN PA
DE RANG BZHIN GYIS MI RTAG PA'O ZHES BYA BA SMOS TE, RANG BZHIN
ZHES BYA BA DANG

@117B MTSAN NYID CES BYA BA NI DON GCIG GO, ,DE LA MED PA'I DON
NI MI RTAG PA'I DON TE, KUN BRTAGS KYI MTSAN NYID RI BONG GI RVA
BZHIN DUS THAMS CAD DU MED PAS KUN BRTAGS RANG BZHIN MED PA GANG
YIN PA DE NI MI RTAG PA'O ZHES BYA'O, ,RANG BZHIN GYIS SDUG
BSNGAL BA'O ZHES BYA BA LA YANG DAG

PA MA YIN PAR KUN RTOG PA'I DON NI RANG BZHIN GYIS SDUG BSNGAL
BA'I DON TO, ,DE'ANG GZHAN GYI DBANG GI MTSAN NYID DO, ,DE BAS NA
GZHAN GYI DBANG GIS JI LTA JI LTAR GZUNG BA DANG 'DZIN PAR KUN
RTOG PAR BYED PA DE TZAM DU SDUG BSNGAL BA'I RANG BZHIN DU 'GYUR
TE, SDUG BSNGAL RNAM PA SNA TSOGS

'BYUNG BA'I RGYUR 'GYUR RO, ,RANG BZHIN GYIS STONG PA, RANG BZHIN
GYIS BDAG MED PA'O ZHES BYA BA LA, YONGS SU RTOG PA TZAM NYID YOD
PA'I DON NI BDAG MED PA'I DON TE, DES NA SEMS TZAM YOD KYI DNGOS
PO GZHAN MED PAR STON TO, ,DE BAS NA YONGS SU RTOG PA GZHAN GYI
DBANG TZAM NI YOD KYANG, CHOS

SU BRTAGS PA'I DNGOS PO NI MED PAS NA RANG BZHIN GYIS STONG PA
ZHES BYA'O, ,GANG ZAG TU BRTAGS PA'I DNGOS PO MED PAS NA RANG
BZHIN GYIS BDAG MED PA'O ZHES BYA'O, ,RANG BZHIN GYIS ZHI BA STE
ZHES BYA BA LA GANG ZAG DANG CHOS SU RNAM PAR RTOG PA NYE BAR ZHI
BA'I DON TAM, DE DAG SPANGS PA'I DON

NI RANG BZHIN GYIS ZHI BA ZHES BYA STE, ,DE YANG DNGOS SU NA
YONGS SU GRUB PA'I MTSAN NYID DON DAM PA'I CHOS KYI DBYINGS RNAM
PAR DAG PA'O, ,DE LA PHYIN CI LOG TU SNANG BA'I SEMS NI GNYEN POS
ZHI BAR BYAS PA MED KYI, RANG BZHIN GYIS SKYE BA MED PA DANG,
'BYUNG BA MED PAR GNAS PA'I PHYIR RO, ,

DE LTAR MI RTAG PA'I RANG BZHIN GANG YIN PA NAS ZHI BA'I BAR GYI
RANG BZHIN GANG YIN PA 'JIG RTEN GYI RANG BZHIN YANG DE YIN TE,
DE DAG GI RANG BZHIN THA DAD PA MED PAR SHES NA BYANG CHUB SEMS
DPA' PHUNG PO LA MKHAS PA ZHES BYA'O, ,PHUNG PO LA MKHAS PA BSTAN
PA'I 'OG TU KHAMS LA MKHAS

PA BSTAN PAS NA JI LTAR BSTAN PA DE BZHIN DU BSHAD PAR 'DOD NAS,
DE LA BYANG CHUB SEMS DPA'I KHAMS LA MKHAS PA GANG ZHE NA ZHES
DRIS SO, ,DE LA KHAMS KYI DON NI MTSAN NYID 'DZIN PA'I DON TO,
,YANG NA RGYU'I DON TE, KHAMS DANG SA BON DANG DBYINGS NI RGYU'I
MING GI RNAM GRANGS TE,

@118A *, ,GANG LA DMIGS NAS DE BZHIN GSHEGS PA'I STOBS DANG MI
'JIGS PA LA SOGS PA 'BYUNG BA'I RGYU NI KHAMS ZHES BYA LA, DE
RTOGS PA'I YE SHES NI KHAMS LA MKHAS PA ZHES BYA BA'I PHYIR RO,
,DE LA BYANG CHUB SEMS DPA'I KHAMS LA MKHAS PA GANG ZHE NA, GANG
CHOS KYI

DBYINGS LA 'JUG PA'I YE SHES SO ZHES BYA BA SMOS TE, CHOS NI NYAN
THOS DANG, RANG SANGS RGYAS DANG, SANGS RGYAS KYI CHOS STOBS DANG
MI 'JIGS PA LA SOGS PA'O, ,CHOS DE DAG SKYED PA'I RGYU NI CHOS
KYI DBYINGS ZHES BYA STE, DON DAM PA STONG PA'I MTSAN NYID DO,
,CHOS KYI DBYINGS DE

RTOGS PA'I YE SHES NI CHOS KYI DBYINGS LA 'JUG PA'I YE SHES ZHES
BYA STE, CHOS KYI DBYINGS KYANG RNAM PAR MI RTOG PA'I YE SHES
KYIS RTOGS PAS NA YE SHES KYI SGRA NI 'DIR RNAM PAR MI RTOG PA'I
YE SHES NYID LA BYA'O, ,DE NI 'DI SKAD DU BSTAN PA YIN TE, MIG LA
SOGS PA KHAMS SO SO'I

MTSAN NYID DMIGS PA DANG RTEN LTA BUS KHONG DU CHUD PA NI KHAMS
LA MKHAS PAR MI 'GYUR GYI, GANG CHOS RNAMS KYI CHOS KYI DBYINGS
DON DAM PA'I MTSAN NYID DE RNAM PAR MI RTOG PA'I YE SHES KYIS
RTOGS NA KHAMS LA MKHAS PA YIN NO ZHES STON TO, ,CHOS KYI DBYINGS
GANG YIN PA DANG, JI LTAR

NA CHOS KYI DBYINGS LA 'JUG PAR 'GYUR BA BSTAN PA'I PHYIR, CHOS
KYI DBYINGS SA'I KHAMS YIN MOD KYI CHOS KYI DBYINGS SA'I MTSAN
NYID NI MA YIN NO ZHES BYA BA SMOS TE, DON DAM PAR SA'I KHAMS
KYANG NGO BO NYID KYIS STONG PAS CHOS KYI DBYINGS DANG THA MI DAD
PA'I PHYIR CHOS KYI DBYINGS SA'I KHAMS

YIN NO, ,GAL TE CHOS KYI DBYINGS SA'I KHAMS YIN NA SA'I KHAMS SRA
BA'I MTSAN NYID YIN PA BZHIN DU CHOS KYI DBYINGS KYANG SRA BA'I
MTSAN NYID YIN NAM SNYAM PA LA, CHOS KYI DBYINGS SRA BA'I MTSAN
NYID NI MA YIN NO ZHES BYA BA SMOS TE, SA'I KHAMS NI SA'I RANG
BZHIN TE, DE'I RANG

BZHIN NI RANG BZHIN GYIS STONG PA DBEN PA YIN PAS SRA BA NI BYIS
PA SO SO'I SKYE BO RNAMS KYIS PHYIN CI LOG TU RTOGS PA STE, DE'I
MTSAN NYID MA YIN PAS NA CHOS KYI DBYINGS SRA BA'I MTSAN NYID NI
MA YIN NO ZHES GSUNGS SO, ,DE BZHIN DU CHU'I KHAMS LA SOGS PA LA
YANG CI RIGS PAR SBYAR BAR

@118B BYA'O; ,CHOS KYI DBYINGS GZUGS KYI KHAMS YIN MOD KYI CHOS
KYI DBYINGS MIG GI RNAM PAR SHES PAS RNAM PAR RIG PA'I MTSAN NYID
NI MA YIN NO ZHES BYA BA DANG, 'OG NAS CHOS KYI DBYINGS GZUGS KYI
KHAMS YIN MOD KYI GZUGS SU RNAM PAR RIG PAR MTSAN NYID MA YIN NO
ZHES BYA BA GNYIS LA

GONG MAS NI MIG GI YUL GYI BYA BA MI BYED PA STON TO, ,'OG MAS NI
GZUGS KYI MTSAN NYID MI 'DZIN PA BSTAN TE, DE BZHIN DU SGRA LA
SOGS PAR YANG CI RIGS PAR SBYAR RO, ,CI'I PHYIR DE MTSUNGS SHE NA
ZHES BYA BA NI BDAG GI KHAMS NAS CHOS THAMS CAD KYI KHAMS KYI BAR
RNAM PA SNA TSOGS

SU GNAS NA CI'I PHYIR DE DAG MTSUNGS SHE NA ZHES BYA BA'I THA
TSIG GO, ,STONG PA NYID DU MTSUNGS PAS NA DE NI MTSUNGS PA'O ZHES
BYA BA LA GANG ZAG GI DNGOS PO DANG CHOS KYI DNGOS POR RANG BZHIN
MED PA NI STONG PA NYID DE, JI LTAR BDAG GI KHAMS LA GANG ZAG GI
DNGOS PO MED PA DANG, CHOS

KYI DNGOS PO MED PAS STONG PA YIN PA DE BZHIN DU NAM MKHA'I KHAMS
DANG, CHOS KYI KHAMS DE DAG KYANG GANG ZAG GI DNGOS PO MED PA
DANG, CHOS KYI DNGOS PO MED DE STONG PA YIN PAR 'DRA BAS NA CHOS
DE DAG MTSUNGS PA ZHES BYA'O, ,MTSAN MA MED PAR MTSUNGS PA ZHES
BYA BA LA, DE LTAR GANG

ZAG DANG CHOS KYI DNGOS PO MED PAS NA SA DANG CHU DANG ME DANG,
RLUNG DANG, ZLA BA DANG, NYI MA DANG, RI DANG, RGYA MTSO DANG,
CHU KLUNG DANG, MTSO DANG, DGON PA DANG, PHYOGS DANG, YUL LA SOGS
PA'I DNGOS PO MTSAN MA SO SOR CHAD PA'I DNGOS PO RNAMS YOD PA MA
YIN PAS NA MTSAN

MA MED PA ZHES BYA'O, ,DE LTAR NA MTSAN MA MED PAS NA KHAMS GSUM
THAMS CAD KHAMS GSUM GYI RNAM PAR MI SNANG BA DANG, MYA NGAN LAS
'DAS PA YANG MYA NGAN LAS 'DAS PA'I RNAM PAR MI SNANG STE, DE DAG
GNYI GA LA YANG CUNG ZAD KYANG 'DOD PA MED PA NI SMON PA MED
PA'O, ,LAS DGE

BA DANG MI DGE BAS MA BSKYED CING, LAS DGE BA DANG MI DGE BA LA
SPYOD PA MED PA NI MNGON PAR 'DU MI BYED PA'O, ,'DAS PA'I DUS SU
MA SKYES PA NI SKYE BA MED PA'O, ,MA 'ONGS PA'I DUS SU SKYE BAR
'GYUR BA MED PA NI 'BYUNG BA MED PA'O, ,DA LTAR GYI DUS NA GANG
ZAG DANG, CHOS KYI DNGOS

@119A *, ,POR YOD PA MA YIN PA NI DNGOS PO MED PA'O, ,BDAG GI
KHAMS NAS CHOS THAMS CAD KYI KHAMS KYI BAR DAG SMOS PA RNAMS DON
DAM PA'I CHOS KYI DBYINGS STONG PA NYID DU RO GCIG PA'I RANG
BZHIN TE, MTSAN NYID SO SOR MI 'DRA BA MED PAS NA, CHOS THAMS CAD
THA DAD PA MED

PAR MTSUNGS PA ZHES BYA'O, ,DE DAG THAMS CAD KYANG SHES BYA DANG
NYON MONGS PA'I SGRIB PA DANG BRAL BA RANG BZHIN GYIS 'OD GSAL
ZHING DRI MA MED PA DAG PAR 'DRA BAS NA SGRIB PA MED PAR MTSUNGS
PA ZHES BYA'O, ,NAM MKHA'I KHAMS NI DMIGS PA MED PA, RANG BZHIN
MED PA, THOGS PA

MED PA, THAMS CAD DU KHYAB PA YIN PA LTAR CHOS DE DAG KYANG DMIGS
PAR BYA BA DANG, BYED PA DANG BRAL BA, GZUNG BA DANG 'DZIN PA'I
RANG BZHIN DANG BRAL BA, THOGS PA MED CING THAMS CAD DU KHYAB PA
YIN PAS NAM MKHA'I KHAMS SU MTSUNGS PA ZHES BYA'O, ,MYA NGAN LAS
'DAS PA NI NYON

MONGS PA THAMS CAD SPANGS PA, PHUNG PO RNAMS NYE BAR ZHI BA TSE'I
RGYUN CHAD PA DNGOS PO'I RANG BZHIN THAMS CAD LAS 'DAS PA, STONG
PA NYID KYI RANG BZHIN YIN PA DE BZHIN DU CHOS THAMS CAD KYANG
DE'I RANG BZHIN YIN PAS NA MYA NGAN LAS 'DAS PA'I DBYINGS SU
MTSUNGS PAS DE DAG MTSUNGS PA ZHES

BYA'O; ,KHAMS LA MKHAS PAR RGYA CHER BSTAN PA RNAMS BSDUS TE
BSHAD PA'I PHYIR, 'DUS BYAS KYI KHAMS LA 'JUG PA DANG, 'DUS MA
BYAS KYI KHAMS LA 'JUG PA TSAD MED DE ZHES BYA BA LA SOGS PA SMOS
TE, GONG DU BSHAD PA'I TSUL GYIS 'DUS BYAS DANG 'DUS MA BYAS KYI
CHOS ZAB CING

RGYA CHE BA 'DI TZAM MO ZHES DPAG TU MI RUNG ZHING, TSAD MED PA
DE DAG THAMS CAD STONG PA NYID DU RO GCIG PAR CHUD PA DE LA 'DUS
BYAS DANG 'DUS MA BYAS LA 'JUG PA ZHES BYA'O, ,DE BAS NA GANG
BSTAN PA DE LA CHOS KYI DBYINGS KYI TSUL GYI SGO NAS 'JUG PA 'DI
NI BYANG CHUB SEMS DPA'I KHAMS

LA MKHAS PA ZHES DNGOS SU GSUNGS TE, GANG 'DUS BYAS DANG 'DUS MA
BYAS KYI CHOS BSTAN PA DE DAG THAMS CAD KYI CHOS KYI DBYINGS KYI
RANG BZHIN DU RTOG PA'I KHAMS LA MKHAS PA'O ZHES BSTAN PA'O, ,SGO
NAS 'JUG CES BYA BA NI CHOS KYI DBYINGS RTOGS PAR BYA BA'I SGO
GZUGS LA SOGS PA'I KHAMS

@119B RNAMS LA BYA STE, KHAMS DE DAG GI RANG BZHIN MI DMIGS PA
NYID CHOS KYI DBYINGS KYI TSUL RTOGS PAR BYED PA'I SGOR DGONGS PA
STE, TSUL NI RANG BZHIN LA BYA'O, ,YANG NA 'DUS BYAS KYI CHOS
KYANG TSAD MED PAS DE DAG SO SO'I RANG BZHIN RTOGS PAR BYA BA
YANG TSAD MED LA, 'DUS MA BYAS KYI

KHAMS KYANG TSAD MED DA, DE DAG SO SO'I RANG BZHIN RTOGS PAR BYA
BA LA YANG TSAD MED PAS NA 'DUS BYAS KYI KHAMS LA 'JUG PA DANG,
'DUS MA BYAS KYI KHAMS LA 'JUG PA TSAD MED PA ZHES BYA'O, ,GANG
BSTAN PA DE LA CHOS KYI DBYINGS KYI TSUL GYI SGO NAS 'JUG PA 'DI
NI BYANG CHUB SEMS

DPA'I KHAMS LA MKHAS PA ZHES BYA BA LA, GANG BSTAN PA NI 'DUS
BYAS KYI KHAMS DANG 'DUS MA BYAS KYI KHAMS TSAD MED PA BSTAN
PA'O, ,CHOS KYI DBYINGS KYI TSUL NI CHOS KYI DBYINGS KYI RANG
BZHIN TE, DRI MA MED CING THAMS CAD LA KHYAB PA'O, ,CHOS KYI
DBYINGS KYI TSUL DE NYID CHOS RNAMS THAMS

CAD RTOGS PAR BYA BA'I THABS YIN PAS NA, CHOS KYI DBYINGS KYI
TSUL GYI SGO ZHES BYA STE, SGO DE NAS CHOS THAMS CAD STONG PA
NYID DU RO GCIG PAR KHONG DU CHUD PA NI CHOS KYI DBYINGS KYI TSUL
GYI SGO NAS 'JUG PA STE, DE LTAR ZHUGS NA BYANG CHUB SEMS DPA'
KHAMS LA MKHAS PA ZHES BYA'O, ,KHAMS

LA MKHAS PA'I 'OG TU SKYE MCHED LA MKHAS PA BSTAN TE, JI LTAR
BSTAN PA BZHIN DU BSHAD PAR 'DOD NAS, DE LA BYANG CHUB SEMS DPA'I
SKYE MCHED LA MKHAS PA GANG ZHE NA ZHES BYA BA DRIS SO, ,SEMS
DANG SEMS LAS BYUNG BA RNAMS SKYE ZHING 'PHEL BA'I SGO NI SKYE
MCHED DE, SKYE MCHED LA

MKHAS PA NI SKYE MCHED LA MKHAS PA STE, MKHAS PA'I SGRA NI SKYE
MCHED KYI RANG BZHIN DANG, MTSAN NYID RTOGS PA'O, ,SKYE MCHED
GANG YIN PA DANG, 'JIG RTEN NA SKYE MCHED LA MKHAS PAR 'GYUR BA
BSTAN PA'I PHYIR, GANG CHOS KYI SKYE MCHED LA 'JUG PA'I YE SHES
TE ZHES SMOS TE, SKYE

MCHED CES BYA BA'I SGRA BSHAD PA DANG SBYAR NA SKYE BA'I GNAS
'BA' ZHIG LA MI BYA'I, ,'DU BA'I GNAS LA YANG BYA STE, 'DIR YANG
CHOS THAMS CAD CHOS KYI DBYINGS SU RO GCIG PAR 'DUS PAS NA, CHOS
KYI DBYINGS LA CHOS KYI SKYE MCHED CES GSUNGS SO, ,'JUG PA NI
RTOGS PA LA BYA STE,

@120A *, ,CHOS KYI DBYINGS RNAM PAR DAG PA YE SHES KYIS RTOGS NA
SKYE MCHED LA MKHAS PA ZHES BYA'O, ,CHOS KYI SKYE MCHED NI MIG GI
SKYA MCHED YIN MOD KYI SKYE MCHED LTA BA'I MTSAN NYID NI MA YIN
ZHES BYA BA LA SOGS PA'ANG, MIG DANG CHOS KYI DBYINGS GNYIS STONG
PA NYID

KYI MTSAN NYID DU THA MI DAD PAS NA DE SKAD CES BYA STE, GZHAN NI
GANG DU KHAMS BSHAD PA DANG 'DRA BAR RIG PAR BYA'O, ,YANG NA MIG
GI SKYE MCHED KYI RANG BZHIN STONG PA GANG YIN PA DE NYID CHOS
KYI DBYINGS YIN TE, CHOS KYI DBYINGS ZHES BYA BA YANG DE LAS
GZHAN MED PAS NA, CHOS KYI SKYE

MCHED NI MIG GI SKYE MCHED YIN MOD KYI ZHES BYA BA SMOS SO, ,DE
BAS NA SHES RAB KYI PHA ROL TU PHYIN PA LAS KYANG GZUGS GANG YIN
PA DE NI STONG PA'O, ,STONG PA GANG YIN PA DE NI GZUGS TE ZHES
BYA BA LA SOGS PA GSUNGS SO, ,SKYE MCHED LA MKHAS PA'I RNAM
GRANGS GZHAN YANG

BSTAN PAR BZHED NAS, GZHAN YANG SKYE MCHED LA MKHAS PA NI MIG GI
SKYE MCHED LA MKHAS PA NI BDAG DANG BDAG GIS STONG NGO ZHES BYA
BA SMOS TE, MIG GI SKYE MCHED LA SOGS PA DE DAG NYID KYANG BDAG
MA YIN LA, BDAG CES BYA BA DBANG BYED PA GZHAN GYI YANG MA YIN
PAS BDAG GIS STONG

PA BYA'O; ,YANG NA GANG NA MED PA DE LA DES STONG STE, LANG KAR
GSHEGS PA LAS KYANG, RI DAGS DGRA'I MA'I KHANG BZANGS 'DI PHAG
DANG LUG LA SOGS PA MED PAS STONG NGO ZHES GSUNGS TE, 'DIR YANG
MIG GI SKYE MCHED LA BDAG DANG BDAG GI MED PAS NA STONG PA ZHES
BYA STE, DE BZHIN

DU RNA BA LA SOGS PA'I SKYE MCHED LA YANG SBYAR RO, ,MIG GI SKYE
MCHED LA SOGS PA BDAG DANG BDAG GIS STONG PAR JI LTAR KHONG DU
CHUD SNYAM PA LA, 'PHAGS PA BLO GROS MI ZAD PAS RIGS PAS BRTAGS
NA MIG GI SKYE MCHED LAS BDAG DANG BDAG GIS STONG PAR YANG MA ZAD
KYI, BCOM

LDAN 'DAS KYIS KYANG THUGS SU CHUD NAS GSUNGS PA BSTAN PA'I
PHYIR, BCOM LDAN 'DAS KYIS JI SKAD DU MIG NI BDAG DANG BDAG GIS
STONG STE, 'DI NI DE'I RANG BZHIN NO ZHES BYA BA LA SOGS PA
GSUNGS SO, ,'DI NI ZHES BYA BA'I SGRA BDAG DANG BDAG GIS ZHES BYA
BA'I TSIG DANG SBYAR TE, BDAG DANG BDAG

@120B GIS STONG PA 'DI NI MIG GI SKYE MCHED DE'I RANG BZHIN NO
ZHES BYA BA'I THA TSIG GO, ,'DI LTAR GANG SKYE MCHED RNAMS 'BRI
BAR MI BYED CING ZHES BYA BA LA SOGS PA NI GONG DU BSHAD PA LTAR
NA, MIG GI SKYE MCHED LA SOGS PA BDAG DANG BDAG GIS STONG STE,
RANG BZHIN MED PA'I PHYIR MIG GI SKYE MCHED LA

SOGS PA'I SGO NAS SEMS DANG SEMS LAS BYUNG BA RNAMS MI SKYE BAR
DGAG CING DBYER MED CES BYA BA'I DON TO, ,MI DGE BA'I CHOS KYANG
MI STZOGS, DGE BA'I CHOS KYANG BRI BA MED PA ZHES BYA BA NI SKYE
MCHED RANG BZHIN GYIS STONG PAS SKYE MCHED KYI SGO NAS 'DOD CHAGS
DANG ZHE SDANG LA SOGS

PA MI DGE BA'I CHOS BLANG BAR MI BYA LA, MI DGE BA'I CHOS RNAMS
'PHEL BAR MI BYED CES STE, DGE BA'I CHOS RNAMS KYANG 'DOR BAR
BYED PA MA YIN PAS NA DGE BA'I CHOS KYANG BRI BAR MI BYED PA ZHES
BYA'O, ,DE LTAR MI DGE BA'I CHOS MI STZOGS LA, DGE BA'I CHOS
KYANG BRI BAR MI BYED NA, SPONG BA

DANG SPEL BAR 'GYUR BAS GNYIS SU 'DU SHES PAR MI 'GYUR SNYAM PA
LA, DGE BA DANG MI DGE BA LA 'DU SHES GNYIS SU MI 'GYUR BA 'DI NI
ZHES BYA BA LA SOGS PA SMOS TE, LAS DANG RNAM PAR SMIN PA CHUD MI
GSON PAS MI DGE BA MI STZOGS SHING, DGE BA'I CHOS KYANG BRI BAR
MI BYED MOD KYI DON

DAM PAR DGE BA DANG MI DGE BA GNYI GA RANG BZHIN MED PAR RTOGS
PAS 'DI NI DGE BA 'DI NI MI DGE BA ZHES 'DU SHES GNYIS SU MI
'GYUR BA NI BYANG CHUB SEMS DPA'I SKYE MCHED LA MKHAS PA ZHES
BYA'O, ,YANG SKYE MCHED KYI RNAM PA GZHAN BSTAN PAR 'DOD NAS
GZHAN YANG SKYE MCHED LA

MKHAS PA NI MIG GI SKYE MCHED NI 'DOD CHAGS KYI GNAS DANG, RTEN
NI GZUGS KYI SKYE MCHED DE, GANG MIG GZUGS LA 'DOD CHAGS DANG
BRAL BAR MTHONG LA, 'DOD CHAGS DANG BRAL BA'I CHOS KYANG MNGON DU
MI BYED PA 'DI NI BYANG CHUB SEMS DPA'I SKYE MCHED LA MKHAS PA
ZHES BYA'O ZHES

BYA BA LA SOGS PA GSUNGS SO, ,GZUGS KHA DOG MDZES PA DBYIBS DANG
LDAN PA MTHONG NAS 'DOD CHAGS SKYE BA NA, MIG GI SKYE MCHED KYI
'DOD CHAGS KYI GNAS DANG, RTEN NI GZUGS KYI SKYE MCHED DO, ,MIG
GIS GZUGS MTHONG NAS GZUGS LA 'DOD CHAGS LA SOGS PA SKYE BAR

@121A *, ,'DOD CHAGS KYI RGYU NANG GI DNGOS PO DANG, PHYI'I DNGOS
PO RNAMS NGO BO NYID KYIS MED PAS GZUGS LA 'DOD CHAGS DANG BRAL
DU ZIN KYANG, 'DOD CHAGS DANG BRAL BA'I CHOS ZHI BA PHYOGS GCIG
PA YANG MNGON DU MI LEN LA GZUGS LA SOGS PA 'KHOR BA'I CHOS KYANG
MI SPONG BA

'DI NI BYANG CHUB SEMS DPA'I SKYE MCHED LA MKHAS PA'O ZHES BYA
BA'I DON TE, SGRA LA SOGS PA LA YANG CI RIGS BAR SBYAR RO, ,SKYE
MCHED KYI DON RGYAS PAR BSHAD PA BSDUS TE BSTAN PA'I PHYIR 'PHAGS
PA'I SKYE MCHED DANG, 'PHAGS PA MA YIN PA'I SKYE MCHED DO ZHES
BYA BA SMOS TE, MDOR NA

SKYE MCHOD NI RNAM PA GNYIS TE 'PHAGS PA'I SKYE MCHED DANG,
'PHAGS PA MA YIN PA'I SKYE MCHED DO, ,DE LA NYON MONGS PA RNAMS
LAS RING DU SONG ZHING NYON MONGS PA SPANGS PA NI 'PHAGS PA STE,
DE RNAMS SKYE ZHING 'BYUNG BA'I SGO LA 'PHAGS PA'I SKYE MCHED CES
BYA'O, ,DE BAS NA MDO LAS KYANG,

'PHAGS PA GANG ZHE NA, GANG 'DOD CHAGS MA LUS PAR SPANGS PA DANG,
ZHE SDANG MA LUS PAR SPANGS PA DANG, GTI MUG MA LUS PAR SPANGS
PA'O ZHES GSUNGS SO, ,GANG NYON MONGS PA RNAMS MA SPANGS PA NI
'PHAGS PA MA YIN PA STE, DE DAG SKYE ZHING 'BYUNG BA'I SGO NI
'PHAGS PA MA

YIN PA'I SKYE MCHED CES BYA'O, ,DE BAS NA MDO LAS, SO SO'I SKYE
BO GANG ZHE NA, GANG 'PHAGS PA'I CHOS RNAMS MA THOB PA STE, NYE
BAR BSAMS PAS SEMS PA DANG, NYES PAR BYA BA'I LAS BYED PA DANG,
NYES PAR SMRA BA BRJOD PA'O ZHES GSUNGS SO, ,DE LA 'PHAGS PA

RNAMS SKYE ZHING 'BYUNG BA'I SGO GANG YIN PA BSTAN PA'I PHYIR,
'PHAGS PA'I SKYE MCHED NI GANG LAM YANG DAG PAR BSGRUB PA'O ZHES
BYA BA SMOS TE, DGE BA'I BSHES GNYEN LA BRTEN NAS DAM PA'I CHOS
NYAN PA DANG, MNYAN PA RNAMS GTAN LA 'BEBS SHING SEMS PA DANG,
BSAMS PA RNAMS

ZHI GNAS LHAG MTHONG GI SGO NAS BRTEN TE, DANG PO DRAN PA NYE BAR
GZHAG PA BZHI SGOM PA DANG, DE NAS DRO BAR GYUR PA'I DUS NA YANG
DAG PA'I SPONG BA BZHI SGOM PA DANG, DE NAS SPYI BO'I TSE RDZU
'PHRUL GYI RKANG PA BZHI SGOM PA DANG, DE NAS BZOD PA'I DUS NA
DBANG PO LNGA SGOM PA DANG, 'DI NAS

@121B 'JIG RTEN PA'I CHOS KYI MCHOG GI DUS NA STOBS LNGA SGOM PA
DANG, DE NAS MTHONG BA'I LAM LA BYANG CHUB KYI YAN LAG BDUN SGOM
PA DANG, DE NAS BSGOM PA'I LAM NA 'PHAGS PA'I LAM YAN LAG BRGYAD
PA BSGOM PA NI LAM SGRUB PA ZHES BYA STE, LAM BSGRUB PA LAS
'PHAGS PA RNAMS SKYE ZHING 'BYUNG BAS

NA LAM BSGRUB PA NI 'PHAGS PA'I SKYE MCHED DO, ,'PHAGS PA MA YIN
PA SKYE ZHING 'BYUNG BA'I SGO BSTAN PA'I PHYIR, 'PHAGS PA MA YIN
PA'I SKYE MCHED NI GANG LAM DANG MI MTHUN PA'O ZHES GSUNGS TE,
DGE BA'I BSHES GNYEN LAS DAM PA'I CHOS NYAN PA DANG, BSAM PA 'AM,
SGOM PA

LA MI 'JUG PA NI LAM DANG MI MTHUN PA ZHES BYA BA 'AM, YANG NA
ZHI GNAS DANG LHAG MTHONG PHYIN CI LOG TU SGOM PA RNAMS NI 'PHAGS
PAR 'GYUR BA MED PAS NA, 'PHAGS PA MA YIN PA'I SKYE MCHED CES
BYA'O, ,YANG NA SEMS CAN RNAM PA BCU NI LAM DANG MI MTHUN PA STE,
BCU GANG ZHE NA, RAB TU

'BAR BA'I SEMS CAN DANG, DGRA'I DBANG DU SONG BA'I SEMS CAN DANG,
SDUG BSNGAL GYIS GZIR BA'I SEMS CAN DANG, MUN PAS SGRIB PA'I SEMS
CAN DANG, LAM NGAN PAR ZHUGS PA'I SEMS CAN DANG, 'CHING BA CHEN
PO DANG LDAN PA'I SEMS CAN DANG, ZAS MCHOG DUG DANG 'DRES

PA LA ZHEN PA'I SEMS CAN DANG, LAM RAB TU STOR BA'I SEMS CAN
DANG, LAM LOG PAR ZHUGS PA'I SEMS CAN DANG, NYAM CHUNG BA'I SEMS
CAN NO, ,DE LA RAB TU 'BAR BA'I SEMS CAN NI GANG 'DOD PA'I BDE BA
LA CHAGS PA RNAMS SO, ,DGRA'I DBANG DU SONG BA'I SEMS CAN NI

DGE BA LA ZHUGS PA BDUD KYIS BAR CHAD BYAS NAS DGE BA BTANG BA
RNAMS SO, ,SDUG BSNGAL GYIS GZIR BA'I SEMS CAN NI GANG SEMS CAN
DMYAL BA RNAMS SO, ,MUN PAS SGRIB PA NI RNGON PA LA SOGS PA LOG
PAR SPYOD PA LA SHIN TU ZHUGS PA RNAMS TE, LAS KYI RNAM PAR SMIN
PA LA

MYOS PA'I PHYIR RO, ,LAM NGAN PAR ZHUGS PA'I SEMS CAN NI YONGS SU
MYA NGAN LAS MI 'DA' BA'I CHOS CAN RNAMS TE, 'KHOR BA'I LAM RGYUN
MI 'CHAD PA'I PHYIR RO, ,'CHING BA CHEN PO DANG LDAN PA'I SEMS
CAN NI LTA BA SNA TSOGS KYI BCING BA DAM POS BCINGS PA'I MU STEGS
CAN THAR PA'I

@122A *, ,LAM LOG PAR ZHUGS PA RNAMS SO, ,ZAS MCHOG DUG DANG
'DRES PA LA ZHEN PA'I SEMS CAN NI SNYOMS PAR 'JUG PA'I BDE BA LA
CHAGS TE, JI LTAR KHA ZAS ZHIM PO DUG DANG 'DRES PA 'PHRAL DU BDE
BA YANG 'CHI BA'I RGYUR 'GYUR BA DE BZHIN DU TING NGE 'DZIN GYI
RO LA CHAGS PA

YANG PHYIS DE LAS NYAMS PAR 'GYUR BA'I PHYIR RO, ,LAM STOR BA'I
SEMS CAN NI MNGON PA'I NGA RGYAL CAN RNAMS TE, THAR PA'I LAM NOR
BA'I PHYIR RO, ,LAM LOG PAR ZHUGS PA'I SEMS CAN NI MA NGES PA'I
RIGS CAN RNAMS THEG PA CHUNG NGU'I LAM DU ZHUGS PA'O, ,NYAM CHUNG
BA'I SEMS CAN

TSOGS GNYIS RDZOGS PAR MI BTUB PA'I BYANG CHUB SEMS DPA' RNAMS
TE, DE NI LAM DANG MI MTHUN PA ZHES BYA'O, ,LAM DANG MI MTHUN PAS
NA DE DAG LA 'PHRAL DU 'PHAGS PAR 'GYUR BA MED PA'I PHYIR, 'PHAGS
PA MA YIN PA'I SKYE MCHED DO, ,DE LA BYANG CHUB SEMS DPA' LAM LA

GNAS NA ZHES BYA BA NI GONG DU BSHAD PA'I LAM DE LA GNAS PA'O,
,LAM DANG MI MTHUN PA LA SPYOD PA'I SEMS CAN RNAMS LA SNYING RJE
CHEN PO BSKYED CING ZHES BYA BA LA, LAM DANG MI MTHUN PA LA GNAS
PA'I SEMS CAN BCU PA RNAMS TE, SEMS CAN DE DAG LA SNYING RJE CHEN
PO BSKYED PA'O, ,

LAM GYI SKYE MCHED KYANG MI 'DOR BA ZHES BYA BA NI LAM GYI SKYE
MCHED LAS NYAMS PAR YANG MI 'GYUR ZHES BYA BA'I THA TSIG STE, DE
LTAR SHES PA DE NI BYANG CHUB SEMS DPA'I SKYE MCHED LA MKHAS PA
ZHES BYA'O, ,SKYE MCHED LA MKHAS PA BSHAD PA'I 'OG TU BDEN PA LA
MKHAS PA BSTAN TE, JI LTAR

BSTAN PA BZHIN DU BSHAD PAR 'DOD NAS, DE LA BYANG CHUB SEMS DPA'I
BDEN PA LA MKHAS PA GANG ZHE NA, DE LA ZHES BYA BA'I DON NI SNGAR
BSHAD PA BZHIN NO, ,GANG DE BZHIN GSHEGS PAS GSUNGS SHING BSHAD
PA RNAMS PHYIN CI MA LOG PA MA NOR BA, DE KHO NA NYID MI SLU BA
YIN

PAS NA BDEN PA ZHES BYA'O, ,BDEN PA DE LA MKHAS PA NI BDEN PA LA
MKHAS PA STE, BDEN PA'I RANG BZHIN DANG, MTSAN NYID PHYIN CI MA
LOG PAR RTOGS PA'O, ,'JUG PA BZHI NI BYANG CHUB SEMS DPA'I BDEN
PA LA MKHAS PA YIN TE ZHES BYA BA LA RTOGS PA BZHI 'AM, SHES PA
BZHI NI

@122B BYANG CHUB SEMS DPA'I BDEN PA LA MKHAS PA ZHES BYA STE,
'PHAGS PA'I BDEN PA BZHI RTOGS PA LA BYA BAR DGONGS SO, ,BSTAN PA
DANG BSHAD PA'I TSUL DU KHONG DU CHUD PAR BYA BA'I PHYIR 'JUG PA
BZHI GANG ZHE NA ZHES BYA BA LA SOGS PA SMOS TE, RTOGS PA BZHI
GANG ZHE NA ZHES BYA BA'I THA TSIG GO, ,

GANG 'DI SDUG BSNGAL SHES PA DANG ZHES BYA BA LA SOGS PAS NI
BSTAN PA'I TSUL BSHAD DO, ,DE LA SDUG BSNGAL SHES PA ZHES BYA BA
NI ZHES BYA BA LA SOGS PAS BSHAD PA'I TSUL BSTAN TO, ,CI'I PHYIR
'PHAGS PA'I BDEN PA BZHI BSHAD CE NA, KUN NAS NYON MONGS PA DANG,
RNAM PAR BYANG BA'I

PHYOGS KYI 'BRAS BU DANG, RGYU MDOR PHYIN CI MA LOG PAR BSTAN
PA'I PHYIR 'PHAGS PA'I BDEN PA BZHI BSHAD DO, ,DE LA KUN NAS NYON
MONGS PA'I 'BRAS BU MDOR PHYIN CI MA LOG PA BSTAN PA NI SDUG
BSNGAL GYI BDEN PA'O, ,KUN NAS NYON MONGS PA'I PHYOGS KYI RGYU
MDOR PHYIN CI MA LOG PA BSTAN

PA NI KUN 'BYUNG BA'I BDEN PA'O, ,RNAM PAR BYANG BA'I PHYOGS KYI
'BRAS BU MDOR PHYIN CI MA LOG PAR BSTAN PA NI 'GOG PA'I BDEN
PA'O, ,RNAM PAR BYANG BA'I PHYOGS KYI RGYU MDOR PHYIN CI MA LOG
PAR BSTAN PA NI LAM GYI BDEN PA'O, ,YANG NA NAD DANG, NAD KYI
GZHI DANG, NAD MED PA DANG, SMAN

LTA BUR BSTAN PA'I PHYIR BDEN PA BZHI NYID DU BSHAD DE, MI MANG
MI NYUNG ZHES BYA BAR SBYAR RO, ,DE LA NAD LTA BU NI SDUG BSNGAL
GYI BDEN PA'O, ,NAD KYI GZHI LTA BU NI KUN 'BYUNG GI BDEN PA'O,
,NAD MED PA LTA BU NI 'GOG PA'I BDEN PA'O, ,SMAN LTA BU NI LAM
GYI BDEN PA'O, ,YANG NA ME

DANG SHING DANG, ME ZHI BA DANG, ME 'GOG PA'I RGYU LTA BU YIN PAS
'PHAGS PA'I BDEN PA BSTAN TE ME LTA BU NI SDUG BSNGAL GYI BDEN PA
STE, ME'I GDUNG BA DANG 'DRA BAR SDUG BSNGAL GYI GDUNG BA DANG
LDAN PA'I PHYIR RO, ,SHING LTA BU NI KUN 'BYUNG BA'I BDEN PA STE,
SHING ME SKYE BA'I RGYU BYED PA

BZHIN DU KUN 'BYUNG BA YANG SDUG BSNGAL SKYED PA'I RGYU BYED PA'I
PHYIR RO, ,ME ZHI BA LTA BU NI 'GOG PA'I BDEN PA STE, ME'I GDUNG
BA ZHI BA DANG 'DRA BAR SDUG BSNGAL GYI GDUNG BA ZHI BA'I PHYIR
RO, ,ME ZHI BA'I RGYU LTA BU NI LAM GYI BDEN PA STE, 'GOG PA THOB
PA'I RGYUR 'GYUR BA'I PHYIR RO, ,YANG

@123A *, ,NA BU LON DANG, DBUL BA DANG, BU LON SBYANGS PA DANG,
GTER LTA BU YIN PAS BDEN PA BZHI'O, ,BU LON LTA BU NI SDUG BSNGAL
GYI BDEN PA STE, RTAG TU YID MI BDE BA'I GDUNG BA DANG LDAN PAS
SO, ,DBUL BA LTA BU NI KUN 'BYUNG BA'I BDEN PA STE, DBUL

BA'I RGYUS BU LON CHAGS PA DANG 'DRA BAR KUN 'BYUNG BA'I RGYUS
SDUG BSNGAL SKYED PA'I PHYIR RO, ,BU LON SBYANGS PA LTA BU NI
'GOG PA'I BDEN PA STE, BU LON SBYANGS NA BU LON GYI MI BDE BA MED
PA BZHIN DU SDUG BSNGAL RNAMS MED PA'I PHYIR RO, ,GTER LTA BU NI
LAM GYI BDEN PA STE, GTER

BU LON SBYONG BA'I RGYUR GYUR PA DANG 'DRA BAR LAM NI 'GOG PA
'THOB PA'I RGYUR GYUR PA'I PHYIR RO, ,SDUG BSNGAL SHES PA GANG
YIN PA BSTAN PA'I PHYIR, DE LA SDUG BSNGAL SHES PA ZHES BYA BA NI
GANG PHUNG PO RNAMS MI SKYE BAR SHES PA'O ZHES BYA BA GSUNGS TE,
SPUNGS SHING TSOGS SU GYUR BA'I

PHYIR PHUNG PO STE, DE'ANG GZUGS DANG TSOR BA DANG, 'DU SHES
DANG, 'DU BYED DANG, RNAM PAR SHES PA'I PHUNG PO'O, ,PHUNG PO DE
DAG SGYU MA DANG GZUGS BRNYAN TZAM DU SNANG MOD KYI, NGO BO NYID
KYI SKYE BA MED PAS NA MI SKYE BA'O, ,'DI LTAR PHUNG PO LNGA
RNAMS LAS 'PHAGS PA NYAN THOS DAG

SDUG BSNGAL BA DANG MI RTAG PA LA SOGS PAR RTOGS PA NI MA YIN
GYI; THOG MA NAS NGO BO NYID KYIS MA SKYES PAR SHES PA NI SDUG
BSNGAL SHES PA'O, ,KUN 'BYUNG BA SHES PA BSTAN PA'I PHYIR GANG
SRID PA LA LEGS PAR 'JOMS PA'I SHES PA'O ZHES BYA BA SMOS TE, DE
LA SRID PA GANG ZHE NA, GANG

MDO LAS BCOM LDAN 'DAS KYIS, YANG SRID PA 'BYUNG BAR BYED PA
DANG, DGA' BA'I 'DOD CHAGS DANG LDAN PA DANG, DE DAG DE DAG LA
MNGON PAR DGA' BA'I SRED PA'O ZHES GSUNGS PA'O, ,DE LA SRED PA NI
SGO GSUM GYIS ZHUGS PA YIN TE, YANG 'BYUNG BA'I SRID PA 'DOD PA
DANG, YUL

'DOD PA'O, ,DE LA YANG 'BYUNG BA'I SRID PA 'DOD PA 'DI YANG SRID
PA 'DOD PA 'BYUNG BA BYED PA YIN NO, ,YUL 'DOD PA NI RNAM PA
GNYIS TE, YUL THOB PA RNAMS LA YID BDE ZHING LHAG PAR CHAGS PA
DANG LDAN PA DANG, YUL MA THOB PA RNAMS LA KUN DU SBYOR BAR 'DOD
PA DANG LDAN

@123B PA'O; ,DE LA YUL THOB PA RNAMS LA YID BDE ZHING LHAG PAR
CHAGS PA DANG LDAN PA GANG YIN PA DE NI DGA' BA'I 'DOD CHAGS DANG
LDAN PA ZHES BYA'O, ,YUL MA THOB PA RNAMS LA KUN TU SBYOR BAR
'DOD PA DANG LDAN PA GANG YIN PA DE NI DE DAG LA MNGON PAR DGA'
BA ZHES BYA'O, ,LEGS PAR 'JOMS PA'I

SHES PA NI SRID PA DE DAG MA LUS PAR SPANG BA'I THABS SHES PA
STE, 'JOMS PA ZHES BYA BA NI SPONG BA'I DON TO, ,NYAN THOS DAG
LTAR KUN 'BYUNG BA'I BDEN BA LA RGYU DANG RKYEN LA SOGS PAR RTOGS
PA NI MA YIN GYI, SDUG BSNGAL GYI PHUNG PO 'BYUNG BA'I RGYU 'DOD
CHAGS KYI RANG BZHIN SRED PA ZHES

BYA BA RAB TU SPANG BA'I THABS SHES PA NI KUN 'BYUNG BA SHES PA
ZHES BYA'O, ,'GOG PA SHES PA BSTAN PA'I PHYIR 'GOG PA SHES PA
ZHES BYA BA NI MA RIG PA DANG BAG LA NYAL RNAMS MI 'BYUNG BA'O
ZHES GSUNGS TE, DE YANG MA RIG PA MI 'BYUNG BA DANG, BAG LA NYAL
RNAMS MI 'BYUNG BA'O ZHES BYA

BAR SBYAR RO, ,DE LA MA RIG PA NI DE KHO NA LA KUN TU GTI MUG PA
STE, MA RIG PA MA LUS PAR SPANGS NAS PHYIS DE'I RGYUD LA MI SKYE
BAR 'GYUR BA NI MA RIG PA MI 'BYUNG BA'O, ,BAG LA NYAL GYI SGRAS
'DOD CHAGS LA SOGS PA NYON MONGS PA GZHAN GYI BAG LA NYAL LA BYA
STE, DE DAG MA LUS

PAR SPANGS NAS PHYIS DE'I RGYUD LA MI SKYE BA'I BAG LA NYAL RNAMS
MI 'BYUNG BA'O, ,BAG LA NYAL SMOS PAS MA RIG PA YANG SMRAS PA YIN
MOD KYI, MA RIG PA NI NYON MONGS PA THAMS CAD 'BYUNG BA'I RGYU
STE, GTZO BO YIN PAR BSTAN PA'I PHYIR MING GIS BKAR TE SMOS TE,
YANG NA MA RIG PA BAG

LA NYAL BAS NA MA RIG PAS BAG LA NYAL TE, MA RIG PA LA SOGS PA'I
BAG LA NYAL RNAMS THOG MA NAS MA SKYES PAS MTHA' 'GAG PA YANG MED
PA NI MA RIG PA DANG BAG LA NYAL RNAMS MI 'BYUNG BA ZHES BYA'O,
,'GOG PA'I BDEN PA LA 'PHAGS PA NYAN THOS DAG LTAR ZHI BA DANG
GYA NOM PA

LA SOGS PA RTOG PA NI MA YIN GYI, MA RIG PA LA SOGS PA BAG LA
NYAL RNAMS THOG MA NAS MA SKYES PAS MTHA' 'GAG PA YANG MED PAR
SHES PA NI 'GOG PA ZHES BYA'O, ,LAM SHES PA BSTAN PA'I PHYIR, LAM
SHES PA ZHES BYA BA NI MNYAM PA NYID DU GYUR PA'I CHOS THAMS CAD
LA SGRO MI 'DOGS PA

@124A *, ,STE ZHES BYA BA SMOS TE LAM GYI BDEN PA LA YANG 'PHAGS
PA NYAN THOS PA DAG LTAR NYON MONGS PA'I PHYOGS SPONG BA DANG,
RNAM PAR BYANG BA'I PHYOGS SGRUB PAR RTOGS PA NI MA YIN GYI, NYON
MONGS PA DANG RNAM PAR BYANG BA'I PHYOGS GNYI G-YANG MNYAM PA
NYID DU RTOGS PAS DE NYID LA

SGRO 'DOGS PA MED PA NI LAM SHES PA ZHES BYA'O, ,YANG NA CHOS
THAMS CAD NI NAM MKHA' DANG 'DRA BAR RO GCIG PAS MNYAM PA NYID DU
GYUR PA'O, ,MNYAM PA NYID DU GYUR PA'I CHOS DE DAG LAS SPANG BA
DANG, BLANG BA DANG, RTAG PA DANG, MI RTAG PA DANG, YOD PA DANG,
MED PA DANG,

SKYE BA DANG, MI SKYE BA LA SOGS PAR SGRO MI 'DOGS PA NI LAM SHES
PA'O, ,DE NI BYANG CHUB SEMS DPA'I BDEN PA SHES PA'O ZHES BYA BA
LA BDEN PA BZHI PO GONG DU BSHAD PA LTA BU'I TSUL DU SHES PA NI
BYANG CHUB SEMS DPA'I BDEN PA SHES PA ZHES BYA'O, ,BYANG CHUB
SEMS DPA'I

BDEN PA SHES PA DE DAG KYANG SHES RAB DANG THABS KYIS YONGS SU
ZIN PA YIN PAR BSTAN PA'I PHYIR DE LA BYANG CHUB SEMS DPA' 'PHAGS
PA'I BDEN PA BZHI PO DE DAG LA DE LTA BUR SHES RAB DANG YE SHES
KYIS RAB TU SHES KYANG ZHES BYA BA LA SOGS PA SMOS TE, 'PHAGS PAR
'GYUR BA'I BDEN PA

YIN PAS NA 'PHAGS PA'I BDEN PA 'AM, 'PHAGS PA RNAMS KYI BDEN PA
DE DAG DE KHO NA LTA BU YIN PAR BDEN PA'I SGO NAS YANG DAG PA JI
LTA BA BZHIN MKHYEN CING GZIGS KYI BYIS PA RNAMS KYIS YANG DAG PA
JI LTA BA BZHIN DU MI SHES MI MTHONG BAS NA, DE'I PHYIR 'PHAGS
PA'I BDEN PA RNAMS ZHES

BYA'O; ,YANG NA 'PHAGS PA SANGS RGYAS DANG SANGS RGYAS GYI NYAN
THOS RNAMS KYIS BSHAD PA'I BDEN PA YIN PAS NA 'PHAGS PA'I BDEN PA
STE, 'PHAGS PA MA YIN PAS BSHAD PA RNAMS KYANG, DE BZHIN GSHEGS
PA RNAMS KYI BYIN GYI RLABS KYIS 'CHAD PA DANG, BCOM LDAN 'DAS

KYI BSTAN PA 'DZIN PA DANG, 'PHAGS PAR 'GYUR BA'I RGYU BYED PAS
NA 'PHAGS BA'I BDEN PA ZHES BYA'O, ,DE LTA BUR ZHES BYA BA NI,
GONG DU BSTAN PA LTA BUR RO, ,RANG GI MTSAN NYID RTOGS PA NI SHES
RAB YIN LA, SPYI'I MTSAN NYID RTOGS PA NI YE SHES SO, ,YANG NA
SKABS 'DIR

@124B SHES RAB BSHAD PAS SHES RAB NYID GONG DU BSHAD PA LTA BU'I
TSUL DU STONG PAR RTOGS PA LA YE SHES ZHES BYA STE, 'DI NI SHES
RAB KYIS ZIN PA BSTAN TO, ,SEMS CAN LA LTA BA'I PHYIR MNGON SUM
DU MI BYED CING SEMS CAN RNAMS KYANG YONGS SU SMIN PAR BYED DE
ZHES BYA BA NI DE LTAR BDEN PA BZHI

RTOGS KYANG SNYING RJE CHEN POS SEMS CAN GYI DON GYI PHYIR NYAN
THOS BZHIN DU ZHI BA PHYOGS GCIG PA'I MYA NGAN LAS 'DAS PA MNGON
DU MI BYED CING THABS RNAM PA SNA TSOGS KYIS SEMS CAN SMIN PAR
YANG BYED DO, ,'DIS NI THABS KYIS ZIN PAR BSTAN TO, ,'DI NI BYANG
CHUB SEMS DPA'I BDEN PA LA

MKHAS PA'O ZHES BYA BA LA THABS DANG SHES RAB KYIS YONGS SU ZIN
PA GONG DU BSHAD PA LTA BUR BDEN PA BZHI PO SHES PA 'DI NI BYANG
CHUB SEMS DPA'I BDEN PA LA MKHAS PA'O, ,BDEN PA'I MTSAN NYID
GZHAN YANG BSTAN PAR BZHED NAS GZHAN YANG BYANG CHUB SEMS DPA'I
BDEN PA RNAM

PA GSUM STE ZHES BYA BA LA SOGS PA GSUNGS TE, GZHAN YANG ZHES BYA
BA NI GONG DU BDEN PA BZHI BSHAD PA TZAM DU YANG MA ZAD KYI, BDEN
PA RNAM PA GSUM YANG YOD DE ZHES BYA BAR DGONGS PA'O, ,'DIR YANG
BSTAN PA DANG BSHAD PA'I TSUL DU RIG PAR BYA STE, GANG 'DI KUN
RDZOB

KYI BDEN PA DANG ZHES BYA BA LA SOGS PA NI BSTAN PA'I TSUL LO,
,DE LA KUN RDZOB KYI BDEN PA GANG ZHE NA ZHES BYA BA LA SOGS PA
NI BSHAD PA'I TSUL LO, ,KUN RDZOB NYID BDEN PA YIN PAS KUN RDZOB
KYI BDEN PA STE, SGYU MA DANG SMIG RGYU TZAM DU JI LTAR SNANG BA
RNAMS DE BZHIN DU BYA BA BYED PA'I PHYIR RO,,

DON DAM PA NYID BDEN PA YIN PAS DON DAM PA'I BDEN PA STE, MI SLU
BA'I BDAG NYID DU PHYIN CI MA LOG PA'I PHYIR RO, ,MTSAN NYID BDEN
PA YIN PAS NA MTSAN NYID KYI BDEN PA YIN PA STE, CHOS THAMS CAD
RO GCIG PAR MA NOR BA'I PHYIR RO, ,CI'I PHYIR BDEN PA RNAM PA
GSUM BSHAD CE NA,

SEMS CAN RNAM PA GSUM GYI DON DU DGONGS NAS BDEN PA RNAM PA GSUM
BSHAD DE, SEMS CAN RNAM PA GSUM NI YONGS SU MA SMIN PA'I SEMS CAN
DANG, YONGS SU SMIN PA'I SEMS CAN DANG, CHOS NYID ZAB MO LA KUN
DU MGO RMONGS PA'I SEMS CAN NO, ,DE LA YONGS SU MA

@125A *, ,SMIN PA'I SEMS CAN GYI DON DU KUN RDZOB KYI BDEN PA
BSTAN TO, ,YONGS SU SMIN PA'I SEMS CAN GYI DON DU DON DAM PA'I
BDEN PA BSTAN TO, ,CHOS NYID ZAB MO LA KUN DU MGO RMONGS PA'I
SEMS CAN GYI DON DU MTSAN NYID KYI BDEN PA BSTAN TO, ,DE BAS NA
'PHAGS PA SA BCU

PA'I MDO LAS KYANG, SEMS CAN GZHAN GYI BSAM PA JI LTA BA BZHIN DU
TSIM PAR BYED PAS KUN RDZOB KYI BDEN PA RAB TU SHES SO, BGROD PA
GCIG PU LA YANG DAG PAR GZHOL BAS DON DAM PA'I BDEN PA RAB TU
SHES SO, ,RANG DANG SPYI'I MTSAN NYID RTOGS PAS MTSAN NYID KYI
BDEN PA RAB TU

SHES SO ZHES GSUNGS SO, ,DE LA KUN RDZOB KYI BDEN PA BSHAD PAR
BZHED NAS, 'JIG RTEN GYI THA SNYAD DANG YI GE DANG SGRA DANG
BRDAS BSTAN PA JI SNYED PA ZHES GSUNGS TE, JI SNYED PA ZHES BYA
BA'I SGRA THAMS CAD DANG SBYAR TE, 'JIG RTEN GYI THA SNYAD JI
SNYED PA DANG, YI GES BSTAN PA JI SNYED

PA DANG; SGRAS BSTAN PA JI SNYED PA DANG, BRDAS BSTAN PA JI SNYED
PA ZHES BYA BAR SBYAR RO, ,JI SNYED KYI SGRA NI JI TZAM YOD PA'I
DON DRANGS TE, 'JIG RTEN GYI THA SNYAD JI TZAM YOD PA ZHES BYA
BA'I THA TSIG GO, ,DE LA 'JIG RTEN GYI THA SNYAD NI BSTAN PA'O,
,LHAG MA RNAMS NI BSHAD PA STE, YI

GE NI AA DANG KA LA SOGS PA GSUNG RAB KYI LUNG DANG 'BREL PA
RNAMS SO, ,SGRA NI GSUNG RAB KYI LUNG DANG 'BREL PA 'DU BYED MI
RTAG CES BYA BA LA SOGS PA'I TSIG GI RKANG PA RNAMS SO, ,BRDA NI
DON STON PAR NUS SHING KHONG DU CHUD PAR NUS PA'I TSIG GI RKANG
PA RNAMS SO, ,JI SNYED CES BYA BA'I

TSIG GI LUNG 'BA' ZHIG GI MA YIN GYI, 'JIG RTEN GYI YI GE DANG
SGRA LA SOGS PA CI TZAM YOD PA RNAMS KYANG SDUD DE, DE YANG YID
KYI DANG NGAG GI SGO NAS STON PA RNAM PA GNYIS SO, ,DE LA YID
KYIS STON PA NI JI LTAR BRGYA BYIN LA YID KYIS CHOS MNGON PAR
BSHAD PA DANG, DE DAG GIS KYANG RANG GI

THE TSOM YID LA BTAGS PA DANG, LAN KYANG YID KYIS TSIGS SU BCAD
PAS GLAN NO, ,MDO DE DANG DE DAG LAS 'BYUNG BA LTA BU'O, ,NGAG
GIS BSTAN PA NI TSIG GI RIG BYED RNAM PA SNA TSOGS NYAN PA'I GANG
ZAG RNAMS KYI RNA BAR SONG BA RNAMS SO, ,DE DAG GIS NI MDOR NA
'DI SKAD DU, GDUL

@125B BAR BYA BA'I SEMS CAN RNAMS KYI DBANG DU JI TZAM DU THA
SNYAD BRJOD PA THAMS CAD KUN RDZOB KYI BDEN PA YIN NO ZHES BSTAN
TE, DE LTAR DKON MCHOG SPRIN GYI MDO LAS KYANG, RIGS KYI BU CHOS
BCU DANG LDAN NA BYANG CHUB SEMS DPA' KUN RDZOB LA MKHAS PA RNAMS
YIN NO, ,BCU GANG ZHE NA, 'DI LTA STE,

GZUGS SU'ANG 'DOGS LA, DON DAM PAR NA GZUGS SU'ANG MI DMIGS SHING
MI CHAGS SO, ,DE BZHIN DU TSOR BA DANG 'DU SHES DANG 'DU BYED
DANG RNAM PAR SHES PAR YANG 'DOGS LA, DON DAM PAR NA RNAM PAR
SHES PAR YANG MI DMIGS SHING MNGON PAR MI CHAGS SO ZHES BYA BA NI

SANGS RGYAS KYI CHOS RNAMS SU'ANG 'DOGS LA, DON DAM PAR NA SANGS
RGYAS KYI CHOS SU YANG MI DMIGS SHING MNGON PAR MI CHAGS SO,
,BYANG CHUB TU'ANG 'DOGS LA BYANG CHUB SEMS DPAR YANG MI DMIGS
SHING DE LA MNGON PAR MI CHAGS SO, ,RIGS KYI BU DE LTA BAS NA
MING DANG

'DOGS PA DANG, THA SNYAD DE NI KUN RDZOB CES BYA STE, KUN RDZOB
KYI CHOS RNAM LA DON DAM PA MED KYI, KUN RDZOB KYI CHOS MED PAR
YANG DON DAM PAR BSTAN PAR MI NUS SO ZHES GSUNGS SO, ,DE LAS
BZLOG PA NI DON DAM PA STE, DE BSTAN PAR BZHED NAS, DON DAM PA'I
BDEN PA

NI GANG LA SEMS KYI RGYU BA YANG MED PA STE, YI GE LTA CI SMOS
ZHES BYA BA GSUNGS SO, ,DON DAM PA NI SKYE BA DANG, MI SKYE BA
DANG, BSAM DU YOD PA DANG, BSAM DU MED PA DANG, RTAG PA DANG, MI
RTAG PA DANG, BRJOD DU YOD PA DANG, BRJOD DU MED PA DANG, 'GOG PA
DANG, MI 'GOG PA DANG,

SHES PAR RUNG BA DANG, SHES PAR MI RUNG BA DANG, RTAG PA DANG MI
RTAG PA ZHES BYA BA LA SOGS PA'I SPROS PA THAMS CAD LAS 'DAS PA
YIN PAS SEMS KYI RGYU BA MED PA ZHES BYA STE, SEMS DANG SEMS LAS
BYUNG BA'I SPYOD YUL LAS 'DAS TE, DON DAM PA DANG DE'I RIG PA'I
YE SHES GNYIS SU MED

PA'I PHYIR SEMS KYI YUL DU YANG MI 'GYUR NA, YI GE LTA CI SMOS
ZHES BYA BA'I THA TSIG GO, ,DE BAS NA DKON MCHOG SPRIN GYI MDO
LAS KYANG, RIGS KYI BU CHOS BCU DANG LDAN NA BYANG CHUB SEMS
DPA'I DON DAM PA LA MKHAS PA RNAMS YIN NO, ,BCU GANG ZHE NA, 'DI
LTA STE, MI SKYE BA'I CHOS NYID DANG

@126A *, ,LDAN PA RNAMS YIN, MI 'GAG PA'I CHOS NYID DANG, MI 'JIG
PA'I CHOS NYID DANG, MI LEN MI 'DOR BA'I CHOS NYID DANG, TSIG GI
SPYOD YUL LAS YANG DAG PAR 'DAS PA'I CHOS NYID DANG, SMRAR MED
PA'I CHOS NYID DANG, SPROS PA MED PA'I CHOS NYID DANG, BRJOD DU

MED PA'I CHOS NYID DANG ZHES BYA BA LA SOGS PA GSUNGS SO, DE LA
MTSAN NYID KYI BDEN PA BSHAD PAR BZHED NAS MTSAN NYID KYI BDEN PA
GANG ZHEN ZHES KHONG NAS DRIS PA DANG, MTSAN NYID KYI BDEN PA NI
GANG 'DI MTSAN NYID THAMS CAD MTSAN NYID GCIG PA STE ZHES BYA BA
GSUNGS TE, 'DI

LTAR SA'I MTSAN NYID SRA BA DANG, CHU'I MTSAN NYID GSHER BA DANG
ZHES BYA BA NAS GZUGS KYI MTSAN NYID THOGS PA DANG BCAS PA DANG,
TSOR BA'I MTSAN NYID MYONG BAR BYED PA ZHES BYA BA LA SOGS PA
THAMS CAD NI MTSAN NYID GCIG PA STE, DE BZHIN NYID KYI MTSAN NYID
DU 'DRA BA'I PHYIR RO,,

MTSAN NYID GCIG PO DE'I MTSAN NYID KYANG GANG YIN ZHE NA, DE'I
PHYIR MTSAN NYID GCIG PO YANG MTSAN NYID MED PA'O ZHES BYA BA
GSUNGS TE, DE BZHIN NYID DE NI MTSAN NYID DU BGRANG BA THAMS CAD
LAS 'DAS PA STE, SKYE BA DANG, 'GAG PA DANG, YOD PA DANG, MED PA
DANG, RTAG PA

DANG; MI RTAG PA LA SOGS PA GANG GI MTSAN NYID KYANG MA YIN PAS
NA MTSAN NYID MED PA'O, ,MTSAN NYID MED PA'I BDEN PA 'DI YANG DON
DAM PA'I BDEN PA NYID DE, DE LA GZHAN MA YIN NA CI'I PHYIR DON
DAM PA'I BDEN PA ZHES BYA BA DANG, MTSAN NYID KYI BDEN PA ZHES
BYA BA GNYIS SU

BSHAD; DE NI BDEN TE, DE LAS GZHAN MA YIN MOD KYI, 'DIS DON DAM
PA MTSON PAR BYED, KHONG DU CHUD PAR BYED PAS NA MTSAN NYID KYI
BDEN PA STE, DE BAS NA MTSAN NYID KYI BDEN PA NI DON DAM PA LA
'JUG PA'I SGO LTA BUR GZHAG GO, ,YANG NA SEMS CAN RNAM PA GSUM
GYI DON GYI PHYIR

BDEN PA RNAM PA GSUM BSHAD DE, NYES PA MED DO, ,BYANG CHUB SEMS
DPA'I BDEN PA RNAM PA GSUM YANG THABS DANG SHES RAB KYIS YONGS SU
ZIN PA YIN TE, DE BSTAN PA'I PHYIR, DE LA BYANG CHUB SEMS DPA'
KUN RDZOB KYI BDEN PA BSTAN PAS YONGS SU MI SKYO BA ZHES BYA BA
LA SOGS

@126B PA GSUNGS TE, SEMS CAN GYI DON DU BYANG CHUB SEMS DPA' KUN
RDZOB KYI BDEN PA THA SNYAD DANG, YI GE DANG, BRDA LA SOGS PA
GZHAN LA BSTAN KYANG KUN RDZOB KYI BDEN PA LA YID 'BYUNG ZHING
SKYO BA MED DE, SHES RAB KYIS ZIN PAS DE DAG SGYU MA DANG, RMI
LAM DANG, GZUGS BRNYAN LTA

BUR DNGOS PO MED PAR KHONG DU CHUD PA'I PHYIR RO, ,DON DAM PA'I
BDEN PA MNGON SUM DU BYED PAR YANG MI LTUNG ZHES BYA BA NI THABS
KYIS YONGS SU ZIN PAS JI LTAR 'PHAGS PA NYAN THOS RNAMS ZHI BA
PHYOGS GCIG PA'I MYA NGAN LAS 'DAS PA LA GNAS PA LTA BUR DE BZHIN
NYID 'BA' ZHIG

GI PHYOGS SU YANG GNAS PAR MI BYED CES BYA BA'I DON TO, ,MTSAN
NYID KYI BDEN PAS BDEN PA GCIG TU RTOGS KYANG SEMS CAN RNAMS
YONGS SU SMIN PAR BYED DE ZHES BYA BA NI MTSAN NYID KYI BDEN PA
KHONG DU CHUD PAS DON DAM PA DANG, KUN RDZOB KYI BDEN PA DANG,
SDUG BSNGAL DANG,

KUN 'BYUNG BA DANG, 'GOG PA DANG, LAM LA SOGS PA'I BDEN PA RNAMS
DE BZHIN NYID KYI MTSAN NYID DU RO GCIG PAR RTOGS KYANG THABS
RNAM PA SNA TSOGS KYIS THEG PA RNAM PA GSUM DU GAR RIGS RIGS SU
SEMS CAN RNAMS YONGS SU SMIN PAR BYED DE, DE LTA BUR THABS DANG
SHES RAB

KYIS YONGS SU ZIN PA'I BDEN PA RTOGS PA NI BYANG CHUB SEMS DPA'I
BDEN PA LA MKHAS PA ZHES BYA'O, ,DE LA YONGS SU SMIN PA GANG ZHE
NA, DE YANG MDOR RNAM PA GSUM STE, YONGS SU SMIN PA'I RANG BZHIN
DANG, YONGS SU SMIN PAR BYA BA'I GANG ZAG DANG, YONGS SU SMIN
PA'I RNAM PA RAB TU DBYE

BA'O; ,YONGS SU SMIN PA'I RANG BZHIN NI DPER NA 'BRAS SMIN PAR
GYUR NA RDOL PAR 'OS PA DANG, 'BRAS BU SMIN NAS NAM KUN TU BZA'
BAR 'OS PA'I DUS NA YONGS SU SMIN PA ZHES BYA BA DE BZHIN DU DGE
BA'I CHOS RNAMS KYI SA BON YANG NAS YANG DU BSTEN PA DANG LDAN
PAS NYON MONGS PA DANG SHES

BYA'I SGRIB PA SPONG BAR NUS PA DANG RJES SU MTHUN PA'I LUS DANG
SEMS LAS SU RUNG BA RNYED NAS NYON MONGS PA DANG SHES BYA'I SGRIB
PA SPONG BA'I MTHU DANG LDAN PA NI YONGS SU SMIN PA'I RANG BZHIN
ZHES BYA'O, ,YONGS SU SMIN PAR BYA BA'I GANG ZAG NI RNAM PA BZHIN
STE, NYAN THOS KYI RIGS CAN DANG, RANG

@127A *, ,SANGS RGYAS KYI RIGS CAN DANG, SANGS RGYAS KYI RIGS CAN
DANG, RIGS MED PA'I GANG ZAG GO, ,DE LA RIGS CAN GSUM NI THEG PA
GSUM DU YONGS SU SMIN PAR BYA'O, ,RIGS MED PA'I GANG ZAG KYANG
LHA DANG MI'I BDE 'GROR YONGS SU SMIN PAR BYA'O, ,YONGS SU SMIN
PA'I

RNAM PA RAB TU DBYE BA YANG MDOR NA GSUM STE, DBANG PO YONGS SU
SMIN PA DANG, DGE BA'I RTZA BA YONGS SU SMIN PA DANG, SHES PA
YONGS SU SMIN PA'O, ,DE LA DBANG PO YONGS SU SMIN PA NI TSE DANG,
MDOG DANG, RIGS DANG, DBANG PHYUG PHUN SUM TSOGS PA DANG, TSIG
BTZUN PA DANG, DBANG CHE BAR

GRAGS PA DANG, MIR GYUR PA DANG, RIG PA'I GNAS RNAMS LA MKHAS
PA'O, ,DGE BA'I RTZA BA YONGS SU SMIN PA NI GANG RANG BZHIN GYIS
NYON MONGS PA SHAS CHUNG BA LAS NA RANG BZHIN GYIS SDIG PA MI DGE
BA'I CHOS LA SEMS MI 'JUG CING SGRIB PA CHUNG BA DANG, RTOG PA
NYUNG BA DANG, DRANG ZHING MTHUN

PAR 'DZIN PA YIN NO, ,SHES PA YONGS SU SMIN PA NI DRAN PA DANG
LDAN PA, YID GZHUNGS PA DANG LDAN PA, LEGS PAR SMRAS PA DANG NYES
PAR SMRAS PA'I CHOS RNAMS KYI DON KUN SHES PAR NUS SHING LHAN CIG
SKYES PA'I SHES RAB KYIS RANG GI SEMS LA YOD PA'I NYON MONGS PA
SEL NUS PA'I MTHU DANG

LDAN PA'O, ,YONGS SU SMIN PAR BYED PA NI THEG PA GSUM GYI RIGS
CAN GYI GANG ZAG RNAMS SO SO'I THEG PA'I CHOS RNAMS DANG PO BSTAN
PA DANG, DE NAS BSAM PA DANG, BSGOM PA LA SOGS PA'I RIM PAS KHAD
KYIS NYON MONGS PA DANG, SHES BYA'I SGRIB PA SPONGS SU BTZUD DE,
RANG RANG GI

'BRAS BU LA 'GOD PA'O, ,BDEN PA'I RNAM PA GZHAN YANG BSTAN PAR
BZHED NA, GZHAN YANG BDEN PA RNAM PA GNYIS TE ZHES BYA BA LA SOGS
PA GSUNGS TE, GZHAN YANG ZHES BYA BA NI SNGAR BSHAD PA'I DON DU
BLTA'O, ,'DIR YANG BSTAN PA DANG BSHAD PA'I TSUL KHONG DU CHUD
PAR BYA BA'I PHYIR,

RNAM PA GNYIS PO GANG ZHE NA, GANG 'DI THA SNYAD KYI BDEN PA
DANG, DON DAM PA'I BDEN PA ZHES BYA BA BSTAN PA'I TSUL BSHAD DO,
,DE LA THA SNYAD KYI BDEN PA NI GANG DUS SU ZHES BYA BA LA SOGS
PAS BSHAD PA'I TSUL BSTAN TO, ,'JIG RTEN GYI THA SNYAD RNAMS BDEN
PAS NA THA SNYAD KYI BDEN PA STE, JI

@127B LTAR SNANG BA TZAM DU BDEN PA'I PHYIR RO, ,DE BAS NA MDO
LAS KYANG, 'JIG RTEN RNAMS LAS GANG YOD PAR BDEN PA LA YANG DE
BDEN NO ZHES GSUNGS SO, ,DON DAM PA NYID BDEN PAS NA DON DAM PA'I
BDEN PA STE, JI LTAR GNAS PA LAS GZHAN DU MI 'GYUR BA'I PHYIR RO,
,DE BAS NA MDO

LAS KYANG, 'DUS BYAS RNAMS NI BSLU BAS NA BRDZUN PA YIN GYI, 'DUS
MA BYAS NI BDEN PA'O ZHES GSUNGS SO, ,CI'I PHYIR BDEN PA GNYIS
BSHAD CE NA, 'PHAGS PA'I LAM DANG, LAM GYI 'BRAS BU BSTAN PAR BYA
BA'I PHYIR BDEN PA GNYIS BSHAD DE, 'PHAGS PA'I LAM BSTAN PA'I

PHYIR THA SNYAD KYI BDEN PA BSHAD DO, ,LAM DE'I 'BRAS BU BSTAN
PAR BYA BA'I PHYIR DON DAM PA'I BDEN PA BSHAD DO, ,YANG NA 'JIG
RTEN PA'I SHES PA'I YUL DANG, 'JIG RTEN LAS 'DAS PA'I SHES PA'I
YUL LA DGONGS NAS BDEN PA GNYIS BSHAD DE, 'JIG RTEN PA'I SHES
PA'I

YUL LA DGONGS NAS, THA SNYAD KYI BDEN PA BSHAD DO, ,'JIG RTEN LAS
'DAS PA'I SHES PA'I YUL LA DGONGS NAS DON DAM PA'I BDEN PA BSHAD
DO, ,DE LA THA SNYAD KYI BDEN PA BSTAN PA'I PHYIR, THA SNYAD KYI
BDEN PA NI ZHES BYA BA LA SOGS PA GSUNGS TE, TSIG GIS MNGON PAR
BRJOD PA

MANG PO NI THA SNYAD DO, ,BRJOD PA DES KHONG DU CHUD PAR 'GYUR
BA'I BDEN PA NI THA SNYAD KYI BDEN PA'O, ,THA SNYAD KYI BDEN PA
DE'ANG RNAM PA GNYIS TE, MA 'KHRUL PA'I 'JIG RTEN PA'I SHES PA'I
YUL DANG, 'KHRUL PA'I 'JIG RTEN PA'I SHES PA'I YUL LO, ,DE LA MA
'KHRUL PA'I 'JIG

RTEN PA'I SHES PA NI RJES LAS THOB PA DAG PA 'JIG RTEN PA'I YE
SHES TE, DE'I YUL BSTAN PA'I PHYIR GANG DUS SU BDEN PAR SMRA BA
STE, GANG 'DI SDUG BSNGAL GYI BDEN PA DANG ZHES BYA BA LA SOGS PA
GSUNGS PA'O, ,DE LA GANG DUS SU BDEN PAR SMRA BA ZHES BYA BA NI
DE BZHIN KHONG DU CHUD PA DANG LDAN PA'I

GANG ZAG RNAM PAR MI RTOG PA'I TING NGE 'DZIN LAS LANGS NAS BDAG
GIS JI LTAR MYONG BA'I DON 'DUL BA RNAMS YONGS SU SMIN PA'I DUS
DANG SBYAR TE, RJES LAS THOB PA DAG PA 'JIG RTEN PA'I YE SHES
KYIS 'DI NI SDUG BSNGAL GYI BDEN PA, 'DI NI KUN 'BYUNG BA'I BDEN
PA'O ZHES PHYIN CI MA LOG PAR

@128A *, ,'CHAD CING STON PA NI DUS SU BDEN PAR SMRA BA ZHES
BYA'O, ,'KHRUL BA'I 'JIG RTEN PA'I SHES PA'I YUL BSTAN PA'I
PHYIR, 'JIG RTEN GYI THA SNYAD DANG ZHES BYA BA LA SOGS PA SMRAS
TE, 'JIG RTEN GYI THA SNYAD YI GE DANG 'BREL PA'I SGRAS BSTAN
PA'I BRNGA NI, 'JIG RTEN GYI THA SNYAD DANG YI GE

DANG SGRA DANG BRDAS BSTAN PA ZHES BYA STE, 'JIG RTEN GYI THA
SNYAD THAMS CAD NI BRDZUN PA YIN PAS NA 'KHRUL PA'O, ,YANG NA
GDUL BA'I DUS SU BDEN PAR SMRA PA NI THA SNYAD KYI BDEN PA ZHES
BYA STE, DE LA BDEN PA GANG ZHE NA, GANG SDUG BSNGAL GYI BDEN PA
DANG ZHES BYA BA LA SOGS PA GSUNGS PA'O, ,SMRA BA

GANG ZHE NA 'JIG RTEN GYI THA SNYAD DANG ZHES BYA BA LA SOGS PA
GSUNGS TE, DON DU NA 'JIG RTEN GYI THA SNYAD DANG MTHUN PA'I YI
GE DANG SGRA DANG BRDAS SDUG BSNGAL LA SOGS PA BDEN PA BZHI BSTAN
PA NI THA SNYAD KYI BDEN PA ZHES BYA'O, ,DON DAM PA'I BDEN PA
BSTAN PAR BYA BA'I PHYIR, DON DAM PA'I BDEN PA NI

GANG 'DI BRJOD PA MED PA'I CHOS CAN MYA NGAN LAS 'DAS PA ZHES BYA
BA GSUNGS TE, 'JIG RTEN LAS 'DAS PA'I YE SHES DAM PA'I YUL LAM
'BRAS BU YIN PAS NA DON DAM PA'O, ,GANG BRJED PA MED PA'I CHOS
DANG LDAN PA NI BRJED PA MED PA'I CHOS CAN TE, SKYE BA DANG 'JIG
PA MED PA'I RANG BZHIN THOG MA

NAS NGO BO NYID KYIS 'OD GSAL BA DE BZHIN NYID BSLU BA MED PA'I
CHOS CAN DE NI DON DAM PA'I BDEN PA ZHES BYA'O, ,DE CI'I PHYIR
ZHE NA ZHES BYA BA NI DE BZHIN NYID DE CI'I PHYIR BSLU BA MED
PA'I CHOS CAN ZHES BYA ZHE NA ZHES BYA BA'I THA TSIG GO, ,BSLU BA
MED PA'I CHOS CAN GYI RGYU BSTAN PA'I PHYIR, RTAG TU CHOS KYI

DE BZHIN NYID KYI PHYIR DE'I RIGS NI RTAG PA'I PHYIR RO ZHES BYA
BA GSUNGS TE, DE'I RIGS ZHES BYA BA NI DE BZHIN NYID DE'I RANG
BZHIN NO, ,DE BZHIN NYID DE'I RANG BZHIN NI, SKYE BA DANG 'JIG PA
MED PA'I RANG BZHIN LAS GZHAN DU MI 'GYUR BAS RTAG PA STE, DE BAS
NA MI BSLU BA ZHES BYA BA JI LTAR RTAG CE NA, RTAG

TU CHOS KYI DE BZHIN NYID KYI PHYIR TE, CHOS KYI DE BZHIN NYID
KYI NGO BO LA NI SO SO'I SKYE BO DANG, 'PHAGS PA'I DUS NA YANG DE
LA MTSAN NYID THA DAD DU GYUR PA MED PA'I PHYIR RO, ,DE LA MI
BSLU BA'I DON CI RANG BZHIN GZHAN DU GNAS LA GZHAN DU MI STON PA
NI MI BSLU BA STE, JI LTAR 'DUS BYAS 'DUS BYAS KYI

@128B NGO BO NYID DU MED NA, DE NI DE'I NGO BO NYID DU SNANG BAS
NA BSLU BA ZHES BYA BA'I DON DAM PA NI RANG BZHIN GZHAN DU MI
'GYUR TE, DE LA DE BZHIN DU STON PAR BYED PAS NA MI BSLU BA ZHES
BYA'O, ,DE BAS NA MDO LAS KYANG, MI BSLU BA'I CHOS CAN MYA NGAN
LAS 'DAS PA NI BDEN PA GCIG PU'O, ,'DU BYED

THAMS CAD DANG SNOD KYI 'JIG RTEN NI BRDZUN PA BSLU BA'I CHOS CAN
NO ZHES GSUNGS SO, ,'DIR YANG THABS DANG SHES RAB KYIS YONGS SU
ZIN PA BSTAN PA'I PHYIR RO, ,DE LA BYANG CHUB SEMS DPA' THA SNYAD
KYI BDEN PA BSTAN PAS KYANG YONGS SU MI SKYO ZHES BYA BA LA SOGS
PA GSUNGS TE, THA SNYAD

KYI BDEN PA BSTAN PA NI SDUG BSNGAL DANG KUN 'BYUNG BA LA SOGS PA
BDAG GIS GZHAN LA BSHAD PA'AM, GZHAN GYIS BDAG LA BSTAN PA STE,
YONGS SU MI SKYO BA NI SHES RAB KYI THA SNYAD KYI BDEN PA THAMS
CAD DON DAM PAR DNGOS PO MED PAR KHONG DU CHUD PAS DE DAG LAS YID
BYUNG ZHING SKRAG PA

DANG; DNGOS POR 'DZIN PAR MI 'GYUR ZHES BYA BA'I DON TO, ,DON DAM
PA'I BDEN PA MNGON SUM DU BYED PAR YANG MI LTUNG LA ZHES BYA BA
NI CHOS THAMS CAD SGYU MA DANG RMI LAM LTA BUR KHONG DU CHUD DE,
DE YANG MA BRTAGS NA GCIG TU DGA' BA TZAM MED PA MA YIN ZHES RIG
PA'I THABS KYIS YONGS

SU ZIN PAS NA, DE KHO NA NYID 'BA' ZHIG LA YANG GNAS PAR MI BYED
LA, THABS DANG SHES RAB KYIS SEMS CAN RNAMS YONGS SU SMIN PAR
BYED PA NI BYANG CHUB SEMS DPA'I BDEN PA LA MKHAS PA ZHES BYA
BA'I DON TO, ,CHOS 'DI PA DANG, PHYI ROL PA RNAMS LTA BA RNAM PA
SNA TSOGS LA MNGON

PAR ZHEN PA'I GNYAN POR GZHAN YANG BDEN PA NI GCIG STE GNYIS SU
MED NGO ZHES BYA BA GSUNGS SO, ,GNYIS SU MDE DO ZHES BYA BAS NI
'DIR BDEN PA GCIG BSTAN PA LAS MA GTOGS PA RNAMS YANG DAG PA MA
YIN PAR STON PA'O, ,BDEN PA GCIG PO GANG ZHE NA ZHES KHONG NAS
DRIS PA DANG,

DE LA BDEN PA GCIG NI GANG 'DI CHOS THAMS CAD LA SGRO 'DOGS PA
MED CING SGRO 'DOGS PAR LTUNG PA'I SEMS CAN RNAMS KYANG BDEN PA
LA RAB TU GZUD PA'O ZHES BYA BA GSUNGS TE, CHOS THAMS CAD BRJOD
DU MED PA'I RANG BZHIN YIN PA LA, GAL TE MING DANG TSIG DANG YI
GE DAG GIS GANG ZAG

@129A *, ,DANG CHOS KYI NGO BO NYID DAM BYE BRAG TU 'DOGS NA DE
NI SGRO 'DOGS PA YIN TE, CHOS RNAMS KYI RANG BZHIN JI SKAD DU
BTAGS BDE DAG MA YIN PA'I PHYIR RO, ,DE LTAR CHOS RNAMS LA SGRO
MI 'DOGS SHING, DE BZHIN NYID KYI RANG BZHIN DU YANG SHES PAR
BYED LA, SGRO 'DOGS PAR

LTUNG BA SPROS PA SNA TSOGS LA MNGON BAR ZHEN PA'I SEMS CAN RNAMS
KYANG BRJOD DU MED PA'I BDEN PA DE LA RAB TU 'DZUD PA NI BDEN PA
GCIG CES BYA'O, ,'DIR YANG THABS DANG SHES RAB KYIS BSTAN PA'I
PHYIR, DE LA BYANG CHUB SEMS DPA' SGRO 'DOGS PA'I BDEN PA BSTAN
PAS KYANG MI SKYO LA ZHES

BYA BA LA SOGS PA GSUNGS TE, DE LTAR BDEN PA GCIG PO DE NI TSIG
GI SPYOD YUL MA YIN YANG SEMS CAN DE LA GZUD PA'I THABS GZHAN MED
PAS 'DUS BYAS DANG 'DUS MA BYAS ZHES BYA BA LA SOGS PA'I TSIG GIS
SGRO BTAGS NAS STON PA NI SGRO 'DOGS PA'I BDEN PA STE, DE DAG
BSTAN PAS KYANG MI

SKYO ZHES BYA BA'I DON TO, ,BSHAD PA GZHAN NI SNGA MA BZHIN DU
BLTA'O, ,GONG DU BDEN PA BZHI BSHAD PA'I RNAM GRANGS BSTAN PAR
BZHED DE, SDUG BSNGAL GANG YIN PA BSTAN PA'I PHYIR, GZHAN YANG
PHUNG PO LNGA NI SDUG BSNGAL BA STE, GANG PHUNG PO LNGA RNAMS KYI
MTSAN NYID 'DI NI SDUG BSNGAL ZHES BYA'O

ZHES GSUNGS TE, DE LA DANG PO DANG BAR MA DANG THA MA'I SDUG
BSNGAL RNAMS BSDUS PA'I DON GYIS NI GZUGS LA SOGS PA'I PHUNG PO
LNGA NI SDUG BSNGAL BA ZHES BYA STE, DE LA DANG PO'I SDUG BSNGAL
NI SKYE BA'O, ,BAR GYI SDUG BSNGAL NI NA BA DANG RGA BA DANG,
'DOD PA MI RNYED PA LA SOGS PA'O, ,

THA MA'I SDUG BSNGAL NI 'CHI BA STE, SDUG BSNGAL DE DAG NYE BAR
LEN PA'I PHUNG PO LNGA'I GNAS DER 'DUS PAS NA PHUNG PO LNGA NI
SDUG BSNGAL BA ZHES BYA STE, DE LA PHUNG PO LNGA RNAMS KYI SDUG
BSNGAL GYI MTSAN NYID GANG YIN PA SDUG BSNGAL YIN PAR STON TO,
,JI LTAR SDUG BSNGAL SHES PA BSTAN PA'I PHYIR,

GANG GIS MTSAN NYID DE STONG PAR RTOGS PA 'DI NI SDUG BSNGAL LA
SDUG BSNGAL DU SHES PA 'PHAGS PA'I BDEN PA'O ZHES GSUNGS TE,
'PHAGS PA NYAN THOS DAG LTAR SDUG BSNGAL GYI DNGOS PO YOD PAR LTA
BA MA YIN GYI, GANG ZAG GANG GIS GONG DU BSHAD PA'I SDUG BSNGAL
NYID KYANG RANG BZHIN

@129B MED CING MI DMIGS PAR RTOGS PA DE NI SDUG BSNGAL LA SDUG
BSNGAL DU SHES PA 'PHAGS PA'I BDEN PA ZHES BYA'O, ,KUN 'BYUNG BA
GANG YIN PA BSTAN PA'I PHYIR, GANG PHUNG PO LNGA'I SRED PA'I RGYU
DANG LTA BA'I RGYU BAG LA NYAL 'DI NI KUN 'BYUNG BA ZHES GSUNGS
TE, PHUNG PO LNGA PO DE DAG SKYED PA'I RGYU NI PHUNG

PO LNGA'I RGYU STE, DE YANG SRED PA'I RGYU DANG LTA BA'I RGYU LAS
PHUNG PO LNGA LA SKYE'O, ,DE LA SRED PA DANG LTA PA NI SNGAR
BSHAD PAR ZAD DO, ,SRED PA DANG LTA BA DE DAG NYID RGYU YIN PAS,
SRED PA'I RGYU DANG LTA BA'I RGYU ZHES BYA STE, BAG LA NYAL YANG
DE GNYIS LA BYA'O, ,JI LTAR KUN 'BYUNG BA SHES PA BSTAN

PA'I PHYIR, ,GANG GIS SRED PA'I RGYU DANG LTA BA'I RGYU DE DAG PA
MI LEN PA DANG ZHES BYA BA LA SOGS PA GSUNGS TE, MI LEN PA NI
SRED PA DANG LTA BA LA MTSAN MAR MI 'DZIN PA'O, ,SGRO MI 'DOGS PA
NI DE DGAL MED PA DANG, YOD PAR MI LTA BA'O, ,REG PAR MI BYED PA
NI DE DAG GI RANG BZHIN LA RTOG

PAR MI BYED PA 'AM, SRED PA DANG LTA BA LA SPYOD PAR MI BYED
PA'O, ,DES NI 'DI SKAD BSTAN TE, PHUNG PO LNGA'I RGYU SRED PA
DANG LTA BA RNAMS RANG BZHIN GYIS MI DMIGS SHING DNGOS PO MED PAR
RTOGS NA, KUN 'BYUNG BA LA KUN 'BYUNG BAR SHES PA'I 'PHAGS PA'I
BDEN PA ZHES BYA'O, ,'GOG

PA'I BDEN PA'I RANG BZHIN GANG YIN PA BSTAN PA'I PHYIR, GANG
PHUNG PO LNGA RNAMS SHIN TU ZAD DE 'GAGS NAS SNGON GYI MTHAR MI
'BYUNG BA DANG ZHES BYA BA LA SOGS PA GSUNGS SO, ,SHIN TU ZAD PA
NI PHUNG PO LNGA BSKYED PA'I RGYU SRED PA'I BAG LA NYAL DANG, LTA
BA'I BAG LA NYAL SPANGS PAS SKYE BA'I

RGYUN CHAD PA'O, ,'GAGS PA NI SKYE BA GZHAN DANG MTSAMS MI SBYOR
ZHING MA 'ONGS PA'I PHUNG PO SKYED PA'I RGYU MI BYED PA'O, ,YANG
NA SKAD CIG MA RE RE LA SKYE BA MED PAS NA SHIN TU ZAD PA ZHES
BYA'O, ,TSE'I NYID MTSAMS GCIG NAS GCIG TU MTSAMS SBYOR ZHING
SKYE BA MED PAS NA 'GAG PA'O, ,

YANG NA SKYE BA'I MTSAN NYID DANG BRAL BA'I PHYIR SHIN TU ZAD
PA'O, ,'JIG PA'I CHOS DANG BRAL BA'I PHYIR SHIN TU 'GAG PA'O, ,DE
NYID KYI DON GSAL BAR BSTAN PA'I PHYIR, SNGON GYI MTHAR MI 'BYUNG
BA DANG, PHYI MA'I MTHAR MI 'PHO BA DANG, DA LTAR BYUNG BAR PHYIN
PA MED PA ZHES BYA BA GSUNGS TE,

@130A *, ,SNGON GYI MTHAR MI 'BYUNG BA NI 'DAS PA'I DUS SU YANG
MA SKYES PA'O, ,PHYI MA'I MTHAR MI 'PHO BA NI DA LTAR GYI DUS NAS
PHUNG PO LNGA'I RGYU LAS DANG NYON MONGS PA MA LUS PAR SPANGS
SHING, PHUNG PO LNGA YANG RANG BZHIN MED PAS MA 'ONGS PA'I DUS
KYI TSE DANG MTSAMS SBYOR BA MED

PA'O; ,DA LTAR BYUNG BAR PHYIN PA MED PA NI 'DAS PA'I LAS DANG
NYON MONGS PAS DA LTAR GYI DUS SU'ANG SKYES PA MED PA STE, DE
LTAR DUS GSUM DU YANG PHUNG PO LNGA MA SKYES PA DE NI 'GOG PA'I
BDEN PA'I RANG BZHIN NO, ,JI LTAR NA 'GOG PA'I BDEN PA SHES PA
BSTAN PA'I PHYIR, DE LA GANG

GIS DE LTAR SHES PA 'DI NI ZHES BYA BA LA SOGS PA GSUNGS TE,
PHUNG PO LNGA PO SKYE BA MED PA'I MTSAN NYID LA GANG ZAG GANG GIS
GONG DU BSHAD PA LTA BUR 'GOG PA'I BDEN PA NGO BO NYID KYIS STONG
STE, SKYE BA DANG 'GAG PA MED PAR KHONG DU CHUD CING MI DMIGS PAR
SHES PA NI 'GOG

PA LA 'GOG PAR SHES PA'I 'PHAGS PA'I BDEN PA ZHES BYA'O, ,LAM GYI
BDEN PA'I RANG BZHIN BSTAN PA'I PHYIR LAM GANG LA BRTEN TE SDUG
BSNGAL SHES PA DANG, KUN 'BYUNG BA SHES PA DANG, 'GOG PA SHES PA
LA REG CING ZHES BYA BA LA SOGS PA GSUNGS SO, ,LAM GANG

LA BRTEN TE ZHES BYA BA NI SDUG BSNGAL BA DANG KUN 'BYUNG BA
DANG, 'GOG PA GSUM RANG BZHIN GYIS STONG PAR KHONG DU CHUD PA'I
LAM GANG LA GNAS TE ZHES BYA BA'I THA TSIG GO, ,REG CING ZHES BYA
BA NI SDUG BSNGAL DANG KUN 'BYUNG BA GNYIS LA NAG PO'I PHYOGS
SU'ANG MI LTA, 'GOG PA LA DKAR

PO'I PHYOGS SU'ANG MI LTA ZHES BYA BA'I DON TO, ,GNYIS SU MED
PA'I YE SHES SU 'JOG CES BYA BA NI DE GNYIS DBYER MED PAR KHONG
DU CHUNG CES BYA BA'I DON TO, ,DE LTAR 'JOG PA'I YE SHES DE NI
LAM 'PHAGS PA'I BDEN PA ZHES BYA STE, SDUG BSNGAL 'GOG PAR 'GRO
BA ZHES BYA BA NI SDUG BSNGAL

'GOG PA 'THOB PA 'AM, ,CHUD PAR BYED PA'I LAM ZHES BYA BA'I DON
TO, ,JI LTAR NA LAM GYI BDEN PA SHES PAR GYUR PA BSTAN PA'I PHYIR
RO, ,GANG 'DI LA STONG PA NYID DU SHES PA 'DI NI LAM LA LAM DU
SHES PA 'PHAGS PA'I BDEN PA'O ZHES BYA BA GSUNGS TE, DE LTA BU'I
LAM

@130B GYI BDEN PA DE YANG STONG PA NYID DU RTOGS TE MI DMIGS PAR
KHONG DU CHUD PA DE NI LAM LA LAM DU SHES PA'I 'PHAGS PA'I BDEN
PA ZHES BYA'O, ,BDEN PA RGYA CHER BSHAD PA RNAMS BSDUS TE BSTAN
PA'I PHYIR RO, ,GANG GIS 'PHAGS PA'I BDEN PA BZHI PO 'DI DAG LA
DE DAG YE SHES KYIS RTOG CING BDEN

PA'I RTOG PAS MI RTOG PA 'DI NI ZHES BYA BA LA SOGS PA GSUNGS TE,
GANG GIS ZHES BYA BA NI GANG ZAG GANG GIS SO, ,'PHAGS PA'I BDEN
PA BZHI PO 'DI DAG LA ZHES BYA BA NI SDUG BSNGAL LA SOGS PA BDEN
PA BZHI GONG DU BSHAD PA RNAMS LA'O, ,DE LTAR YE SHES RTOG CING
ZHES BYA BA NI

GONG DU BSHAD PA'I TSUL DU BDEN PA BZHI PO DE DAG NGO BO NYID
KYIS STONG PAR KHONG DU CHUD PA'O, ,BDEN PA'I RTOG PAS MI RTOG PA
ZHES BYA BA NI 'PHAGS PA'I BDEN PA DE DAG NYID NGO BO NYID KYIS
MED PAR KHONG DU CHUD PAS BDEN PA DE DAG LA BDEN PAR YANG MI
'DZIN ZHES BYA BA'I DON TO, ,DE LTA BU NI

'PHAGS PA'I BDEN PA LA MKHAS PA ZHES BYA'O, ,'PHAGS PA'I BDEN PA
BZHI'I RNAM PA GZHAN YANG BSHAD PAR BZHED DE, SDUG BSNGAL GYI
BDEN PA'I RANG BZHIN BSTAN PA'I PHYIR, GZHAN YANG TSOR BA THAMS
CAD SDUG BSNGAL TE ZHES BYA BA GSUNGS SO, ,DE LA TSOR BA THAMS
CAD NI SDUG BSNGAL

GYI TSOR BA DANG, BDE BA'I TSOR BA DANG, BDE BA YANG MA YIN SDUG
BSNGAL BA YANG MA YIN PA'I TSOR BA'O, ,DE LA SDUG BSNGAL GYI TSOR
BA NI RANG BZHIN GYIS SDUG BSNGAL BAS SDUG BSNGAL PA'O, ,BDE BA'I
TSOR BA DANG, BDE BA YANG MA YIN SDUG BSNGAL BA YANG MA YIN PA'I
TSOR BA NI MTHAR SDUG

BSNGAL DU 'GYUR BA DANG, 'DU BYED KYI SDUG BSNGAL GYIS KHYAB PAS
SDUG BSNGAL BA STE, TSOR BA THAMS CAD SDUG BSNGAL BA 'DI NI SDUG
BSNGAL GYI BDEN PA'I RANG BZHIN NO, ,JI LTAR NA SDUG BSNGAL GYI
RANG BZHIN SHES PAR GYUR BA BSTAN PA'I PHYIR, TSOR BA DE LA RNAM
PAR 'BYED CING RIG PAR SHES PA ZHES

BYA BA LA SOGS PA GSUNGS SO, ,TSOR BA DE LA ZHES BYA BA NI GONG
DU BSHAD PA'I TSOR BA RNAM PA GSUM LA'O, ,RNAM PAR 'BYED CES BYA
BA NI SDUG BSNGAL GYI TSOR BA NI RANG BZHIN GYIS SDUG BSNGAL BAS
KHYAB PA DANG BDE BA'I TSOR BA NI 'GYUR BA'I SDUG BSNGAL BAS
KHYAB PA DANG, BDE BA YANG MA YIN,

@131A *, ,SDUG BSNGAL BA YANG MA YIN PA'I TSOR BA NI 'DU BYED KYI
SDUG BSNGAL GYIS KHYAB PAR BYE BRAG PHYED CING ZHES BYA BA'I DON
TO, ,RIG PAR SHES ZHES BYA BA NI TSOR BA DE DAG KYANG MI DMIGS
PAR KHONG DU CHUD CES BYA BA'I DON TE, GONG DU BSHAD PA LTA BUR
TSOR BA THAMS CAD SDUG BSNGAL

YIN PAR BYE BRAG PHYED CING MI DMIGS PA SHES PA DE NI SDUG BSNGAL
LA SDUG BSNGAL DU SHES PA'I 'PHAGS PA'I BDEN PA ZHES BYA'O, ,KUN
'BYUNG BA'I RANG BZHIN BSTAN PA'I PHYIR, TSOR BA DE RGYU GANG GIS
KUN 'BYUNG BA DE NI KUN 'BYUNG BA ZHES BYA STE ZHES BYA BA LA
SOGS PA GSUNGS TE, GONG DU

BSHAD PA'I TSOR BA DE DAG RGYU GANG GIS BSKYED CING PHYUNG BA'I
RGYU DE NI KUN 'BYUNG BA ZHES BYA STE, TSOR BA KUN 'BYUNG BA'I
RGYU NI REG PA STE, RIG PA LAS TSOR BA 'BYUNG BAS NA REG PA LA
KUN 'BYUNG BA ZHES BYA'O, ,DE BAS NA MDO LAS, REG PA'I RKYEN GYIS
TSOR BA, TSOR BA'I RKYEN GYIS

SRED PA LA SOGS PA GSUNGS SO, ,JI LTAR NA KUN 'BYUNG BA SHES PAR
'GYUR BA BSTAN PA'I PHYIR, GANG GIS RGYU DE YANG DAG PA JI LTA BA
BZHIN DU RAB TU SHES PA ZHES BYA BA LA SOGS PA GSUNGS TE, GANG
GIS ZHES BYA BA NI GANG ZAG GANG GIS SAM, SHES RAB GANG ZHES BYA
BA'I DON

TO; ,RGYU DE ZHES BYA BA NI TSOR BA'I RGYU REG PA STE ZHES BYA
BA'I THA TSIG GO, ,YANG DAG PA JI LTA BA BZHIN DU RAB TU SHES
ZHES BYA BA'I TSOR BA 'BYUNG BA'I RGYU DE STONG PA NYID DU PHYIN
CI MA LOG PAR KHONG DU CHUD CES BYA BA'I DON TO, ,'GOG PA'I BDEN
PA'I RANG BZHIN GANG YIN PA DANG, JI LTAR

NA 'GOG PA'I BDEN PA SHES PAR 'GYUR BA BSTAN PA'I PHYIR, ,GANG
TSOR BA THAMS CAD RGYUN CHAD DE, TSOR BA MED PA YANG TSOR ZHING
ZHES BYA BA LA SOGS PA GSUNGS TE, GONG DU SMOS PA LTA BU'I TSOR
BA RNAM PA THAMS CAD DU RGYUN CHAD DE MED PAR GYUR PA DE NI 'GOG
PA'I BDEN PA'I RANG

BZHIN NO, ,DE LTA BU'I TSOR BA MED PA 'GOG PA'I BDEN PA PHYIN CI
MA LOG PAR SHES TE, RNAM PAR MI RTOG PA'I YE SHES LA YANG GNAS
LA, SEMS CAN LA LTA BA'I PHYIR 'GOG PA'I BDEN PA YANG MNGON DU MI
BYED PA DE NI, 'GOG PA LA 'GOG PAR SHES PA'I

@131B 'PHAGS PA'I BDEN PA ZHES BYA'O, ,LAM GYI BDEN PA'I RANG
BZHIN BSTAN PA'I PHYIR, ,TSOR BA GANG GIS BSGRUBS PA'I LAM DE NI
GZINGS LTA BU ZHES BYA BA LA SOGS PA GSUNGS TE, 'PHAGS PA'I LAM
LA GNAS NA TSOR BA'I RANG BZHIN GONG DU BSHAD PA LTA BUR TSOR BA
THAMS CAD SDUG

BSNGAL BA'AM, TSOR BA DE NYID NGO BO NYID KYIS STONG BAR RTOGS
PAR BYED PA'I LAM DE LA TSOR BAS BSGRUBS PA'I LAM ZHES BYA STE,
LAM DE YANG BSGRUB PAR BYA BA'I CHOS RNAMS GRUB NAS DOR DGOS PA'I
PHYIR GZINGS LTA BU ZHES BYA'O, ,YANG NA 'PHAGS PA'I LAM LA BRTEN
NAS SDUG BSNGAL GYI

RANG BZHIN DU GYUR PA'I TSOR BDE LAS SGROL ZHING DE DAG SPONG BAR
BYED PAS NA LAM NI RGYA MTSO LAS SGROL BA'I GZINGS DANG 'DRA'O,
,JI LTAR LAM GYI RANG BZHIN SHES PAR 'GYUR BA BSTAN PA'I PHYIR,
,GANG TSOR BAR 'DOD PA DE NI LAM 'DOD PA MA YIN NO ZHES BYA BA NI
GANG TSOR BA RNAM PA GSUM LA CHAGS

PA DE NI PHYIN CI LOG LA MNGON PAR ZHEN PA YIN PAS, 'PHAGS PA'I
LAM LA GNAS PA MA YIN ZHES BYA BA'I THA TSIG GO, ,BDEN PA RGYA
CHER BSTAN PA'I DON RNAMS BSDUS TE BSTAN PA'I PHYIR, DE LTAR BDEN
PA BZHI PO 'DI MTHONG BA DANG ZHES BYA BA LA SOGS PA GSUNGS TE,
GANG ZHES BYA BA NI

GANG ZAG GANG NGO, ,DE LTAR BDEN PA BZHI PO 'DI MTHONG ZHES BYA
BA NI GONG DU BSHAD PA'I TSUL LTAR BDEN PA BZHIN MTHONG BA'O,
,RNAM PAR DAG PAS MNYAM PAR RTOGS PA ZHES BYA BA NI YE SHES RNAM
PAR DAG PAS ZHE'AM, BDEN PA BZHI PO NYID RANG BZHIN GYIS RNAM PAR
DAG PAS BDEN PA

THAMS CAD MTSAN NYID GCIG CING RANG BZHIN GCIG PAR RTOGS PA ZHES
BYA BA'I DON TO, ,BDEN PA'I RNAM GRANGS GZHAN BSTAN PAR BZHED DE,
SDUG BSNGAL LA SOGS PA'I RANG BZHIN MDOR BSDUS NAS BSTAN PA'I
PHYIR, GZHAN YANG MDOR NA SKYE BA NI SDUG BSNGAL BA STE ZHES BYA
BA LA SOGS PA

GSUNGS SO, ,PHUNG PO LNGA MNGON PAR SMIN TE, SKYES PA SDUG BSNGAL
SNA TSOGS DANG LDAN PAS NA, SKYE BA SDUG BSNGAL BA ZHES BYA'O,
,YANG NA NYID MTSAMS SBYOR BAR BYED PA'I LAS KYI BAG CHAGS BSAGS
PA'I KHYAD PAR DE DANG DE DAG GIS LHA DANG MI LA SOGS PA'I 'GRO
BA DE DANG DE DAG TU PHUNG

@132A *, ,PO DANG KHAMS DANG SKYE MCHED BLANGS BAR GYUR PA NI
SKYE BA ZHES BYA'O, ,YANG NA SKYE BA RNAM PA LNGA STE, CHOS RTOGS
PA'I SKYE BA DANG, MNGAL DU GNAS PA'I SKYE BA DANG, RIGS KYI GNAS
PHUN SUM TSOGS PA'I SKYE BA DANG, SEMS CAN GYI RIGS MTHUN PA'I
NGO BO MTHUN PAR GYUR

BA'I SKYE BA DANG, SO SOR BYUNG BA'I SKYE BA'O, ,DE LA CHOS RTOGS
PA'I SKYE BA NI DE BZHIN GSHEGS PAS BSHAD PA'I GSUNG RAB KYI DON
RTOGS NAS SRAS SU GYUR PA STE, DE BAS NA MDO LAS KYANG ZHAL NAS
SKYES PA, 'PHAGS PA'I CHOS 'DUL BA LAS SKYES PA ZHES BYA BA LA
SOGS PA GSUNGS SO,

MNGAL DU GNAS PA'I SKYE BA NI SA BON LAS MYU GU, MYU GU LAS 'DAB
MA BZHIN DU MER MER PO DANG NUR NUR PO LA SOGS PA'I RIM PAS SKYES
PA'O, ,RIGS KYI GNAS PHUN SUM TSOGS PAS SKYE BA NI NOR BU RIN PO
CHE AINDRA N'I LA'I RIGS DANG, AINDRA N'I LA CHEN PO'I RIGS ZHES
BYA BA BZHIN DU RGYAL

RIGS SU GYUR PA DANG, BRAM ZE'I RIGS SU GYUR PA'O, ,SEMS CAN GYI
RIS MTHUN PAR NGO BO MTHUN PAR SKYE BA NI DPER NA SHING RNAM PA
SNA TSOGS LA TA LA TA LAR RIS MTHUN PA DANG, SENG LDENG SENG
LDENG DU RIS MTHUN PA BZHIN DU SEMS CAN RNAMS LA MI DANG MIR RIS
MTHUN PA LA SOGS PA'O, ,SO

SOR BYUNG BA'I SKYE BA NI ME TOG DANG 'BRAS BU 'BYUNG BA BZHIN DU
PHUNG PO DANG KHAMS DANG SKYE MCHED RNAMS BYUNG BAR GYUR PA STE,
DE LTAR SKYE BA RNAM PA LNGA LAS KYANG 'DIR MNGAL DU GNAS PA'I
SKYE BA DANG SO SOR 'BYUNG BA'I SKYE BA LA BYA BAR DGONGS SO,
,SKYE BA DE DAG RNAM PA GNYIS KYI PHYIR SDUG BSNGAL BA

STE, GNOD PA'I RANG BZHIN GYIS SDUG BSNGAL BA DANG, SDUG BSNGAL
GZHAN GYI RTEN DU GYUR PA'I PHYIR RO, ,DE LA GNOD PA'I RANG BZHIN
GYIS SDUG BSNGAL BA NI MA'I MNGAL NA ZHU BA'I GNAS DANG, MA ZHU
BA'I GNAS KYI BAR NA GNAS PA DANG, MNGAL NAS PHYIR BYUNG BA'I TSE
MI GTZANG BA'I

RDZAS RNAM PA SNA TSOGS KYIS BTZIR BA NA RI'I THEM PAR BCUG PA
BZHIN DU YAN LAG LA DPAG TU MED PA'I SDUG BSNGAL 'BYUNG BAS NA
SKYE BA SDUG BSNGAL BA'O, ,SDUG BSNGAL GZHAN GYI RTEN DU GYUR PA
NI SKYE BAR GYUR NA RGA BA LA SOGS PA'I SDUG BSNGAL RNAMS ZHAR LA
'BYUNG BAS NA SKYE BA SDUG BSNGAL

@132B BA ZHES BYA STE, 'DI NI SDUG BSNGAL GYI BDEN PA'I RANG
BZHIN NO, ,JI LTAR NA SDUG BSNGAL GYI BDEN PA SHES PAR 'GYUR BA
BSTAN PA'I PHYIR, ,GANG MI SKYE BA LA RTOGS PA'I SHES PA 'DI NI
ZHES BYA BA LA SOGS PA GSUNGS TE, SKYE BA DE NI DON DAM PAR SKYE
BA MED CING MI DMIGS PAR RTOGS PA

DE NI SDUG BSNGAL LA SDUG BSNGAL DU SHES PA BDEN PA ZHES BYA'O
ZHES BYA BA'I THA TSIG GO, ,KUN 'BYUNG BA'I BDEN PA'I RANG BZHIN
BSTAN PA'I PHYIR, SRID PA'I RKYEN GYIS SKYE BA STE, SRID PA GANG
YIN PA KUN 'BYUNG BA'O ZHES BYA BA GSUNGS TE, NYING MTSAMS SBYOR
BA'I RGYUR GYUR PA LAS RNAM PA

SNA TSOGS KYI BAG CHAGS BSAGS PA NI SRED PA ZHES BYA'O, ,RTEN
CING 'BREL PAR 'BYUNG BA'I YAN LAG BCU GNYIS LAS SRID PA'I RKYEN
GYIS SKYE BA ZHES 'BYUNG STE SRID PA DE LAS SKYE BA KUN DU 'BYUNG
BA'I PHYIR SRID PA LA KUN DU 'BYUNG BA ZHES BYA'O, ,JI LTAR KUN
'BYUNG BA SHES PA BSTAN PA'I PHYIR

GANG SRID PA 'JIG PA SHES PA ZHES BYA BA LA SOGS PA GSUNGS TE,
SRID PA 'JIG PAR SHES PA ZHES BYA BA NI SRID PA'I RANG BZHIN MED
PAR SHES PA ZHES BYA BA'I DON TO, ,'GOG PA'I BDEN PA'I RANG BZHIN
BSTAN PA'I PHYIR, SKYE BA THAMS CAD NI SKYE BA MED PA STE, MI
SKYE BA NI 'GOG PA'O ZHES

GSUNGS TE, SKYE BA RNAM PA LNGA BSHAD PA LA SOGS PA PHYI DANG
NANG GI DNGOS PO SKYE BA THAMS CAD NI DON DAM PAR NA SKYE BA MED
PA STE, GANG SKYE BA MED PA MI SKYE BA DE NI 'GOG PA'I BDEN PA'O,
,JI LTAR NA 'GOG PA'I BDEN PA SHES PA BSTAN PA'I PHYIR, GANG MI
SKYE BA DE LA 'GOG PA GANG YANG

MED DE ZHES BYA BA LA SOGS PA GSUNGS TE, 'GOG PA NI SKYE BA LA
BRTEN PA STE, SKYES PAR GYUR NA 'JIG PAR 'GYUR BA'I PHYIR RO,
,'DI LTAR MA SKYES NA 'JIG PA MED PAS NA MA SKYES PA DE LA 'GOG
PA GANG YANG MED PA ZHES BYA'O, ,GANG 'GOG PA MED PAR SHES PA 'DI
NI BRAD PA'I 'GOG PA

SHES PA ZHES BYA LA, SKYE BA THAMS CAD SKYE BA MED CING MI SKYE
BA'I MTSAN NYID KYI 'GOG PA GANG YIN PA DE NYID KYANG RANG BZHIN
GYIS MED PAR SHES PA NI MI SKYE BA'I MTSAN NYID MI 'GOG PA ZHES
BYA'O, ,LAM GYI BDEN PA'I RANG BZHIN DANG, JI LTAR LAM GYI BDEN
PA SHES PA BSTAN PA'I PHYIR,

@133A *, ,GANG DE LTAR BGRANG BA'AM 'JAL BA ZHES BYA BA LA SOGS
PA GSUNGS TE, GONG DU BSHAD PA LTAR SDUG BSNGAL CI 'DRA BA DANG,
KUN 'BYUNG BA DANG 'GOG PA CI 'DRA BA NGES PAR RTOG CING GTAN LA
'BEBS PA LA LAM GYI BDEN PA ZHES BYA STE, DE DAG PHYIN CI MA LOG
PAR SHES

PA NI LAM GYI BDEN PA SHES PA'O, ,BGRANG BA DANG 'JAL BA ZHES BYA
BA NI GTAN LA 'BEBS SHING SHES PAR BYED CES BYA BA'I THA TSIG GO,
,YANG NA GANG GIS 'PHAGS PA'I BDEN PA BZHI STON PA'I MDO SDE LA
SOGS PA'I MING DANG TSIG DANG YI GE RNAMS KYI GRANGS JI SNYED
'BYUNG BA LA RTOGS PA

NI BGRANG BA SHES PA ZHES BYA'O, ,GANG GIS GNYIS BZUNG NAS GNYIS
KUN DU RTOG PA STE, MING KUN DU BZUNG NAS DON KUN RTOGS PA DANG,
DON KUN DU BZUNG NAS MING KUN RTOGS PA NI 'JAL BA SHES PA'O,
,GANG GIS 'PHAGS PA'I BDEN PA'I MING KUN 'DZIN PA SNGON DU BYAS
NAS DON

RTOGS PA 'JUG PA NI TSOL BA SHES PA ZHES BYA'O, ,RAB TU RTOGS
PA'I SBYOR BA BCU GCIG NI RTOGS PA SHES PA STE, BCU GCIG PO SHES
PA GANG ZHE NA, GLO BUR DU BYUNG BA RAB TU RTOGS PA DANG, YANG
DAG PAR SNANG BA'I RGYU MTSAN RAB TU RTOGS PA DANG, DON MI DMIGS
PA RAB TU

RTOGS PA DANG, DMIGS PA MI DMIGS PA RAB TU RTOGS PA DANG, CHOS
KYI DBYINGS RAB TU RTOGS PA DANG, GANG ZAG LA BDAG MED PA RAB TU
RTOGS PA DANG, CHOS LA BDAG MED PA RAB TU RTOGS PA DANG, BSAM PA
CHUNG NGU RAB TU RTOGS PA DANG, RGYA CHEN PO'I BDAG NYID CHEN

PO'I BSAM PA RAB TU RTOGS PA DANG, JI LTAR CHOS KHONG DU CHUD
PA'I CHOS RNAM PAR GZHAG PA RAB TU RTOGS PA DANG, RNAM PAR GZHAG
PA'I CHOS RAB TU RTOGS PA'O, ,'PHAGS PA'I BDEN PA BZHI MING DANG
DON DU BTAGS PA DE DAG THAMS CAD NI YANG DAG PA MA YIN PA LA GLO
BUR DU

BTAGS PA YIN NO ZHES KHONG DU CHUD PA NI GLO BUR DU BYUNG BA RAB
TU RTOGS PA ZHES BYA'O, ,DE NI DROD KYI DUS NA'O, ,DNGOS PO THAMS
CAD YOD PA MA YIN PA LA GZUNG BA DANG 'DZIN PA LTA BUR SNANG BA
NI YANG DAG PAR SNANG BA'O, ,SNANG BA DE DAG GI RGYU YANG SEMS
DANG SEMS LAS BYUNG PA YIN

@133B PAS NA SEMS DANG SEMS LAS BYUNG BA NI SNANG BA'I RGYU MTSAN
NO, ,GZUNG BA DANG 'DZIN PA DE DAG SNANG BA NI SEMS DANG SEMS LAS
BYUNG BA LA SNANG STE ZHES RTOGS PA NI YANG DAG PAR SNANG BA'I
RGYU MTSAN RAB TU RTOGS PA STE, 'DI NI SPYI BO'I TSE NA'O, ,DON
NI GZUGS LA SOGS PA PHYI'I YUL RNAMS TE, DE

DAG MED PAR RTOGS PA NI DON MI DMIGS PAR RTOGS PA STE, 'DI NI
BZOD PA'I DUS SO, ,DE LTAR GZUNG BA MED NA 'DZIN PA YANG MI 'JUG
PAS PHYI'I YUL LA 'DZIN PA'I SEMS MED PAR RTOGS PA NI DMIGS PA MI
DMIGS PA RAB TU RTOGS PA ZHES BYA STE, DE NI 'JIG RTEN PA'I CHOS
KYI MCHOG GI

DUS NA'O, ,DE LTAR GZUNG BA DANG 'DZIN PA GNYIS MI DMIGS PAR GYUR
NAS THAMS CAD DU 'GRO BA'I DON GYI DE BZHIN NYID RTOGS PA NI CHOS
KYI DBYINGS RAB TU RTOGS PA STE, 'DI NI MTHONG BA'I LAM GYI
TSE'O, ,DE LTAR MTHONG BA'I LAM GYI TSE 'PHAGS PA NYAN THOS RNAMS
KYIS NI MTHONG BAS SPANG

BAR BYA BA'I NYON MONGS PA'I SGRIB PA SPANGS NAS GANG ZAG LA BDAG
MED PAR RAB TU RTOGS SO, ,BYANG CHUB SEMS DPA' RNAMS KYIS NI
MTHONG BAS SPANG BAR BYA BA'I NYON MONGS PA DANG SHES BYA'I SGRIB
PA CHE LONG SPANGS NAS GANG ZAG DANG CHOS LA BDAG MED PA GNYIS
RTOGS SO, ,DE LTA BAS NA

'PHAGS PA NYAN THOS RNAMS KYIS NI GANG ZAG LA BDAG MED PA TZAM
RTOGS PA DANG, BDAG GI DON GYI PHYIR ZHUGS PAS NA BSAM PA CHUNG
NGU RAB TU RTOGS PA ZHES BYA'O, ,BYANG CHUB SEMS DPA' RNAMS KYIS
NI GANG ZAG DANG CHOS LA BDAG MED PA RTOGS LA, BDAG DANG GZHAN
GYI DON GYI PHYIR

ZHUGS PAS NA DE DAG GI RTOGS PA NI RGYA CHEN PO'I BDAG NYID KYI
BSAM PA RAB TU RTOGS PA ZHES BYA'O, ,SA DANG PO'I TSE CHOS RNAMS
KYI DE BZHIN NYID KHOR DU CHUD PA NI JI LTAR CHOS KHONG DU CHUD
PA'O, ,DE LTAR KHONG DU CHUD NAS KHONG DU CHUD PA'I CHOS KYI YON
TAN RNAMS RTOGS PA NI JI LTAR KHONG DU

CHUD PA'I CHOS RNAM PAR GZHAG PA RAB TU RTOGS PA ZHES BYA'O, ,DE
NAS BSGOM PA'I CHOS RNAMS SEMS LA YANG DAG PAR 'JOG CING, BSGOM
PA'I LAM GYI DUS NA BSGOM PAR BYA BA'I CHOS DANG YON TAN RNAMS
RTOGS PA NI RNAM PAR GZHAG PA'I CHOS RAB TU RTOGS PA ZHES BYA'O,
,GANG GIS

@134A *, ,RNAM PA GNYIS LA NYE BAR 'JUG STE, YI GE RNAMS TSAD YOD
PA LA 'JUG PA DANG, MING DANG TSIG GI TSAD MED PA LA 'JUG STE DE
LTAR 'JUG PA NI 'JUG PA SHES PA'O, ,'DI LTAR BGRANG BA DANG 'JAL
BA DANG, TSOL BA DANG, RTOGS PA DANG, 'JUG PA RNAM PA LNGA NI
'PHAGS

PA'I LAM STE, DE LTAR SHES NA LAM LA LAM DU SHES PA'I 'PHAGS PA'I
BDEN PA ZHES BYA'O, ,JI LTAR BSHAD PA'I DON RNAMS BSDUS TE BSTAN
PA'I PHYIR, GANG BDEN PA'I SHES PA 'DI LA 'JUG CING ZHES BYA BA
LA SOGS PA GSUNGS TE, BDEN PA'I SHES PA LA 'JUG PA NI BDEN PA
BZHI PO

GONG DU BSHAD PA RNAMS STONG PAR RTOGS PA'O, ,BDEN PA'I SHES PA
LA YANG MI GNAS ZHES BYA BA NI SEMS CAN GYI DON DU LTA BAS JI
LTAR STONG PAR RTOGS PA DE 'BA' ZHIG GI PHYOGS LA YANG GNAS PAR
MI BYED CES BYA BA'I DON TO, ,BDEN PA LA MKHAS PA BSHAD PA'I 'OG
TU RTEN CING

'BREL PAR 'BYUNG BA LA MKHAS PA BSTAN PAS JI LTAR BSTAN PA BZHIN
DU BSHAD PAR BZHED NAS, DE LA BYANG CHUB SEMS DPA' RTEN CING
'BREL PAR 'BYUNG BA LA MKHAS PA GANG ZHE NA ZHES DRIS SO, ,DE LA
ZHES BYA BA'I DON NI GONG DU SMOS PA DANG 'DRA'O, ,RGYU DANG
RKYEN LA BRTEN NAS DUS

MNYAM DU 'BRAS BU 'BYUNG BA NI RTEN CING 'BREL PAR 'BYUNG BA STE,
DE LA MKHAS PA NI RTEN CING 'BREL PAR 'BYUNG BA LA MKHAS PA'O,
,DE NI 'DI SKAD DU RTEN CING 'BREL PAR 'BYUNG BA'I MTSAN NYID
PHYIN CI MA LOG PAR RTOGS PA NI RTEN CING 'BREL PAR 'BYUNG BA LA
MKHAS PA YIN PAR STON TO, ,DE

BAS RTEN ZHES BYA BA DANG, 'BREL ZHES BYA BA DANG, 'BYUNG ZHES
BYA BA'I TSIG GSUM GYIS RNAM PA GSUM 'GOG PAR BYED DE, RNAM PA
GSUM NI RGYU MED PAR SMRA BA DANG, RGYU MI 'DRA BAR SMRA BA DANG,
MED PAR SMRA BA'O, ,DE LA RTEN ZHES BYA BA NI RGYU DANG RKYEN LA
BRTEN TE 'BYUNG BA YIN PAS

NA 'DIS NI RGYU MED PAR SMRA BA 'GOG PAR BYED DO, ,'BREL ZHES BYA
BA'I SGRA NI MTHUN PA LA BYA STE, RGYU DANG 'BRAS BU MTHUN PA LAS
SKYE'I MI MTHUN PA LAS MA YIN TE, DPER NA MA RIG PA LAS 'DU BYED
'BYUNG GI ,DBANG PHYUG DANG BYED PA PO LAS MI 'BYUNG BA 'DIS NI
MI MTHUN PA'I RGYUR SMRA

@134B BA 'GOG PAR BYED DO, ,'BYUNG BA'I SGRA NI RGYU DANG 'BRAS
BU BAR CHAD MED PAR SKYE BA LA BYA STE, 'DIS NI MED PAR SMRA BA
'GOG PAR BYED DO, ,CI'I PHYIR RTEN CING 'BREL TE 'BYUNG BA BSHAD
CE NA, 'GRO BA 'DI DAG MA RIG PA'I RKYEN LAS SKYE'I, MI MTHUN
PA'I RGYU DANG RGYU MED PA LAS MI SKYE'O ZHES

BSTAN PA'I PHYIR BSHAD DO, ,YANG NA 'KHOR BAR 'JUG PA LA RMONGS
PA DANG, 'KHOR BA LAS LDOG PA LA RMONGS PA BSAL BA'I PHYIR RTEN
CING 'BREL PAR 'BYUNG BA LUGS DANG MTHUN PAR 'BYUNG BA DANG, LUGS
LAS BZLOG PA'I MTSAN NYID RNAM PA GNYIS BSHAD DO, ,DE LA 'KHOR
BAR

'JUG PA LA RMONGS PA NI RGYU GANG GIS 'KHOR BAR SKYE BAR 'GYUR
BA'I RGYU MI SHES PA STE, MI SHES PA DE BSAL BA'I PHYIR, TSUL
BZHIN MA YIN PA KUN 'BYUNG BA LAS MA RIG PA KUN 'BYUNG NGO ZHES
BYA BA GSUNGS SO, ,'KHOR BA LAS LDOG PA NI MYA NGAN LAS 'DAS PA
STE, RGYU GANG GIS

'KHOR BA LAS 'GROL ZHING MYA NGAN LAS 'DA' BAR 'GYUR BA MI SHES
PA DE BSAL BA'I PHYIR, TSUL BZHIN MA YIN PA 'GAGS PAS MA RIG PA
'GAG CES BYA BA LA SOGS PA GSUNGS SO, ,DE LA RTEN CING 'BREL PAR
'BYUNG BA LUGS DANG MTHUN PAR 'BYUNG BA YANG MTSAN NYID RNAM PA

BZHIR RIG PAR BYA STE, YAN LAG RNAM PAR DBYE BA'I MTSAN NYID
DANG, YAN LAG BSDU BA'I MTSAN NYID DANG, YAN LAG GI KUN NAS NYON
MONGS PA BSDU BA'I MTSAN NYID DANG, BDAG MED PA RKYEN LAS 'BYUNG
BA'I MTSAN NYID DO, ,YAN LAG RNAM PAR DBYE BA'I MTSAN NYID LAS
BRTZAMS

TE GSUNGS PA, 'DI LTA STE, TSUL BZHIN MA YIN PA KUN 'BYUNG BA LAS
MA RIG PA KUN 'BYUNG NGO ZHES BYA BA LA SOGS PA'O, ,'DI LTA STE
ZHES BYA BA NI TSIG GI MGO DRANG BA 'AM, TSIG GI RKYEN DU BZHAG
PA'O, ,DE LA MI RTAG PA LA RTAG BAR 'DU SHES PA DANG, SDUG BSNGAL
BA LA BDE

BAR 'DU SHES PA DANG, MI GTZANG BA LA GTZANG BAR 'DU SHES PA
DANG, BDAG MED PA LA BDAG TU 'DU SHES PA NI TSUL BZHIN MA YIN PA
STE, KUN 'BYUNG BA LAS ZHES BYA BA NI TSUL BZHIN MA YIN PA KUN DU
SKYES PAR 'GYUR BA LAS MA RIG PA KUN 'BYUNG BAR 'GYUR TE, MA RIG
PA

@135A *, ,KUN DU SKYE BAR 'GYUR RO ZHES BYA BA'I DON TO, ,'DIR
TSUL BZHIN MA YIN PA SMOS PA NI MA RIG PA'I RGYU BSTAN PA'I PHYIR
SMRAS PA YIN TE, 'BYUNG BA'I DON NI LHAG MA RNAMS LA YANG DE
BZHIN DU SBYAR BAR BYA'O, ,DE LA GCIG BUR 'DU SHES PA DANG, RIL
POR 'DU SHES

PA DANG; ,RTAG PAR 'DU SHES PA DANG, BRTAN PAR 'DU SHES PA DANG,
THER ZUG TU 'DU SHES PA DANG, BDE BAR 'DU SHES PA NI MA RIG PA
ZHES BYA'O, ,SA DANG CHU DANG ME DANG RLUNG DANG, NAM MKHA' LA
SOGS PA THA DAD PA MI 'DRA BA DU MA 'DUS PAS BSKYED NA 'DI LA
GCIG PUR SEMS PA NI GCIG

PUR 'DU SHES PA'O, ,SA LA SOGS PA DE DAG KYANG RDUL PHRA RAB THA
DAD PA LAS 'BYUNG BA YIN NA DE LA GCIG BUR SEMS BA NI RIL POR 'DU
SHES PA'O, ,SKAD CIG MA RE RE LA YANG MI RTAG PAR GYUR NAS GZHAN
DANG GZHAN DU GYUR NA, GNAS NAS KYANG BDAG CES 'DZIN, PHYIS KYANG
BDAG

NYID 'DUG GO SNYAM DU SEMS PA NI RTAG PAR 'DU SHES PA'O, ,MED PA
LAS 'BYUNG BA LA GANG YONG PA LAS SKYE BAR 'DZIN PA NI BRTAN PAR
'DU SHES PA'O, ,YANG NA 'DI DAG THAMS CAD DNGOS PO MED PA SGYU MA
LTA BU YIN NA, BDAG NYID CAN DU DNGOS POR SEMS PA NI BRTAN PAR
'DU SHES

PA'O; ,BYUNG NAS MED PAR 'GYUR BA LA YANG RDZA MA'I BYI'U LTAR
BDAG MA 'ONGS PA'I DUS SU 'PHO BAR 'DZIN PA NI THER ZUG TU 'DU
SHES PA'O, ,'JIG RTEN GSUM DANG 'DUS BYAS THAMS CAD NI SDUG
BSNGAL GSUM GYI MES GDUNGS PAS SDUG BSNGAL DANG LDAN PA YIN NA,
GANG GCIG BU

BZANG PO'I NGO BOR 'DZIN PA DE NI BDE PAR 'DU SHES PA'O, ,DE LTAR
KUN DU GTI MUG PA'I RGYUS LUS DANG NGAG DANG YID KYIS LAS RNAM PA
SNA TSOGS BYED PA NI 'DU BYED DO, ,YANG NA 'DU BYED RNAM PA GSUM
STE, BSOD NAMS MA YIN PAR NYE BAR 'GRO BA'I 'DU BYED DANG, BSOD
NAMS SU NYE BAR

'GRO BA'I 'DU BYED DANG, MI G-YO BAR NYE BAR 'GOR BA'I 'DU BYED
DO, ,DE LA SDIG PA'I LAS BYED PA LA MNGON PAR CHAGS PA TSE RABS
GZHAN DANG LAS DANG LAS KYI 'BRAS BU LA KUN DU GTI MUG PAS MED
PAR LTA BA RNAMS NI BSOD NAMS MA YIN PA'I LAS MNGON PAR 'DU BYED
DO, ,MA RIG

@135B PAS RMONGS PAR GYUR PA SRID PA DANG SRID PA'I LONGS SPYOD
LA YON TAN DU LTA ZHING BDE BAR 'DU SHES PA RNAMS NI BSOD NAMS
KYI LAS MNGON PAR 'DU BYED DO, ,MA RIG PA'I RKYEN GYIS SNYOMS PAR
'JUG PA'I RO LA CHAGS PAR LTA BAS SRED PA DANG LTA BA DANG NGA
RGYAL GYI SHAS CHE BA'I BSAM GTAN RNAMS NI MI

G-YO BA'I LAS MNGON PAR 'DU BYED DE, ,DE BAS NA MA RIG PA KUN
'BYUNG BA LAS 'DU BYED KUN 'BYUNG BA ZHES BYA'O, ,DE LA MA'I
MNGAL DU DANG PO NYID DU SKAD CIG MA GCIG LA ZHUGS PA'I SEMS,
PHUNG PO DANG, KHAMS DANG, SKYE MCHED KYI BAG CHAGS KYIS YONGS SU
BSGOS PA

SNGON GYI LAS KYIS 'PHANGS PA'I SA BON THAMS CAD PA'I KUN GZHI
RNAM PAR SHES PA NI 'DIR 'DU BYED KYI RKYEN LAS BYUNG BA'I RNAM
PAR SHES PA YIN PAR DGONGS SO, ,DE NAS SKAD CIG MA GNYIS PHAN
CHAD MER MER PO DANG NUR NU RA PO LA SOGS PA DANG BCAS PA'I RNAM
PAR SHES PA NI MING DANG

GZUGS SO, ,DE LA MING NI TSOR BA DANG, 'DU SHES DANG, 'DU BYED
DANG, RNAM PAR SHES PA'I PHUNG PO'O, ,GZUGS NI BSTAN DU YOD LA
THOGS PA DANG BCAS PA DANG, BSTAN DU MED LA THOGS PA DANG BCAS PA
DANG, BSTAN DU YANG MED LA THOGS PA YANG MED PA STE, DE GNYIS

GCIG TU BSDOMS NAS MING DANG GZUGS ZHES BYA'O, ,MIG GI SKYE MCHED
NAS YID KYI BAR DU DRUG NI SKYE MCHED DRUG GO, ,DE LA MIG GI SKYE
MCHED NI LTA BA'I BDAG NYID CAN DANG BA'I RANG BZHIN GZUGS LA
DMIGS PAR BYED PA STE, LHAG MA LA YANG DE BZHIN DU SBYAR RO, ,YUL
DANG DBANG PO

DANG; RNAM PAR SHES PA RNAMS RGYU DANG 'BRAS BU'I MTSAN NYID DU
DUS MNYAM PA NYID DU TSOGS PA NI REG PA'O, ,DE LA DBANG PO DANG
YUL NI RGYU'I MTSAN NYID DO, ,DE GNYIS LA BRTEN NAS DE MA THAG TU
RNAM PAR SHES PA SKYE BAS NA RNAM PAR SHES PA NI 'BRAS BU'I MTSAN
NYID DO, ,BDE BA DANG

SDUG BSNGAL BA DANG, BDE BA YANG MA YIN SDUG BSNGAL BA YANG MA
YIN PA'I MYONG BA NI TSOR BA'O, ,DE LA LUS DANG DBANG PO DANG
RNAM PAR SHES PA LA PHAN PAR BYED PA'I BDAG NYID NI BDE BA'I
'TSOR BA ZHES BYA'O, ,LUS DANG DBANG PO DANG RNAM PAR SHES PA LA
GNOD PAR BYED PA'I BDAG NYID NI

@136A *, ,SDUG BSNGAL GYI TSOR BA'O, ,LUS DANG DBANG PO DANG RNAM
PAR SHES PA LA PHAN GNOD GNYI GA MI BYED PA NI BDE BA YANG MA YIN
SDUG BSNGAL BA YANG MA YIN PA'I TSOR BA'O, ,SRED PA DANG SRED
PA'I LONGS SPYOD LA RGYUN DU SPYOD KYANG TSVA CHU 'THUNGS PA DANG
'DRA BAR NGOMS PA DANG

TSIM PA MED PA NI SRED PA ZHES BYA'O, ,DE 'ANG DUS GSUM THA DAD
PA'I DBYE BAS SRED PA RNAM PA GSUM DU 'GYUR TE, LTA BA'I SRED PA
DANG, MNGON PAR DGA' BA'I SRED PA DANG, MNGON PAR CHAGS PA'I SRED
PA'O, ,DE LA 'DAS PA'I DUS SU MTHONG BA'I SRED PA DANG, THOS PA
DANG, REG PA'I

DNGOS PO 'GAGS PAR GYUR PA RNAMS DANG YANG PHRAD PAR 'DOD PA NI
LTA BA'I SRED PA ZHES BYA'O, ,MA 'ONGS BA'I DUS NA RANG GI LUS
RNAM PA SNA TSOGS DANG, YO BYAD RNAM PA MANG PO DANG LDAN PAR
SMON PA NI MNGON PAR DGA' BA'I SRED PA'O, ,DA LTAR GYI DUS KYI
PHUNG PO DANG YO BYAD LA CHAGS

PAS MI GTONG BA NI, MNGON PAR CHAGS PA'I SRED PA ZHES BYA'O,
,YANG NA 'DOD PA'I SRED PA DANG, SRID PA'I SRED PA DANG, MI SRID
PA'I SRED PA DANG, LTA BA'I SRED PA STE BZHI'O, ,DE LA 'DOD PA'I
SRED PA NI MTHONG BA DANG BSGOM PAS SPANG BAR BYA BA 'DOD PA'I
KHAMS KYI 'DOD

CHAGS SO, ,SRID PA'I SRED PA NI MTHONG BA DANG BSGOM PAS SPANG
BAR BYA BA'I GZUGS DANG GZUGS MED PA'I KHAMS KYI 'DOD CHAGS SO,
,MI SRID BAR SRED PA NI THAR PA LA MNGON PAR CHAGS PA'O, ,LTA
BA'I SRED PA NI 'JIG TSOGS LA SOGS PA LTA BA LNGA LA CHAGS PA'O,
,DE LA LEN BA YANG

RNAM PA BZHI STE, 'DOD PA LEN PA DANG, TSUL KHRIMS DANG BRTUL
ZHUGS LEN PA DANG, LTA BA LEN PA DANG, BDAG TU SMRA BA LEN PA'O,
,DE LA 'DOD CHAGS RNAM PA GSUM NI 'DOD PA LEN PA ZHES BYA STE,
'DOD PA'I 'DOD CHAGS DANG, CHOS KYI 'DOD CHAGS DANG, YUL GYI

'DOD CHAGS SO, ,'DOD PA'I 'DOD CHAGS NI SKYES PA DANG BUD MED
GNYIS KYIS GNYIS SPROD PA LAS CHAGS PA'O, ,MU STEGS CAN GYI CHOS
LA CHAGS PA NI CHOS KYI 'DOD CHAGS SO, ,'DOD PA LNGA'I YON TAN LA
CHAGS PA NI YUL GYI 'DOD CHAGS SO, ,KHYI DANG BA LANG LA SOGS
PA'I

@136B DKA' THUB 'DZIN PA NI TSUL KHRIMS DANG BRTUL ZHUGS LEN BA
ZHES BYA'O, ,CHAD PA DANG RTAG PA LA SOGS PA LTA BA SNA TSOGS LA
ZHUGS PA NI LTA BA LEN PA'O, ,BDAG YOD PAR LTA ZHING CHAGS PA NI
BDAG TU SMRA BA LEN PA ZHES BYA'O, ,NYING MTSAMS SBYOR BA'I RGYUR
GYUR

PA'I LAS RNAM PA SNA TSOGS KYI BAG CHAGS BSTZAGS PA NI SRID PA
ZHES BYA STE, DE YANG 'DOD PA'I SRID PA DANG, GZUGS KYI SRID PA
DANG, GZUGS MED PA'I SRID PA STE RNAM PA GSUM MO, ,LAS KYI BAG
CHAGS RNAM PA SNA TSOGS PA BSAGS PA'I KHYAD PAR LA NYING MTSAMS
SBYOR

BA DE DANG DE DAG PHUNG PO DANG KHAMS DANG SKYE MCHED LA SOGS BA
MNGON PAR GRUB PA NI SKYE BA ZHES BYA'O, ,MER MER PO DANG, NUR
NUR PO DANG, MKHRANG GYUR DANG, RKANG LAG 'GYUS PA NAS GZHON NU
DANG, LANG TSO DAR LA BAB PA'I BAR GYI STOBS DANG, MTHU DANG, GZI
BRJID DANG,

MDANGS LA SOGS PA GZHAN DU 'GYUR TE THABS NI RGA BA'O, ,YANG NA
YANG TSO BCOM PA DANG NA TSOD NYAMS PA DANG, 'BYUNG BA CHEN PO
RNAMS BRI BA DANG, 'DU BYED RNAMS RNYINGS PAR GYUR PA DANG, LUS
LHOD PAR GYUR PA DANG, YAN LAG RNAMS SHIG SHIG POR GYUR PA DANG,
KHA DOG DANG

DBYIBS MI MDZES PA DANG, DBANG PO RNAMS NYAM CHUNG BA DANG, DRAN
PA DANG, RTOG PA DANG, BLO GROS RNAMS RAB TU NYAMS PA DANG, 'JIG
PA LA MNGON DU BLTAS PA NI RGA BA'O, ,DE LA LANG TSO BCOM PA NI
DAR LA BAB PA MED PAR GYUR PA'O, ,NA TSOD NYAMS PA NI BYIS PA
DANG

GZHON NU'I SPYOD PA DANG TSUL RNAMS BRAL BA'O, ,'BYUNG BA CHEN PO
RNAMS BRI BA NI SA LA SOGS PA 'BYUNG BA RNAMS ZHUM PAR GYUR PA
STE, SHA SLA BA DANG GNYER MA CAN DU GYUR PA'O, ,'DU BYED RNAMS
RNYINGS PAR GYUR PA NI NGAR LA BABS LA LANG TSO'I BYAD GZUGS SAR
PA DANG BRAL BAR GYUR

PA'O; ,LUS LHOD PAR GYUR PA NA LDANG BA DANG 'DUG PA LA LUS LCI
BA'O, ,YAN LAG SHIG SHIG POR 'GYUR BA NI RKANG PA DANG LAG PA LA
SOGS PA RNAMS TSIGS TSIGS SU SO SOR GYES SHING NYAMS DANG MTHU
MED PAR GYUR PA'O, ,KHA DOG DANG DBYIBS MI SDUG PA NI SHA DANG,
KHRAG

@137A *, ,SKAM SA LA RUS PA PHYIR SNANG BA DANG, KHABS NAG POS
KHEBS PA DANG, GNYER MA DANG SKRA DKAR GYIS GANG BA'O, ,DBANG PO
RNAMS NYAM CHUNG BA NI MIG LA SOGS PA'I DBANG PO RNAMS MTHONG BA
DANG, THOS PA MI GSAL BA'O, ,DRAN PA DANG RTOGS PA DANG, BLO GROS
RAB TU

NYAMS PA NI SNGON SMRAS PA DANG, THOS PA RNAMS MI DRAN ZHING
BRJED PA'O, ,'JIG PA LA MNGON DU BLTAS PA NI 'CHI BA'I DUS DANG
KHAD NYE BA'O, ,YANG NA RGA BA RNAM PA GNYIS TE, RTEN NYAMS PA
DANG, BRTEN PA NYAMS PA'O, ,DE LA RTEN NYAMS PA NI 'DI LTAR
'BYUNG BA CHEN PO LAS GYUR

PA; KHRAG DANG SHA DANG TSIL DANG RKANG DANG RUS PA LA SOGS PA
BRI BAS DE'I RGYUS NA RGYUG PA DANG RGAL BA DANG, MCHONG BA DANG,
BSKUM PA DANG, RMYONG BA DANG, 'ONG BA DANG, 'GRO BA LA SOGS PA'I
BYA BA NI MI NUS SHING, LUS KYI BRTZON 'GRUS DANG STOBS MTHU
CHUNG BA'O, ,DE LA BRTEN PA

NYAMS PA NI MIG LA SOGS PA'I DBANG PO RNAMS LTA BA DANG NYAN PA
LA MI GSAL BAR 'JUG CING DE'I RGYUS NA DRAN PA DANG, RTOGS PA
DANG, BLO GROS LA SOGS PA NYAMS SHING SEMS KYI STOBS DANG BRTZON
'GRUS BRI BA'O, ,DBANG PO RNAMS NYAMS PA LAS DE'I RGYUS SEMS DANG
SEMS LAS

BYUNG BA RNAMS MI MTHUN PA NI 'CHI BA STE, SEMS DANG SEMS LAS
BYUNG BA RGYUS MED PAR GYUR PA NA GANG ZAG DE SHI BA ZHES BYA'O,
,DE LA 'CHI BA YANG RNAM PA GNYIS TE, RANG GI NGANG GIS 'CHI BA
DANG, NYE BAR BCOM PAS 'CHI BA'O, ,RANG GI NGANG GIS 'CHI BA NI
TSE ZAD PA DANG, BSOD

NAMS ZAD NAS 'CHI BA'O, ,NYE BAR BCOM PA NI MTSON CHA DANG, DBYIG
PA LA SOGS PA'I RKYEN GYIS SHI BA'O, ,YANG NA 'CHI BA RNAM PA
GSUM STE, RJES SU SKAD CIG MAS 'CHI BA DANG, NYE BAR BCOM PAS
'CHI BA DANG, RGYU ZAD PAS 'CHI BA'O, ,DE LA RJES SU SKAD CIG MAS
'CHI BA

NI SKAD CIG MA RE RE LA YANG 'CHI BA ZHES BYA'O, ,NYE BAR BCOM
PAS 'CHI BA NI DUG DANG MTSON LA SOGS PA PHOG NAS SHI BA'O, ,RGYU
ZAD NAS 'CHI BA NI TSE RING POR GYUR PA'I LAS ZAD NAS GANG 'CHI
BAR GYUR PA'O, ,MYA NGAN DANG SMRE SNGAGS 'DON PA LA SOGS PA NI
RGA SHI'I YAN LAG TU

@137B GTOGS TE, DE LA MDZA' BA DANG BRAL BA DANG, MI MDZA' BA
DANG PHRAD PA'I RNAM PAR RTOG PA LAS SKYES PA'I SEMS KYI GDUNG BA
NI MYA NGAN ZHES BYA'O, ,SEMS KYI GDUNG BA'I RGYU LAS TSIG TU
SMRA BA RNAM PA SNA TSOGS 'BYIN PA NI SMRE SNGAGS 'DON PA'O,
,KHAMS RNAMS 'KHRUGS PAS YUL MNGON

DU GYUR BA LA YANG DBANG POS 'DZIN PAR MI NUS SHING RMONGS PA'I
GNOD PAS REG PAR GYUR PA NI SDUG BSNGAL BA ZHES BYA'O, ,YUL MNGON
DU MA GYUR BA RNAMS DBANG POS GZUNG BAR CHAGS PA SKYE BA NI YID
MI BDE BA'O, ,ZHE SDANG LAS BYUNG BA'I RGYU LUS DANG SEMS NYON
MONGS PAR GYUR PA NI 'KHRUG PA

ZHES BYA'O, ,YANG NA BU SMAD LA SOGS PA DANG, YO BYAD RNAMS LA
GTONG MI NUS SHING CHAGS PA NI MYA NGAN ZHES BYA'O, ,MYA NGAN LAS
LANGS PA'I TSIG TU SMRA BA NI SMRE SNGAGS 'DON PA'O, ,RNAM PAR
SHES PA'I TSOGS LNGA DANG LDAN PA'I MI BDE BA MYONG BA NI SDUG
BSNGAL LO, ,YID LA BYED PA

DANG LDAN PA YID KYI SDUG BSNGAL NI YID MI BDE BA'O, ,GZHAN YANG
DE LA SOGS PA SNGON RGYAL PO'I ZHABS 'BRING BYED BYED PA LAS DBEN
PA DANG, TSOD BYED BYED PA LAS KHE MED PA LA SOGS PA NYES PA BYAS
PA RNAMS DRAN NAS MI DGA' BA NI 'KHRUG PA ZHES BYA'O, ,DE LTAR
RTEN CING 'BREL BAR 'BYUNG

BA RGYAS PAR BSHAD NAS DE'I DON BSDUS TE BSTAN PA'I PHYIR DE LTAR
SDUG BSNGAL GYI PHUNG PO CHEN PO 'BA' ZHIG PO 'DI 'BYUNG BAR
'GYUR RO ZHES BYA BA GSUNGS SO, ,DE LTAR ZHES BYA BA NI GONG DU
BSHAD PA LTAR NA'O, ,SDUG BSNGAL GYI PHUNG PO NI SDUG BSNGAL GSUM
DANG BRGYAD LA SOGS PA SDUG

BSNGAL MANG PO DANG LDAN PAS SO, ,CHEN PO NI 'KHOR BA THOG MA MED
PA NAS RGYUN DU SDUG BSNGAL BAR GYUR PA'I PHYIR RO, ,'DI ZHES BYA
BA NI GZUGS LA SOGS PA'I CHOS RNAMS LA BYA'O, ,'BA' ZHIG NI BDAG
DANG BDAG GI DANG BRAL BA'I PHYIR RO, ,'BYUNG BAR 'GYUR RO ZHES
BYA BA NI SKYE

BAR 'GYUR RO ZHES BYA BA'I DON TO, ,DE LA YAN LAG BSDU BA NI DE
LTAR RTEN CING 'BREL PAR 'BYUNG BA YAN LAG BCU GNYIS SU PHYE BA
DE YANG BSDUS NA YAN LAG GNYIS SU BLTA STE, RING BA'I RGYU DANG
NYE BA'I RGYU'O, ,DE LA RING BA'I RGYU NI DPER NA SA BON DANG MYU
GU LTA BU STE, 'BRAS BU DANG THAG

@138A *, ,RING BA'I PHYIR RO, ,NYE BA'I RGYU NI ME TOG LA SOGS PA
LTA BU STE, 'BRAS BU DANG THAG NYE BA'I PHYIR RO, ,DE LA RING
BA'I RGYU YANG RNAM PA GSUM DU BLTA STE, JIS 'DEBS JI 'DEBS JI
LTAR 'DEBS PA'O, ,JIS 'DEBS SHE NA MA RIG PA DANG, 'DU BYED DANG,
RNAM PAR

SHES PAS 'DEBS PA'O, ,JI 'DEBS SHE NA, MING DANG, GZUGS DANG,
SKYE MCHED DRUG DANG, REG PA DANG, TSOR BA RNAMS 'DEBS SO, ,JI
LTAR 'DEBS SHE NA, MA RIG PA LAS BYUNG BA'I 'DU BYED KYIS CI
BSGRUBS PA'I BAG CHAGS KUN GZHI LA 'DEBS SO, ,NYE BA'I RGYU YANG

RNAM PA GSUM DU BLTA STE, JIS MNGON DU PHYUNG, JI MNGON DU
PHYUNG, JI LTAR MNGON DU PHYUNG BA'O, ,DE LA JIS MNGON DU BYUNG
BA NI, SRED PA DANG, LEN PA DANG, SRID PAS MNGON DU PHYUNG NGO,
,JI MNGON DU PHYUNG BA NI SKYE BA'O, ,JI LTAR MNGON DU PHYUNG BA
NI SRID PA DANG LEN PAS KUN GZHI LA

BTAB PA'I SA BON SRID PA ME TOG LTA BUR KHA 'BYE ZHING 'BU BAR
'BYIN TE, DE DAG GI NYES DMIGS BSTAN PA NI RGA SHI'O, ,YAN LAG GI
KUN NAS NYON MONGS PA BSDU BA NI RTEN CING 'BREL BAR 'BYUNG BA
YAN LAG BCU GNYIS PO 'DI DAG NYON MONGS PA RNAM PA GSUM DU BSDU
STE, NYON MONGS

PA'I KUN NAS NYON MONGS PAR BSDU BA DANG, LAS KYI KUN NAS NYON
MONGS PA DANG, SKYE BA'I KUN NAS NYON MONGS PAR BSDU BA'O, ,DE LA
MA RIG PA DANG, SRED PA DANG, LEN PA GSUM NI NYON MONGS PA'I NYON
MONGS PAR BSDU'O, ,'DU BYED DANG RNAM PAR SHES PA DANG SRED PA
GSUM NI

LAS KYI KUN NAS NYON MONGS PAR BSDU STE, RNAM PAR SHES PA YANG
LAS KYI BAG CHAGS KYI RTEN YIN PAS DER BSDU'O, ,LHAG MA RNAMS NI
SKYE BA'I KUN NAS NYON MONGS PAR BSDU'O, ,BDAG MED PA'I RKYEN LAS
BYUNG BA'I MTSAN NYID BSTAN PA'I PHYIR G-YO BA MED PA, BYED PA
MED PA

ZHES BYA BA LA SOGS PA GSUNGS TE, G-YO BA MED PA NI MA RIG PA
YANG 'DI LTAR BDAG GIS 'DU BYED BSKYED DO SNYAM DU MI SEMS LA,
,'DU BYED KYANG 'DI LTAR BDAG NI MA RIG PAS BSKYED DO SNYAM DU
SEMS PA MED PA'I PHYIR RO, ,BYED PA MED PA NI MA RIG PA LA SOGS
PA SKYED PA'I RKYEN

@138B TZAM BYED PA YIN YANG 'DU BYED SKYED PA LA BYED PA PO'I
MTSAN NYID MA YIN PA'I PHYIR RO, ,BDAG PO MED PA ZHES BYA BA NI
DE DAG LA DBANG PHYUG LA SOGS PA DBANG BYED PAR GYUR PA'I MTSAN
NYID KYI BDAG PO GANG YANG MED PA'I PHYIR RO, ,YONGS SU 'DZIN PA
MED PA ZHES BYA BA NI BDAG DANG SEMS CAN

DANG GANG ZAG LA SOGS PA SNYING POR GYUR PA GANG GIS KYANG BYIN
GYIS MA BRLABS PA'I PHYIR RO, ,CHOS JI LTAR GNAS PA BZHIN DU
'BYUNG STE ZHES BYA BA NI RGYU GANG YIN PA LAS 'BRAS BU GANG
'BYUNG BA NI CHOS JI LTAR GNAS PA BZHIN DU 'BYUNG BA ZHES BYA
STO, DBANG PHYUG LA SOGS PA LAS 'DU BYED

MI 'BYUNG GI MA RIG PA'I RGYU LAS 'DU BYED 'BYUNG BA'O, ,GANG 'DI
LA SHES PA NI ZHES BYA BA LA SOGS PA 'DI LA ZHES BYA BA NI 'DI
LTAR ZHES BYA BA'I SGRA DRANGS TE, GANG TSUL BZHIN MA YIN PA KUN
'BYUNG BA LAS MA RIG PA KUN 'BYUNG BA LAS SKYE BA KUN 'BYUNG BA
LAS RGA SHI LA SOGS PA KUN

'BYUNG BAR ZAD KYI DE LAS GZHAN PA'I G-YO BA PO DANG, BYED PA PO
LA SOGS PA MED PAR SHES PA 'DI NI BYANG CHUB SEMS DPA'I RTEN CING
'BREL PAR 'BYUNG BA LA MKHAS PA RNAMS ZHES BYA'O, ,RTEN CING
'BREL PAR 'BYUNG BA LA MKHAS PA'I RNAM GRANGS GZHAN YANG BSTAN
PAR BZHED NAS, GZHAN

YANG GANG DGE PA'I RGYU LAS BYUNG BA 'AM MI DGE BA'I RGYU LAS
BYUNG BA 'AM ZHES BYA BA LA SOGS PA GSUNGS SO, ,DGE BA NI SROG
GCOD PA LAS PHYIR LDOG PA LA SOGS PA DGE BA BCU'I LAS KYI LAM
RNAMS SO, ,RGYU DE LAS BYUNG BA NI 'DOD PA'I KHAMS SU LHA DANG
MIR SKYE BA'O, ,MI DGE

BA NI SROG GCOD PA MI DGE BA BCU'I LAS KYI LAM RNAMS SO, ,RGYU DE
LAS BYUNG BA NI 'DOD PA'I KHAMS SU NGAN SONG GSUM DU SKYE BA'O,
,MI G-YO BA NI BSAM GTAN DANG SNYOMS PAR 'JUG PA RNAMS SO, ,RGYU
DE LAS BYUNG BA NI GZUGS DANG GZUGS MED PA'I KHAMS SU SKYE BA'O,
,KHAMS

GNYIS KYI LAS LA CI'I PHYIR MI G-YO BA'I LAS ZHES BYA ZHE NA, DE
DAG GI LAS SEMS RTZE GCIG PA'I MTSAN NYID LA RNAM PAR RTOG PA'I
RLUNG GIS BSKYOD PAR MI NUS PAS NA MI G-YO BA ZHES BYA'O, ,YANG
NA JI LTAR 'DOD PA NA SPYOD PA'I LAS 'GRO BA GZHAN DU 'GRO BA YIN
YANG DE MA YIN PA RKYEN

@139A *, ,GZHAN GYI DBANG GIS BSKYOD DE, 'GRO BA DE RNAM PAR SMIN
PA BZHIN DU RNAM PAR SMIN LA G-YO BA MED PAS NA MI G-YO BA ZHES
BYA'O, ,DE'I DON NI DE YIN TE, 'DOD PA NA SPYOD PA'I SEMS CAN GYI
LAS BYAS PAS SBYIN PA YONGS SU BTANG NAS MI'I NANG DU MI'I LONGS
SPYOD MYONG BAR 'GYUR

BA LAS MI DE NYID KYIS TSUL KHRIMS NYAMS PA LA SOGS PA'I LAS BYAS
PA'I DBANG GIS MIR SKYE BA'I RNAM PAR SMIN PA BSKYOD NAS RGYAL PO
'AM BLON PO'I BA LANG NGAM RTAR SKYE BA LTA BUR GZUGS DANG GZUGS
MED PA'I KHAMS KYI LAS LA RNAM PAR SMIN PA G-YO BA MED PAS NA MI
G-YO BA ZHES BYA'O, ,'KHOR

BAR SKYE BA'I RGYU NI 'KHOR BA'I RGYU STE, 'DI LTAR DGE BA DANG
MI DGE BA DANG MI G-YO BA'I LAS ZAG PA DANG BCAS PA RNAMS SO,
,RGYU DE LAS BYUNG BA NI 'KHOR BA NYID DO, ,MYA NGAN LAS 'DAS PAR
GYUR PA'I RGYU NI MYA NGAN LAS 'DAS PA'I RGYU STE, 'PHAGS PA'I
LAM RNAMS SO, ,DE LAS

BYUNG BA NI MYA NGAN LAS 'DAS PA'O, ,DE LAS MYA NGAN LAS 'DAS
PA'ANG RNAM PA GNYIS TE, CHA GCIG SPANGS PA'I MYA NGAN LAS 'DAS
PA DANG, CHA GNYIS SPANGS PA'I MYA NGAN LAS 'DAS PA'O, ,DE LA CHA
GCIG SPANGS PA'I MYA NGAN LAS 'DAS PA NI MTHONG BA DANG BSGOM PAS
SPANG BAR BYA BA'I

NYON MONGS PA'I CHA SPANGS TE, PHUNG PO'I LHAG MA DANG BCAS PA'I
MYA NGAN LAS 'DAS PA'O, ,CHA GNYIS SPANGS PA'I MYA NGAN LAS 'DAS
PA NI JI LTAR NYON MONGS PA'I CHA SPANGS PA BZHIN DU PHUNG PO'I
CHA YANG SPANGS PA STE, PHUNG PO'I LHAG MA YANG MA LUS PAR SPANGS
PA'I MYA NGAN LAS 'DAS

PA'O, ,DE DAG THAMS CAD CES BYA BA NI GONG DU BSHAD PA'I DGE BA'I
RGYU DANG, MI DGE BA'I RGYU DANG, MI G-YO BA'I RGYU DANG, 'KHOR
BA'I RGYU DANG, MYA NGAN LAS 'DAS PA'I RGYU LAS BYUNG BA DE DAG
THAMS CAD CES BYA BA'I DON TO, ,SEMS CAN GANG DBANG PO'I RGYU LA
'JUG PA TSAD MAR BYED PA

DE NI DBANG PO'I RGYU LAS BYUNG ZHING, LAS KYI RGYU LAS BYUNG BA
STE 'BRAS BU'I RGYU GRUB PAR BYED DO ZHES BYA BA LA, DBANG PO
NYID DGE BA DANG, MI DGE BA DANG, 'KHOR BA DANG MYA NGAN LAS 'DAS
PA RNAMS BYED PA DANG 'GRUB PA'I RGYU YIN PAS NA DBANG PO'I RGYU
STE, DE LTAR DBANG PO'I RGYU LAS

@139B CHOS DE DAG 'BYUNG GI BYED PA PO LA SOGS PAS BYAS PA MA YIN
PA SHES PA NI DBANG PO'I RGYU LAS 'JUG PA TSAD MAR BYED PA STE,
DE DAG NI DGE BA DANG MI DGE BA DANG, 'KHOR BA DANG MYA NGAN LAS
'DAS PA KUN KYANG DBANG PO DANG LAS KYI RGYU LAS BYUNG ZHING DGE
BA LA SOGS PA 'BRAS BU'I RGYU DBANG PO

LAS GRUB PAR BYED DO ZHES ZIN PA'I CHOS RNAMS LA YANG SHES LA MA
ZIN PA'ANG LAS KYI RGYU LAS 'BYUNG BAR SHES NA RTEN CING 'BREL
PAR 'BYUNG BA LA MKHAS PA YIN PAR SBYAR RO, ,GANG DE LTAR RGYU
KUN 'BYUNG BA LAS SKYE BA LA MKHAS PA ZHES BYA BA NI GANG GONG DU
BSHAD PA LTAR RGYU SMIN PAR

GYUR BA LAS 'BRAS BU SKYE BAR SHES PA 'DI NI ZHES BYA BA'I DON
TO, ,DE LTAR LUGS DANG MTHUN PA'I MTSAN NYID BSTAN NAS, LUGS LAS
BZLOG PA'I MTSAN NYID BSTAN PA'I PHYIR, GZHAN YANG RTEN CING
'BREL PAR 'BYUNG BA'I MTSAN NYID LA MKHAS PA NI ZHES BYA BA LA
SOGS PA GSUNGS

PA'O; ,'DI LTA STE SHING MED NA ME DANG DU BA MI 'BYUNG BA DANG,
SA BON MED NA MYU GU MI SKYE BA BZHIN DU NYON MONGS PA 'GAGS NA
DE LAS SKYES PA'I 'BRAS BU MI 'BYUNG BA'I PHYIR TSUL BZHIN MA YIN
PA 'GAGS PAS MA RIG PA 'GAG CES BYA'O, ,JI LTAR MA RIG PA LA SOGS
PA 'GAGS

PA YANG RTEN CING 'BREL PAR 'BYUNG BA ZHES BYA ZHE NA, SMRAS PA,
NYES PA MED DE, 'DI LA GTAN MED PAR DGAG PA LA NI MA RIG PA LA
SOGS PA 'GAG GO ZHES MI BYA'I DPER NA MAR ME'I RKYEN GYIS MUN PA
'GAGS NA SNANG BA NYID SKYE BA DANG, SMAN BCUD KYIS LEN ZOS NA
NAD MED PA LA BDE BA

SKYE BA DE BZHIN DU LAM BSGOMS PA'I MTHUS MA RIG PA DANG MI MTHUN
PA GANG RIG PA SKYE BAR 'GYUR BA DE NI MA RIG PA 'GAGS PA ZHES
BYA STE, DE LTAR GONG NAS GONG DU 'DU BYED LA SOGS PA DANG MI
MTHUN PA'I GNAS 'BYUNG BA LA 'DU BYED LA SOGS PA 'GAGS PAR
BLTA'O, ,GZHAN YANG

CHOS RNAMS MTHUN PA'I RGYU LAS BYUNG BA DANG, MI MTHUN PA'I RGYU
LAS MI 'BYUNG BAR SHES PA NI RTEN CING 'BREL PAR 'BYUNG BA LA
MKHAS PA'O ZHES BSTAN PAR BZHED NAS, GZHAN YANG CHOS THAMS CAD NI
RGYU LA RAG LUS PA'O ZHES BYA BA LA SOGS PA GSUNGS TE, CHOS THAMS
CAD

@140A *, ,NI NANG GI CHOS DANG PHYI'I CHOS RNAMS SO, ,DE LA NANG
GI CHOS NI MA RIG PA'I RKYEN GYIS 'DU BYED LA SOGS PA'O, ,PHYI'I
CHOS NI SA BON DANG, MYU GU LA SOGS PA'O, ,RGYU LA RAG LUS PA NI
CHOS DE DAG RGYU DRUG LA BRTEN NAS SKYE'O ZHES BYA BA'I DON TO,
,DE LA RGYU DRUG

PO GANG ZHE NA, BYED PA'I RGYU DANG, LHAN CIG 'BYUNG BA'I RGYU
DANG, SKAL BA MNYAM PA'I RGYU DANG, MTSUNGS PAR LDAN PA'I RGYU
DANG, KUN DU 'GRO BA'I RGYU DANG, RNAM PAR SMIN PA'I RGYU'O, ,DE
LA BYED PA'I RGYU NI CHOS DE DAG SKYE BA NA GZUGS DANG SEMS LA
SOGS PA MTSAN NYID DE DAG

BDAG NYID MA GTOGS PAR CHOS GZHAN THAMS CAD NI BYED PA'I RGYU
STE, SKYE BA LA BGEGS MI BYED PA'I NGO BOR GNAS PA'I PHYIR RO,
,CHOS GANG DAG GCIG LA GCIG GI 'BRAS BUR GYUR BA DE NI LHAN CIG
BYUNG BA'I RGYU STE, 'DI LTA STE, 'BYUNG BA CHEN PO BZHI RNAMS
LHAN CIG

SKYE BA NA PHAN TSUN SKYED PAR BYED PAS GCIG LA GCIG LHAN CIG
'BYUNG BA'I RGYU'O, ,DE BZHIN DU SEMS DANG SEMS LAS BYUNG BA
DANG, 'DOD PA NA SPYOD PA'I SDUG BSNGAL MTHONG BAS SPANG BAR BYA
BA'I CHOS SDAR SKYES PA RNAMS PHYIS SKYES PA DANG MA SKYES PA
RNAMS KYI SKAL BA MNYAM PA'I RGYU'O, ,

DE BZHIN DU DGE BA DANG MI DGE BA DANG LUNG DU MA BSTAN PA RNAMS
DANG YANG SBYAR RO, ,MTSUNGS PAR LDAN PA'I RGYU NI SEMS DANG SEMS
LAS BYUNG BA GANG DAG SKAD CIG MA GANG LA BRTEN NAS GNAS PA'I
DBANG PO RNAMS SO, ,SNGAR SKYED PA'I NYON MONGS PA RNAMS PHYIS
SKYES PA DANG MA SKYES PA'I

RANG GIS PA RNAMS KYIS KUN DU 'GRO BA'I RGYU YIN PA'I PHYIR KUN
DU 'GRO BA'I RGYU'O, ,MI DGE BA DANG DGE BA ZAG PA DANG BCAS PA'I
CHOS RNAMS NI RNAM PAR SMIN PA'I RGYU'O, ,RKYEN LA RAG LUS ZHES
BYA BA NI RKYEN BZHI LA BRTEN NAS SKYE ZHES BYA BA'I DON TO,
,RKYEN BZHI NI RGYU'I RKYEN DANG, DMIGS

PA'I RKYEN DANG, MTSUNGS PA DE MA THAG PA'I RKYEN DANG, BDAG PO'I
RKYEN TO, ,DE LA RGYU'I RKYEN NI GANG 'BRAS BU SKYED PA LA RGYU'I
DNGOS POR GNAS PA STE, SA BON LA SOGS PA DANG, KUN GZHI RNAM PAR
SHES PA BAG CHAGS DANG BCAS PA'O, ,GZHAN DAG NI GZHAN DU 'CHAD
DE, BYED

@140B PA'I RGYU MA GTOGS PAR RGYU RNAM PA LNGA RNAMS NI RGYU'I
RKYEN TO ZHE'O, ,DMIGS PA GANG LA SEMS DANG SEMS LAS BYUNG BA
GANG DMIGS NAS SKYE BAR 'GYUR BA'I DMIGS PA DE DAG NI DE'I DMIGS
PA'I RKYEN TE, DE'ANG CI RIGS PAR CHOS THAMS CAD RNAM PAR SHES PA
DRUG GI DMIGS PA'I RKYEN TO, ,

MYA NGAN LAS 'DAS PAR 'JUG PA'I THA MA'I SEMS MA GTOGS PAR SEMS
DANG SEMS LAS BYUNG BA'I RGYU RNAMS NI MTSUNGS PA DE MA THAG PA'I
RKYEN TO, ,BYED PA'I RGYU NYID BDAG PO'I RKYEN TO, ,TSOGS PA LA
RAG LUS ZHES BYA BA NI RGYU DANG RKYEN RNAMS 'DUS NAS 'BRAS BU
BSKYED NUS PA'I MTHU

DANG LDAN PAR GNAS PA LA BRTEN NAS, 'BRAS BU SKYE ZHES BYA BA'I
DON TO, ,MTHUN PA'I RGYU LAS BYUNG BA BSTAN NAS MI MTHUN PA'I
RGYU LAS MI 'BYUNG BAR BSTAN PA'I PHYIR, CHOS GANG RGYU DANG
RKYEN DANG TSOGS PA LA RAG LUS PA DE DAG LA RAG MA LUS ZHES BYA
BA LA SOGS PA GSUNGS TE, GZHAN

DAG GIS BTAGS PA'I BDAG LA SOGS PA LA BRTEN TE MI SKYE ZHES BYA
BA'I DON TO, ,DE 'DI NA ZHE 'AM, SNGA MA ZHE 'AM, GZHAN ZHES
BGRANG BA CI YANG MED DE ZHES BYA BA NI BDAG LA JI LTAR RAG MA
LUS PA DANG, SEMS CAN LA SOGS PA LA RAG MA LUS PAS NA DA LTA'I
DUS SU YANG 'DI NA ZHES

BGRANG DU MED, 'DAS PA'I DUS SU YANG 'DI 'DRA BA ZHIG CES BGRANG
DU MED, MA 'ONGS PA'I DUS SU YANG 'DI LTAR 'GYUR ZHES BGRANG DU
MED PA'I DON TO, ,YANG NA CHOS THAMS CAD NI RGYU LA RAG LUS ZHES
BYA BA NI PHYI DANG NANG GI RTEN CING 'BREL PAR 'BYUNG BA RNAMS
RGYU DANG 'BREL PA LA SKYE

ZHES BYA BA'I THA TSIG STE, DE LA PHYI ROL GYI RTEN CING 'BREL
PAR 'BYUNG BA'I RGYU DANG 'BREL PA GANG ZHE NA, 'DI LTA STE, SA
BON LAS MYU GU, MYU GU LAS 'DAB MA ZHES BYA BA LA SOGS PA'O, ,DE
LA NANG GI RTEN CING 'BREL PAR 'BYUNG BA RGYU DANG 'BREL BA GANG
ZHE NA, MA RIG PA'I RKYEN

GYIS 'DU BYED, 'DU BYED KYI RKYEN GYIS RNAM PAR SHES PA ZHES BYA
BA LA SOGS PA'O, ,RKYEN LA RAG LUS PA ZHES BYA BA NI PHYI DANG
NANG GI RTEN CING 'BREL PAR 'BYUNG BA YANG RKYEN DANG 'BREL PA LA
SKYE ZHES BYA BA'I DON TO, ,PHYI'I RTEN CING 'BREL PAR 'BYUNG
BA'I RKYEN GANG ZHE NA, 'DI LTA STE, SA DANG

@141A *, ,CHU DANG, ME DANG, RLUNG DANG, NAM MKHA' DANG, DUS KYI
KHAMS RNAMS ZHES GANG GSUNGS PA'O, ,NANG GI RTEN CING 'BREL PAR
'BYUNG BA'I RKYEN GANG ZHE NA, SA DANG, CHU DANG, ME DANG, RLUNG
DANG, NAM MKHA' DANG, RNAM PAR SHES PA'I KHAMS RNAMS

ZHES GANG GSUNGS PA'O, ,TSOGS PA LA RAG LUS PA ZHES BYA BA NI
RGYU DANG RKYEN MA TSANG BAR MA GYUR PA LA RTEN ZHES BYA BA'I DON
TO, ,DE BAS NA S'A LU LJANG PA'I MDO LAS KYANG, RGYU'I SKABS SU
SA BON MED NA MYU GU MI 'BYUNG STE, ME TOG MED NA 'BRAS BU'I BAR
DU YANG MI 'BYUNG NGO ZHES GSUNGS

PA DANG; RKYEN GYI SKABS SU RKYEN 'DI RNAMS MED PAR SA BON LAS
MYU GU SKYE BAR MI 'GYUR GYI, NAM PHYI ROL GYI SA'I KHAMS MA
TSANG BA MED PAR GYUR PA LA ZHES BYA BA LA SOGS PA GSUNGS SO,
,NANG GI RTEN CING 'BREL PAR 'BYUNG BA LA YANG RGYU'I SKABS SU
GAL TE MA RIG PA MA BYUNG

NA 'DU BYED KYANG MI 'BYUNG BA ZHIG NA, DE BZHIN DU SKYE BA MA
BYUNG DU ZIN NA RGA SHI'I BAR DU YANG MI MNGON PA ZHIG NA, 'DI
LTAR MA RIG PA YOD PA LAS 'DU BYED RNAMS SKYE ZHING 'BYUNG BAR
'GYUR RO ZHES BYA BA LA SOGS PA GSUNGS PA DANG, RKYEN GYI SKABS
SU YANG RKYEN 'DI DAG MED PAR LUS SKYE BAR

MI 'GYUR GYI, NAM SA'I KHAMS TSANG ZHING ZHES BYA BA LA SOGS PA
GSUNGS PA'O, ,CHOS GANG RGYU DANG RKYEN TSOGS PA LA RAG LUS PA DE
ZHES BYA BA NI PHYI DANG NANG GI CHOS GANG RGYU DANG RKYEN DANG,
RGYU RKYEN 'BREL PA LAS SKYES PA'I CHOS DE DAG NI BDAG LAS MI
SKYE, SEMS CAN LAS MI SKYE ZHES

BYA BA'I DON TO, ,DE BAS NA MDO SDE DE NYID LAS PHYI'I RTEN CING
'BREL PAR 'BYUNG BA'I SKABS SU DE LA SA'I KHAMS KYANG 'DI LTAR
BDAG GI SA BON RTEN PA'I BYA BA BYA'O SNYAM DU MI SEMS SO ZHES
BYA BA NAS MYU GU DE YANG BDAG GIS MA BYAS, PHA ROL GYIS MA BYAS,
GNYIS KAS MA BYAS, DBANG POS

MA SPRUL; DUS KYI MA BSGYUR, RANG BZHIN LAS MA BYUNG, RGYU MED PA
LAS KYANG MA SKYES TE ZHES GSUNGS PA DANG, NANG GI RTEN CING
'BREL PAR 'BYUNG BA'I SKABS SU YANG MA RIG PA YANG 'DI LTAR BDAG
GIS 'DU BYED SKYED DO SNYAM DU MI SEMS SO ZHES BYA BA NAS BDAG MA
YIN NO, ,SEMS

@141B CAN MA YIN, SROG MA YIN ZHES BYA BA LA SOGS PA GSUNGS PA'I
PHYIR RO, ,DE NA 'DI NA ZHE 'AM, SNGA MA NA ZHE 'AM, GZHAN NA
ZHES BGRANG BA CI YANG MED DE ZHES BYA BA NI CHOS GANG RGYU DANG
RKYEN DANG TSOGS PA LA RAG LUS PAS BDAG DANG SEMS CAN LA RAG MA
LUS PA'I CHOS DE NI DA LTAR CI YIN ZHES BRTAG TU

MED PA DANG, SNGON GYI DUS NA CI 'DRA ZHES BRTAG TU MED PA DANG,
MA 'ONGS PA'I DUS NA CI LTA BUR 'GYUR ZHES BRTAG TU MED CES BYA
BA'I DON TO, ,DE BAS NA S'A LU LJANG PA'I MDO LAS KYANG, JI BDAG
'DAS PA'I DUS NA BYUNG BA ZHIG GAM, 'ON TE MA BYUNG BA ZHIG SNYAM
DU SNGON GYI MTHA' LA MI RTOG ,

MA 'ONGS PA'I DUS NA JIR 'GYUR, JI LTA BUR 'GYUR ZHES MA 'ONGS
PA'I DUS LA MI RTOG GO, ,'DI JI ZHIG ,CI ZHIG YOD, CIR 'GYUR,
SEMS CAN 'DI DAG GANG NAS 'ONGS, 'DI NAS SHI 'PHOS NAS GONG DU
'GRO BAR 'GYUR ZHES DA LTAR BYUNG BA LA MI RTOG GO ZHES GSUNGS
SO, ,

GZHAN YANG RTEN CING 'BREL BAR 'BYUNG BA MTHA' GNYIS DANG BRAL BA
SHES PA NI RTEN CING 'BREL PAR 'BYUNG BA LA MKHAS PA YIN NO ZHES
BSTAN PAR BZHED NAS, GZHAN YANG GANG BYANG CHUB SEMS DPA' BYANG
CHUB KYI RTEN THAMS CAD KYANG NYE BAR GZHOG LA ZHES BYA BA LA
SOGS PA GSUNGS TE, DE LA

YE SHES PHUN SUM TSOGS PA DANG, SPANGS PA PHUN SUM TSOGS PA NI
BYANG CHUB CES BYA STE, BYANG CHUB NI YE SHES DANG SPANGS PA'I
MTSAN NYID YIN PA'I PHYIR RO, ,DE LA YE SHES PHUN SUM TSOGS PA
RNAM PA BZHI STE, THAMS CAD SHES PA DANG, RNAM PA THAMS CAD DU
SHES PA DANG, 'BAD

PA MED PAR SHES PA DANG, MA BSTAN PAR SHES PA'O, ,THAMS CAD SHES
PA NI PHUNG PO DANG KHAMS DANG SKYE MCHED LA SOGS PA SHES BYA'I
DNGOS PO MA LUS PAR SHES PA'O, ,RNAM PA THAMS CAD DU SHES PA NI
DE DAG KYANG MI RTAG PA 'AM, BDAG MED PA'I RNAM PAR SHES PA 'AM,
DUS

GSUM THAMS CAD DU SHES PA STE, NAMS KYANG SHES PA DE LA NYAMS PA
MED PA'O, ,'BAD PA MED PAR SHES PA NI TING NGE 'DZIN LA SOGS PA'I
RGYU LA MI LTOS SHING BRTZAL BA MED PAR LHUN GYIS GRUB PAR SHES
PA'O, ,MA BSTAN PAR SHES PA NI MKHAN PO DANG SLOB DPON GYI MAN
NGAG MED PAR

@142A *, ,RANG 'BYUNG GI YE SHES KYI CHOS THAMS CAD RANG NYID
KYIS MNGON PAR BYANG CHUB PA'I PHYIR RO, ,SPANGS PA PHUN SUM
TSOGS PA YANG RNAM PA LNGA STE, NYON MONGS PA'I SGRIB PA SPANGS
PA DANG, SHES BYA'I SGRIB PA SPANGS PA DANG, SHIN TU SPANGS PA
DANG, BAG CHAGS DANG BCAS PA

SPANGS PA DANG, SNYOMS PAR 'JUG PA'I SGRIB PA THAMS CAD SPANGS
PA'O, ,DE LA NYON MONGS PA'I SGRIB PA SPANGS PA NI 'DOD CHAGS LA
SOGS PA MTHONG BA DANG, BSGOM PA'I LAM GYIS SPANG BAR BYA BA'I
NYON MONGS PA RNAMS SPANGS PA'O, ,SHES BYA'I SGRIB PA SPANGS PA
NI PHUNG PO DANG KHAMS DANG SKYE MCHED LA

GZUNG BA DANG 'DZIN PA'I MNGON PAR CHAGS PA'I BAG CHAGS NYON
MONGS PA CAN MA YIN PA MI SHES PA SPANGS PA'O, ,SHIN TU SPANGS PA
NI SGRIB PA DE GNYIS PHYIS SEMS KYI RGYUD LA 'BYUNG ZHING SKYE BA
MED PAR SPANGS PA'O, ,BAG CHAGS DANG BCAS PAR SPANGS PA NI SGRIB
PA DE GNYIS KYI BAG LA

NYAL RTZA NAS BTON PA'O, ,SNYOMS PAR 'JUG PA THAMS CAD KYI SGRIB
PA SPANGS PA NI MTHAR GYIS GNAS PA'I SNYOMS PAR 'JUG PA DGU DANG,
ZAD PAR GYI SKYE MCHED DANG, ZIL GYIS GNON PA'I SKYE MCHED RNAMS
THOB PAR BYA BA LA BAR DU GCOD PA RNAMS SPANGS PA'O, ,RGYU DANG
RKYEN GANG

GIS BLA NA MED PA'I BYANG CHUB THOB PAR 'GYUR BA'I RGYU DANG
RKYEN DE RNAMS NYE BAR SGRUB PA LA BYANG CHUB KYI RKYEN RNAMS
KYANG NYE BAR GZHOG LA ZHES BYA STE, RGYU DANG RKYEN KYANG BSOD
NAMS DANG YE SHES KYI TSOGS SO, ,RKYEN DE DAG KYANG ZAD CING 'GOG
PAR RTOGS TE ZHES BYA BA NI BYANG CHUB KYI RGYU DANG RKYEN

RNAMS NGO BO NYID MED PAR SHES PA 'AM, MA RIG PA'I RKYEN GYIS 'DU
BYED 'BYUNG BA LA SOGS PA RKYEN GONG DU SMOS PA RNAMS NGO BO NYID
MED PAR SHES PA ZHES BYA BA'I DON TO, ,SEMS CAN LA LTA BA'I PHYIR
ZAD CING 'GOG PA'I YE SHES SU MI 'JOG CES BYA BA NI DE LTAR DE
BZHIN MYA NGAN LAS

'DAS PA STONG PA'I MTSAN NYID RTOGS KYANG SEMS CAN GYI DON DU MYA
NGAN LAS 'DAS PA 'BA' ZHIG LA GNAS PAR MI BYED CES BYA BA'I DON
TO, ,RTEN CING 'BREL BAR 'BYUNG BA BSHAD PA'I DON DU DUS GSUM LA
MKHAS PA BSTAN PAS JI LTAR BSTAN PA BZHIN DU BSHAD PAR BZHED NAS,
DE LA

@142B BYANG CHUB SEMS DPA'I DUS GSUM LA MKHAS PA GANG ZHE NA ZHES
DRIS SO, ,DUS GSUM PO DE YANG DUS NYID LA RNAM PA GSUM YOD PA NI
MA YIN GYI, SEMS DANG SEMS LAS BYUNG BA LA DUS GSUM DU BZHAG STE,
SEMS DANG SEMS LAS BYUNG BA'I DNGOS PO DE DAG NYID RGYU DANG
'BRAS BU BCAS PAR

'DAS TE, ZHIG PA NI 'DAS PA'I DUS ZHES BYA, RGYU DANG 'BRAS BU DA
DUNG MA SKYES PA LA NI MA 'ONGS PA'I DUS ZHES BYA, RGYU DANG
'BRAS BU SKYES NAS MA ZHIG GI BAR DU NI DA LTAR BYUNG BA'I DUS
ZHES BYA STE, DNGOS PO 'DAS PA DANG MA 'ONGS PA DANG DA LTAR
BYUNG BA RNAMS CI 'DRA BA LA MKHAS PA NI DUS

GSUM LA MKHAS PA ZHES BYA'O, ,'DAS PA'I DUS LA MKHAS PA BSTAN
PA'I PHYIR, GANG BDAG DANG SEMS CAN GZHAN GYI ZHES BYA BA LA SOGS
PA SMOS TE, DGE BA DANG MI DGE BA DANG 'BREL BA'I SEMS DANG SEMS
LAS BYUNG BA GANG YIN PA NI SEMS DANG SEMS LAS BYUNG BA DGE BA
DANG MI

DGE BA RNAMS ZHES BYA'O, ,BDAG DANG SEMS CAN GZHAN GYIS 'DAS PA'I
DUS NA DGE BA NI 'DI LTA BU ZHIG BYAS, MI DGE BA NI 'DI LTA BU
ZHIG BYAS ZHES BDAG DANG GZHAN GYIS DGE BA DANG MI DGE BA BYAS PA
MA BRJED PA NI RJES SU DRAN PA'O, ,DE TZAM GYI 'DAS PA'I DUS LA
MKHAS PA YIN

NAM ZHE NA, MA YIN PAR BSTAN PA'I PHYIR, MI DGE BA SEMS DANG SEMS
LAS BYUNG BA'I ZHES BYA BA LA SOGS PA GSUNGS TE, 'DI YANG BDAG
DANG GZHAN GYI MI DGE BA DANG 'BREL BA'I SEMS DANG SEMS LAS BYUNG
BA DRAN NAS ZHES BYA BA DANG SBYAR RO, ,BYANG CHUB TU BSNGO BA
ZHES BYA BA NI

DGE BA BYAS PA RNAMS BLA NA MED PA'I BYANG CHUB THOB PA'I RGYUR
GYUR ZHES SMON PA'O, ,MA 'ONGS PA'I DUS LA MKHAS PA BSTAN PA'I
PHYIR, GANG MA 'ONGS PA'I SEMS DANG SEMS LAS BYUNG BA ZHES BYA BA
LA SOGS PA GSUNGS TE, MA 'ONGS PA NA BDAG GI BSOD NAMS DANG YE
SHES KYI

TSOGS BLA NA MED PA'I BYANG CHUB THOB PA'I RGYU BDAG DANG GZHAN
LA PHAN PAR BYED PA'I RKYEN DU GYUR PA'I DGE BA'I RTZA BA RNAMS
GDON MI ZA BAR BYA'O ZHES SEMS PA NI DGE BA'I RTZA BA'I TSOGS LA
NGES PAR SEMS PA ZHES BYA'O, ,DON DE NYID BSTAN PA'I PHYIR, BYANG
CHUB MNGON DU GYUR PA'I LAS SEMS

@143A *, ,TE ZHES BYA BA GSUNGS TE, BYANG CHUB THOB PAR 'GYUR
BA'I DGE BA'I LAS BYA BAR SEMS PA NI BYANG CHUB MNGON DU 'GYUR
BA'I LAS SEMS PA ZHES BYA'O, ,DON DE NYID JI LTA BU YIN PA GSAL
BAR BSTAN PA'I PHYIR, BDAG GI DGE BA'I SEMS BSKYED PA GANG DAG
CES BYA BA LA

SOGS PA GSUNGS TE, DGE BA DANG 'BREL PA'I SEMS NI DGE BA'I SEMS
SO, ,BSKYED PA NI DA LTAR GYI DUS NA DGE BA'I SEMS SKYES ZIN
PA'O, ,SKYE BAR 'GYUR BA NI MA 'ONGS PA'I DUS NA DGE BA DANG
'BREL BA'I SEMS GDON MI ZA BAR SKYE BAR 'GYUR BA'O, ,DE DAG CES
BYA

BA NI DUS GNYIS KYI DGE BA'I SEMS NYID LA SNYEGS TE, DA LTAR GYI
DUS NA DGE BA'I SEMS SKYED PA DANG, MA 'ONGS PA'I DUS NA SKYE BAR
'GYUR BA DE DAG CES BYA BA'I DON TO, ,NI ZHES BYA BAS DGE BA DE
DAG THEG PA GNYIS DANG, LHA DANG MI'I BDE 'GROR MI BSNGO ZHES BYA
BAR STON TO, ,

BYANG CHUB CES BYA BA NI BYANG CHUB THOB PAR BYA BA'I PHYIR ZHES
BYA BA'I THA TSIG GO, ,SKABS MI DBYE ZHES BYA BA NI MA 'ONGS PA'I
MI DGE BA'I SEMS DANG SEMS LAS BYUNG BA SKYE BA'I SKABS MI DBYE
ZHES BYA BAR STON TO, ,GONG DU BSHAD PA'I DON RNAMS BSDUS TE
BSTAN PA'I PHYIR, GANG DE LTA BUR

SEMS LA BSGO BA DE NI ZHES BYA BA LA SOGS PA GSUNGS TE, DE LTA
BUR SEMS LA BSGO ZHES BYA BA NI JI NAS DA LTAR GYI DUS NAS DGE
BA'I SEMS BSKYED PA DANG, MA 'ONGS PA'I DUS NA DGE BA'I SEMS SKYE
BAR 'GYUR BA DE DAG NGES PAR BYANG CHUB TU BSNGO LA, MA 'ONGS
PA'I MI DGE PA'I SEMS

DANG SEMS LAS BYUNG BA SKYE BA'I SKABS MI DBYE'O ZHES DE LTA BUR
DE NAS SEMS LA BSGO ZHING SEMS LA 'JOG PAR BYED PA DE NI ZHES BYA
BA'I DON TO, ,DA LTAR BYUNG BA'I DUS LA MKHAS PA BSTAN PA'I
PHYIR, DA LTAR BYUNG BA LA MKHAS PA GANG ZHE NA ZHES BYA BA LA
SOGS PA GSUNGS TE, 'DOD

MA CHAGS PA LA SOGS PA DGE BA'I RTZA BA BYED CING, 'DOD CHAGS LA
SOGS PA MI DGE BA'I RTZA BA RNAMS LA MI 'JUG PA NI TSUL BZHIN
SBYOR BA ZHES BYA STE, DON GZHAN NI SLA BAS MA BSHAD DO, ,SHES
RAB DANG THABS KYI YE SHES KYIS DUS GSUM NA GNAS PA'I DNGOS PO
RNAMS JI LTA

@143B BA BZHIN DU PHYIN CI MA LOG PAR KHONG DU CHUD PA NI DUS
GSUM LA MKHAS PA YIN NO ZHES BSTAN PAR BZHED NAS, GZHAN YANG GANG
'DAS PA'I DUS KYI CHOS RNAMS STONG PAR MOS PA ZHES BYA BA LA SOGS
PA GSUNGS TE, GANG 'DAS PA'I DUS KYI CHOS PHUNG PO DANG, SKYE
MCHED LA SOGS PA GANG ZAG DANG CHOS

KYI DNGOS POR YOD PA MA YIN PA YID CHES PA NI 'DAS PA'I DUS KYI
CHOS RNAMS STONG PAR MOS PA'O, ,LHAG MA YANG DE BZHIN DU SBYAR
TE, TSIG GZHAN NI SLA BSAM BSHAD DO, ,GANG YANG DUS GSUM GYI CHOS
RNAMS MI 'PHO BA DANG, MI SKYE BA DANG MI GNAS PAR RTOGS PA NI
DUS

GSUM LA MKHAS PA'O ZHES BSTAN PAR BZHED NAS, GZHAN YANG 'DAS PA'I
DUS NA ZHES BYA BA LA SOGS PA GSUNGS SO, ,'DAS PA'I DUS NA ZAD
PA'I CHOS RNAMS PHYI MA'I MTHAR 'PHOS PAR MI LTA ZHES BYA BA NI
CHOS SNGA MA 'DAS PA RNAMS NGO BO NYID KYIS 'DAS TE, PHYI MA DANG

MTSAMS MI SBYOR BAR RTOGS KYANG ZHES BYA BA'I DON TO, ,DGE PA
MNGON PAR 'DU BYED PA LA BRTZON 'GRUS KYANG MI GTONG STE ZHES BYA
BA NI DE LTAR DON DAM PAR MI 'PHO YANG LAS DANG 'BRAS BU LA YID
CHES TE, SNGA MA'I RGYUS PHYI MA'I 'BRAS BU SGRUB PAR SHES NA DGE
BA SPYOD PA'I BRTZON 'GRUS KYANG

MI GTONG ZHES BYA BA'I DON TO, ,MI DGE BA MNGON PAR 'DU MI BYED
CES BYA BA NI DE LTAR DNGOS PO MED DE SNGA MA DANG PHYI MAR MI
'PHO BAS MI DGE BA'I LAS KYI RNAM PAR SMIN PA MED PAR YANG MI
BLTA STE, DE'I PHYIR MI DGE BA MNGON PAR 'DU MI BYED DO, ,GANG MA
'ONGS PA'I DUS KYI CHOS RNAMS

MA SKYE MI 'BYUNG BAR RTOG CING BYANG CHUB TU BSNGO BA'I BRTZON
'GRUS KYANG MI 'DOR ZHES BYA BA NI DON DAM PAR NA MA 'ONGS PA'I
DUS NA THOB PAR BYA BA'I BYANG CHUB NYID MI SKYE MI 'BYUNG BAR
RTOGS KYANG KUN RDZOB TU MED PAR MI LTA BAS BYANG CHUB TU BSNGO
BA'I BRTZON 'GRUS KYANG MI GTONG NGO, ,DA LTAR BYUNG BA'I DUS NA

CHOS RNAMS 'DUG PA MED CING MI GNAS PAR RTOGS TE, BYANG CHUB SEMS
DPA' LHAG PA'I BSAM PA RAB TU BRTAN PA NI BYANG CHUB KYI SEMS
KYANG MI BRJED DE ZHES BYA BA NI DON DAM PAR DA LTAR BYUNG BA'I
CHOS RNAMS MI GNAS PAS BYANG CHUB KYI SEMS NYID KYANG MI GNAS TE,
BYANG CHUB KYI

@144A *, ,SEMS LA RMONGS PA 'AM, BRJED PAR 'GYUR BA'I RIGS NA,
BYANG CHUB SEMS DPA' LHAG PA'I BSAM PA RAB TU BRTAN PA NI SPYOD
LAM THAMS CAD DU BYANG CHUB KYI SEMS KYANG MI BRJED DO ZHES BYA
BA'I DON TO, ,DUS GSUM LA MKHAS PA'I RNAM GRANGS GZHAN YANG

BSTAN PAR BZHED NAS, GZHAN YANG GANG 'DAS PA DE NI ZAD PA'O ZHES
BYA BA LA SOGS PA GSUNGS TE, 'DAS PA'I CHOS RNAMS NI RGYU DANG
'BRAS BU BCAS TE 'GAGS PAS NA ZAD PA ZHES BYA'O, ,MA 'ONGS PA'I
CHOS RNAMS NI RGYU DANG 'BRAS BU BCAS TE MA PHYIN PAS NAM PHYIN
PA'O, ,

DA LTAR BYUNG BA'I CHOS RNAMS NI RGYUS 'BRAS BU BSKYED NAS DE MA
THAG TU 'GAGS PAS NA GNAS PA MED PA'O, ,DE LTAR DUS GSUM GYI
MTSAN NYID BSTAN NAS, DE LA MKHAS PA BSTAN PA'I PHYIR GANG DE
LTAR SEMS DANG SEMS LAS BYUNG BA ZHES BYA BA LA SOGS PA GSUNGS
SO, ,RTOG CING

ZHES BYA BA'I SGRA RE RE DANG SBYAR TE, SEMS DANG SEMS LAS BYUNG
BA SKYES PA RNAMS LA RTOG PA DANG, SEMS DANG SEMS LAS BYUNG BA
ZHIG PA RNAMS LA RTOG PA DANG, SEMS DANG SEMS LAS BYUNG BA ZHU BA
RNAMS LA RTOG CES BYA BAR SBYAR RO, ,DE LA DA LTAR GYI SEMS DANG
SEMS LAS

BYUNG BA RNAMS RGYUS 'BRAS BU BSKYED DE BSKYED MA THAG TU RGYU
DANG 'BRAS BU BCAS TE, 'GAGS PAS DNGOS PO MED DO ZHES RTOG PA NI
SEMS DANG SEMS LAS BYUNG BA SKYES PA RNAMS LA RTOG PA ZHES BYA'O,
,'DAS PA'I SEMS DANG SEMS LAS BYUNG BA RNAMS NI RGYU DANG BCAS TE
'BRAS BU

'GAGS PAS DNGOS PO MED DO ZHES RTOG PA NI SEMS DANG SEMS LAS
BYUNG BA'I ZHIG PA RNAMS LA RTOG PA ZHES SBYAR RO, ,MA 'ONGS PA'I
SEMS DANG SEMS LAS BYUNG BAS NI RGYU DANG BCAS TE 'BRAS BU MA
SKYES PAS NA DNGOS PO MED DO ZHES RTOG PA NI ZHU BA RNAMS LA RTOG
PA ZHES BYA'O, ,

DE LTAR DUS GSUM GYI DNGOS PO RNAMS YANG DAG PAR NA DNGOS PO MED
PAS DGE BA'I TSOGS RNAMS KYANG DNGOS PO MED PA'I PHYIR TSOGS
GNYIS KYANG MI 'GRUB PA MA SNYAM PA LA BYANG CHUB SGRUB PA'I DGE
BA'I RTZA BA RNAMS KYANG YANG DAG PAR SGRUB PA ZHES BYA BAR SMOS
TE, TSOGS GANG GIS

@144B BYANG CHUB SGRUB PAR BYED PA'I TSOGS KYI MTSAN NYID DGE
BA'I RTZA BA NI BYANG CHUB SGRUB PA'I DGE BA'I RTZA BA ZHES BYA
STE, DE YANG BSOD NAMS DANG YE SHES KYI TSOGS KYI MTSAN NYID DO,
,DE NI 'DI SKAD DU DON DAM PAS DUS GSUM GYI DNGOS PO RNAMS KYANG
RANG BZHIN MED MOD KYI KUN RDZOB TU JI LTA JI LTAR LAS BYAS PA DE
LTA

DE LTAR 'BRAS BU MED PA MA YIN TE, DE BAS NA BLA NA MED PA'I
BYANG CHUB THOB PAR BYED PA'I RGYU BSOD NAMS DANG YE SHES KYI
TSOGS KYANG SGRUB PAR BYED CES BYA BAR STON TO, ,GZHAN YANG MNGON
PAR SHES PA LNGA DANG LDAN PAS DUS GSUM GYI DNGOS PO RNAMS KHONG
DU CHUD CING DRAN TE, BDAG GI DGE

BA'I RTZA BA CHUD MI ZA BAR BYED PA NI DUS GSUM LA MKHAS PA'O
ZHES BSTAN PAR BZHED NAS, GZHAN YANG GANG MNGON PAR SHES PA LA
MKHAS PA ZHES BYA BA LA SOGS PA GSUNGS SO, ,MNGON PAR SHES PA
DANG LDAN PA NI MNGON PAR SHES PA LA MKHAS PA 'AM, YANG NA MNGON
PAR

SHES PAS DNGOS PO RNAMS SHES SHING DRAN TE, DGE BA'I RTZA BA BYAS
PA RNAMS CHUD MI GSON PA'I MNGON PAR SHES PA 'DAS PA'I DUS RJES
SU DRAN TE ZHES BYA BA NI SNGON GYI GNAS RJES SU DRAN PA'I MNGON
PAR SHES PAS 'DAS PA'I DUS NA MI DGE BA CI BYAS PA DANG, DGE BA
CI BYAS PA MA BRJED

PA NI 'DAS PA'I DUS DRAN PA'O, ,DE LTAR DRAN PA YANG MA ZAD KYI,
SNGON DGE BA'I RTZA BA BSKYED PA RNAMS RJES SU DRAN NAS BYANG
CHUB TU YONGS SU SNGO BAR BYED PA NI 'DAS PA'I DUS LA MKHAS PA
ZHES BYA'O, ,GANG MA 'ONGS PA'I DUS NA DGE BA'I SEMS BSKYED PA
RNAMS RAB TU

SHES PA DANG ZHES BYA BA NI 'DIR YANG SNGON GYI GNAS RJES SU DRAN
PA'I MNGON PAR SHES PA DANG, 'CHI 'PHO DANG, SKYE BA SHES PA'I
MNGON PAR SHES PAS MA 'ONGS PA'I DUS NA DGE BA'I SEMS SKYE BAR
'GYUR BA RNAMS SHES SHING MTHONG ZHES BYA BAR SBYAR TE, MA 'ONGS
PA NA BYANG

CHUB TU SEMS BSKYED NAS 'DOD MA CHAGS PA DANG, ZHE MI SDANG BA
DANG, GTI MI MUG PA'I DGE BA'I RTZA BA'I RGYU LAS SBYIN PA DANG
TSUL KHRIMS LA SOGS PA DGE BA RNAMS GDON MI ZA BAR SKYE BAR SHES
PA NI MA 'ONGS PA'I DGE BA'I SEMS SKYED PA RNAMS RAB TU SHES PA
ZHES BYA'O, ,

@145A *, ,DE LTAR SHES NAS KYANG DA LTA NYID KYI DUS NA DGE BA DE
DAG YONGS SU RDZOGS TE, BLA NA MED PA'I BYANG CHUB KYI TSOGS SU
GYUR CIG PAR SEMS LA MNGON PAR 'DU BYED CING RE BA NI DE LA SMON
PA YONGS SU RDZOGS PAR BYED PA'O, ,DA LTAR BYUNG BA'I DUS LA
MKHAS PA YANG RNAM PA

GSUM STE, PHYIN CI MA LOG PAR BYED PA DANG, MI NYAMS PAR BYED PA
DANG, 'BRAS BU GZHAN DU MI 'GYUR BAR BYED PA STE, DE LA GANG DA
LTAR BYUNG BA'I DUS LA DGE BA'I RTZA BA SKYES SHING BYUNG BA
RNAMS YID LA BYED CING ZHES BYA BAS PHYIN CI MA LOG PAR BYED PA
BSTAN TE, DGE BA'I RTZA BA

SKYES SHING BYUNG BA LA PHYIN CI MA LOG PAR YANG DANG YANG YID LA
BYED PA'I PHYIR RO, ,GNAS PAR BYED CES BYA BA NI MI NYAMS PAR
BYED PA BSTAN TE, DGE BA'I RTZA BA SKYES SHING BYUNG BA GONG NAS
GONG DU KHYAD PAR DU 'BOGS PAR BYED PA'I PHYIR RO, ,BYANG CHUB TU
YONGS SU BSNGO BA ZHES BYA

BAS 'BRAS BU GZHAN DU MI 'GYUR BAR BYED PA BSTAN TE, DE LTAR
BYUNG BA'I DUS SU DGE BA BYAS TE GNAS PAR GYUR PA RNAMS LHA DANG
KLU LA SOGS PA'I 'BRAS BU THOB PAR MI BSNGO'I, BLA NA MED PA'I
BYANG CHUB THOB PAR BSNGO BA'I PHYIR RO, ,DUS GSUM GYI BSOD NAMS
KYI TSOGS CI BYAS PAS

SEMS CAN YONGS SU SMIN PAR BYED PA NI DUS GSUM LA MKHAS PA YIN NO
ZHES BSTAN PAR BZHED NAS, GZHAN YANG GANG SEMS CAN THAMS CAD
YONGS SU SMIN PAR BYA BA'I PHYIR ZHES BYA BA LA SOGS PA GSUNGS
SO, ,SEMS CAN THAMS CAD CES BYA BAS NI RIGS LNGA DANG LDAN PA'I
GANG

ZAG RNAMS BSDUS TE, DE DAG SO SO'I THEG PA DANG, LHA DANG MI'I
BDE 'GROR 'GOG PA NI YONGS SU SMIN PAR BYA BA STE, PHYIR ZHES BYA
BA NI DE'I CHED DU'O, ,'DAS PA'I BSOD NAMS KYI TSOGS DRAN NAS
ZHES BYA BA NI BDAG GI SNGON DGE BA 'DI DANG 'DI BYAS SO ZHES
SBYIN PA DANG, TSUL KHRIMS LA

SOGS PA BSOD NAMS KYI TSOGS CI BYAS PA MA BRJED PA NI DRAN PA'O,
,SEMS CAN GANG DAG JI LTA BUR YONGS SU SMIN PA DANG BYA BA DE DAG
THAMS CAD DE BZHIN DU YONGS SU SMIN PAR BYED CES BYA BAS SNGON
BYAS PA'I BSOD NAMS DE DAG DRAN PA TZAM DU MA ZAD KYI, BSOD NAMS
DE DAG GI MTHUS

@145B SEMS CAN JI SNYED CIG JI LTAR SMIN PAR BYA BA DE DAG THAMS
CAD DE BZHIN DU SMIN PAR BYED CES BYA BA'I THA TSIG GO, ,MA 'ONGS
PA'I DUS KYI SEMS CAN GANG DAG SANGS RGYAS MNYES PAR BYA BAS
YONGS SU SMIN PAR BYA BA DE DAG THAMS CAD DE BZHIN DU YONGS SU
SMIN PAR BYED CES BYA BA NI SANGS

RGYAS MNYES PAR BYA BA'I SGO NAS MA 'ONGS PA'I SEMS CAN YONGS SU
SMIN PAR BYA BA NI MA 'ONGS PA'I DUS KYI SEMS CAN GANG DAG SANGS
RGYAS MNYES PAR BYA BAS YONGS SU SMIN PAR BYA BA ZHES BYA STE, DE
NI 'DI SKAD DU, DE BZHIN GSHEGS PA DE DAG GI DRUNG DU SONG NAS
DAM PA'I CHOS MNYAN PA DANG, BSAM

PA DANG; BSGOM PA LA SOGS PA SGRUB PA'I MCHOD PA DANG, MNYES PAR
BYAS NAS, DE LA BRTEN TE SEMS CAN JI SNYED CIG YOD PA JI LTAR
YONGS SU SMIN PAR BYA BA DE SNYED CIG DE BZHIN YONGS SU SMIN PAR
BYED CES BYA BA STON TO, ,DA LTAR BYUNG BA'I SEMS CAN RNAMS LA
CHOS BSTAN PA 'AM, RDZU

'PHRUL GYI CHO 'PHRUL GYIS YONGS SU SMIN PAR BYA BA DE DAG THAMS
CAD KYANG DE BZHIN DU YONGS SU SMIN PAR BYED DE ZHES BYA BA LA,
CHO 'PHRUL GYI SGRA GNYI GA DANG SBYAR TE, CHOS BSTAN PA'I CHO
'PHRUL DANG, RDZU 'PHRUL GYI CHO 'PHRUL ZHES BYA BAR SBYAR RO,
,DE LA CHOS BSTAN PA'I CHO 'PHRUL YANG RNAM PA

GNYIS TE, KUN BRJOD PA'I CHO 'PHRUL DANG, RJES SU BSTAN PA'I CHO
'PHRUL LO, ,DE LA KUN BRJOD PA'I CHO 'PHRUL NI SEMS CAN RNAMS KYI
KHAMS DANG RANG BZHIN DANG BAG LA NYAL RNAMS LA BTAGS NAS DE DAG
LA DE BZHIN DU BRJOD PA'O, ,RJES SU BSTAN PA'I CHO 'PHRUL NI DE
LTAR GDUL BYA DE DAG

BRDA SPRAD NAS BSTAN PA LA BTZUD DE, 'DI NI SDUG BSNGAL GYI BDEN
PA, 'DI NI KUN 'BYUNG GI BDEN PA, 'DI NI 'GOG PA'I BDEN PA, 'DI
NI LAM GYI BDEN PA'O ZHES BDEN PA BZHI LA SOGS PA 'CHAD PA'O,
,RDZU 'PHRUL GYI CHO 'PHRUL NI DBANG LNGA DANG LDAN PA STE, GCIG
TU

GYUR NAS MANG POR 'GYUR BA DANG, MANG POR GYUR NAS GCIG TU 'GYUR
BA DANG, SNANG BA DANG MI SNANG BA LA DBANG BAS SPRUL PA LA DBANG
BA DANG, RTZIG PA LA YANG THAD KAR 'GRO, RAB LA YANG THAD KAR
'GRO BA LA SOGS PA LA DBANG BAS 'GRO BA LA DBANG BA DANG, NAM
MKHA' LA MNGON DU 'PHAGS

@146A *, ,TE SPYOD LAM RNAM BZHI BYED PA DANG, CHU LA YANG MI NUB
PAR 'GRO STE, SA CHEN PO LA BYA BA BZHIN BYED PA LA DBANG BAS
GNAS PA LA DBANG BA DANG, MI'I 'GRO BA 'DI NA GNAS BZHIN DU LHA'I
'GRO BAR GTOGS PA, ZLA BA DANG, NYI MA 'DI GNYIS 'DI LTAR RDZU

'PHRUL CHE BA, 'DI LTAR MTHU CHE BA 'DI LTAR GZI BRJID CHE BA
LA'ANG LAG PAS 'DZIN CING KUN TU NYUG PAR BYED PAS LUS LA DBANG
BA DANG, TSANGS PA'I 'JIG RTEN GYI BAR DU SEMS CAN RNAMS LA LUS
KYI DBANG SGYUR BAS KHAMS KHYAD PAR CAN LA DBANG BA STE, DE LTAR
DBANG LNGA DANG LDAN PAS

GDUL BYA'I SEMS CAN 'DUN PAR BYED PA NI RDZU 'PHRUL GYI CHO
'PHRUL LO, ,DA LTAR GYI SEMS CAN KHA CIG CHOS BSTAN PA'I CHO
'PHRUL GYIS YONGS SU SMIN PAR BYA BA YIN, SEMS CAN KHA CIG RDZU
'PHRUL GYI CHO 'PHRUL GYIS YONGS SU SMIN PAR BYA BA YIN TE, DE LA
BYANG CHUB SEMS DPA'I CHO

'PHRUL GANG GIS SEMS CAN GANG YONGS SU SMIN PAR BYA BA CHO 'PHRUL
DES SEMS CAN DE YONGS SU SMIN PAR BYED DO, ,DE BAS NA SEMS CAN
YONGS SU SMIN PAR BYA BA DE DAG THAMS CAD KYANG DE BZHIN DU YONGS
SU SMIN PAR BYED DO ZHES GSUNGS SO, ,DUS GSUM LA MKHAS PA GONG DU

BSHAD PA RNAMS KYI DON BSDUS TE, BSTAN PAR BZHED NAS, GANG DUS
GSUM 'DI DAG LA ZHES BYA BA LA SOGS PA GSUNGS TE GANG ZHES BYA BA
NI BYANG CHUB SEMS DPA' DANG SBYAR TE, BYANG CHUB SEMS DPA' GANG
ZHES BYA BA'I DON TO, ,DUS GSUM 'DI DAG CES BYA BA NI GONG DU
BSHAD

PA'I 'DAS PA DANG, MA 'ONGS PA DANG, DA LTAR GYI DUS DAG LA'O,
,MA CHAGS PAS YONGS SU RDZOGS PAR BYED CES BYA BA'I TSIG GONG
MA'I TSIG GSUM CHAR DANG YANG SBYAR TE, BDAG GI DON LA MA CHAGS
PAS YONGS SU RDZOGS PAR BYED PA DANG, GZHAN GYI DON LA MA CHAGS
PAS YONGS SU

RDZOGS PAR BYED PA DANG, BYANG CHUB KYI DON LA MA CHAGS PAS YONGS
SU RDZOGS PAR BYED CES BYA BAR SBYAR RO, ,DE LA BDAG YONGS SU
SMIN PAR 'GYUR PA 'AM, BDAG LA PHAN PAR 'GYUR BA'I DON NI BDAG GI
DON TE, DE YANG SPANGS PA DANG SGRUB PA'I MTSAN NYID RNAM PA
GNYIS

@146B SO; ,DE LA SPANGS PA YANG RNAM PA GSUM STE, NYON MONGS PA
SPANG BA DANG, SDUG BSNGAL SPANG BA DANG, SHIN TU SPANG BA'O, ,DE
LA NYON MONGS PA SPANG BA NI 'JIG RTEN GYI LAM SA GONG MA LA ZHI
BAR LTA ZHING, SA 'OG MA LA SKYON DU LTA BAS CUNG ZAD MED PA'I
SKYE MCHED MAN CHAD KYIS NYON

MONGS PA THAD CIG RTZE BCIL BA DANG, 'JIG RTEN LAS 'DAS PA MTHONG
BA DANG BSGOM PA'I LAM GYIS 'DOD CHAGS LA SOGS PA NYON MONGS PA'I
BAG CHAGS KYANG MA LUS PAR BTON PA'O, ,DE LA SDUG BSNGAL SPANGS
PA NI NGAN SONG GSUM DU SKYE BA'I SDUG BSNGAL DANG, KHAMS GSUM DU
SKYE BA'I

SDUG BSNGAL MA LUS PAR SPANGS PA'O, ,SHIN TU SPANGS PA NI NYON
MONGS PA DANG SDUG BSNGAL SPANGS PA DE DAG LAN CIG SPANGS NAS
PHYIS CI NAS KYANG DE'I SEMS KYI RGYUD LA MI SKYE BAR BYED PA'O,
,DE LA SGRUB PA LA YANG RNAM PA GNYIS TE, 'JIG RTEN GYI BDE BA
SGRUB PA DANG, 'JIG RTEN

LAS 'DAS PA'I BDE BA SGRUB PA'O, ,'JIG RTEN GYI BDE BA SGRUB PA
NI JI SRID DU 'JIG RTEN LAS 'DAS PA'I BDE BA MA THOB KYI BAR DU
LHA DANG MI'I BDE 'GROR SKYE BAR BYED PA'O, ,'JIG RTEN LAS 'DAS
PA'I BDE BA YANG RNAM PA GNYIS TE, BLA NA YOD PA DANG, BLA NA MED
PA'O, ,DE LA BLA NA

YOD PA NI NYAN THOS DANG RANG SANGS RGYAS KYI THEG PA LA BRTEN
NAS PHUNG PO LHAG MA DANG BCAS PA DANG, PHUNG PO LHAG MA YANG MA
LUS PA SPANGS PA'I MYA NGAN LAS 'DAS PA 'THOB BO, ,BLA NA MED PA
NI THEG PA CHEN PO LA BRTEN NAS BDAG DANG GZHAN GYI DON PHUN SUM
TSOGS PA'I RTEN DU GYUR PA NI MI

GNAS PA'I MYA NGAN LAS 'DAS PA 'THOB PA'O, ,SEMS CAN GZHAN YONGS
SU SMIN PAR BYAS PA 'AM, GZHAN LA PHAN PAR BYAS PA'I DON NI GZHAN
GYI DON TE, DE YANG SPANG BA DANG SGRUB PA LA BKOD PA GONG MA
BZHIN DU RNAM PA GNYIS SU RIG PAR BYA'O, ,BYANG CHUB NYID DON DAM
PAS NA

BYANG CHUB KYI DON TO, ,BYANG CHUB KYI SGRAS 'DIR BYANG CHUB RNAM
PA GSUM LA BYA BAR RIG PAR BYA STE, DE DAG NI 'PHAGS PA'I 'BRAS
BU YIN PA'I PHYIR RO, ,YANG NA STOBS DANG MI 'JIGS PA DANG, MA
'DRES PA LA SOGS PA SANGS RGYAS KYI CHOS RNAMS YONGS SU SMIN PAR
BYA BA'I

@147A *, ,PHYIR 'PHAGS PA'I LAM SGOM PAR BYED PA NI BYANG CHUB
KYI DON CES BYA'O, ,MA CHAGS PAS YONGS SU RDZOGS PAR BYED CES BYA
BA NI BDAG DANG GZHAN DANG BYANG CHUB KYI DON RNAM PA GSUM CHAR
LA YANG DNGOS POR 'DZIN PA MED CING, 'KHOR GSUM YONGS SU DAG PA'I

TSUL GYIS MTHAR PHYIN PAR BYED PA DE NI ZHES BYA BA'I DON TO,
,DUS GSUM LA MKHAS PA BSHAD PA'I 'OG TU THEG PA KUN LA MKHAS PA
BSTAN PAS JI LTAR BSTAN PA BZHIN DU BSHAD PAR BZHED NAS, DE LA
BYANG CHUB SEMS DPA'I THEG PA THAMS CAD LA MKHAS PA GANG ZHE NA
ZHES DRIS TE, THEG

PA THAMS CAD LA MKHAS PA NI THEG PA KUN LA MKHAS PA STE, THEG PA
THAMS CAD KYI RGYU DANG RANG BZHIN DANG 'BRAS BU PHYIN CA MA LOG
PAR RTOGS PA'O, ,DE LA THEG PA THAMS CAD NI BSDUS NA RNAM PA
GNYIS TE, 'JIG RTEN LAS 'DAS PA'I THEG PA DANG, 'JIG RTEN GYI
THEG PA'O, ,

'JIG RTEN LAS 'DAS PA'I THEG PA BSTAN PA BZHED NAS, GSUM PO 'DI
DAG NI THEG PA STE, NGES PAR 'BYIN PA'O ZHES BYA BA LA SOGS PA
GSUNGS TE, NYAN THOS DANG RANG SANGS RGYAS DANG, BYANG CHUB SEMS
DPA'I THEG PA 'DI GSUM NI 'JIG RTEN LAS 'DAS PA'I THEG PA ZHES
BYA STE,

CI'I PHYIR ZHE NA 'KHOR BA LAS 'BYIN PAR BYED PA'I PHYIR RO,
,'JIG RTEN GYI THEG PA BSTAN PAR BZHED NAS, GZHAN YANG THEG PA
GNYIS TE, GNYIS GANG ZHE NA, LHA'I THEG PA DANG MI'I THEG PA'O
ZHES BYA BA GSUNGS PA'O, ,DE LA LHA RNAMS KYI THAG PA YIN PAS NA
LHA'I THEG PA DANG,

MI RNAMS KYI THEG PA YIN PAS NA MI'I THEG PA 'AM, LHAR 'GYUR BA'I
THEG PA DANG, MIR 'GYUR BA'I THEG PA NI LHA'I THEG PA DANG MI'I
THEG PA ZHES BYA'O, ,DE LA LHA'I SGRAS NI RGYAL CHEN BZHI LA SOGS
PA 'DOD PA'I KHAMS KYI LHA DRUG DANG, GZUGS KYI KHAMS KYI LHA
DANG, NAM MKHA'

MTHA' YAS LA SOGS PA GZUGS MED PA'I KHAMS KYI LHA RNAMS BSDU'O,
,THEG PA'I SGRAS NI BSOD NAMS SU NYE BAR 'GRO BA'I 'DU BYED SROG
GCOD PA LAS PHYIR LOG PA LA SOGS PA DGE BA BCU'I LAS KYI LAM
DANG, RTOG PA DANG BCAS DPYOD PA DANG BCAS PA ZHES BYA BA LA SOGS
PA ZAG

@147B PA DANG BCAS PA'I GZUGS KYI KHAMS KYI BSAM GTAN BZHI DANG,
NAM MKHA' MTHA' YAS SO ZHES BYA BA LA SOGS PA GZUGS MED PA'I
KHAMS KYI SNYOMS PAR 'JUG PA BZHI MI G-YO BA NYE BAR 'GRO BA'I
MTSAN NYID RNAMS BSDUS TE, 'DU BYED DE GNYIS KYIS LHA'I GNAS DE
DAG THOB PAR BYED CING DER

'GRO BAS NA LHA'I THEG PA ZHES BYA'O, ,MI'I SGRAS NI GLING BZHIN
GNAS PA'I SKYES PA DANG BUD MED CES BYA BA LA SOGS PA BSDUS TE,
THEG PA'I SGRAS NI DGE BA BCU'I LAS KYI RANG BZHIN BSOD NAMS SU
NYE BAR 'GRO BA'I 'DU BYED LA BYA'O, ,KHA CIG NA RE BSOD NAMS MA
YIN PAR NYE BAR 'GRO BA SROG

GCOD PA LA SOGS PA MI DGE BA'I LAS KYI LAM BCU PO RNAMS KYIS
KYANG NGAN SONG GSUM DU 'GRO ZHING SKYE BAR BYED PAS 'DIS 'GRO BA
DANG 'DIR 'GRO BA ZHES BYA BA LA SOGS PA THEG PAR BSTAN PA'I
MTSAN NYID YONG NA 'DIR 'JIG RTEN PA'I THEG PA'I NANG DU NGAN
SONG GSUM RNAMS CI'I PHYIR THEG PA MA BSDUS SHE

NA; THEG PA ZHES BYA BA'I DON NI RGYUS BDE BA SKYED PAR BYED PA
DANG, 'BRAS BU'I TSE 'PHAGS PA'I BDEN PA RTOGS PA'I SNOD DU RUNG
BA LA BYA STE, MI DGE BA BCU'I LAS KYI LAM RNAMS LA 'DIS 'GRO BA
DANG 'DIR 'GRO BA ZHES BYA BA BSTAN DU RUNG YANG MI DGE BA'I LAS
KYI LAM GYI RGYU NYID SDUG BSNGAL SKYED PAR BYED PA

DANG; 'BRAS BU'I TSE NA YANG 'PHAGS PA'I BDEN PA RTOGS PA'I SNOD
DU MI RUNG BAS NA THEG PA ZHES MI BYA'O, ,NYAN THOS KYI THEG PA
LA MKHAS PA BSTAN PAR BZHED NAS DE LA BYANG CHUB SEMS DPA'I NYAN
THOS KYI THEG PA LA MKHAS PA GANG ZHE NA ZHES DRIS PA LA SOGS
PA'O, ,BYANG CHUB

SEMS DPA' RNAMS KYIS MKHAS PAR BYA BA'I NYAN THOS KYI THEG PA NI
BYANG CHUB SEMS DPA'I NYAN THOS KYI THEG PA LA MKHAS PA STE, NYAN
THOS KYI THEG PA GANG ZHE NA ZHES BYA BA'I THA TSIG GO, ,'DIS
'GRO BAS NA THEG PA STE, GANG GIS 'GRO ZHE NA, TSUL KHRIMS KYI
PHUNG PO LA SOGS PAS 'GRO

BAS THEG PA'I SGRA NI BSLAB PA GSUM LA BYA'O, ,YANG NA 'DIR 'GRO
BAS NA THEG PA STE, DES NI RNAM PAR GROL BA DANG, RNAM PAR GROL
BA'I YE SHES MTHONG BA'I PHUNG PO LA THEG PA ZHES BYA BAR RIG PAR
BYA'O, ,THEG PA DE'I MTSAN NYID DANG, RGYU LA SOGS PA PHYIN CI MA
LOG PAR RTOGS

@148A *, ,PA NI NYAN THOS KYI THEG PA LA MKHAS PA STE, DE'ANG 'OG
NAS 'CHAD DO, ,DE LA NYAN THOS KYI THEG PA YANG RNAM PA DRUG TU
RIG PAR BYA STE, RTEN DANG, DMIGS PA DANG, RGYU DANG, SGRUB PA
DANG, 'BRAS BU DANG, DE RAB TU RIG PA'O, ,SANGS RGYAS BYUNG BA

MED PAR NYAN THOS KYI THEG PA YANG MED DO ZHES BYA BA NI DGA'
LDAN GYI PHO BRANG NAS BYANG CHUB SEMS DPA' 'CHI 'PHO BA BSTAN
TE, YUM GYI LHUMS SU BLTAMS PA DANG, BTZAS PA DANG, GZHON NU LA
SOGS PA'I RIM PAS SEMS CAN GYI DON DU THABS KYI SPYOD PA RNAM PA
SNA TSOGS MDZAD NAS KHAB

NAS BYUNG STE DKA' BAR SPYAD PA LA SOGS PAS BSTAN NAS MNGON PAR
SANGS RGYAS PA NI SANGS RGYAS 'BYUNG BA ZHES BYA STE, SANGS RGYAS
'BYUNG BA LA BRTEN PA MED PAR NYAN THOS KYI THEG PA 'BYUNG BA
YANG MED DO ZHES BYA BA'I DON TO, ,'DIS NI RTEN BSTAN PA YIN NO,
,DE CI'I PHYIR ZHE NA ZHES BYA

BA NI RGYU 'DRI BA STE, SANGS RGYAS 'BYUNG BA MED PAR NYAN THOS
KYI THEG PA YANG CI'I PHYIR MED CE NA ZHES BYA BA'I THA TSIG GO,
,DE'I LAN DU NYAN THOS RNAMS KYI YANG DAG PAR LTA BA NI PHA ROL
TU PHYIN PA'I SGRA'I RJES SU 'GRO BA ZHES BYA BA GSUNGS TE, GANG
CHOS THAMS CAD LA GANG ZAG GI DNGOS PO MED DE,

GANG ZAG LA BDAG MED PA YANG DAG PA'I YE SHES KYIS KHONG DU CHUD
PA NI NYAN THOS RNAMS KYI YANG DAG PAR LTA BA'O, ,YANG DAG PA'I
LTA BA DE YANG SANGS RGYAS SAM, MKHAN PO 'AM SLOB DPON GYIS BSHAD
PA'I SGRA MNYAN NAS GANG ZAG LA BDAG MED PAR DMIGS PAR BYED PAS
NA PHA ROL GYI SGRA'I

RJES SU 'GRO BA ZHES BYA STE, 'DIS NI DMIGS PAR SMRA BA YIN NO,
,PHA ROL GYIS BSTAN PA'I SGRA MNYAN NAS ZHES BSHAD NA NYAN PA NI
GANG ZHE NA, DE'I PHYIR DE LA NYAN PA NI GANG 'DI'I TSUL KHRIMS
SDOM PA ZHES BYA BA GSUNGS TE, NYON MONGS PA'I GDUNG BA SEL ZHING
SIM PAR BYED PAS TSUL

KHRIMS TE, DES LUS DANG NGAG GI NYES PA DANG, KHA NA MA THO BA
RNAMS MI 'BYUNG BAR SDOM PAR BYED PAS NA TSUL KHRIMS NYID SDOM PA
STE, DE LA NYAN PA NI DE YIN NO ZHES BYA BA'I DON TO, ,JI LTAR
BSLAB PA BCAS PA'I RJES SU 'JUG PA NI ZHES BYA BA LA, DE LTAR
TSUL KHRIMS KYI SDOM PA MNYAN NAS,

@148B JI LTAR BCOM LDAN 'DAS KYIS PHAM PA BZHI DANG, DGE 'DUN
LHAG MA BCU GSUM LA SOGS PA'I TSUL KHRIMS NYIS BRGYA LNGA BCU
BCAS PA BZHIN DU KHA NA MA THO BA PHRA RAB TZAM YANG MED PAR SLOB
CING BYED PA NI JI LTAR BSLAB PA BCAS PA'I RJES SU 'JUG PA ZHES
BYA STE, RGYU DES TSUL KHRIMS KYI PHUNG PO

RDZOGS PAR 'GYUR BAS NA 'DIS NI RGYU SMRAS PA YIN NO, ,DE LA
SGRUB PA YANG RNAM PA GSUM STE, TING NGE 'DZIN GYI GNAS RAB TU
SGRUB PA DANG, YE SHES KYI RTEN RAB TU SGRUB PA DANG, BYA BA BYAS
PA RAB TU SGRUB PA'O, ,TSUL KHRIMS KYI PHUNG PO RAB TU RDZOGS PAR
'GYUR TE ZHES BYA BA LA TSUL KHRIMS

KYI SGRAS YAN LAG DRUG DANG LDAN PA'I TSUL KHRIMS LA BYA STE, YAN
LAG DRUG PO GANG ZHE NA, TSUL KHRIMS DANG LDAN PAR GNAS PA ZHES
YAN LAG DANG PO DANG, SO SOR THAR BA'I SDOM PAS BSDAMS PA ZHES
YAN LAG GNYIS PA DANG, CHO GA PHUN SUM TSOGS PA ZHES YAN LAG GSUM
PA DANG,

SPYOD YUL PHUN SUM TSOGS PA ZHES YAN LAG BZHI PA DANG, KHA NA MA
THO BA PHRA RAB TZAM DAG LA YANG 'JIGS PAR LTA ZHES YAN LAG LNGA
PA DANG, BSLAB PA'I GZHI RNAMS YANG DAG PAR BLANGS NAS SLOB CES
YAN LAG DRUG PA'O, ,JI LTAR TSUL KHRIMS DANG LDAN PA YIN ZHE NA
YANG DAG PAR

BLANGS PA'I BSLAB PA'I GZHI RNAMS LA LUS KYI LAS KYI MTHA' MA LOG
PA DANG, NGAG GI LAS KYI MTHA' MA LOG PAR GYUR CING MA NYAMS PAR
BYED PA DANG, SKYON MED PAR BYED PA'O, ,JI LTAR SO SOR THAR PA'I
SDOM PAS BSDAMS PA YIN ZHE NA, DGE SLONG PHA DANG, DGE SLONG MA
DANG, DGE

BSNYEN PHA DANG, DGE BSNYEN MA DANG, DGE SLONG MA DANG, DGE TSUL
PHA DANG, DGE TSUL MA'I TSUL KHRIMS RNAMS LA SO SOR THAR PA'I
SDOM PA ZHES BYA STE, DE DAG KYANG SDE THA DAD PAR DBYE BAS SDOM
PA MANG DU 'GYUR MED KYI, 'DI'I SKABS SU DGE SLONG GI SDOM PA LA
DGONGS NAS SO SOR

THAR PA'I SDOM PAS BSDAMS PA ZHES GSUNGS SO, ,JI LTAR CHO GA PHUN
SUM TSOGS PA YIN ZHE NA, DE LTAR SPYOD LA MA MAM, 'PHRAL GYI BYA
BA 'AM, DGE BA'I PHYOGS LA RAB TU SBYOR BA YANG RUNG STE, BYA BA
THAMS CAD LA 'JIG RTEN GYI RJES SU 'JUG CING, 'JIG RTEN GYIS
DPYAS

@149A *, ,PAR MI 'GYUR BA DANG, 'DUL BA'I RJES SU 'JUG CING 'DUL
BA DANG 'GAL BAR MI BYED PA'O, ,JI LTAR SPYOD YUL PHUN SUM TSOGS
PA YIN ZHE NA, DGE SLONG DAG LNGA PO 'DI DAG NI SPYOD YUL MA YIN
PA STE, GANG ZHE NA, SMAD 'TSONG MA DANG, CHANG 'TSONG

DANG; SHA 'TSONG GI GNAS DANG, RGYAL PO'I PHO BRANG DANG, GDOL
BA'I KHYIM MO ZHES GSUNGS TE, GANG DE BZHIN GSHEGS PAS MA GNANG
BA'I SPYOD YUL DE DAG SPANGS NAS, SPYOD YUL GZHAN DU 'JUG PAR
BYED PA'O, ,JI LTAR KHA NA MA THO BA PHRA RAB TZAM DAG LA YANG
'JIGS PAR LTA

PA YIN ZHE NA, KHA NA MA THO BA PHRA RAB CES BYA BA NI GANG BSLAB
PA'I GZHI PHRAN TSEGS SU GYUR PA RNAMS TE, DE DAG NYAMS PAR GYUR
NA 'BAD PA CHUNG DUS SLONG BAR BYED PA'O, ,DE LA 'JIGS PAR LTA BA
NI GAL TE BDAG LA DE BYUNG BAR GYUR NA MA THOB PA THOB PAR BYA BA
DANG, MA RTOGS PA

RTOGS PAR BYA BA DANG, MNGON SUM DU MA BYAS PA MNGON SUM BYA BA'I
SKAL BA MED CING NGAN SONG DU LHUNG BAR 'GYUR RO SNYAM NAS SROG
GI PHYIR YANG DE DAG LAS NYAMS PAR MI BYED PA'O, ,JI LTAR BSLAB
PA'I GZHI RNAMS YANG DAG PAR BLANGS NAS SLOB PA YIN ZHE NA, DANG
PO SO SOR THAR PA'I SDOM

PA LEN PA'I DUS NA, GSOL BA DANG BZHI'I LAS KYIS BSNYEN PAR
RDZOGS PAR BYED PA'I TSE BSLAB PA'I GZHI KHA CIG MKHAN PO DANG
SLOB DPON LAS THOS NAS, GZHAN DAG NI ZLA BA PHYED PHYED CING SO
SOR THAR PA'I MDO 'DON PA'I TSE NA GANG YIN PA SHES PAR GYIS SHIG
CES BSTAN NAS, DE LTAR

SO SOR THAR PA'I SDOM PA THOB STE, DE PHYIN CAD NI JI LTAR BLANGS
PA DANG, BLANG BAR DAM BCAS PA RNAMS KYANG BLANGS NAS, LHAG CHAD
MED PAR BSLAB PAR BYED PA'O, ,YAN LAG DRUG PA'I TSUL KHRIMS KYI
TSOGS SAM, TSUL KHRIMS MANG PO BSDUS PA NI TSUL KHRIMS KYI PHUNG
PO ZHES

BYA STE; DANG PO TSUL KHRIMS YANG DAG PAR BLANGS PA NAS BRTZAMS
NAS, THA MAR RNAM PAR GROL BA'I YE SHES LA THUG GI BAR DU RDUL
TZAM YANG NYAMS PA DANG GOD PA MED PA'O, ,DE LTAR NYAMS PA DANG
GOD PA MED PAS TSUL KHRIMS KYI MTHAR PHYIN TE, ZAG PA MED PA'I
TSUL KHRIMS KYI

@149B MTSAN NYID DU GYUR PA NI, TSUL KHRIMS KYI PHUNG PO YONGS SU
RDZOGS PA ZHES BYA'O, ,DE LTAR TSUL KHRIMS KYI PHUNG PO RGYAS PAR
BSHAD NAS DE YANG MDOR BSDUS NA TSUL KHRIMS KYI PHUNG PO'I MTSAN
NYID RNAM PA GSUM DU RIG PAR BYA STE, CHUD MI ZA BA'I MTSAN NYID
DANG, RANG BZHIN GYI MTSAN NYID DANG, RANG BZHIN

GYI YON TAN GYI MTSAN NYID DO, ,DE LA THANG CIG TSUL KHRIMS DANG
LDAN ZHES BYA BAS TSUL KHRIMS KYI SDOM PA CHUD MI ZA BA'I MTSAN
NYID BSTAN PA YIN NO, ,GANG SO SOR THAR PA'I SDOM PAS BSDAMS PA
ZHES BYA BA NI RANG BZHIN GYI MTSAN NYID SMRAS SO, ,CHO GA DANG
SPYOD YUL PHUN SUM TSOGS PA

ZHES BYA BAS NI PHA ROL LA BRTEN NAS DE LTAR YANG DAG PAR BLANGS
PA'I SO SOR THAR PA'I SDOM PA'I YON TAN BSTAN PA YIN TE, 'DI LTAR
GZHAN DAG GI CHO GA DANG SPYOD YUL PHUN SUM TSOGS PAR MTHONG NA
MA DAD PA RNAMS NI DAD PAR 'GYUR, DAD PA RNAMS NI DAD PA PHYIR
ZHING 'PHEL BAR 'GYUR

RO; ,GANG YANG KHA NA MA THO BA PHRA RAB TZAM LA YANG 'JIGS PAR
LTA BA DANG, BSLAB PA'I GZHI RNAMS YANG DAG PAR BLANGS NAS SLOB
PA GNYIS KYIS RANG GI DBANG DU BYAS NAS TSUL KHRIMS KYI YON TAN
SMRAS PA YIN TE, CI'I PHYIR ZHE NA, YANG DAG PAR BLANGS PA LA
RDUL TZAM YANG NYAMS PA MED PA

DANG; ,BSLAB PA'I GZHI CHEN PO DAG BLANGS SHING SLOB PA'I RGYUS
NGAN SONG DU SKYE BA'I SKAL BA MED CING MA THOB PA LA SOGS PA
YANG 'THOB PAR 'GYUR BAS SO, ,'DIS NI TING NGE 'DZIN GYI GNAS RAB
TU BSGRUB PA BSTAN TE, 'DI LTAR TSUL KHRIMS LA BRTEN NAS SEMS
RTZE GCIG PA LA RAB TU

REG PAR 'GYUR BA'I PHYIR RO, ,DE BAS NA GZHUNG NYID LAS KYANG,
TSUL KHRIMS KYI PHUNG PO YONGS SU RDZOGS NAS, TING NGE 'DZIN GYI
PHUNG PO YONGS SU RDZOGS PAR BYED PA ZHES GSUNGS SO, ,DE LA TING
NGE 'DZIN GANG ZHE NA, 'DI LA DGE SLONG 'DOD PA LAS DBEN PA, SDIG
PA MI DGE BA'I CHOS

RNAMS LA DBEN PA, RTOG PA DANG BCAS PA, DPYOD PA DANG BCAS PA,
DBEN PA LAS SKYES PA'I DGA' BA DANG BDE BA CAN BSAM GTAN DANG PO
LA NYE BAR BSGRUBS NAS GNAS SO, ,DE RTOG PA DANG DPYOD PA DANG
BRAL ZHING, NANG YONGS SU DANG STE, SEMS KYI RGYUD GCIG TU GYUR
PAS RTOG PA

@150A *, ,MED PA; DPYOD PA MED PA'I TING NGE 'DZIN LAS SKYES PA'I
DGA' BA DANG, BDE BA CAN BSAM GTAN GNYIS PA NYE BAR BSGRUBS NAS
GNAS SO, ,DE DGA' BA'I 'DOD CHAGS DANG BRAL BAS BTANG SNYOMS LA
GNAS SHING DRAN PA DANG SHES BZHIN CAN YIN NO, ,BDE BA LUS KYIS
MYONG LA,

'PHAGS PA RNAMS KYIS GANG DE DRAN PA DANG LDAN PA, BDE BA LA GNAS
PA BTANG SNYOMS PA'O ZHES BRJOD PA STE, DGA' BA MED PA'I BSAM
GTAN GSUM PA NYE BAR BSGRUBS NAS GNAS SO, ,DE BDE BA YANG SPANGS
TE, SNGA NAS SDUG BSNGAL YANG SPANGS SHING, YID BDE BA DANG, YID
MI BDE BA YANG NUB

PAS BDE BA YANG MA YIN SDUG BSNGAL BA YANG MA YIN PAS, BTANG
SNYOMS DANG DRAN PA YONGS SU DAG PA BSAM GTAN BZHI PA NYE BANG
BSGRUBS NAS GNAS SO ZHES GSUNGS PA NI TING NGE 'DZIN ZHES BYA'O,
,DE LA BSAM GTAN RNAMS NI RNAM PA BZHIS RNAM PAR GZHAG STE, MI
MTHUN PA'I PHYOGS NYAMS

PAR BYED PA DANG, GNYEN PO BSGOM PA DANG, BSGOMS PA'I PHAN YON
DANG, DE GNYI GA'I GNAS SO, ,DE LA BSAM GTAN DANG PO LA 'DOD PA
DAG LAS DBEN PA SDIG PA MI DGE BA'I CHOS RNAMS LAS DBEN PA ZHES
BYA BAS MI MTHUN PA'I PHYOGS NYAMS BA BSTAN TE, 'DOD PA DAG LAS
DBEN PA ZHES

BYA BA NI NYON MONGS PA'I 'DOD PA DANG, DNGOS PO'I 'DOD PA DAG
LAS DBEN PA STE, MTSUNGS PAR LDAN PA LAS DBEN PA DANG, DMIGS PA
LAS DBEN PA'I PHYIR RO, ,SDIG PA MI DGE BA'I CHOS RNAMS LAS DBEN
PA ZHES BYA BA NI GANG DAG NYON MONGS PA'I 'DOD PA'I RGYU LAS
BYUNG BA'I LUS DANG NGAG DANG YID

KYIS NYES PAR SPYOD PAR GTOGS PA CHAD PAS GCOD PA DANG, MTSON
'DEBS PA DANG, 'THAB PA DANG, RTZOD PA DANG, 'GYED PA DANG,
G-YO'I TSIG DANG, GNOD PA DANG, BRDZUN DU SMRA BA LA SOGS PA DE
DAG LAS DBEN PA'O, ,RNAM PAR RTOG PA DANG, RNAM PAR DPYOD PA DAG
SKYON

DU MA MTHONG BAS 'DOD PA'I GNYEN PO DE GNYIS DANG MTSUNGS PAR
LDAN PA'I PHYIR RTOG PA DANG BCAS DPYOD PA DANG BCAS PA ZHES BYA
BAS GNYEN PO BSGOM PA BSTAN TE, RTOG PA DANG DPYOD PA GNYIS KYIS
'DOD PA DANG, SDIG PA MI DGE BA'I CHOS 'JOMS PAR BYED PAS SO,
,DBEN PA LAS

@150B SKYES PA'I DGA' BA DANG, BDE BA CAN ZHES BYA BAS BSGOMS
PA'I PHAN YON BSTAN TE, 'DOD PA LAS DBEN PA 'AM, SGRIB PA LAS
DBEN PA LAS SKYES PA'I DGA' BA DANG BDE BA NI DBEN PA LAS SKYES
PA'I DGA' BA DANG BDE BA ZHES BYA STE, 'DOD PA'I DON RNYED NAS
GNAS NGAN LEN THAMS CAD DANG BRAL

BAS LUS DANG SEMS SHIN TU SBYANGS TE LAS SU RUNG BA'I PHYIR RO,
,BSAM GTAN DANG PO NYE BAR BSGRUBS TE GNAS ZHES BYA BAS DE GNYIS
KA'I GNAS BSTAN TE, GNYEN PO BSGOM PA DANG, BSGOMS PA'I PHAN YON
GNYIS NI BSAM GTAN DANG PO'I SEMS RTZE GCIG PA LAS GRUB PA'I
PHYIR TE,

'OG MA DAG LA YANG DE BZHIN DU SBYAR RO, ,DE RTOG PA DANG DPYOD
PA DANG BRAL ZHES BYA BAS BSAM GTAN GNYIS PA'I MI MTHUN PA'I
PHYOGS NYAMS PA BSTAN TE, BSAM GTAN DANG PO'I RNAM PAR RTOG PA
DANG BCAS, RNAM PAR DPYOD PA DANG BCAS PA'I TING NGE 'DZIN GYIS
MTSAN MA DAG LA SKYON DU MTHONG

NAS DE LAS SEMS BZLOG STE, RNAM PAR RTOG PA MED PA DANG, RNAM PAR
DPYOD PA MED PA'I TING NGE 'DZIN GYIS MTSAN MA LAS SEMS NYE BAR
'DOGS PAR BYED PA'O, ,NANG YONGS SU DANG STE, SEMS KYI RGYUD GCIG
TU GYUR CES BYA BAS GNYEN PO BSGOM PA BSTAN TE, DE LTAR RTOG PA

DANG DPYOD PA DANG BCAS PA'I DMIGS PA DANG BRAL BAR BYAS NAS RTZE
GCIG TU DPYOD PA'I DMIGS PA LAS DANG GCIG PAS ZHI BA DANG, RAB TU
DANG BA'I SEMS SU 'JOG PAS NA YONGS SU DANG BA YIN LA, DE DE LTAR
SEMS NYE BAR 'JOG PAS RNAM PAR RTOG PA DANG BCAS, RNAM PAR DPYOD
PA DANG BCAS

PAS GLAGS DANG BCAS SHING, BAR CHAD DANG BCAS PA'I GNAS SKABS LAS
'DAS NAS SGOM PA GOMS PAS GLAGS MED CING BAR CHAD MED PA'I GNAS
SKABS THOB PAR 'GYUR BAS SEMS KYI RGYUD GCIG TU GYUR PA ZHES
BYA'O, ,TING NGE 'DZIN LAS SKYES PA'I DGA' BA DANG BDE BA CAN
ZHES BYA BAS

BSGOMS PA'I PHAN YON BSTAN TE, BSAM GTAN DANG PO'I DBEN PA LAS
SKYES PA'I DGA' BA DANG BDE BA LAS KHYAD PAR DU 'PHAGS PA BSTAN
TO, BSAM GTAN GNYIS PA NYE BAR BSGRUBS NAS GNAS ZHES BYA BAS DE
GNYI GA'I GNAS BSTAN TO, ,DE DGA' BA'I 'DOD CHAGS DANG BRAL BAS
ZHES

@151A *, ,BYA BAS BSAM GTAN GSUM PA'I MI MTHUN PA'I PHYOGS NYAMS
PA BSTAN TE, TING NGE 'DZIN LAS SKYES PA'I SEMS DGA' BA'I 'DOD
CHAGS DANG BRAL BA'I PHYIR RO, ,BTANG SNYOMS LA GNAS SHING DRAN
PA DANG, SHES BZHIN CAN YIN ZHES BYA BAS GNYEN PO SGOM

PA BSTAN TE, RNAM PAR RTOG PA DANG BCAS, RNAM PAR DPYOD PA DANG
BCAS PA DE DAG DANG DGA' BA YANG SPANGS PAS BAR CHAD MED PAR
BTANG SNYOMS DANG LDAN PAR GNAS SO, ,DE YANG DGA' BA DANG LDAN
PA'I 'DU SHES YID LA BYED PA RNAMS KYI GO SKABS MI DBYE BA'I
PHYIR DRAN PA NYE BAR GNAS PA

YIN LA; SKYES PA RNAMS KYANG NAM YANG JI LTAR YANG DANG YANG DU
MI BLANG BA'I PHYIR SHES RAB KYIS MANG DU GNAS PAS NA DRAN PA
DANG LDAN ZHING SHES BZHIN CAN ZHES BYA'O, ,BDE BA LUS KYIS MYONG
LA, 'PHAGS PA RNAMS KYIS GANG DE DRAN PA DANG LDAN PA BDE BA LA
GNAS PA BTANG SNYOMS PA'O ZHES

BRJOD PA STE ZHES BYA BAS BSGOMS PA'I PHAN YON BSTAN TE, DE LTAR
BTANG SNYOMS LA MANG DU GNAS PA DE SEMS G-YENG BA MED PA'I DGA'
BA DANG LDAN PA'I TSOR BA SPANGS NAS, DGA' BA MED PA'I ZHIB RAB
TU ZHI PA'I TSOR BA 'BYUNG STE, DE YANG DE'I TSE GZUGS KYI LUS
DANG, YID KYI LUS KYIS

TSOR BA'I BDE BA DANG, SHIN TU SBYANGS PA'I BDE BA MYONG BAR BYED
PAS NA BDE BA LUS KYIS MYONG BA ZHES BYA'O, ,BSAM GTAN 'OG MA
GNYIS LA NI DE LTA BU'I BDE BA DANG BTANG SNYOMS MED LA, GONG MA
LA NI BTANG SNYOMS YOD KYANG BDE BA MED KYI, BSAM GTAN GSUM PA
'DI NYID BDE BA DANG BTANG

SNYOMS KYI GNAS YIN PAS 'PHAGS PA SANGS RGYAS RNAMS DANG, SANGS
RGYAS KYI NYAN THOS RNAMS KYIS BSAM GTAN GSUM PA 'DI NYID LA DRAN
PA DANG LDAN PA BDE BA LA GNAS PA BTANG SNYOMS PA'O ZHES GTZO BOR
BSNGAGS PAS NA 'PHAGS PA RNAMS KYIS GANG DE DRAN PA DANG LDAN PA,
BDE BA LA GNAS PA, BTANG

SNYOMS PA'O ZHES BRJOD PA ZHES GSUNGS SO, ,DE BDE BA YANG SPANGS
TE, SNGA NAS SDUG BSNGAL YANG SPANGS SHING YID BDE BA DANG YID MI
BDE BA YANG NUB PAS ZHES BYA BAS BSAM GTAN BZHI PA'I MI MTHUN
PA'I PHYOGS NYAMS PA BSTAN TE, BDE BA YANG SPANGS ZHES BYA BA NI
BSAM GTAN GSUM PA DANG LDAN

@151B PA'I BDE BA BSAM GTAN BZHI PA 'DIS SPANGS PAR BSTAN PA'O,
,SDUG BSNGAL YANG SPANGS ZHES BYA BA NI BSAM GTAN GNYIS PA SPANGS
PA YANG BSDUS TE BSTAN PA'O, ,YID BDE BA NUB PAS ZHES BYA BA NI
BSAM GTAN GSUM PAS DGA' BA SPANGS PA BSTAN PA'O, ,YID MI BDE BA
NUB PAS ZHES

BYA BA NI BSAM GTAN GNYIS PAS SPANGS PA BSTAN TO, ,BDE BA YANG MA
YIN SDUG BSNGAL BA YANG MA YIN PA BTANG SNYOMS DANG DRAN PA YONGS
SU DAG PA ZHES BYA BAS BSGOMS PA'I PHAN YON BSTAN TE, TSOR BA
GONG MA BZHI PO SPANGS PAS SDUG BSNGAL YANG MA YIN BDE BA YANG MA
YIN PA'I TSOR BA DANG LDAN

PA DANG; BSAM GTAN GSUM PA'I TSE BTANG SNYOMS DANG DRAN PA YOD
KYANG YONGS SU MA DAG PA 'DI'I TSE YONGS SU DAG PA DANG LDAN PAR
BSTAN PA'O, ,BSAM GTAN BZHI PA NYE BAR BSGRUBS TE GNAS ZHES BYA
BAS DE GNYI GA'I GNAS BSTAN TO, ,'DI NI YE SHES KYI RTEN DU RAB
TU BSGRUBS PA BSTAN

TE; SEMS RTZE GCIG TU GYUR NA YANG DAG PA JI LTA BA BZHIN DU RAB
TU SHES PAR 'GYUR BA'I PHYIR RO, ,DE BAS NA MDO LAS KYANG, TING
NGE 'DZIN GYI PHUNG PO YONGS SU RDZOGS NAS SHES RAB KYI PHUNG PO
YONGS SU RDZOGS PAR BYED PA DANG ZHES GSUNGS TE, DE LA SHES RAB
KYI PHUNG PO 'DI NI SDUG

BSNGAL 'PHAGS PA'I BDEN PA'O ZHES YANG DAG PA JI LTA BA BZHIN DU
SHES PA DANG, 'DI NI SDUG BSNGAL KUN 'BYUNG BA 'PHAGS PA'I BDEN
PA'O ZHES YANG DAG PA JI LTA BA BZHIN DU SHES PA DANG, 'DI NI
SDUG BSNGAL 'GOG PA 'PHAGS PA'I BDEN PA'O ZHES YANG DAG PA JI LTA
BA BZHIN DU SHES

PA DANG; 'DI NI SDUG BSNGAL 'GOG PAR 'GRO BAR BYED PA'I LAM
'PHAGS PA'I BDEN PA'O ZHES YANG DAG PA JI LTA BA BZHIN DU SHES PA
STE, 'PHAGS PA'I BDEN PA BZHI PHYIN CI MA LOG PAR SHES PA NI SHES
RAB KYI PHUNG PO YONGS SU RDZOGS PAR BYED PA ZHES PA'O, ,'DI NI
BYA BA BYAS PA RAB

TU BSGRUB PA BSTAN TE, 'DI LTAR YE SHES SHIN TU RNAM PAR DAG PAS
NI NYON MONGS PA SPANGS PA MNGON SUM DU BYED PA'I PHYIR RO, ,DE
BAS NA MDO LAS KYANG, SHES RAB KYI PHUNG PO YONGS SU RDZOGS NAS
RNAM PAR GROL BA'I PHUNG PO YONGS SU RDZOGS PAR BYED PA ZHES
GSUNGS TE, DE YANG TSUL

@152A *, ,KHRIMS RNAM PAR DAG PA NI 'GYOD PA MED PAR 'GYUR RO,
,'GYOD PA MED NA DGA' BA DANG MCHOG TU DGA' BA DANG SHIN TU RNAM
PAR SBYANGS PA DANG BDE BAR 'GYUR RO, ,BDE BAR GYUR PA'I SEMS
MNYAM PAR 'JOG GO, ,SEMS MNYAM PAR GZHAG NA YANG DAG

PA JI LTA BA BZHIN DU RAB TU SHES, YANG DAG PA JI LTA BA BZHIN DU
MTHONG BAR 'GYUR RO, ,YANG DAG PA JI LTA BA BZHIN DU SHES SHING
MTHONG BAS SKYO BAR 'GYUR RO, ,SKYO BAR GYUR NA 'DOD PA'I ZAG PA
LAS SEMS RNAM PAR GROL BA DANG, SRID PA'I ZAG PA DANG, MA RIG
PA'I ZAG PA

LAS SEMS RNAM PAR GROL TE, RGYUD LA DRI MA MED PA 'THOB PAR 'GYUR
BAS NA, RNAM PAR GROL BA'I PHUNG PO YONGS SU RDZOGS PAR BYED PA
ZHES BYA'O, ,'DIS NI 'BRAS BU BSTAN TE, RNAM PAR GROL BA'I PHUNG
PO NI BSLAB PA GSUM LA ZHUGS PA'I 'BRAS BU YIN PA'I PHYIR RO, ,DE

LTAR KHAMS GSUM GYI NYON MONGS PA LAS SEMS RNAM PAR GROL NAS DE'I
'OG TU RNAM PAR GROL BA NYID DU SHES SHING RIG PA'I YE SHES SKYES
TE, DE BAS NA MDO LAS KYANG, RNAM PAR GROL BA'I PHUNG PO YONGS SU
RDZOGS NAS RNAM PAR GROL BA'I YE SHES MTHONG BA'I PHUNG PO YONGS
SU RDZOGS PAR BYED

CES GSUNGS SO, ,'DIS NI DE RAB TU RIG PA BSTAN TE, RNAM PAR GROL
BA'I 'OG TU BDAG GI SDUG BSNGAL NI SHES PAR BYAS, KUN 'BYUNG BA
NI SPANGS, 'GOG PA NI MNGON SUM DU BYAS, LAM NI BSGOMS PAS DA
SDUG BSNGAL SHES PAR BYA MI DGOS, KUN 'BYUNG BA SPANG MI DGOS,

'GOG PA MNGON SUM DU BYA MI DGOS, LAM BSGOM MI DGOS TE, SKYE BA
ZAD DO, ,TSANGS PAR SPYAD PA BSTEN TO, ,BYA BA BYAS SO, ,SRID PA
'DI LAS GZHAN MI SHES SO ZHES KHONG DU CHUD PA'I PHYIR RO, ,GZHAN
YANG NYAN THOS KYI THEG PA LA MKHAS PA NI ZHES BYA BAS NYAN THOS
KYI THEG PA LA

MKHAS PA RNAM GRANGS GZHAN DU STON TE, MKHAN PO DANG SLOB DPON
GYIS BSHAD PA'I SGRA LA BRTEN NAS GANG ZAG LA BDAG MED PAR DMIGS
PA NI NYAN THOS TE, NYAN THOS DE DAG GI THEG PA NI NYAN THOS KYI
THEG PA'O, ,DE YANG RNAM PA GNYIS SU RIG PAR BYA STE, MI MTHUN
PA'I PHYOGS LA

@152B SUN 'BYIN PA DANG, GNYEN PO'I SA LA YON TAN DU LTA BA'O,
,DE LA MI MTHUN PA'I PHYOGS LA SUN 'BYIN PA NI, GANG BSOD NAMS
DANG BSOD NAMS MA YIN PA ZHES BYA BA NAS BRTZAMS TE, SKYE BA'I
GNAS THAMS CAD LA MI SMON ZHES BYA BA YAN CHAD KYIS BSTAN TO,
,GNYEN PO'I SA LA YON

TAN DU LTA BA'I MYA NGAN LAS 'DAS PA LA GNAS DANG SKYABS SU 'DU
SHES PA ZHES BYA BAS BSTAN TO, ,DE BAS NA GANG GIS 'GRO BA DANG,
GANG DU 'GRO BA'I PHYIR DE GNYIS NI NYAN THOS KYI THEG PA STE,
GANG GIS 'GRO BA NI MI MTHUN PA'I PHYOGS SUN 'BYIN PA'I 'DU SHES
KYIS 'GRO BA'O, ,GONG DU 'GRO BA

NI MYA NGAN LAS 'DAS PA'I SAR 'GRO BA'O, ,MI MTHUN PA'I PHYOGS
SUN 'BYIN PA YANG RNAM PA GNYIS TE, RGYU SPONG BA DANG, 'BRAS BU
SPONG BA'O, ,RGYU SPONG BA LA YANG RNAM PA GNYIS TE, LAS SPONG BA
DANG, NYON MONGS PA SPONG BA'O, ,LAS SPONG BA'I DBANG DU BYAS NAS
GANG BSOD NAMS

DANG ZHES BYA BA LA SOGS PA SMOS TE, 'DU BYED GSUM NI KHAMS GSUM
DU SKYE BA'I RGYU BYED PAR MTHONG NAS DE RNAMS LA RNAM PAR SMOD
PAR BYED DE, RNAM PA SNA TSOGS SU SMOD PA NI RNAM PAR SMOD PA
STE, SUN 'BYIN PAR BYED PA'O, ,DE 'ANG RNAM PA GNYIS TE, SNGON
BYAS PA SPONG BA DANG, PHYIS

MI BYED PA'O, ,DE LA SNGON BYAS PA SPONG BA NI 'DU BYED RNAM PA
GSUM SNGON SPYAD PA'I BAG CHAGS YOD PA LA 'PHAGS PA'I LAM GYIS
SBYONG BA'O, ,PHYIS MI BYED PA NI PHYIN CHAD 'DU BYED RNAM PA
GSUM GYI LAS LA MI 'JUG PA'O, ,NYON MONGS PA SPONG BA YANG RNAM
PA GNYIS TE, DE'I 'BRAS BU

SDUG BSNGAL GYI BDAG NYID DU MTHONG BA SO, DE LA MI DGA' BA DANG
DE'I RGYUS SDUG BSNGAL BSKYED PAR MTHONG BAS SPONG BAR 'DOD PA'O,
,KHAMS GSUM THAMS CAD LA YID BYUNG ZHING ZHES BYA BAS DE'I 'BRAS
BU SDUG BSNGAL GYI BDAG NYID DU MTHONG BAS DE LA MI DGA' BA BSTAN
TE, KHAMS

GSUM NI 'DOD PA'I KHAMS DANG, GZUGS KYI KHAMS DANG, GZUGS MED
PA'I KHAMS DAG GO, ,DE LA 'DOD PA'I KHAMS NI GLING BZHI DANG,
'DOD PA'I KHAMS KYI LHA DRUG DANG, SEMS CAN DMYAL BA DANG, DUD
'GRO DANG, YI DAGS RNAMS SO, ,GZUGS KYI KHAMS

@153A *, ,NI TSANGS RIS DANG, TSANGS PA MDUN NA 'DON DANG, TSANGS
CHEN ZHES BYA BA LA SOGS PA GNAS BCU DRUG DAG GO, ,GZUGS MED PA'I
KHAMS NI NAM MKHA' MTHA' YAS SKYE MCHED CES BYA BA LA SOGS PA
BZHI'O, ,YID BYUNG BA NI KHAMS GSUM LA SKYO

BA'O; ,'DOD CHAGS DANG BRAL BA ZHES BYA BAS DE'I RGYUS SDUG
BSNGAL BA SKYED PAR MTHONG BAS SPONG BAR 'DOD PA BSTAN TE, KHAMS
GSUM NI NYON MONGS PA SPANGS PA NI 'DOD CHAGS DANG BRAL BA'O,
,'BRAS BU SPONG BA'I DBANG DU BYAS NAS, 'DU BYED THAMS CAD LA MI
RTAG CES BYA BA LA

SOGS PA SMOS SO, ,THAMS CAD KYI SGRA RTOG PA'I SGRA GNYI GA DANG
SBYAR TE, 'DU BYED THAMS CAD LA MI RTAG BAR RTOG PA DANG, 'DU
BYED THAMS CAD LA SDUG BSNGAL BAR RTOG PA ZHES BYA BAR SBYAR RO,
,RGYU DANG RKYEN GYIS BSKYED PA'I PHUNG PO DANG KHAMS DANG, SKYE
MCHED LA SOGS PA'I CHOS

RNAMS NI 'DU BYED THAMS CAD DE, DE DAG MI RTAG PA RNAM PA GNYIS
KYIS 'JIG PAR BYED PA NI 'DU BYED THAMS CAD LA MI RTAG PAR RTOG
PA ZHES BYA'O, ,DE LA MI RTAG PA RNAM PA GNYIS NI 'JIG PAS MI
RTAG PA DANG, SKAD CIG MAS 'JOMS PAS MI RTAG PA'O, ,DE LA 'JIG
PAS MI RTAG PA

NI MTHAR 'CHI BAR 'GYUR BA STE, MNAR MED PA NAS BRTZAMS NAS SRID
PA'I RTZE MO'I BAR DU DE NA GNAS PA'I SEMS CAN RNAMS RANG GI GNAS
NAS 'PHOS PAS SO, ,SKAD CIG MAS 'JOMS PAS MI RTAG PA NI SKAD CIG
MA RE RE LA YANG 'JIG CING SKYE BA'I PHYIR RO, ,'DU BYED THAMS
CAD

SDUG BSNGAL RNAM PA BRGYAD DANG LDAN PAR SHES PA NI SDUG BSNGAL
BAR RTOG PA ZHES BYA STE, SDUG BSNGAL RNAM PA BRGYAD NI SKYE BA'I
SDUG BSNGAL DANG, RGA BA'I SDUG BSNGAL DANG, NA BA'I SDUG BSNGAL
DANG, SHI BA'I SDUG BSNGAL DANG, MI SDUG PA DANG PHRAD PA'I SDUG
BSNGAL DANG, SDUG PA DANG

BRAL BAR SDUG BSNGAL DANG, GANG 'DOD PA DE BTZAL TE MI RNYED PA'I
SDUG BSNGAL DANG, MDOR NA NYE BAR LEN PA'I PHUNG PO LTA SDUG
BSNGAL BA'O, ,DE LA SKYE BA NI MI DANG LHA LA SOGS PA'I 'GRO BA
DE DANG DE DAG TU PHUNG PO DANG KHAMS DANG SKYE MCHED MNGON PAR
'GRUB PA'O, ,CI'I PHYIR SKYE BA

@153B SDUG BSNGAL BA ZHES BYA ZHE NA, RNAM PA GNYIS KYI PHYIR TE,
RANG BZHIN GYIS SDUG BSNGAL BA DANG, SDUG BSNGAL GZHAN GYI RTEN
DU GYUR PA'I PHYIR RO, ,DE LA RGAS PA NI PHUNG PO GZHAN DU GYUR
PA STE, LANG CHO BCOM PA DANG, NA TSOD NYAMS PA LA SOGS PA LA'O,
,CI'I PHYIR RGA BA SDUG BSNGAL BA ZHES

BYA ZHE NA, NYE DU 'KHOR RNAMS KYIS SHIN TU BYAMS SHING YID DU
'ONG BAR BYA BA DANG, 'GRO BA BZANG MO'I MIG DANG, YID KYIS RJES
SU MTHUN PAR BYED PA'I KHA DOG DANG DBYIBS SHIN TU MDZES PA DE
RGA BA'I SER BAS PHOG NAS MI MDZES PA DANG, 'KHUMS PA DANG, ZHIGS
PAR SNANG BAS NYE DU'I

PHYOGS RNAMS KYANG SHIN TU MI DGA' BAR BYED KYI, 'GRO BA BZANG
MOS KYANG SPONG BAR BYED PAS RGA BA SDUG BSNGAL BA'O, ,DE LA
KHAMS MI MTHUN PA 'PHEL BAR GYUR PA NI NA BA STE SA LA SOGS PA'I
KHAMS SHAS CHE CHUNG DU GYUR PA'O, ,CI'I PHYIR NA SDUG BSNGAL BA
ZHES BYA ZHE NA, RAB TU MI

BZAD PA'I NAD KYI KHYAD PAR GYIS THEBS NAS NAGS CHEN PO MES TSIG
PA'I NANG DU CHUD PA RAB TU TSA BA'I ME LCES REG PA SKAD CHEN PO
'BYIN PA BZHIN SDUG BSNGAL BA'I MES REG PA NA MI BZAD PA'I SKAD
CHER 'BYIN PAS NA SDUG BSNGAL BA ZHES BYA'O, ,DE LA 'CHI BA NI
DBANG PO RNAMS NYAMS PA LAS DE'I

RGYUS SEMS DANG SEMS LAS BYUNG BA RNAMS MI RGYU BA'O, ,SEMS DANG
SEMS LAS BYUNG BA RNAMS MI RGYU BAR GYUR PA NA GANG ZAG DE SHI BA
ZHES BYA'O, ,CI'I PHYIR SHI BA SDUG BSNGAL BA ZHES BYA ZHE NA,
'DI LTAR SHI BAR GYUR NA YID DU 'ONG ZHING SEMS LA GCAGS PA'I PHA
MA DANG NYE DU

DANG GROGS LA SOGS PA DANG BRAL ZHING NOR DANG 'BRU DANG, BRAN
DANG BU TSA LA SOGS BAG TANG BAR DKA' BA RNAMS DANG BRAL TE MI
'DOD BZHIN DU BSAD SAR BKRI BA'I BTZON DANG 'DRA BAR SDUG BSNGAL
DPAG TU MED PA SKYED PAR BYED PAS NA 'DI LAS SDUG BSNGAL GZHAN
MED PA'I PHYIR 'CHI BA SDUG

BSNGAL BA'O, ,MI SDUG PA DANG PHRAD PA NI MI DGE BA'I LAS BYAS
PA'I RGYUS SEMS CAN DMYAL BA BA LA SOGS PA 'BRAS BU YID DU MI
'ONG BA DANG PHRAD PA'O, ,CI'I PHYIR MI SDUG PA DANG PHRAD PA
SDUG BSNGAL BA ZHES BYA ZHE NA, KHYIM MTSES MI BGRUNGS PA DANG
'DRA BAR GNOD PA

@154A *, ,BYED PA'I BDAG NYID YIN PA DANG, DUG GI SHING BZHIN DU
SDUG BSNGAL SKYED PA'I RGYU BYED PA DANG, ZUG RNGUS ZUG BZHIN DU
LUS DANG SEMS LA GNOD PA BYED PA DANG, SKYE BO MI BGRUNGS PA DANG
DGRA DANG PHRAD NA ZHE SDANG SKYE BAR BYED PA BZHIN DU ZHE SDANG
SKYED PA'I

GNAS SU GYUR PA'I PHYIR SDUG BSNGAL BA ZHES BYA'O, ,SDUG PA DANG
BRAL BA NI SEMS CAN GYI GRANGS SU GTOGS PA 'AM, SEMS CAN GYI
GRANGS SU MA GTOGS PA YANG RUNG, YID DU 'ONG BA'I DNGOS PO DANG
BRAL BA'O, ,CI'I PHYIR SDUG PA DANG BRAL BA SDUG BSNGAL BA ZHES
BYA ZHE NA, SDUG PA DANG

BRAL BAR DOGS PA 'AM, MTHONG BA 'AM, RJES SU DRAN PAS KYANG MYA
NGAN DANG, SMRE SNGAGS 'DON PA DANG, YID MI BDE BA DANG, 'KHRUGS
PA'I SDUG BSNGAL 'BYUNG BAR BYED PAS NA SDUG PA DANG BRAL BA SDUG
BSNGAL BA'O, ,'DOD PA BTZAL TE MA RNYED PA NI SDUG BSNGAL BA DANG
BRAL BA LA YANG MI

PHRAD PAR 'DOD PA DANG, BDE BA DANG PHRAD PA DANG YANG MI 'BRAL
BAR 'DOD PA DE BTZAL NA MA GRUB PA'O, ,YANG NA SDUG PA DANG PHRAD
PAR 'DOD PA DANG, MI SDUG PA DANG BRAL BAR 'DOD PA LAS SDUG PA
DANG MA PHRAD LA, MI SDUG PA DANG PHRAD PAR GYUR PA NI GNAG 'DOD
PA BTZAL TE MA RNYED PA ZHES BYA'O, ,

CI'I PHYIR GANG 'DOD PA BTZAL TE MA RNYED PA SDUG BSNGAL BA ZHES
BYA ZHE NA, SDUG BSNGAL SKYE BA'I RGYUR GYUR BA'I PHYIR TE, DUS
GSUM DU'ANG BDAG GIS GANG BTZAL BA DE MA RNYED NGO ZHES SDUG
BSNGAL SKYE BA'I PHYIR RO, ,MDOR NA NYE BAR LEN PA'I PHUNG PO
LNGA SDUG BSNGAL BA ZHES BYA BA NI NYE BAR LEN PA'I

PHUNG PO LNGAR SDUG BSNGAL THAMS CAD 'DUS TE, SDUG BSNGAL GYI
RTEN YIN PA'I PHYIR DE SKAD CES BYA'O, ,CHOS THAMS CAD LA BDAG
MED PAR RTOGS PA DANG ZHES BYA BA LA, CHOS THAMS CAD NI 'DUS BYAS
DANG, 'DUS MA BYAS DANG, ZAG PA DANG BCAS PA DANG, ZAG PA MED
PA'O, ,

GANG NA GANG MED PAR SHES PA CHOS THAMS CAD LA BDAG MED PAR RTOGS
PA STE, CHOS DE DAG LA MU STEGS CAN GYIS BRTAG PA'I BDAG RTAG PA
MED PAR KHONG DU CHUD PA'O, ,MYA NGAN LAS 'DAS PA ZHI BA LA MNGON
PAR DGA' BA ZHES BYA BA LA, MYA NGAN LAS 'DAS PA NI SDUG BSNGAL
SPANGS PA DANG,

@154B 'DOD CHAGS LA SOGS PA SPANGS PA'I PHYIR ZHI BA'O, ,YANG NA
MYA NGAN LAS 'DAS PA RNAM PA GNYIS TE, PHUNG PO'I LHAG MA DANG
BCAS PA'I MYA NGAN LAS 'DAS PA DANG, PHUNG PO'I LHAG MA MA LUS
PAR SPANGS PA'I MYA NGAN LAS 'DAS PA'O, ,DE LA ZHI BA ZHES BYA
BAS PHUNG PO LHAG MA DANG BCAS PA'I

MYA NGAN LAS 'DAS PA BSTAN TE, NYON MONGS PA THAMS CAD SPANGS NAS
PHUNG PHO TZAM YOD PA'I PHYIR RO, ,MYA NGAN LAS 'DAS PA ZHES BYA
BA PHUNG PO'I LHAG MA MA LUS PA SPANGS PA'I MYA NGAN LAS 'DAS PA
BSTAN TE, NYON MONGS PA DANG PHUNG PO GNYI GA YANG SPANGS PA'I
PHYIR RO, ,MNGON PAR

DGA' BA NI DE THOB PAR MOS PA DANG, DE 'THOB PAR 'DOD PA'O, ,SKAD
CIG KYANG SRID PAR SKYE BAR MI 'DOD PA ZHES BYA BA LA, CUNG ZAD
KYANG KHAMS GSUM DU SKYE BAR MA MOS ZHES BYA BA'I THA TSIG STE,
CI'I PHYIR ZHE NA, KHAMS GSUM MTHA' DAG RTAG TU 'DU BYED KYI SDUG
BSNGAL DANG RJES

SU 'BREL ZHING DAS KHYAB PAR MTHONG BAS SO, ,RTAG TU 'JIGS PAR
LTA ZHES BYA BA 'DIR YANG SRID PA LA ZHES BYA BAR SBYAR TE, SDUG
BSNGAL GYI SDUG BSNGAL DANG LDAN PA 'AM, NYON MONGS PA 'BYUNG
BA'I GNAS YIN PAR MTHONG BAS NA RTAG TU 'JIGS PAR LTA'O, ,RTAG TU
YID MI RTON CES

BYA BA 'DIR YANG SRID PA LA ZHES BYA BAR SBYAR TE, THANG CIG BDE
BA RNAMS KYANG PHYIS SDUG BSNGAL BA'I RGYUR GYUR PA 'GYUR BA'I
SDUG BSNGAL DANG LDAN PA'I PHYIR RTAG TU YID MI RTON PA'O, ,PHUNG
PO RNAMS LA GSOD PAR 'DU SHES DANG ZHES BYA BA LA, DPER NA GSHED
POS GSOD CING SDUG BSNGAL SKYED

PAR BYED PA DE BZHIN DU PHUNG PO LA BDAG TU DMIGS NA YANG SKYE
RGA NA 'CHI'I SDUG BSNGAL SKYE BAR MTHONG BAS DE DAG PHUNG PO
RNAMS LA GSOD PAR 'DU SHES SO, ,KHAMS RNAMS LA SPRUL GDUG PA LTA
BUR RTOG PA'I 'DU SHES ZHES BYA BA LA, JI LTAR SPRUL GDUG PAS
SDUG BSNGAL DANG NYON MONGS PA

BSKYED PA DE BZHIN DU MIG LA SOGS PA'I KHAMS LA BRTEN NAS GZUGS
LA SOGS PA'I KHAMS LA DMIGS NAS 'DOD CHAGS DAN ZHE SDANG LA SOGS
PA'I NYON MONGS PA 'BYUNG BAR KHONG DU CHUD PAS NA KHAMS RNAMS LA
SPRUL GDUG PA LTA BUR RTOG PA'I 'DU SHES PA ZHES BYA'O, ,SKYE
MCHED RNAMS

@155A *, ,LA GRONG STONG PA LTA BUR 'DU SHES PA DANG ZHES BYA BA
LA, JI LTAR GRONG STONG PA NA SKYE BO DAG RGYU BA MI GNAS PAS
STONG PA DE BZHIN DU SKYE MCHED BCU GNYIS KYANG MING DANG GZUGS
TZAM DU ZAD KYI, BDAG DANG BDAG GIR MED PAR RTOG BAS NA SKYE
MCHED RNAMS LA GRONG STONG LTA

BUR 'DU SHES PA ZHES BYA'O, ,SKYE BA'I GNAS THAMS CAD LA MI SMON
PA'I 'DU SHES ZHES BYA BA LA SKYE BA'I GNAS NI BZHI STE, MNGAL
NAS SKYE BA DANG, RDZUS TE SKYE BA DANG, SGO NGA LAS SKYE BA
DANG, DROD GSHER LAS SKYE BA'O, ,SKYES NA DE'I RGYUS SKYE BA
DANG, RGA BA DANG NA BA DANG 'CHI

BA LA SOGS PA'I SDUG BSNGAL 'BYUNG BAR MTHONG BAS SKYE GNAS DE
DAG TU SKYE BAR MI 'DOD CING SKYE BA MI TSOL BAS NA MI SMON PA'I
'DU SHES ZHES BYA'O, ,GNYEN PO'I SA LA YON TAN DU LTA BA YANG
RNAM PA GNYIS TE, RNAM PAR GROL BA'I BDE PA'I RTEN DU GYUR PA
DANG, 'KHOR BA LAS

BRGAL ZHING SDUG BSNGAL KUN SPANGS PAR BLTA BA'O, ,'DI LTA STE
MYA NGAN LAS 'DAS PA NI 'KHOR BA'I GNYEN PO YIN TE, MYA NGAN LAS
'DAS PA LA RNAM PAR GROL BA'I BDE BA THAMS CAD KYI RTEN DU LTA
BAS MYA NGAN LAS 'DAS PA LA GNAS SU 'DU SHES PA ZHES BYA'O, ,DE
NYID LA 'KHOR BA

LAS BRGAL ZHING SDUG BSNGAL THAMS CAD SPANGS PAR LTA BAS NA
SKYABS SU 'DU SHES PA'O, ,NYAN THOS KYI THEG PA LA MKHAS PA BSTAN
NAS, RANG SANGS RGYAS KYI THEG PA LA MKHAS PA BSTAN PA'I PHYIR,
DE LA BYANG CHUB SEMS DPA'I RANG SANGS RGYAS KYI THEG PA LA MKHAS
PA GANG ZHE NA ZHES

BYA BA LA SOGS PA GSUNGS TE, BYANG CHUB SEMS DPA' RNAMS KYIS SHES
PAR BYA BA'I RANG SANGS RGYAS KYI THEG PA NI BYANG CHUB SEMS
DPA'I RANG SANGS RGYAS KYI THEG PA ZHES BYA STE, GANG DAG BSKAL
BA GCIG GIS YE SHES KYI TSOGS YONGS SU BSKANGS TE, GZHAN GYI MAN
NGAG MED

PAR 'PHAGS PA'I LAM THOB NAS KHAMS GSUM PA'I 'DOD CHAGS DANG BRAL
BAR ZHUGS PA DE DAG NI SNYING RJE CHEN PO MED PAS GZHAN LA LUNG
DBOG PA'I BYA BA MED PA DANG, BDAG GCIG PU SANGS RGYAS PAR BYED
PAS RANG SANGS RGYAS SO, ,RANG SANGS RGYAS DE DAG RNAM PAR GROL
BA'I

@155B SAR PHYIN PAR BYED PA'I THEG PA NI RANG SANGS RGYAS KYI
THEG PA STE, GANG ZHE NA ZHES BYA BA NI RANG SANGS RGYAS KYI THEG
PA LA MKHAS PA DRIS PA'O, ,DE YANG RNAM PA GSUM DU RIG BAR BYA
STE, RGYU DANG RKYEN DANG 'BRAS BU'O, ,DE RNAM PA GANG ZHES BYA
BAS RGYU BSTAN PA YIN TE, RGYU GANG DAG GIS

BYA BA'I THA TSIG GO, ,RKYEN GANG ZHES BYA BAS RKYEN BSTAN PA YIN
NO, ,RANG SANGS RGYAS 'BYUNG ZHES 'BRAS BU BSTAN PA YIN TE, KHAMS
GSUM LAS BYUNG NAS NYON MONGS PA THAMS CAD SPANGS TE, MYA NGAN
LAS 'DAS PAR GYUR PA NI RANG SANGS RGYAS RNAMS 'BYUNG BAR 'GYUR
ZHES

BYA'O; ,YANG DAG PA JI LTA BA BZHIN DU RAB TU SHES ZHES BYA BA NI
RGYU DANG RKYEN DANG 'BRAS BU RNAMS PHYIN CI MA LOG PAR KHONG DU
CHUD CES BYA BA'I DON TE, DE LTAR KHONG DU CHUD PA NI RANG SANGS
RGYAS KYI THEG PA LA MKHAS PA YIN NO ZHES BYA BAR SBYAR RO, ,DE
DAG GANG ZHE NA, RGYU DANG RKYEN DANG

'BRAS BU DE DAG GANG ZHE NA ZHES BYA BA'I DON TE, DON GSUM BSTAN
PA'I PHYIR 'DI LTA STE ZHES GSUNGS SO, ,DE LA 'DUN PA DANG BRTZON
'GRUS ZHES BYA BA NAS BRTZAMS TE, RAB TU DBEN PAR GNAS MAL 'CHA'
BA ZHES BYA BA YAN CHAD KYIS RGYU BSTAN PA YIN NO, ,BSNYEN PAR
DKA' ZHES

BYA BA NAS BRTZAMS TE RANG 'BYUNG GI YE SHES KYIS RAB TU RGAL
ZHES BYA BA YAN CHAD KYIS RKYEN BSTAN TO, ,DMIGS PA LA GNAS PA
THOB CES BYA BA NAS BRTZAMS TE, DMIGS PA GANG YANG RUNG BA LA
RKYEN GYIS YE SHES RTOGS PA ZHES BYA BA YAN CHAD KYIS 'BRAS BU
BSTAN TO, ,DE LA RGYU RNAM

PA GSUM STE, BSTZAGS PA'I RGYU DANG, SANGS RGYAS MNYES PAR BYED
PA'I RGYU DANG, RIGS SO, ,DE LA BSAGS PA YANG RNAM PA GNYIS TE,
GANG GIS BSAGS PA DANG, GANG BSAGS PA'O, ,DE LA GANG GIS BSAGS PA
NI 'DUN PA DANG BAG YOD PA DANG BRTZON 'GRUS CHEN PO

GSUM GYIS BSTZAGS SO, ,GANG BSTZAGS PA NI SBYIN PA DANG TSUL
KHRIMS DANG THOS PA GSUM BSTZAGS SO, ,GANG GIS BSTZAGS PA YANG
RNAM PA GSUM STE, RGYU DANG RKYEN RKYEN DANG, SGRUB PA'O, ,DE LA
CHEN PO'I SGRA NI 'DUN PA LA SOGS PA'I TSIG GSUM PO SO SO DANG
YANG

@156A *, ,SBYAR TE, 'DUN PA CHEN PO DANG, BRTZON 'GRUS CHEN PO
DANG, BAG YOD PA CHEN PO ZHES BYA BAR SBYAR RO, ,DE LA 'DUN PA NI
DKON MCHOG DANG BDEN PA DANG LAS LA YID CHES NAS 'DI KHO NA BDEN
GYI GZHAN DUM YIN NO ZHES 'DZIN PA'O, ,'DIS NI RGYU SMRAS PA

YIN TE, YID CHES PAR GYUR NA BRTZON 'GRUS RTZOM PAS SO, ,BRTZON
'GRUS ZHES BYA BA LA, SPANG BAR BYA BA MA LUS PAR SPONG BA DANG,
THOB PAR BYA BA THOB PAR BYED PA LA SEMS SPRO BA NI BRTZON 'GRUS
TE, 'DIS NI RKYEN BSTAN PA YIN TE, DGE BA SGRUB PA RNAMS BRTZON
'GRUS LA BRTEN

PA'I PHYIR RO, ,BAG YOD PA ZHES BYA BA LA, GCIG BU DGON PA NA
GNAS SHING 'DU 'DZI DANG MI 'DRE BA NI BAG YOD PA STE, 'DIS NI
SGRUB PAR BYED PA BSTAN PA YIN NO, ,CI'I PHYIR ZHE NA, SPANG BAR
BYA BA DANG BSGRUB PAR BYA BA GNYIS NI BAG YOD PAR BSGRUBS SO,
,GANG BSTZAGS

PA YANG RNAM PA GSUM STE, LONGS SPYOD KYI RGYU BSTZAGS PA DANG,
BDE 'GRO'I RGYU BSTZAGS PA DANG, RNAM PAR GROL BA'I RGYU BSTZAGS
PA'O, ,YANG NA SER SNA'I GNYEN PO BSTZAGS PA DANG, 'DOD PA LA
CHAGS PA'I GNYEN PO BSTZAGS PA DANG, NYON MONGS PA'I GNYEN PO
BSTZAGS

PA'O; ,DE LA CHEN PO ZHES BYA BA NI RANG SANGS RGYAS KYI 'DUN PA
DANG BRTZON 'GRUS LA SOGS PA NYAN THOS DAG PAS LHAG PAS NA CHEN
PO ZHES BYA'O, ,NYAN THOS LTA BU MA YIN PA'I ZHES BYA BA NI NYAN
THOS KYI BAS SHAS CHE ZHES BYA BA'I DON TO, ,SBYIN PA'I BSOD NAMS
KYI TSOGS SOGS PA

ZHES BYA BAS SER SNA'I GNYEN PO SPANGS PA BSTAN TE, SBYIN BAS
RNAM PAR GROL BA THOB PA'I RGYUR GYUR PA RNAMS NI TSOGS BSAGS PA
ZHES BYA'O, ,TSUL KHRIMS KYIS BSOD NAMS KYI TSOGS BSTZAGS PA ZHES
BYA BAS 'DOD PA LA CHAGS PA'I GNYEN PO BSTZAGS PA BSTAN TO, ,GANG
GIS,

GANG; GANG GI PHYIR TSUL BSRUNGS BA NI TSUL KHRIMS TE, GANG GIS
BSRUNG BA NI MI DGE BA BCU LAS LDOG CING RNAM BAR GROL BA 'DOD
PA'I SEMS KYIS SO, ,GANG BSRUNG BA NI YAN LAG DRUG PA'I TSUL
KHRIMS BSRUNG BA'O, ,GANG GI PHYIR BSRUNG BA NI MYA NGAN LAS 'DAS
PA THOB PAR

@156B BYA BA'I PHYIR BSRUNG BA'O, ,THOS PA NYUNG BA LA CHOS KYI
NAN TAN BYED CES BYA BAS NYON MONGS PA'I GNYEN PO BSTZAGS PA
BSTAN TE, ,THOS PA LA MI DGA' BAS CUNG ZAD THOS PA NI THOS PA
NYUNG BA'O, ,CHOS KYI NAN TAN BYED CES BYA BA NI BYANG CHUB KYI
PHYOGS KYI CHOS RNAMS BSGOMS SHING SGRUB PAR

BYED CES BYA BA'I DON TO, ,DE NI 'DI SKAD DU NYAN THOS LTAR THOS
PA MI MANG BAR THOS PA CUNG ZAD CIG GIS CHOS KYI NAN TAN BYED DO
ZHES BSTAN PA'O, ,SANGS RGYAS MNYES PAR BYED PA YANG RNAM PA
GNYIS TE, CHOS NYID KYIS MNYES PAR BYED PA DANG, ZANG ZING GIS
MNYES PAR BYED PA'O, ,

SANGS RGYAS BCOM LDAN 'DAS LA YANG RIM GRO DANG ZHES BYA BAS CHOS
NYID KYIS MNYES PAR BYED PA BSTAN TE, MA RIG PA'I GNYID LAS SAD
CING SHES BYA THAMS CAD THUGS SU CHUD PAS NA SANGS RGYAS SO,
,BDUD BZHI BCOM PAS NA BCOM LDAN 'DAS TE, DES JI SKAD DU BSTAN
PA'I BKA' LUNG

DANG BSLAB PA'I TSIG LAS 'DA' BAR MI BYED PA NI SANGS RGYAS BCOM
LDAN 'DAS LA RIM GROR BYED PA DANG, BSNYEN BKUR BYED PA ZHES BYA
BAS ZANG ZING GIS MNYES PAR BYED PA BSTAN TE, BSKAL PA BRGYA'I
BAR DU PHYAG 'TSAL BA DANG, BSKOR BA DANG CHOS GOS LA SOGS PA
BSNYEN BKUR

BYED PA'I PHYIR RO, ,ZHUM PA MED CES BYA BA NI MNYES PA RNAM PA
GNYIS BYED PA LA SEMS SPRO ZHING, SPA GONG BA MED CES BYA BA'I
DON TO, ,DES NI MDOR NA GANG LA, GANG, GANG GIS MNYES PAR BYED PA
BSTAN TE, GANG LA MNYES PAR BYED PA NI SANGS RGYAS BCOM LDAN 'DAS
LA'O, ,GANG

NI RIM GRO BYED PA DANG BKUR STIS SO, ,GANG GIS NA ZHUM PA MED
PA'I SEMS KYIS SO, ,MDO GZHAN DAG LAS RANG SANGS RGYAS GZHAN LA
MA MNYAN PAR RANG GI BLOS CHOS RTOGS PA DANG, SANGS RGYAS 'JIG
RTEN DU MI 'BYUNG BA'I TSE RANG SANGS RGYAS 'BYUNG NGO ZHES BSHAD
PA YANG RANG SANGS

RGYAS ZAG PA MED PA'I CHOS MNGON PAR RTOGS PA'I TSE GZHAN GYI
LUNG LA MI BRTEN PA DANG, RANG SANGS RGYAS KYI 'BRAS BU THOB NAS,
GDOD SANGS RGYAS MI BZHUGS PA NA 'BYUNG BA LA BYA'I, 'DIR NI DANG
PO SLOB CING TSOGS BA SOG PA LA BYA BAS NYES PA MED DO, ,RIGS
KYANG RNAM PA

@157A *, ,GSUM STE, NGA RGYAL SPYOD PA'I RIGS DANG, SNYING RJE
CHUNG BA'I RIGS DANG, NYON MONGS PA CHUNG BA'I RIGS SO, ,NGA
RGYAL SPYOD PA'I RIGS KYANG RNAM PA GNYIS TE, DBANG PO 'BRING
DANG, SBYOR BA DAM PA LA GNAS PA'O, ,DBANG PO BAR MA ZHES BYA BAS

DBANG PO 'BRING BSTAN TE, DBANG PO RNAM PA GSUM STE, RAB DANG BAR
MA DANG THA MA'O, ,RANG SANGS RGYAS RNAMS NI DBANG PO BAR MA STE,
DBANG PO 'BRING GI RIGS CAN NO, ,RTAG TU RAB TU 'BYUNG BA LA
GZHOL ZHES BYA BAS SBYOR BA DAM PA LA GNAS PA BSTAN TE, RTAG TU
NI DUS THAMS CAD DO,,

JI SKAD DU BCOM LDAN 'DAS KYIS BSHAD PA, SKRA DANG KHA SPU BREGS
GOS DUR SMRIG BGOS TE, YANG DAG PAR DAD PAS KHYIM NAS KHYIM MED
PAR RAB TU BYUNG ZHES GSUNGS PAS NI RAB TU BYUNG BA LA GZHOL
BA'O, ,'DIS DGE SLONG GI PHUN SUM TSOGS PA RNAM PA BZHI BSTAN TE,
CHA LUGS PHUN

SUM TSOGS PA DANG, LAS PHUN SUM TSOGS PA DANG, BSAM PA PHUN SUM
TSOGS PA DANG, GNAS PHUN SUM TSOGS PA'O, ,DE LA SKRA DANG KHA SPU
BREGS TE GOS DUR SMRIG BGOS ZHES BYA BAS CHA LUGS PHUN SUM TSOGS
PA BSTAN TE, CHA LUGS 'DI NI NYON MONGS PA DANG NYE BA'I

NYON MONGS PA DANG, MI MTHUN PA YIN PAS KHYIM NA GNAS PA'I CHA
LUGS LAS PHUN SUM TSOGS PA'O, ,YANG DAG PAR ZHES BYA BAS LAS PHUN
SUM TSOGS PA BSTAN TE, GSOL BA DANG BZHI'I LAS KYIS RAB TU BYUNG
BA'I PHYIR RO, ,DAD PAS ZHES BYA BAS BSAM PA PHUN SUM

TSOGS PA BSTAN TE, RGYAL PO DANG RKUN PO'I 'JIGS PAS RAB TU BYUNG
BA NI MA YIN GYI, DAD PAS RAB TU BYUNG BA'I PHYIR RO, ,KHYIM NAS
KHYIM MED PAR RAB TU BYUNG ZHES BYA BAS GNAS PHUN SUM TSOGS PA
BSTAN TE, KHYIM NA GNAS PA RNAMS KYI GNAS RAB TU MI BZAD PA DE
BTANG

NAS KHYIM MED PA'I SHING DRUNG LA SOGS PA LA GNAS PAS SO, ,SNYING
RJE CHUNG BA'I RIGS KYANG RNAM PA GNYIS TE, BDAG 'BA' ZHIG GI DON
LA 'JUG PA DANG, GZHAN GYI DON MI BYED PA'O, ,DE LA DON NYUNG
ZHES BYA BAS BDAG 'BA' ZHIG GI DON LA 'JUG PA BSTAN TE, BDAG ZHI

@157B BAR BYA BA DANG, GROL BAR BYA BA DANG, MYA NGAN LAS 'DAS
PAR BYA BA TZAM LAS BYA BA GZHAN MI BYED PA'I PHYIR RO, ,BYED PA
NYUNG ZHES BYA BAS GZHAN GYI DON MI BYED PA BSTAN TE, GZHAN ZHI
BAR BYA BA DANG, MYA NGAN LAS 'DAS PAR BYA BA LA MI 'BAD PAR BYA
BAS SO, ,NYON MONGS PA CHUNG BA'I

RIGS KYANG RNAM PA GSUM STE, LUS DBEN PA LA DGA' BA DANG, SEMS
DBEN PA LA DGA' BA DANG, GNAS DBEN PA LA DGA' BA'O, ,'DU 'DZI LA
MI DGA' ZHING ZHES BYA BAS LUS DBEN PA LA DGA' BA BSTAN TE, RANG
BZHIN GYIS 'GRO BA MANG PO DANG 'DRE BAR MA MOS SHING BSE RU
BZHIN

DUG CIG PUR GNAS PAR MOS PA'I PHYIR RO, ,DBEN PA LA DGA' BA ZHES
BYA BAS SEMS DBEN PA LA DGA' BA BSTAN TE, DE DAG 'DOD PA DANG
KHONG KHO BA'I RNAM PAR RTOG PA RING DU SPONG BAR MOS PAS SO,
,RAB TU DPEN PAR GNAS MAL 'CHA' BA ZHES BYA BAS GNAS DBEN PA LA

DGA' BA BSTAN TE, SHING DRUNG DANG RI SUL NA GNAS 'CHA' BA'I
PHYIR RO, ,RKYEN KYANG RNAM PA BZHI STE, YON TAN DANG, GNAS PA
DANG, RTOGS PA DANG, 'BYUNG BA'O, ,YON TAN YANG RNAM PA GSUM STE,
NYON MONGS PA CHUNG ZHING DGE BA CHE BA DANG, RDZU 'PHRUL CHE BA
DANG,

'BRAS BU'I SA LA MNGON PAR DGA' BA'O, ,BSNYEN PAR DKA' ZHES BYA
BAS NYON MONGS PA CHUNG ZHING DGE BA CHE BAR BSTAN TE, MTHU DANG
GZI BRJID DANG BYIN RNAMS LA GZHAN GYIS ZIL GYIS MI NON ZHING DES
GZHAN ZIL GYIS GNON PA'I PHYIR RO, ,MTHU CHE BA ZHES BYA BAS RDZU
'PHRUL CHE BA BSTAN TE,

STOD NAS ME 'BAR BA DANG, SMAD NAS CHU GRANG MO'I RGYUN 'BAB PA
DANG, GCIG TU GYUR NAS MANG POR 'GYUR BA DANG, MANG POR GYUR NAS
GCIG TU 'GYUR BA LA SOGS PA'I MTHU DANG LDAN PA'I PHYIR RO,
,SBYIN PA'I GNAS KYIS LA MNGON PAR DGA' BA ZHES BYA BAS 'BRAS
BU'I SA LA DGA' BA BSTAN

TE; SBYIN PA'I GNAS KYIS NI 'GRO BA THAMS CAD KYI BSOD NAMS KYI
ZHING DU GYUR PA'I DUS DGRA BCOM PA'I 'BRAS BU THOB PA STE, MNGON
PAR DGA' BA NI 'BRAS BU DE THOB PAR BYA BAR SEMS MOS PA'O, ,RGYUN
MI 'CHAD PAR RTEN CING 'BREL BAR 'BYUNG BAL LTA BA ZHES BYA BAS
GNAS PA BSTAN TE,

@158A *, ,RGYUN MI 'CHAD PA ZHES BYA BAS NI RTAG TU ZHES BYA BA'I
DON TO, ,RGYU DANG RKYEN LA BRTEN NAS DUS MNYAM DU 'BRAS BU
'BYUNG BA NI RTEN CING 'BREL BAR 'BYUNG BA STE, DE YANG PHYI DANG
NANG GI RNAM PA GNYIS SO, ,DE LA PHYI'I RTEN CING 'BREL BAR
'BYUNG BA NI SA BON GYI RKYEN GYIS MYU GU LA SOGS

PA'O; ,NANG GI RTEN CING 'BREL BAR 'BYUNG BA NI MA RIG PA'I RKYEN
GYIS 'DU BYED CES BYA BA LA SOGS BA'O, ,LTA BA NI PHYI NANG GI
CHOS 'DI RGYU RKYEN LAS 'BYUNG BA TZAM DU ZAD KYI BDAG DANG BYED
PA PO MED PAR RTOG PA'O, ,NGES PAR 'BYUNG BA'I DBYINGS GCIG LA
RTOG PA ZHES BYA BAS RTOG PA BSTAN TE,

NGES PAR 'BYUNG BA'I DBYINGS NI MYA NGAN LAS 'DAS PA'I DBYINGS
SO, ,MYA NGAN LAS 'DAS PA 'BA' ZHIG TU GNAS PA DANG 'GRO BAR SEMS
PA NI NGES PAR 'BYUNG BA'I DBYINGS GCIG LA RTOG PA ZHES BYA'O,
,RANG 'BYUNG GI YE SHES KYIS RAB TU RGAL BA ZHES BYA BAS 'BYUNG
BA BSTAN TE, BDAG NYID KYI SHES

RAB DANG YE SHES KYIS GANG ZAG LA BDAG MED PAR RTOGS NAS NYON
MONGS PA SPANGS TE, KHAMS GSUM LAS RGAL BAR GYUR PA NI RANG BYUNG
GI YE SHES KYIS RAB TU RGAL BA ZHES BYA'O, ,'BRAS BU THOB PA YANG
RNAM PA GNYIS TE, TING NGE 'DZIN THOB PA DANG, MNGON PAR BYANG
CHUB PA THOB BA'O, ,

TING NGE 'DZIN THOB PA YANG RNAM PA GNYIS TE, MI G-YO BA THOB PA
DANG, RGYUN DU YID LA BYED PA THOB PA'O, ,DMIGS PA LA 'JUG PA
THOB PA DANG ZHES BYA BAS MI G-YO BA THOB PA BSTAN TE, DMIGS PA
NI RTEN CING 'BREL BAR 'BYUNG BA LA SOGS PA TING NGE 'DZIN GYI
YUL RNAMS SO, ,'DUG PA

THOB PA NI YUL LA DMIGS PA'I TSE SEMS RTZE GCIG PA LA GNAS PA
THOB PA STE, PHYI ROL DU MI G-YENG BAR NUS PA'O, ,BSAM GTAN DANG
RNAM PAR THAR PA DANG TING NGE 'DZIN DANG SNYOMS PAR 'JUG PA
RGYUN MI CHAD CES BYA BAS RGYUN DU YID LA BYED PA THOB PA BSTAN
TE, RGYUN MI CHAD PA NI DE DAG LA

RGYUN DU YID LA BYED PA'O, ,MNGON PAR BYANG CHUB PA YANG RNAM PA
GNYIS TE, STON PA DANG RJES SU STON BAR BYED PAR MNGON PAR BYANG
CHUB PA DANG, RTEN CING 'BREL BAR 'BYUNG BA MNGON PAR BYANG CHUB
PA'O, ,GZHAN GYI DRING LA MI 'JOG PA'I YE SHES BSKYED PA DANG
ZHES BYA BAS STON PA DANG

@158B RJES SU STON PA MED PAR MNGON PAR BYANG CHUB PA BSTAN TE,
MKHAN PO DANG SLOB DPON GYI MAN DAG LA MI RTEN PAR ZAD LA MI SKYE
BA'I YE SHES SKYED PAR BYED CES BYA BA'I DON TO, ,DMIGS PA GANG
YANG RUNG BAL RKYEN GYI YE SHES RTOGS PA STE ZHES BYA BAS RTEN
CING 'BREL PAR 'BYUNG BA MNGON PAR BYANG CHUB

PAR BSTAN TE, DMIGS PA'I YUL GANG YANG RUNG STE, CHOS THAMS CAD
RTEN CING 'BREL PAR 'BYUNG BA'I NGO BO NYID DU SHES SHING KHONG
DU CHUD CES BYA BA'I DON TO, ,DE LTAR ZHES BYA BA NI GONG DU
BSHAD PA'I TSUL LTAR RO, ,'CHAD PA NI DON TO, ,STON PA NI TSIG
GO, ,RAB TU STON PA NI DON DANG TSIG

GO; ,YANG NA RGYU STON PA NI 'CHAD PA'O, ,RKYEN 'CHAD PA NI STON
PA'O, ,'BRAS BU 'CHAD PA NI RAB TU STON PA'O, ,BYANG CHUB SEMS
DPA'I THEG PA LA MKHAS PA BSTAN PA'I PHYIR, DE LA BYANG CHUB SEMS
DPA'I THEG PA CHEN PO LA MKHAS PA GANG ZHE NA ZHES BYA BA LA SOGS
PA GSUNGS SO, ,

BYANG CHUB SEMS DPA' RNAMS KYI KHONG DU CHUD PAR BYA BA'I THEG PA
'AM, BYANG CHUB SEMS DPA' RNAMS MI GNAS PA'I MYA NGAN LAS 'DA'
BAR PHYIN PAR BYED PA'I THEG PA NI BYANG CHUB SEMS DPA'I THEG PA
STE, 'DIS 'GRO BAS THEG PA 'AM, 'DIR 'GRO BAS THEG PA'O, ,DE LA
'DIS 'GRO

BA NI PHA ROL TU PHYIN PA DANG, SA RNAMS KYIS 'GRO BAS NA DE DAG
LA THEG PA ZHES BYA'O, ,'DIR 'GRO BA NI SANGS RGYAS KYI SAR 'GRO
BA STE, DE LA THEG PA ZHES BYA'O, ,THEG PA YANG YIN LA CHEN PO
YANG YIN PAS THEG PA CHEN PO STE, CHEN PO RNAM PA BDUN PA DANG
LDAN PA'I PHYIR RO, ,

CHEN PO RNAM PA BDUN NI CHOS CHE BA DANG, SEMS BSKYED PA CHE BA
DANG, BSAM PA CHE BA DANG, MOS PA CHE BA DANG, TSOGS CHE BA DANG,
DUS CHE BA DANG, THOB PA CHE BA'O, ,SHES RAB KYI PHA ROL TU PHYIN
PA STONG PHRAG BRGYA PA LA SOGS PA MDO SDE TSAD MED PA'I PHYIR
CHOS CHE BA'O, ,SEMS

CAN THAMS CAD KYI DON DU BLA NA MED PA YANG DAG PAR RDZOGS PA'I
BYANG CHUB TU SEMS BSKYED PAS SEMS BSKYED PA CHE BA'O, ,ZAB CING
RGYA CHE BA'I MDO SDE LA MOS PA'I PHYIR MOS PA CHE BA'O, ,BDAG
DANG GZHAN MNYAM PA NYID KYI BSAM PA THOB PAS NA BSAM PA CHE
BA'O, ,SKAD CIG MA RE RE LA YANG

@159A *, ,BSOD NAMS KYI TSOGS DPAG TU MED PA SOGS PAS NA TSOGS
CHE BA'O, ,BSKAL BA CHEN PO GRANGS MED PA GSUM GYI BAR DU RGYUN
DU SBYAR BAS NA DUS CHE BA'O, ,BLA NA MED PA'I BYANG CHUB KYI
'BRAS BU THOB PAS NA THOB PA CHE BA'O, ,THEG PA DE'I RANG BZHIN
DANG, RGYU DANG

'BRAS BU LA SOGS PA RTOGS PA NI THEG PA CHEN PO LA MKHAS PA'O,
,GANG ZHE NA ZHES BYA BA NI DRIS PA'O, ,BYANG CHUB SEMS DPA'I
THEG PA CHEN PO LA MKHAS PA NI DPAG TU MED DE ZHES BYA BA LA,
THEG PA NI BLA NA MED PA'I BYANG CHUB TU PHYIN PAR BYED PA STE,
THEG PA DE LAS 'DAS PA DANG MA

'ONGS PA DANG DA LTAR GYI DUS KYI SEMS CAN GRANGS MED TSAD MED PA
RNAMS 'TSANG RGYA BA'I PHYIR THEG PA DE TSAD MED DO, ,THEG PA
TSAD MED PAS DE LA MKHAS PA'I SHES RAB KYANG TSAD MED PA'I PHYIR
THEG PA CHEN PO LA MKHAS PA NI DPAG TU MED DO ZHES GSUNGS SO, ,DE
LTAR THEG PA CHEN PO CHAD MED PAS

NA THAMS CAD BSTAN PAR MI NUS TE, DE BAS NA DE LA PHYOGS TZAM
ZHIG BSTAN TO ZHES GSUNGS TE, MDO TZAM ZHIG BSTAN TO ZHES BYA
BA'I DON TO, ,TSAD MED PA DE YANG YON TAN BCU GCIG TU RIG PAR BYA
STE, SEMS BSKYED PA'I YON TAN DANG, SHES BYA'I SGRIB PA SPANGS
TE, SHES PA

KHONG DU CHUD PA'I YON TAN DANG RGYU BSTZAGS PA'I YON TAN DANG,
SPYOD PA DAG PA'I YON TAN DANG, MNGON PAR BYANG CHUB PA'I YON TAN
DANG, MNYAM PAR PHAN 'DOGS PA'I YON TAN DANG, NYAN THOS DANG SO
SO'I SKYE BO'I LAM LAS RGAL BA'I YON TAN DANG, BGEGS BCOM PA'I
YON

TAN DANG, NYON MONGS PA DANG NYE BA'I NYON MONGS PA SPANGS PA'I
YON TAN DANG, BDAG DANG GZHAN GYI DON PHUN SUM TSOGS PA'I YON TAN
DANG, 'BRAS BU PHUN SUM TSOGS PA'I YON TAN NO, ,THEG PA DE NI
SEMS CAN THAMS CAD KYI GO SKABS 'BYED PAS NA DPAG TU MED PA'O
ZHES BYA BAS

SEMS BSKYED PA'I YON TAN BSTAN TE, SEMS CAN TSAD MED PA RNAMS BLA
NA MED PA'I BYANG CHUB TU GDON ZHING MNGON PAR 'TSANG RGYA BA'I
SKABS 'BYED PAS NA GO SKABS 'BYED PA ZHES BYA STE, THEG PA DE
YANG DE'I RGYUR GYUR PA'I PHYIR, SEMS CAN DPAG TU MED PAS DE YANG
DPAG TU MED

@159B PA'O; ,RNAM PA GNYIS KYIS DPAG TU MED PA STE, RGYA CHE BA
DANG, TSAD MED PA'O, ,CI TZAM DU BSGRUB PAR BYA BA'I DGE BA'I
RTZA BA 'JIG RTEN DANG 'JIG RTEN LAS 'DAS PA THAMS CAD SGRUB PAR
BYED PAS RGYA CHE BAS SO, ,DGE BA'I RTZA BA DE DAG THAMS CAD
KYANG SEMS CAN GYI DON DU SGRUB PAR

BYA BA'I PHYIR TSAD MED PA'O, ,YANG NA BYANG CHUB TU SEMS BSKYED
PA'I TSE SEMS CAN 'GA' YANG MA BKOL BAR SEMS CAN TSAD MED PA
THAMS CAD BLA NA MED PA YANG DAG PAR RDZOGS PA'I BYANG CHUB TU
BSGRAL LO ZHES SEMS BSKYED PAS NA, SEMS CAN THAMS CAD KYI GO
SKABS 'BYED PA ZHES BYA STE,

SEMS CAN DPAG TU MED PA'I PHYIR THEG PA DE YANG DPAG TU MED PA'O,
,THEG PA DE NI CHAGS PA MED PA'I YE SHES LA BTANG BA STE, SGRIB
PA MED PA'O ZHES BYA BAS SHES BYA'I SGRIB PA SPANGS TE SHES PA
KHONG DU CHUD PA'I YON TAN BSTAN TE, SHES BYA'I SGRIB PA THAMS
CAD SPANGS NAS SHES PAR BYA

BA'I DNGOS PO RNAMS SKYU RU RA LAG MTHIL DU BZHAG PA BZHIN DU
GSAL BAR MKHYEN PA'I YE SHES NI CHAGS PA MED PA'I YE SHES TE,
THEG PA DE'I YE SHES RGYUR GYUR PA'O, ,THEG PA DES YE SHES THOB
PAR BYED PAS NA, THEG PA DE NI CHAGS PA MED PA'I YE SHES LA BTANG
BA ZHES BYA'O, ,DA

LTAR SGRIB PA MED PA'I YE SHES KYI RGYUR GYUR PAS THEG PA DE YANG
SGRIB PA MED PA ZHES BYA'O, ,THEG PA DE NI SEMS CAN THAMS CAD NYE
BAR 'TSO BA STE, BSOD NAMS KYI TSOGS DANG DGE BA'I RTZA BA THAMS
CAD BSAGS PA'O ZHES BYA BAS RGYU BSTZAGS PA'I YON TAN BSTAN TE,
TSOGS JI LTA BA BSTZAGS

PAS SEMS CAN THAMS CAD KYI SEMS KYI GSOS SU 'GYUR BA'I MTHU DANG
LDAN PAS SEMS CAN THAMS CAD NYE BAR 'TSO BA ZHES BYA'O, ,BSOD
NAMS KYI TSOGS NI SBYIN PA DANG TSUL KHRIMS LA SOGS PA'O, ,DGE
BA'I RTZA BA NI 'DOD MA CHAGS PA DANG, ZHE MI SDANG PA LA SOGS
PA'O, ,THEG PA DE NI SEMS

CAN THAMS CAD KYI SEMS KYI SPYOD PA LAS SU RUNG BA'I PHYIR PHA
ROL TU PHYIN PA THAMS CAD YONGS SU SBYONG BAR BYAS PA'O ZHES PAS
SPYOD PA DAG PA'I YON TAN BSTAN TE, SEMS CAN THAMS CAD KYI SEMS
KYI RGYUD LA GNAS PA SBYIN PA LA SOGS PA'I MI MTHUN PA'I PHYOGS
SER SNA DANG 'CHAL BA'I TSUL KHRIMS LA

@160A *, ,SOGS PA THEG PA DES SPANGS PAS NA SEMS CAN GYI SEMS KYI
SPYOD PA LA LAS SU RUNG BA ZHES BYA'O, ,DE LTAR SER SNA LA SOGS
PA SPANGS PA DANG SBYIN PA LA SOGS PA PHA ROL TU PHYIN PA RNAMS
SBYANG BA BYAS PAR 'GYUR RO, ,YONGS SU RDZOGS PAR 'GYUR ZHES BYA
BA'I

DON TO, ,THEG PA DE NI THOGS PA MED PAR BYANG CHUB KYI SNYING POR
'GRO BAS NA THAMS CAD MKHYEN PA'I YE SHES KYI TSOGS NYAMS SU LON
PAR BYED PA'O ZHES BYA BAS MNGON PAR BYANG CHUB PA'I YON TAN
BSTAN TE, BSOD NAMS DANG YE SHES KYI TSOGS RDZOGS NAS SGRIB PA
GNYIS SPANGS TE, GNYIS SU

MED PA'I YE SHES KYI 'BRAS BUR GYUR PA NI BYANG CHUB KYI SNYING
PO STE, DRI MA MED PAR GRAGS PAS BSTAN PA'I MDO LAS KYANG BYANG
CHUB NI SBYIN PA'I SNYING PO, ,BYANG CHUB NI TSUL KHRIMS KYI
SNYING PO ZHES BYA BA LA SOGS PA GSUNGS PA'I PHYIR RO, ,THEG PA
DE LA ZHUGS PAS BDUD DANG BGEGS KYI BAR

CHAD MED PAR BYANG CHUB KYI SNYING PO THOB PAR 'GYUR BAS NA THEG
PA DE NI THOGS PA MED PAR BYANG CHUB KYI SNYING POR 'GRO BA'O,
,DE BAS NA THEG PA DES THAMS CAD MKHYEN PA'I YE SHES THOB PAR
'GYUR BA'I RGYU BSOD NAMS DANG YE SHES KYI TSOGS YONGS SU RDZOGS
SHING MTHAR 'BYIN PAR BYED PAS NA TSOGS

GNYIS NYAMS SU LON PAR BYED PA ZHES BYA'O, ,SEMS CAN THAMS CAD
SBYIN PA'I GNAS KYI PHYIR SEMS CAN THAMS CAD LA THOGS PA MED PA'I
'OD ZER MNYAM BAR GTONG BA ZHES BYA BAS MNYAM PAR PHAN 'DOGS PA'I
YON TAN BSTAN TE, SEMS CAN THAMS CAD BLA NA MED PA'I BYANG CHUB
TU

MNGON PAR SANGS RGYAS NAS BSOD NAMS KYI ZHING SBYIN PA'I GNAS SU
'GYUR BAR BYA BA'I PHYIR MTHON DMAN DANG NYE RING MED PAR BYAMS
PA DANG YE SHES KYI SNANG BA'I 'OD ZER SNYOMS PAR GTONG NGO ZHES
BYA BA'I DON TO, ,THEG PA DE NI SANGS RGYAS KYI CHOS THAMS CAD
MNGON DU GYUR PA'I PHYIR LAM NGAN PA'I

'JIGS PA THAMS CAD LAS 'DAS PA'O ZHES BYA BAS NYAN THOS DANG SO
SO'I SKYE BO'I LAM LAS RGAL BA'I YON TAN BSTAN TE, SANGS RGYAS
KYI CHOS THAMS CAD NI SPANG BAR BYA BA DANG, SHES PAR BYA BA
DANG, BSGRUB PAR BYA BA DANG, RDZOGS PAR BYA BA DANG, THOB PAR
BYA BA RNAMS TE, DE

@160B DAG THAMS CAD KHONG DU CHUD CING, RTOGS PAS NA MNGON DU
GYUR PA'O, ,DE LA SPANG BAR BYA BA NI NYON MONGS PA'I SGRIB PA
DANG, SHES BYA'I SGRIB PA'O, ,SHES PAR BYA BA NI GANG ZAG LA BDAG
MED PA DANG, CHOS LA BDAG MED PA'O, ,BSGRUB PAR BYA BA NI BDAG
DANG GZHAN GYI DON TO, ,RDZOGS

PAR BYA BA NI SA DANG PHA ROL TU PHYIN PA'O, ,THOB PAR BYA BA NI
MI GNAS PA'I MYA NGAN LAS 'DAS PA'O, ,CHOS DE DAG MNGON SUM DU
GYUR PAS NYAN THOS KYI MYA NGAN LAS 'DAS PAR YANG MI LTUNG, 'KHOR
BAR YANG MI LTUNG BAS NA LAM NGAN PA'I 'JIGS PA THAMS CAD LAS
'DAS PA ZHES BYA'O, ,

YANG NA THEG PA DE NI GANG ZAG LA BDAG MED PAR MNGON SUM DU BYAS
BAS NGAN SONG GSUM DU SKYE BA'I 'JIGS PA MED PAS NA 'JIGS PA
THAMS CAD LAS 'DAS PA ZHES BYA'O, ,THEG PA DE NI BYANG CHUB KYI
PHYOGS KYI CHOS THAMS CAD DANG ZHES BYA BA LA SOGS PAS BGEGS
'JOMS PA'I YON TAN

BSTAN TE, BYANG CHUB KYI PHYOGS KYI CHOS THAMS CAD NI DRAN PA NYE
BAR GZHAG PA BZHI DANG, YANG DAG PAR SDONG BA BZHI DANG, RDZU
'PHRUL GYI RKANG PA BZHI LA SOGS PA BYANG CHUB KYI PHYOGS SUM CU
RTZA BDUN RNAMS SO, ,RTEN CING 'BREL PAR 'BYUNG BA NI CHOS RNAMS
KYI BYED PA POS MA BYAS

SHING RTAG PA DANG CHAD PA LAS 'DAS PA RGYU DANG RKYEN LAS SKYES
PAS NA RANG BZHIN GYIS MA SKYES PA STE, NAM MKHA' BZHIN NO, ,CHOS
DE DAG NYID THAMS CAD LAS 'PHAGS PAR GNAS SHING MU STEGS DANG
BDUD LA SOGS PA LAS RGYAL BAR BYED PAS RGYAL MTSAN DANG BA DAN
ZHES BYA'O, ,CHOS

DE DAG GI SGRA GSANG MTHON POR BSGRAGS PA NI RGYAL MTSAN DANG BA
DAN BSGRENG BA'O, ,DE LTAR MU STEGS CAN THAMS CAD LAS RGYAL BA'I
RGYAL MTSAN DANG BA DAN BSGRENG BAS PHA ROL RGOL BA MANG PO DANG
LOG PA'I TSOGS MANG PO TSAR GCOD PAR BYED PAS NA BDUD DANG PHAS
KYI RGOL BA DANG,

NGAN PA'I TSOGS CAN GYI TSOGS RAB TU 'JOMS PA ZHES BYA STE, BDUD
NI BDUD NYID DO, PHAS KYI RGOL BA NI MU STEGS CAN RNAMS SO, ,NGAN
PA'I TSOGS CAN GYI TSOGS NI BDUD KYI 'KHOR STOBS DANG BCAS PA
'AM, MU STEGS CAN 'KHOR DANG BCAS PA LA BYA'O, ,THEG PA DE NI

@161A *, ,SANGS RGYAS KYI THEG PA SGRIB PA MED PAR GYUR PA STE
ZHES BYA BA LA SOGS PAS NYON MONGS PA DANG, NYE BA'I NYON MONGS
PA SPONG BA'I YON TAN BSTAN TE, SANGS RGYAS SU 'GRO BA'I THEG PA
NI SANGS RGYAS KYI THEG PA STE, SANGS RGYAS SU 'GRO BAR BYED PA'I
THEG PA YANG YIN LA

THEG PA DES NYON MONGS PA DANG NYE BA'I NYON MONGS PA'I SGRIB PA
YANG SEL BAR BYED PAS NA, THEG PA DE NI SANGS RGYAS KYI THEG PA
SGRIB PA MED PAR GYUR PA ZHES BYA'O, ,DE LTAR SGRIB PA MED PAR
'GYUR BAS MTHA' DANG MTHA' MED PAR LTA BA LA SOGS PA LTA BA'I
NYON MONGS PA RNAMS SEL BAR BYED DO ZHES BYA BAR SBYAR RO, ,LTA
BA

ZHES BYA BA'I SGRA MTHAR LTA BA DANG, MTHA' MED PAR LTA BA DANG,
RTAG PAR LTA BA DANG, CHAD PAR LTA BA DANG, 'BYUNG BAR LTA BA
DANG, 'JIG PAR LTA BA ZHES TSIG RE RE DANG SBYAR RO, ,DE LA MTHA'
DANG MTHA' MED PAR LTA BA NI 'DI LTAR 'DI NA DGE SBYONG NGAM BRAM
ZE KHA CIG 'JIG RTEN

PA'I BSAM GTAN LA BRTEN NAS 'JIG RTEN GYI MTHA' YOD PAR 'DU SHES
PA DANG, MTHA' MED PAR 'DU SHES PA STE, DE YANG JI LTAR LTA ZHE
NA, 'JIG RTEN GYI MTHA' THA MAR CHAD PAR 'GYUR RAM MI 'GYUR SNYAM
DU YANG DAG PAR TSOL BAR BYED DE, GANG GI TSE 'JIG PA'I BSKAL

PA RJES SU DRAN PA DE'I TSE NI MTHA' YOD PAR 'DU SHES 'BYUNG BAS
MTHA' YOD PAR LTA BA'O, ,GANG GI TSE CHAGS PA'I BSKAL PA DRAN PA
DE'I TSE MTHA' MED PA'I 'DU SHES 'BYUNG BAS MTHA' MED PAR LTA'O,
,RTAG PAR LTA BA NI DGE SBYONG NGAM BRAM ZE KHA CIG BDAG DANG
'JIG RTEN NI RTAG PA

STE; BYAS PA MA YIN PA DANG, BYAS PAS BYAS PA MA YIN PA DANG,
SPRUL PA MA YIN PA DANG, SPRUL PAS BYAS PA MA YIN PA DANG, GSAD
DU MED PA DANG, THER ZUG TU GNAS PA DANG, SROG SHING LTAR BRTAN
PAR GNAS PA'O SNYAM DU 'DZIN PA'O, ,CHAD PAR LTA BA NI DGE SBYONG
DANG BRAM

ZE KHA CIG 'DI LTA STE, BDAG GZUGS CAN RAGS PA 'BYUNG BA CHEN PO
BZHI LAS BYUNG BA JI SRID DU 'DUG CING SDOD LA 'TSO BA DE SRID DU
NAD DANG BCAS PA, 'BRAS DANG BCAS PA, ZUG RDU DANG BCAS PA, RIMS
DANG BCAS PA, YONGS SU GDUNG BA DANG BCAS PA YIN TE, NAM SHI

@161B BA'I 'OG TU BDAG CHAD DE ZHIG CING MED PAR GYUR PA DE NA
BDAG GTAN CHAD PAR 'GYUR RO ZHES SMRA BA'O, ,'BYUNG BAR LTA BA NI
DNGOS PO SKYE BAR LTA BA'O, 'JIG PAR LTA BA NI DNGOS PO 'GAG PAR
LTA BA'O, ,LTA BAR GYUR PA THAMS CAD CES SMOS PA NI MING GIS SMOS
PA LAS MA

GTOGS PA BDAG TU LTA BA LA SOGS PA KUN BSDU BA'O, ,KUN NAS LDANG
BA NI NYON MONGS PA LA MNGON SUM DU 'BYUNG BA'O, ,SGRIB PA NI
SGRIB PA LNGA RNAMS SO, ,CHOD PA NI DGE BA'I BAR DU GCOD PA'I
CHOS DAG GO, ,THE TSOM NI BDEN PA DANG DKON MCHOG LA YID MI CHES
PA'O, ,'GYOD

PA NI DGE BA DANG MI DGE BA BYAS KYANG RUNG MA BYAS KYANG RUNG
PHYIS SEMS LA GDUNG BA SKYE BA'O, ,SEL BA NI DE DAG THEG PA 'DIS
SPONG BAR BYED PA'O, ,THEG PA DE NI LHAG PA'I BSAM PA DANG SNYING
RJE CHEN POS PHYE BAS NA ZHES BYA BA LA SOGS PAS BDAG DANG GZHAN
GYI DON PHUN SUM TSOGS

PA'I YON TAN BSTAN TE, LHAG PA'I BSAM PA DANG, SNYING RJE CHEN
POS PHYE BAS ZHES BYA BA NI LHAG PA'I BSAM PA CHEN PO DANG,
SNYING RJE CHEN PO'I RGYU LAS BYUNG BA ZHES BYA BA'I THA TSIG GO,
,DE LA SEMS CAN RNAMS BDE BA LA GZHAG PAR SEMS PA NI LHAG PA'I
BSAM PA CHEN PO'O, ,

SEMS CAN RNAMS KYI SDUG BSNGAL MED PAR BYED PAR SEMS PA NI SNYING
RJE CHEN PO'O, ,RGYU DE GNYIS LAS BYUNG BAS NA BDAG DANG GZHAN
GYI DON PHUN SUM TSOGS PAR 'GYUR TE, BDAG GI DON PHUN SUM TSOGS
PA'ANG RNAM PA BZHI'O, ,GANG ZHE NA CHOS PHUN SUM TSOGS PA DANG,

THEG PA PHUN SUM TSOGS PA DANG, 'JIG RTEN DANG 'JIG RTEN LAS 'DAS
PA'I 'BYOR PA PHUN SUM TSOGS PA DANG, MI GNAS PA'I MYA NGAN LAS
'DAS PA'I LAM PHUN SUM TSOGS PA'O, ,DE LA CHOS THAMS CAD PHUN SUM
TSOGS PA ZHES BYA BAS CHOS PHUN SUM TSOGS PA BSTAN TE, CHOS

KYANG RNAM PA GSUM MO, ,GANG ZHE NA, SHES PAR BYA BA'I CHOS DANG,
BSGRUB PAR BYA BA'I CHOS DANG, THOB PAR BYA BA'I CHOS SO, ,DE LA
SHES PAR BYA BA'I CHOS NI GSUNG RAB YAN LAG BCU GNYIS SO, ,BSGRUB
PAR BYA BA'I CHOS NI BYANG CHUB KYI PHYOGS KYI CHOS SUM CU RTZA
BDUN

@162A *, ,NO; ,THOB PAR BYA BA'I CHOS NI MYA NGAN LAS 'DAS PA
STE, DE DAG DANG LDAN PAS NA CHOS THAMS CAD PHUN SUM TSOGS PA
ZHES BYA'O, ,RIN PO CHE THAMS CAD DANG LDAN PA ZHES BYA BAS THEG
PA PHUN SUM TSOGS PA BSTAN TE, THEG PA DER SANGS RGYAS LA SOGS PA
DKON

MCHOG GSUM DANG, NYAN THOS KYI THEG PA LA SOGS PA THAMS CAD 'DUS
PAS NA RIN PO CHE THAMS CAD DANG LDAN PA ZHES BYA'O, ,PHUN SUM
TSOGS PA THAMS CAD RNYED PA ZHES BYA BAS 'JIG RTEN DANG 'JIG RTEN
LAS 'DAS PA'I 'BYOR PA PHUN SUM TSOGS PA BSTAN TE, THEG PA DE LA
BRTEN NAS 'JIG

RTEN DANG 'JIG RTEN LAS 'DAS PA'I PHUN SUM TSOGS PA THAMS CAD
THOB PAR 'GYUR BAS, PHUN SUM TSOGS PA THAMS CAD RNYED PA ZHES
BYA'O, ,MI SLU BA'I LAM DU 'GRO BA ZHES BYA BAS MI GNAS PA'I MYA
NGAN LAS 'DAS PA'I LAM PHUN SUM TSOGS PA BSTAN TE, MI SLU BA'I
LAM NI MI GNAS

PA'I MYA NGAN LAS 'DAS PA'I LAM MO, ,THEG PA 'DIS KYANG LAM DER
'GRO BA 'AM, LAM DE DANG MTHUN PA'I PHYIR MI SLU BA'I LAM DU 'GRO
BA'O, ,SEMS CAN THAMS CAD NYE BAR 'TSO BA ZHES BYA BAS GZHAN GYI
DON PHUN SUM TSOGS PA BSTAN TE, THEG PA DE LA ZHUGS NA SEMS CAN

THAMS CAD PHAN PA DANG BDE BA THOB PAR 'GYUR BA'I PHYIR SEMS CAN
THAMS CAD NYE BAR 'TSO BA ZHES BYA'O, ,THEG PA DE NI THAMS CAD DU
KHA NA MA THO BA MED PA ZHES BYA BA LA SOGS PAS 'BRAS BU PHUN SUM
TSOGS PA'I YON TAN BSTAN TE, RNAM PA THAMS CAD DU DUS THAMS CAD
DU,

GNAS THAMS CAD DU, PHYOGS THAMS CAD DU KHA NA MA THO BA MED PAS
NA THEG PA DE NI THAMS CAD DU KHA NA MA THO BA MED PA ZHES BYA
STE, RNAM PA THAMS CAD NI SDIG PA MI DGE BA'I CHOS THAMS CAD MI
BYED PA'I PHYIR RO, ,DUS THAMS CAD DU NI DUS GSUM DU YANG SDIG PA
MI DGE BA'I CHOS

MI BYED PAS SO, ,GNAS THAMS CAD NI LHA DANG MI'I GNAS GANG DU
PHYIN KYANG SDIG PA MI BYED PA'I PHYIR RO, ,PHYOGS THAMS CAD NI
PHYOGS BCU KUN DU SDIG PA MI BYED PAS SO, ,CHOS 'OG NAS SMOS PA
RNAMS KYI RGYAN GYIS BRGYAN PA ZHES BYA STE, DE DAG NI GONG DU
BSHAD PAR ZAD DO,,

@162B GONG DU BSHAD PA RNAMS MJUG BSDU BA'I PHYIR, GANG 'DI LA
MKHAS PA ZHES BYA BA LA SOGS PA GSUNGS TE, GANG 'DI LA MKHAS PA
ZHES BYA BA NI GONG DU BSHAD PA RNAMS LA'O, ,CHOS THAMS CAD LA
MKHAS PA BSTAN PA'I PHYIR, DE LA BYANG CHUB SEMS DPA'I CHOS THAMS
CAD LA MKHAS

PA GANG ZHE NA ZHES DRIS SO, ,DRIS PA'I LAN GDAB PA'I PHYIR CHOS
THAMS CAD CES BYA BA NI MDOR NA 'DUS BYAS DANG 'DUS MA BYAS ZHES
BYA BA GSUNGS TE, 'DUS BYAS DANG 'DUS MA BYAS SU CHOS THAMS CAD
'DUS PAS 'DUS PA'I DON GYIS DE GNYIS LA CHOS THAMS CAD CES BYA'O,
,DE LA

GANG RGYU DANG RKYEN GYIS BSKYED PA'I ZAG PA DANG BCAS PA'I CHOS
DANG, ZAG PA MED PA'I CHOS NI 'DUS BYAS SO, ,GANG RGYU DANG RKYEN
GYIS MA BSKYED PA DE BZHIN NYID DANG YANG DAG PA'I MTHA' DANG
STONG PA NYID DANG CHOS KYI DBYINGS NI 'DUS MA BYAS SO, ,DE LA
BYANG CHUB SEMS DPA' 'DUS BYAS DANG,

'DUS MA BYAS LA MKHAS PAR BYA STE ZHES BYA BA NI BYANG CHUB SEMS
DPA' RNAMS KYIS 'DUS BYAS DANG 'DUS MA BYAS KYI CHOS RNAMS KYI
MTSAN NYID KHONG DU CHUD PAR BYA STE ZHES BYA BA'I DON TO, ,GANG
DE DAG LUS KYI 'DU BYED DGE BA DANG, NGAG GI 'DU BYED DGE BA
DANG, YID KYI 'DU BYED DGE BA

ZHES BYA BA LA, SROG MI GCOD PA DANG, MA BYIN PAR MI LEN PA DANG,
'DOD PAS LOG PAR MI G-YEM PA NI LUS KYI 'DU BYED DGE BA'O,
,BRDZUN DANG PHRA MA DANG NGAG RTZUB PO DANG TSIG KYAL PA'I TSIG
MI SMRA BA NI NGAG GI 'DU BYED DGE BA'O, ,BRNAB SEMS DANG GNOD
SEMS DANG LOG

PAR LTA BA SPANGS PA NI YID KYI 'DU BYED DGE BA ZHES BYA'O, ,DE
DAG THAMS CAD BLA NA MED PA YANG DAG PAR RDZOGS PA'I BYANG CHUB
TU BSNGO BA ZHES BYA BA LA, DE DAG CES BYA BA NI GONG DU SMOS MA
THAG PA'I 'DU BYED RNAM GSUM MNGON PAR 'DUS BYAS PA'O, ,BLA NA
MED PA ZHES BYA BA NI BYANG CHUB DE SPONG

BA DANG; YE SHES DANG SGRUB PA DANG DUS DANG THOB PA DANG LDAN PA
DANG SPYOD PA LA SOGS PAS NYAN THOS KYI BYANG CHUB LAS KHYAD
ZHUGS PA'I PHYIR BLA NA MED PA ZHES BYA'O, ,DE LA SPONG PA KHYAD
ZHUGS PA NI NYAN THOS KYI BYANG CHUB KYIS NYON MONGS PA'I SGRIB
PA TZAM SPONG BAR ZAD KYI, 'DIS NI NYON MONGS

@163A *, ,PA DANG; SHES BYA'I SGRIB PA GNYIS SPANGS PAS SPONG BA
KHYAD ZHUGS SO, ,YE SHES NI GANG ZAG LA BDAG MED PA TZAM KHONG DU
CHUD PAR ZAD KYI, 'DIS NI GANG ZAG DANG CHOS LA BDAG MED PA'I YE
SHES KHONG DU CHUD PAS SO, ,SGRUB PA NI NYAN THOS LA SOGS PAS

BDAG GI DON BSGRUB PA TZAM DU ZAD KYIS 'DIS NI BDAG DANG GZHAN
GYI DON SGRUB PAR BYED PAS NA SGRUB PA KHYAD ZHUGS SO, ,DUS NI
NYAN THOS LA SOGS PA TSE GSUM MAM BDUN GYI BAR DU SBYOR BA TZAM
DU ZAD KYI 'DI NI BSKAL PA GRANGS MED PA GSUM GYI BAR DU SBYOR
BAS NA DUS KHYAD ZHUGS SO, ,

THOB PA NI NYAN THOS KYIS DGRA BCOM PA'I 'BRAS BU THOB PAR ZAD
KYI, 'DIS NI BLA NA MED PA'I BYANG CHUB KYI 'BRAS BU THOB PAS NA
THOB PA LA KHYAD ZHUGS SO, ,LDAN PA NI NYAN THOS DAG ZAD PAR GYI
SKYE MCHED DANG ZIL GYIS GNON PA'I SKYE MCHED LA SOGS PA'I YON
TAN DANG LDAN PAR ZAD KYI,

'DI NI STOBS DANG MI 'JIGS PA LA SOGS PA YON TAN DANG LDAN PAS NA
LDAN PA KHYAD ZHUGS SO, ,SPYOD PA NI NYAN THOS LA SOGS PAS DANG
PHA ROL TU PHYIN PA LA MI SPYOD KYI, 'DIS NI SA DANG PHA ROL TU
PHYIN PA LA SPYOD PAS NA SPYOD PA KHYAD ZHUGS SO, ,YANG DAG PAR
RDZOGS PA ZHES BYA BA

NI CHOS THAMS CAD PHYIN CI MA LOG PAR THUGS SU CHUD PA ZHES BYA
BA'I DON TO, ,BYANG CHUB NI SPANGS PA DANG YE SHES PHUN SUM TSOGS
PAS RAB TU PHYE BA STE, SNGAR BSHAD PA BZHIN NO, ,BYANG CHUB DE
LTA BU THOB PAR BYA BA'I PHYIR DGE BA MNGON PAR 'DUS BYAS PA
RNAMS BSNGO BA DE NI BYANG CHUB TU BSNGO

BA ZHES BYA STE, DE NI 'DUS BYAS LA MKHAS PA'O, ,GANG YANG DGE
BA'I LUS DANG NGAG DANG YID KYI 'DU BYED MNGON PAR 'DUS BYAS PA
DE DAG THAMS CAD BYANG CHUB LA RTOG PAS THAMS CAD MKHYEN PA NYID
DU BSNGO BA ZHES BYA BA LA, GONG DU BLA NA MED PA'I BYANG CHUB TU
BSNGO BA BSHAD PA LA BYANG CHUB LA

RTOG PA ZHES BYA BA'I TSIG MA SMOS PAS 'DUS BYAS SU RIG PAR
BYA'O, ,'DIR NI BYANG CHUB LA RTOG PA ZHES SMOS PAS, LUS DANG
NGAG DANG YID KYI DGE BA JI SPYAD PA THAMS CAD KYANG BYANG CHUB
KYI MTSAN NYID DANG DBYER MED PAR STONG PA NYID DU BRTAGS NAS
THAMS CAD MKHYEN PA THOB PAR BYA BA'I PHYIR

@163B BSNGO STE, BYANG CHUB KYANG 'DUS MA BYAS KYI MTSAN NYID YIN
PA'I PHYIR 'DUS MA BYAS LA MKHAS PA ZHES BYA'O, ,GZHAN YANG 'DUS
MA BYAS PA LA MKHAS PA NI ZHES BYA BAS 'DUS BYAS DANG 'DUS MA
BYAS LA MKHAS PA'I RNAM GRANGS GZHAN STON TE, PHA ROL TU PHYIN PA
LNGA SGRUB PA NI 'DUS BYAS LA MKHAS PA

ZHES BYA'O, ,GANG YANG SHES RAB KYI PHA ROL TU PHYIN PA ZHES BYA
BA LA SOGS PAS SHES RAB KYI PHA ROL TU PHYIN PA NI 'DUS MA BYAS
PA LA MKHAS PAR BSTAN TO, ,SHES RAB KYI PHA ROL TU PHYIN PA DE
YANG CI 'DRA BA ZHIG CE NA, DE'I PHYIR 'DUS MA BYAS KYI PHA ROL
TU PHYIN PA LNGA PO DAG LA MI SMOD CING CES BYA BA

SMOS TE, STONG PA NYID LA DMIGS PA'I YE SHES NI 'DUS MA BYAS KYI
YE SHES TE, DNGOS SU NA RNAM PAR MI RTOG PA'I YE SHES LA BYA'O,
,PHA ROL TU PHYIN PA LNGA NI 'KHOR BAR SKYE BA'I RGYU YIN PAS
SMAD PA YIN YANG, SHES RAB KYI PHA ROL TU PHYIN PAS DE LA SUN
'BYIN PAR MI BYED PA NI PHA ROL TU

PHYIN PA LNGA LA MI SMOD PA ZHES BYA'O, ,PHA ROL TU PHYIN PA
THAMS CAD KYI TSOGS NI SBYIN PA LA SOGS PA PHA ROL TU PHYIN PA
DRUG GI TSOGS SO, ,DGE BA'I RTZA BA 'DOD MA CHAGS PA LA SOGS
PA'O, ,PHYIR ZHES BYA BA NI PHA ROL TU PHYIN PA'I TSOGS DANG, DGE
BA'I RTZA BA'I TSOGS BSTZAGS

PAR BYA BA'I DON DU 'AM CHED DU ZHES BYA BA'I THA TSIG GO, ,BYANG
CHUB SEMS DPA'I RNAM PAR GROL BA NI NYON MONGS PA DANG, SHES
BYA'I SGRIB PA SPANGS PA'I MI GNAS PA'I MYA NGAN LAS 'DAS PA'O,
,BYANG CHUB SEMS DPA'I THAMS CAD MKHYEN PA NI DNGOS PO THAMS CAD
THUGS SU CHUD PA ME

LONG LTA BU'I YE SHES LA BYA'O, ,BSNGO BA ZHES BYA BA NI MYA NGAN
LAS 'DAS PA DANG YE SHES DE THOB PAR BYA BA'I DON DU PHA ROL TU
PHYIN PA DRUG BSGRUBS PA BSNGO BA'O, ,DE DAG GIS NI 'DI SKAD
BSTAN PA YIN TE, GONG DU SBYIN PA LA SOGS PA PHA ROL TU PHYIN PA
LNGA RNAMS NI 'DUS MA BYAS KYI CHOS RTOG

PA'I RANG RANG BZHIN MA YIN PAS 'DUS BYAS LA MKHAS PAR BSHAD,
SHES RAB KYI PHA ROL TU PHYIN PA NI 'DUS MA BYAS RTOG PA'I RANG
BZHIN YIN PAS 'DUS MA BYAS LA MKHAS PAR BSHAD DO, ,GZHAN YANG
ZHES BYA BA LA SOGS PAS 'DUS BYAS DANG 'DUS MA BYAS LA MKHAS PA'I
RNAM GRANGS STON TE,

@164A *, ,YE SHES DANG SNYING RJES SEMS CAN THAMS CAD LA BLTAS
NAS CI RIGS PAR PHAN 'DOGS PAR BYED PA NI SEMS CAN THAMS CAD LA
THOGS PA MED PA'I 'OD ZER MNYAM PAR GTONG BA ZHES BYA'O, ,DE LTAR
PHAN GDAGS PAR BYA BA'I PHYIR SBYIN PA DANG, SNYAN PAR SMRA BA

DANG; DON SPYOD PA DANG, DON MTHUN PAR SPYOD PA BZHIS SEMS CAN
SDUD PAR BYED PA NI 'DUS BYAS LA MKHAS PA ZHES BYA'O, ,MI 'DZIN
MI LEN MCHOG TU 'DZIN PAR MI BYED CES BYA BA LA SOGS PA LA DE LTA
MOD KYI, DON DAM PAR STONG PA YIN PAS PHYI'I YUL LA DNGOS POR MI
'DZIN, NANG

GI DNGOS PO LA BDAG TU MI LEN LA, DE LTAR DNGOS PO DANG BDAG TU
MA GRUB PAS PHAN BTAGS SO ZHES MCHOG TU 'DZIN PAR YANG MI BYED
CES BYA BA'I THA TSIG GO, ,BSDU BA'I DNGOS PO LA MKHAS PA DE YANG
'DUS MA BYAS LA MOS PA ZHES BYA BA NI BSDU BA'I DNGOS PO RNAMS
KYANG STONG PA NYID KYI

RANG BZHIN DU MOS PA ZHES BYA BA'I THA TSIG GO, ,THAMS CAD MKHYEN
PA NYID DU BSNGO BA ZHES BYA BA NI DE LTAR STONG PA NYID DU MOS
PAS BSDU BA'I DNGOS PO LA MKHAS PA DE DE BZHIN NYID THUGS SU CHUD
PA'I THAMS CAD MKHYEN PA'I YE SHES THOB PAR BYA BA'I PHYIR BSNGO
BA NI BYANG CHUB SEMS DPA'I 'DUS

MA BYAS LA MKHAS PA YIN NO ZHES BYA BAR SBYAR RO, ,'DUS BYAS DANG
'DUS MA BYAS LA MKHAS PA RNAM GRANGS GZHAN YANG BSTAN PAR BZHED
NAS, GZHAN YANG 'DUS BYAS LA MKHAS PA NI GANG 'KHOR BA'I RGYUN
GYI NYON MONGS PA RNAMS GCOD PA DANG ZHES BYA BA LA SOGS PA
GSUNGS SO, ,DE LA

'DUS BYAS LA MKHAS PA RNAM PA GNYIS TE, 'JIG RTEN PA'I RGYU LA
MKHAS PA DANG, 'JIG RTEN LAS 'DAS PA'I RGYU LA MKHAS PA'O, ,'JIG
RTEN PA'I RGYU LA MKHAS PA YANG RNAM PA GNYIS TE, SDUG BSNGAL GYI
RGYU SPONG BA LA MKHAS PA DANG, BDE BA'I RGYU BSKYED PA LA MKHAS
PA'O, ,GANG

'KHOR BA'I RGYUN GYI NYON MONGS PA RNAMS GCOD PA DANG ZHES BYA
BAS SDUG BSNGAL GYI RGYU YONGS SU SPONG BA LA MKHAS PA BSTAN TE,
'KHOR BAR RGYUN DU SKYE BAR BYED PA'I RGYU 'DOD CHAGS LA SOGS PA
KUN DU SBYOR BA'I TSOGS NI 'KHOR BA'I RGYUN GYI NYON MONGS PA
ZHES BYA'O, ,DE RNAMS SPONG BAR BYED PA NI NYON

@164B MONGS PA RNAMS GCOD PA ZHES BYA'O, ,'KHOR BA'I RGYUN GYI
DGE BA'I RTZA BA RNAMS MI GCOD PA DANG ZHES BYA BAS BDE BA'I RGYU
BSKYED PA LA MKHAS PA BSTAN TE; GANG 'KHOR BA LA RGYUN DU LHA
DANG MIR SKYE BAR BYED PA'I RGYU DGE BA BCU DANG, 'DOD MA CHAGS
PA DANG, ZHE MI SDANG BA LA SOGS PA'I DGE BA'I

RTZA BA RNAM PA GCIG NAS GCIG TU RGYUN MI 'CHAD PAR BYED PAS NA,
'KHOR BA'I RGYUN MI DGE BA'I RTZA BA MI GCOD PA ZHES BYA'O, ,'JIG
RTEN LAS 'DAS PA'I RGYU LA MKHAS PA YANG RNAM PA GNYIS TE, BYANG
CHUB CHEN PO'I RGYU RGYUN MI GCOD PA DANG, ZHI BA PHYOGS GCIG
PA'I RGYU SGRUB PAR

MI BYED PA'O, ,BYANG CHUB SGRUB PA'I KUN DU SBYOR BA RNAMS KYI
RGYUN 'BREL BA ZHES BYA BAS BYANG CHUB CHEN PO'I RGYU RGYUN MI
GCOD PA BSTAN TE, BYANG CHUB KYI DON NI GONG DU SMRAS PAR ZAD DO,
,KUN DU SBYOR BA NI ZHI GNAS DANG LHAG MTHONG SGRUB PAR BYED
PA'O, ,ZHI GNAS DANG LHAG MTHONG

BSGOM PA GANG GIS BYANG CHUB THOB PAR BYED PA DE NI BYANG CHUB
SGRUB PA'I KUN DU SBYOR BA ZHES BYA STE, DE LTAR BSGOM PA RGYUN
MI GCOD PA NI KUN DU SBYOR BA RNAMS KYI RGYUN 'BREL PA'O, ,NYI
TSE BA'I KUN DU SBYOR BA RNAMS MI SPYAD PA ZHES BYA BAS ZHI BA
PHYOGS GCIG PA'I RGYU SGRUB PAR MI

BYED PA BSTAN TE, NYI TSE'I KUN DU SBYOR BA NI ZHI BA PHYOGS GCIG
PA'I MYA NGAN LAS 'DAS PA THOB PAR 'GYUR BA'I RGYU ZHI GNAS DANG
LHAG MTHONG SGOM PAR BYED PA'O, ,MI SPYAD PA NI DE LTA BU'I RGYU
LA MI 'JUG PA'O, ,YANG NA 'KHOR BA'I RGYUN GYI NYON MONGS PA
RNAMS GCOD KYANG BYANG CHUB CHEN PO THOB

PAR BYED PA'I RGYU RGYUN MI GCOD PAS NA BYANG CHUB SGRUB PA'I KUN
DU SBYOR BA RNAMS KYI RGYUN 'BREL PA ZHES BYA'O, ,'KHOR BAR SKYE
BA'I DGE BA'I RTZA BA RNAMS RGYUN MI GCOD PAS ZHI BA PHYOGS GCIG
PA'I MYA NGAN LAS 'DAS PAR MA LHUNG BA'I PHYIR NYI TSE BA'I KUN
DU SBYOR BA RNAMS MI SPYAD PA ZHES BYA'O, ,GANG

YANG STONG PA NYID CES BYA BA LA SOGS PAS 'DUS MA BYAS LA MKHAS
PA BSTAN TE, DE YANG TING NGE 'DZIN GSUM LA DBANG THOB PA DANG,
GDAMS NGAG DANG RJES SU BSTAN PA LA MI BRTEN PAR DE BZHIN NYID
KHONG DU CHUD PA DANG, DE BZHIN NYID KHONG DU CHUD KYANG DE'I
PHYOGS LA MI GNAS PA'O, ,GANG STONG PA

@165A *, ,NYID DANG MTSAN MA MED PA ZHES BYA BA LA SOGS PAS TING
NGE 'DZIN GSUM LA DBANG THOB PA BSTAN TE, STONG PA NYID LA SOGS
PA NI GONG DU BSHAD PAR ZAD DO, ,YE SHES GANG GIS TING NGE 'DZIN
DE GSUM LA DBANG BYED PAR 'GYUR BA DE LA NI 'DRIS PAR BYED PA'I
YE

SHES ZHES BYA STE, YE SHES DE MNGON SUM DU GYUR PA'AM, YE SHES DE
RTOGS PA NI RTOGS PA LA MKHAS PA'O, ,BYANG CHUB TU GZHAN GYI
DRING LA MI 'JOG CING ZHES BYA BAS GDAMS NGAG DANG RJES SU BSTAN
PA LA MI BRTEN BAR DE BZHIN NYID KHONG DU CHUD PA BSTAN TE, DE
BZHIN GSHEGS PA

DANG MKHAN PO DANG SLOB DPON GYIS BSTAN PA'I MAN NGAG LA MI BRTEN
PAR STONG PA GNYIS SU MED PA'I MTSAN NYID KHONG DU CHUD PA NI
BYANG CHUB GZHAN GYI DRING MI 'JOG PA ZHES BYA'O, ,'DUS MA BYAS
MNGON SUM DU MI BYED CES BYA BAS DE BZHIN NYID KHONG DU CHUD
KYANG DE'I PHYOGS LA MI GNAS PA BSTAN

TE, 'DUS MA BYAS NI MYA NGAN LAS 'DAS PA'AM STONG PA NYID DO,
,MNGON SUM DU MI BYED PA NI DE DAG KHONG DU CHUD CING THOB KYANG
DE'I PHYOGS LA MI GNAS PA'O, ,'DUS BYAS DANG 'DUS MA BYAS LA
MKHAS PA'I RNAM PA GZHAN YANG BSTAN PA'I PHYIR GZHAN YANG 'DUS
BYAS LA MKHAS PA ZHES BYA BA

LA SOGS PA GSUNGS SO, ,KHAMS GSUM NA YANG SPYOD LA MKHAS GSUM NA
SPYOD PA'I NYON MONGS PAS KYANG MI GOS ZHES BYA BAS NI SEMS CAN
THAMS CAD KYI DON DU KHAMS GSUM NA YANG GNAS LA, PADMO 'DAM LAS
SKYES KYANG 'DAM GYI NYES PAS MI GOS PA BZHIN DU KHAMS GSUM NA
YOD

PA'I 'DOD CHAGS LA SOGS PAS MI GOS PA 'DI NI, 'DUS BYAS LA MKHAS
PA ZHES BYA'O, ,GANG YANG KHAMS GSUM NAS NGES PAR 'BYUNG BA'I YE
SHES RAB TU SHES KYANG ZHES BYA BA LA, KHAMS GSUM NAS NGES PAR
'BYUNG BA'I YE SHES NI NYON MONGS PA SPONG BAR BYED PA DANG,
SPONGS PA

MNGON DU GYUR PA ZAD LA MI SKYE BA'I YE SHES LA BYA'O, ,RAB TU
SHES KYANG ZHES BYA BA NI DE MNGON SUM DU GYUR KYANG ZHES BYA
BA'I THA TSIG GO, ,NGES PAR 'BYUNG BA'I DBYINGS SU MI LHUNG ZHES
BYA BA LA NGES PAR 'BYUNG BA'I DBYINGS NI MYA NGAN LAS 'DAS PA LA
BYA, MI LTUNG BA NI DE 'BA' ZHIG GI PHYOGS LA MI

@165B GNAS PA'O, ,MKHAS PA BRGYAD PO RNAMS RGYA CHER BSHAD PA'I
NGES PA'I TSIG DANG RGYU DANG 'BRAS BU BSDUS TE BSTAN PA'I PHYIR,
GANG CHOS THAMS CAD LA MKHAS PA ZHES SMRAS PA DE NI THAMS CAD
MKHYEN PA'I TSIG BLA DAGS SO ZHES BYA BA LA SOGS PA GSUNG STE,
CHOS THAMS CAD LA MKHAS

PA ZHES KYANG BYA, THAMS CAD MKHYEN PA ZHES KYANG BYA BAS CHOS
THAMS CAD LA MKHAS PA ZHES SMRAS PA DE NI THAMS CAD MKHYEN PA'I
TSIG BLA DAGS TE, 'DIS NI NGES PA'I TSIG BSTAN TO, ,CI'I PHYIR
ZHES BYA BA NI RGYU 'DRI BA STE, CHOS THAMS CAD LA MKHAS PA DE
CI'I PHYIR THAMS CAD MKHYEN PA

ZHES BYA ZHE NA ZHES BYA BA'I THA TSIG GO, ,RGYU BSTAN PA'I
PHYIR, RTAG TU DRAN PA DANG BLO GROS DANG SHES RAB LA MKHAS PA
ZHES BYA BA GSUNGS TE, CHOS THAMS CAD LA MKHAS PA DE NI RTAG TU
DRAN PA LA MKHAS PA DANG, RTAG TU BLO GROS LA MKHAS PA DANG, RTAG
TU SHES RAB LA MKHAS PAS DE

LA THAMS CAD MKHYEN PA ZHES BYA'O, ,DE GSUM GYIS CHOS THAMS CAD
LA RTOGS PAS NA MKHAS PA STE, DRAN PA LA MKHAS PA NI CHOS RNAMS
KYI DON DANG TSIG MI BRJED PAR BYED DO, ,BLO GROS LA MKHAS PA NI
CHOS RNAMS KYI DE BZHIN NYID RTOG PAR BYED DO, ,SHES RAB LA MKHAS
PA NI CHOS

RNAMS KYI RANG DANG SPYI'I MTSAN NYID RTOG PAR BYED DO, ,'BRAS BU
BSTAN PA'I PHYIR SMRAS PA, THAMS CAD MKHYEN PA'I YE SHES TSAD MED
CING MI CHAGS PA YONGS SU RDZOGS PAR BYED PA'I PHYIR ZHES BYA BA
STE, SHES BYA THAMS CAD LA DMIGS PAS NA THAMS CAD MKHYEN PA'I YE
SHES TSAD MED

PA ZHES BYA STE, THAMS CAD MKHYEN PA'I YE SHES NI ME LONG LTA
BU'I YE SHES LA BYA BAR 'DOD DO, ,YE SHES DE LA NYON MONGS PA'I
SGRIB PA DANG SHES BYA'I SGRIB PA MA LUS PAR SPANGS PAS NA MI
CHAGS PA'O, ,YONGS SU RDZOGS PAR BYED CES BYA BA NI DRAN PA LA
SOGS PA GSUM GYIS YE

SHES DE 'THOB CING MTHAR PHYIN PAR BYED PA'I PHYIR ZHES BYA BA'I
THA TSIG GO, ,DE'I PHYIR CHOS THAMS CAD LA MKHAS PA ZHES BYA BA
NI GANG GI PHYIR GONG DU BSHAD PA LTAR NA CHOS THAMS CAD RTOGS
SHING KHONG DU CHUD PA DE'I PHYIR CHOS THAMS CAD LA MKHAS PA ZHES
BYA'O, ,MKHAS PA BRGYAD PO

@166A *, ,DE DAG GIS ZIN PA ZHES BYA BA NI MKHAS PA BRGYAD PO 'DI
DAG DANG LDAN PA ZHES BYA BA'I THA TSIG GO, ,SHES RAB KYI LAS
BSTAN PA'I PHYIR GZHAN YANG DGE BA DANG MI DGE BA ZHES BYA BA LA
SOGS PA GSUNGS TE, ZHAR LA SHES RAB KYI SGRA'I DON KYANG 'CHAD
DO, ,SHES RAB

KYI TSIG LAS MDO KHA CIG LAS NI RAB DANG SHES PA GNYIS KA 'BYUNG,
KHA CIG LAS GCIG 'BYUNG STE, DE DANG LDAN PA'I PHYIR SHES RAB CES
BYA'O, ,YANG NA GZHAN GYIS BSTAN PA SHES PA DANG, SO SO RANG NYID
SHES PA DANG, RNAM PAR SHES PA DANG, RAB TU ZHI BA SHES PA DANG,

YON TAN GYI MCHOG SHES PAS SHES RAB BO, ,DE LA GZHAN GYIS BSTAN
PA SHES PA NI GZHAN GYIS BSTAN PA'I SGRA'I RJES SU 'GRO BA DANG,
TSUL BZHIN YID LA BYED PA LAS YANG DAG PAR LTA BA SKYES PA'O, ,SO
SO RANG SHES PA NI 'JIG RTEN LAS 'DAS PA RNAM PAR MI RTOG PA'I YE
SHES MNGON

SUM DU GYUR PA'O, ,RNAM PAR SHES PA NI 'JIG RTEN LAS 'DAS PA'I
RJES LA THOB PA'I YE SHES KYIS CHOS KYI MTSAN NYID RTOGS PA'O,
,RAB TU ZHI BA SHES PA NI BSGOM PA'I LAM NA NYON MONGS PA'I GNYEN
POR GYUR PA'I YE SHES SO, ,YON TAN GYI MCHOG SHES PA NI MNGON PAR
SHES PA LA

SOGS PA YON TAN KHYAD PAR CAN RAB TU SGRUB PAR BYED PA'I SHES RAB
BO, ,DGE BA DANG MI DGE BA'I CHOS RNAMS RAB TU SHES PA NI SHES
RAB BO ZHES BYA BA LA DGE BA RNAM PA GNYIS TE, ZAG PA DANG BCAS
PA DANG ZAG PA MED PA'O, ,DE LA ZAG PA DANG BCAS PA NI BSOD NAMS
SU NYE BAR 'GRO

BA'I 'DU BYED DANG, MI G-YO BAR NYE BAR 'GRO BA'I 'DU BYED DO,
,ZAG PA MED PA NI 'PHAGS PA'I LAM LA SOGS PA'O, ,MI DGE BA NI
BSOD NAMS MA YIN PAR NYE BAR 'GRO BA'I 'DU BYED DE, SROG GCOD PA
DANG MA BYIN PAR LEN PA LA SOGS PA'O, ,CHOS DE RNAMS KYI RANG
DANG SPYI'I

MTSAN NYID RAB TU SHES PA NI SHES RAB CES BYA'O, ,NGES PAR 'BYED
PA'I CHA DANG MTHUN PA'I CHOS RNAMS LA RTOG PA ZHES BYA BA LA
NGES PAR 'BYED PA NI DROD DANG SPYI BO DANG, BZOD PA DANG, 'JIG
RTEN PA'I CHOS KYI MCHOG STE, MOS PAS SPYOD PA'I SA'I TING NGE
'DZIN RNAMS SO, ,DE'I CHA

@166B DANG MTHUN PA'I CHOS NI TING NGE 'DZIN DE THOB PA'I RGYUR
GYUR PA'I CHOS TE, DANG PO DGE BA'I BSHES GNYEN LAS DAM PA'I CHOS
NYAN PA DANG, SEMS PA DANG, DE NAS DRAN PA NYE BAR GZHAG PA BZHI
SGOM PA DANG, YANG DAG PAR SPONG BA BZHI SGOM PA LA SOGS PA'O,
,CHOS DE RNAMS KHONG DU CHUD

PA RTOGS PA STE, DE YANG SHES RAB KYIS KHONG DU CHUD PAS NA SHES
RAB NI NGES PAR 'BYED PA'I CHA DANG MTHUN PA'I CHOS LA RTOG BA
ZHES BYA'O, ,'PHAGS PA'I CHOS MNGON DU GYUR PA SHES RAB NI TSAD
MAR GYUR PA'O ZHES BYA BA LA, 'PHAGS PA NI DE BZHIN GSHEGS PA
DANG BYANG CHUB SEMS DPA'

DANG NYAN THOS DANG RANG SANGS RGYAS LA SOGS PA'O, ,DE DAG GI
CHOS NI GANG ZAG LA BDAG MED PA DANG, CHOS LA BDAG MED PA'I CHOS
TE DE YANG SHES RAB KYIS MNGON SUM DU GYUR PAS SHES RAB NI TSAD
MAR GYUR PA STE, BRTZAN PAR GYUR PA ZHES BYA BA'I THA TSIG GO,
,SHES RAB NI LTA BAR GYUR PA

DANG KUN NAS LDANG BA ZHES BYA BA LA SOGS PA LA LTA BAR GYUR PA
LA SOGS PA NI GONG DU BSHAD PAR ZAD DO, ,YANG DAG PA JI LTAR BA
BZHIN DU RAB TU RTOGS PA'O ZHES BYA BA NI MING GIS SMOS PA'I CHOS
DE DAG GI RANG BZHIN STONG PA NYID DU PHYIN CI MA LOG PAR KHONG
DU CHUD PA STE, DE YANG SHES RAB KYIS

KHONG DU CHUD PAS NA SHES RAB NI LTA BA LA SOGS PA THAMS CAD YANG
DAG PA JI LTA BA BZHIN DU RAB TU RTOGS PA'O, ,SHES RAB NI 'DOD PA
DANG RE BA DANG SMON PA THAMS CAD KYI SMON LAM DANG BRAL BA'O
ZHES BYA BA LA 'DOD PA'I KHAMS SU SKYE BAR MOS PA NI 'DOD PA'O,
,GZUGS KYI KHAMS SU

SKYE BAR MOS PA NI RE BA'O, ,GZUGS MED PA'I KHAMS SU SKYE BAR MOS
PA NI SMON PA'O, ,YANG NA DNGOS PO YID DU 'ONG BA 'DAS PA RNAMS
DANG PHRAD PAR 'DOD PA NI 'DOD PA'O, ,DE DANG 'DRA BA'I DNGOS PO
MA 'ONGS PA RNAMS DANG PHRAD PAR 'DOD PA NI RE BA'O, ,DA LTAR GYI
NYE BAR LEN PA'I PHUNG

PO RNAMS DANG BRAL BAR MI 'DOD PA NI SMON PA STE, SMON LAM NI DUS
GSUM GYI DNGOS PO DE DAG LA CHAGS PA LA BYA'O, ,SHES RAB KYIS DUS
GSUM GYI DNGOS PO DE DAG LA MI RTAG PA DANG SDUG BSNGAL BAR
MTHONG STE, DE LA CHAGS PA MED PA'I PHYIR SHES RAB NI SMON LAM
DANG BRAL BA ZHES BYA'O,

@167A *, ,SHES RAB NI NYON MONGS PA'I YONGS SU GDUNG BA THAMS CAD
YONGS SU ZHI BAS NA SIM PAR BYED PA'O ZHES BYA BA LA, NYON MONGS
PA NI 'DOD CHAGS LA SOGS PA STE, DE DAG NYID LUS DANG SEMS LA
GNOD PA YIN PAS NA YONGS SU GDUNG BA ZHES BYA'O, ,SHES RAB LA
NYON

MONGS PA'I RGYU LAS BYUNG BA'I GNOD PA MED PA 'AM, SHES RAB KYIS
NYON MONGS PA'I RGYU LAS BYUNG BA'I GNOD PA DE SEL BAR BYED PAS
NA SHES RAB DE NI SIM PAR BYED PA'O, ,SHES RAB NI CHOS KYI KUN
DGA' LA DGA' BA'I RGYUN MA BCAD PAS NA MCHOG TU DGA' BAR BYED
PA'O ZHES BYA BA LA, DE KHO NA

STONG BA'I MTSAN NYID RTOGS NAS DGA' BA RGYUN MI 'CHAD PAR 'BYUNG
BA NI CHOS KYI KUN DGA' LA DGA' BA RGYUN MI BCAD PA ZHES BYA STE,
DE'ANG SHES RAB LAS 'BYUNG BAS SHES RAB NI MCHOG TU DGA' BAR BYED
PA'O, ,SHES RAB NI DON SHES PA MNGON SUM DU GYUR PAS NA RAB TU
STON PA'O ZHES BYA BA

LA; DON NI YANG DAG BA'I MTHA' CHOS KYI DBYINGS RNAM PAR DAG
PA'O, ,DON DE KHONG DU CHUD PA'I DON SHES PA MNGON SUM DU GYUR PA
STE, DE'ANG SHES RAB KYI MNGON SUM DU GYUR PAS NA SHES RAB DE DON
LA RTON PA'I PHYIR RAB TU STON PA ZHES BYA'O, ,YANG NA SHES RAB
LA DON STON TE, SHES

RAB MED NA DON MI RTOGS PA'I PHYIR RO, ,SHES RAB NI BYANG CHUB
KYI PHYOGS KYI CHOS SUM CU RTZA BDUN PO DAG GI RTEN TO ZHES BYA
BA LA, BYANG CHUB NI SPANGS PA DANG YE SHES KYI MTSAN NYID DE, DE
LA SPANGS PA'I MTSAN NYID NI NYON MONGS PA DANG SHES BYA'I SGRIB
PA SPANGS PA'I PHYIR RO, ,YE SHES

NI ME LONG LTA BU DANG, MNYAM PA NYID DANG, SO SOR KUN TU RTOG PA
DANG, BYA BA SGRUB PA'O, ,BYANG CHUB DE THOB PAR BYA BA'I RGYU
'AM, GZHI LA BYANG CHUB KYI PHYOGS ZHES BYA STE, DE'ANG DRAN PA
NYE BAR GZHAG PA BZHI DANG, YANG DAG PAR SPONG BZHI LA SOGS PA
SUM CU RTZA BDUN NO, ,SHES RAB

LA BRTEN NAS BYANG CHUB KYI PHYOGS KYI CHOS SUM CU RTZA BDUN SO
SO'I SEMS KYI RGYUN LA SKYE BAS NA, SHES RAB NI CHOS DE RNAMS KYI
RTEN CES BYA'O, ,SHES RAB NI THEG PA JI LTA BA BZHIN DU 'BRAS BU
THOB PAR 'GYUR BAS NA THOB PA'I MTSAN NYID DO ZHES BYA BA LA,
THEG PA GANG DANG GANG GIS 'BRAS BU

@167B GANG DANG GANG YIN PA'I 'BRAS BU DE DAG 'THOB PAR BYED PA
NI THEG PA JI LTA BA BZHIN DU 'BRAS BU 'THOB PAR 'GYUR BA ZHES
BYA'O, ,NYAN THOS KYI THEG PAS NYAN THOS KYI RNAM PAR GROL BA
THOB PA DANG, RANG SANGS RGYAS KYI THEG PAS RANG SANGS RGYAS KYI
RNAM PAR GROL BA THOB PA DANG, THEG PA CHEN POS

RANG GI RNAM PAR GROL BA THOB PA'O, ,THEG PA DE DANG DE DAG GIS
RANG RANG GI 'BRAS BU THOB PAS YANG SHES RAB LA BRTEN NAS THOB
PAS SHES RAB NI THOB PA'I MTSAN NYID DE, 'BRAS BU THOB PAR BYED
PA'I RANG BZHIN ZHES BYA BA'I THA TSIG GO, ,SHES RAB NI RANG
BZHIN GYIS YE SHES SNANG BAS NA

RAB TU SHES PA'I MTSAN NYID DO ZHES BYA BA LA NGO BO NYID KYI
CHOS RNAMS KYI RANG DANG SPYI'I MTSAN NYID GSAL BAR PHYIN CI MA
LOG PAR SHES PA NI RANG BZHIN GYIS YE SHES SNANG BA'O, ,SHES RAB
NI RANG BZHIN GYIS CHOS RNAMS KYI RANG DANG SPYI'I MTSAN NYID
PHYIN CI MA LOG PAR SHES PA'I MTSAN NYID YIN

PAS RAB TU SHES PA'I MTSAN NYID CES BYA STE, RAB TU SHES PA'I
RANG BZHIN ZHES BYA BA'I DON TO, ,SHES RAB NI CHU BO THAMS CAD
LAS SGROL BAS NA YANG DAG PAR SGROL BA'O ZHES BYA BA LA CHU BO NI
BZHI STE, 'DOD PA'I CHU BO DANG, LTA BA'I CHU BO DANG, MA RIG
PA'I CHU BO DANG, SRID PA'I

CHU BO'O, ,DE DAG GI MTHAR PHYUNG STE SPANGS NAS MYA NGAN LAS
'DAS PA'I SKAM SA LA BZHAG PA'I CHU BO THAMS CAD LAS SGROL BA'O,
,DE YANG SHES RAB KYIS SGROL BAR BYED PAS NA SHES RAB NI YANG DAG
PAR RAB TU SGROL BA ZHES BYA'O, ,SHES RAB NI YANG DAG PA SKYON
MED PAR 'DREN PA'O ZHES

BYA BA LA, YANG DAG PA SKYON MED PA NI MTHONG BA'I LAM RAB TU
SKYES NAS SA DANG PO THOB STE, CHOS KYI DBYINGS THAMS CAD DU 'GRO
BA'I DON RTOGS NAS MTHONG BAS SPANG BAR BYA BA'I NYON MONGS PA
RNAMS SPANGS PA'O, ,DE THOB PAR BYED PA NI 'DREN PA STE, MTHONG
BA'I LAM DE'ANG SHES RAB KYIS THOB

PAR BYED PAS, SHES RAB NI YANG DAG PA SKYON MED PAR 'DREN PA ZHES
BYA'O, ,SHES RAB NI DGE BA'I CHOS THAMS CAD RAB TU SDUD PA'O ZHES
BYA BA LA, DGE BA'I CHOS NI DAD PA DANG, BRTZON 'GRUS DANG, MOS
PA LA SOGS PA'O, ,CHOS DE DAG KYANG SHES RAB LAS BYUNG BAS NA,
SHES

@168A *, ,RAB NI DGE BA'I CHOS THAMS CAD RAB TU SDUD PA'O, ,SHES
RAB NI SNGON GYI NYON MONGS PA DANG BAG LA NYAL THAMS CAD DANG
BAR BYED PA'O ZHES BYA BA LA, 'DAS PA'I 'DUS KYI 'DOD CHAGS LA
SOGS PA NYON MONGS PA DANG, NYON MONGS PA DE DAG GI BAG CHAGS NI

SNGON GYI NYON MONGS PA DANG BAG LA NYAL THAMS CAD CES BYA'O,
,DANG BAR BYED PA NI DE DAG RTZA NAS SPONG BA STE, DE YANG SHES
RAB KYIS SPONG BAS NA SHES RAB NI SNGON GYI NYON MONGS PA DANG,
BAG LA NYAL BA THAMS CAD DANG BAR BYED PA'O, ,SHES RAB NI RTZE
MOR GYUR PA'I CHOS RNAMS

KYI MCHOG GO ZHES BYA BA LA, SBYIN PA MTHAR PHYIN PA DANG, TSUL
KHRIMS MTHAR PHYIN PA DANG, BZOD PA MTHAR PHYIN PA DANG, BRTZON
'GRUS MTHAR PHYIN PA DANG, BSAM GTAN MTHAR PHYIN PA DANG, GZHAN
YANG DE BZHIN GSHEGS PA'I YON TAN STOBS DANG, MA 'DRES PA

DANG; MI 'JIGS PA LA SOGS PA NI RTZE MOR GYUR BA'I CHOS RNAMS SO,
,DE DAG GI NANG NA YANG SHES RAB DAM PA YIN PAS SHES RAB NI CHOS
RNAMS KYI MCHOG GO, ,SHES RAB NI RANG BYUNG GI YE SHES RTOGS PA'I
PHYIR GYA NOM PA ZHES BYA BA LA, MKHAN PO DANG SLOB DPON GYIS

BSTAN PA LA RTEN LA BRTEN PA MED PAR RANG NYID KYI NYON MONGS PA
SPANGS NAS DE BZHIN NYID KHONG DU CHUD PA NI RANG 'BYUNG GI YE
SHES TE, YE SHES 'BRAS BU DAM PAR GYUR PA DE YANG SHES RAB LAS
'BYUNG BAS NA SHES RAB NI GYA NOM PA'O, ,SHES RAB NI KHAMS GSUM
THAMS CAD DANG MA

'DRES PA'I PHYIR RGYU BA DANG BRAL BA'O ZHES BYA BA LA, 'DOD PA
DANG GZUGS DANG GZUGS MED PA'I KHAMS SU YANG NAS YANG DU SKYE
ZHING 'BYUNG BA NI KHAMS GSUM THAMS CAD DANG 'DRES PA STE, SHES
RAB DE KHAMS GSUM DU SKYE BA MED PAS NA MA 'DRES PA'O, ,DE LTAR
MA 'DRES PA'I

PHYIR RGYU BA DANG BRAL BA STE, KHAMS GSUM DU SKYE BA DANG BRAL
BA ZHES BYA BA'I DON TO, ,SHES RAB NI THABS KUN GYIS ZIN PA'O
ZHES BYA BA NI DE LTAR KHAMS GSUM DU SKYE BA DANG BRAL YANG, SHES
RAB KYI DBANG GIS GCIG TU MYA NGAN LAS 'DAS PA LA MI GNAS PA'I
THABS SNYING RJE CHEN PO

@168B LA SOGS PA SNGAR SMOS PA'I THABS RNAMS KYIS ZIN PAS NA SHES
RAB NI THABS KUN GYIS ZIN PA'O, ,SHES RAB NI 'PHAGS PA THAMS CAD
KYIS YONGS SU BZUNG BA'O ZHES BYA BA LA, 'PHAGS PA RNAMS SHES RAB
DE DANG LDAN, 'PHAGS PA RNAMS LA SHES RAB DE MNGA' ZHING 'PHAGS
PA RNAMS KYIS

BDAG GIR BYAS PAS NA, SHES RAB NI 'PHAGS PA THAMS CAD KYIS YONGS
SU BZUNG BA'O, ,SHES RAB MTSAN MA DANG YONGS SU RTOG PA THAMS CAD
DANG BRAL BA'I PHYIR TSAD GZUNG DU MED PA'O ZHES BYA BA LA, 'DI
TZAM MO ZHES GCOD PA NI TSAD GZUNG DU YOD PA'O, ,MTSAN MA NI

GZUGS DANG, SGRA DANG DKAR PO DANG DMAR PO LA SOGS PA GZUNG BAR
'GYUR BA'I YUL RNAMS SO, ,RTOG PA NI 'DI NI DKAR PO 'DI NI DMAR
PO ZHES 'DZIN PAR BYED PA'I SEMS DANG SEMS LAS BYUNG BA RNAMS SO,
,GZUNG BA DANG 'DZIN PA GNYIS SHES RAB DES SPANGS BAS NI MTSAN MA

DANG RTOG PA THAMS CAD DANG BRAL BA ZHES BYA'O, ,DE LTAR GZUNG BA
DANG 'DZIN PA DANG BRAL BAS, DE LA 'DI 'DRA ZHE 'AM, 'DI TZAM
ZHES TSAD GZUNG ZHING GCOD PAR MI NUS PA'I PHYIR, SHES RAB NI
TSAD GZUNG DU MED PA ZHES BYA'O, ,SHES RAB NI MA RIG PA DANG GTI
MUG GI

MUN PA THAMS CAD DANG BRAL BAS NA DPAG TU MED PA'I GNYEN PO'O
ZHES BYA LA, MI SHES PA LAS, NYON MONGS PA LHAG MA DANG, SDIG PA
MI DGE BA'I CHOS THAMS CAD 'BYUNG BAR 'GYUR BAS, MI SHES PA NI
BAG MED PA'I RGYU'O, ,SHES RAB LA NI MI SHES PA THAMS CAD MED

LA; DES MI SHES PA THAMS CAD SEL BAR BYED PAS NA, SHES RAB NI BAG
MED PA'I GNYEN PO ZHES BYA'O, ,DE LA KUN 'BYUNG BA DANG LAM MI
SHES PA NI MA RIG PA'I MUN PA'O, ,SDUG BSNGAL DANG 'GOG PA MI
SHES PA NI GTI MUG GI MUN PA'O, ,YANG NA KUN NAS NYON

MONGS PA'I PHYOGS KYI RGYU DANG 'BRAS BU MI SHES PA NI MA RIG
PA'I MUN PA'O, ,RNAM PAR BYANG BA'I PHYOGS KYI RGYU DANG 'BRAS BU
MI SHES PA NI GTI MUG GI MUN PA'O, ,DE LA KUN NAS NYON MONGS PA'I
PHYOGS KYI RGYU NI KUN 'BYUNG BA'O, ,KUN NAS NYON MONGS PA'I
PHYOGS

@169A *, ,KYI 'BRAS BU NI SDUG BSNGAL BA'O, ,RNAM PAR BYANG BA'I
PHYOGS KYI RGYU NI LAM MO, ,RNAM PAR BYANG BA'I PHYOGS KYI 'BRAS
BU NI 'GOG PA'O, ,SHES RAB NI RNAL 'BYOR SPYOD PA'I SA LA GNAS PA
THAMS CAD KYI SBYOR BA'O ZHES BYA BA LA, MI GTZANG BA 'AM, BYAMS

PA 'AM, RTEN CING 'BREL BAR 'BYUNG BA 'AM, STONG PA NYID DANG,
MTSAN MA MED PA DANG, SMON PA MED PA'I TING NGE 'DZIN BSGOM PA NI
RNAL 'BYOR SPYOD PA'O, ,TING NGE 'DZIN DE DAG BSGOM PA'I RGYU
'AM, GZHI LA RNAL 'BYOR SPYOD PA'I SA ZHES BYA STE, SHES RAB DE
RNAL 'BYOR SPYOD PA'I

LAM YIN PAS SBYOR BA'O, ,DE YANG JI LTAR NA LAM ZHE NA, MNYAN
PA'I SHES RAB DANG BSAM PA'I SHES RAB LAM BRTEN PAR GANG YANG
BSGOM PAR MI NUS SO, ,SHES RAB NI THEG PA THAMS CAD LA YANG DAG
PAR ZHUGS PA RNAMS KYI 'DREN PA'O ZHES BYA BA LA, THEG PA THAMS
CAD NI NYAN THOS DANG RANG

SANGS RGYAS KYI THEG PA DANG THEG PA CHEN PO'O, ,THEG PA DE DAG
LA GNAS PA NI THEG PA THAMS CAD LA YANG DAG PAR ZHUGS PA RNAMS
TE, DE DAG KHAMS GSUM NAS BTON NAS SO SO'I RNAM PAR GROL BA LA
'GOD PAR BYED PAS SHES RAB NI THEG PA THAMS CAD LA YANG DAG PAR
ZHUGS PA

RNAMS KYI 'DREN PA'O, ,SHES RAB NI MA RIG PA DANG ZHES BYA BA LA
SOGS PA LAS, SHES RAB KYIS MI SHES PA DANG, MUN PA DANG MI GSAL
BA RNAMS SEL BAR BYED PAS SHES RAB NI SNANG BAR BYED PA STE, DON
GZHAN NI GONG DU BSHAD PAR ZAD DO, ,SHES RAB NI MIG LA JI

LTAR MOS PA RNAMS LA MIG THAMS CAD SBYIN PAR BYED PA ZHES BYA LA,
MIG GSUM STE, SHES RAB KYI MIG DANG, SANGS RGYAS KYI MIG DANG,
CHOS KYI MIG GO, ,MIG GANG LA GANG DAD PA NI JI LTAR MOS PA RNAMS
DE SHES RAB KYI GANG ZAG DE DAG LA MIG DE DANG DE SBYIN PAR BYED
PAS NA,

MIG LA JI LTAR SMOS PA RNAMS KYI MIG THAMS CAD SBYIN PAR BYED
PA'O, ,SHES RAB NI MIG DANG GZUGS KYI LAM LAS YANG DAG PAR 'DAS
PA'I PHYIR ZHES BYA BA LA, MIG GI LAM NI MIG GI YUL DE GZUGS SO,
,SHES RAB NI MIG GI YUL MA YIN PAS MIG DANG GZUGS KYI LAM

@169B LAS 'DAS PA'O, ,YANG NA SHES RAB DE MIG LA YANG MI GNAS,
GZUGS LA YANG MI GNAS PAS MIG DANG GZUGS KYI LAM LAS 'DAS PA STE,
DE BAS NA GNAS MED PA'O ZHES TSIG 'OG MA DANG SBYAR RO, ,DE BZHIN
DU RNA BA DANG SGRA LA SOGS PA LA YANG CI RIGS PAR SBYAR RO, ,

SHES RAB NI BDEN PA LAS NGES PAR 'BYUNG BAS NA DON DAM PA'O ZHES
BYA BA LA, 'PHAGS PA RNAMS KYI SHES RAB NI DON DAM PA'I BDEN PA
RTOGS PA LAS BYUNG ZHING SKYES PAS NA YUL DON DAM PA YIN PAS DE
LA DMIGS PA'I SHES RAB KYANG DON DAM PA ZHES BYA'O, ,SHES RAB NI
SHIN TU DUL BA

RNAMS KYIS MI 'KHRUGS PA'O ZHES BYA BA LA, MI 'KHRUGS PA NI NYON
MONGS PA'I DBANG DU MI 'GYUR ZHING NYON MONGS PAS BSKYOD PAR MI
NUS PA'O, ,DE LA GANG GIS BSDAMS, GANG BSDAMS, GANG LA BSDAMS, JI
LTAR BSDAMS NAS 'PHAGS PA'I SA LA GNAS PA RNAMS NI SHIN TU DUL BA
RNAMS SO, ,

DE LA GANG GIS BSDAMS ZHE NA, KUN DU BSRUNG BA'I BSAM PAS SO,
,GANG BSDAMS SHE NA, MIG GI DBANG PO DGA' BA DANG MI DGA' BA'I
GZUGS LA 'PHRO BA LAS BSDAMS PAS NA YID KYI DBANG PO CHOS LA
'PHRO BA'I BAR LA BSDAMS PA'O, ,GANG LA BSDAMS SHE NA, CHOS

DE DAG NYID LA BSDAMS TE, YUL DE DAG LA MI 'JUG PAR BYAS PA'I
PHYIR RO, ,JI LTAR BSDAMS SHE NA, GANG GI DBANG GIS SDIG PA MI
DGE BA'I CHOS SEMS LAS BYUNG BAR 'GYUR BA'I YUL DE DAG LA MTSAN
MAR MI 'DZIN, MNGON RTAGS SU MI 'DZIN PAR BSDAMS PA'O, ,DE LTAR

BSDAMS PA LAS RNAM PAR GROL BA'I SA THOB PA NI SHIN TU DUL BA
STE, SHES RAB NI DUL BA DE DAG NYON MONGS PA'I DBANG DU MI 'GYUR
BAR BYED PAS SHES RAB NI SHIN TU DUL BA RNAMS KYIS MI 'KHRUGS
PA'O, ,SHES RAB NI YE SHES KYI SGO RNAMS KYI SNANG BA'O ZHES BYA
BA LA, YE SHES NI GNYIS SU

MED PA'I DE BZHIN NYID SHES BYA THAMS CAD LA DMIGS PA'I MTSAN
NYID DO, ,SGO NI YE SHES DE'I RGYU STE, CHOS RNAMS KYI RANG DANG
SPYI'I MTSAN NYID 'BYED PAR BYED PA'O, ,DE YANG SHES RAB KYIS
'BYED PAS SHES RAB NI YE SHES KYI SGO RNAMS KYI SNANG BA'O, ,SHES
RAB NI THAMS CAD

@170A *, ,DU RGYU BA STE MI ZAD PA'O ZHES BYA BA LA, SHES BYA
THAMS CAD DANG DUS THAMS CAD DU 'JUG PA NI THAMS CAD RGYU BA STE,
DE LTAR NA SHES RAB KYI DMIGS PAR BYA BA'I YUL DANG DUS LA ZAD PA
MED PAS DE LA DMIGS PAR BYED PA'I SHES RAB LA YANG ZAD PA MED
PA'I PHYIR MI

ZAD PA'O, ,DE LA SHES BYA THAMS CAD LA 'JUG PA NI PHUNG PO DANG
KHAMS LA SOGS PA THAMS CAD RTOG PAR BYED PA'I PHYIR RO, ,DUS
THAMS CAD DU 'JUG PA NI 'DAS PA DANG MA 'ONGS PA DANG DA LTAR GYI
DUS THAMS CAD DU DMIGS PA'O, ,SHES RAB NI RTEN PA LA 'JUG PA
MTHONG BA STE

MI 'GAL BA'O ZHES BYA BA LA, SHES RAB KYIS CHOS THAMS CAD RTEN
CING 'BREL PAR 'BYUNG BA'I MTSAN NYID DU MTHONG BA RTEN PA LA
'JUG PA MTHONG BA ZHES BYA STE, DE BAS NA RTEN CING 'BREL BAR
'BYUNG BA'I MTSAN NYID DANG MTHUN PA'I PHYIR MI 'GAL BA'O, ,SHES
RAB NI 'DZIN PA DANG

NYON MONGS PAS BCINGS PA THAMS CAD GCOD PA'I PHYIR RNAM PAR THAR
PA'I LAM MO ZHES BYA BA LA, RNAM PAR THAR PA NI MYA NGAN LAS 'DAS
PA'O, ,DE THOB PAR BYED PA'I LAM NI RNAM PAR THAR PA'I LAM MO,
,BCING BA'I SGRA 'DZIN PAS BCINGS PA DANG, NYON MONGS PAS BCINGS

PA ZHES TSIG GNYI GA DANG SBYAR TE, 'DZIN PA NYID BCINGS PA DANG
NYON MONGS PA NYID BCINGS PA YIN PAS 'DZIN PA DANG NYON MONGS PA
BCINGS PA'O, ,DE LA 'DZIN PA NI GZUNG BA DANG 'DZIN PA LA MNGON
PAR CHAGS PA DANG BDAG TU 'DZIN PA DANG, SEMS CAN DU 'DZIN PA LA
SOGS

PA'O; ,NYON MONGS PA NI 'DOD CHAGS DANG, KHONG KHRO BA LA SOGS
PA'O, ,BCINGS PA DE DAG SHES RAB KYIS GCOD DE, BCINGS PA BCAD NA
MYA NGAN LAS 'DAS PAR 'GYUR BAS, SHES RAB NI RNAM PAR THAR PA'I
LAM MO, ,SHES RAB NI NYON MONGS PA THAMS CAD DANG MA

'DRES PA'O ZHES BYA BA LA 'DOD CHAGS LA SOGS PA'I NYON MONGS PA
THAMS CAD DANG MA 'DRES SHING DE DAG DANG MI 'GROGS PA'I PHYIR
RO, ,SHES RAB NI 'GROGS PA DANG SGRIB PA DANG SGRIB PAR 'GYUR
ZHES BYA BA LA SOGS PA LAS LHAN CIG MI GNAS PA NI CHOS DE RNAMS
DANG MI 'GROGS SHING

@170B MA 'DRES PA'O, ,'GROGS PA NI 'GROGS PA BCU DRUG CES GONG DU
BSHAD PAR ZAD DO ZHES SGRIB PA DANG SGRIB PAR 'GYUR BA YANG RNAM
PA BCO BRGYAD DO ZHES GONG DU BSHAD DE, DUS GSUM GYI DBYE BAS NA,
SGRIB PA LA SGRIB PA DANG, SGRIB PAR 'GYUR BA ZHES RNAM PA GNYIS
SU DBYE'O,

DE LA DA LTAR GYI DUS KYI DGE BA LA BAR DU GCOD PA NI SGRIB PA'O,
,MA 'ONGS PA'I DUS NA DGE BA LA BAR DU GCOD PA NI SGRIB PAR 'GYUR
BA'O, ,SEMS CAN THAMS CAD KYI SEMS KYI SPYOD PA JI SNYED PAR SHES
RAB DANG YE SHES KYI LAS KYANG DE SNYED DO ZHES BYA BA LA, SEMS
CAN THAMS CAD KYI

SEMS JI SNYED PA DANG, SEMS CAN THAMS CAD KYI SPYOD PA JI SNYED
PAR ZHES DE SNYED KYI SGRA TSIG RE RE DANG SBYAR RO, ,SEMS CAN
THAMS CAD KYI SEMS NI SEMS CAN RNAMS KYI 'DAS PA DANG, MA 'ONGS
PA DANG DA LTAR BYUNG BA'I SEMS DANG SEMS LAS BYUNG BA SKYES
SHING BYUNG BA JI SNYED PA'O, ,

SEMS CAN THAMS CAD KYI SPYOD PA JI SNYED PA NI SEMS CAN 'DOD
CHAGS LA SPYOD PA NYI KHRI CHIG STONG, ZHE SDANG LA SPYOD PA NYI
KHRI CHIG STONG, GTI MUG LA SPYOD PA NYI KHRI CHIG STONG, CHA
MNYAM PA LA SPYOD PA NYI KHRI CHIG STONG DAG GO, ,SEMS CAN RNAMS
KYI SEMS DANG SPYOD PA JI SNYED PA DE DAG

THAMS CAD SHES RAB KYIS SHES PAR BYA BA YIN PAS, SHES RAB DANG YE
SHES KYI LAS KYANG DE SNYED DO, ,DE NI 'DI SKAD DA, SEMS CAN NYID
KYANG NAM MKHA' BZHIN DU MTHA' YAS PAS NA DE DAG GI SEMS DANG
SPYOD PA LTA SMOS KYANG CI DGOS TE, MTHA' YAS PAS DE LA DMIGS PAR
BYED

PA'I SHES RAB DANG YE SHES KYANG MTHA' YAS SO ZHES BYA BAR 'DOD
DO, ,SEMS CAN THAMS CAD KYI NYON MONGS PA DANG BAG LA NYAL ZHES
BYA BA LA SOGS PA LA, SHES RAB KYIS NYON MONGS PA BSAL NAS 'BRAS
BU YE SHES THOB PA NI SHES RAB KYI SPYOD PA'I YE SHES TE, SHES
RAB KYI RGYU LAS

BYUNG BA'I YE SHES ZHES BYA BA'I DON TO, NYON MONGS PA NI 'DOD
CHAGS LA SOGS PA'O, ,BAG LA NYAL BA NI NYON MONGS PA DE DAG GI SA
BON NO, ,SEMS CAN GYI NYON MONGS PA DANG BAG LA NYAL BA JI SNYED
PA DE DAG THAMS CAD SHES RAB KYIS SPANG DGOS PAS DE DAG SPANGS
PA'I YE SHES

@171A *, ,KYANG DE SNYED DO ZHES BYA BA'I DON TO, ,SEMS CAN THAMS
CAD KYI NYON MONGS PA'I SGO JI SNYED PA ZHES BYA BA NI SEMS CAN
RNAMS KYI NYON MONGS PA'I RGYU JI SNYED PA ZHES BYA BA'I THA TSIG
GO, ,SHES RAB LA 'JUG PA'I SGO'ANG DE SNYED DO ZHES BYA BA NI
NYON MONGS PA'I SGO JI SNYED

YOD PA DE DAG RE RE BZHIN YANG SHES PAR BYED PA'I SHES RAB SKYED
PAR BYED PA'I SGO'ANG DE SNYED DO ZHES BYA BA'I DON TO, ,NYAN
THOS DANG, RANG SANGS RGYAS DANG ZHES BYA BA LA SOGS PA MING GIS
SMOS PA'I 'PHAGS PA DE RNAMS KYI SHES RAB KYANG 'PHAGS PA DE DAG
GI YE SHES KYI GZHI LA GNAS

PAS 'PHAGS PA DE DAG GI SHES RAB JI SNYED PAR 'PHAGS PA DE DAG GI
YE SHES DANG RTEN DANG DE SNYED DO ZHES BYA'O, ,GONG DU SHES RAB
MI ZAD PA RGYA CHER BSTAN PA'I DON RNAMS BSDU ZHING DE'I 'BRAS BU
YANG BSTAN PA'I PHYIR, BTZUN PA SHA RA DVA TI'I BU DE NI BYANG
CHUB SEMS DPA' RNAMS KYI

SHES RAB MI ZAD PA ZHES BYA BA LA SOGS PA GSUNGS TE, DE NI ZHES
BYA BA NI GONG DU BSHAD PA LA SNYEGS SO, ,SHES RAB MI ZAD PA 'DIS
ZHES BYA BA NI BYANG CHUB SEMS DPA' RNAMS GONG DU SMOS PA'I SHES
RAB KYI RGYU 'DIS SO, ,DE BAS NA 'BRAS BU YE SHES MI ZAD PA THOB
PAR

'GYUR TE, GZUNG BA DANG 'DZIN PA GNYIS SPANGS PA, GNYIS SU MED
PA'I YE SHES NI YE SHES MI ZAD PA'O, ,BSTAN PA'I BDAG NYID CHEN
PO BSTAN PA'I PHYIR, SHES RAB MI ZAD PA BSTAN PA'I CHOS KYI LE'U
'DI BSHAD PA NA ZHES BYA BA LA SOGS PA GSUNGS TE, DE YANG DUS
DANG

GRANGS DANG YON TAN GYIS BSTAN TO, ,BYANG CHUB SEMS DPA' SNGON
YONGS SU SBYANG BA BYAS PA ZHES BYA BAS DUS BSTAN TO, ,MOS PAS
SPYAD PA'I SAR MNYAN PA DANG BSGOM PA LA SOGS PA'I SGO NAS LUS
DANG SEMS LAS SU RUNG BA BYAS PA NI SNGON YONGS SU SBYANG BA BYAS
PA'O, ,SUM

KHRI NYIS STONG ZHES BYA BAS GRANGS BSTAN TO, ,MI SKYE BA'I CHOS
LA BZOD PA THOB PAR GYUR TO ZHES BYA BAS YON TAN BSTAN TE, 'JIG
RTEN PA'I CHOS KYI MCHOG LAS 'DAS NAS DE MA THAG TU CHOS KYI
DBYINGS THAMS CAD DU 'GRO BA'I MTSAN NYID RTOGS TE, MTHONG BAS
SPANG BAR BYA BA'I NYON

@171B MONGS PA RNAMS SPANGS NAS SA RAB TU DGA' BA THOB PA NI MI
SKYE BA'I CHOS LA BZOD PA THOB PA ZHES BYA STE, DON DU NA SHES
RAB MI ZAD PA'I LE'U 'DI BSTAN PA'I TSE MOS PAS SPYOD PA'I SA LA
GNAS PA'I BYANG CHUB SEMS DPA' SUM KHRI NYIS STONG GIS SA DANG PO
RAB TU DGA' BA THOB PAR GYUR TO ZHES

BA'I THA TSIG GO, ,SHES RAB MI ZAD PA BSHAD ZIN TO,, ,,TSAD MED
PA BZHI LA GNAS PA'I BYANG CHUB SEMS DPA' NI SNYING RJE BYED PA'I
BYANG CHUB SEMS DPA' ZHES BYA STE, DE YANG RNAM PA BZHI STE, BZHI
GANG ZHE NA BDE BA 'DOD PA DANG, SDUG BSNGAL GYIS GDUNGS PA

DANG; BDE BA LA RJES SU YI RANG BA DANG, MNYAM PAR GNAS PA'O,
,TSAD MED PA BZHI NI SEMS CAN RNAMS KYI DON BYED PAS NA DE DAG
NYID KYIS BSDUS PA'I DON SNYING BRTZE BA BSTAN TO, ,DE LA BDE BA
'DOD PA'I DBANG DU BYAS NAS DE NAS BYANG CHUB SEMS DPA' BLO GROS
MI ZAD PAS TSE DANG

LDAN PA SHA RA DVA TI'I BU LA 'DI SKAD CES SMRAS SO ZHES BYA BA
LA SOGS PA GSUNGS SO, ,DE'ANG RNAM PA DRUG STE, DMIGS PAR BYA BA
TSAD MED PAS DMIGS PAR BYED PA TSAD MED PA DANG, LAS DANG 'BRAS
BU DANG, RANG BZHIN DANG KHYAD PAR DANG, RAB TU DBYE BA BSTAN TO,
,BTZUN

PA SHA RA DVA TI'I BU BYANG CHUB SEMS DPA' RNAMS KYI BYAMS PA
YANG MI ZAD PA STE ZHES BYA BA NAS BRTZAMS TE, DE DAG KYANG BYAMS
PA MI ZAD PAR 'PHAGS PAR 'GYUR RO ZHES BYA BA YAN CHAD KYIS DMIGS
PA TSAD MED PAS DMIGS PAR BYED PA CHED MED PA BSTAN TO, ,BLO GROS
MI ZAD PAS SMRAS

PA; BTZUN PA SHA RA DVA TI'I BU BYAMS PA NI ZHES BYA BA NAS
BRTZAMS TE, TSUL 'CHOS PA DANG, KHA GSAG DANG, THOB KYIS 'JAL BA
THAMS CAD DANG BRAL BA ZHES BYA BA YAN CHAD KYIS BSTAN TO, ,RNYED
PA DANG BA KUR STI ZHES BYA BA NAS BRTZAMS TE, NGAN SONG THAMS
CAD DANG MI

KHOM PA BRGYAD LAS 'DAS PA ZHES BYA BA YAN CHAD KYIS 'BRAS BU
BSTAN TO, ,CHOS KYI KUN DGA' LA DGA' MOS PA ZHES BYA BA NAS
BRTZAMS TE, BAG CHAGS DANG MTSAMS SBYOR BA DANG NYON MONGS PA'I
DRING BA SBYONG BA ZHES BYA BA YAN CHAD KYIS RANG BZHIN BSTAN TO,
,BTZUN PA SHA RA DVA

@172A *, ,TI'I BU BYAMS PA NI SEMS CAN THAMS CAD YONGS SU SKYONG
BA ZHES BYA BA NAS BRTZAMS TE, BYAMS PA NI CHU BO LAS SGROL BA'O
ZHES BYA BA YAN CHAD KYIS KHYAD PAR BSTAN TO, ,'DI LTAR BTZUN PA
SHA RA DVA TI'I BU GSUM PO 'DI DAG NI BYAMS PA STE ZHES BYA BA
NAS BRTZAMS

TE; 'DI NI BTZUN PA SHA RA DVA TI'I BU BYANG CHUB SEMS DPA' RNAMS
KYI BYAMS PA MI ZAD PA ZHES BYA BA YAN CHAD KYIS RAB TU DBYE BA
BSTAN TO, ,BYANG CHUB SEMS DPA' RNAMS KYI BYAMS PA MI ZAD PA STE
ZHES BYA BA NI BYANG CHUB SEMS DPA' RNAMS KYI BYAMS PA YANG MI
ZAD PA YIN TE ZHES BYA

BA'I THA TSIG GO, ,CI'I PHYIR ZHE NA ZHES BYA BA NI JI LTAR MI
ZAD PA'I RGYU 'DRI BA STE, BYANG CHUB SEMS DPA'I BYAMS PA DE CI'I
PHYIR MI ZAD PA YIN ZHES BYA BA'I DON TO, ,THUG PA MED PA'I PHYIR
RO ZHES BYA BAS NI RGYU BSTAN TE, ,'DI TZAM ZHIG CES BYA BA NI
THUG PA'O, ,'DI TZAM ZHIG CES

GCAD DU MED PAS THUG PA MED PA STE, DE BAS NA MI ZAD PA'O, ,BYANG
CHUB SEMS DPA' RNAMS KYI BYAMS PA NI ZHES BYA BA LA SOGS PAS
BYAMS PA MI ZAD PA'I GTAN TSIGS BSTAN TO, ,DE DAG GI BYAMS PA NYE
BAR BSGRUBS PA YONGS SU CHAD PA MED DO ZHES BYA BA LA, 'DI TZAM

ZHIG TSUN CHAD NI DMIGS PAR BYED KYI, DE PHAN CHAD DMIGS PAR MI
BYED PA NI BYAMS PA NYE BAR BSGRUB PA YONGS SU CHAD PA ZHES BYA
STE, BYANG CHUB SEMS DPA' RNAMS NI BYAMS PAS SEMS CAN THAMS CAD
LA DMIGS PAR BYED PAS NA BYAMS PA NYE BAR SGRUB PA CHAD PA MED
PA'O, ,

'DI LTAR SEMS CAN GYI KHAMS JI TZAM PA ZHES BYA BA LA SOGS PAS
BYAMS PA NYE BAR SGRUB PA YONGS SU CHAD PA MED PA'I GTAN TSIGS
BSGRUBS TE BSTAN TO, ,BYAMS PA'I SEMS BSKYED PA ZHES BYA BA LA,
BYAMS PAS SEMS CAN THAMS CAD LA KHYAB PAR BYA'O ZHES SEMS BSKYED
PA NI

BYAMS PA'I SEMS BSKYED PA'O, ,BTZUN PA SHA RA DVA TI'I BU 'DI LTA
STE DPER NA ZHES BYA BA LA SOGS PAS BYAMS PA DE SEMS CAN THAMS
CAD LA KHYAB PA DANG MI ZAD PA'I DPE STON PA'O, ,RGYU CHUNG NGUS
NI MA YIN NO ZHES BYA BA NI SHES PA CHUNG NGU DANG, DPE CHUNG
NGUS NI BSTAN PAR MI NUS SO

@172B ZHES BYA BA'I DON TO, ,MTSAN MA BZHAG PA 'DI DANG ZHES BYA
BA NI PHYOGS THAMS CAD RGYA MTSO'I CHUS GANG BAR GYUR PA LA GONG
DU SMOS PA'I GRANGS SNYED KYI SEMS CAN 'DUS NAS, SKRA'I RTZE
BRGYAR GSHAGS PA'I CHAS CHU'I THIGS PA GCIG BLANGS PA'O, ,BGRANG
BA 'DI LTA BU ZHES BYA BA

NI YANG GANG G'A'I KLUNG GI BYE MA SNYED KYI SEMS CAN RNAMS 'DUS
TE, GANG G'A'I KLUNG GI BYE MA SNYED KYI BSKAL BA 'DAS PA DANG,
SKRA'I RTZE MO BRGYAR GSHAGS PA'I CHAS CHU'I THIGS PA GNYIS
BLANGS PA NAS, GSUM BZHI YAN CHAD GONG DU BLANGS PA BZHIN DU
BSGRA BA'O, ,DE DAG KYANG BYAMS

PA MI ZAD PAR 'PHAGS PAR 'GYUR RO ZHES BYA BA NI DE LTAR SKRAG PA
MED PA'I BYANG CHUB SEMS DPA' DE DAG SO SO'I SKYE BO DANG 'PHAGS
PA NYAN THOS LA SOGS PA KUN LAS 'PHAGS PA'I BYAMS PA MI ZAD PAR
LDAN PAR 'GYUR RO ZHES BYA BA'I THA TSIG GO, ,DMIGS PA TSAD MED
PAS

DMIGS PAR BYED PA TSAD MED PA BSHAD ZIN TO,, ,,LAS BSTAN PA'I
PHYIR, BLO GROS MI ZAD PAR SMRAS PA ZHES BYA BA LA SOGS PA GSUNGS
SO, ,BYAMS PA NI BDAG BSRUNG ZHING GZHAN LA PHAN PAR GNAS PA ZHES
BYA BA LA, BYAMS PA DANG LDAN PA LA GNOD PAR BYED

PA'I DGRA MI 'BYUNG BAS NA BDAG BSRUNG BA'O, ,SEMS CAN GZHAN LA
PHAN PA STOBS PAR BYED PA'I GZHAN LA PHAN PAR GNAS PA'O, ,YANG NA
BYAMS PA DANG LDAN PA DANG, DE LA ZHE SDANG MED PA'I PHYIR BDAG
BSRUNG BA'O, ,GZHAN LA GNOD PAR MI BYED PA'I PHYIR GZHAN LA PHAN
PAR

GNAS PA'O, ,MCHOG TU RTZOD PA MED PA ZHES BYA BA NI DON DANG DGOS
PA GANG GI PHYIR YANG GZHAN DANG MI RTZOD PAS SO, ,RAB TU 'JOMS
ZHES BYA BA NI DE DAG SPONG BAR BYED CES BYA BA'I THA TSIG GO,
,GZHAN NI GONG DU BSHAD PAR ZAD DO, ,BRAL BA ZHES BYA BA NI BYAMS
PA DANG LDAN PA LA ZHE

SDANG GI BAG LA NYAL DANG KUN NAS LDANG BA MED PA'I PHYIR RO,
,DAD PA BSKYED CING ZHES BYA BA NI BYAMS PA DANG LDAN PA'I BYANG
CHUB SEMS DPA' LA GZHAN GYIS GNOD PA BYAS KYANG DE LA SLAR GNOD
PA MI BYED DE, DE'I RGYUS SEMS CAN DGA' BA SKYED PAR BYED CES BYA
BA'I DON TO, ,SEMS CAN

@173A *, ,THAMS CAD KYI 'KHRUL PA LA NYES PAR MI LTA ZHES BYA BA
NI NYON MONGS PA'I DBANG DU GYUR NAS MI DGE BA LA 'JUG PA NI
'KHRUL PA STE, DE YANG GZHAN GYI RKYEN LAS BYUNG BAR GYUR PA SHES
NAS DE LA SKYON DU MI LTA ZHES BYA BA'I THA TSIG GO, ,YONGS SU
GDUNG BAR BYED

CES BYA BA NI, BYAMS PA DANG LDAN PA'ANG DE LA ZHE SDANG GI
'KHRUG PA'I SEMS DANG LUS LA MI BDE BA MED CES BYA BA'I DON TO,
,DE BAS NA LUS DANG SEMS BDE BA SKYED PA ZHES BYA BA GSUNGS SO,
LUS BDE BA SKYED PA NI, LUS SIM PAR BYED PAS SO, ,SEMS

BDE BA SKYED PA NI, SEMS SIM PAS SO, ,GZHAN GYIS GNOD PAR BYA BA
LAS SHIN TU 'DAS ZHES BYA BA NI, BYAMS PA DANG LDAN PA LA SU YANG
GNOD PAR MI BYED PAS SO, ,NYES PA THAMS CAD KYI 'JIGS PA DANG
BRAL TE ZHES BYA BA NI BYAMS PA CAN GYI GANG ZAG DE SROG GCOD PA
DANG, MA BYIN

PAR LEN PA LA SOGS PA'I LAS LA MI 'JUG PAS DE LA NYES BA BYAS PA
NI RGYU LAS MI 'BYUNG BA'I TSE 'DI LA BCINGS PA DANG, GSAD PA
DANG, TSE RABS GZHAN DU NGAN SONG DU SKYE BA'I 'JIGS PA MED PA'I
PHYIR RO, ,'PHAGS PA'I LAM DANG MTHUN ZHES BYA BA NI BYAMS PA DE
'PHAGS PA'I LAM GYI

YAN LAG BRGYAD DANG MI 'GAL ZHES BYA BA'I DON TO, ,GSHE BA DANG,
SDANG BA'I SEMS DANG LDAN PA'I SEMS CAN RNAMS DAD PAR BYED PA
ZHES BYA BA LA, ZHE SDANG GI RGYUS TSIG RTZUB PO SMRA BA NI GSHE
BA'O, ,SEMS CAN GSAD PA LA SOGS PAS PHUNG BAR BYA BA'I BSAM PA
RTZUB PO NI SDANG BA'I

SEMS DANG LDAN TE, DE LTA BU DAG KYANG BYAMS PA DANG LDAN PA'I
GANG ZAG LA DAD BA SKYE BAR 'GYUR BAS NI BYAMS PA NI GSHE BA DANG
SDANG BA'I SEMS DANG LDAN PA'I SEMS CAN RNAMS DAD PAR BYED PA'O,
,G-YUL THAMS CAD LAS SGROL BA STE ZHES BYA BA NI MTSON CHA MED
PAR BYAMS PA'I TING NGE 'DZIN

GYIS BDUD DANG MU STEGS CAN LA SOGS PA THAMS CAD LAS RGYAL BAR
BYED DE, DE BAS NA DBYIG PA DANG, MTSON CHA 'CHANG BA MA YIN ZHES
BYA BA GSUNGS SO, ,SEMS CAN THAMS CAD RAB TU THAR BAR BYA BA LA
DGA' BA ZHES BYA BA NI SEMS CAN THAMS CAD MYA NGAN LAS 'DAS PAR
BYA BA LA

@173B MOS PA ZHES BYA BA'I THA TSIG GO, ,TSUL 'CHOS PA DANG KHA
GSAG CES BYA BA LA SOGS PA LA, KHE DANG BKUR STI LA SOGS PA'I
BSAM BA NYON MONGS PA CAN GYI SPYOD LAM 'CHOS PA THAMS CAD NI
TSUL 'CHOS PA'O, ,THOB PA LA CHAGS PA'I PHYIR TSIG SNYAN PAR SMRA
BA THAMS CAD NI KHA GSAG

GO; ,RNYED PA LA CHAGS PA'I SEMS KYIS LHUNG BZED DANG CHOS GOS LA
SOGS PA'I YO BYAD NAN GYIS SLONG BA NI THOB KYIS 'JAL BA'O,
,BYAMS PA DANG LDAN PA LA SOGS PA'I 'TSO BA DE DAG MED PAS NA
BRAL BA ZHES BYA STE, LAS BSHAD ZIN TO,, ,,'BRAS BU BSTAN PA'I
PHYIR

RNYED PA DANG BKUR STI ZHES BYA BA LA SOGS PA GSUNGS TE, RNYED PA
NI CHOS GOS LA SOGS PA'O, ,BKUR STI NI PHYAG 'TSAL BA LA SOGS
PA'O, ,TSIGS SU BCAD PA NI BSTOD PA STE, DE LTA BU DAG DANG LDAN
PAR 'GYUR BAS NA 'BYUNG BAR BYED PA ZHES BYA'O, ,PHYAG BYAS BA NI
'JIG

RTEN GYI GTZO BO DE DAG GIS BYAMS PA DANG LDAN PA LA PHYAG BYED
PA'I PHYIR RO, ,GANG GI GZI BRJID KYI RGYAN GYIS BRGYAN PA NI
BYAMS PA'I GZI BRJID KYI RGYAN GYIS BRGYAN PA'I PHYIR RO, ,MKHAS
PAS RAB TU BSNGAGS PA NI BYAMS PA DANG LDAN PA'I GANG ZAG LA NYAN
THOS DANG RANG SANGS RGYAS DANG

BYANG CHUB SEMS DPA' DANG, DE BZHIN GSHEGS PA RNAMS KYIS BSTOD
PAR MDZAD PAS SO, ,BYIS PA THAMS CAD BSRUNG BA NI BYAMS PA DES SO
SO'I SKYE BO RNAMS ZHE SDANG GI LAM DU MI GTONG BAR BYED PA'I
PHYIR RO, ,TSANGS PA'I LAM DANG MTHUN PA NI MYA NGAN LAS 'DAS
PA'I LAM DANG MTHUN

PA'AM; TSAD MED PA BZHI DANG MTHUN PA'O, ,'DOD PA'I KHAMS DANG MA
'DRES PA NI 'DOD PA'I KHAMS NA BYAMS PA MED PA'I PHYIR RO, ,SEMS
CAN THAMS CAD THAR PA'I LAM GYI MCHOG CES BYA BA NI SEMS CAN
RNAMS MYA NGAN LAS 'DAS PAR 'GRO BA'I LAM GYI NANG NA LAM GYI DAM
PA

BYAMS PA YIN NO ZHES BYA BA'I THA TSIG GO, ,THEG PA THAMS CAD
YANG DAG PAR BSDUS PA ZHES BYA BA NI THEG PA THAMS CAD KYANG
BYAMS PAR 'DUS TE, THEG PA GSUM CHAR GYI RTZA BA BYAMS PA YIN
PA'I PHYIR RO, ,ZANG ZING MED PA'I BSOD NAMS KYIS GZUNG BA ZHES
BYA BA LA BSOD NAMS KYI

@174A *, ,DNGOS PO RNAM PA GSUM STE, SBYIN PA'I BSOD NAMS BYA
BA'I DNGOS PO DANG, TSUL KHRIMS KYI BSOD NAMS BYA BA'I DNGOS PO
DANG, BSGOMS PA'I BSOD NAMS BYA BA'I DNGOS PO'O, ,DE LA SBYIN PA
DANG TSUL KHRIMS GNYIS NI ZANG ZING DANG BCAS PA'I BSOD NAMS KYI

DNGOS PO STE, SBYIN PAS LONGS SPYOD KYI RGYUR 'GYUR LA, TSUL
KHRIMS KYIS MTHO RIS KYI RGYUR 'GYUR BAS 'KHOR BA'I RGYU YIN PA'I
PHYIR RO, ,BSGOMS PA'I BSOD NAMS BYA BA'I DNGOS PO NI ZANG ZING
MED PA STE, THAR BA'I RGYU YIN PA'I PHYIR RO, ,BYAMS PA YANG
BSGOMS PA'I BSOD NAMS

BYA BA'I DNGOS POR GTOGS PAS NA ZANG ZING MED PA'I BSOD NAMS KYIS
GZUNG BA ZHES BYA'O, ,BSOD NAMS KYI TSOGS THAMS CAD STZOGS PA
ZHES BYA BA NI BYAMS PA BSGOMS PA'I MTHU LAS BSOD NAMS KYI TSOGS
DPAG TU MED PA'I STZOGS PAS, RDZAS LAS BYUNG BA'I BSOD NAMS BYA

BA'I DNGOS PO THAMS CAD KYIS ZIL GYIS MI NON PA ZHES BYA BA LA,
RDZAS NI LONGS SPYOD KYI NOR LA BYA'O, ,NOR BTANG BA'I GZHI LAS
BYUNG BA'I BSOD NAMS NI RDZAS LAS BYUNG BA'I BSOD NAMS TE, DE
YANG GTZUG LAG KHANG DANG, DE'I SA GZHI DANG, MAL STAN DANG, 'TSO
BA'I YO

BYAD DANG, BSOD SNYOMS LA SOGS PA'O, ,BYAMS PA BSGOMS PA'I BSOD
NAMS LA RDZAS LAS BYUNG BA'I BSOD NAMS THAMS CAD KYIS ZIL GYIS
GNON PAR MI NUS PAS NA ZIL GYIS MI NON PA ZHES BYA STE, BSOD NAMS
DE DAG BAS BYAMS PA'I BSOD NAMS 'BRAS BU CHE ZHES BYA

BA'I DON TO, ,BRGYAN ZHES BYA BA NI BYAMS PA DANG LDAN PA NI MING
GIS SMOS PA'I YON TAN DE DAG THOB PAR 'GYUR BA'I PHYIR RO, ,DBANG
PO NYAMS PA DANG MA TSANG BA THAMS CAD SPANGS PA ZHES BYA BA LA
MIG DANG RNA BA LA SOGS PA'I DBANG PO YOD KYANG GZUGS LTA BA LA
MI GSAL BA DANG, SGRA

MNYAN PA LA MI GSAL PA NI DBANG PO NYAMS PA'O, ,RNA BA RDUM PO
DANG, MIG ZHAR BA DANG, LAG PA RDUM POR 'GYUR BA NI DBANG PO MA
TSANG BA'O, ,BYAMS PA DANG LDAN PA NI, GAR SKYES KYANG DBANG PO
GSAL ZHING DBANG PO TSANG BAR SKYE BAR 'GYUR BAS NA, DBANG PO
NYAMS PA DANG MA

@174B TSANG BA THAMS CAD SPANGS PA ZHES BYA'O, ,BDE 'GRO THAMS
CAD DANG MYA NGAN LAS 'DAS PA'I LAM DANG MTHUN PA ZHES BYA BA LA,
JI LTAR TSUL KHRIMS DANG SBYIN PA LA SOGS PAS LHA DANG MIR SKYE
BA DANG, 'PHAGS PA'I LAM YAN LAG BRGYAD PAS MYA NGAN LAS 'DAS PA
THOB PAR 'GYUR BA BZHIN DU

BYAMS PA LA GNAS PAS KYANG RTAG TU LHA DANG MIR SKYE BA DANG, MYA
NGAN LAS 'DAS PA THOB PAR 'GYUR BAS NA BDE 'GRO THAMS CAD DANG
MYA NGAN LAS 'DAS PA'I LAM DANG MTHUN PA ZHES BYA'O, ,NGAN SONG
THAMS CAD DANG, MI KHOM PA BRGYAD LAS 'DAS PA ZHES BYA BA NI
BYAMS PA DANG LDAN PA DE

NAMS KYANG NYAMS NGA BA'I GNAS NGAG TU MI SKYE BA'I PHYIR RO,
,'BRAS BU BSHAD ZIN TO,, ,,RANG BZHIN BSTAN PA'I PHYIR, CHOS KYI
KUN DGA' LA DGA' MOS PA ZHES BYA BA GSUNGS TE, STONG PA NYID LA
DAD PA NI CHOS KYI KUN DGA' LA DGA' BA'O, ,DE STON PAR BYED PA'I

GZHUNG DE LA DAD PA NI CHOS KYI KUN DGA' LA MOS PA'O, ,YANG NA
CHOS SPYAD PAR 'DOD PA NI CHOS KYI KUN DGA' LA DGA' BA'O, ,DE
SGRUB PAR BYED PA NI CHOS KYI KUN DGA' LA MOS BA STE, DE BAS NA
'DOD PA DANG LONGS SPYOD LA MI 'DOD CES BYA BAR SBYAR RO, ,'DOD
PA NI GZUGS DANG SGRA LA SOGS

PA'O; ,LONGS SPYOD PA NI BZA' BA DANG, BTUNG BA LA SOGS PA'O,
,DBANG PHYUG NI RGYAL PO'I SRID LA SOGS PA'O, ,SEMS CAN THAMS CAD
LA SEMS SNYOMS PA ZHES BYA BA NI BYAMS PA DES PHYOGS DANG DUS
CHAD PA MED DE, PHYOGS BCU DANG DUS GSUM THAMS CAD KYI SEMS CAN
THAMS

CAD LA 'DRA BAR DMIGS PA'I PHYIR RO, ,SBYIN PA'I SBYOR BA THA DAD
PA DANG BRAL BA ZHES BYA BA NI 'DI LA NI SBYIN, 'DI LA NI MI
SBYIN ZHES BYA BA DANG, 'DI NI SBYIN, 'DI NI MI SBYIN ZHES BYA BA
MED KYI, SEMS CAN THAMS CAD LA DNGOS PO THAMS CAD SBYIN PAR BYED
PA'I PHYIR RO, ,TSUL KHRIMS

DANG BSLAB PA THAMS CAD KYI SGO ZHES BYA BA NI BYAMS PA DANG LDAN
NA SEMS CAN GYI SROG GCOD PA DANG, LONGS SPYOD LAS MA BYIN PAR
LEN PA LA SOGS PA MI BYED DE, TSUL KHRIMS SKYE BA'I RGYU DANG
RKYEN YIN PA'I PHYIR TSUL KHRIMS DANG BSLAB PA THAMS CAD KYI SGO
ZHES BYA'O, ,TSUL KHRIMS 'CHAL BA

@175A *, ,THAMS CAD YONGS SU SKYOB PA ZHES BYA BA NI TSUL KHRIMS
NYAMS PA RNAMS MI DGE BA'I GNAS NAS BSKYOD DE DGE BA'I GNAS SU
'GOD PAR BYED PA'I PHYIR RO, ,BZOD PA'I STOBS STON PA ZHES BYA BA
NI SEMS CAN MTHU CHUNG NGU RNAMS KYIS GNOD PAR BYAS KYANG SLAR
GNOD PAR

MI BYED PA'I PHYIR TE, DE BAS NA NGA RGYAL DANG RGYAGS PA DANG
DREGS PA THAMS CAD DANG BRAL BA'O, ,DE LA NGA RGYAL NI NGA RGYAL
RNAM PA BDUN NO, ,RGYAGS PA NI LONGS SPYOD SNYEMS PA'O, ,DREGS PA
NI BYAD LAG DANG SHES PA SNYEMS PA STE, BYAMS PA DANG LDAN PA LA
NYES PA DE LTA BU MED PAS NA BRAL BA

ZHES BYA STE, RTZA BA ZHES BYA BA NI TING NGE 'DZIN DE RNAMS KYI
RGYU BYAMS PA YIN PAS SO, ,MI 'KHRUGS PA'I BRTZON 'GRUS BRTZAMS
SHING YANG DAG PAR SBYOR BA BYA BA THAMS CAD LAS SGROL BA ZHES
BYA BA NI BRTZON 'GRUS KYI BYA BA 'DI LTA BU YANG BYAMS PAS MTHAR
'BYIN PAR BYED DE ZHES BYA BAR SBYAR TE,

LE LO'I DBANG DU MI 'GYUR ZHING GRANG BA DANG TSA BA LA SOGS PA
DANG, BDUD DANG MU STEGS CAN LA SOGS PAS MI BZLOG PA'I BRTZON
'GRUS BRTZAMS PA NI MI 'KHRUGS PA'I BRTZON 'GRUS BRTZAMS PA ZHES
BYA'O, ,PHA ROL DU PHYIN PA DRUG BSGRUBS PA DANG, SEMS CAN THAMS
CAD KYI DON BYA

BAR SBYOR BA NI, YANG DAG PAR SBYOR BA ZHES BYA'O, ,BYA BA DE DAG
THAMS CAD MTHAR 'BYIN PAR BYED PA NI YANG DAG PAR SGROL BA ZHES
BYA'O, ,NYON MONGS PA THAMS CAD LAS NGES PAR 'BYUNG BA ZHES BYA
BA NI TING NGE 'DZIN LA SEMS RTZE GCIG TU BZHAG PAS NYON MONGS PA
THAMS CAD KYANG SPONG

BAR BYED CES BYA BA'I DON TO, ,GSANG SNGAGS DANG THOS PA 'DZIN
PAS NGES PAR SEMS PA'I SHES RAB KYI RGYU BSKYED PA ZHES BYA BA
LA, CHOS KYI DON ZAB MO'AM, BSAM GTAN GYI MAN NGAG THOB PA PHYIN
CI MA LOG PAR 'DZIN PA NI GSANG SNGAGS DANG THOS PA 'DZIN PA ZHES
BYA'O, ,DE LTAR

BZUNG NAS SEMS LA BSAM GTAN DU BYA ZHING NGES PAR RTOG NUS PA'I
SHES RAB KYANG BYAMS PA LAS 'BYUNG BAS SHES RAB KYI RGYU BSKYED
PA ZHES BYA'O, ,RANG GI PHYOGS DANG GZHAN GYI PHYOGS LA NGES PA
ZHES BYA BA LA RANG GI PHYOGS NI RNAM PAR BYANG BA'I CHOS SO,
,GZHAN GYI PHYOGS NI

@175B BDUD DANG NYON MONGS PA'I PHYOGS TE, NGES PA NI DE GNYIS LA
MKHAS SHING DE GNYIS BYE BRAG PHYED PA'O, ,DE LTAR BYE BRAG PHYED
NAS BDUD KYI PHYOGS DANG NYON MONGS PA NI SPONG BAR BYED, RNAM
PAR BYANG BA'I PHYOGS RNAMS NI 'PHEL BAR BYED PA'I PHYIR, BDUD
KYI PHYOGS DANG NYON MONGS PA RNAMS

BSAL BA ZHES BYA BA LA SOGS PA GSUNGS SO, ,BSNYEN BKUR DANG 'JUG
PA'I RGYU MTHUN PA LA SEMS ZHES BYA BA LA, BSNYEN BKUR NI SANGS
RGYAS DANG BYANG CHUB SEMS DPA' LA SOGS PA LA BSNYEN BKUR BYED
PA'O, ,'JUG PAS NI SA DANG BYANG CHUB KYI PHYOGS KYI CHOS RNAMS
SPYOD PA LA

ZHUGS PA STE, BYAMS PA NI RGYUD LTA BU DAG DANG 'DRA BA LAS BYUNG
BA'I 'BRAS BU LA SEMS PAS NI RGYU MTHUN PA LA SEMS PA'O, ,SPYOD
LAM SRUNG BAR BYED CES BYA BA NI BYAMS PAS SPYOD LAM THAMS CAD DU
NYON MONGS PA MI 'BYUNG BAR BSRUNG ZHING SPYOD LAM MI MDZES PA
RNAMS MED PAR BYED CES BYA

BA'I DON TO, ,RGOD PA THAMS CAD LAS 'DAS PA ZHES BYA BA NI DBANG
PO DANG, RNAM PAR SHES PA YUL LA MI 'JUG CING ZHI BAR GNAS ZHES
BYA BA'I THA TSIG GO, ,NGA RGYAL GYI LAS SEL BA ZHES BYA BA NI
BYAMS PAS NGA RGYAL GYI RGYU LAS BYUNG BA'I LAS MGO 'PHANG BSTOD
PA DANG, LAG PA BRKYANG

BA LA SOGS PA KHENGS BA'I MTSAN MA RNAMS MED PAR BYED CES BYA
BA'I THA TSIG GO, ,NGO TSA SHES PA DANG KHREL YOD PAS BYUGS SHING
ZHES BYA BA LA, BDAG LA LTOS NAS SDIG PA MI DGE BA'I CHOS MI BYED
PA NI NGO TSA SHES PA'O, ,GZHAN LA LTOS NAS SDIG PA MI DGE BA'I
CHOS MI BYED PA NI KHREL

YOD PA STE, CHOS DE DAG GNYIS DANG LDAN PA NI BYUGS PA ZHES
BYA'O, ,DRI ZHIM PO NI NGO TSA SHES PA DANG KHREL YOD PA DANG
LDAN PAS KHA NA MA THO BA DANG LDAN PA MI RIGS PA'I CHOS DE LA
MED PA'I PHYIR TE, DE BAS NA DRI NGA BA SBYONG BA ZHES BYA BAR
SBYAR RO, ,LAS BSHAD ZIN TO,, ,,KHYAD

PAR BSTAN PA'I PHYIR, BTZUN PA SHA RA DVA TI'I BU BYAMS PA NI
SEMS CAN THAMS CAD YONGS SU SKYOB PA STE ZHES BYA BA LA SOGS PA
GSUNGS TE, THAMS CAD SKYOB PA ZHES BYA BA'I TSIG 'DI NI BSTAN
PA'O, ,LHAG MA RNAMS NI JI LTAR BYAMS PA SEMS CAN THAMS CAD SKYOB
PAR BYED PA'I BSHAD

@176A *, ,PA'O; ,BDAG GI BDE BA GTONG ZHING ZHES BYA BA NI BYAMS
PA CHEN PO DANG LDAN PA RNAMS RTAG PAR BDAG BDE BA DANG LDAN PAR
MI 'DOD CES BYA BA'I THA TSIG GO, ,SEMS CAN RNAMS LA BDE BA SBYIN
PA'O ZHES BYA BA NI SEMS CAN RNAMS TSE 'DI DANG TSE RABS GZHAN NA

YANG PA DE BA LA 'JOG PAR BYED PA'I PHYIR TE, DE BAS NA BYAMS PA
CHEN POR 'GYUR RO, ,SEMS CAN RNAMS TSE 'DIR BDE BA LA 'JOG PA NI
KHA NA MA THO BA MED PA'I ZANG ZING GI BDE BA THAMS CAD DANG LDAN
PAR BYAS PAS SO, ,SEMS CAN RNAMS TSE RABS GZHAN DU BDE BA LA 'JOG
PA

NI SEMS CAN RNAMS TSE RABS GZHAN DU LHA DANG MI'I BDE 'GRO BYAS
PA'I PHYIR RO, ,NYAN THOS RNAMS KYI BYAMS PA NI BDAG SKYOB PA'O
ZHES BYA BA LA, DE DAG GI BYAMS PA NI BDAG 'KHOR BA LAS THAR BAR
BYED PA TZAM LAS GZHAN MI BYED PA'I PHYIR RO, ,BYANG CHUB SEMS
DPA'

RNAMS KYI BYAMS PA CHEN PO NI SEMS CAN THAMS CAD YONGS SU SKYOB
PA ZHES BYA BA NI BYANG CHUB SEMS DPA' RNAMS KYI BYAMS PAS NI
SEMS CAN THAMS CAD 'KHOR BA'I SDUG BSNGAL DANG NGAN SONG GI SDUG
BSNGAL LAS 'BYIN PAR BYED PA'I PHYIR RO, ,BTZUN PA SHA RA DVA
TI'I BU BYAMS

PA NI CHU BO LAS SGROL BA'O ZHES BYA BA LA, BYANG CHUB SEMS DPA'
RNAMS KYI BYAMS PA NI ZHES BYA BAR SBYAR TE, BYANG CHUB SEMS DPA'
RNAMS KYI BYAMS PA NI SEMS CAN THAMS CAD CHU BO BZHI LAS BSGRAL
NAS MYA NGAN LAS 'DAS PA'I GNAS SU 'JOG PAR BYED PA'O ZHES BYA
BA'I THA TSIG GO,,

KHYAD PAR BSHAD ZIN TO,, ,,RAB TU DBYE BA BSTAN PA'I PHYIR, 'DI
LTAR BTZUN PA SHA RA DVA TI'I BU ZHES BYA BA LA SOGS PA GSUNGS
TE, BYANG CHUB SEMS DPA'I BYAMS PA PHYE NA RNAM PA GSUM DU 'GYUR
RO, ,BYANG CHUB SEMS DPA'I BYAMS PA GANG GIS DMIGS PA'I YUL

GANG LA DMIGS PA BSTAN PA'I PHYIR DE LA SEMS CAN LA DMIGS PA'I
BYAMS PA NI, SEMS DANG PO BSKYED PA'I BYANG CHUB SEMS DPA' RNAMS
KYI ZHES BYA BA LA SOGS PA GSUNGS TE, SEMS DANG PO BSKYED PA'I
BYANG CHUB SEMS DPA' NI DANG PO SO SO'I SKYE BO'I DUS NA BLA NA
MED PA'I BYANG

@176B CHUB TU SEMS BSKYED PA YAN CHAD MOS PAS SPYOD PA'I SA LA
GNAS PA RNAMS SO, ,DE'I TSE NA SEMS CAN THAMS CAD BLA NA MED PA'I
BYANG CHUB TU 'GOD PAR BYA'O ZHES SEMS CAN GYI DNGOS PO YOD PAR
LTA BA'I PHYIR SEMS CAN LA DMIGS PA ZHES BYA'O, ,CHOS LA DMIGS
PA'I BYAMS

PA NI SPYOD PA LA ZHUGS PA'I BYANG CHUB SEMS DPA' RNAMS KYI ZHES
BYA BA LA, SA DANG PO YAN CHAD SA BDUN PA MAN CHAD NI SPYOD PA LA
ZHUGS PA'I BYANG CHUB SEMS DPA' RNAMS ZHES BYA STE, DE'I TSES
DANG PHA ROL TU PHYIN PA DANG BYANG CHUB KYI PHYOGS LA SOGS PA'I
CHOS THAMS CAD SBYONG ZHING SPYOD

PAS SPYOD PA LA ZHUGS PA ZHES BYA'O, ,DE DAG GI BYAMS PA NI BYANG
CHUB KYI PHYOGS KYI CHOS DE DAG LA DMIGS PA'I PHYIR CHOS LA DMIGS
PA'O, ,DMIGS PA MED PA'I BYAMS PA NI MI SKYE BA'I CHOS LA BZOD PA
THOB PA'I BYANG CHUB SEMS DPA' RNAMS KYI STE ZHES BYA BA LA, MI
SKYE BA'I CHOS

LA BZOD PA NI SA BRGYAD PA YAN CHAD LA BYA STE, DE DAG GI MTSAN
MA MED PA LA LHUN GYIS GRUB PAR 'JUG PAS DE DAG GI BYAMS PA NI
GONG DU SMOS PA'I SEMS CAN DANG CHOS GNYI GA YANG DON DAM PAR MA
BYUNG MA SKYES PAR RTOGS PAS DE DAG LA MI DMIGS PA'I PHYIR DMIGS
PA MED PA'O, ,

GAL TE DE LTAR GNYI GAR MI DMIGS NA JI LTAR BYAMS PAR 'GYUR ZHE
NA, DON DAM PAR DE LTAR MI DMIGS KYANG KUN RDZOB TU SEMS CAN LAM
DMIGS PAR 'DRA BAR SNANG BAS BYAMS PA ZHES BTAGS PA LA NYES PA
MED DO, ,BYAMS PA MI ZAD PA BSHAD ZIN TO,, ,,SDUG BSNGAL

GYIS GDUNGS PA'I BYANG CHUB SEMS DPA'I DBANG DU BYAS NAS, BTZUN
PA SHA RA DVA TI'I BU GZHAN YANG ZHES BYA BA LA SOGS PA GSUNGS
TE, DE YANG RNAM PA BZHIR RIG PAR BYA'O, ,BZHI GANG ZHE NA, SANGS
RGYAS KYI CHOS THAMS CAD KYI MCHOG TU GYUR BA DANG, NGES PA'I
TSIG DANG, RGYU

DANG, RANG BZHIN DANG, LAS SO, ,DE LA BTZUN PA SHA RA DVA TI'I BU
ZHES BYA BA NAS BRTZAMS TE, SEMS CAN THAMS CAD LA SNYING THAG PA
NAS SDUG PAR 'DZIN PA YIN NO ZHES BYA BA YAN CHAD KYIS CHOS THAMS
CAD KYI MCHOG TU GYUR BA BSTAN TO, ,BTZUN PA SHA RA DVA TI'I BU
SNYING RJE CHEN

@177A *, ,PO ZHES BYA BA NI ZHES BYA BA NAS BRTZAMS TE, GZHAN GYI
SKABS MI RNYED BAS NA SNYING RJE CHEN PO ZHES BYA BA YAN CHAD
KYIS NGES PA'I TSIG BSTAN TO, ,G-YO MED PA LAS BYUNG BAS NA ZHES
BYA BA NAS BRTZAMS TE, TSUL KHRIMS 'CHAL BA'I SEMS CAN RNAMS LA

BLTA'O ZHES BYA BA YAN CHAD KYIS RGYU DANG RANG BZHIN BSTAN TO,
BTZUN PA SHA RA DVA TI'I BU DE LTAR ZHES BYA BA NAS BRTZAMS TE,
SO SOR NYE BAR GNAS PA LAS BYUNG BAS NA DE'I PHYIR SNYING RJE
CHEN PO ZHES BYA BA YAN CHAD KYIS LAS BSTAN TO, ,BYAMS PA DANG
SNYING RJE GNYIS LA THA DAD PAR BYA BA CI YOD CE

NA; BYAMS PA NI SEMS CAN BDE BA LA BKOD PA'O, ,SNYING RJE NI SEMS
CAN GYI SDUG BSNGAL SEL BA STE, DE BAS NA MDO LAS KYANG, BYANG
CHUB SEMS DPA' SNYING RJE DANG LDAN PA NI GZHAN SDUG BSNGAL BAS
SDUG BSNGAL BA'O ZHES GSUNGS SO, ,DE CI'I PHYIR ZHE NA ZHES BYA
BA NI MI ZAD PA

YIN PA'I RGYU 'DRI BA'I TSIG STE, BYANG CHUB SEMS DPA'I SNYING
RJE CI'I PHYIR MI ZAD PA YIN ZHE NA ZHES BYA BA'I DON TO, ,LAN DU
SNGON DU 'GRO BA'I PHYIR RO ZHES BYA BA GSUNGS TE, SANGS RGYAS
KYI CHOS BYED DO COG THAMS CAD BYANG CHUB SEMS DPA' DE DAG GI DON
SGRUB PA'I PHYIR MA YIN GYI,

MTHA' YAS PA'I SEMS CAN RNAMS 'KHOR BA'I DGON PA NA 'KHYAMS PA
RNAMS LA THUGS BRTZE STE, DE DAG BSGRAL BA'I PHYIR SANGS RGYAS SU
BSGRUBS PAS DE DAG GI RGYU SNYING RJE CHEN PO YIN PA'I PHYIR
SNGON DU 'GRO BA ZHES BYA STE, DE BAS NA 'BRAS BU MI ZAD PAS RGYU
YANG MI ZAD PA'O, ,

GNYIS SU NA BYANG CHUB SEMS DPA'I YON TAN NO, ,TSOGS KYI NANG NA
SNYING RJE GTZO BO YIN PAS THOG MAR 'GRO BA'O ZHES BYA STE, SROG
GI DBANG PO LA SOGS PA'I DPES BSTAN PA LTA BU'O, ,CHOS THAMS CAD
KYI MCHOG TU GYUR PA BSHAD ZIN TO,, ,,NGES PA'I TSIG BSTAN

PA'I PHYIR, BTZUN PA SHA RA DVA TI'I BU SNYING RJE CHEN PO ZHES
BYA BA NI ZHES BYA BA LA SOGS PA GSUNGS SO, ,BDAG NYID KYIS BYA
BAS NA DE'I PHYIR SNYING RJE CHEN PO ZHES BYA'O ZHES BYA BA LA,
SNYING RJE DE'I TSIG GI DON NI BYA BA ZHES BYA BA'I SGRAR 'GRO
BAS DGE BA'I RTZA BA THAMS CAD BDAG NYID KYI BYA BA YIN

@177B PAS NGES PA'I TSIG TU NA DE'I PHYIR SNYING RJE ZHES BYA'O,
,RANG GI BYA BAS NA ZHES BYA BA NI BDAG DANG GZHAN GYI DON KYANG
RANG NYID KYI BYA BAS NA DE'I PHYIR SNYING RJE CHEN PO ZHES
BYA'O, ,GZHAN GYI SKABS MI RNYED PAS NA ZHES BYA BA NI DGE BA
DANG LAS SU BYA BA THAMS CAD GZHAN GYIS BYA ZHING GZHAN LA

BCOL TE BYED DU GZHUG PA MED PAS GZHAN GYI SKABS MI RNYED PA ZHES
BYA STE, DE BAS NA SNYING RJE CHEN PO'O, ,NGES PA'I TSIG BSHAD
ZIN TO,, ,,RGYU DANG RANG BZHIN BSTAN PA'I PHYIR, G-YO BA MED PA
LAS BYUNG BAS NA ZHES BYA BA LA SOGS PA GSUNGS SO, ,TSIG SNGA MA
SNGA MA NI

RGYU'O; ,PHYI MA PHYI MA NI RANG BZHIN NO, ,DE LA SEMS CAN RNAMS
LA BRID CING SLU BAR SEMS PA'AM, BYA BA THAMS CAD LA SNYING THAG
PA NAS BYED PA MA YIN GYI NGAN DON TZAM GSOG SNYING PO MED PAR
BYED PA NI G-YO STE, DE LTA BU MED PA'I RGYU LAS SNYING RJE CHEN
PO BYUNG BAS NA SNYING RJE CHEN

PO NI BSAM PA THAG PA NAS BYA BA STE, SNYING RJE DANG LDAN PA LA
SEMS CAN BRID CING SLU BA MED LA, BYA BA THAMS CAD SNYING POR
GYUR PA SHA STAG BYED PA'I PHYIR RO, ,RGYU MED PA LAS BYUNG BAS
NA ZHES BYA BA LA, RGYU NI TSIG TU SMRAS KYANG DON DU MI SGRUB PA
STE, DE LTA BU MED PA'I

SEMS LAS BYUNG BAS NA, SNYING RJE CHEN PO NI SBYOR BA BYA BA STE,
THAMS CAD SGRUB PAR BYED PA ZHES BYA BA'I DON TO, ,PHYIR MI LDOG
PA LAS BYUNG GSAN ZHES BYA BA LA, BLA NA MED PA'I BYANG CHUB
SGRUB PA DANG, SEMS CAN GYI DON BYA BA LA SLAR NUR BA MED PA'I
SEMS KYI RGYU LAS BYUNG

BAS NA; SNYING RJE CHEN PO NI LHAG PA'I BSAM PAS BYA BA STE, LHAG
PA'I BSAM PA DANG LDAN PA RNAMS KYIS BYA BA YIN NO ZHES BYA BA'I
THA TSIG GO, ,MA BCOS PA LAS BYUNG BAS NA ZHES BYA BA NI LUS DANG
NGAG DANG YID KYI RANG BZHIN GZHAN DU GNAS LA GZHAN DU BSTAN PA
NI BCOS PA

STE; DE LTA BU MED PAR RANG BZHIN JI LTAR GNAS PA DE BZHIN DU
STON PA'I RGYU LAS BYUNG BAS NA SNYING RJE CHEN PO'I RANG BZHIN
GYIS RIG PA STE BDAG GIS RANG BZHIN JI LTA BA NYID LAS GZHAN DU
STON PAR MI BYED CES BYA BA'I DON TO, ,LAM DRANG PO LAS BYUNG BAS
NA ZHES BYA BA NI RTAG PA DANG CHAD

@178A *, ,PAR LTA BA DANG, YOD PA DANG MED PAR LTA BA'I LAM NGAN
PA'I DE MA THAMS CAD SPANGS PA MYA NGAN LAS 'DAS PAR 'GRO BAR
BYED PA, 'PHAGS PA'I LAM YAN LAG BRGYAD PA'I RGYU LAS BYUNG BAS
NA SNYING RJE CHEN PO'I RANG BZHIN GYIS YONGS SU DAG PA STE, LAM
NGAN PA'I SKYON DANG

MA 'DRES ZHES BYA BA'I THA TSIG GO, ,GSAL BA LAS BYUNG BAS NA
ZHES BYA BA LA, SMRAS PA'I DON RLUNG BSKUR TE GSAL BAR MI STON PA
NI GYA GYUR ZHES BYA STE, DE LTA BU MED PA'I MTSAN NYID GSAL BA'I
RGYU LAS 'BYUNG BAS NA SNYING RJE CHEN PO NI SEMS GYA GYU MED
PA'O, ,SEMS CAN THAMS CAD LA

'DUD PA LAS BYUNG BA ZHES BYA BA NI SNYING RJE CAN DE 'PHAGS PA
DANG 'PHAGS PA MA YIN PA'I SEMS CAN DANG, SEMS CAN BTZUN PA DANG,
MI BTZUN PA THAMS CAD LA RTAG TU PHYAG 'TSAL BAR BYED PAS SNYING
RJE CHEN PO NI NGA RGYAL MED PA'O, ,SEMS CAN TSAD MED PA'I PHYIR
ZHES BYA BA NI

SEMS CAN GYI KHAMS NI TSAD MED DE, 'DI TZAM ZHES GCAD PAR MI NUS
SO, ,DE LTAR SEMS CAN TSAD MED PA LA SNYING RJE CHEN POS DMIGS
NAS BLA NA MED PA'I BYANG CHUB KYI 'BRAS BU THOB PAS NA, SNYING
RJE CHEN PO NI TSAD MED PA LAS BYUNG BA'O, ,DE BZHIN GSHEGS PA'I
SKU

'THOB PA LAS BYUNG BAS ZHES BYA BA NI BDAG GI LUS LAS DANG NYON
MONGS PAS BSKYED PA 'DI LA MA CHAGS PAR DE BZHIN GSHEGS PA'I SKU
GSUM THOB PAR BYA'O ZHES DMIGS PA'I RGYU LAS BYUNG BAS NA SNYING
RJE CHEN PO NI BDAG GI LUS LA MI LTA BA STE, DON CHEN PO'I PHYIR
BDAG GI LUS LA

GCES PAR MI 'DZIN PA'O, ,SDIG PA THAMS CAD MI BYA BA LAS BYUNG
BAS NA ZHES BYA BA NI BDAG GI DON DU SROG GI PHYIR YANG SROG GCOD
PA DANG, MA BYIN PAR LEN PA LA SOGS PA'I SDIG PA THAMS CAD MI
BYA'O ZHES DMIGS PA'I RGYU LAS BYUNG BA NI SNYING RJE CHEN PO NI
SROG LA YID MI RTON PA STE, SROG

GI PHYIR SDIG PA MI BYED PA'O, ,BYANG CHUB KYI SEMS LAS BYUNG BAS
NA ZHES BYA BA NI SEMS CAN THAMS CAD MI DGE BA'I GNAS NAS SPYOD
DE, DGE BA'I GNAS SU BKOD NAS BLA NA MED PA'I BYANG CHUB TU
BSGRAL LO ZHES SEMS BSKYED PA'I BYANG CHUB KYIS SEMS KYI RGYU LAS
BYUNG BAS NA SNYING RJE CHEN PO NI PHA

@178B ROL SRUNG BA STE, SEMS CAN THAMS CAD MI DGE BA'I GNAS SU MI
GTONG BAR BYED PA'O, ,RANG GI SEMS YONGS SU DAG PA LAS BYUNG BAS
NA ZHES BYA BA LA, GZHAN GYI SROG LA MI GNOD PA DANG, LONGS SPYOD
LA SOGS PA LA MI GNOD PA'I SEMS NI SEMS YONGS SU DAG PA'O, ,DE
LTAR YONGS

SU DAG PA'I SEMS KYI RGYU LAS BYUNG BAS NA, SNYING RJE CHEN PO NI
SEMS CAN SRUNG BA STE, SEMS CAN GYI SROG DANG, LONGS SPYOD GANG
LA YANG GNOD PAR MI BYED PA'O, ,SEMS CAN THAMS CAD KYI SDUG
BSNGAL SEL BA LAS BYUNG BAS NA ZHES BYA BA LA, SEMS CAN THAMS CAD
KYI SDUG BSNGAL

NI MDOR NA GSUM STE, LONGS SPYOD KYIS PHONGS PA'I SDUG BSNGAL
DANG, BDE 'GROR SKYES NAS YANG NA BA DANG TSA BA'I SDUG BSNGAL
DANG, NGAN SONG DU SKYES PA'I SDUG BSNGAL DANG, THAR PA 'DOD PAS
KYANG DE'I LAM STON PA MED PA'I SDUG BSNGAL LO, ,SDUG BSNGAL DE
GSUM BSAL

BAR BYA'O ZHES DMIGS PA'I RGYU LAS BYUNG BAS NA SNYING RJE CHEN
PO NI DBUL PO LA SOGS PA LA LTA BA STE, LONGS SPYOD KYIS PHONGS
PA'I SDUG BSNGAL BSAL BAR BYA'O SNYAM PA'I DMIGS PA'I RGYU LAS
BYUNG BAS NA, DBUL PO LA LTA BA'O, ,BDE 'GROR SKYES NAS YANG NA
BA DANG TSA BA'I SDUG BSNGAL

DANG; NGAN SONG DU SKYES PA'I SDUG BSNGAL BSAL BAR BYA'O SNYAM
PA'I DMIGS PA'I RGYU LAS BYUNG BAS SDUG BSNGAL BA LA LTA BA'O,
,THAR PA 'DOD KYANG DE'I LAM STON PA MED PA'I SDUG BSNGAL BSAL
BAR BYA'O SNYAM PA'I DMIGS PA'I RGYU LAS BYUNG BAS NA MGON MED PA
LA LTA BA'O, ,BLO

MI 'GYUR BA LAS BYUNG BAS NA ZHES BYA BA NI JI LTAR KHAS BLANGS
SHING DAM BCAS PA LAS 'GYUR BA MED BA'I SEMS LAS BYUNG BAS NA
SNYING RJE CHEN PO NI DAM BCAS PA BRTAN PA STE, DAM BCAS PA LAS
GZHAN DU MI 'GYUR BA'O, ,BDAG DANG SANGS RGYAS DANG ZHES BYA BA
LA SOGS PA LA,

BDAG NI DGE BA BYED PA'I GANG ZAG GAM, TSUL KHRIMS BLANGS PA'I
GANG ZAG GO, ,SANGS RGYAS NI STON PA DE BZHIN GSHEGS PA'O, ,LHA
NI TSUL KHRIMS LEN PA'I TSE NA DBANG DANG, SRUNG MAR GYUR BA'I
LHA RNAMS SO, ,TSUL KHRIMS NYAMS PAR BYAS SAM SDIG PA BYAS PA NI
DE GSUM CHAR

@179A *, ,BSLUS PA YIN TE, SNYING RJE NI TSUL KHRIMS RNAM PAR DAG
PA BDAG DANG SANGS RGYAS DANG, LHA GSUM MI BSLU BA'I RGYU LAS
BYUNG BAS NA BDEN PA LA LTA STE BDEN PAR BYED PA'O, ,LEGS PAR
BYAS PA'I LAS LAS BYUNG BA ZHES BYA BA NI LUS KYIS SROG MI GCOD,

MA BYIN PAR MI LEN, 'DOD PAS LOG PAR MI G-YEM PA LA SOGS PA DGE
BA BCU'I LAS LAS BYUNG BAS NA, SNYING RJE CHEN PO NI SPYOD PA DAG
PA STE, LUS DANG NGAG DANG YID KYI SPYOD PA LA SKYON MED PA'O,
,PHA ROL BDE PA RAB TU SBYIN PA LAS BYUNG BA ZHES BYA BA NI BDAG
GI BDE BA DANG

LONGS SPYOD THAMS CAD KYANG SEMS CAN GZHAN LA GTONG BA'I SBYIN
PA'I PHA ROL TU PHYIN PA'I RGYU LAS BYUNG BAS NA SNYING RJE CHEN
PO NI BDAG GI BDE BA GTONG BA STE, BDAG BDE BA LA GNAS PAR MI
BYED PA'O, ,SRED PA MED PA LAS BYUNG BAS NA ZHES BYA BA NI SEMS
CAN GZHAN LA MI BDE BAR GYUR PA

GZHAN GYI LUS DANG LONGS SPYOD LA CHAGS PA MED PA'I TSUL KHRIMS
KYI RGYU LAS BYUNG BAS NA SNYING RJE CHEN PO NI GZHAN GYI BDE BA
BSKYED PA STE, GZHAN GYI LUS DANG LONGS SPYOD 'PHROG PA LA SOGS
PA'I MI BDE BA SKYED PAR MI BYED PA'O, ,BRTZON 'GRUS BRTAN PA
RTZOM PA LAS BYUNG BAS NA ZHES BYA

BA NI SEMS CAN THAMS CAD BLA NA MED PA'I BYANG CHUB TU BSGRAL
BA'I BRTZON 'GRUS LDOG PA MED PA BRTZAMS PA'I RGYU LAS BYUNG BAS
NA, SNYING RJE CHEN PO NI SEMS CAN THAMS CAD KYI KHUR KHYER BA
STE, SEMS CAN THAMS CAD SDUG BSNGAL LAS BSGRAL BA'I PHYIR 'KHOR
BA'I SDUG BSNGAL

GYI KHUR LEN PA'O, ,SEMS CAN MTHU CHUNG BA'I NYES PA DANG DU LEN
PA LAS BYUNG BAS NA ZHES BYA BA NI GDOL BA DANG, RIGS NGAN PA LA
SOGS PA SEMS CAN KHO RE CHUNG BA RNAMS KYIS GNOD PA BYAS PA'I
NYES PA THAMS CAD BZOD PA'I PHA ROL TU PHYIN PA'I RGYU LAS BYUNG
BAS NA, SNYING RJE

CHEN PO NI BLA MA'I BZOD PA YANG DAG PAR BLANGS PA STE, SANGS
RGYAS DANG BYANG CHUB SEMS DPA' LA SOGS PA SKYES BU DAM PA RNAMS
KYI BZOD PA YANG DAG PAR BLANGS PA ZHES BYA BA'I THA TSIG GO,
,SEMS CAN NA BA RNAMS LA RIM GRO BYED PA LAS BYUNG BAS NA ZHES
BYA BA NI

@179B SEMS CAN 'BYUNG BA CHEN PO BZHI'I KHAMS MI MNYAM PAR GYUR
NAS, NAD DU GYUR BA RNAMS LA SMAN DANG YO BYAD KYIS RIM GRO BYED
PA'I RGYU LAS BYUNG BAS NA, SNYING RJE CHEN PO NI CHAGS PA DANG
SMAD PA SEL BA STE NAD PA LA SOGS PA LA GROGS MA BYAS PA'I KHA NA
MA THO BA'I SKYON GYIS MA

GOS SHING GZHAN GYIS DPYAS GDAGS PAS SMAD PA MED PA'O, ,SEMS CAN
DMAN PA RNAMS YONGS SU SMIN PAR BYA BA LAS BYUNG BAS NA ZHES BYA
BA NI SNYING RJE CHEN PO DES THEG PA CHEN PO LA SEMS CAN RNAMS
SMIN PAR BYED PA YANG MA ZAD KYI, THEG PA CHUNG DU LA MOS PA'I
SEMS CAN

YONGS SU SMIN PAR BYED PA'I SHES RAB KYI PHA ROL TU PHYIN PA'I
RGYU LAS BYUNG BAS NA, SNYING RJE CHEN PO NI CHOS KYI DBANG PHYUG
THOB PA STE, THEG PA GSUM CHAR LA YANG CI RIGS PAR DBANG SGYUR
BA'O, ,PHA ROL GYI YON TAN BRJOD PA LAS BYUNG BAS NA ZHES BYA BA
LA, BDAG GI YON TAN LA

NI NGO MTSAR DU MI 'DZIN GYI, SEMS CAN GZHAN GYI YON TAN LA NGO
MTSAR DU 'DZIN PAS RGYUN DU GZHAN GYI YON TAN LA BSNGAGS PAR BYED
PA'I RGYU LAS BYUNG BAS NA, SNYING RJE CHEN PO NI RANG GI YON TAN
MI SPYOMS PA STE, BDAG GI YON TAN GZHAN LA MI SGROGS PA'O, ,ZAG
PA MED PA'I

BDE BA 'DOD PA LAS BYUNG BAS NA ZHES BYA BA NI NYON MONGS PA
THAMS CAD SPANGS PA'I MTSAN NYID 'JIG RTEN LAS 'DAS PA'I BDE BA
THOB PAR BYA BA'I PHYIR DKA' BAR SPYAD PA'I SDUG BSNGAL SNA TSOGS
KYANG BZOD PA'I RGYU LAS BYUNG BAS NA SNYING RJE CHEN PO NI DKA'
BAR SPYOD PA'I SDUG BSNGAL THAMS CAD

LA JI MI SNYAM PA'O, ,LAS LEGS PAR BYAS TE MI 'GYOD PA LAS BYUNG
BAS NA ZHES BYA BA NI LAS DGE BA BYAS PA STE BU DANG, CHUNG MA
DANG, NOR LA SOGS PA LA CHAGS PA'I RGYU LAS SDIG PA BYAS PA'I
'GYOD PA MED PA LAS BYUNG BAS NA SNYING RJE CHEN PO NI SDUG CING
PHONGS PA'I DNGOS PO

YONGS SU GTONG BA STE, PHONGS PA NI NOR DANG 'BRU RNAMS SO, ,SDUG
PA'I DNGOS PO NI BU DANG CHUNG MA LA SOGS PA'O, ,TSUL KHRIMS
'CHAL BA'I SEMS CAN RNAMS ZHES BYA BA LA SOGS PA NI SEMS CAN TSUL
KHRIMS NYAMS PA RNAMS TSE 'DIR YANG DGE BA'I CHOS LA MI GTONG
ZHING TSE RABS

@180A *, ,GZHAN DU YANG NGAN SONG DU MI SKYE BAR SRUNG BAR BYED
PA'I RGYU LAS BYUNG BAS NA SNYING RJE CHEN PO NI TSUL KHRIMS LEGS
PAR BSRUNG BAS PHYUNG BA STE, SEMS CAN GYI DON BYA BA'I TSUL
KHRIMS MA NYAMS PAR RGYUS BSKYED PA'O, ,RDO RJE'I LUS 'THOB PA
LAS BYUNG BAS NA

ZHES BYA BA LA, DE BZHIN GSHEGS PA'I SKU PHYI'I GNOD PA RLUNG
DANG TSA BA LA SOGS PA DANG MTSON CHA LA SOGS PAS KYANG MI TSUGS
PA DANG, NANG GI GNOD PA 'DOD CHAGS DANG ZHE SDANG LA SOGS PA
DANG, NA BA DANG TSA BA LA SOGS PAS MI TSUGS PAR BYED PA'I SKU DE
'THOB PAR BYA

BA'I PHYIR BDAG GI LUS NYE BAR LEN PA'I PHUNG PO RNAG CAN 'DI LA
GNOD PA BYAS PA THAMS CAD BZOD PA'I RGYU LAS BYUNG BAS NA SNYING
RJE CHEN PO NI LUS LA GNOD PA BYAS PA DANG DU LEN PA STE, PHYI
DANG NANG GI GNOD PA THAMS CAD NYAMS SU LEN PA'O, ,LUS DANG SROG
LA MI LTA BA LAS

BYUNG BAS NA ZHES BYA BA NI BDAG GI LUS DANG SROG LA YANG PHANGS
PAR MI 'DZIN PAR BSDU BA'I DNGOS PO BZHIS SEMS CAN BSDUS NAS
YONGS SU SMIN PAR BYED PA'I RGYU LAS BYUNG BAS NA SNYING RJE CHEN
PO NI SEMS CAN THAMS CAD YONGS SU SMIN PAR BYED PA'O, ,DE LA LUS
NI NYE BAR

LEN PA'I PHUNG PO LNGA'O, ,SROG NI TSE STE SROG GI DBANG PO'O,
,YAN LAG DANG NYING LAG YONGS SU GTONG BA LAS BYUNG BAS NA ZHES
BYA BA LA, YAN LAG NI MGO DANG RKANG LAG LA SOGS PA'O, ,NYING LAG
NI KHA DANG MIG DANG MTHE BO DANG MDZUB MO LA SOGS PA'O, ,YAN LAG
DANG

NYING LAG LA PHANGS PAR MI 'DZIN PAR SEMS CAN GZHAN LA GTONG BA'I
RGYU LAS BYUNG BAS NA SNYING RJE CHEN PO NI MI LTA BA STE, YAN
LAG DANG NYING LAG LA GCES PAR MI BYED PA'O, ,RANG GI DGE BA'I
RTZA BA MI 'DOD PA LAS BYUNG BAS NA ZHES BYA BA NI BDAG GIS DGE
BA'I RTZA BA CI BSAGS

PA THAMS CAD KYANG SEMS CAN GYI DON DU YONGS SU BSNGO STE, BDAG
GI DON DU DGE BA'I RTZA BA SOGS PAR MI BYED PA'I RGYU LAS BYUNG
BAS NA SNYING RJE CHEN PO NI SEMS CAN PHA ROL PO'I DGE BA'I RTZA
BA BSKYED PA'O, ,PHYIR YANG 'DOD PA'I KHAMS SU DMIGS PA LAS BYUNG
BA ZHES BYA BA NI GZUGS KYI

@180B KHAMS KYI BSAM GTAN GYI BDE BA YANG BOR NAS SEMS CAN GYI
DON DU 'DOD PA'I KHAMS SU SKYE BA'I RGYU LAS BYUNG BAS NA SNYING
RJE CHEN PO NI BSAM GTAN GYI RO MI MYONG BA STE, BSAM GTAM GYI RO
LA MA CHAGS PA'O, ,CHAGS PA MED PA'I YE SHES SNANG BA LAS BYUNG
BAS NA ZHES BYA BA LA,

NYON MONGS PA DANG SHES BYA'I SGRIB PA SPANGS PA'I YE SHES GNYIS
SU MED PA DES SHES BYA THAMS CAD LA SHES PAS KHYAB PAR BYED PAS
NA CHAGS PA MED PA'I YE SHES SNANG BA'O, ,YE SHES DE'I RGYU LAS
BYUNG BAS NA SNYING RJE CHEN PO NI KUN NAS SNANG BA STE, SHES BYA
KUN LA DMIGS PA'O, ,

DGE BA'I RTZA BA DANG TSOGS KUN LA MI SMOD PA LAS BYUNG BAS NA
ZHES BYA BA LA, DGE BA'I RTZA BA NI 'JIG RTEN PA'I DGE BA ZAG PA
DANG BCAS PA RNAMS SO, ,TSOGS NI 'KHOR GSUM YONGS SU DAG PA'I
TSUL SBYIN PA LA SOGS PA'I TSOGS RNAMS LA BYA STE, BSOD NAMS DANG
YE SHES

KYI TSOGS SU 'GYUR BA'O, ,TSOGS DE RNAMS LA MI SMOD PA'I RGYU LAS
BYUNG BAS NA, SNYING RJE CHEN PO NI SHES RAB LA MI LTOS PA STE,
SHES RAB LA MI RTEN PA'O, ,SEMS CAN THAMS CAD KYI BSAM PA RDZOGS
PAR BYA BA LAS BYUNG BAS NA ZHES BYA BA NI 'DI LTAR DPAG BSAM GYI
SHING

DANG YID BZHIN GYI NOR BUS SEMS CAN RNAMS KYI BSAM PA RDZOGS PAR
BYED PA DE BZHIN DU BDAG GIS KYANG SEMS CAN THAMS CAD KYI BSAM PA
RDZOGS PAR BYA'O ZHES DMIGS PA'I RGYU LAS BYUNG BAS NA SNYING RJE
CHEN PO NI KUN DU BKYE BA STE, SEMS CAN THAMS CAD LA KHYAB PAR

DMIGS PA'O, ,SNGON GYI SMON LAM MI GTONG BA LAS BYUNG BAS NA ZHES
BYA BA NI DANG PO NYID DU BYANG CHUB TU SEMS BSKYED PA'I TSE SEMS
CAN THAMS CAD 'KHOR BA'I 'BROG DGON PA LAS BSGRAL NAS MYA NGAN
LAS 'DAS PA'I GRONG KHYER DU DGOD PAR BYA'O ZHES SMON LAM BTAB
PA'I SMON

LAM MNGON PAR BYANG CHUB KYANG MI 'DOR BAR BYED PA'I RGYU LAS
BYUNG BAS NA SNYING RJE CHEN PO NI SEMS CAN THAMS CAD RAB TU THAR
BAR BYED PA STE, SEMS CAN THAMS CAD MYA NGAN LAS 'DAS PA LA 'JOG
PAR BYED PA'O, ,'DUS BYAS LA SEMS CAN YONGS SU SMIN PAR BYA BA
LAS BYUNG

@181A *, ,BAS NA ZHES BYA BA LA 'DUS BYAS NI SBYIN PA DANG, TSUL
KHRIMS DANG, BZOD PA DANG, BRTZON 'GRUS LA SOGS PA MI GNAS PA'I
MYA NGAN LAS 'DAS PA'I RGYUR 'GYUR BA'I CHOS RNAMS LA BYA STE,
GNAS DE DAG TU SEMS CAN YONGS SU SMIN PAR BYA BAR DMIGS

PAR BYA BA'I RGYU LAS BYUNG BAS NA SNYING RJE CHEN PO NI 'DUS MA
BYAS LA MI REG PA STE ZHI BA PHYOGS GCIG PA'I MYA NGAN LAS 'DAS
PA NI MI LEN PA'O, ,SANGS RGYAS KYI TSUL KHRIMS LA SEMS CAN RNAMS
RAB TU 'GOD PA LAS BYUNG BAS NA ZHES BYA BA NI, SANGS RGYAS KYI
TSUL KHRIMS NI SDIG

PA THAMS CAD BYED PA LAS LOG PA'I RANG BZHIN SEMS CAN THAMS CAD
LA PHAN 'DOGS PAR BYED PA, DNGOS PO GANG LA YANG MI CHAGS MI GNAS
PA STE, TSUL KHRIMS DE LA SEMS CAN RNAMS 'GOD CING, TSUL KHRIMS
DE SEMS CAN RNAMS KYIS THOB PAR BYA'O ZHES DMIGS PA'I

RGYU LAS BYUNG BAS NA SNYING RJE CHEN PO NI TSUL KHRIMS 'CHAL
BA'I SEMS CAN RNAMS LA LTA BA STE, SEMS CAN 'CHAL BA'I TSUL
KHRIMS CAN RNAMS SRUNG BAR BYED PA'O, ,RGYU DANG RANG BZHIN BSHAD
ZIN TO,, ,,LAS BSTAN PA'I PHYIR, BTZUN PA SHA RA DVA TI'I BU DE
LTAR BYANG CHUB

SEMS DPA'I NGES PAR 'BYUNG BA GANG CI YANG RUNG STE ZHES BYA BA
LA SOGS PA GSUNGS TE, BYANG CHUB SEMS DPA' RNAMS KYI NYON MONGS
PA'AM, KHAMS GSUM LAS NGES PAR 'BYUNG BA'I TSOGS GANG YANG RUNG
STE, DE DAG THAMS CAD SNYING RJE CHEN PO LAS SKYE'O, ,DE LTAR
SNYING

RJES SKYED PAR BYED PAS NA, 'DI LTAR BYA BA BYED PA'I PHYIR
SNYING RJE CHEN PO ZHES BYA'O, ,GANG BYED CE NA, 'DI LTAR SBYIN
PAR BYED CES BYA BA LA SOGS PA GSUNGS TE, GZHAN NI GO SLA BAS MA
BSHAD DO, ,GDON MI ZA BAR BYED CES BYA BA NI PHYIN CI MA LOG
PA'AM, CHUD MI ZA BAR BYED CES

BYA BA'I DON TO, ,SEMS CAN THAMS CAD KYI BYA BA JI SNYED YOD CES
SO SOR NYE BAR GNAS ZHES BYA BA NI SEMS CAN THAMS CAD KYI LAS SU
BYA BA DANG, PHAN PA DANG BDE BAR BYA BA CI YOD CES RTAG TU RTOG
PAR BYED PA GNAS ZHES BYA BA'I DON TO, ,SNYING RJE MI ZAD PA
BSHAD ZIN TO,, ,,

@181B BDE BA LA RJES SU YI RANG BA BSTAN PA'I PHYIR, BTZUN PA SHA
RA DVA RI'I BU GZHAN YANG BYANG CHUB SEMS DPA' RNAMS KYI DGA' BA
CHEN PO YANG MI ZAD PA STE ZHES BYA BA LA SOGS PA GSUNGS TE, DGA'
BA MI ZAD PA YANG DMIGS PA'I YUL CHOS DANG, SEMS CAN MI ZAD PAS
DE LA

DMIGS PAR BYED PA'I DGA' BA YANG MI ZAD PA STE, BYAMS PA DANG
SNYING RJE MI ZAD PA BZHIN NO, ,CHEN PO NI DE DAG GI DGA' BA NYAN
THOS DANG RANG SANGS RGYAS LA SOGS PA LAS KYANG KHYAD ZHUGS PA'I
PHYIR RO, ,DGA' BA CHEN PO GANG YIN PA DANG, JI LTAR MI ZAD PA
BSTAN PA'I PHYIR, DE

LA DGA' BA CHEN PO GANG ZHE NA, SANGS RGYAS KYI CHOS RNAMS DRAN
PA DANG RJES SU DRAN PA ZHES BYA BA LA SOGS PA GSUNGS TE, SANGS
RGYAS KYI CHOS NI LUNG GI CHOS GSUNG RAB YAN LAG BCU GNYIS DANG,
RTOGS PA'I CHOS 'PHAGS PA'I LAM MYA NGAN LAS 'DAS PA'O, ,DE DAG
GI

YON TAN SEMS PA'I DUS NA MA BRJED PA NI RAN PA'O, ,BSGOM PA'I DUS
NA MA BRJED PA NI RJES SU DRAN PA'O, ,CHOS DE YANG DUS GSUM GYI
DBYE BAS DGA' BA RNAMS PA GSUM DU 'GYUR TE, 'DAS PA'I CHOS LA
DMIGS NAS DGA' BAR 'GYUR BA DANG, DA LTAR BYUNG BA'I CHOS LA
DMIGS

NAS DGA' BAR 'GYUR BA DANG, MA 'ONGS PA'I CHOS LA DMIGS NAS DGA'
BAR 'GYUR PA'O, ,DE LA 'DAS PA'I DUS SU LUNG DANG RTOGS PA'I CHOS
RTOGS PA RNAMS DRAN NAS SEMS LA SPRO BA SKYE BA NI DGA' BA ZHES
BYA'O, ,DA LTAR GYI DUS SU LUNG DANG RTOGS PA'I CHOS RNAMS BDAG
GIS

RTOGS PAR NUS SO SNYAM DU SEMS LA SPRO BA SKYE BA NI MOS PA'O,
,MA 'ONGS PA'I DUS SU LUNG DANG RTOGS PA'I CHOS DANG, STOBS DANG
MI 'JIGS PA LA SOGS PA RNAMS THOB PAR 'GYUR RO SNYAM DU SEMS LA
DGA' ZHING SPRO BA SKYE BA NI MCHOG TU DGA' BA'O, ,SEMS MA GONG
ZHES BYA BA NI

THEG PA CHUNG NGU'I CHOS KYI YON TAN THOB PAR BYA BA'I PHYIR THEG
PA CHUNG DUR SEMS MI SKYE BA'AM, BDAG GIS MI NUS SO SNYAM DU SEMS
ZHUM PA MED PA'I PHYIR MA GONG BA'O, MI BRDZI BA NI DGA' BA'I MI
MTHUN PA'I PHYOGS MI DGA' BAS ZIL GYIS MI NON PA'O, ,SRED PA MED
PA NI SRED PA

@182A *, ,LAS MYA NGAN DANG, MI DGA' BA SKYE'I CHAGS SHING SRED
PA MED PA DANG MI DGA' BA SKYE BA'I RGYU MED PA'I PHYIR RTAG TU
DGA' BA NYID LA GNAS SO, ,'DOD PA'I DGA' BA THAMS CAD GTONG BA
ZHES BYA BA NI 'DOD PA'I YON TAN LA DGA' BA'I DGA' BA THAMS CAD
'DOR BA'O, ,

CHOS KYI DGA' BA THAMS CAD KYI RTEN DANG ZHES BYA BA NI DGA' BA
MI ZAD PA NYID SA DANG PHA ROL TU PHYIN PA'I CHOS THAMS CAD SPYAD
PAR DGA' ZHING SPRO BA'I GZHI DANG RTEN YIN ZHES BYA BA'I THA
TSIG GO, ,SEMS MCHOG TU DGA' BA DANG ZHES BYA BA NI DGA' BA CHEN
PO LA GNAS PA'I RGYUS SEMS

LAS SU RUNG BA SKYE BAS NA SEMS MCHOG TU DGA' BA'O, ,DE NYID KYI
RGYUS LUS LAS SU RUNG BA SKYE BA'I PHYIR, LUS RAB TU SIM PA'O,
,SANGS RGYAS LA DGA' ZHING YI RANGS PA DANG ZHES BYA BA LA, SANGS
RGYAS LA MOS PA NI SANGS RGYAS LA DGA' BA'O, ,DGA' BA DE NYID
CHU'I DBA'

BDO BA BZHIN DU SHAS CHER GYUR CING SEMS SPRO BA GONG NAS GONG DU
'PHEL BAR GYUR PA NI YI RANGS PA'O, ,DE BZHIN GSHEGS PA'I SKU LA
DGA' ZHING MOS PA ZHES BYA BA NI DE BZHIN GSHEGS PA'I SKU GSUM
THOB PAR DGA' ZHING MOS PA ZHES BYA BA'I THA TSIG STE, DE BAS NA
MTSAN DANG

DPE BYAD BZANG PO'I RGYAN TSOL BA LA MKHAS PA STE, DE DAG THOB
PAR BYA BA'I THABS LA MKHAS ZHES BYA BA'I THA TSIG GO, ,DGE BA'I
CHOS MNYAN PAS MI SKYO BA ZHES BYA BA LA, DE BZHIN GSHEGS PA'I
GSUNG RAB YAN LAG BCU GNYIS NYID THOG MAR YANG DGE BAR DU YANG
DGE THA

MAR YANG DGE BA YIN PAS DGE BA'I CHOS TE, DE MNYAN PA LA CHOG PA
MED CING MI SKYO BA NYID DGA' BA YIN NO ZHES BYA BA'I THA TSIG
GO, ,DE KHO NA'I CHOS LA RTEN PA'I NAN TAN DANG ZHES BYA BA NI
CHOS KYI DBYINGS DE KHO NA RTOGS PAR BYA BA'I PHYIR LAM LA SOGS
PA SGRUB PA'I NAN TAN BYED PA LA SEMS

SPRO ZHES BYA BA'I DON TO, ,DKON MCHOG GSUM DANG DE'I YON TAN LA
DAD PA'I SGO NAS DGA' BA SKYE BA NI DGA' BA'O, ,DE'I YON TAN
PHYIN CI MA LOG PAR KHONG DU CHUD NAS SEMS DANG BAR GYUR PA NI
DAD PA'O, ,CHOS KYI DBYINGS LA DMIGS PA'I SGO NAS DGA' BA'AM TSIM
PAR GYUR

@182B PA NI MCHOG TU DGA' BA'O, ,BDAG GI CHOS NYID RTOGS SHING
CHOS NYID KHONG DU CHUD PA'I KHYAD PAR LAS SKYES PA'I DGA' BAS
SEMS GZENGS MTHO BA'AM, SPRO BA SKYES PA NI RAB TU DGA' BA STE,
RNAM PA DE BZHI LTA BUS CHOS LA DGA' BA NI MOS PA'O, ,KHONG KHRO
BA

MED PA'I BLO ZHES BYA BA NI SEMS CAN RNAMS LA ZHE SDANG MED PA'I
SEMS ZHES BYA STE, SEMS CAN RNAMS LA RTAG TU RGYUN MI 'CHAD PAR
DGA' BAR DMIGS PA'I SEMS ZHES BYA BA'I DON TO, ,SANGS RGYAS KYI
CHOS TSOL BA LA SHIN TU 'DUN PA DANG ZHES BYA BA LA SOGS PAS
SANGS

RGYAS KYI CHOS STOBS DANG MI 'JIGS PA LA SOGS PA TSOL ZHING THOB
PAR BYA BA LA 'DUN PA YANG DGA' BA YIN LA, DE LTAR YON TAN GYI
CHOS SGRUB PA'I CHOS LA 'DUN PA DE MI 'DOR BA YANG DGA' BA YIN
PAR STON TO, ,SANGS RGYAS KYI CHOS RGYA CHEN PO LA MOS SHING RNAM
PAR GROL

BA DANG, NYI TSE BA'I THEG PA LAS BSAL TE SEMS BSKYED PA DANG
ZHES BYA BA, SANGS RGYAS KYI CHOS SA DANG PHA ROL TU PHYIN PA LA
DAD PAS THEG PA CHUNG DU LA SEMS MI SKYE BAR THEG PA CHEN PO LA
SEMS SKYE ZHES BYA BA'I DON TO, ,SER SNA MED PAS MA ZHUM PAR SEMS
BSKYED PA DANG ZHES BYA BA LA,

SER SNA'I DBANG GIS DNGOS PO GTONG BAR MI NUS PA'AM, CUNG ZAD
GTONG GI THAMS CAD MI GTONG BA NI ZHUM PAR SEMS BSKYED PA STE,
DGA' BA DANG LDAN PA LA SER SNA MED PAS DNGOS PO THAMS CAD GTONG
BA'I PHYIR MA ZHUM PAR SEMS BSKYED PA'O, ,SLONG BA LA SBYIN PA
BYIN NAS

ZHES BYA BA LA DE LTAR MA ZHUM PA'I SEMS KYIS SLONG BA PO'I GANG
ZAG RNAMS LA PHYI DANG NANG GI DNGOS PO'I SBYIN PA BYIN NAS BDAG
DANG SLONG BA PO DANG, SBYIN PA GSUM CHAR YANG GTONG BA'I RANG
BZHIN DU LTA BA NI 'KHOR GSUM YONGS SU DAG PAR SBYANGS PA STE, DE
BAS NA SBYIN PA LA

MCHOG TU DGA' BA ZHES BYA'O, ,TSUL KHRIMS DANG LDAN PA RNAMS LA
DAD PA NI GANG ZAG TSUL KHRIMS DANG LDAN PA RNAMS LA SEMS DANG
BA'O, ,TSUL KHRIMS 'CHAL PA RNAMS LA RJES SU 'DZIN CING BYAMS PA
ZHES BYA BA LA TSUL KHRIMS ZHIG PA'I GANG ZAG RNAMS NI TSUL
KHRIMS 'CHAL

@183A *, ,BA RNAMS SO, ,DE DAG MI DGE BA'I CHOS LA PHYIS MI GTONG
BA NI RJES SU 'DZIN PA'O, ,DGE BA'I GNAS SU BKOD CING PHAN BTAGS
PA NI BYAMS PA'O, ,RANG GI TSUL KHRIMS YONGS SU DAG PAS ZHES BYA
BA LA SOGS PA LA, BDAG GI TSUL KHRIMS LEGS PAR

BSRUNGS BAS TSUL KHRIMS KYI SKYON MED PA'I PHYIR DE'I RGYUS NGAN
SONG GSUM DU MI SKYE BAS NA NGAN 'GRO'I 'JIGS PA THAMS CAD LAS
SHIN TU 'DA' BAS DBUGS 'BYIN PA'O, ,DE BZHIN GSHEGS PA'I TSUL
KHRIMS LA YONGS SU BSNGO BA DANG ZHES BYA BA LA, BDAG GI TSUL
KHRIMS YONGS SU

DAG PAR BYED PAS DE YANG SANGS RGYAS KYI TSUL KHRIMS THOB PAR BYA
BA'I PHYIR SNGO BAR BYED CES BYA BA'I DON TO, ,SDIG PA'I CHOS KYI
DBANG DU MI 'GYUR BAS NA BRTAN PA'O, ,DOR RUS DANG RIGS SMOS PA'I
TSIG SMRA BA NI NANG DU BRJOD PA'O, ,LKOG NAS SMRA BA NI NGAN DU
SMRA BA STE, DE

DAG SMRAS KYANG SEMS MI 'KHRUGS PA NI BZOD PA'O, ,LAN DU TSIG
NGAN PA MI SMRA BA NI NGES PA'O, ,BSAM PA DAG PA NI KHE DANG BKUR
STI LA CHAGS PA MED PA'O, ,SEMS LA BRLANGS PA MED PA NI SEMS CAN
LA BRDEG PA DANG GSAD PAR BYA BA'I BSAM PA MED PA'O, ,GYA GYU MED

PA NI SEMS CAN LA GNOD PA BYA BA'I THABS MI TSOL ZHING PHYI ROL
DGA' BAR 'DRA BAR STON KYANG NANG DU MI DGA' BAR GNAS PA'I SEMS
MED PA'O, ,THAMS CAD LA PHAN YON DU BLTA BA NI SEMS CAN THAMS CAD
LA PHAN PAR LTA BA'AM, YANG NA MTHONG BA DANG THES PA LA SOGS

PA'I CHOS KUN KYANG DGE BA'I BSAM PAS PHAN YON DU MTHONG GIS,
'KHRUG PA'I GNAS SU MI LTA BA STE, 'KHRUG PA'I GNAS NYID DU SNANG
BA YANG RANG GI BSAM PA LAS GYUR PAR SHES PA'I PHYIR RO, ,SKYON
MED PAR LTA BA NI SEMS CAN LA NYES PA BYA BAR MI SEMS PA'O, ,YANG

DAG PAR DGA' BAR 'GYUR BA'I CHOS KYI RJES SU 'JUG PA ZHES BYA BA
LA YANG DAG PAR DGA' BAR 'GYUR BA'I CHOS DRUG PO STON PA DANG
CHAGS PA DANG TSANGS PA MTSUNGS PAR SPYOD PA'I MKHAS PA RNAMS LA
BYAMS PA'I LUS KYI LAS DANG LDAN PA DANG, BYAMS PA'I NGAG GI LAS
DANG,

@183B BYAMS PA'I YID KYI LAS DANG LDAN PA DANG, CHOS DANG LDAN
ZHING CHOS KYIS THOB PA'I RNYED PA LHUNG BZED DU BLUGS SHING,
LHUNG BZED DU CHUD ZIN PA RNAMS KYANG THUN MONG DU YONGS SU LONGS
SPYOD PAR BYED CING ZAS MI SRI BA DANG, TSUL KHRIMS MTHUN PAR
ZHUGS PA DANG, LTA BA MTHUN PAR ZHUGS PA STE,

DE YANG DAG PAR DGA' BAR 'GYUR BA, SDUG PAR BYED PA, BLA MAR BYED
PA RTZOD PA MED PAR BYED PA'I CHOS DRUG PO DE DAG GI RJES SU 'JUG
PAR BYED PA'O, ,BYANG CHUB SEMS DPA' RNAMS LA STON PA LTAR PHANGS
SU 'DZIN PA ZHES BYA BA NI STON PA SANGS RGYAS BCOM LDAN 'DAS LA
NI LAM

STON PA MIG SBYIN PAR BYED PA YIN PAS, PHANGS PA BZHIN DU BYANG
CHUB SEMS DPA' RNAMS LA YANG GCES PAR 'DZIN ZHES BYA BA'I THA
TSIG GO, ,CHOS RNAMS BDAG BZHIN DU PHANGS PAR SU 'DZIN PA ZHES
BYA BA NI, BDAG LA BDAG PHANGS PA BZHIN GSUNG RAB YAN LAG BCU
GNYIS LA

YANG PHANGS PAR 'DZIN ZHES BYA BA'I THA TSIG GO, ,DE BZHIN GSHEGS
PA RNAMS LA SROG BZHIN DU PHANGS PAR 'DZIN ZHES BYA BA NI, JI
LTAR SROG NI LUS GNAS PA'I RGYU'I GTZO BO YIN PAS GCES PA BZHIN
NO, ,DE BZHIN GSHEGS PA LA YANG GCES SU 'DZIN ZHES BYA BA'I THA
TSIG

GO; ,BLA MA RNAMS LA PHA MA BZHIN DU PHANGS SU 'DZIN PA ZHES BYA
BA NI BDAG PAS NA RGAN ZHING YON TAN DANG LDAN PA'I GANG ZAG NI
BLA MA STE, JI LTAR PHA MA NI 'DZAM BU'I GLING STON PA BSKYED PA,
GSO BAR BYED PA YIN PAS GCES PA YIN PA DE BZHIN DU DE DAG LA YANG
GCES SU 'DZIN PA'O,,

SEMS CAN RNAMS LA BU BZHIN DU PHANGS SU 'DZIN PA ZHES BYA BA NI
JI LTAR BU GCIG PA GCES SHING PHONGS PAS MI BDE BAR MI 'GYUR BA
DANG, BDE BA LA 'JOG PA BZHIN DU SEMS CAN RNAMS KYANG MI BDE BAR
MI 'GYUR ZHING BDE BA LA 'JOG PAR BYED PA'O, ,MKHAN PO DANG SLOB
DPON

RNAMS LA SANGS RGYAS BZHIN DU PHANGS SU 'DZIN PA ZHES BYA BA NI
JI LTAR SANGS RGYAS KYIS 'JIG RTEN DU BDEN PA BZHI LA SOGS PA
BSHAD NAS, SDUG BSNGAL GYI GNAS THAMS CAD LAS BTON PA BZHIN MKHAN
PO DANG SLOB DPON GYIS KYANG CHOS BSTAN PA'I SGO NAS SDUG BSNGAL
THAMS CAD

@184A *, ,LAS 'DON PAR BYED PA'I PHYIR RO, ,NAN TAN RNAMS LA YAN
LAG GI DAM PA MGO BO BZHIN DU PHANGS SU 'DZIN PA ZHES BYA BA NI
JI LTAR YAN LAG GI DAM PA MGO YIN PA BZHIN NAN TAN GYIS BSGRUB
PAR BYA BA'I CHOS 'PHAGS PA'I LAM LA SOGS PA LA'ANG GCES SU

'DZIN PA'O, ,PHA ROL TU PHYIN PA RNAMS LA RKANG LAG BZHIN DU
PHANGS SU 'DZIN PA ZHES BYA BA NI JI LTAR RKANG LAG MED NA GANG
DU YANG MI PHYIN PAS BGROD PAR BYA BA'I GNAS SU 'DOD BA RNAMS LA
RKANG LAG GCES PA BZHIN MYA NGAN LAS 'DAS PAR 'GRO 'DOD PA YANG
PHA ROL TU PHYIN PA DRUG MED NA MI

PHYIN PAS RKANG LAG DANG 'DRA BAS GCES SU 'DZIN PA'O, ,CHOS SMRA
BA RNAMS LA YANG RIN PO CHE THAMS CAD BZHIN DU PHANGS SU 'DZIN PA
ZHES BYA BA NI JI LTAR GSER DANG DNGUL LA SOGS PA RIN PO CHE SNA
TSOGS PA PHANGS PA BZHIN DU CHOS SMRA BA RNAMS KYANG CHOS RIN PO
CHE STON PA'I PHYIR

PHANGS PAR 'DZIN PA'O, ,SANGS RGYAS KYI CHOS THAMS CAD LA YID
BZHIN GYI NOR BU BZHIN DU PHANGS SU 'DZIN PA ZHES BYA BA NI JI
LTAR YID BZHIN GYI NOR BUS RE BA YONGS SU RDZOGS PAR BYED PAS
GCES PA BZHIN DU STOBS DANG MI 'JIGS PA LA SOGS PAS SANGS RGYAS
KYI CHOS

THAMS CAD KYIS KYANG BSAM PA THAMS CAD YONGS SU RDZOGS PAR BYED
PA'I PHYIR RO, ,RJES SU BSTAN PA RNAMS LA DGA' BA'I RTZED MO
BZHIN DU PHANGS SU 'DZIN PA ZHES BYA BA NI JI LTAR 'DOD PA'I
LONGS SPYOD CAN DAG LA DGA' BA'I RTZED MO ROL MO RNAM PA SNA
TSOGS GCES PA BZHIN DU RNAL

'BYOR PA NYON MONGS PA 'DUL BA LA ZHUGS PA DAG LA YANG NYON MONGS
PA GANG GIS RANG DBANG MED PAR GYUR PA DE'I GNYEN PO MI GTZANG BA
LA SOGS PAS CI DGAR NYON MONGS PA SPONG BAR BYED PAS NYON MONGS
PA'I GNYEN PO RJES SU BSTAN PA DE DAG LA GCES SU 'DZIN PA'O,
,CHOG SHES PA

RNAMS LA NAD MED PA BZHIN DU PHANGS SU 'DZIN PA ZHES BYA BA NI JI
LTAR NAD MED PA GCES PA LTAR LHUNG BZED DANG CHOS GOS LA SOGS PAS
CHOG SHES PA LA YANG GCES SU 'DZIN TE, CHOG MI SHES PA'I DBANG
GIS NI TSOL BA DANG SRUNG BA LA SOGS PA'I TSE LUS DANG SEMS LA MI
BDE NGA

@184B THAMS CAD SKYED PA'I PHYIR RO, ,CHOS BTZAL BA RNAMS LA SMAN
BZHIN DU PHANGS SU 'DZIN PA ZHES BYA BA NI SMAN GYIS NAD SEL BA
BZHIN CHOS BTZAL BAS KYANG NYON MONGS PA'I NAD SEL BA'I PHYIR RO,
,SKUL ZHING DRAN PA RNAMS LA SMAN PA BZHIN DU PHONGS SU 'DZIN PA
ZHES BYA BA NI SMAN PA NAD MED

PAR GYUR BA'I THABS DANG, SMAN STON PA BZHIN DU SKUL ZHING DRAN
PAR BYED PAS KYANG NYON MONGS PA'I NAD SEL BAS STON PAS PHANGS
PA'O, ,DGA' BA CHEN PO RGYA CHER BSHAD PA'I DON BSDU ZHING DE'I
RANG BZHIN MDOR BSTAN PAR BYA BA'I PHYIR, GANG DBANG PO THAMS CAD
LA DBANG PO

MA GOD PA ZHES BYA BA LA SOGS PA GSUNGS TE, DBANG PO THAMS CAD
DAD PA LA SOGS PA'I DBANG PO LNGA DANG MIG LA SOGS PA'I DBANG PO
RNAMS SO, ,DBANG PO MA GOD PA NI DBANG PO DE RNAMS MA NYAMS SHING
MA GONG PA STE, DE NI DGA' BA CHEN PO ZHES BYA'O, ,RTOGS PA'I YE
SHES

KYI PHYIR ZHI BA'I RNAM PA'O ZHES BYA BA NI DBANG PO MA ZHI ZHING
CHAGS PAR 'GYUR PA'I RGYU'I CHOS RNAMS RANG BZHIN GYIS MA BYUNG
MA SKYES PAR RTOGS PAS DE LA MA G-YENGS PA'I PHYIR ZHI BA'I RNAM
PA STE, ZHI BA'I RANG BZHIN ZHES BYA BA'I DON TO, ,MI RGOD PA'I
PHYIR RAB TU ZHI BA'I RNAM PA ZHES

BYA BA NI GONG DU BSHAD PA LTAR RGOD PAR BYA BA'I YUL MED PAS NA
RAB TU ZHI BA'I RNAM PA'O, ,KHENGS PA MA YIN PA'I PHYIR SHIN TU
SBYANGS PA'I RNAM PA'O ZHES BYA BA LA, NYON MONGS PA RNAMS MA
SPANGS PA NI KHENGS PA STE, NYON MONGS PA MA SPANGS PA MA YIN PA
NI KHENGS PA MA YIN PA'O, ,

DE BAS NA SHIN TU SBYANGS PA'I RNAM PA STE, NYON MONGS PA DAG
PA'I RNAM PA'AM, NYON MONGS PA DUL BA'I RNAM PA ZHES BA ZHES BYA
BA'I THA TSIG GO, ,RNAM PAR MI G-YENGS PA'I PHYIR DBANG PO DGA'
BA'I RNAM PA ZHES BYA BA NI SEMS G-YENGS PA LAS DBANG PO 'KHRUG
PAR 'GYUR GYI,

SEMS YUL LA SOGS PA LA MA G-YENG STE, TING NGE 'DZIN DU GYUR PA
LAS ZHI ZHING DGA' BAR 'GYUR BAS NA DBANG PO DGA' BA'I RNAM PA'O,
,MI NYAMS PA'I PHYIR BRTUL ZHUGS KYI RNAM PA ZHES BYA BA NI BYANG
CHUB SEMS DPA' BRTUL ZHUGS GANG BLANGS PA DE MA ZHIG MA NYAMS

@185A *, ,RANG BZHIN GZHAN DU MA GYUR PAS NA BRTUL ZHUGS KYI RNAM
PA ZHES BYA'O, ,'DOD PA'I PHYIR NGES PA'I RNAM PA'O ZHES BYA BA
NI DGA' BA DANG LDAN PA DE THAMS CAD KYIS YID DU 'ONG ZHING 'DOD
PAS 'GYUR BAS NA DES PA'I RNAM PA STE, YID DU 'ONG BA'I RNAM PA

ZHES BYA BA'I DON TO, ,BKA' BLO BDE BA'I PHYIR THOS PA'I RNAM PA
ZHES BYA BA NI JI SKAD BSGO BA BZHIN NYAN DU BTUB PA NI BKA' BLO
BDE BA STE, DE BAS NA THOS PA'I RNAM PA'O, ,THOS PA'I RNAM PA
ZHES BYA BA NI JI SKAD BSGO BA BZHIN DU NYAN DU BTUB PA'I RANG
BZHIN NO ZHES BYA BA'I DON TO, ,SEMS

LAS SU RUNG BA'I PHYIR NYE BAR ZHI BA'I RNAM PA'O ZHES BYA BA LA,
ZHUM PA DANG RGOD PA SPANGS PA NI SEMS LAS SU RUNG BA'I RNAM
PA'O, ,DE BAS NA NYE BAR ZHI BA'I RNAM PA STE, ZHUM PA DANG RGOD
PA MED PA'I RANG BZHIN ZHES BYA BA'I DON TO, ,LAS LEGS PAR BYAS
PA'I PHYIR DGA' BA'I

RNAM PA'O ZHES BYA BA NI LAS DGE BA BYAS PA'I PHYIR RNAM PA STE,
SEMS MI DGA' BA MED PA'I RNAM PA'O, ,KHA NA MTHO BA MED PA'I
PHYIR MI 'GYOD PA'I RNAM PA ZHES BYA BA NI SDIG PA MA BYAS PA'I
PHYIR MI 'GYOD PA'I RNAM PA STE, SDIG PA'I RGYUS MA 'ONGS PA NA
'DI 'DRA BAR 'GYUR RO ZHES

GDUNG BA MED PA'O, ,MA G-YOS PA'I PHYIR SHIN TU GNAS PA'I RNAM
PA'O ZHES BYA BA NI MI MTHUN PA'I PHYOGS LA SOGS PAS MA G-YOS
PA'I PHYIR SHIN TU GNAS PA'I RNAM PA STE, BRTEN PA'I RNAM PA ZHES
BYA BA'I DON TO, ,MI GNAS PA'I PHYIR MA G-YOS PA'I RNAM PA'O ZHES

BYA BA NI MTSAN MA DANG DNGOS PO LA MI GNAS PAS MA G-YOS PA'I
RNAM PA STE, MTSAN MA RNAMS KYI DBANG DU MI 'GYUR BA'I RANG BZHIN
ZHES BYA BA'I THA TSIG GO, ,THUL BAR DKA' BAS BSNYEN PAR DKA' BA
ZHES BYA BA NI BDUD DANG PHAS KYI RGOL BA RNAMS KYIS THUL BAR
DKA' BA BSNYEN

DKA' BA'I RNAM PA STE, DE DAG GIS ZIL GYIS MI NON PA ZHES BYA
BA'I DON TO, ,CHUD MI ZA BA'I PHYIR DON GYI RNAM PA'O ZHES BYA BA
NI DON RTOGS SHING THOB PA'I DNGOS PO NYAMS PAR MI 'GYUR BAS NA
DON GYI RNAM PA'O, ,MA NOR BDE BZHIN NYID KYI PHYIR BDEN PA'I
RNAM PA'O ZHES BYA BA NI

@185B 'PHAGS PA'I BDEN PA BZHIN DANG MTHUN PA'I PHYIR BDEN PA'I
RNAM PA'O, ,DE BYED PA'I PHYIR DE KHO NA'I RNAM PA'O ZHES BYA BA
LA, DE ZHES BYA BA'I SGRA NI DE KHO NA NYID LA BYA STE, DE KHO NA
NYID SGRUB PA'AM RTOGS PAR BYED PA'I PHYIR DE KHO NA'I RNAM PA'O,
,STOBS KYI PHYIR SPRO BA'I RNAM PA'O

ZHES BYA BA LA, SPRO BA NYID MTHU DANG LDAN TE MI MTHUN PA'I
PHYOGS KYIS NYAMS PAR MI 'GYUR BA LA STOBS ZHES BYA STE, DE LTAR
STOBS KYI PHYIR SPRO BA'I RNAM PA STE, SPRO BA'I MTHU DANG LDAN
PA'I RNAM PA ZHES BYA BA'I DON TO, ,MI BRDZI BA'I PHYIR STOBS KYI
RNAM PA'O ZHES BYA BA NI DAD PA'I

STOBS LA SOGS PA LA, MA DAD PA LA SOGS PAS MI BRDZI BA'I PHYIR
STOBS KYI RNAM PA'O, ,SANGS RGYAS KYI CHOS THAMS CAD CES BYA BA
LA SOGS PAS, STOBS DANG MI 'JIGS PA LA SOGS PA SANGS RGYAS KYI
CHOS THAMS CAD RDZOGS PAR BYA

BA TSOL BAS MI SKYO BA'I PHYIR, SANGS RGYAS KYI CHOS YONGS SU
RDZOGS PAR BYED PA'I RNAM PA'O, ,DGA' BA MI ZAD PA BSHAD ZIN TO,,
,,MNYAM PA NYID LA GNAS PAR BSTAN PA'I PHYIR, BTZUN PA SHAR DVA
TI'I BU GZHAN YANG ZHES BYA BA LA

SOGS PA GSUNGS TE, BTANG SNYOMS MI ZAD PA YANG DGA' BA MI ZAD PA
LA SOGS PA BSHAD PA'I TSUL DANG 'DRA BAR RIG PAR BYA'O, ,DE YANG
RNAM PA GNYIS KYI TSUL DU SHES PAR BYA STE, BSTAN PA'I TSUL DANG
BSHAD PA'I TSUL LO, ,DE LA BSTAN PA'I TSUL NI, DE LA BYANG CHUB

SEMS DPA' RNAMS KYI BTANG SNYOMS RNAM PA GSUM STE ZHES BYA BA NAS
BRTZAMS TE, DUS DANG DUS MA YIN PA LA BTANG SNYOMS ZHES BYA BA
YAN CHAD KYIS BSTAN TO, ,DE MAN LHAG MA THAMS CAD KYIS BSHAD PA'I
TSUL BSTAN TO, ,NYON MONGS PA LA BTANG SNYOMS PA NI CHAGS

PAR 'GYUR BA DANG, KHRO BAR 'GYUR BA'I YUL GNYI GA LA MTSUNGS PAR
LTA BA'O, ,BDAG DANG GZHAN BSRUNG BA'I BTANG SNYOMS NI BDAG GI
SEMS KYI RGYUD 'KHRUG CING GDUNG BAR MI 'GYUR BA DANG, GZHAN GYI
SEMS KYI RGYUD 'KHRUG PAR MI 'GYUR BAR BTANG SNYOMS PA'O, ,

@186A *, ,DUS DANG DUS MA YIN PA LA BTANG SNYOMS PA NI BYANG CHUB
SEMS DPA' DUS DANG SNOD DU SBYAR LA, DUS KHA CIG TU SNOD LA LA LA
CHOS MI BSHAD CING MI SGRUB PA BTANG SNYOMS SU 'DOR BA'O, ,NYON
MONGS PA LA BTANG SNYOMS PA'I MTSAN NYID GANG YIN PA RGYA

CHER BSTAN PA'I PHYIR, DE LA NYON MONGS PA LA BTANG SNYOMS PA
GANG ZHE NA ZHES BYA BA LA SOGS PA GSUNGS SO, ,BSTI STANG DU BYAS
PAS MA THOS PAR SEMS PA DANG, BSTI STANG DU MA BYAS PAS DMAS PAR
SEMS PA NI NYON MONGS PA STE, BSTI STANG DU BYAS KYANG MA THOS

PAR MI SEMS LA BSTI STANG DU MA BYAS KYANG DMAS PAR MI SEMS PA NI
NYON MONGS PA LA BTANG SNYOMS PA STE, LHAG MA RNAMS LA YANG DE
BZHIN DU SBYAR RO, ,RNYED PA RLOM SEMS MED CES BYA BA NI CHOS GOS
DANG LHUNG BZED LA SOGS PA RNYED KYANG RNYED DO ZHES RLOM SEMS
MED

PA'O; ,SNYAN PA NI BDAG GI YON TAN NO, ,MI SNYAN PA NI SKYON
BRJOD PA'O, ,BSNGAGS PA LA CHOS NYID RAB TU GNAS ZHES BYA BA LA,
BSNGAGS PA NI YON TAN DNGOS SU BRJOD PA'O, ,CHOS NYID RAB TU GNAS
ZHES BYA BA NI RANG BZHIN MI 'GYUR BAR 'DUG CES BYA'O,,

SDUG BSNGAL DAG LA SO SOR RTOG PA'I STOBS ZHES BYA BA NI SDUG
BSNGAL BAR 'GYUR BA'I DNGOS PO RNAMS SHES RAB KYIS DNGOS PO MED
PAR RTOGS PAS DE LA JI MI SNYAM ZHES BYA BA'I DON TO, ,BDE BA DAG
LA MI RTAG PA DANG SDUG BSNGAL BAR RTOG PA'I STOBS ZHES BYA BA NI
BDE

BA NYID DU 'GYUR ZHING MI GNAS TE, MTHAR SDUG BSNGAL DU 'GYUR BAR
RTOGS PA'I MTHUS BDE BA LA CHAGS SHING DREGS PA MED PA'O, ,RJES
SU CHAGS PA 'DOR ZHES PA LA SOGS PA LA, RJES SU CHAGS PA DANG
KHONG KHRO BA'I SEMS NI NYON MONGS PA STE, DE GNYIS

NI MDZA' BA DANG MI MDZA' BA LAS 'BYUNG NA, DE GNYI GA LA 'DRA
BAR SEMS MNYAM PA NI NYON MONGS PA LA SEMS BTANG SNYOMS PA'O,
,BLO MNYAM PA ZHES BYA BA NI TSUL KHRIMS DANG LDAN PA DANG TSUL
KHRIMS 'CHAL BA GNYIS LA BSTOD PA DANG SMAD PA'I BSAM PA

@186B MED PA DANG, BYAMS PA DANG KHONG KHRO BA'I BSAM PA MED
PA'O, ,GNYIS SU MI BYED PA ZHES BYA BA NI LEGS PAR BYAS PA DANG
NYES PAR BYAS PA GNYIS LA 'DIS NI PHAN BTAGS, 'DIS NI GNOD PAR
BYAS SO ZHES THA DAD PAR MI SEMS PA'O, ,SDUG PA DANG MI SDUG PAR

MI LTA ZHES BYA BA NI CHAGS PAR 'GYUR BA'I YUL DANG, CHAGS PAR MI
'GYUR BA'I YUL GNYIS LA SDUG PA DANG MI SDUG PAR MI LTA BA ZHES
BYA BA'I DON TO, ,LEGS PA THOS PA DANG NYES PAR THOS PA ZHES SMOS
PA DANG, LEGS PAR SMRAS PA DANG NYES PAR SMRAS PA

ZHES SMOS PA GNYIS LA, THOS PA NI NYID NAS BRGYUD DE SPYOS SHING
BSTOD PA THOS PA'O, ,SMRAS PA NI MNGON SUM DU SPYOS SHING BSTOD
PA'O, ,MI BRJED PA DANG BAG LA NYAL BAR BYED PA GNYIS DON GCIG
STE, DE GNYI GA LA YANG JI SNYAM DU 'DOR BA'O, ,KHA GCIG LAS BAG
LA

NYAL MED CES 'BYUNG STE, DE'I DON KYANG DGA' BAR 'DZIN PA DANG,
KHON DU 'DZIN PA MED CES BYA BA'I THA TSIG GO, ,RO MYANG BA'I
NYES DMIGS RNAMS LA MTSUNGS PAR YONGS SU 'JAL ZHES BYA BA NI RO
MYANG BA'I BDE BA DANG, DE DANG BRAL BA'I TSE NYES DMIGS MI DMIGS

MI BDE BA GNYI GA LA MTSUNGS PAR RTOG PA'O, ,SEMS CAN THAMS CAD
LA BSAM PA MNYAM PA ZHES BYA BA NI SEMS CAN THAMS CAD LA 'DRA BAR
SEMS PA'O, ,LUS DANG SROG LA MI LTA ZHES BYA BA NI LUS DANG SROG
LA PHANGS SU BZUNG NA DE'I RKYEN GYIS CHAGS PA DANG ZHE SDANG

BA'I NYON MONGS PA 'BYUNG BAS LUS DANG SROG LA PHANGS PAR MI
'DZIN CES BYA BA'I DON TO, ,RAB DANG 'BRING DANG THA MA RNAMS LA
'OD ZER MNYAM ZHES BYA BA NI THEG PA GSUM GYI SEMS CAN LA YANG
RAB 'BRING DU MI LTA BA'I 'DRA BAR LTA BA ZHES BYA BA'I THA TSIG
GO, ,

BSNGAGS PA DANG BSNGAGS PA MA YIN PA RNAMS LA SEMS MNYAM ZHES BYA
BA NI BSTOD PA DANG SMAD PA GNYI GA LA YANG DGA' BA DANG MI DGA'
BAR 'DZIN PA'O, ,BDE BA DANG MI BDE BA RNAMS LA RANG GI SEMS
YONGS SU DGA' BA ZHES BYA BA NI BDAG GI SEMS G-YO SGYU MED DE

@187A *, ,DE DAG LA DRANG POR SMRAS PA DANG DRANG POR MA SMRAS PA
GNYI GA LA YANG DRANG PO DANG BDEN PAR SMRA BAR 'DZIN PA'O, ,NYON
MONGS PA LA BTANG SNYOMS PA'I DON BSDUS TE BSTAN PA'I PHYIR,
BTZUN PA SHA RA DVA TI'I BU DE LTAR GANG BSTI STANG DU BYAS ZHES
BYA BA

LA SOGS PA GSUNGS TE, GANG BSTI STANG DU BYED CING BSTI STANG DU
BYAS PAS KYANG MTHOS PAR MI SEMS, GNOD PAR BYED CING GNOD PAR
BYAS PA LA YANG DMAS PAR MI SEMS TE, BTANG SNYOMS PAR 'JOG PA NI
NYON MONGS PA LA BTANG SNYOMS PA ZHES BYA'O, ,BDAG

DANG GZHAN SRUNG BA'I BTANG SNYOMS BSTAN PA'I PHYIR, DE LA BYANG
CHUB SEMS DPA' RNAMS KYI BDAG DANG GZHAN SRUNG BA ZHES BYA BA LA
SOGS PA GSUNGS SO, ,KHONG KHRO BAR MI BYED CING MI TSOL TE ZHES
BYA BA NI GZHAN GYIS YAN LAG DANG NYING LAG LA SOGS PA GCAD

KYANG GZHAN LA ZHE SDANG YANG MI SKYE, MI GCAD PA'I THABS TSOL
ZHING GSOL BA YANG MI 'DEBS TE, DE LTAR ZHE SDANG MA SKYES SHING
MI GCOD PA'I THABS MI TSOL BAS BDAG GI SEMS MA 'KHRUGS PAS BDAG
SRUNG BA'O, ,KHONG KHRO MA SKYES TE GZHAN GYI SEMS MA 'KHRUGS

PA NI GZHAN BSRUNG BA'O, ,LUS KYI RNAM PAR 'GYUR BA ZHES BYA BA
NI GZHAN GYI LUS KYIS NYES PAR BYAS PA ZHES BYA BA'I THA TSIG
STE, DE BZHIN DU NGAG GI RNAM PAR 'GYUR BA'ANG RIG PAR BYA'O,
,MIG GI RNAMS KYANG RMA MI PHYIN ZHES BYA BA LA SOGS PA NI, MIG
LA SOGS

PA'I DBANG PO RNAMS DANG, GZUGS LA SOGS PA'I YUL RNAMS KYI DBANG
DU MI 'GYUR ZHES BYA BA'I DON TO, ,RMA MI PHYIN ZHING NYAMS PA
MED PA ZHES BYA BA NI ZHE SDANG GIS MI TSUGS SHING ZHE SDANG GI
DBANG DU MI 'GYUR ZHES BYA BA'I DON TO, ,RMA PHYUNG BA LA RMA MI
'BYIN, ,ZHES BYA BA

NI PHAS GNOD PAR BYAS KYANG SLAR GNOD PA MI BYED CES BYA BA'I DON
TO, ,PHAN PAR BYED PA DANG GNOD PAR BYED PA LA MNYAM ZHES BYA BA
NI PHAN 'DOGS PAR SEMS PA DANG, GNOD PAR BYA BAR SEMS PA GNYIS LA
BYAMS PAR BYA BA DANG GNOD PAR BYA BA MED CES BYA BA'I DON TO, ,

@187B BTANG SNYOMS NI MCHOG TU RTZOD PA MED PA ZHES BYA BA NI
NYES PAR BYAS SHING MI SNYAN PAR SMRAS PA LA JI MI SNYAM STE, MI
RTZOD PAS MCHOG TU RTZOD PA MED PA'O, ,BTANG SNYOMS NI RANG GI
SEMS LA NGES PAR RTOG PA'O ZHES BYA BA LA CHOS THAMS CAD SEMS LAS
BYUNG BAR YANG DAG PAR

RTOGS SHING GTAN LA 'BEBS PAS PHYI ROL DU MI 'BRANG ZHES BYA BA'I
DON TO, ,YANG NA RANG GI SEMS LA NGES PAR RTOG CES BYA BA NI BDAG
GI SEMS ZHE SDANG GI DBANG DU MI GTONG ZHES BYA BA'I THA TSIG GO,
,BTANG SNYOMS NI GZHAN GYI SEMS SRUNG BA'O ZHES BYA BA NI GZHAN
GYI

SEMS 'KHRUG PAR MI BYED CES BYA BA'I THA TSIG GO, ,BTANG SNYOMS
NI BDAG LA RTOG PA'O ZHES BYA BA NI GZHAN GYIS GNOD PA BYAS KYANG
BDAG GI LAS LA RTOG GI GZHAN LA KHON DU MI 'DZIN PA'O, ,BTANG
SNYOMS NI SEMS CAN GZHAN DAG LA GNOD PA MED PA'O ZHES BYA

BA NI GNOD PA THAMS CAD BDAG GI LAS LAS BYUNG BAR RTOGS PAS SEMS
CAN GYIS MA NYES PAR SHES PA'I PHYIR SEMS CAN GYIS GNOD PAR BYED
PAS SEMS CAN LA GNOD PAR MI BYED PA'O, ,BDAG DANG GZHAN BSRUNG
BA'I BTANG SNYOMS BSDUS TE BSTAN PA'I PHYIR, BTANG

SNYOMS NI BYANG CHUB SEMS DPA'I MNYAM PAR GZHAG PA'I GNAS SKABS
YIN TE ZHES BYA BA GSUNGS TE, MNYAM PAR GZHAG PA NI CHAGS PA DANG
KHONG KHRO BA MED PAR BYA'O, ,DE LTAR MNYAM PAR GZHAG PA'I GNAS
SKABS NI BTANG SNYOMS YIN PAS DE BAS NA BTANG SNYOMS NI

MNYAM PAR GZHAG PA'I GNAS SKABS SO, ,YANG NA MNYAM PAR GZHAG PA
NI TING NGE 'DZIN DU SEMS RTZE GCIG PAR GZHAG PA STE, DE'I GNAS
SKABS NI BTANG SNYOMS YIN NO, ,CI'I PHYIR ZHE NA, GANG LA YANG
CHAGS PA DANG ZHE SDANG MED NA 'DOD SEMS RTZE GCIG

PAR NUS PAS SO, ,DUS DANG DUS MA YIN PA'I BTANG SNYOMS BSTAN PA'I
PHYIR, DE LA BYANG CHUB SEMS DPA'I DUS DANG DUS MA YIN PA ZHES
BYA BA LA SOGS PA GSUNGS SO, ,SANGS RGYAS BCOM LDAN 'DAS RNAMS NI
BYANG CHUB SEMS DPA' THAMS CAD DU BTANG SNYOMS

@188A *, ,BYA BAR BKA' MI STZOL TO ZHES BYA BA NI GONG DU RNAM PA
THAMS CAD DU BTANG SNYOMS PA BSHAD PA STE, SKABS KHA CIG TU DE
LTAR BTANG SNYOMS SU BYAR MI RUNG GI ,DUS DANG SBYAR RO ZHES BYA
BA'I DON TO, ,DE CI'I PHYIR ZHE NA ZHES BYA BA NI 'DRI BA'I TSIG
STE, DUS

THAMS CAD DU CI'I PHYIR BTANG SNYOMS SU BZHAG TU MI RUNG ZHE NA
ZHES BYA BA'I THA TSIG GO, ,BYANG CHUB SEMS DPA' RTAG TU BDAG
DANG GZHAN GYI DGE BA'I CHOS BTZAL BA LA BRTZON ZHING 'BAD PAR
BYA BA'I PHYIR ZHES BYA BA NI BYANG CHUB SEMS DPA' DUS THAMS CAD
DU BDAG DANG GZHAN

GYI CHOS BTZAL BA LA 'BAD PAR BYA BA YIN PAS, BYANG CHUB SEMS
DPA' BDAG DANG GZHAN GYI DON DANG SBYAR TE KHA CIG BTANG SNYOMS
SU'ANG 'DOR, KHA CIG TU BTZAL ZHING 'BAD PAR BYA ZHING BTANG
SNYOMS SU MI GZHAG GO ZHES PA'I DON TO, ,SNOD MA YIN PA DANG
MNYAN PAR

MI 'DOD PA'I SEMS CAN LA BTANG SNYOMS ZHES BYA BA NI DUS LA BAB
PA'I SEMS CAN TE, CHOS ZAB MO BSHAD PA'I SNOD MA YIN PA DANG,
CHOS NYAN PAR MI 'DOD PA LA MI 'CHAD PAR 'JOG PA STE, SKABS 'DIR
BTANG SNYOMS ZHES BYA BA NI MI BYA BAR GZHAG PA LA BYA'O, ,

MA RNYED PA LA SOGS PA'I DUS NA YANG MI DGA' BA'I SEMS MI 'BYUNG
BA RNAMS BTANG SNYOMS SU GZHAG PA'O, ,SEMS CAN NYAN THOS KYI THEG
PA CAN ZHES BYA BA LA SOGS PA LA NYAN THOS SU RIGS NGES PA'I GANG
ZAG DROD DANG SPYI BO LA SOGS PA NGES PAR 'BYIN PA'I SA LA BZHUGS

PA'AM, MTHONG BA'I LAM LA ZHUGS PA RNAMS NI THEG PA CHEN PO LA
SGYUR DU MI BTUB PA DE BZHIN DU BTANG SNYOMS SU GZHAG PA'O,
,SBYIN PA'I DUS NA TSUL KHRIMS BTUL BA'I BTANG SNYOMS NI SBYIN PA
DANG TSUL KHRIMS GNYIS SPYAD PA'I SGO THA DAD PAS SBYIN PA SPYAD
PA'AM, SBYIN

PA'I YON TAN BSNGAGS PA'I DUS SU TSUL KHRIMS SPYOD PA'AM, TSUL
KHRIMS KYI YON TAN BSNGAGS PA BTANG SNYOMS SU GZHAG GO ZHES BYA
BA'I DON TO, DE BZHIN DU PHA ROL TU PHYIN PA DRUG GI BAR LA YANG
SBYAR RO, ,GANG GDON MI ZA BAR BYA BA'I CHOS RNAMS LA MI 'JUG PA
MED

@188B PA ZHES BYA BA LA SOGS PA NI GONG DU MI BYA BA'I CHOS RNAMS
LA BTANG SNYOMS PAR BSTAN PAR ZAD KYI BYANG CHUB CHEN PO'I RGYU
BSOD NAMS DANG YE SHES KYI TSOGS NGES PAR SGRUB DGOS PA KUN LA
'JUG CING BTANG SNYOMS SU MI BYA BAR STON TO, ,STOBS NI LE LOS
ZIL GYIS MI NON PA'O, ,MOS

PA NI DGE BAR SPYAD PA LA DAD PA'O, ,MTHUN PA NI BDUD LA SOGS PAS
MI TSUGS PA'O, ,BRTZON PA MI 'DOR BA NI BRTZON 'GRUS RGYUN DU
SPYOD PA MI GTONG BA'O, ,BTANG SNYOMS MI ZAD PA BSHAD ZIN TO,,
,,MNGON SUM GYUR BA'I BYANG CHUB SEMS DPA' BSTAN

PA'I PHYIR, BTZUN PA SHA RA DVA TI'I BU GZHAN YANG BYANG CHUB
SEMS DPA' RNAMS KYI MNGON PAR SHES PA LNGA YANG MI ZAD PA ZHES
BYA BA LA SOGS PA GSUNGS TE, MNGON PAR SHES PA LA GNAS PA RNAMS
NI MNGON DU GYUR PA'I BYANG CHUB SEMS DPA' ZHES BYA'O, ,DE MI ZAD
PA

YANG SHES PAR BYA BA'I DNGOS PO SEMS CAN DANG CHOS RNAMS LA MTHA'
MED DE MI ZAD PAS LHA'I MIG LA SOGS PA SHES PAR BYED PA RNAMS
KYANG MI ZAD DO, ,'DIR YANG BSTAN PA DANG BSHAD PA'I TSUL DU BLTA
STE, LNGA GANG ZHE NA ZHES BYA BA NAS BRTZAMS TE, RDZU 'PHRUL BYA
BA SHES

PA ZHES BYA BA YAN CHAD KYIS BSTAN PA'I TSUL BSTAN TO, ,DE MAN
CHAD LHAG MA THAMS CAD KYIS BSHAD PA'I TSUL BSTAN TO, ,MNGON SUM
DU GYUR PA'I BYANG CHUB SEMS DPA' YANG RNAM PA DRUG STE, GZUGS
MNGON SUM PA DANG TSIG MNGON SUM PA DANG, SEMS MNGON SUM PA

DANG; BSAGS PA MNGON SUM PA DANG, MNYAM PA NYID MNGON SUM PA
DANG, 'BYUNG BA MNGON SUM PAR GYUR PA'O, ,DE LA GZUGS MNGON SUM
BSTAN PA'I PHYIR, BYANG CHUB SEMS DPA' RNAMS KYIS LHA'I MIG GANG
ZHEN ZHES BYA BA LA SOGS PA GSUNGS SO, ,GZUGS

MNGON SUM BDE YANG RNAM PA BZHI RIG PAR BYA STE, 'JIG RTEN DANG
'JIG RTEN LAS 'DAS PA LAS KHYAD ZHUGS PA DANG, GZUGS THAMS CAD
MTHONG BA DANG, MI MTHUN PA'I DRI MAS MA GOS PA DANG, RGYU RNAM
PAR DAG PA'O, ,DE LA GANG LHA THAMS CAD KYI LHA'I MIG CES BYA BA

@189A *, ,NAS BRTZAMS TE, CHOS 'OD GSAL TE BYA BA YAN CHAD KYIS
'JIG RTEN DANG 'JIG RTEN LAS 'DAS PA THAMS CAD LAS KHYAD ZHUGS PA
BSTAN TO, ,LHA'I MIG DES PHYOGS BCU'I 'JIG RTEN GYI KHAMS ZHES
BYA BA NAS BRTZAMS TE, DE DAG THAMS CAD

YONGS SU RDZOGS PAR BYED DO ZHES BYA BA YAN CHAD KYIS GZUGS THAMS
CAD MTHONG BA BSTAN TO, ,DE DAG GI MIG DE NI GZUGS THAMS CAD
MTHONG BAS ZHES BYA BA NAS BRTZAMS TE, LAM LA MA CHAGS PAR SPYOD
PA'O ZHES BYA BA YAN CHAD KYIS MI MTHUN PA'I DRI MAS MA GOS

PAR BSTAN TO, ,DE CI'I PHYIR ZHE NA ZHES BYA BA NAS BRTZAMS TE,
MNGON PAR SHES PA MA NYAMS ZHES BYA BA YAN CHAD KYIS RGYU RNAM
PAR DAG PA BSTAN TO, ,BYANG CHUB SEMS DPA' THAMS CAD MKHYEN PA
NYID LAS NGES PAR BYUNG BA ZHES BYA BA NI THAMS CAD MKHYEN PA'I
YE SHES

THOB PAR BYA BA'I PHYIR BSNGOS PAS LHA'I MIG DE LTA BU THOB BO
ZHES BYA BA'I DON TO, ,RGYA CHEN PO LAS NGES PAR 'BYUNG BA RNAMS
KYIS LHA'I MIG NI CHES MCHOG GO ZHES BYA BA LA, BYANG CHUB SEMS
DPA'I SPYOD PA PHA ROL TU PHYIN PA LA SOGS PA RGYA CHEN PO 'AM,
LAM GYI YE SHES RGYA

CHEN PO SPYOD PA LAS THOS PA'I LHA'I MIG NI CHES MCHOG GO ZHES
BYA BA'I DON TO, ,CHOS MCHOG CES BYA BA NI LHA DANG KLU LA SOGS
PA 'JIG RTEN PA 'PHAGS PA MA YIN PA RNAMS KYI LHA'I MIG PAS NYAN
THOS DANG RANG SANGS RGYAS 'PHAGS PA RNAMS KYI LHA'I MIG MCHOG
GO, ,'PHAGS

PA DE DAG GI LHA'I MIG PAS KYANG BYANG CHUB SEMS DPA'I LHA'I MIG
MCHOG PAS NA DE NYID LAS BZLA BA'I PHYIR CHOS MCHOG CES BYA'O,
,CI'I PHYIR CHES MCHOG CE NA, 'JIG RTEN PA RNAMS KYIS ZAG PA DANG
BCAS PA DANG, 'PHAGS PA NYAN THOS LA SOGS PA 'JIG RTEN LAS

'DAS PA RNAMS KYI MNGON PAR SHES PA YANG 'DAS PA DANG, MA 'ONGS
PA DANG, DBANG POS LHAG PA DANG, KHAMS KYIS LHAG PA LA SOGS PA
GONG MA RNAMS SHES PAR MI NUS LA CUNG ZAD SHES SHING CHAD YOD
KYI, BYANG CHUB SEMS DPA' RNAMS KYI DE LTA MA YIN TE, TSAD DANG
MTHA'

@189B MED PA'I PHYIR CHES MCHOG GO, ,DE LA MCHOG NI BKRA SHIS
PA'I PHYIR RO, ,CHES DAM PA NI GONG NAS GONG DU KHYAD PAR DU 'GRO
BA'I PHYIR RO, ,CHES RAB NI THAMS CAD KYI THOG MAR 'GRO BA'I
PHYIR RO, ,CHES PHUL NI GZUGS THAMS CAD LA KHYAB PA'I PHYIR RO,
,CHES GSAL

BA NI DRI MA MED CING RAB TU DANG BA'I PHYIR RO, ,CHES BZANG BA
NI MA SMAD CING MYA NGAN LAS 'DAS PA DANG MTHUN PA'I PHYIR RO,
,CHES STOBS DANG LDAN PA NI THOGS PA MED PAR GZUGS KUN MTHONG
BA'I MTHU CHEN PO DANG LDAN PA'I PHYIR RO, ,CHES 'OD GSAL BA NI
YE SHES DRI MA MED

PA'I MTHU MCHOG DANG LDAN PA'I PHYIR RO, ,'JIG RTEN DANG 'JIG
RTEN LAS 'DAS PA LAS KHYAD ZHUGS PA BSHAD ZIN TO,, ,,GZUGS THAMS
CAD MTHONG BA BSTAN PA'I PHYIR, DE LHA'I MIG DES ZHES BYA BA LA
SOGS PA GSUNGS SO, ,LHA'I MIG DES ZHES BYA BA'I GONG DU

BSHAD PA 'JIG RTEN DANG 'JIG RTEN LAS 'DAS PA'I LHA'I MIG THAMS
CAD LAS 'DAS PAR GYUR PA'I LHA'I MIG DES ZHES BYA BA'I DON TO,
,GZUGS SU SNANG BA ZHES BYA BA NI GZUGS SU GTOGS PA ZHES BYA BA'I
THA TSIG GO, ,RAGS PA'AM ZHES BYA BA NI CHEN POR GTOGS

PA THAMS CAD BSDUS PA STE, GANGS RI DANG RI RAB LA SOGS PA'O,
,PHRA MO ZHES BYA BAS CHUNG NGUR GTOGS PA THAMS CAD BSDUS PA STE,
RDUL DANG RDUL PHRAN LA SOGS PA'O, ,BZANG PO 'AM ZHES BYA BAS
BZANG PO THAMS CAD BSDUS PA STE, GANG 'PHAGS PA SLOB PA DANG MI

SLOB PA LA SOGS PA'I GZUGS SO, ,NGAN PA'AM ZHES BYA BAS NGAN PA
THAMS CAD BSDUS PA STE, GANG SO SO'I SKYE BO'I GZUGS RNAMS SO,
,RGYANG RING PO 'AM ZHES BYA BAS RGYANG RING POR GTOGS PA THAMS
CAD BSDUS PA STE, GANG 'JIG RTEN GYI KHAMS BRGYA STONG DU MA'I
PHA

ROL NA GNAS PA'O, ,THAG NYE BA GANG CI YANG RUNG ZHES BYA BAS NYE
BA THAMS CAD BSDUS PA STE, GANG THAG NYE BA NA 'DUG PA'I GZUGS
THAMS CAD DO, ,YANG NA RAGS PA NI 'BYUNG BA CHEN PO BZHI RNAMS
SO, ,PHRA BA NI 'BYUNG BA CHEN PO BZHI LAS GYUR PA'I GZUGS RNAMS
SO,,

@190A *, ,YANG NA RAGS PA NI 'JIG RTEN PA'I GZUGS RNAMS SO, ,PHRA
BA NI 'JIG RTEN LAS 'DAS PA'I GZUGS RNAMS SO, ,YANG NA RAGS PA NI
'DAD PA'I KHAMS SU GTOGS PA'I GZUGS SO, ,PHRA BA NI GZUGS KYI
KHAMS SU GTOGS PA'I GZUGS

SO, ,BZANG PO NI BDE 'GRO RNAMS KYI GZUGS SO, ,NGAN PA NI NGAN
SONG BA RNAMS KYI GZUGS SO, ,YANG NA BZANG PO NI DBYIBS DANG KHA
DOG TU LDAN PA'O, ,NGAN PA NI DBYIBS DANG KHA DOG TU MI LDAN
PA'O, ,RGYANG RING PO NI 'DAS PA DANG MA 'ONGS PA'I GZUGS SO,
,THAG NYE BA

NI DA LTAR GYI GZUGS SO, ,YANG NA RGYANG RING PO NI GZHAN GYI
RGYUD DU GTOGS PA'I GZUGS SO, ,THAG NYE BA NI BDAG GI RGYUD DU
GTOGS PA'I GZUGS SO, ,DE DAG THAMS CAD NI GONG DU BSHAD PA'I
GZUGS DE DAG THAMS CAD DO, ,DE DAG GI NI BYANG CHUB SEMS DPA' DE

DAG GI LHA'I MIG GIS SO, ,RIG CING SNANG BA LA SOGS PA NI MTHONG
BA'I RNAM GRANGS KYI TSIG GO, ,YANG NA 'DAS PA'I GZUGS MTHONG BA
NI RIG PA'O, ,DA LTAR GYI GZUGS MTHONG BA NI SNANG BA'O, ,MA
'ONGS PA'I GZUGS MTHONG BA NI SHIN TU RTOGS PA'O, ,SPOM PO

RNAMS MTHONG BA NI SHIN TU MTHONG BA'O, ,YANG NA MOS PA'I SPYOD
PA'I TING NGE 'DZIN DROD KYI RGYU LAS BYUNG BAS NA RIG PA'O,
,SPYI BO'I RGYU LAS BYUNG BAS NA SNANG BA'O, ,BZOD PA'I RGYU LAS
BYUNG BAS NA RTOGS PA'O, ,'JIG RTEN PA'I CHOS KYI MCHOG GI RGYU
LAS BYUNG BAS NA SHIN TU

RIG PA'O, ,MTHONG BA'I LAM GYI RGYU LAS BYUNG BAS NA SHIN TU
MTHONG BA'O, ,'CHI 'PHO DANG SKYE BA YANG DAG PA JI LTA BA BZHIN
DU RAB TU SHES SO ZHES BYA BA NI 'CHI BA DANG 'PHO BA GNYIS KYANG
PHUNG PO 'DOR ZHING LEN PA LA BYA STE, GZUGS KYI PHUNG PO LEN
CING 'DOR BA MIG GI

SPYOD YUL YIN PAS LHA'I MIG GIS SHES PAR BYA'O, ,DE DAG GI LAS
KYI RGYU YANG DAG PA JI LTA BA BZHIN DU RAB TU SHES SO ZHES BYA
BA NI SEMS CAN DE DAG GI LUS DANG NGAG GI SGO NAS CI SPYOD PA
DE'I RGYU BSTUN JI SPYOD SPYOD PA LAS BYUNG BA YANG RAB TU SHES
SO ZHES BYA BA'I DON

@190B TO; LAS KYI 'BRAS BU SHES PA NI DA LTA'I LUS DANG NGAG GI
SGO NAS LAS CI BYAS PA'I 'BRAS BU PHYIS CIR 'GYUR BA SHES PA'O,
,DBANG PO'I RIG PA SHES BA NI MIG LA SOGS PA'I DBANG PO RNAMS
DANG, DAD PA LA SOGS PA'I DBANG PO RNO RTUL GYI RIM PA SHES PA
STE, LAS KYI RGYU DANG 'BRAS

BU DANG DAD PA LA SOGS PA'I DBANG PO 'DI DAG GZUGS KYI RGYU LAS
BYUNG BA'I PHYIR LHA'I MIG GI SPYOD YUL YIN PAR SHES PAR BYA'O,
,SANGS RGYAS KYI ZHING GI YON TAN BKOD PA ZHES BYA BA NI SANGS
RGYAS KYI ZHING SA GZHI BEE d'URYA'I KHA DOG DANG DPAG BSAM GYI
SHING GI PHRENG BA DANG BDUD

RTZI'I RDZING LA SOGS PA DANG LDAN PA'O, ,RANG GI TSUL KHRIMS
YONGS SU DAG PAS RANG GI ZHING GI YON TAN BKOD PA YONGS SU DAG
PAR BYA BA'I BSOD NAMS DANG YE SHES KYI TSOGS BSAGS PA RNAMS
YONGS SU BSNGO STE ZHES BYA BA NI SANGS RGYAS BCOM LDAN 'DAS
RNAMS KYI ZHING

GI YON TAN MTHONG NAS BDAG KYANG NAM SANGS RGYAS SU 'GYUR BA'I
TSE ZHING GI YON TAN DE LTA BU DANG LDAN PAR GYUR CIG CES BDAG GI
BSOD NAMS DANG YE SHES KYI TSOGS CI BSAGS PA RNAMS TSUL KHRIMS
YONGS SU DAG PA'I MTHUS BSNGO ZHES BYA BA'I DON TO, ,TSUL KHRIMS
KYI

MTHUS BSNGOS PAS JI BZHIN 'GRUB BAR 'GYUR RAM SNYAM PA LA, TSUL
KHRIMS KYI YON TAN LA GNAS PA DE DAG GI BSNGO BA YONGS SU 'GRUB
PAR 'GYUR RO ZHES BYA BA SMOS TE, CHOS NYID KYI TSUL KHRIMS DANG
LDAN PA RNAMS CI BSAMS PA'AM, SMON PA BZHIN DU 'GRUB PAS JI LTAR

BSNGOS PA BZHIN DU YONGS SU 'GRUB CES BYA BA'I DON TO, ,CHO GA
DANG ZHES BYA BA LA, BYA BA DANG MI BYA BA RNAMS NI CHO GA'O,
,CHOS GOS BGO BA DANG, LHUNG BZED BZUNG BA LA SOGS PA CHOS BZHIN
DU BYED PA NI SPYOD PA'O, ,CHANG 'TSONG DANG SMAD 'TSONG LA SOGS
PA SPYOD YUL LNGAR MI

'JUG PA NI SPYOD YUL LO, ,LTUNG BA DANG MI LTUNG BA MA BRJED PA
NI DRAN PA'O, ,LTUNG BA DANG MI LTUNG BA SHES PA NI SHES BZHIN
NO, ,'GRO BA DANG 'DUG PA DANG NYAL BA DANG 'CHAG PA LA SOGS PA
MDZES PA NI SPYOD LAM MO, ,GTZUG LAG KHANG DANG RI DANG BRAG PHUG
LA SOGS PA NI

@191A *, ,GNAS SO, ,MNGON PAR SHES PA LNGA DANG LDAN PA DANG,
BDUD DANG MU STEGS CAN GYIS MI PHYED PA NI MTHU'O, ,BYANG CHUB
SEMS DPA'I MDO SDE DANG 'DUL BA DANG CHOS MNGON PA NI CHOS SO,
,MI GNAS PA'I MYA NGAN LAS 'DAS PA NI RNAM PAR THAR PA'O, ,ME
LONG

LTA BU'I DANG, MNYAM PA NYID DANG, SO SOR KUN DU RTOG PA DANG,
BYA BA SGRUB PA'I YE SHES NI YE SHES SO, ,MKHAS PA'I TSIG RE RE
DANG YANG SBYAR TE, DON DANG CHOS DANG YE SHES DANG, NGES PA'I
DON GYI MDO SDE LA RTEN PA NI RTEN PA LA MKHAS PA'O, ,DON DANG
TSIG MI BRJED PA'I

GZUNGS DANG LDAN PA NI GZUNGS LA MKHAS PA'O, ,'KHOR BA'I MTHA'I
BAR DU CHOS BSHAD KYANG SPOBS PA ZAD PAR MI 'GYUR BA NI SPOBS PA
LA MKHAS PA'O, ,RANG DANG SPYI'I MTSAN NYID RNAM PAR 'BYED PA NI
SHES RAB PO, ,CHOS THAMS CAD STONG PAR KHONG DU CHUD PA NI YE
SHES SO, ,

DGA' LDAN GYI PHO BRANG NAS 'CHI 'PHO BA LA SOGS PA STON PA NI
THABS LA MKHAS PA LA 'JUG PA'O, ,DE DAG THAMS CAD YONGS SU RDZOGS
PAR BYED DO ZHES BYA BA NI LHA'I MIG DANG LDAN PA'I BYANG CHUB
SEMS DPA' DES, 'JIG RTEN GYI KHAMS GZHAN GYI BYANG CHUB SEMS
DPA'I YON

TAN DE DAG MTHONG NAS BDAG NYID KYIS KYANG DE DAG THAMS CAD YONGS
SU RDZOGS PAR BYED DO, ,GZUGS THAMS CAD MTHONG BA BSHAD ZIN TO,,
,,MI MTHUN PA'I PHYOGS KYIS MA GOS PAR BSTAN PA'I PHYIR DE DAG GI
MIG DE NI GZUGS THAMS CAD MTHONG BAS NA SGRIB PA MED PA ZHES BYA
BA

LA SOGS PA GSUNGS TE, DE DAG GI MIG CES BYA BA NI LHA'I MIG DANG
LDAN PA'I BYANG CHUB SEMS DPA' DE DAG GI MIG GO, ,CIS KYANG MA
BSGRIBS MCHOD PAR NYE BA DANG RING BA LA SOGS PA'I GZUGS THAMS
CAD MTHONG BAS NA SGRIB PA MED PA'O, ,GZUGS THAMS CAD LA MI

CHAGS PA'O ZHES BYA BA NI GZUGS THAMS CAD MTHONG BA NI GZUGS
MDZES PA RNAMS 'DOD CHAGS MI SKYE BA'O, ,RNAM PAR GROL ZHES BYA
BA NI NYON MONGS PA'I BAG LA NYAL DANG LTA BA THAMS CAD KYI BAG
LA NYAL DANG NYON MONGS PA MNGON SUM DU 'BYUNG BA THAMS CAD
SPANGS PAS SO, ,RANG

@191B BZHIN GYIS 'OD GSAL BAS NA ZHES BYA BA NI RANG BZHIN GYIS
DRI MA MED CING GZUGS GSAL BAR MTHONG BA'I MTSAN NYID YIN PAS NA
ZHES BYA BA'I DON TO, ,YUL THAMS CAD LA MI GNAS PA'O ZHES BYA BA
NI GZUGS THAMS CAD LA MI RTON PA'O, ,NYON MONGS PA DANG BAG LA
NYAL BA

THAMS CAD LA MI SKYE BA'O ZHES BYA BA NI MIG GIS GZUGS THAMS CAD
MTHONG DU ZIN KYANG GZUGS MTHONG BA'I SGO NAS 'DOD CHAGS DANG ZHE
SDANG LA SOGS PA'I NYON MONGS PA SKYE BAR YANG MI 'GYUR LA NYON
MONGS PA'I BAG CHAGS LA SOGS PAR YANG MI BYED CES BYA BA'I DON
TO, ,THE

CHOM MED PAS NA ZHES BYA BA NI BDEN PA DANG DKON MCHOG LA YID
GNYIS MED PAS NA ZHES BYA BA'I DON TO, ,SGRIB PAR GYUR PA'I CHOS
THAMS CAD LAS KUN NAS MA LANGS ZHES BYA BA'I BAR DU GCOD PA'AM,
SGRIB PAR 'GYUR BA'I CHOS 'DOD PA LA 'DUN PA LA SOGS PA'I RGYU
BYED

CES BYA BA'I DON TO, ,CHOS THAMS CAD SNANG BA LA GSAL BA THOB PA
ZHES BYA BA NI CHOS THAMS CAD MTHONG BAR BYA BA LA GSAL BAR
MTHONG BA THOB PA ZHES BYA BA'I THA TSIG GO, ,YE SHES LA RTON PA
STE ZHES BYA BA NI YE SHES LA RTON PA YIN PAS DBANG PO'I 'BYUNG
BA CHEN PO LA MI RTON PA

STE; DE BAS NA RNAM PAR SHES PA'I SPYOD YUL MA YIN PA ZHES BYA'O,
,NYON MONGS PA THAMS CAD KYIS MA CHAGS MI SDANG, MA RMONGS PA
ZHES BYA BA NI 'DOD CHAGS DANG, ZHE SDANG DANG GTI MUG GIS MA GOS
ZHES BYA BA'I DON TO, ,DE DAG GI MIG DE NI 'PHAGS PA'I DBANG PO
RNAMS LA

NGES PAR 'BYED PA'I CHA DANG MTHUN PA'I ZHES BYA BA LAS 'PHAGS
PA'I DBANG PO NI DAD PA DANG DRAN PA LA SOGS PA'I DBANG PO STE,
DBANG PO DE DAG DANG LDAN PA'I MIG DES SNANG BA MCHED PA LA SOGS
PA'I CHOS RNAMS RTOG PAR BYED CES BYA BA'I DON TO, ,'OD ZER MNYAM
PAR GTONG

BAS NA ZHES BYA BA NI SNYING RJE CHEN POS SEMS CAN LA MNYAM PAR
LTA ZHES BYA BA'I DON TO, ,SEMS KYIS MI DGE BA'I CHOS DANG BRAL
BAS NA ZHES BYA BA NI 'DOD CHAGS PA DANG ZHE SDANG BA DANG BRAL
BAS NA ZHES BYA BA'I THA TSIG GO, ,RANG BZHIN GYIS KUN NAS NYON
MONGS PA CAN

@192A *, ,MA YIN PAS NA ZHES BYA BA NI RANG BZHIN GYIS NYON MONGS
PA'I DRI MA DANG MA 'DRES PA ZHES BYA BA'I THA TSIG GO, ,DE DAG
GI MIG DE NI BSAM PA MA BSTAN PA ZHES BYA BA NI THAMS CAD MKHYEN
PA'I YE SHES THOB PAR BYA BA'I BSAM PA DANG MA BRAL BAS NA, SANGS
RGYAS

BCOM LDAN 'DAS KYI SPYAN THAMS CAD MKHYEN PA'I RANG BZHIN LAS
SKYES ZHES BYA BA'I DON TO, ,RJES SU CHAGS PA DANG KHONG KHRO BA
DANG BRAL ZHES BYA BA NI RJES SU CHAGS PA DANG BRAL BAS NA MA
CHAGS PA'O, ,DE DAG GI MIG DE NI DON GYI SPYOD YUL BDEN PAS NYE
BAR BSGRUBS SHING CHOS

RNAM PAR DAG PA SHES PA'I LAM LA MA CHAGS PAR SPYOD PA ZHES BYA
BA NI PHYIN CI LOG GI DON LA DMIGS PA LAS BYUNG BA NI MA YIN
GYIS, DON DAM PA'I BDEN PA PHYIN CI MA LOG PA LA DMIGS PA LAS
BYUNG BAS NA CHOS KYI DBYINGS RNAM PAR DAG PA SHES PAR BYA BA LA
THAGS THOGS

MED PAR SPYOD DO ZHES BYA BA'I DON TO, ,MI MTHUN BA'I PHYOGS KYIS
MA GOS PA BSHAD ZIN TO,, ,,RGYU BSTAN PA'I PHYIR, DE CI'I PHYIR
ZHE NA ZHES BYA BA LA SOGS PA GSUNGS TE, BYANG CHUB SEMS DPA' DE
DAG GI LHA'I MIG DE CI'I PHYIR GONG DU BSHAD PA LTA BU YIN ZHE NA
ZHES

BYA BA'I DON TO, ,SKYES BU DAM PA DE DAG NI SNYING RJE CHEN PO LA
GNAS PA ZHES BYA BA LA SOGS PA LAS, SNYING RJE CHEN PO LA GNAS
PA'I RGYU LAS BYUNG BAS NA DE DAG GI LHA'I MIG KYANG GONG DU
BSHAD PA LTA BU'I YON TAN DANG LDAN PAR 'GYUR RO ZHES BYA BA'I
DON TO, ,TSIG LHAG MA RNAMS LA YANG

DE BZHIN DU SBYAR RO, ,CHOS RNAMS RIG PA NI BSHAD PAR BYA BA'I
CHOS THAMS CAD RIG PA'O, ,DON SHIN TU RTOGS PA NI STONG PA NYID
KYI MTSAN NYID KHONG DU CHUD PA'O, ,KHA NA MA THO PA MED PA NI
SDIG PA MI DGE BA'I CHOS MI BYED PAS SO, ,JI LTAR MTHONG BA DANG
THOS PA BZHIN DU CHOS SMRA

BA NI JI LTAR MTHONG BA DANG THOS PA LAS SKYED SKUR BYAS TE, SGRO
MI 'DOGS PA DANG SKUR BA MI BYED PAS SO, ,MI DGE BA MI BSNYIL PA
NI MI DGE BA'I SPYOD PA RNAM PA THAMS CAD DU SPANGS PA'I PHYIR
RO, ,BYANG CHUB KYI SNYING PO LA MNGON DU PHYOGS PA ZHES BYA BA
NI BYANG CHUB KYI SNYING PO LA THOB PAR

@192B BYA BA LA GCIG TU MOS SHING SGRUB PAR BYED PA'I DON TO,
,SEMS GONG DU YANG THOGS PA MED CES BYA BA NI DE'I SEMS KYI DNGOS
PO THAMS CAD MA LUS PAR SHES PAR BYED CES BYA BA'I DON TO,
,BRTZON 'GRUS SGRUB PAR BYED PA ZHES BYA BA NI BRTZON 'GRUS LA
'JOG PAR BYED PA'O, ,BSAM

GTAN GYI YAN LAG STON PA ZHES BYA BA NI BSAM GTAN DANG PO DANG
GNYIS PA LA SOGS PA SGOM PA'I THABS STON PA'O, ,SHES RAB KYI MIG
SBYIN PA ZHES BYA BA NI CHOS RNAMS PHYIN CI MA LOG PAR RTOGS PA'I
SHES RAB KYI MIG SBYIN PA'O, ,LAM NGAN PA LA ZHUGS PA NI MU STEGS
CAN RNAMS SO, ,LAM STON PA NI 'PHAGS PA'I

LAM YAN LAG BRGYAD PA STON PA'O, ,DMAN PA LA MOS PA NI NYAN THOS
DANG RANG SANGS RGYAS KYI THEG PA LA ZHUGS PA RNAMS SO, ,SANGS
RGYAS KYI CHOS RGYA CHEN PO RTOG PAR BYED CES BYA BA NI DE DAG
LAS BCU DANG PHA ROL TU PHYIN PA BCU LA SOGS PA RTOG PAR BYED CES
BYA BA'I DON TO, ,THAMS CAD

MKHYEN PA'I YE SHES LA 'DZUD CES BYA BA NI THAMS CAD MKHYEN PA'I
YE SHES RNAM PAR MI RTOG PA'I MTSAN NYID THOB PA LA 'JOG PAR BYED
CES BYA BA'I THA TSIG GO, ,BYANG CHUB YONGS SU RDZOGS PAR BYA
BA'I PHYIR ZHES BYA BA NI BDAG NYID BLA NA MED PA'I BYANG CHUB
THOB PAR BYA BA'I PHYIR

DE'I RGYUR GYUR PA'I LHA'I MIG MA NYAMS PA ZIN TE ZHES BYA BA'I
DON TO, ,LHA'I MIG MNGON PAR SHES PA MI ZAD PA BSHAD ZIN TO,,
,,TSIG MNGON SUM PA BSTAN PA'I PHYIR, DE LA BYANG CHUB SEMS DPA'
RNAMS KYI LHA'I RNA BA MNGON PAR SHES PA MI ZAD PA GANG ZHE NA
ZHES BYA

BA LA SOGS PA GSUNGS TE, DE MI ZAD PA YANG RNA BA DES DMIGS PAR
BYA BA'I SGRA ZAD MI SHES PAS DE LA DMIGS PAR BYED PA'I LHA'I RNA
BA YANG ZAD MI SHES PA'I PHYIR MI ZAD PA'O, ,YANG NA 'OG NAS DE'I
RNA BA'I KHAMS DE CHOS KYI DBYINGS SHIN TU RNAM PAR DAG PA YIN
ZHES

BYA BA LA SOGS PA GSUNGS PA'I TSUL GYI LHA'I RNA BA DE'I RANG
BZHIN CHOS KYI DBYINGS KYI RANG BZHIN YIN PAS CHOS KYI DBYINGS DE
LA ZAD PA MED PA'I PHYIR LHA'I RNA BA YANG MI ZAD PA'O, ,DE YANG
RNAM PA DGUR RIG PAR BYA STE, 'JIG RTEN DANG 'JIG RTEN LAS 'DAS
PA THAMS CAD LAS KHYAD

@193A *, ,PAR DU GYUR PA DANG, SGRA THAMS CAD LA DMIGS PA DANG,
RGYU GANG LAS BYUNG BA SHES PA DANG, 'BRAS BU GANG LAS 'BYUNG BA
SHES PA DANG, RGYUD DANG 'BRAS BU MI MTHUN PA SHES PA DANG, GNYIS
KA'I CHA LA NYON MONGS PA MED PA DANG, DUS GSUM MA 'DRES

PA SHES PA DANG, LAS DANG RGYU'O, ,LHA THAMS CAD KYI ZHES BYA BA
NAS BRTZAMS TE, CHES 'OD GSAL ZHES BYA BA YAN CHAD KYIS 'JIG RTEN
DANG 'JIG RTEN LAS 'DAS PA LAS KHYAD ZHUGS PA BSTAN TO, ,LHA'I
RNA BA DES ZHES BYA BA NAS BRTZAMS TE, SKRA DE DAG THAMS CAD
KYANG

THOS SO ZHES BYA BA YAN CHAD KYIS SGRA THAMS CAD LA DMIGS PA
BSTAN TO, ,SEMS KYI DMIGS PA ZHES BYA BA NAS BRTZAMS TE, LAS
'BYUNG BA THAMS CAD KYANG YANG DAG PA JI LTA BA BZHIN DU RAB TU
SHES SO ZHES BYA BA YAN CHAD KYIS RGYU GANG LAS 'BYUNG BA SHES PA
BSTAN TO, ,NGAG

GI LAS DGE BA'I RGYU ZHES BYA BA NAS BRTZAMS TE, LUNG DU MI STON
PA'I RGYU YONGS SU 'DZIN PA DE DAG THAMS CAD KYANG YANG DAG PA JI
LTA BA BZHIN DU RAB TU SHES SO ZHES BYA BA YAN CHAD KYIS 'BRAS BU
GANG 'BYUNG BA SHES PA BSTAN TO, ,'DOD CHAGS BAG LA NYAL ZHES BYA
BA NAS BRTZAMS

TE; LHA'I RNA BA'I MNGON PAR SHES PA'I YE SHES THOGS PA MED PA
DES YANG DAG PA JI LTA BA BZHIN DU RAB TU SHES ZHES BYA BA YAN
CHAD KYIS RGYU DANG 'BRAS BU'I MI MTHUN PA SHES PA BSTAN TO, ,DE
DAG GI LHA'I RNA BA'I MNGON PAR SHES PA'I YE SHES DES 'PHAGS PA
ZHES BYA BA NAS BRTZAMS

TE; 'PHAGS PA MA YIN PA'I SGRA LA SNYING RJE CHEN PO 'THOB BO
ZHES BYA BA YAN CHAD KYIS GNYI GA'I CHA LA NYON MONGS PA MED PA
BSTAN TO, ,SGRA THAMS CAD LA YANG SNGON GYI MTHA' DANG ZHES BYA
BA LA SOGS PAS DUS SU MA 'DRES PA SHES PA BSTAN TO, ,DE DAG LHA'I
RNA BA'I MNGON PAR

SHES PA'I YE SHES DES ZHES BYA BA NAS BRTZAMS TE, SEMS CAN GANG
DAG CHOS SHES PAR BYED PA MA YIN PA DE DAG NI MI THOS SO ZHES BYA
BA YAN CHAD KYI SA LAS BSTAN TO, ,DE DAG GI RNA BA'I KHAMS DE
CHOS KYI DBYINGS ZHES BYA BA NAS BRTZAMS TE, LHA'I SNYAN DU
BSNGOS PA ZHES BYA BA

@193B YAN CHAD KYIS RGYU BSTAN TO, ,GONG DU LHA'I MIG GI SKABS SU
BSHAD PA DANG DON MTHUN PA'I TSIG RNAMS 'DIR MA BSHAD DO, ,SEMS
KYI DMIGS PA DGE BA DANG MI DGE BA DANG, LUNG DU MI STON PA GANG
DAG GIS SEMS CAN DE DAG GI NGAG GI LAS 'BYUNG BA THAMS CAD KYANG
YANG DAG PA

JI LTA BA BZHIN DU RAB TU SHES SO ZHES BYA BA NI SEMS CAN DE DAG
GI TSIG RAB TU SMRA BA DE'I RGYU NI SEMS KYI DGE BA DANG MI DGE
BA DANG LUNG DU MI STON PA'I CHOS LA DMIGS PA YIN TE, DE DAG GI
SEMS KYI CHOS GANG LA DMIGS NAS NGAG GI LAS TSIG TU SMRA BA NI
SGRA GANG BYUNG BA'I RGYU RNAMS

KYANG RAB TU SHES SO ZHES BYA BA'I DON TO, ,RGYU GANG LAS BYUNG
BA SHES PA BSHAD ZIN TO, ,NGAG GI LAS GANG DGE BA'I RGYU YONGS SU
'DZIN PA LA SOGS PA NI SEMS CAN DE DAG GIS TSIG TU SMRA BA DE DAG
THOS NAS TSIG DE DAG SMRAS PA'I RGYUS 'BRAS BU CI DANG CIR 'GYUR
BA PHYIN CI MA

LOG PAR SHES PA'I DON TO, ,'BRAS BU GANG BYUNG BA YANG BSHAD ZIN
TO, ,'DOD CHAGS BAG LA NYAL BA'I NGAG GI LAS GANG SDANG BA DANG
'BYIN PA DANG ZHES BYA BA LA SOGS PAS NI 'DOD CHAGS DANG ZHE
SDANG DANG GTI MUG GSUM LAS GCIG NI TSIG MNGON PAR SMRA BA'I
RGYU'I GTZO BO

YIN PAR STON, GCIG NI GROGS YIN PAR STON TE, DE LA 'DOD CHAGS BAG
LA NYAL LA SDANG BAS 'BYIN PA NI TSIG 'BYUNG BA'I GZHI 'DOD CHAGS
LAS BLANGS LA, 'DOD CHAGS DNGOS SU MA BYUNG BAR BAG LA NYAL TE
ZHE SDANG DNGOS SU BYUNG BAS TSIG TU SMRAS PAS SHES SO ZHES BYA
BA'I

DON TO, ,DE BZHIN DU LHAG MA RNAMS LA YANG SBYAR RO, ,NGAG GI LAS
GANG BSAM PA DAG LA SBYOR BA NYAMS PA DANG ZHES BYA BA LA SOGS PA
LA, BSAM PA MA NOR LA TSIG TU SMRA BA'I SBYOR BA 'KHRUL ZHING NOR
BA DANG, TSIG TU SMRA BA'I SBYOR BA MA NOR MA 'KHRUL LA, BSAM PA
'KHRUL

BA LA SOGS PA PHYIN CI MA LOG PAR SHES PA LA BYA'O, ,RGYU DANG
'BRAS BU MI MTHUN PAR SHES PA BSHAD ZIN TO, ,'PHAGS PA'I SGRA NI
NYAN THOS DANG RANG SANGS RGYAS DANG BYANG CHUB SEMS DPA' DANG,
DE BZHIN GSHEGS PA RNAMS GSUNGS PA DANG, CHOS 'CHAD PA'I SGRA'O, ,

@194A *, ,'PHAGS PA MA YIN PA'I SGRA NI SO SO'I SKYE BO RNAMS
'ONG BA DANG 'GRO BA LA SOGS PA THA SNYAD SNA TSOGS KYI SGRA
'BYIN PA'O, ,'PHAGS PA'I SGRA LA BYAMS PA CHEN PO 'THOB CING ZHES
BYA BA NI 'PHAGS PA RNAMS KYI SGRA THOS NAS CHOS BSHAD PA'I SGRA
'DIS SEMS CAN THAMS CAD LA

PHAN BTAGS SO ZHES SGRA DE LA BDAG NYID BYAMS PA CHEN PO'I SEMS
BSKYED PA'O, ,'PHAGS PA MA YIN PA'I SGRA LA SNYING RJE CHEN PO
'THOB CES BYA BA NI SO SO'I SKYE BO RNAMS KYI SMRA BA'I SGRA NI
'DOD CHAGS DANG ZHE SDANG LA SOGS PA'I RGYU LAS BYUNG BAS NA SDUG
BSNGAL SNA TSOGS BSKYED PA'I

RGYU YIN NO ZHES SNYING RJE CHEN PO'I SEMS SKYE'O, ,GNYI GA'I CHA
LA NYON MONGS PA MED PA BSHAD ZIN TO, ,SGRA THAMS CAD LA YANG
SNGON GYI MTHA' DANG PHYI MA'I MTHA' ZHES BYA BA LA SOGS PA NI
'DAS PA'I SGRA DANG MA 'ONGS PA'I SGRA GANG YIN PA BYE BRAG PHYED
PAR SHES PA NI SNGON GYI MTHA' DANG

PHYI MA'I BAR BYE BRAG 'BYED PA SHES PA ZHES BYA STE, SHES PA DES
SGRA 'DI DAG NI 'DAS PA'I TSIG YIN NO ZHES YANG DAG PA JI LTA BA
BZHIN DU SHES SO, ,DE LTAR DUS GNYIS KYI SGRA BYE BRAG PHYED PAR
SHES NA, DA LTAR BYUNG BA'I DUS KYI TSIG KYANG SHES PAR MNGON
PA'I PHYIR MDO LAS MA

GSUNGS TE, DUS GSUM 'DRES PA BSHAD ZIN TO, ,DRAN PA NI THOS PA'I
CHOS RNAMS KYI TSIG DANG DON MA BRJED PA'O, ,SHES BZHIN NI CHOS
DE RNAMS KYI RANG DANG SPYI'I MTSAN NYID BYE BRAG PHYED PA'O, ,DE
GNYIS MI BRJED PA DANG BYE BRAG PHYED PAR BYED PAS NA DRAN PA
DANG SHES BZHIN

GNYIS LA MI BRJED PA'I CHOS NYID CES BYA'O, ,SEMS CAN RNAMS LA
DRAN PAR BYED CES BYA BA NI THOS PA'I CHOS DE DAG SEMS CAN LA
STON CING SEMS CAN RNAMS KYANG MI BRJED PA'I CHOS NYID LA 'JOG
PAR BYED PA'O ZHES BYA BA'I DON TO, ,SNYING PO DANG SNYING PO MA
YIN PA'I

CHOS RNAMS ZHES BYA BA LA SOGS PA LA, DON DAM PA BSTAN PA'I CHOS
RNAMS NI SNYING PO'I CHOS SO, ,KUN RDZOB TU CHOS BSTAN PA THAMS
CAD NI SNYING PO MA YIN PA'I CHOS TE, SEMS CAN RNAMS MI BRJED
PA'I CHOS NYID LA BKOD PAS, SNYING PO DANG SNYING PO MA YIN

@194B PA'I CHOS RNAMS KYANG SEMS CAN DE NGAG GIS RAB TU SHES SO
ZHES BYA BAR SBYAR RO, ,GANG DGE BA DANG MI DGE BA DANG LUNG DU
MA BSTAN PA'I SGRA GANG DAG THOS PA DE DAG KYANG DRAN PA DANG
SHES BZHIN GYIS DUS DUS SU BRJOD DO ZHES BYA BA NI BYANG CHUB
SEMS DPA' DE SNGON GZHAN LAS DGE BA'I

SGRA THOS PA DANG, MI DGE BA'I SGRA THOS PA DANG, LUNG DU MA
BSTAN PA'I SGRA THOS PA RNAMS KYANG SMRA BAR BYA BA'I SNOD DANG
DUS SU SBYAR TE SGRA'O ZHES BYA BA'I DON TO, ,SNOD DANG SBYAR BA
NI GAL TE SEMS CAN DE DAG CHOS BSHAD PA'I SNOD YIN NA NI SMRA'I,
MA YIN NA NI MI SMRA'O, ,DUS SU SBYAR

BA NI CHOS BSHAD PA'I DUS LA BAB NA NI SMRA'I, DUS LA MA BAB NA
NI MI SMRA'O, ,DE NYID KYI DON GAL TE 'KHOR GYI DUS YIN YANG ZHES
BYA BA LA SOGS PA TSIG 'OG MA RNAMS KYIS GSAL BAR BSHAD DE, 'KHOR
RNAMS TSOGS SU ZIN KYANG CHOS BSHAD PA'I DUS DANG SKABS SU

MA BAB NA CHOS THOS PA RNAMS KYANG MI STON PAR 'JOG GO, ,CHOS
BSTAN PA'I DUS LA BAB NA NI 'KHOR MANG BO MA TSOGS KYANG GDUL BYA
'GA' TZAM LA YANG CHOS STON TO ZHES BYA BA'I DON TO, ,DBANG GCIG
GIS ZHES BYA PA NI PHA ROL PO NYAN PA GCIG PU ZHIG YOD KYANG RUNG
ZHES BYA,

BA'I DON TO, ,BDEN PAR LUNG BSTAN PA YANG GZHAN LA GNOD NA LUNG
MI STON TO ZHES BYA BA LA SOGS PA LA, BYANG CHUB SEMS DPA' DGE BA
DANG MI DGE BA LA SOGS PA'I DNGOS PO'I SGRA'I SGO NAS THOS TE
LUNG BSTAN DU YOD KYANG SEMS CAN LA GNOD NA BDEN ZHING THOG TU
BAB KYANG LUNG MI

STON LA, SEMS CAN LA PHAN NA MI BDEN ZHING THOG TU MA BAB KYANG
LUNG STON TE, THABS MKHAS PA DANG, BDAG GI SEMS LA G-YO MED PA'I
SGO NAS YONGS SU NGAG PA'I SEMS CAN YONGS SU SMIN PAR BYA BA DANG
MI 'GAL BA'I PHYIR BRDZUN DU SMRA BAR YANG MI 'GYUR RO, ,SGRA JI
LTA BU

NYAN PAR 'DOD BA ZHES BYA BA LA SOGS PA'I CHOS NYAN PA'I SEMS CAN
RNAMS KYANG CHOS GANG DANG SGRA JI LTA BU NYAN CING THOS PAR 'DOD
PA'I CHOS DE DANG SGRA DE LTA BU THOS KYI SGRA GANG DANG CHOS
NYAN PAR MI 'DOD PA'I SGRA DE DANG CHOS DE NI MI THOS SO ZHES BYA
BA'I DON TO, ,'KHOR GANG NA CHOS STON PA

@195A *, ,DE'I SEMS CAN RNAMS KYI RNA BA'I GNAS KYI SHES PA YANG
ZHES BYA BA LA SOGS PA NI 'KHOR NA CHOS NYAN PA'I SEMS CAN RNAMS
KYI RNA BA'I DBANG POS CHOS THOS NAS GANG LA DAD CING MOS PA'AM,
CI DANG CI'I SNOD DU 'GYUR BA SHES NA DE DAG DANG RJES SU MTHUN
PA'I CHOS RNAMS STON TE, DE LA

SEMS CAN GANG DAG CHOS SHES PAR BYED PA DE DAG GIS NI DE'I CHOS
THOS SO ZHES BYA BA LA, SGRA PHAR SMRA BA LA DBANG DU GYUR PA
STON TO, ,BYANG CHUB SEMS DPA' DES 'KHOR GCIG GI NANG DU CHOS
BSHAD PA LAS, 'KHOR DE DAG GI NANG NA GANG CHOS DE'I SNOD DU GYUR
PA'I SHES PAR NUS PA RNAMS LA NI CHOS 'CHAD

PA'I SGRA DE DAG GRAG PAR 'GYUR GYI, SNOD MA YIN ZHING PHAN PAR
MI 'GYUR BA LA NI SGRA YANG GRAG PAR MI 'GYUR RO ZHES BYA BA'I
THA TSIG GO, ,LAS BSHAD ZIN TO, ,DE DAG NI RNA BA'I KHAMS DE CHOS
KYI DBYINGS SHIN TU RNAM PAR DAG PA YIN ZHES BYA BA NI CHOS KYI
DBYINGS SHIN TU RNAM PAR DAG PA BSGOMS PA LAS BYUNG BAS

NA CHOS KYI DBYINGS SHIN TU RNAM PAR DAG CES BYA PA'I DON TO, ,DE
DAG GI RNA BA'I KHAMS DE YE SHES RNAM PAR DAG PA YIN ZHES BYA BA
NI THAMS CAD MKHYEN PA'I YE SHES RNAM PAR DAG PA LA DMIGS SHING
BSGOMS PA LAS BYUNG BAS NA RNAM PAR MI RTOG PA'I YE SHES RNAM PAR
DAG PA BZHIN DU DE'I RNA BA'I KHAMS KYIS

RANG BZHIN YANG DAG PA YIN ZHES BYA BA'I THA TSIG GO, ,DE DAG GI
RNA BA'I KHAM SDE BDAG GI KHAMS SHIN TU RNAM PAR DAG PA YIN ZHES
BYA BA LA SOGS PA NI MU STEGS CAN GYIS BRTAGS PA'I BDAG DANG SEMS
CAN LA SOGS PA MING GIS SMOS KYI LTA BA DANG BRAL BAS RNAM PAR
DAG PA ZHES BYA'O, ,DE DAG

GI RNA BA'I KHAMS DE SGRA DANG YI GE DANG NGES PA'I TSIG JI LTA
BA BZHIN DU THOS PA SHIN TU BRTAGS ZHES BYA BA NI SGRA DANG YI GE
LA SOGS PA PHYIN CI MA LOG PAR THOS PAS DE DAG GI MTSAN NYID
KHONG DU CHUD PA LAS SKYES PA YIN ZHES BYA BA'I DON TO, ,DE LA
SGRA NI GDANGS SO, ,YI GE AA DANG KA LA SOGS PA'O, ,NGES PA'I
TSIG NI GTAN

LA 'BEBS PA'I TSIG STE, THOGS PA DANG BCAS PAS NA GZUGS ZHES BYA
BA LA SOGS PA'O, ,SKAD JI LTA BA BZHIN DU 'JUG PAS CHOS STON CES
BYA BA NI SO SO'I SGRA DANG SKAD LA SOGS PA DANG MTHUN PAR BYAS
NAS CHOS STON ZHES BYA BA'I THA TSIG GO, ,THEG PA GZHAN MI NYAN
PA'I PHYIR ZHES BYA BA NI NYAN THOS DANG RANG SANGS RGYAS KYI
THEG PA

@195B MI NYAN ZHING DER MI BSNGO ZHES BYA BA'I THA TSIG GO,
,LHA'I RNA BA MNGON PAR SHES PA MI ZAD PA BSHAD ZIN TO, ,SEMS
MNGON SUM PA BSTAN PA'I PHYIR, DE LA BYANG CHUB SEMS DPA' RNAMS
KYIS PHA ROL GYI SEMS SHES PA'I MNGON PAR SHES PA MI ZAD PA GANG
ZHE NA ZHES BYA BA LA SOGS PA GSUNGS SO, ,SNGON GYI MTHA'I SEMS
SHES PA DANG

ZHES BYA BA NI 'DAS PA'I DUS KYI SEMS CAN RNAMS KYI SEMS CI DANG
CI LTA BUR GYUR PA SHES PA'O, ,PHYI MA'I MTHA'I SEMS SHES ZHES
BYA BA NI MA 'ONGS PA'I DUS KYI SEMS CAN RNAMS KYI SEMS CI DANG
CI LTA BUR 'GYUR BA SHES PA'O, ,DA LTAR BYUNG BA'I SEMS SHES ZHES
BYA BA NI DA LTAR

BYUNG BA'I SEMS CAN RNAMS KYI SEMS CI DANG JI LTA BUR SHES PA'O,
,'DAS PA'I DUS KYI SEMS SHES PA RGYAS PAR BSTAN PA'I PHYIR, DE
'DAS PA'I SEMS SHES PAS SEMS CAN RNAMS KYI SNGON GYI RGYU LAS
BYUNG BA'I SEMS LA 'JUG CES BYA BA LA SOGS PA GSUNGS TE,

SEMS CAN RNAMS KYI SEMS SNGON 'DAS PA'I THAMS CAD SHES TE, SNGON
'DAS PA'I SEMS DE DAG LAS DA LTAR DANG PHYI MA'I SEMS 'BYUNG BAS
SNGON GYI RGYU LAS BYUNG BA'I SEMS ZHES BYA STE, DE SHES PA NI
SEMS LA 'JUG PA'O, ,DE YANG JI LTAR SHES SHE NA, DE'I PHYIR SEMS
CAN

DE'I SEMS 'DI NI RGYA CHE'O ZHES BYA BA LA SOGS PA GSUNGS TE,
SEMS CAN 'DI'I SEMS SNGON DGE BA DANG MI DGE BA LA SOGS PA SHAS
CHEN PO SPYOD SPYOD PA'I RGYU 'AM, 'BRING PO SPYOD SPYOD PA 'AM,
CHUNG DUR SPYOD PA'I RGYUS DA 'DI LTAR GYUR TO ZHES SEMS KYI RGYU
RNAMS SHES PA LA BYA'O,,

SEMS CAN 'DI'I DBANG PO RNAMS NI SBYIN PA'I RNAM PA'I RGYU DANG
LDAN ZHES BYA BA LA SEMS CAN RNAMS KYI DAD PA LA SOGS PA'I DBANG
PO RNAMS SNGON SBYIN PA SPYOD SPYOD PA'I RGYU DANG LDAN TE, SBYIN
PA'I RANG BZHIN NI SHAS CHE'O ZHES BYA BA'I DON TO, ,RNAM PA NI
DE'I RANG BZHIN NAM, DE'I SHAS

CHE BA LA BYA STE, DE BZHIN DU TSUL KHRIMS LA SOGS PA 'OG MA
RNAMS LA YANG SBYAR RO, ,SEMS CAN 'DI NI RGYU'I STOBS CAN TE DGE
BA'I RTZA BA'I RGYU'I RGYUN 'DI DAG LDAN NA SEMS CAN DE SBYOR
BA'I RGYUS RIGS DMA' BAR SKYES SO ZHES BYA BA NI SNGON GYI SEMS
KYI RGYU RNAM PA SNA TSOGS PA

@196A *, ,SHES PA STON TE, SNGON GYI DGE BA'I RGYU MTHUN PA CHEN
PO SPYAD PAS DGE BA'I RTZA BA'I RGYU'I RGYUN DE DAG DANG LDAN PAR
YANG SHES, SEMS CAN DE NYID LUS DANG NGAG GI SGO NAS RIGS CHUNG
DUR SKYE BA'I RGYU LAS NGAN PA SPYAD PA'I RGYUS RIGS CHUNG DUR
SKYES PA YANG SHES SO ZHES BYA BA'I

DON TO; ,MA 'ONGS PA'I SEMS CAN GZHAN GYI SEMS SHES PA BSTAN PA'I
PHYIR, DE LA PHYI MA'I PHA ROL GYI SEMS SHES PA GANG ZHE NA ZHES
BYA BA LA SOGS PA GSUNGS SO, ,SEMS CAN 'DI DAG DA LTAR GYI SBYIN
PA'I RGYU NI MA 'ONGS PA'I DUS NA 'DI'I TSUL KHRIMS GYI RGYUR
'GYUR RO ZHES BYA BA

LA SOGS PAS RGYU DANG 'BRAS BU MA GRAGS SHING MI MTHUN PA RNAMS
LAS BYANG RGYU DANG 'BRAS BUR 'GYUR BA SHES PA BSTAN TE, YONG NI
SBYIN PA'I RGYUS MA 'ONGS PA'I DUS NA YANG SBYIN PA DANG LDAN PAR
'GYUR BA'I RIGS LAS SBYIN PA'I TSE YANG MI 'JIGS PA'I SBYIN PA LA
SOGS PA TSUL KHRIMS

KYI RANG BZHIN YOD PAS TSUL KHRIMS KYI RGYUR 'GYUR BA SHES PA LA
BYA'O, ,RNAM PA GANG DAG 'BYUNG BA ZHES BYA BA NI RGYU DANG RKYEN
DE DAG LAS 'BRAS BU GANG 'BYUNG BAR 'GYUR ZHES BYA BA'I DON TO,
,DE'I SEMS LA 'JUG PA SHES PA DANG, CHOS KYI SNOD DU GYUR PA JI
SNYED PA DE SNYED DU CHOS STON TO ZHES BYA BA NI

PHA ROL GYI SEMS SHES PAR BYA ZHING CHOS KYI SNOD LA CHOS BSTAN
PAR BYA BA JI SNYED PA SEMS SHES PA'I MNGON PAR SHES LA YANG DE
SNYED DE, DE DAG SHES NAS CHOS BSTAN PA'ANG DE SNYED DO ZHES BYA
BA'I DON TO, ,MDOR NA SHES PAR BYA BA'I YUL ZAD MI SHES PAS PHA
ROL GYI SEMS SHES PA DE YANG

ZAD MI SHES SO ZHES BYA BAR BSTAN TO, ,DE'I 'BRAS BU YOD PAR CHOS
STON PA ZHES BYA BA NI SEMS CAN GANG 'DUL BAR BYA BA'I PHYIR CHOS
BSTAN PA'I SEMS CAN DE DAG KYANG CHOS BSTAN PA DES THUL BAR GYUR
TE, DON MED PAR MI 'GYUR RO ZHES BYA BA'I DON TO, ,DA LTAR GYI
DUS KYI SEMS CAN GYI

SEMS SHES PA BSTAN BA'I PHYIR, DE LA DA LTAR BYUNG BA'I PHA ROL
GYI SEMS SHES PA GANG ZHE NA ZHES BYA BA LA SOGS PA GSUNGS SO,
,'DOD CHAGS DANG BCAS PA'I SEMS KYANG ZHES BYA BA LA SOGS PA LA,
SEMS CAN 'DI'I SEMS NI 'DOD CHAGS DANG BCAS PA YIN, SEMS CAN

@196B 'DI'I SEMS NI 'DOD CHAGS DANG BRAL BA YIN ZHES SHES PA'O,
,NYON MONGS PA DANG BCAS PA DANG, NYON MONGS PA DANG BRAL BA ZHES
BYA BA NI SPYIR NYON MONGS PA DANG BCAS PA DANG, NYON MONGS PA
DANG BRAL BAR SHES PA'O, ,BSDUS BA DANG RNAM PAR G-YENGS PA ZHES
BYA BA NI TING NGE 'DZIN LA RTZE GCIG

TU BSDUS PA DANG, RTZE GCIG TU MA BSDUS PAS TE G-YENGS PA SHES
PA'O, ,BYING BA DANG RAB TU 'DZIN PA ZHES BYA BA NI GNYID DANG
RMUGS PA LA SOGS PAS SEMS NON PA DANG MA NON PA SHES PA'O, ,RNAM
PAR ZHI BA DANG RNAM PAR MA ZHI BA NI TING NGE 'DZIN MA THOB PA
DANG THOB PA'O, ,CHUNG DU DANG YANGS PA

DANG CHEN POR GYUR PA DANG, TSAD MED PA'I SEMS ZHES BYA BA LA
CHUNG DU NI 'DOD PA'I KHAMS KYI SEMS CAN GYI SEMS LA BYA STE,
BSAM GTAN LA SOGS PA BSAM PA RGYA CHEN PO MED CING DMIGS PA CHUNG
PA'I PHYIR RO, ,YANGS PA DANG RGYA CHEN PO NI GZUGS YOD PA RNAMS
KYI SEMS CAN RNAMS

KYI SEMS LAS BYA STE, DE DAG GI BSAM PA RGYA CHE ZHING BSAM GTAN
DANG PO LA SOGS PA DMIGS PA CHEN PO DANG LDAN PA'I PHYIR RO,
,TSAD MED PA NI GZUGS MED PA'I KHAMS KYI SEMS LA BYA STE, NAM
MKHA' MTHA' YAS SKYES MCHED LA SOGS PA'I SNYOMS PAR 'JUG PA TSAD
MED PA RNAMS LA

'JUG PA'I PHYIR RO, ,RANG GI SEMS SGRIB PA 'AM GZHAN GYI SEMS
BSGRIB PAR MI 'GYUR RO ZHES BYA BA NI BDAG GI SEMS LA RAB RI BA
DANG THOGS PA MED PAS BSGRIB PAR MI 'GYUR BA DANG, GZHAN GYIS
SEMS SHES PAR BYA BA NYID KYANG GSAL BAR SHES SO ZHES BYA BA'I
DON TO, ,DE CI'I PHYIR ZHE

NA ZHES BYA BA NI CI'I PHYIR BSGRIB PAR MI 'GYUR ZHE NA ZHES BYA
BA'I THA TSIG GO, ,DE'I SEMS KYI RGYUN NI YE SHES KYIS RIG CES
BYA BA LA SOGS PA LA, BYANG CHUB SEMS DPA'I PHA ROL GYI SEMS SHES
PA'I SEMS KYI RGYUN DE YE SHES DANG LDAN PA 'AM, YE SHES KYIS
BSTANGS PA 'AM, YE SHES

RANG BZHIN DU GYUR PAS PHA ROL GYI SEMS RIG PA'I PHYIR BSGRIB PAR
MI 'GYUR RO ZHES GONG DU SMOS PA DANG SBYAR RO, ,DE BZHIN DU DRAN
PA LA SOGS PA 'OG MA RNAMS DANG YANG SBYAR BAR BYA STE, DRAN PA
LA SOGS PA NI GONG DU BSHAD PA BZHIN DU BLTA'O, ,DRI MA MED PA NI
GLO BUR GYI DRI MA DANG MA 'DRES

@197A *, ,PA'I PHYIR RO, ,'OD GSAL BA NI RANG BZHIN GYIS DAG PA'I
RANG BZHIN YIN PA'I PHYIR RO, ,KHA NA MTHO BA MED PA NI SDIG PA'I
CHOS DANG MA 'DRES PAS SO, ,MI BRLANG PA NI ZHE SDANG SPANGS
PA'O, ,NYON MONGS PA MED PA NI NYON MONGS PAR 'GYUR BA'I CHOS
GANG GIS KYANG NYON

MONGS PAR MI NUS PA'I PHYIR RO, ,RNYOG PA MED PA NI SGRIB PAR
'GYUR BA'I CHOS THAMS CAD SPANGS PA'I PHYIR RO, ,CHOS THAMS CAD
SNANG BAS RIG PA NI SHES PAR BYA BA'I DNGOS PO THAMS CAD MNGON
SUM DU RTOG PA'I PHYIR RO, ,SEMS KYI SPYOD PA LA ZHUGS ZHES BYA
BA NI SEMS CAN 'DOD

CHAGS SPYOD PA LA SOGS PA'I SPYOD PA MANG PO KHONG DU CHUD CES
BYA BA'I DON TO, ,SEMS KYI RGYUN GCIG TU RIG CES BYA BA NI DUS
GSUM GYI SEMS CAN RNAMS KYI RGYUN JI LTA BU YIN JI 'DRA BA RTOGS
ZHES BYA BA'I THA TSIG GO, ,PHA ROL GYI SEMS SHES PA'I MNGON PAR
SHES PA MI ZAD PA BSHAD

ZIN TO,, ,,BSAM PA MNGON SUM PA BSTAN PA'I PHYIR, DE LA BYANG
CHUB SEMS DPA'I SNGON GYI GNAS RJES SU DRAN PA'I SHES PA MNGON
SUM DU BYED PA'I MNGON PAR SHES PA GANG ZHE NA ZHES BYA BA LA
SOGS PA GSUNGS SO, ,DE MI ZAD PA YANG SNGON GYI DUS 'DI TSUN CHAD
DRAN NO ZHES DRAN PA'I

MTHA' THUG PA MED PA NI MI ZAD PA'AM, YANG NA BDAG GI SNGON GNAS
DRAN PA 'BA' ZHIG MA YIN GYI, SEMS CAN THAMS CAD KYI SNGON GYI
GNAS KYANG DRAN PAS SEMS CAN MI ZAD PA'I PHYIR DE DAG GI SNGON
GYI GNAS DRAN PA YANG MI ZAD PA'O, ,RNAM PA GCIG TU NA DRAN PA DE
NI CHOS KYI DBYINGS

KYI GNAS KYIS BYIN GYIS BRLABS PA'O ZHES BYA BAS KYANG MI ZAD PA
BSTAN TE, CHOS KYI DBYINGS RNAM PAR DAG PA NI MTSAN MA DANG DNGOS
PO THAMS CAD LAS 'DAS PAS MI ZAD PA YIN TE, DES BYIN GYIS BRLABS
PA YANG DE DANG MTHUN PA'AM, DE'I RANG BZHIN RTOG PAS DE LTA BU'I
DRAN PA

YANG MTHA' MED PA'I PHYIR MI ZAD PA'O, ,DE YANG RNAM PA BZHIR RIG
PAR BYA STE, GANG GIS DRAN PA DANG, GANG DRAN PA DANG, JI LTAR
DRAN PA DANG, DRAN NAS DON CHEN POR 'GYUR PA'O, ,DE DRAN PA DES
SNGON GYI GNAS RJES SU DRAN TE ZHES BYA BA NAS BRTZAMS TE, PHA
ROL TU PHYIN PA THAMS CAD

@197B KYIS TSOGS BSAGS PA'O ZHES BYA BA YAN CHAD KYIS GANG GIS
DRAN PA BSTAN TO, ,DE DRAN PA DES SNGON GYI GNAS RJES SU DRAN TE
ZHES BYA BA NAS BRTZAMS TE, BSKAL PA BRGYA STONG PHRAG DU MA YANG
DRAN ZHES BYA BA YAN CHAD KYIS GANG DRAN PA BSTAN TO, ,SEMS CAN
MING CHE GE MO ZHES BYA BA NAS BRTZAMS

TE; DES BDAG DANG SEMS CAN GZHAN GYI SNGON GYI MTHA' NAS BZUNG
STE, SNGON GYI GNAS RJES SU DRAN ZHES BYA BA YAN CHAD KYI JI LTAR
DRAN PA BSTAN TO, ,DE DAG GI DGE BA'I RTZA BA ZHES BYA BA NAS
BRTZAMS TE, THAMS CAD MKHYEN PA'I PHYIR BSNGO STE ZHES BYA BA YAN
CHAD KYIS DON CHEN POR 'GYUR BA BSTAN

TO; ,DE ZHES BYA BA NI BYANG CHUB SEMS DPA' DE ZHES BYA BA'I THA
TSIG GO, ,DES ZHES PA NI SNGON GYI GNAS RJES SU DRAN PA DES ZHES
BYA BA'I DON TO, DRAN PA DE NI CHOS KYI DBYINGS KYI GNAS KYIS
BYIN GYIS BRLAB PA'O ZHES BYA BA LA GZUNG BA DANG 'DZIN PA THAMS
CAD LAS 'DAS PA'I CHOS KYI DBYINGS

NYID SANGS RGYAS KYI CHOS THAMS CAD SKYE BA'I RGYU YIN PAS CHOS
KYI DBYINGS KYI GNAS TE, DRAN PA DE'I CHOS KYI GNAS DE'I RGYU LAS
SKYES PA 'AM, CHOS KYI DBYINGS DANG RANG BZHIN MTHUN PA'I PHYIR
BYIN GYIS BRLABS PA ZHES BYA'O, ,RAB TU RIG PAS NA, MI G-YO BA'O
ZHES BYA BA NI DRAN PA DES

CHOS THAMS CAD PHYIN CI MA LOG PA SHIN TU RTOG PA NA 'KHRUL PA
'AM 'GYUR BA MED CES BYA BA'I DON TO, ,YE SHES SHIN TU SBYANG BA
BYAS PAS NA MI RGOD PA'O ZHES BYA BA NI SHES SHING DRAN PAR BYAS
PA'I DNGOS PO LA RAB TU BYANG BAR GYUR PAS NA 'PHYAR BA DANG RGOD
PA MED CES BYA BA'I THA TSIG GO, ,ZHI

GNAS LA RAB TU GNAS PAS GTZE BA MED CES BYA BA NI TING NGE 'DZIN
SEMS RTZE GCIG PA'I MTSAN NYID LA LEGS PAR 'DUG PAS TING NGE
'DZIN DANG MI MTHUN PA'I PHYOGS PHYIN CI LOG TU RTOG CING DPYOD
PA LA SOGS PA'I SKYON MED CES BYA BA'I DON TO, ,LHAG MTHONG GIS
SHIN TU ZIN PAS NA, NOR BA

MED CES BYA BA LA, LHAG MTHONG NI SHES RAB LA BYA STE, DRAN PAR
BYA BA'I DNGOS PO RNAMS SHES RAB KYIS MA NOR BAR ZIN CING RTOG
PAS NA MA LA 'KHRUL BA'O, ,DRAN ZHING MI BRJED PA'I CHOS CAN PAS
NA ZHES BYA BA LA SNGON THOS PA'I CHOS DANG DON RNAMS MA BRJED PA
NI DRAN PA'O, ,PHYIS BRJED PAR MI

@198A *, ,'GYUR BA NI MI BRJED PA STE, DE LTA BU'I CHOS DANG LDAN
PAS SNGON GYI GNAS DRAN PA'I MNGON PAR SHES PA DE DRAN PAR BYA'O,
,THEG PA CHEN PO RAB TU SHES PA'I PHYIR ZHES BYA BA NI DRAN PA
DES THEG PA CHEN PO'I CHOS KHONG DU CHUD PA'I RGYU LAS BYUNG PA'I
BSOD NAMS

KYI CHOGS DANG LDAN ZHES BYA BA'I DON TO, ,GZHAN LA RAG MA LUS
PAS NA YE SHES KYI TSOGS BSAGS PA'O ZHES BYA BA NI BSAM GTAN
'KHOR GSUM YONGS SU DAG PA GZHAN GYI DRING LA MI 'JOG PAS YE SHES
KYI TSOGS BSAGS PA'O, ,THAMS CAD KYI PHA ROL TU 'GRO BA'I PHYIR
ZHES BYA BA

LA PHA ROL CES BYA BA NI MTHAR PHYIN PA'AM MCHOG TU PHYIN PA LA
BYA STE, PHA ROL TU PHYIN PA THAMS CAD KYI MCHOG GAM MTHAR PHYIN
PA'I PHYIR PHA ROL TU PHYIN PA THAMS CAD KYI TSOGS BSAGS PA'O,
,TSE RABS GCIG KYANG DRAN NO ZHES BYA BA NI SKYE BA GCIG KYANG
DRAN NO ZHES BYA BA'I THA TSIG GO, ,GZHAN

NI GO SLA BSAM BSHAD DE, GANG DRAN PA YANG BSHAD ZIN TO, ,BDAG GI
MING NI 'DI ZHES BYA BA LA SOGS PA LA, TSE RABS GANG DU SKYES
PA'I TSE RE RE'I MING YANG DRAN PA STE, DPER NA TSE 'DI'I TSE NA
NI MANG YANG 'DI ZHES BYA TSE 'DI'I TSE NA NI MING 'DI ZHES BYA
BA DRAN PA'O, ,RIGS 'DI ZHES BYA BA NI

TSE RABS DE DAG TU SKYES PAS NA BDAG RIGS BZHI LAS GANG DANG GANG
DU SKYES PA DRAN PA'O, ,RUS ZHES BYA BA NI RIGS BZHI LAS KYANG
MTHON DMAN DU PHYE BA SHES PAS TE, TSE RABS DE DAG NA BDAG GI
PHA'I RUS NI 'DI ZHES BYA, MA'I RUS NI 'DI ZHES BYA ZHES BYA BA
LA SOGS PA'O, ,KHA DOG

NI 'DI 'DRA ZHES BYA BA NI KHA DOG YID DU 'ONG BA DANG, YID DU MI
'ONG BA DANG, MDZES PA DANG MI MDZES PA CI 'DRA BAR GYUR PA DANG
DRAN PA'O, ,KHA ZAS 'DI LTA BU ZHIG ZA ZA ZHES BYA BA NI STON PA
DRAN PA STE, TSE RABS DE DANG DE DAG TU KHA ZAS CI DANG JI LTA BU
ZOS PA DRAN PA'O, ,TSE'I CHED NI 'DI TZAM

ZHIG THUB CES BYA BA NI TSE'I 'DU BYED DRAN PA STE, TSE RABS DE
DAG TU TSE'I TSAD JI SRID GNAS GNAS PA LAS, TSE ZAD DE NI LAN DU
SHI, YE 'DROG GIS NI LAN DU BSAD PA DRAN PA'O, ,BDE BA DANG SDUG
BSNGAL MYONG BA ZHES BYA BAS NI DAR BA DANG RGUD PA DRAN PA BSTAN
TE, TSE RABS DE DANG DE

@198B DAG TU DAR CING BDE BA LAN MANG DU MYONG BA DANG, RGUD CING
SDUG BSNGAL BA LAN MANG DU MYONG BA SO SOR DRAN PA'O, ,JI LTAR
BDAG GIS DRAN PA DE BZHIN DU SEMS CAN GZHAN GYIS YANG DRAN PHAR
SBYAR RO, ,RNAM PA DANG BCAS ZHES BYA BA LA RNAM PA NI TSE RABS
GCIG NAS BSKAL PA BYE BA KHRAG KHRIG

MANG PO DRAN PA'O, ,RGYU MTSAN NI DUS DANG RUS LA SOGS PA GANG
YIN PA DRAN PA'O, ,YUL PHYOGS NI BDAG DE NAS SHI 'PHOS NAS CHE GE
MO ZHIG TU SKYES ZHES DRAN PA'O, ,JI LTAR DRAN PA BSHAD ZIN TO,
,SNGON GYI RGYU LAS BYUNG BA DRAN ZHES BYA BA NI DGE BA'I RTZA BA
SNGON CI DANG CI BSAGS PA DRAN

PA'O; ,BYANG CHUB TU YONGS SU SNGO BAR BYED DO ZHES BYA BA NI DGE
BA'I RTZA BA'I RGYU YOD PAR DRAN ZHING SHES NAS, DGE BA'I RTZA BA
DE DAG BYANG CHUB TU SNGO BAR BYED PA'O, ,SNGON GYI 'DU BYED KYI
SDUG BSNGAL ZHES BYA BA NI BDAG SNGON 'GYUR BA'I SDUG BSNGAL GYIS
SDUG BSNGAL BAR 'GYUR BA'AM, 'DU

BYED KYIS SDUG BSNGAL BAR GYUR BA DE DAG DRAN NAS ZHES BYA BA'I
THA TSIG GO, ,STON PAR BYED DO ZHES BYA BA NI 'DU BYED RNAMS MI
RTAG PA LA SOGS PAR BLTA'O ZHES BYA BA'I DON TO, ,GZUGS KYIS
DREGS PA MED PA YIN ZHES BYA BA NI DE LTAR MI RTAG PAR SHES PAS
BDAG NI GZUGS BZANG PO MDZES PA'O

SNYAM PA'I RLOM SEMS MED PA STE, MDZES PA DE YANG DE MA THAG TU
MED PAR 'GYUR BAR KHONG DU CHUD PA'I PHYIR TE, KHA DOG GIS DREGS
PA MED PA LA SOGS PA LA YANG CI RIGS PAR SBYAR RO, ,SKYE BA THAMS
CAD 'DOD PA MA YIN ZHES BYA BA NI SKYE BA'I GNAS THAMS CAD DU
SKYE BAR 'DOD PAR MI SKYE ZHES BYA

BA'I DON TO, ,BSAMS BZHIN DU SRID PAR SKYE BA 'DZIN ZHES BYA BA
NI SEMS CAN GYI DON DU SHES BZHIN DU KHAMS GSUM DU SKYE BAR BYED
PA'O, ,SNGON GYI KUN NAS NYON MONGS PA'I SPYOD PAS NGO TSA ZHING
'JAM STE ZHES BYA BA NI CHOS THAMS CAD MI RTAG PA'I MTSAN NYID DU
SHES PAS, DE LTA BU DAG GI

PHYIR SNGON SDIG PA BYAS PA NI MI RIGS PA BYAS SO ZHES NGO TSA
ZHING 'DZEM PA SKYE BA'O, ,RGYAS PAR BYED DO ZHES BYA BA NI DGE
BA'I RTZA BA BSAGS PA BYANG CHUB TU BSNGOS NAS 'PHEL ZHING RGYA
CHEN POR BYED PA'O, ,DES MI MTHUN PA'I PHYOGS YONGS SU BSNGO BA
SPANGS TE ZHES BYA BA NI DGE BA'I RTZA BA CI

@199A *, ,BSAGS PA DANG, NYAN THOS SAM RANG SANGS RGYAS SAM LHA
'AM MIR SKYE BAR MI BSNGO'I, DKON MCHOG GSUM GYI RIGS RGYUN MI
CHAD PA DANG, THAMS CAD MKHYEN PA'I YE SHES THOB PAR BYA BA'I
PHYIR BSNGO'O, ,'DI'I DON CHEN POR 'GYUR RO, ,SNGON GYI GNAS

RJES SU DRAN PA SHES PA MNGON DU BYED PA'I MNGON PAR SHES PA MI
ZAD PA BSHAD ZIN TO,, ,,MNYAM PA NYID MNGON SUM PA BSTAN PA'I
PHYIR, DE LA BYANG CHUB SEMS DPA' RNAMS KYI RDZU 'PHRUL BYA BA
SHES PA ZHES BYA BA LA SOGS PA GSUNGS TE, DE MI ZAD PA YANG RDZU
'PHRUL,

MNGON PAR SHES PA DE YID CHES SHING SMIN PAR BYA BA'I SEMS CAN MI
ZAD PAS NA SMIN PAR BYED PA'I SEMS CAN DE YANG MI ZAD PA'O, ,DE
YANG RNAM PA DRUG TU RIG PAR BYA STE, RGYU RNAM PAR DAG PAS BYUNG
BA DANG, RNAM PA SNA TSOGS SU STON PA DANG, DBANG DU BYA BA DANG,
THAMS CAD

GZUGS SU 'DZUD PA DANG, GZHAN DU BYA BA DANG, GZHAN GYI RDZU
'PHRUL ZIL GYIS GNON PA'O, ,DE LA GANG 'DUN PA DANG BRTZON 'GRUS
ZHES BYA BA NAS BRTZAMS TE, CHO 'PHRUL RNAM PHA DU MA MYONG BA
ZHES BYA BA YAN CHAD KYIS RGYU RNAM PAR DAG PA LAS BYUNG BA BSTAN
TO, ,DE'I RDZU 'PHRUL

GYI CHO 'PHRUL DE DAG NI ZHES BYA BA NAS BRTZAMS TE, GZUGS DANG
KHA DOG TU SNANG BA DE DANG DE NYID STON TE, MOS PA JI LTA BA
BZHIN DU SEMS CAN RNAMS LA CHOS STON TO ZHES BYA BA YAN CHAD KYIS
SNA TSOGS SU STON PA BSTAN TO, ,DE'I STOBS GANG DANG GANG GIS
ZHES BYA BA NAS BRTZAMS TE, DREGS

PA 'DUL BA'I PHYIR CHOS STON TO ZHES BYA BA YAN CHAD KYIS DBANG
DU BYA BA BSTAN TO, ,DE RDZU 'PHRUL GYI RKANG PA DE DAG GIS ZHES
BYA BA NAS BRTZAMS TE, RGYA MTSO CHEN PO NYID DU 'DUG GO ZHES BYA
BA YAN CHAD KYIS THAMS CAD GZUGS SU 'DZUD PA BSTAN TO, ,GAL TE
SREG PA'I BSKAL PA ZHES BYA BA

NAS BRTZAMS TE, GANG DANG GANG BYIN GYI RLABS KYIS BYIN GYIS
BRLABS PA DE DAG GI DE KHO NA BZHIN DU 'DUG GO ZHES BYA BA YAN
CHAD KYIS GZHAN DU BYA BA BSTAN TO, ,DE'I BYIN GYI RLABS DE NI
SANGS RGYAS BCOM LDAN 'DAS ZHES BYA BA NAS BRTZAMS TE, BDUD KYI
RIGS KYI LHA RNAMS KYIS MI

@199B 'PHROGS PA STE ZHES BYA BA YAN CHAD KYIS RDZU 'PHRUL ZIL
GYIS GNON PA BSTAN TO, ,GANG 'DUN PA DANG, BRTZON 'GRUS DANG,
SEMS DANG DPYOD PAS ZIN PA'I CHOS RNAMS BSGRUB PA DANG ZHES BYA
BA LA, 'DUN PA LA SOGS PA BZHI PO MING GIS SMOS PA 'DI DAG NI
RDZU 'PHRUL GYI RKANG PA ZHES BYA STE, RDZU

'PHRUL BSKYOD PA'I RGYU'O, ,RDZU 'PHRUL NI 'OG NAS 'BYUNG BA'I
GZUGS DANG, STOBS DANG BYIN GYI RLABS LA SOGS PA LTA BUR SPRUL
CING 'BYOR PA NUS PA LA BYA'O, ,DE SPRUL CING 'BYOR PA NUS PA'I
RGYU 'AM GZHI'AM, DE LTA BU'I GNAS SU PHYIN PAR BYED PA MI 'DUN
PA LA SOGS PA'I TING NGE 'DZIN BZHI

PO 'DI RNAMS YIN PAS 'DUN PA LA SOGS PA BZHI PO 'DI RNAMS LA RDZU
'PHRUL GYI RKANG PA ZHES BYA'O, ,DE CI'I PHYIR ZHE NA, 'DUN PAS
NI THOG MA NYID DU RDZU 'PHRUL LA MNGON DU PHYOGS PA 'AM DAD PAR
BYED, BRTZON 'GRUS NI DE SGRUB PAR BYED, ,SEMS KYIS NI BSGRUB PA
RNAMS CHUD MA ZOS

PAR BZUNG BA'I CHOS GTAN LA PHAB NAS RTOG PAR BYED DE, DE LTA BU
LA RDZU 'PHRUL 'BYUNG BA'I PHYIR DE RNAMS NI RDZU 'PHRUL GYI
RKANG PA'O, ,RAB TU ZIN PA'I CHOS RNAMS ZHES BYA BA LA, 'DUN PA
DANG BRTZON 'GRUS DANG, SEMS DANG DPYOD PA RNAMS KYIS BSGRUB
PA'AM, DE DAG

LDAN PA'I GZUGS DANG BYIN GYI RLABS 'OG NAS 'BYUNG BA RNAMS SGRUB
CES BYA BA'I DON TO, ,SGRUB PA NI MA THOB PA LAS THOB PAR BYED
PA'O, ,LAS SU RUNG BA NI THOB PA NAS SPYOD NUS PA'O, ,DBANG BYED
PA NI SPYOD NUS PA LAS KYANG RAB TU BYANG NAS CIR DGAR BSGYUR NUS
PA'O, ,DES

RDZU 'PHRUL GYI RKANG PA BZHI PO 'DI DAG SHIN TU BSGOM PA'I
PHYIR, MNGON PAR 'DU BYED PA MED PA'I RDZU 'PHRUL MNGON DU THOB
PAR 'GYUR TE ZHES BYA BA NI 'DUN PA LA SOGS PA RDZU 'PHRUL GYI
RKANG PA GONG DU SMOS PA BZHI PO RAB TU BSGOMS TE BYANG BAR GYUR
PA'I MTHUS GZUGS DANG STOBS DANG,

BYIN GYI RLABS KYIS RDZU 'PHRUL 'OG NAS 'BYUNG BA RNAMS GSAL
ZHING 'BAD MI DGOS PAR LAN GYIS GRUB PA NYID DU THOB PO ZHES BYA
BA'I DON TO, ,DE RDZU 'PHRUL GYI CHO 'PHRUL RNAM PA DU MA MYONG
BA ZHES BYA BA NI DE LTAR LHUN GYIS GRUB PA LAS, RDZU 'PHRUL
MNGON PAR SHES PA DANG LDAN PA'I BYANG CHUB SEMS

@200A *, ,DPA' DE RDZU 'PHRUL RNAM PA MANG PO SPYAD PAR 'GYUR RO
ZHES BYA BA'I DON TO, ,GZUGS SO ZHES BYA BA NI GZUGS BZANG NGAN
GANG GIS 'DUL BA'I GZUGS DE STON PA'O, ,STOBS NI LUS KYI MTHU
DANG RTZAL LO, ,BYIN GYIS BRLABS PA CHUR SGYUR BA DANG, CHU MER
SGYUR

BA LA SOGS PA'O, ,MOS PA JI LTA BA BZHIN DU CHOS STON TO ZHES BYA
BA NI RDZU 'PHRUL GYI CHO 'PHRUL GYIS BTUL NAS CHOS GANG LA DAD
PA'I CHOS DE STON PA'O, ,STOBS DE DANG DE NYID STON ZHES BYA BA
NI SEMS CAN DE DAG PAS STOBS CHE BA'I SEMS CAN DE DANG DE DAG GI
STOBS NYE BAR STON

PA'O; ,DE BZHIN DU THA MA DANG 'BRING DANG RAB CES BYA BA LA THA
MA RAB TU GYUR CIG CES BYIN GYIS BRLABS NA DE DE BZHIN DU 'GYUR
BA LA SOGS PA CI RIGS PAR SBYAR RO, ,'JIG RTEN DU CHOS DANG MTHUN
PAS SUS KYANG ZHES BYA BA NI 'JIG RTEN NA BDAG DANG 'DRA BAR GYUR
PA ZHES BYA BA'I THA

TSIG GO, ,BYIN GYI RLABS NI RDZU 'PHRUL GYI BYIN GYI RLABS SO,
,YE SHES KYI STOBS SKYED CES BYA BA NI GNYIS SU MED PA'I YE SHES
KYI MTHU BSKYED PAS SO, ,BRJOD PA SNA TSOGS DANG DGA' BA ZHES BYA
BA NI SEMS CAN BSHAD PA SNA TSOGS LA DGA' BA'O, ,RDZU 'PHRUL GYI
RKANG PA DE DAG KYANG

MNGON PAR 'PHAGS SO ZHES BYA BA NI BYANG CHUB SEMS DPA'I RDZU
'PHRUL GYI RKANG PA DE 'JIG RTEN PA DANG DRANG SRONG LA SOGS PA'I
RDZU 'PHRUL GYI RKANG PA DANG, 'JIG RTEN LAS 'DAS PA NYAN THOS LA
SOGS PA LAS KYANG KHYAD ZHUGS PA'I PHYIR RO, ,BDUD DANG NYON
MONGS PA THAMS CAD KYI YUL LAS

'DAS PA ZHES BYA BA NI BDUD DANG NYON MONGS PA THAMS CAD DES
SPANGS LA BDUD DANG NYON MONGS PA DANG LDAN PA RNAMS KYIS THOB
PAR MI NUS PA'I PHYIR RO, ,SANGS RGYAS KYI YUL LA 'JUG PA ZHES
BYA BA NI RDZU 'PHRUL DES CHOS KYI DBYINGS RTOGS PAR BYED PA'I
PHYIR RO, ,SEMS CAN LA MI GNOD

CES BYA BA NI RDZU 'PHRUL DES SEMS CAN RNAMS LA PHAN 'DOGS PAR
BYED PA'I PHYIR RO, ,DGE BA'I RTZA BA DANG TSOGS THAMS CAD
BSTZAGS PA ZHES BYA BA NI RDZU 'PHRUL BRTZAMS PA THAMS CAD KYANG
DGE BA'I RTZA BA DPAG TU MED PA LA SOGS PA'I RGYUR 'GYUR BAS SO,
,'DOD PA'I KHAMS KYI

@200B DBANG PHYUG CHEN PO THOB PA'I LHA'I BU NI BDUD DO, ,BDUD
DE'I 'KHOR DANG G-YOG TU GTOGS PA'I LHA RNAMS NI BDUD KYI RIGS
KYI LHA'O, ,MI 'PHROGS PA NI DE DAG GIS BYANG CHUB SEMS DPA'I
RDZU 'PHRUL MED PAR BYA ZHING ZIL GYIS GNON PAR MI NUS PA'O, ,'DI
NI RDZU 'PHRUL BYA BA MNGON PAR SHES

PA LNGA MI ZAD PA BSHAD ZIN TO,, ,,'BYUNG BA MNGON SUM DU GYUR PA
NI ZAG PA ZAD PA MNGON SUM DU BYAS PA STE, SLOB DPON THOGS MED
KYIS MNGON SUM DU GYUR PA DRUG YOD PA'I PHYIR BSDUS PA'I DON GYI
NANG DU SMOS MOD KYIS, DE BZHIN GSHEGS PA BZHIN DU BYANG CHUB
SEMS DPA'

RNAMS KYIS ZAG PA ZAD PA MNGON SUM DU MA BYAS PAS NA MDO LAS NI
MA GSUNGS SO, ,YONGS SU SMIN PAR BYED PA'I BYANG CHUB SEMS DPA'
BSTAN PA'I PHYIR, BTZUN PA SHA RA DVA TI'I BU GZHAN YANG BYANG
CHUB SEMS DPA' RNAMS BSDU BA'I DNGOS PO ZHES BYA BA LA SOGS PA
GSUNGS TE,

BSDU BA'I DNGOS PO NI DGA' BA'I DNGOS PO'AM, PHAN PAR BYED PA'I
DNGOS PO ZHES BYA BA'I DON TO, ,DE MI ZAD PA YANG DES BSDU BAR
BYA BA'I SEMS CAN MI ZAD PAS SDUD PAR BYED PA'I DNGOS PO YANG MI
ZAD PA'O, 'DIR YANG BSTAN PA DANG, BSHAD PA'I TSUL DU RIG

PAR BYA STE, BZHI GANG ZHE NA, 'DI LTA STE SBYIN PA DANG ZHES BYA
BA LA SOGS PAS NI BSTAN PA'I TSUL BSHAD DO, ,LHAG MA RNAMS KYIS
NI BSHAD PA'I TSUL BSHAD DO, ,YONGS SU SMIN PA'I BYANG CHUB SEMS
DPA' YANG RNAM PA BZHI STE, RJES SU PHAN 'DOGS PA DANG, PHAN
'DOGS

PAR BYED PA DANG, 'JUG PA DANG, RJES SU 'JUG PAR BYED PA'O, ,BSDU
BA'I DNGOS PO BZHIS NI SEMS CAN YONGS SU SMIN PAR BYED PAS, DE
DAG NYID KYIS SA'I DON YONGS SU SMIN PAR BYED PA'I MTHU BSTAN TO,
,RJES SU PHAN 'DOGS PA BSTAN PA'I PHYIR, DE LA SBYIN PA NI ZANG

ZING SBYIN PA DANG CHOS SBYIN PA ZHES BYA BA GSUNGS TE, NOR DANG,
'BRU LA SOGS PA SBYIN PA NI ZANG ZING SBYIN PA'O, ,ZANG ZING MED
PA'I BSAM PAS GSUNG RAB YAN LAG BCU GNYIS THOS PA GZHAN LA STON
PA NI CHOS KYI SBYIN PA STE, DE GNYIS SBYIN PA LA SBYIN PA ZHES
BYA'O, ,PHAN 'DOGS

@201A *, ,PAR BYED PA BSTAN PA'I PHYIR, DE LA SNYAN PAR SMRA BA
NI GANG SLONG BA DANG CHOS NYAN PA RNAMS TSIG 'JAM ZHING SNYAN
PAR SMRA BA'O ZHES GSUNGS TE, 'DIR YANG ZANG ZING SLONG BA RNAMS
LA TSIG 'JAM ZHING SNYAN PAR SMRA BA DANG CHOS NYAN PA RNAMS LA
TSIG 'JAM ZHING SNYAN PAR

SMRA BA'O, ,DE LA TSIG 'JAM PA NI MIG BZLOG PA DANG, GNYER MA
BSDUS PA LA SOGS PA MED PAR BYA STE, BDE BAR 'ONGS PA DANG 'DIR
'ONGS PA LA LEGS SO ZHES BYA BA LA SOGS PA SMRA BA'O, ,SNYAN PAR
SMRA BA NI PHYIS 'ONGS NA'ANG DE BZHIN DU SBYIN PAR BYA'O ZHES
SMRA BA'O, ,YANG NA

SLONG BA DANG CHOS NYAN PA'I SKYON MI GLENG BA NI TSIG 'JAM PA'O,
,DE DAG GI YON TAN BRJOD PA NI SNYAN PAR SMRA BA STE, 'DI NI
SNYAN PAR SMRA BA ZHES BYA'O, ,'JUG PA BSTAN PA'I PHYIR DE LA DON
SPYOD PA NI GANG BDAG DANG GZHAN GYI DON BSAMS PA BZHIN DU YONGS
SU RDZOGS PAR BYED PA'O

ZHES BYA BA GSUNGS TE, GANG BDAG GI DON BSAMS PA BZHIN RDZOGS PAR
BYED PA DANG, GZHAN GYI DON BSAMS PA BZHIN DU RDZOGS PAR BYED PA
NI DON SPYOD PA'O, ,DE LA BSAMS PA BZHIN DU RDZOGS PAR BYED PA NI
BDAG NYID BLA NA MED PA'I BYANG CHUB THOB PAR BYA BA'I PHYIR ZANG
ZING DANG CHOS GTONG BAR

'DOD PA LAS, JI LTAR 'DOD PA BZHIN DU ZANG ZING SLONG ZHING CHOS
NYAN PA DANG PHRAD NAS DE DAG LAS ZANG ZING BTANG ZHING CHOS
BSHAD PA'O, ,DE LA SEMS CAN YANG TSE 'DIR LONGS SPYOD 'DOD PA
DANG, TSE RABS GZHAN DU RNAM PAR GROL BA 'DOD PA RNAM PA GNYIS
TE, SLONG BA RNAMS LA YANG ZANG ZING BTANG

NAS JI LTAR BSAMS PA BZHIN DU BSAM PA RDZOGS PAR BYED PA'O, ,TSE
RABS GZHAN DU RNAM PAR THAR PA 'DOD PA LA YANG 'PHAGS PA'I LAM
YAN LAG BRGYAD PA LA SOGS PA'I CHOS BSTAN NAS JI LTAR BSAMS PA
BZHIN DU BSAM PA RDZOGS PAR BYED PA'O, ,RJES SU 'JUG PAR BYED PA
BSTAN PA'I PHYIR,

DE LA DON MTHUN PA NI GANG THAG PA GANG LA BDAG YON TAN DU 'DU
SHES PA'I THEG PA DE NYID LA CHOS DANG ZANG ZING LEN PA RNAMS RAB
TU 'GOD PA'O ZHES BYA BA SMOS TE, GANG ZHES BYA BA'I SGRA NI
BYANG CHUB SEMS DPA' DANG SBYAR TE, BYANG CHUB SEMS DPA' GANG
ZHES BYA BA'I DON TO, ,THEG PA GANG

@201B LA ZHES BYA BA NI SA DANG PHA ROL TU PHYIN PA'I MTSAN NYID
THEG PA CHEN PO GANG LA ZHES BYA BA'I THA TSIG GO, ,BDAG NI BYANG
CHUB SEMS DPA' NYID DO, ,YON TAN DU 'DU SHES PA NI THEG PA DE LA
MCHOG DANG GTZO BOR BLTA BA'O, ,THEG PA DE NYID LA ZHES BYA BA NI
THEG PA GANG LA YON TAN DANG GTZO BOR

BLTAS PA'I THEG PA DE NYID LA'O, ,RAB TU DGOD PA NI BDAG ZHUGS PA
BZHIN DU GZHAN YANG 'DZUD PA STE, THEG PA GCIG GI DON LA BDAG
DANG GZHAN GNYIS KAR GNAS PAR BYED PA 'DI NI DON MTHUN PA'O,
,BSDU BA'I DNGOS PO BZHI RNAM GRANGS GZHAN DU BSTAN PA'I PHYIR,
GZHAN

YANG SBYIN PA NI GANG SLONG PA RNAMS LA YID MGU BAR SBYIN PA ZHES
GSUNGS TE, GONG MA BZHIN DU 'DI MAN CHAD BSDU BA'I DNGOS PO
'BYUNG BA RNAMS LA YANG BSDUS PA'I DON RE RE DANG SBYAR BA'O,
,SLONG BA RNAMS PA GANG JI SNYED CIG JI LTAR 'DOD PA BZHIN SBYIN
PA NI SLONG BA RNAMS LA YID MGU BAR

SBYIN PA STE, GANG SBYIN PA NI DNGOS PO GANG 'DOD PA DE SBYIN
PA'O, ,JI SNYED SBYIN PA NI PHYI DANG NANG GI DNGOS PO JI SNYED
'DOD PA DE DAG KUN SBYIN PA'O, ,JI LTAR SBYIN PA NI RIM GRO DANG
BKUR STI BYAS NAS SBYIN PA'O, ,SNYAN PAR SMRA BA NI SLONG BA
RNAMS LA MI SMOD PA'O ZHES BYA BA LA, ZANG ZING

SLONG BA PO RNAMS LA RIGS NGAN 'DI, DBUL PO 'DI ZHES BYA BA LA
SOGS PA SEMS GDUNG BAR 'GYUR BA'I TSIG MI SMRA BA NI SNYAN PAR
SMRA BA'O, ,DE LA DON SPYOD PA NI GANG SLONG BA RNAMS KYI DON
YONGS SU RDZOGS PAR BYED PA'O ZHES BYA BA LA, SLONG BA RNAMS TSE
'DIR YANG DBUL BA MED PAR

BYA STE; LONGS SPYOD KYI 'BYOR PA DANG LDAN PAR BYAS NAS, MI DGE
BA LA MI 'DZUD CING DGE BA LA 'JOG PA NI DON SPYOD PA ZHES BYA'O,
,DE LA DON MTHUN PA NI GANG THEG PA DE NYID LA YANG DAG PAR 'DZUD
PA'O ZHES BYA BA LA, GANG NI SLONG BA PO'I GANG ZAG GAM BYANG
CHUB SEMS DPA' GANG NGO, ,

THEG PA DE NYID LA YANG DAG PAR 'DZUD CES BYA BA NI GANG ZAG DE
THEG PA GANG LA DAD PA'I THEG PA DE NYID LA GANG ZAG DE 'DZUD
PA'AM, BYANG CHUB SEMS DPA'I THEG PA GANG LA GNAS PA'I THEG PA DE
NYID LA SLONG BA PO'I GANG ZAG DE 'JUD PA STE, 'DI NI DON MTHUN
PA ZHES BYA'O, ,RNAM GRANGS

@202A *, ,GZHAN BSTAN PAR BZHED NAS GZHAN YANG SBYIN PA NI BSAM
PA THAG PA NAS STONG PA'O ZHES BYA BA GSUNGS TE, BZA' BA DANG BGO
BA LA SOGS PA'I ZANG ZING RNAMS LA CUNG ZAD KYANG CHAGS PA'I SEMS
MED PAR STONG PA NI SBYIN PA'O, ,SNYAN PAR SMRA BA NI GANG SBYOR
BA

LA YONGS SU CHAD PA MED PA'O ZHES BYA BA LA, SLONG BA PO RNAMS LA
PHYIS KYANG SBYIN PAR BYA YIS RGYUN DU SHOG CIG CES SMRAS NAS
SBYIN PA GTONG BA'I LAS RGYUN MI 'CHAD PAR BYED PA NI SNYAN PAR
SMRA BA'O, ,DON SPYOD PA NI GANG LHAG PA'I BSAM PAS SBYIN TE
'GYOD PA MED PA'O ZHES BYA BA LA RGYUN DU

DNGOS POS BTANG BAR SEMS PA'I BSAM PAS BYIN NAS BYIN PA NYES SO
SNYAM DU 'GYOD PA MED PA NI DON SPYOD PA'O, ,DON MTHUN PA NI GANG
THEG PA CHEN PO LA BSNGO'O ZHES BYA BA LA, SLONG BA PO RNAMS ZANG
ZING GIS BSDUS NAS THEG PA CHEN PO LA 'JUG PA NI DON MTHUN PA'O,
,RNAM GRANGS

GZHAN YANG BSTAN PA'I PHYIR, GZHAN YANG SBYIN PA NI GANG BYAMS
PA'I RJES SU 'BRANG BA'I SEMS KYIS YONGS SU GTONG BA'O ZHES BYA
BA LA SOGS PA GSUNGS TE, SEMS CAN BDE BA LA DGOD DO SNYAM PA'I
BYAMS PA DANG LDAN PA'I SEMS KYIS BREL BA DANG, PHONGS PA LA PHYI
DANG NANG GI

DNGOS PO GTONG BA NI SBYIN PA'O, ,SNYAN PAR SMRA PA NI GANG DGA'
BA DANG MCHOG TU DGA' BAR GYUR PA'I SEMS MI GTONG BA'O ZHES BYA
BA LA, DE LTAR BREL BA DANG PHONGS PA RNAMS LA PHYI DANG NANG GI
DNGOS PO BTANG TE, DE DAG LONGS SPYOD KYI 'BYOR PA DANG LAN PAR
MTHONG NAS DGA' BA DANG

MCHOG TU DGA' BA'I SEMS RGYUN DU 'BYUNG BA NI SNYAN PAR SMRA
BA'O, ,DE LA LONGS SPYOD DANG LDAN PA MTHONG NAS SEMS MOS PAR
SKYE BA NI DGA' BA'O, ,BREL BA DANG PHONGS PA'I GANG ZAG RNAMS
BREL BA DANG PHONGS PA MED PAR BYAS TE, LONGS SPYOD LA BKOD PA'I
DGA' BA BAS BYANG CHUB

SEMS DPA' BDAG GI LONGS SPYOD YONGS SU BTANG NAS GZHAN LONGS
SPYOD DANG LDAN PAR MTHONG BA'I DGA' BA DE BAS KYANG SHAS CHE
BA'I MCHOG TU CHER DGA' BA ZHES BYA'O, ,DON SPYOD PA NI GANG
SNYING RJE CHEN PO YONGS SU DAG PA'I SEMS BSKYED PAS ZHES BYA BA
LA, GANG LA YANG BYAMS PA DANG

@202B ZHE SDANG MED PAR SEMS CAN THAMS CAD KYI SDUG BSNGAL BSAL
LO SNYAM PA'I SNYING RJE CHEN PO YONGS SU DAG PA'I SEMS BSKYED
PAS SEMS CAN THAMS CAD KYI SDUG BSNGAL SEL CING DE DAG GI TSE 'DI
DANG GZHAN GYI LAS SU BYA BA LA 'BAD CING BRTZON PA NI DON SPYOD
PA'O, ,DON MTHUN PA NI GANG BTANG SNYOMS DANG

LDAN PA'I SEMS MTHON DMAN MED CING ZHES BYA BA LA, SEMS CAN 'DI
LA NI PHAN BTAGS, 'DI LA NI PHAN MI GDAGS SO ZHES BYA BA NI MTHON
DMAN GYI SEMS TE, DE LTA BU MED PAR BTANG SNYOMS DANG LDAN PA'I
SEMS KYIS SEMS CAN THAMS CAD THAMS CAD MKHYEN PA'I YE SHES LA
DGOD DO

SNYAM DU SEMS PA NI DON MTHUN PA'O, ,RNAM GRANGS GZHAN YANG BSTAN
PAR BZHED NAS, GZHAN YANG SBYIN PA NI GANG CHOS SBYIN PA BRTZAL
BA ZHES BYA BA LA SOGS PA GSUNGS SO, ,BAB COL DANG CHOS BZHIN MA
YIN PA SPANGS TE, DGE BA BCU DANG MI 'GAL BAR BRTZAL BA'I LONGS
SPYOD

DE; LONGS SPYOD DE RNAMS GZHAN LA GTONG BA NI SBYIN PA'O, ,SNYAN
PAR SMRA BA NI GANG DAG LA SBYIN PA SBYIN PA DE DAG CHOS LA RAB
TU 'DZUD PA'O ZHES BYA BA NI BYANG CHUB SEMS DPA' SEMS CAN GANG
LA SBYIN PA SBYIN PA'I SEMS CAN DE DANG DE DGE BA BCU DANG, PHA
ROL TU PHYIN PA DRUG LA

SOGS PA LA SPYOD CIG CES SMRAS NAS CHOS DE DAG BYED DU BTZUD PA
NI SNYAN PAR SMRA BA'O, ,DON SPYOD PA NI GANG BDAG GI DON DANG
GZHAN GYI DON YONGS SU RDZOGS PAR BYED PA'O ZHES BYA BA NI BDAG
DANG GZHAN GYI DON MTHAR PHYIN PA'I DON LA DGOD PA NI DON SPYOD
PA'O, ,DE LA BDAG DANG

GZHAN GYI DON KYANG SPANGS PA DANG YE SHES KYIS BSDUS PAR RIG PAR
BYA'O, ,DE LA SPANGS PA NI NYON MONGS PA DANG SHES BYA'I SGRIB PA
SPANGS PA'O, ,YE SHES NI SHES BYA THAMS CAD LA GNYIS SU MED PAR
KHONG DU CHUD PA'I MTSAN NYID DO, ,DON MTHUN PA NI GANG SEMS CAN
THAMS CAD KYI

DON GYI PHYIR ZHES BYA BA LA SEMS CAN THAMS CAD BLA NA MED PA'I
BYANG CHUB TU GZHAG PA'I PHYIR BDAG NYID BLA NA MED PA'I BYANG
CHUB TU SEMS BSKYED PA NI DON MTHUN PA'O, ,RNAM GRANGS GZHAN YANG
BSTAN PAR BZHED NAS, GZHAN YANG SBYIN PA NI GANG NANG DANG PHYI'I
DNGOS PO RNAMS YONGS SU GTONG

@203A *, ,BA ZHES BYA BA GSUNGS TE, NANG DANG PHYI'I DNGOS PO
GTONG BA NI SBYIN PA'I PHA ROL TU PHYIN PA'I SKABS SU NANG GI
DNGOS PO BRGYAD DANG, PHYI'I DNGOS PO NYI SHU RTZA LNGA GTONG BAR
BSHAD PA'O, ,SNYAN PAR SMRA BA NI GANG CHOS THAMS CAD KYI YON TAN
SHES PA ZHES BYA BA LA, BSHAD PAR BYA BA DANG, BSGRUB PAR

BYA BA DANG, THOB PAR BYA BA'I CHOS RNAMS KYI YON TAN SHES PA'I
GANG ZAG LA SLOB DPON GYI DPE MKHYUD MED PA CHOS THAMS CAD 'CHAD
PA NI SNYAN PAR SMRA BA'O, ,DON SPYOD PA NI GANG BDAG GI DON
BTANG STE ZHES BYA BA LA, BDAG GI DON BZHAG NAS GZHAN GYI DON
BYED PA NI DON SPYOD PA STE,

GZHAN GYI DON KYANG SPANGS PA DANG, YE SHES KYIS BSDUS PA GONG DU
BSHAD PA BZHIN SBYAR RO, ,BSDUS TE ZHES BYA BA NI BSGRUBS TE ZHES
BYA BA'I DON TO, ,LAG TU THOB PA ZHES BYA BA NI BDAG GI DBANG DU
GYUR PA YANG BYA BA'I DON TO, ,SBYIN PA RNAM PA GSUM LAS BSDUS
PA'I DNGOS PO BZHI CHOS

SBYIN PA 'BA' ZHIG DANG SBYAR TE BSTAN PA'I PHYIR, DE LA CHOS
SBYIN PA GANG ZHE NA, GANG JI SKAD THOS PA'I CHOS RNAMS STON PA'O
ZHES BYA BA GSUNGS TE, GANG BDAG GI MKHAN PO DANG SLOB DPON LAS
JI LTAR THOS PA'I CHOS RNAMS STON PA NI CHOS SBYIN PA'O, ,SNYAN
PAR SMRA BA NI ZANG ZING MED

PA'I SEMS KYIS ZHES BYA BA LA, CHOS BSTAN PA 'DIS ZANG ZING 'DI
SGRUB PO ZHES KHE DANG BKUR STI LA MA CHAGS PA'I SEMS KYIS CHOS
PHYIN CI MA LOG PAR SMRA BA NI SNYAN PAR SMRA BA'O, ,DE SPYAD PA
NI GANG GZHAN LA LUNG 'BOGS PA ZHES BYA BA LA GANG SEMS CAN GZHAN
LA LUNG 'BOGS PA DANG,

KHA TON BYED DU 'JUG PA'I DON LA MI SKYO BA NI DON SPYOD PA'O,
,DE LA LUNG 'BOGS PA NI BSAM GTAN GYI MAN NGAG STON PA'O, ,KHA
TON BYED PA NI GZHUNG GI CHOS KHA TON BYED DU GZHUG PA'O, ,DON
MTHUN PA NI GANG THAMS CAD MKHYEN PA NYID KYI SEMS DANG MA BRAL
BAS ZHES BYA BA LA, BDAG NYID BYANG

CHUB KYI SEMS DANG MA BRAL BAS STOBS DANG MI 'JIGS PA LA SOGS
PA'I CHOS RNYED PA DANG, GZHAN YANG BYANG CHUB KYI SEMS LA BTZUD
NAS STOBS DANG MI 'JIGS PA LA SOGS PA'I CHOS RNYED PAR BYAS PAS
NI DON MTHUN PA'O, ,CHOS SBYIN PA DANG BSDU BA'I DNGOS PO BZHIR
SBYAR BA RNAM GRANGS GZHAN

@203B YANG BSTAN PA'I PHYIR, GZHAN YANG CHOS KYI SBYIN PA NI ZHES
BYA BA LA SOGS PA GSUNGS TE, CHOS NYAN PAR 'ONGS ZHES BYA BA NI
CHOS NYAN PA'I SEMS CAN RNAMS THAG NYE BA NAS 'ONGS PA'O, ,LHAG
PA NI CHOS NYAN PA'I PHYIR THAG RING PO NAS LHAGS PA'O, ,MI SKYO
BA NI GANG ZAG DE DAG LA KHA

CIG 'CHAD PA MA YIN GYI MA LUS PAR 'CHAD PA'O, ,MI G-YENG BA NI
'PHRAL GYI BYA BA GZHAN RNAMS BTANG NAS CHOS 'CHAD PA 'BA' ZHIG
LHUR BYED PA'O, ,SNYAN PAR SMRA BA NI NGAG JI SRID DU RGYANG RING
BOR SONG STE ZHES BYA BA LA, BDAG NYID DPAG TSAD GCIG GAM DPAG
TSAD GNYIS SAM,

YUL GCIG GAM YUL GNYIS SAM, 'DZAM BU'I GLING GCIG GAM 'DZAM BU'I
GLING GNYIS SAM ZHES BYA BA NAS, STONG GSUM GYI STONG CHEN PO'I
'JIG RTEN GYI KHAMS GRANGS MED PA'I PHA ROL DU YANG SONG STE ZHES
BYA BA'I DON TO, ,LHAG PA'I BSAM PAR SONG BA'I SEMS KYI

RGYUD KYIS ZHES BYA BA NI YO BYAD KYI G-YEN SPYO BA RNAMS KYIS
G-YEN SPYO BA MED PAR BYAS NAS CHOS LA DGOD DO SNYAM PA'I BSAM
PAS SHES PAR BYA BA'I DON TO, ,'DZUD CING YONGS SU BSNGO PA'O
ZHES BYA BA NI BYANG CHUB KYI RGYU SGRUB TU 'DZUD CING BYANG CHUB
NYID LA 'JOG PAR BYED PA'O, ,CHOS SBYIN

PA DANG BSDU BA'I DNGOS PO SBYAR BA RNAM GRANGS GZHAN YANG BSTAN
PA'I PHYIR, GZHAN YANG CHOS KYI SBYIN PA NI ZHES BYA BA LA SOGS
PA GSUNGS SO, ,SBYIN PA THAMS CAD KYI MCHOG CHOS SBYIN PA YIN PAR
RIG NAS ZHES BYA BA NI SBYIN PA RNAM PA GSUM STE, ZANG ZING SBYIN
PA DANG, MI 'JIGS PA

SBYIN PA DANG, CHOS SBYIN PA'O, ,DE LA BYANG CHUB SEMS DPA' ZANG
ZING DANG MI 'JIGS PA SBYIN PA NI 'KHOR BAR 'BYOR PA'I RGYU TZAM
DU ZAD KYI, CHOS SBYIN PAS NI RNAM PAR GROL BA THOB PAR 'GYUR
BAS, CHOS SBYIN PA NI SBYIN PA THAMS CAD KYI DAM PA YIN PAR KHONG
DU CHUD NAS ZHES BYA BA'I

DON TO, ,SNYAN PAR SMRA BA NI PHAN PA'I DNGOS PO'I PHYIR CHOS
STON PA'O ZHES BYA BA LA, SEMS CAN GANG LHA DANG MI'I BDE 'GRO
THOB PAR BYA BA'I PHYIR DE DANG RJES SU MTHUN PA'I CHOS STON PA
NI SNYAN PAR SMRA BA'O, ,DON SPYOD PA NI GANG DON LA RTON PA'I
CHOS STON GYI ZHES BYA BA LA, STONG PA NYID NI DON

@204A *, ,DA KHONG DU CHUD PA NI DON LA RTON PA'O, ,TSIG BSHAD PA
MANG PO NI YI GE STE, DE LA GNAS PA NI YI GE LA RTON PA'O, ,BYANG
CHUB SEMS DPA' SEMS CAN GZHAN LA CHOS STON NA GANG DON LA RTON
PA'I CHOS STON GYI YI GE LA RTON PA'I CHOS MI STON PA NI DON
SPYOD PA'O,

DON MTHUN PA NI SANGS RGYAS KYI CHOS THAMS CAD YONGS SU RDZOGS
PAR BYA BA'I PHYIR ZHES BYA BA LA, STOBS DANG MI 'JIGS PA LA SOGS
PA SANGS RGYAS KYI CHOS THAMS CAD RDZOGS PAR BYA BA'I PHYIR DE
DANG RJES SU MTHUN PA'I CHOS STON PA NI DON MTHUN PA'O, ,BSDU
PA'I DNGOS PO'I RNAM

GRANGS GZHAN BSTAN PAR BZHED NAS GZHAN YANG CHOS SBYIN PA NI ZHES
BYA BA LA SOGS PA GSUNGS TE, PHA ROL TU PHYIN PA DRUG LAS SBYIN
PA'I PHA ROL TU PHYIN PA NI ZANG ZING SBYIN PA'AM, CHOS SBYIN PA
ZHES BYA BA STE, SBYIN PA'I RANG BZHIN YIN PA'I PHYIR RO, ,SNYAN
PAR SMRA BA NI GANG TSUL KHRIMS

KYI PHA ROL TU PHYIN PA ZHES BYA BA LA SOGS PA LA TSUL KHRIMS KYI
PHA ROL TU PHYIN PA'I RANG BZHIN GYIS GZHAN LA GNOD PA MI BYED
CING TSIG RTZUB MO MI 'BYIN PA DANG, BZOD PA'I PHA ROL TU PHYIN
PAS GZHAN GYIS GNOD PA BYAS KYANG SLAR GNOD PA MI BYED CING TSIG
RTZUB MO MI 'BYIN PAS PHA ROL TU

PHYIN PA DE GNYIS NI SNYAN PAR SMRA BA'O, ,DON SPYOD PA NI BRTZON
'GRUS KYI PHA ROL TU PHYIN PA ZHES BYA BA LA, BRTZON 'GRUS KYI
PHA ROL TU PHYIN PAS BDAG DANG GZHAN GYI DON BSGRUB PAS NA, PHA
ROL TU PHYIN PA'I DON SPYOD PA'O, ,DON MTHUN PA NI GANG BSAM GTAN
GYI PHA ROL TU PHYIN PA ZHES BYA BA LA SOGS

PA LA, BSAM GTAN GYI DMIGS PA'I DNGOS PO LA RTZE GCIG TU GZHAG
NAS G-YENG BA MED PAR BYA STE, NYON MONGS PA 'JIL BAR BYED PA
DANG, SHES RAB KYI CHOS KYI MTSAN NYID PHYIN CI MA LOG PAR SHES
PAR BYAS NAS NYON MONGS PA RTZA NAS 'BYIN PAS NA, PHA ROL TU
PHYIN PA DE GNYIS NI

DON MTHUN PA'O, ,SA GANG LA BSDU BA'I DNGOS PO GANG SHAS CHE BA
RNAM GRANGS SU BSTAN PA'I PHYIR, GZHAN YANG CHOS SBYIN PA NI DANG
POR SEMS BSKYED PA RNAMS KYI ZHES BYA BA LA SOGS PA GSUNGS TE, SA
DANG PO RAB TU DGA' BA THOB PA'I TSE SBYIN PA'I PHA ROL TU PHYIN
PA YONGS SU RDZOGS PA'I

@204B CHOS SBYIN PA NI, DANG PO SEMS BSKYED PA'I BYANG CHUB SEMS
DPA' RNAMS KYI'O ZHES BYA STE, DANG PO SEMS BSKYED PA YANG SKABS
'DIR ZAG PA MED PA'I 'JIG RTEN LAS 'DAS PA'I SEMS THOG MA SKYES
PA'O, ,SNYAN PAR SMRA BA NI SPYOD PA LA ZHUGS PA'I BYANG CHUB
SEMS DPA' RNAMS KYI'O ZHES BYA

BA LA, SA GNYIS PA YAN CHAD SA BDUN PA MAN CHAD BSGOM PA'I LAM
SPYOD PA LA ZHUGS PA STE, DE'I TSE TSUL KHRIMS DANG BZOD PA'I PHA
ROL TU PHYIN PA GZHI BZUNG BAS TSUL KHRIMS DANG LDAN PA'I PHYIR
LUS DANG NGAG GI SGO NAS NYES PAR MI SMRA MI BYED CING BZOD PA
DANG LDAN PAS GZHAN LA GNOD

PAR 'GYUR BA'I TSIG SMRA BA'I RGYU MED PA'I PHYIR SNYAN PAR SMRA
BA'O, ,DON SPYOD PA NI PHYIR MI LDOG PA'I BYANG CHUB SEMS DPA'
RNAMS KYI ZHES BYA BA NI SA BRGYAD PA DANG DGU PA THOB PA'I BYANG
CHUB SEMS DPA' SEMS CAN GYI DON SPYOD PA LA SOGS PA LA, THOGS PA
MED PAR LHUN GYIS GRUB

PAS LHAG PAR SPYOD PA'I DON MTHUN PA NI SKYE BA GCIG GIS THOGS
PA'I BYANG CHUB SEMS DPA' RNAMS KYI'O ZHES BYA BA NI SA BCU PA
THOB PA'I BYANG CHUB SEMS DPA' RNAM PA THAMS CAD MKHYEN PAR RO
GCIG CING DBYER MED PAR SPYOD PA'I PHYIR SA DANG PO LA SOGS PA LA
'DI LTAR RNAM PA

BZHIR PHYE BA RE RE LA YANG BSDU BA'I DNGOS PO BZHI CHAR MI SPYOD
PA MA YIN MOD KYI SO SOR PHYE STE, BSHAD PA NI SA DE DANG DE DAG
LA BSDU BA'I DNGOS PO SHAS CHE BAR SPYOD PA LA DGONGS NAS GSUNGS
SO, ,SA DANG SBYAR BA'I RNAM GRANGS GZHAN SBYAR BAR BZHED NAS
GZHAN YANG CHOS SBYIN PA NI BYANG CHUB

KYI RTZA BA DANG SA BON GYI GZHI'O ZHES BYA BA GSUNGS TE, BYANG
CHUB KYI RTZA BA DANG SA BON NI SA DANG POR CHOS KYI DBYINGS
THAMS CAD DU 'GRO BA'I MTSAN NYID RTOGS NAS BYANG CHUB TU SEMS
BSKYED PA'O, ,BYANG CHUB KYI SEMS DE'I GZHI NI MOS PAS SPYOD PA'I
SAR CHOS SPYOD PA BCU LA ZHUGS

PA STE; DE NI CHOS SBYIN PA'O, ,YANG NA BYANG CHUB KYI RTZA BA
DANG SA BON GYI GZHI NI SA DANG PO'I BYANG CHUB TU SEMS BSKYED PA
NYID DO, ,SEMS BSKYED PAS SA BON DU GYUR PA DE ZAG PA MED PA'I
CHOS THAMS CAD SKYE BA'I GZHIR GYUR PA'I PHYIR RO, ,SNYAN PAR
SMRA BA NI BYANG CHUB KYI MYU GU DANG 'DAB MA

@205A *, ,YONGS SU RDZOGS PA'O ZHES BYA BA LA, SA GNYIS NAS SA
BDUN GYI BAR DU MNGON PAR 'DU BYED PA DANG BCAS PAR 'JUG PA SHES
RAB KYI RGYU BAS PHA ROL TU PHYIN PA'I CHOS RNAMS MYU GU DANG
'DAB MAR GYUR PA YONGS SU RDZOGS PAR BYED DE, LHAG PAR SEMS KYI
RGYUD 'JAM PAS

SNYAN PAR SMRA BA'O, ,DON SPYOD PA NI BYANG CHUB KYI ME TOG YONGS
SU RGYAS PA'O ZHES BYA BA LAS BRGYAD PA DANG DGU BA DANG BCU BA
NA MNGON PAR 'DU BYED PA MED PA'I SHES RAB KYI RGYU BAS SGOM MI
DGOS PAR SANGS RGYAS KYI CHOS RNAMS ME TOG LTA BUR KHA 'BUS NAS
YONGS SU RDZOGS PAR BYED DE, 'BRAS

BU NYE BA'I CHOS LA SPYOD PAS NA SPYOD PA ZHES BYA'O, ,DON MTHUN
PA NI BYANG CHUB KYI 'BRAS BU MNGON PAR 'GRUB PA ZHES BYA BA LA,
RGYU MTHUN PA'I 'BRAS BU YON TAN THAMS CAD YONGS SU RDZOGS PA
SANGS RGYAS PA'I MTSAN NYID KYI 'BRAS BU GRUB PA NI DON MTHUN PA
ZHES BYA'O, ,BSDU BA'I DNGOS PO

BZHI MI ZAD PA BSHAD ZIN TO,, ,,STON PAR BYED PA'I BYANG CHUB
SEMS DPA' BSTAN PA'I PHYIR, ,BTZUN PA SHA RA DVA TI'I BU GZHAN
YANG BYANG CHUB SEMS DPA' RNAMS KYI SO SO YANG DAG PAR RIG PA
BZHI MI ZAD PA STE ZHES BYA BA LA SOGS PA GSUNGS TE, DE MI ZAD PA
YANG BYANG

CHUB SEMS DPA' RNAMS KYI SO SO YANG DAG PAR RIG PAR BYA BA'I DON
DANG CHOS LA SOGS PA LA MTHA' THUG PA MED PA DE MI ZAD PA'I PHYIR
RO, ,'DIR YANG BSTAN PA'I TSUL DANG, BSHAD PA'I TSUL DU RIG PAR
BYA STE, BZHI GANG ZHE NA, GANG 'DI DON SO SO YANG DAG PAR RIG PA
DANG ZHES

BYA BA SOGS PAS NI BSTAN PA'I TSUL BSTAN PA'O, ,LHAG MA RNAMS
KYIS NI BSHAD PA'I TSUL BSTAN TO, ,STON PAR BYED PA'I BYANG CHUB
SEMS DPA' RNAM PA BZHI STE, MTSAN NYID SHES PA DANG, 'DU SHES
SHES PA DANG, THA SNYAD SHES PA DANG, BRJOD PA SHES PA'O, ,SO SO
YANG DAG PAR RIG

PA BZHIS SEMS CAN RNAMS LA CI DGAR CHOS STON PAR NUS PAS DE DAG
GIS BSDUS PA'I DON BSTAN PAR BYA BA'I PHYIR MTHU THOB PA BSTAN
TO, ,MTSAN NYID SHES PA BSTAN PA'I DBANG DU BYAS NAS, DE LA DON
SO SO YANG DAG PAR RIG PA GANG ZHE NA ZHES DRIS SO, ,DE LA CHOS
RNAMS SO SO'I MTSAN

@205B NYID DANG, DON GANG YIN PA SHES PA NI DON SO SO YANG DAG
PAR RIG PA ZHES BYA'O, ,DE NYID GANG YIN PA BSTAN PA'I PHYIR,
GANG CHOS THAMS CAD LA DON DAM PAR SHES PA ZHES BYA BA LA SOGS PA
GSUNGS TE, 'DUS BYAS DANG 'DUS MA BYAS LA SOGS PA'I CHOS THAMS
CAD 'PHRAL DU SNANG ZHING GRAG PA

LTA BU MA YIN PAR RNAM PAR MI RTOG PA'I YE SHES KYI SPYOD YUL
CHOS KYI DBYINGS NYID DU SHES PA NI DON SO SO YANG DAG PAR RIG
PAR BYA STE, TSIG LHAG MA RNAMS LA YANG DE BZHIN DU SBYAR RO,
,CHOS SHES PA NI 'DOD PA'I KHAMS KYI 'DUS BYAS KYI DNGOS PO RNAMS
LA SDUG BSNGAL BA DANG MI RTAG PA LA

SOGS PA'I MTSAN NYID DANG CHOS NYID DU SHES PA'O, ,SO SOR RTOG PA
SHES PA ZHES BYA BA NI KHAMS DE NYID KYIS 'DUS BYAS RNAMS SKYED
PAR BYED PA'I RGYU KUN 'BYUNG BA LA RGYU DANG RKYEN LA SOGS PA'I
MTSAN NYID DU SHES PA'O, ,RJES SU 'GRO BA SHES PA NI GZUGS YOD PA
DANG GZUGS MED PA'I

'DUS BYAS RNAMS LA MI RTAG PA'I MTSAN NYID DANG, CHOS NYID DU
SHES PA STE, 'DOD PA'I KHAMS KYI 'DUS BYAS KYI CHOS LA DE LTAR
SHES PA'I 'OG TU PHYIS KHAMS GONG MA GNYIS KYIS 'DUS BYAS LA DE
LTAR SHES PAS RJES SU 'GRO BA SHES PA ZHES BYA'O, ,YANG NA SO SOR
RTOG PA SHES PA

NI KHAMS GSUM GYI CHOS RNAMS SPYIR MI RTAG PA LA SOGS PA'I CHOS
NYID DANG, MTSAN NYID DU SO SOR RTOG CING SHES PA LA BYA'O, ,RGYU
SHES PA NI BYED PA'I RGYU LA SOGS PA RGYU DRUG RNAMS KYI DON DANG
MTSAN NYID SHES PA'O, ,TSOGS PA SHES PA NI RGYU DANG RKYEN DE
RNAMS 'DUS SHING TSOGS NA

GDOD 'BRAS BU SKYE BA SHES PA'O, ,GNYIS SU MED PAR SHES PA NI
RTAG CHAD LA SOGS PA'I MTHA' GNYIS DANG BRAL BA'I MTSAN NYED SHES
PA 'AM, RGYU DANG RKYEN GNYIS KYANG DON DAM PA NAS YOD PA MA YIN
PAR SHES PA'O, ,THA MAR MI 'GRO BA SHES NGA NI THOG MA'I MTHA'
DANG THA MA'I MTHA'

GNYIS GANG NAS KYANG MA 'ONGS GAR YANG MI 'GRO BA SHES PA'O,
,YANG NA DANG POR RGYU DANG RKYEN TSOGS NAS 'BRAS BU SKYES KYANG
RGYU 'BRAS BUR MA 'PHOS PAR SHES PA NI THA MAR MI 'GRO BA SHES
PA'O, ,YANG NA DANG POR RGYU DANG RKYEN BAR DU MI 'DUG PAR SHES
PA NI SKAD CIG MA'I RANG BZHIN NAM

@206A *, ,DNGOS PO MED PA'I PHYIR MTHA' GNYIS KYI BAR NA YANG MI
GNAS PAR SHES PA'O, ,RKYEN LA 'JUG PA SHES PA DE LTAR MA 'ONGS PA
MI 'GRO BA MI GNAS KYANG RTEN CING 'BREL PAR 'BYUNG PA'I NGO BO
TZAM DU YOD PAR RTOG PA'O, ,CHOS KYI DBYINGS DBYER MED PAR SHES
PA NI

SO SO'I SKYE BO'I DUS KYI CHOS KYI DBYINGS DANG, 'PHAGS PA'I DUS
KYI CHOS GYI DBYINGS LA THA DAD MED PAR SHES PA'O, ,DE BZHIN NYID
KYI RJES SU 'JUG PA SHES PA NI STONG PA NYID KYI CHOS THAMS CAD
LA KHYAB CING CHOS THAMS CAD RJES SU SONG PAR SHES PA'O, ,YANG
DAG PA'I MTHA' LA

GNAS PA SHES PA NI YANG DAG PA'I MTHA' NI STONG PA NYID DO, DE LA
DMIGS PA'I 'PHAGS PA'I LAM NI YANG DAG PA'I MTHA' LA GNAS PA STE,
YANG DAG PA'I MTHA' LA DMIGS PA'I 'PHAGS PA'I LAM GYI MTSAN NYID
SHES PA'O, ,STONG PA NYID RTOG PA'I SHES PA ZHES BYA BA LA

STONG PA NYID YE SHES GANG GIS RTOG PAR BYED PA'I YE SHES DE NI
STONG PA NYID RTOG PA'I SHES PA STE, STONG PA NYID NI GANG DU
BSHAD PAR ZAD DO, ,DE RTOG PAR BYED PA'I YE SHES NI GNYIS SU MED
PA'I YE SHES SO, ,MTSAN MA MED PA LA SPYOD PA SHES PA ZHES BYA BA
NI MTSAN MA MED PA'I

CHOS YE SHES GANG GIS DPYAD DE KHONG DU CHUD PA'I YE SHES DE NI
MTSAN MA MED PA LA SPYOD PA SHES PA STE, DE YANG MTSAN MA THAMS
CAD LA RTOG PA MED PA RNAM PAR ME RTOG PA'I YE SHES SO, ,SMON PA
MED PA LA SMON LAM MED PAR SHES PA ZHES BYA BA NI, 'KHOR BA DANG
MYA NGAN LAS

'DAS PA GNYIS KA YANG RANG BZHIN ME DPAS RANG BZHIN MED PA DE LA
SMON PAR BYAR MED PAR SHES PA NI SMON LAM MED PAR SHES PA'O,
,MNGON PAR 'DU MI BYED PA NI 'DU BYED KYI MTSAN NYID THAMS CAD
DANG BRAL BA STONG PA NYID DE NI RGYU DANG RKYEN GYIS BSKYED PA
MA YIN PAR SHES PA'O, ,

TSUL GCIG LA 'JUG PA'I SHES PA DANG ZHES BYA BA LA CHOS THAMS CAD
MTSAN NYID GCIG TU 'JUG CING MTSAN NYID GCIG PA'I RANG BZHIN SHES
PA'O, ,BDAG MED PAR RTOG PA'I SHES PA ZHES BYA BA LA SOGS PAS
GANG ZAG LA BDAG MED PAR RTOG PA'I SHES PA BSTAN TO, ,GANG ZAG LA

@206B BDAG MED PAR DON DAM PAR SHAS PA ZHES BYA BA NI DON DAM PAR
NA PHUNG PO DANG KHAMS DANG SKYE MCHED LA SOGS PA GANG ZAG GI
DNGOS PO MED PAR SHES PA'O, ,'DAS PA'I DUS LA MA CHAGS PA'I SHES
PA ZHES BYA BA NI LUS DANG LONGS SPYOD 'DAS TE 'GAGS PA RNAMS
DNGOS PO MED PAR KHONG DU CHUNG PAS

DE LA YANG PHRAD PAR SMON PA MI SKYE BA'AM 'DAS PA'I DNGOS PO
SHES PAR BYA BA'I YUL RNAMS LA THOGS PA MED PAR SHES PA NI 'DAS
PA'I DUS LA MA CHAGS PA'I SHES PA ZHES BYA'O, ,MA 'ONGS PA'I DUS
LA THUG PA MED PAR SHES PA ZHES BYA BA NI MA 'ONGS PA'I DUS NYID
LA MTHA' THUG CING

ZAD PA MED PAR SHES PA 'AM, MA 'ONGS PA'I DUS KYI DNGOS PO SHES
PAR BYA BA RNAMS LA THOGS PA MED PAR SHES PA'O, ,DA LTAR BYUNG
BA'I DUS NA THAMS CAD DU KHA NA MA THO BA MED PAR SHES PA NI DA
LTAR BYUNG BA'I DUS KYI DNGOS PO RNAMS RANG BZHIN MED PAR KHONG
DU CHUD PAS GANG LA YANG

KHONG KHRO BA DANG CHAGS PA MI SKYE BA'O, ,PHUNG PO RNAMS LA SGYU
MAR SHES PA NI JI LTAR SGYU MA RGYU RKYEN GYIS SKYED PAS SNANG
YANG RANG BZHIN MED PA BZHIN DU, PHUNG PO LNGA RNAMS KYANG KUN
GZHI RNAM PAR SHES PA SGYU MA MKHAN DANG 'DRA BA LA BAG CHAGS
SNGAGS DANG SMAN DANG 'DRA BA'I MTHU LAS

SKYES PA RANG BZHIN MED PAR SHES PA'O, ,KHAMS RNAMS LA SPRUL GDUG
PA LTA BUR SHES PA ZHES BYA BA NI, JI LTAR SPRUL GDUG PAS MYUR DU
GSOD PAR BYED PA DE BZHIN DU MIG DANG GZUGS LA BRTEN CING DMIGS
NAS MIG GI RNAM PAR SHES PA GZUGS LA CHAGS PA DANG ZHE SDANG LA
SOGS PA SKYE

PA'I SGO NAS DGE BA'I RTZA BA GSOD PAR SHES PA'O, ,SKYE MCHED
RNAMS LA YANG STONG PA LTA BUR SHES PA ZHES BYA BA NI JI LTAR
GRONG STONG PA NA SEMS CAN MED PA DE BZHIN DU SKYE MCHED RNAMS LA
YANG BDAG DANG BDAG GIR MED PAR SHES PA'O, ,NANG NYE BAR ZHI PAR
SHES PA ZHES BYA BA NI NANG

GI NYE BAR LEN PA'I PHUNG PO LA BDAG DANG BDAG GI MED PAR SHES
PA'AM, NANG DU TING NGE 'DZIN BYED PAS NA GNYID DANG RMUGS PAS
SEMS MI NON PA'I THABS SHES PA'O, ,PHYI ROL GYI RGYU BA MED PAR
SHES PA ZHES BYA BA NI PHYI ROL GYI CHOS RNAMS DNGOS PO MED PAR
SHES PA 'AM, PHYI ROL GYI

@207A *, ,CHOS RNAMS LA SEMS 'PHRO BAR MI 'GYUR BA'I THABS SHES
PA'O, ,YUL RNAMS LA SGYU MA DANG BYE BRAG MED PAR SHES PA ZHES
BYA BA NI JI LTAR SGYU MA MED KYANG 'GRO BA DE'I RANG BZHIN LA MI
MKHAS PA RNAMS LA NYON MONGS PA SKYE ZHING SLU BAR BYED PA BZHIN
DU, GZUGS LA

SOGS PA'I YUL RNAMS KYANG DNGOS PO MED MOD KYI BYIS PA DE'I RANG
BZHIN LA MI MKHAS PA RNAMS LA YOD PA 'DRA BAR SNANG ZHING NYON
MONGS PA SKYED PAR BYED PA YIN PAR SHES PA'O, ,DRAN PA LA GNAS
PA'I SHES PA NI MI BRJED PA'I GZUNGS KYI DRAN PA BSTAN ZHING MI
NYAMS PAR BYA BA'I THABS

SHES PA'O, ,BZOD PA'I RJES SU 'GRO BA'I SHES PA ZHES BYA BA NI MA
SKYES PA'I CHOS LA BZOD PA DANG, SDUG BSNGAL BA LA JI MI SNYAM
PA'I BZOD PA DANG, RJES SU MTHUN PA'I CHOS GANG YIN PA SHES PA'O,
,BLO GROS KYIS SO SOR RTOG PA'I SHES PA NI SHES RAB KYI RANG
BZHIN GYI BLOS CHOS

RNAMS LA PHYIN CI MA LOG PAR RTOGS PA'O, ,BDAG LA RTOGS PA'I SHES
PA NI BDAG GI NGO BO NYID JI LTA BU YIN PA PHYIN CI MA LOG PAR
RTOGS PA'O, ,BDEN PA RNAMS LA RAB TU RTOGS PAR SHES PA NI 'PHAGS
PA'I BDEN PA BZHI'I MTSAN NYID MA NOR BAR SHES PA'O, ,DE DAG JI
LTAR MA

NOR BAR SHES SHE NA, DE'I PHYIR SDUG BSNGAL LA MI 'BYUNG BAR SHES
PA ZHES BYA BA LA SOGS PA GSUNGS TE, SDUG BSNGAL GYI PHUNG PO
NYID NGO BO MED PAS MA BYUNG MA SKYES PAR SHES PA'O, ,KUN 'BYUNG
BA LA MNGON PAR 'DU MI BYED PAR SHES PA NI KUN 'BYUNG BA'I NGO BO
NYID MED PAR SHES BAS SDUG

BSNGAL GYI PHUNG PO SKYED PA'I BYA BA MI BYED PAR SHES PA'O,
,'GOG PA LA MTSAN NYID MED PAR SHES PA NI RI BONG GI RA DANG MO
GSHAM GYI BU LA MTSAN NYID MED PA BZHIN DU 'GOG PA'I RANG BZHIN
MYA NGAN LAS 'DAS PA YANG DNGOS PO MA YIN PAS SKYE BA DANG GNAS
PA LA SOGS PA'I MTSAN

NYID MED PAR SHES PA'O, ,LAM LA SGROL BAR SHES PA NI 'KHOR BA'I
RGYA MTSO LAS SGROL BAR BYED PA YIN PAR SHES PA'O, ,CHOS RNAMS LA
TSIG RAB TU DBYE BA SHES PA NI 'DUS BYAS DANG 'DUS MA BYAS KYI
CHOS RNAMS KYI DON SO SOR 'BYED CING BSHAD PA LA MKHAS PA'O,
,DRAN PA NYE

@207B BAR GZHAG PA RNAMS LA DRAN PA MED PA DANG, YID LA BYED PA
MED PAR SHES PA NI LUS DANG TSOR BA DANG SEMS DANG CHOS RNAMS
DNGOS PO MED PAS DRAN ZHING YID LA BYAR MED PAR SHES PA'O, ,DE LA
'PHRAL DU YID LA MI 'DZIN PA NI DRAN PA SHES PA'O, ,PHYIS KYANG
YANG NAS YANG DU YID LA MI BYED PA NI YID LA

BYA BA MED PA'O, ,YANG DAG PA'I SPONG BA RNAMS LA ZHES BYA BA NI
YANG DAG PA'I SPONG BA RNAM PA BZHI STE, DGE BA'I CHOS MA SKYES
PA RNAMS SKYED PA DANG, SKYES PA RNAMS 'PHEL BAR BYA BA DANG SDIG
PA MI DGE BA'I CHOS MA SKYES PA RNAMS MI SKYED BA DANG, SKYES PA
RNAMS SPANG BA STE, DE LA DGE

BA'I CHOS MA SKYES PA RNAMS SKYED PA DANG, SKYES PA RNAMS 'PHEL
BAR BYA BA NI DGE BA LA 'JUG PA'I SHES PA'O, ,SDIG PA MI DGE BA'I
CHOS MA SKYES PA RNAMS MI SKYED PA DANG, SKYES PA RNAMS SPONG BA
NI MI DGE BA LA 'JUG PA'I SHES PA ZHES BYA'O, ,RDZU 'PHRUL GYI
RKANG PA RNAMS LA ZHES BYA

BA NI 'DUN PA DANG, BRTZON 'GRUS DANG, SEMS DANG, DPYOD PA RDZU
'PHRUL GYI RKANG PA RNAMS NI LUS DANG SEMS LAS SU RUNG BAR BYED
PA YIN PAR SHES PA'O, ,DBANG PO RNAMS LA 'JUG PA SHES PA ZHES BYA
BA NI DAD PA LA SOGS PA'I DBANG PO LNGA NI CHOS KYI DON MTHONG
ZHING RTOGS PAR BYED

PA YIN PAR SHES PA'O, ,STOBS LA MI BRDZI BAR SHES PA ZHES BYA BA
NI DAD PA LA SOGS PA'I STOBS LNGA RNAMS LAM DAD PA LA SOGS PAS MI
TSUGS PA'I RANG BZHIN YIN PAR SHES PAR BYA'O, ,BYANG CHUB KYI YAN
LAG RNAMS LA CHOS THAMS CAD YANG DAG PA JI LTA BA BZHIN DU RTOG
PAR

SHES PA ZHES BYA BA NI BYANG CHUB KYI YAN LAG BDUN RNAMS LA NI DE
DAG GI CHOS THAMS CAD KUN 'GRO BA'I MTSAN NYID DU RTOG PAR BYED
PA YIN PAR SHES PA'O, ,LAM LA 'GRO BA DANG 'ONG BA MED PAR SHES
PA ZHES BYA BA NI YANG DAG PAR NA LAM DANG LAM GYI 'BRAS BU DANG
'KHOR BA DANG MYA NGAN

LAS 'DAS PA GNYIS KYANG MED PA YIN PAS 'PHAGS PA'I LAM YAN LAG
BRGYAD KYI GANG DU YANG 'GRO BA DANG 'ONG BA MED PAR SHES PA'O,
,ZHI GNAS LA GNAS PAR SHES PA ZHES BYA BA NI ZHI GNAS THAMS CAD
LA SEMS RTZE GCIG TU GNAS PA'I MTSAN NYID YIN PAR SHES PA'O,
,LHAG MTHONG LA

@208A *, ,SNANG BAR SHES PA ZHES BYA BA NI LHAG MTHONG THAMS CAD
LA CHOS KYI MTSAN NYID RTOG PAR BYED PA'I RANG BZHIN YIN PAR SHES
PA'O SGYU MA LA BSGRUB PA YIN PAR SHES PA NI SGYU MA'I GLANG PO
DANG MI LA SOGS PA LA SMAN DANG SNGAGS KYI MTHUS SGRUB PA YIN PAR
SHES PAR BYA'O, ,SMIG RGYU LA NOR BAR

SHES PA ZHES BYA BA NI SMIG RGYU RNAMS LA CHU MA YIN GYI, CHU LTA
BUR 'KHRUL PAR SNANG BA YIN PAR SHES PA'O, ,RMI LAM LA YANG DAG
PA MA YIN PA MTHONG BAR SHES PA ZHES BYA BA NI RMI LAM NA SNANG
BA'I CHOS THAMS CAD MED BZHIN DU MTHONG BAR SHES PA'O, ,BRAG CAL
RKYEN BZHIN DU DMIGS

PA'I SHES PA ZHES BYA BA NI BRAG CA'I SGRA THAMS CAD SGRA GZHAN
GYI RKYEN LAS BYUNG BAR SHES PA'O, ,MIG YOR LA MI 'PHO BAR SHES
PA ZHES BYA BA NI KHANG PA'I NANG GI NYI ZER GYI 'OD LAS GZUGS DU
MAR SNANG BA SNANG YANG CHUS 'PHOS PA MED PAR SHES PA'O, ,MTSAN
NYID THA DAD PA RNAMS LA MTSAN

NYID GCIG TU SHES PA NI MTSAN NYID KYI BDEN PA'I SKABS SU BSHAD
PA BZHIN DU SHES PA LA BYA'O, ,'DU BA RNAMS LA 'BRAL BAR SHES PA
ZHES BYA BA NI 'DUS SHING TSOGS PA'I DNGOS PO THAMS CAD MTHAR BYE
ZHING BRAL BAR 'GYUR BAR SHES PA'O, ,MTSAMS SBYOR BA LA MTSAMS
SBYOR BA MED PAR

SHES PA ZHES BYA BA LA, TSE GCIG NAS GCIG TU NYID MTSAMS SBYOR BA
NI MTSAMS SBYOR BA'O, ,DON DAM PA RAN CHOS GANG YANG SKYE ZHING
MTSAMS SBYOR BA MED PAR SHES PA NI NYAN THOS KYI THEG PA LA GZHAN
GYI SGRA'I RJES SU 'GRO BAS 'JUG PAR SHES PA ZHES BYA BA NI NYAN
THOS KYI THEG PA THAMS

CAD LA 'DI 'DRA BAR SHES TE, MKHAN PO DANG SLOB DPON GYIS BSHAD
PA'I SGRA LA BRTEN NAS GANG ZAG LA BDAG MED PAR DMIGS PAR BYED
PAR SHES PA'O, ,SANGS RGYAS KYI THEG PA LA ZHES BYA BA NI RANG
SANGS RGYAS KYI THEG PA LA NI CHOS THAMS CAD RTEN CING 'BREL PAR
'BYUNG BA'I MTSAN NYID

DU KHONG DU CHUD PAR BYED PA DANG, LUS DBEN PAR GNAS PA DANG,
SEMS DBEN PAR GNAS PA YIN PAR SHES PA'O, ,THEG PA CHEN PO LA ZHES
BYA BA NI THEG PA CHEN PO LA NI THEG PA DE 'DOD MA CHAGS PA LA
SOGS PA'I DGE BA'I RTZA BA THAMS CAD SOGS PAR BYED PA DANG, BSOD
NAMS DANG YE

@208B SHES KYI TSOGS THAMS CAD SOGS PAR BYED PA YIN PA'O, ,DON SO
SO YANG DAG PAR RIG PA'I RNAM GRANGS GZHAN YANG BSTAN PA'I PHYIR,
GZHAN YANG DON SO SO YANG DAG PAR RIG PA NI ZHES BYA BA LA SOGS
PA GSUNGS SO, ,DON SO SO YANG DAG PAR RIG PA GANG GIS ZHES BYA BA
NI DON SO

SO YANG DAG PAR RIG PA'I RIG PA GANG GIS SHE'AM, DON SO SO YANG
DAG PAR RIG PA DANG LDAN PA'I BYANG CHUB SEMS DPA' GANG GIS ZHES
BYA BA'I DON TO, ,CHOS THAMS CAD LA DON LA RTON PAS ZHES BYA BA
NI CHOS THAMS CAD KYI DON GANG YIN PA'I DON DE LA RTON, DON DE
KHONG DU CHUD

PAR BYED PA'I DON TO, ,DE CI'I PHYIR ZHE NA ZHES BYA BA NI CI'I
PHYIR CHOS THAMS CAD KYI DON LA RTON CE NA ZHES BYA BA'I THA TSIG
GO, ,DE NI ZHES BYA BA NI STONG PA STE, GZHAN YANG DE BZHIN DU
SBYAR RO, MI SKYE BA NI MA 'ONGS PA'I DUS SU MI SKYE'O, ,MA BYUNG
BA NI 'DAS PA'I DUS SU MA SKYES PA'O, ,

DNGOS PO MED PA NI DA LTAR GYI DUS NA YANG RANG BZHIN MED PA'O,
,MA LUS PAR DBEN PA NI DE BZHIN NYID KYI NGO BO YIN PA'I PHYIR
TE, 'DI YAN CHAD KYI CHOS THAMS CAD LA BDAG MED PA DE DON YIN PAR
BSTAN TO, ,CHOS THAMS CAD NI MA LUS PAR BDAG MED CES BYA BA MAN
CHAD KYIS GANG ZAG LA

BDAG MED PA DON YIN PAR STON TO, ,GANG 'DI LTA BU'I CHOS RTOGS PA
ZHES BYA BA NI GANG GONG DU BSTAN PA LTA BUR CHOS THAMS CAD RTOGS
PA'O, ,DON SO SO YANG DAG PAR RIG PA RGYAS PAR BSHAD PA RNAMS
BSDUS TE BSTAN PA'I PHYIR, GANG 'DIR BSTAN PA NI ZHES BYA BA LA
SOGS PA GSUNGS

TE; MDO SDE 'DI LA DON SO SO YANG DAG PAR RIG PA STONG PA NYID
KYI MTSAN NYID DU BSHAD PA DE DNGOS PO DANG MTSAN MA THAMS CAD
LAS 'DAS PA'I PHYIR THOGS PA MED PAR BSTAN PA LA SOGS PA'O, ,YANG
NA CHOS THAMS CAD STONG PA'I DON DU BSTAN PAS NA THOGS PA MED PAR
BSTAN PA'O, ,THAMS CAD

SGRIB PA GNYIS LAS 'DAS PA'I MTSAN NYID DU STON PAS NA CHAGS PA
MED PAR BSTAN PA'O, ,DUS GSUM DU YANG SKYE BA DANG 'GAG PA MED
PAR STON PAS NA MI ZAD PAR BSTAN PA'O, ,CHOS THAMS CAD MYA NGAN
LAS 'DAS PA'I MTSAN NYID DU STON PAS NA CHOS THAMS CAD THOB PAR
BSTAN PA ZHES

@209A *, ,BYA'O; ,DON SO SO YANG DAG PAR RIG PA DE NI CHOS BSTAN
PA LA MI ZAD PA YIN TE ZHES BYA BA NI BYANG CHUB SEMS DPA' RNAMS
KYI DON SO SO YANG DAG PAR RIG PA BSTAN PA DE LA BSTAN PA MTHA'
YAS TE, ZAD MI SHES PAS NA, DON THAMS CAD BSTAN PA LA MI ZAD PA
ZHES BYA'O, ,SANGS

RGYAS BCOM LDAN 'DAS RNAMS KYIS KYANG YANG DAG PAR BKA' STZAL
ZHES BYA BA NI DE BZHIN GSHEGS PA RNAMS KYANG DE SKAD DU 'CHAD
CES BYA BA'I DON TO, ,YANG DAG PAR RJES SU THUGS RANG BZHES BYA
BA NI GZHAN DE LTAR 'CHAD PA RNAMS LA YANG THUGS DGYES ZHES BYA
BA'I THA TSIG GO, ,

CI'I PHYIR ZHE NA, DE LTAR STON PA'I DON TE, YANG DAG PA DANG DE
KHO NA DANG, MA LOG PA DANG GZHAN MA YIN PA'I PHYIR RO, ,JI LTAR
PHYIN CI MA LOG CE NA, SHES RAB DANG YE SHES KYI RTOG PA YIN LA,
THAMS CAD DU KHA NAM THO BA MED PA'I NGO BO YIN PA'I PHYIR RO,
,'DU SHES SHES PA BSTAN PA'I PHYIR,

DE LA CHOS SO SO YANG DAG PAR RIG PA GANG ZHE NA ZHES BYA BA
GSUNGS TE, 'DIR YANG CHOS SO SO YANG DAG PAR RIG PA MI ZAD PA
GANG ZHE NA ZHES BYA BAR SBYAR RO, ,DE YANG SO SO YANG DAG PAR
RIG PAR BYA BA'I CHOS RNAMS MI ZAD PAS NA MI ZAD PA'O, ,'DIR DON
DANG CHOS NYID BYE BRAG MED PAR 'DRA

MOD KYI DON NI BSTAN CING RTOGS PA'I YUL LTA BUR RIG PAR BYA'O,
,CHOS NI STON CING RTOG PAR BYED PA LTA BUR RIG PAR BYA'O, ,YANG
NA CHOS NI 'DUS BYAS DANG 'DUS MA BYAS LA SOGS PA'I MING GIS 'OG
NAS SMOS PA RNAMS LA BYA'O, ,DON NI DE NYID KYI DON YONGS SU
DPYOD CING BYE BRAG TU DBYE

BA LA BYA'O, ,YANG NA CHOS THAMS CAD KYI MTSAN NYID PHYIN CI MA
LOG PAR RTOGS PA NI DON SO SO YANG DAG PAR RIG PA'O, ,CHOS DE
DANG DE DAG GI MING GANG DANG GANG YIN PA SHES PA NI CHOS SO SO
YANG DAG PAR RIG PA'O, ,GANG CHOS THAMS CAD LA RJES SU 'JUG PA
SHES BA ZHES BYA BA NI

DGE BA DANG MI DGE BA LA SOGS PA'I CHOS MING GIS SMOS PA RNAMS
DON DANG MTHUN PAR YANG DAG PAR SHES PA LA BYA'O, ,CHOS DE DAG
GANG ZHE NA, DGE BA DANG MI DGE BA ZHES BYA BA LA SOGS PA RNAMS
SO, ,YANG NA DGE BA DANG MI DGE BA LA SOGS PA SMOS PA'I CHOS
RNAMS SO SO'I MING GANG

@209B YIN PA DANG, DON GANG SHES PA NI CHOS THAMS CAD LA RJES SU
ZHUGS PA SHES PA ZHES BYA'O, ,NYE BAR SONG BA RNAMS LA ZHES BYA
BA NI DE DAG GI RANG BZHIN NI GYUR PA'AM, DE DAG GI CHAR RTOGS PA
RNAMS LA ZHES BYA BA'I DON TO, ,CHOS KYI DBYINGS MNYAM PA NYID DU
SHES PA ZHES BYA BA NI DGE BA DANG

MI DGE PA'I CHOS RNAM PA SNA TSOGS PA RNAMS CHOS KYI DBYINGS
STONG PA NYID DU RE GCIG PA'O, ,BYANG CHUB MNYAM PA NYID DU SHES
PA ZHES BYA BA NI CHOS KYI DBYINGS RTOGS PA'I YE SHES RNAM PAR MI
RTOGS PA DANG THA MI DAD PAR SHES PA'O, ,KHAMS MNYAM PA NYID DU
SHES PA ZHES BYA BA NI

MIG GI KHAMS LA SOGS PA KHAMS KYI SKABS SU BSTAN PA LTAR CHOS KYI
DBYINGS SU MNYAM PA NYID DU SHES PA'O, ,CHOS SO SO YANG DAG PAR
RIG PA RNAM GRANGS GZHAN BSTAN PA'I PHYIR, ,GZHAN YANG CHOS SO SO
YANG DAG PAR RIG PA ZHES BYA BA LA SOGS PA GSUNGS SO, ,GANG 'DOD
CHAGS

SPYOD PA'I SEMS CAN RNAMS KYI SEMS LA 'JUG CING 'BAB PAR SHES PA
ZHES BYA BA NI SEMS CAN RANG BZHIN GYIS 'DOD CHAGS CAN RNAMS KYI
SEMS LA 'DOD CHAGS CAN YIN PAR SHES PA'O, ,YANG NA SEMS CAN 'DOD
CHAGS LA SPYOD PA RNAMS 'DOD CHAGS SKYE BA'I YUL GANG DANG GANG
LA

DMIGS PA'I 'DOD CHAGS SKYES PAR GYUR PA NA YUL 'DI DANG 'DI LA
DMIGS NAS 'DOD CHAGS SKYES SO ZHES SHES PA NI 'DOD CHAGS SPYOD
PA'I SEMS CAN GYI SEMS LA 'JUG CING 'BAB PAR SHES PA ZHES BYA'O,
,'DOD CHAGS SPYOD PA GANG YIN DU ZHIG YOD CE NA, BCOS MA'I 'DOD
CHAGS

SPYOD PA DANG ZHES BYA BA LA SOGS PA GSUNGS TE, DE NI NYI KHRI
CHIG STONG YOD DO ZHES BYA BAR SBYAR RO, ,BCOS MA'I 'DOD CHAGS
SPYOD PA NI RANG BZHIN GYIS 'DOD CHAGS SHAS CHE BA MA YIN YANG
GZHAN GYI SEMS DANG SBYOR ZHING PHA ROL GYI NGOR 'DOD CHAGS CHE
BA LTA BUR STON PA'O, ,DE LAS BZLOG

NAS BCOS MA MA YIN PA'I 'DOD CHAGS SPYOD PA STE, RANG BZHIN GYIS
'DOD CHAGS DANG LDAN PA'O, ,SNREL ZHI'I 'DOD CHAGS SPYOD PA ZHES
BYA BA NI ZHE SDANG GI RANG BZHIN CAN LA 'DOD CHAGS SPYOD PA DANG
'DRA BAR SNANG BA'AM, 'DOD CHAGS KYI SHAS CHE LA CHUNG BAR 'DRA
BAR SNANG BA'AM,

@210A *, ,'DOD CHAGS KYI SHAS CHUNG BA LA CHE BAR SNANG BA'O,
,LTA BA'I 'DOD CHAGS SPYOD PA NI LTA BA RNAM PA SNA TSOGS LA
CHAGS PA'O, ,MI BZOD PA'I 'DOD CHAGS SPYOD PA ZHES BYA BA NI 'DOD
CHAGS KYI SHAS CHE BAS DE'I RKYEN GYIS SEMS KYANG 'KHRUGS SHING
LUS KYI SPYOD PA RNAMS KYANG

GYUR PAR SNANG BA'O, ,'JAM PA'I 'DOD CHAGS SPYOD PA ZHES BYA BA
NI 'DOD CHAGS SHAS CHUNG BAS DE'I RKYEN GYIS LUS DANG SEMS 'KHRUG
PA MED PA'I 'DOD CHAGS CAN NO, ,YANG PA'I 'DOD CHAGS SPYOD PA NI
DE BAS KYANG 'DOD CHAGS SHAS CHUNG BAS 'DOD CHAGS SPANGS PAR SLA
BA RNAMS SO,,

KUN RDZOB KYI 'DOD CHAGS SPYOD PA ZHES BYA BA NI KUN RDZOB KYI
THA SNYAD MANG PO LA CHAGS PA RNAMS SO, ,SBYOR BA'I 'DOD CHAGS
SPYOD PA ZHES BYA BA NI GONG DU BSHAD PA'I CHOS LA CHAGS PA STE,
BSAM PA LA SOGS PA YANG DE BZHIN NO, ,MTSAN NYID KYI 'DOD CHAGS
SPYOD PA ZHES BYA BA NI,

CHOS RNAMS KYI MTSAN NYID LA CHAGS PA'O, ,MTSAN NYID MI MTHUN
PA'I 'DOD CHAGS SPYOD PA ZHES BYA BA NI KHA CIG CI LA CHAGS PA
KHA CIG LA CHAGS TE, 'DOD CHAGS YOD PA MI 'DRA BA'O, ,RNAM PAR
GZHAG PA'I 'DOD CHAGS SPYOD PA ZHES BYA BA NI, GSUNG RAB YAN LAG
BCU

GNYIS 'JIG RTEN DU GZHAG PA LA CHAGS PA'O, ,SNGON GYI MTHA'I
RKYEN GYIS 'DOD CHAGS SPYOD PA ZHES BYA BA NI CHAGS PAR 'GYUR
BA'I YUL 'DAS PA RNAMS DRAN NAS 'DOD CHAGS SKYE BA'O, ,PHYI MA'I
MTHA'I RKYEN GYIS 'DOD CHAGS SPYOD PA ZHES BYA BA NI MA 'ONGS PA
NA YANG CHAGS

PAR 'GYUR BA'I GZUGS 'DI 'DRA BA ZHIG DANG PHRAD PAR GYUR CIG CES
DMIGS PA LAS 'DOD CHAGS 'BYUNG BA'O, ,DA LTAR BYUNG BA'I RKYEN
GYIS 'DOD CHAGS PA ZHES BYA BA NI, DA LTAR 'DOD CHAGS SKYES PA'I
RKYEN DANG PHRAD NAS 'DOD CHAGS SKYES PA'O, ,SEMS CAN NANG DU
'DOD

CHAGS LA ZHES BYA BA LA SOGS PA NI, BSAM GTAN GYI RO LA CHAGS
SHING 'DOD PA LNGA'I YON TAN LA CHAGS PA YOD PA'O, ,YANG NA NANG
DU SEMS LA 'DOD CHAGS 'BYUNG BA'I SHAS CHE LA PHYI ROL DU 'DOD
CHAGS DANG 'DRA BAR MI SNANG BA'O, ,SEMS CAN PHYI ROL DU 'DOD

@210B CHAGS LA ZHES BYA BA LA SOGS PA NI PHYI'I 'DOD PA'I YON TAN
LA CHAGS PA'I SHAS CHE LA BSAM GTAN GYI ROL CHAGS PA MED PA'AM
PHYI ROL GYI SPYOD PA 'DOD CHAGS KYI SHAS CHE BA 'DRA BAR SNANG
LA, SEMS LA 'DOD CHAGS KYI SHAS CHE BA MA YIN PA'O, ,SEMS CAN
NANG DU 'DOD CHAGS LA

ZHES BYA BA LA SOGS PA NI BSAM GTAN GYI ROL YANG CHAGS SHING
PHYI'I YUL RNAMS LA YANG CHAGS PA'AM, NANG DU YANG 'DOD CHAGS KYI
SHAS CHE ZHING PHYI ROL DU YANG 'DOD CHAGS SHAS CHE BA 'DRA BAR
SNANG BA'O, ,DE LAS BZLOG NAS SEMS CAN NANG DU YANG 'DOD CHAGS
MED LA, PHYI ROL DU YANG

'DOD CHAGS MED PA STE, BSAM GTAN GYI RO DANG PHYI'I YUL GNYI GA
LA MA CHAGS PA'O, ,'JUG PA STE ZHES BYA BA NI CHAGS PA'I YUL LA
SEMS 'JUG PA'AM, 'DOD CHAGS SPYOD PA RNAMS KYI TSUL DANG RANG
BZHIN NAM RNAM PAR DBYE BA ZHES BYA BA'I DON TO, ,'JUG PA'I SGO
'DIS ZHES BYA BA NI

TSUL 'DIS BSGRES NA ZHES BYA BA'I THA TSIG GO, ,ZHE SDANG DANG
GTI MUG SPYOD PA LA YANG 'DOD CHAGS SPYOD PA'I TSUL BZHIN DU,
BCOS MA'I ZHE SDANG SPYOD PA ZHES BYA BA LA SOGS PAR SBYAR RO,
,CHA MNYAM PA LA SPYOD PA ZHES BYA BA NI 'DOD CHAGS DANG ZHE
SDANG DANG GTI MUG GSUM CHAR YANG CHE CHUNG

MED DE CHA MNYAM PA'O, ,SEMS KYIS 'JUG PA ZHES BYA BA NI DANG PO
NYID DU 'DOD CHAGS KYI SEMS SKYES PA SHES PA'O, ,'BAB PA SHES PA
NI 'DOD CHAGS DNGOS SU SPYOD PAR SHES PA'O, ,SO SO CI RIGS PAR
CHOS STON PA SHES PA ZHES BYA BA NI SEMS CAN GANG LA CHOS GANG
BSTAN PAR SHES

PA STE; 'DOD CHAGS CAN RNAMS LA MI GTZANG BA BSGOM PA BSTAN PAR
BYA BA LA SOGS PA SHES PA'O, ,DUS LAS MI 'DA' BAR SHES PA ZHES
BYA BA NI SEMS CAN SMIN PA'I DUS DANG, CHOS BSTAN PA'I DUS SHES
NAS, DE BZHIN DU SMIN PA DANG CHOS STON PAR BYED PA'O, ,SNOD KYI
BYE BRAG

JI LTA BA BZHIN SHES PA ZHES BYA BA NI SEMS CAN GANG CHOS GANG
DANG THEG PA GANG GI SNOD YIN PAR SHES PA'O, ,'BRAS BU YOD PAR
CHOS BSTAN PA SHES PA ZHES BYA BA NI CHOS LA BSTAN PA RNAMS KYANG
MJUG TU DON YOD CING 'BRAS BUR 'GYUR BA DE LTA BU'I CHOS BSTAN
PAR SHES PA'O, ,MA CHAD MA

@211A *, ,LHAG PAR CHOS BSTAN PA SHES PA ZHES BYA BA NI CHOS
BSTAN PA DE DAG LA YANG BSKYED SKUR MED PAR BYA STE BSTAN PA SHES
BA'O, ,CHOS SO SO YANG DAG PAR RIG PA BSHAD ZIN TO,, ,,THA SNYAD
SHES PA BSTAN PA'I PHYIR, ,DE LA NGES PA'I TSIG SO SO YANG DAG
PAR

RIG PA GANG ZHE NA ZHES BYA BA LA SOGS PA GSUNGS SO, ,SEMS CAN
THAMS CAD KYI SKAD LA 'JUG PA SHES PA ZHES BYA BA NI SEMS CAN
RNAMS KYI SO SO'I SKAD GANG YIN PA SHES PA'O, ,SKAD NI SO SO'I
SKAD RNAMS SO, ,SGRA NI NGAG GI GDANGS RNAMS SO, ,DBYANGS NI
GDANGS DE NYID KYIS

SNYAN PA DANG, MI SNYAN PA'I BYE BRAG GO, ,TSIG GI LAM NI SEMS
CAN SO SO'I YI GE RNAMS SO, ,NGES PA'I TSIG NI THOGS PA DANG BCAS
PAS GZUGS ZHES BYA BA LA SOGS PA'O, ,BRDA NI DON BRDA PHRAD PAR
NUS PA'I TSIG RKANG PA TSANG BA'O, ,SPYOD PA NI SEMS CAN SO SO'I
SPYOD PA'AM

DON GANG LA MING GANG BTAGS PA'O, ,GZHAN YANG NGES PA'I TSIG SO
SO YANG DAG PAR RIG PA'I SPYOD PA 'DI DAG CES BYA BA LA SOGS PA
NI NGES PA'I TSIG GI GRANGS GDAGS PA RNAM PAR GZHAG PA DANG, GANG
ZAG GDAGS PA RNAM PAR GZHAG PA DANG, DUS GDAGS PA RNAM PAR GZHAG
PA DANG, YI GE'I BRDA

SHES PA GCIG GI TSOGS KYANG SHES PA MAN CHAD MDO'I TSIG GSUM GYIS
GO RIMS BZHIN DU BSTAN PAR SHES PAR BYA'O, ,NGES PA'I TSIG SO SO
YANG DAG PAR RIG PA RNAM GRANGS GZHAN BSTAN PA'I PHYIR, GZHAN
YANG NGES PA'I TSIG NI ZHES BYA BA LA SOGS PA GSUNGS SO, ,CHOS
THAMS CAD 'GOG PA LA TSIG GI CHOS SHES PA

ZHES BYA BA NI CHOS THAMS CAD SKYE BA MED PA'I MTSAN NYID LA NGES
PA'I TSIG DES BSTAN NA SKYE BA MED PA'I RANG BZHIN SHES PAR BYED
DE, DE NI NGES PA'I TSIG SO SO YANG DAG PAR RIG PA ZHES BYA'O,
,DE'I ZHES BYA BA NI BYANG CHUB SEMS DPA' DE'I ZHES BYA BA'I THA
TSIG GO, ,THOGS PA MED PA ZHES BYA BA NI BSTAN PAR

BYA BA THAMS CAD STON PA'I PHYIR RO, ,'KHRUL PA MED PA ZHES BYA
BA NI MA NOR CING PHYIN CI MA LOG PAR STON PAS SO, ,SHIN TU RNAM
PAR GZHAG PA ZHES BYA BA NI GANG BSTAN PA DE YANG GTAN LA 'BEBS
PAS SO, ,ZLOS PA MED PA'I TSIG NI YANG NAS YANG DU MI ZLOS PA'I
PHYIR RO, ,MI DRAG PA

@211B NI NYAN PA RNAMS KYI RNA BA'I DBANG PO LA GNOD PAR MI BYED
PAS SO, ,MA RTABS PA NI TSIG MYUR BA DANG, DUM DUM POR SMRA BA
MED PAS SO, ,ZUR PHYIN PA NI TSIG DANG YI GE GSAL BAR SMRA BAS
SO, ,RNAM PAR GSAL BA NI TSIG DANG YI GE MCHAD PAR SMRA BA'I
PHYIR RO, ,DON DANG YI GES

BSKOR BA NI DON BZANG PO DANG YI GE BZANG PO STON PA'I PHYIR RO,
,JI LTA BA BZHIN DU 'KHOR TSIM PAR BYED PA NI SO SO'I SKAD DANG
SGRAS SO SO'I BSAM PA TSIM PAR BYED PA'I PHYIR RO, ,RNAM PA SNA
TSOGS PA NI CHOS GCIG LA YANG RNAM GRANGS DU MAS 'CHAD PA'I PHYIR
RO, ,ZAB MO NI DON ZAB MO RTOGS

PAR BYED PA'AM, DON ZAB MO DANG MTHUN PAR BYED PA'I PHYIR RO,
,ZAB PAR SNANG BA NI NGES PA'I TSIG DE NYID GZHAN GYIS SHES PAR
DKA' BAS SO, ,KUN RDZOB DANG DON DAM PAS BRGYAN PA NI KUN RDZOB
DANG DON DAM PAR 'KHRUGS PA'I CHOS STON PA'I PHYIR RO, ,RANG GI
SEMS RTOG PA NI BDAG RANG GI

SEMS KYIS DNGOS PO CI 'DRA BA PHYIN CI MA LOG PAR SHES PA'O,
,SHES PA RTOGS PA NI BDAG GI DON DANG TSIG GI SHES PA DE NYID
RANG GIS RTOGS PA'O, ,LTA BA RTOGS PA NI RANG GI LTA BA'I GRUB
PA'I MTHA' GANG YIN PA SHES PA'O, ,SANGS RGYAS KYIS BKA' STZAL PA
NI, DE BZHIN GSHEGS PA RNAMS

KYANG DE KHO NA SKAD GSUNGS PA'I PHYIR RO, ,SEMS CAN THAMS CAD
MGU BAR BYED PA NI, NGES PA'I TSIG DES SEMS CAN RNAMS DAD PA
SKYED PA'I PHYIR RO, ,NGES PA'I TSIG SO SO YANG DAG PAR RIG PA
BSHAD ZIN TO,, ,,BRJOD PA SHES PA BSTAN PA'I PHYIR, DE LA SPOBS
PA SO SO

YANG DAG PAR RIG PA GANG ZHE NA ZHES BYA BA LA SOGS PA GSUNGS SO,
,DE YANG RNAM PA GSUM GYIS RIG PAR BYA STE, SPOBS PA GANG YIN PA
DANG, GANG LA SPOBS PA DANG, JI LTAR SPOBS PA'O, ,DE LA 'DI LTA
STE, CHAGS PA MED PAR LUNG BSGO BA ZHES BYA BA NAS BRTZAMS TE,
'BRAS BU

YOD PA ZHES BYA BA YAN CHAD KYIS SPOBS PA GANG YIN PA BSTAN TO,
,JI LTAR DRIS PA BZHIN DU SPOBS PA DANG ZHES BYA BA NAS BRTZAMS
TE, SEMS CAN THAMS CAD KYI SEMS KYI SPYOD PA TSIM PAR BYA BA LA
SPOBS PA STE ZHES BYA BA YAN CHAD KYIS GANG LA SPOBS PA BSTAN TO,
,MI DOR MI LKUGS

@212A *, ,ZHES BYA BA NAS BRTZAMS TE, YANG DAG PAR SDUG BSNGAL
ZAD PAR BYA BA'I PHYIR ZHES BYA BA YAN CHAD KYIS JI LTAR SPOBS PA
BSTAN TO, ,CHAGS PA MED PAR LUNG BSGO BA BSTAN PA SHES PA ZHES
BYA BA LA, DRIS PA'I LAN LDON PA LA LUNG BSGO BA BSTAN PA SHES PA
ZHES BYA STE, CHOS DANG DON GANG DANG

GANG DRIS PA DE DANG DE DAG BSTAN PA LA, BSAM MI DGOS PAR SHES PA
NI CHAGS PA MED PA'O, ,PHYAD PAR LUNG BSGO BA BSTAN PA SHES PA
ZHES BYA BA NI DUS GCIG TU SO SO NAS MI MTHUN PA DU MA DRIS KYANG
PHYAD BAR BSTAN PA'I PHYIR RO, ,THOGS PA MED PAR LUNG BSGO BA
BSTAN PA SHES PA ZHES BYA BA NI PHAS KYI RGOL BA LA

SOGS PAS ZIL GYIS MI NON CING THAGS THOGS MED PA'O, ,YANG NA CHOS
KHA CIG STON NUS PA KHA CIG STON MI NUS PA NI CHAGS PA STE, BYANG
CHUB SEMS DPA' NI THAMS CAD STON PA'I PHYIR CHAGS PA MED PAR LUNG
BSGO BA BSTAN PA SHES PA'O, ,RGYU 'GA' ZHIG LA BRTEN NAS STON PA
NI THOGS PA STE,

GANG LA YANG MI RTEN PAR STON PAS THOGS PA MED PAR LUNG BSGO BA
BSTAN PA SHES PA ZHES BYA'O, ,MYUR BA'I SPOBS PA ZHES BYA BA NI
GZHAN GYIS DRIS NA MGO RMONGS PA MED CING MYUR DU LAN LDON LA,
CHOS KYI DON LA MYUR DU 'JUG PA'I PHYIR RO, ,LA GOR DU SPOBS PA
NI ZUR TZAM DRIS PAS KYANG GANG 'DRI

BA'I DON MA LUS PA STON PA'I PHYIR RO, ,MGYOGS PA'I SPOBS PA NI
DON PHRA ZHING ZAB PA RTOG PAR BYED PAS SO, ,'BRAS BU YOD PA'I
SPOBS PA NI DE'I SPOBS PAS DE KHO NA RTOGS SHING MYA NGAN LAS
'DAS PA THOB PAR BYED PAS SO, ,JI LTAR DRIS BA BZHIN DU SPOBS PA
NI CHOS GANG DANG GANG DRIS PA DE DANG

DE DAG STON PAR BYED PA'I PHYIR RO, ,MI 'PHROGS PA'I SPOBS PA NI
BYANG CHUB SEMS DPA' DE'I SPOBS PA GZHAN GYIS ZIL GYIS MI NON
PA'I PHYIR RO, ,YONGS SU MI NYAMS PA'I SPOBS PA NI NAMS KYANG
SPOBS PA DE LA NYAMS PA MED PAS SO, ,SHIN TU 'BREL PA'I SPOBS PA
NI TSIG DANG DON DU 'BREL

BA SMRA BA'I PHYIR RO, ,RTOGS PA'I SPOBS PA NI SPOBS PA DES CHOS
GANG DANG GANG BSTAN PA'I CHOS DE DANG DE RTOGS PAR BYED PAS SO,
,CHOS LA DGA' BA'I SPOBS PA NI TSIG KYAL PA SPANGS NAS RTAG TU
CHOS KYI GTAM SHA STAG SMRA BA'I PHYIR RO, ,BZOD PA'I STOBS LA
GNAS PA'I SPOBS PA NI TSIG RTZUB PO

@212B SMRAS KYANG ZHE SDANG MI LDANG ZHING TSIG RTZUB PO MI SMRA
BA'I PHYIR RO, ,ZAB PA LA SPOBS PA NI GCIG TU STONG PA NYID KYI
CHOS MA NOR BAR STON PA'I PHYIR RO, ,SNA TSOGS KYI SPOBS BA NI
THA SNYAD KYI GTAM SNA TSOGS STON PA LA MKHAS PA'I PHYIR RO, ,KUN
RDZOB DANG DON DAM PA LA SPOBS PA NI KUN RDZOB DANG DON DAM PAR

BCAS PA'I CHOS MA NOR BAR STON PA'I PHYIR RO, ,SANGS RGYAS KYI
CHOS ZHES BYA BA LA SOGS PAS SANGS RGYAS KYIS GSUNGS PA'I GSUNG
RAB YAN LAG BCU GNYIS KYIS TSIG SO SOR PHYE STE, BSTAN PA LA
MKHAS SHING THOGS PA MED PAR BSTAN PA'O, ,GANG NGES PA'I TSIG LA
RTOGS PAS TSIG GI CHOS

SHES PA ZHES BYA BA NI SPOBS PA DES THOGS PA DANG BCAS PA'I PHYIR
GZUGS ZHES BYA BA LA SOGS PA NGES PA'I TSIG GI MTSAN NYID LA
RTOGS PAS TSIG TU BYA BA'I CHOS THAMS CAD LA MKHAS PA'O, ,'JUG PA
SHES PA'I SPOBS PA ZHES BYA BA NI SPOBS PA DES GONG DU SMOS PA DE
DAG GI MTSAN NYID LA 'JUG,

CHOS DE DAG GI MTSAN NYID RTOG PAR BYED PA'I PHYIR RO, ,THEG PA
THAMS CAD LA SPOBS PA ZHES BYA BA NI THEG PA THAMS CAD STON PA'I
PHYIR RO, ,YANG DAG PA JI LTA BA BZHIN DU BSTAN PAS ZHES BYA BA
NI SO SO GANG LA DAD PA'I CHOS DE DAG PHYIN CI MA LOG PAR STON
PAS SO, ,MI DOR BA NI TSIG NOR BA MED

PAS SO; ,MI LKUGS PA NI TSIG MI GSAL BA MED PAS SO, ,MI BRLANG
BA'I TSIG NI TSIG DANG YI GE YID LA MI 'THAD PA MED PA'I PHYIR
RO, ,BSTAN PA NI CHOS RNAMS PHYIN CI MA LOG PAR STON PA'I PHYIR
RO, ,MI RTZUB PA NI DON DAM PAR KHONG DU CHUD PAR BYA BA'I THABS
SLA BA STON PA'I PHYIR RO, ,

YANG NA MI BRLANG BA NI BSLAB PA LAS 'DAS NA YANG DE LAS GSO BA'I
THABS STON PA'I PHYIR RO, ,MI RTZUB PA NI MU STEGS CAN GYI DKA'
THUB BDAG NYID LA DON MED PA'I LAM MI STON PA'I PHYIR RO, ,'JAM
PA NI CHOS BSHAD PA'I DUS NA YANG 'GRO BA RNAMS KYI YID KYI DBANG
PO TSIM PAR BYED PA'I PHYIR RO, ,

DAG PA NI 'JIG RTEN LAS 'DAS PA'I RJES LA THOB PA'I YE SHES DAG
PAS BSHAD PA'I PHYIR RO, ,RAB TU GROL BA NI NYON MONGS PA'I BAG
CHAGS DANG BRAL NAS GSUNGS PA'I PHYIR RO, ,THOGS PA MED PA NI
TSIG DANG YI GE ZLOS PA MI SMRA BA'I PHYIR RO, ,ZUR PHYIN PA NI
TSIG DANG YI GE ZUR CHAG

@213A *, ,PA MED PA STON PA'I PHYIR RO, ,NGES PA'I TSIG NI GZHAN
LA ZHE GCOD PA'I TSIG MI SMRA BA'I PHYIR RO, ,MI G-YO BA'I TSIG
NI MU STEGS CAN LA SOGS PAS SBA BKONG BAR MI NUS PA'I PHYIR RO,
,YANG NA 'DUL BA RNAMS YONGS SU SMIN PA'I DUS LAS MI 'DA' BAR
STON

PAS NI MI G-YO BA'O, ,BSTOD KYANG 'GYING BA'I KUN NAS NYON MONGS
PA MI SKYE BA'I PHYIR MI RGOD PA'O, ,SMAD KYANG ZHUM PA'I KUN NAS
NYON MONGS PA MI SKYE BA'I PHYIR ZHI BA'O, ,SKYE BO THAMS CAD
KYIS DE'I TSIG LA BTZUN PAR BYED PA'I PHYIR GZUNG BA'I TSIG GO,
,DE'I TSIG THAMS CAD NYAN

PA'I PHYIR BTZUN PA'I TSIG GO, ,TSIG DANG DON DU 'BREL BA'AM,
MDOR BSTAN NAS RGYAS PAR 'CHAD PA DANG BCAS PA'I PHYIR 'BREL PA'I
TSIG GO, ,SEMS CAN THAMS CAD KYI DGE BA'I RTZA BA 'PHEL ZHING
RGYAS PAR BYED PA'I PHYIR THA BA MED PA'I TSIG GO, ,TSAD MA GSUM
DANG MI

'GAL BA'I PHYIR SHIN TU RIGS PA'I TSIG GO, ,SEMS CAN DGE BA'I
RTZA BA MA BSKYED PA RNAMS NI SKYED PAR BYED, SKYES PA RNAMS NI
'PHEL BAR BYED, 'PHEL BA RNAMS NI SMIN PAR BYED PAS NA, MA TSANG
BA MED PA'I TSIG GO, ,DON BZANG PO STON PAS NA SNYAN PA'I TSIG
GO, ,YI GE BZANG

PO STON PAS NA MNYEN PA'I TSIG GO, ,JI LTAR KHAS BLANGS PA LAS
GZHAN DU 'GYUR BA MED PAS NA MA SMAD PA'I TSIG GO, ,'KHOR THAMS
CAD LA PHAN 'DOGS SHING 'KHOR RNAMS SDUD PAR BYED PAS NA SHIN TU
SDUD PA'I TSIG GO, ,NYAN THOS DANG RANG SANGS RGYAS DANG BYANG
CHUB SEMS

DPA' DANG, DE BZHIN GSHEGS PA RNAMS KYIS BSTOD PAS NA 'PHAGS PA
THAMS CAD KYIS RAB TU BSNGAGS PA'O, ,ZHING MTHA' YAS PAS 'GRO BAR
BYED PA'I RJES SU SONG BA'I DBYANGS ZHES BYA BA NI SPOBS PA LAS
BYUNG BA'I TSIG DES SANGS RGYAS KYI ZHING MTHA' YAS PAR KHYAB PAR
BYED PA'I

PHYIR RO, ,TSANGS PA'I SGRA SKAD LA RTOG CING GO BAR BYED PA'I
DBYANGS ZHES BYA BA LA TSANGS PA NI MYA NGAN LAS 'DAS PA LA BYA
STE, DE STON PA'I SGRA SKAD LA MKHAS PA'AM, DE STON PAR BYED PA
LA MKHAS ZHES BYA BA'I DON TO, ,SANGS RGYAS KYIS BKA' STZAL PA
ZHES BYA BA LA SOGS PAS, BYANG

@213B CHUB SEMS DPA' DE SANGS RGYAS RNAMS KYI BSHAD PA'I SPOBS PA
DANG LDAN PAS SEMS CAN RNAMS KYI DBANG PO MCHOG DANG MCHOG MA YIN
PAR SHES PAR BYAS NAS DBANG PO DANG MTHUN MTHUN DU CHOS STON PAR
BYED CES BYA BA'I DON TO, ,DE'I CHOS STON PA YANG DE BYED PAR
YANG DAG PAR SDUG

BSNGAL ZAD PAR BYA BA'I PHYIR 'BYUNG BAR 'GYUR TE ZHES BYA BA LA
DE BYED PA ZHES BYA BA NI SDUG BSNGAL ZAD PAR BYED PA LA BYA STE,
BYANG CHUB SEMS DPA'I CHOS STON PA'I TSIG DE NI YANG DAG PAR SDUG
BSNGAL ZAD PAR BYA BA'I PHYIR 'BYUNG NGO ZHES BYA BA'I DON TO,
,'DI NI SPOBS PA SO SO YANG DAG PAR RIG PA STE,

SO SO YANG DAG PAR RIG PA BZHI MI ZAD PA BSHAD ZIN TO,, ,,SLOB
PAR BYED PA'I BYANG CHUB SEMS DPA' BSTAN PA'I PHYIR BTZUN PA SHA
RA DVA TI'I BU GZHAN YANG BYANG CHUB SEMS DPA' RNAMS KYI STON PA
BZHI YANG MI ZAD PA ZHES BYA BA LA SOGS PA GSUNGS TE, DE MI ZAD
PA YANG RTEN PAR BYED

PA'I DON DANG YE SHES DANG NGES PA'I DON DANG, CHOS NYID MI ZAD
PA'I PHYIR RO, ,'DIR YANG BSTAN PA DANG BSHAD PA'I TSUL RIG PAR
BYA STE, BZHI GANG ZHE NA 'DI LTA STE ZHES BYA BA LA SOGS PA
BSTAN PA'I TSUL LO, ,LHAG MA RNAMS NI BSHAD PA'I TSUL LO, ,RTON
PA BZHI'I DON SHES TE, DON LA

SOGS PA LA RTON PAR GYUR NA GONG DU BSTAN PA LTA BU'I SO SO YANG
DAG PAR RIG PAR 'BYUNG BAS, RTON PA BZHIS BSDUS PA'I DON DE'I
THABS SHES PA BSTAN PAR SBYAR RO, ,SLOB PAR BYED PA'I BYANG CHUB
SEMS DPA' RNAM PA BZHI STE, CHOS SHIN TU TSOL BA DANG, BSAM PA
SHIN TU TSOL BA DANG,

NAN TAN SNYING POR BYED PA DANG, GZHAN GYI DRING LA MI 'JOG PA'O,
,CHOS SHIN TU TSOL BA'I DBANG DU BYAS NAS, DE LA DON NI GANG,
TSIG 'BRU NI GANG ZHE NA ZHES BYA BA LA SOGS PA GSUNGS SO, ,GANG
'JIG RTEN PA'I CHOS DANG BYA BA LA 'JUG PA BSTAN PA'O ZHES BYA BA
NI 'JIG RTEN GYI CHOS

LAS DANG 'BRAS BU LA SOGS PA THA SNYAD DU GDAGS SHING BRJOD PAR
BYA BA RNAMS BSTAN PA LA TSIG 'BRU ZHES BYA'O, ,DON ZHES BYA BA
NI GANG 'JIG RTEN LAS 'DAS PA'I CHOS RTOGS PA'O ZHES BYA BA LAS
DANG 'BRAS BU LA SOGS PA 'JIG RTEN GYI THA SNYAD DU GDAGS PA'I
CHOS RNAMS LAS 'DAS

@214A *, ,TE DE DAG GI MTSAN MA RNAMS DANG BRAL BA STONG PA'I DON
RTOGS PA LA DON ZHES BYA'O, ,DE BZHIN DU 'OG MA RNAMS LA YANG GAR
RIGS PAR SBYAR TE MDOR NA JI TZAM DU KUN RDZOB KYI CHOS RNAMS
BSHAD CING 'BREL BA LA NI TSIG 'BRU ZHES BYA'O, ,DE LAS BZLOG STE
BSHAD PA DANG BRJOD PA LA

SOGS PA LAS 'DAS SHING DON DAM PA'I DBYINGS NYID DU RTOGS PA LA
DON ZHES BYA'O, ,TSIG 'BRU ZHES BYA BA NI GANG SBYIN PA DANG DUL
BA DANG ZHES BYA BA LA SOGS PA LA PHYI DANG NANG GI DNGOS PO
SBYIN PA BSTAN CING BSHAD PA DANG, MIG LA SOGS PA'I DBANG PO
RNAMS YUL LA MI 'JUG PAR DUL BA BSTAN PA DANG,

LUS DANG NGAG DANG YID KYI SGO NAS SDIG PA MI BYED PAR SDOM PA
BSTAN PA DANG, GZHAN LA GNOD PA MI BYED PAR NGES PA BSTAN CING
BSHAD PA NI TSIG 'BRU ZHES BYA'O, ,MNYAM PA NYID SHES PA'O ZHES
BYA BA NI CHOS DE DAG RANG BZHIN MED PAR SHES PA'AM, CHOS DE DAG
GIS STONG PA NYID SHES PA NI DON ZHES

BYA'O; ,TSIG 'BRU ZHES BYA BA NI GANG 'KHOR BA'I SKYON BSGRAGS
SHING BRJOD PA'O ZHES BYA BA LA PHUNG PO GCIG NAS GCIG TU TSE'I
NYING MTSAMS SBYOR ZHING SKYE BA NI 'KHOR BA'O, ,'KHOR BA'I SKYON
NI 'KHOR BA'I NYES PA STE, RGA BA DANG 'CHI BA LA SOGS PA'I SDUG
BSNGAL MANG PO DANG LDAN PA STE, DE LTAR

'KHOR BA'I SKYON BSGRAGS SHING 'CHAD PA NI TSIG 'BRU'O, ,DON ZHES
BYA BA NI 'KHOR BA LA MI DMIGS PAR RTOGS PA'O ZHES BYA BA LA NYES
PA DU MA'I GNAS SU GYUR PA'I 'KHOR BA DE YANG RANG BZHIN GYIS
STONG ZHING MED PAR KHONG DU CHUD PA NI DON ZHES BYA'O, ,TSIG
'BRU ZHES BYA BA NI GANG MYA

NGAN LAS 'DAS PA'I YON TAN DANG PHAN YON BRJOD CES BYA BA LA,
NYON MONGS PA MA LUS PAR SPANGS NAS TSE GCIG NAS GCIG TU NYING
MTSAMS SBYOR BA'I RGYUN CHAD PA NI MYA NGAN LAS 'DAS PA'O, ,MYA
NGAN LAS 'DAS PA'I YON TAN NI ZHI BA DANG GYA NOM PA DANG, NGES
PAR 'BYUNG BA ZHES BYA BA LA SOGS

PA'O; ,PHAN YON NI SDUG BSNGAL THAMS CAD SPANGS SHING BDE BA
RNAMS KYI RTEN DU GYUR PA STE, GANG MYA NGAN LAS 'DAS PA'I YON
TAN DANG, PHAN YON CHAD CING BRJOD PA NI TSIG 'BRU ZHES BYA'O,
,DON ZHES BYA BA NI RANG BZHIN GYIS ZHES BYA BA LA SOGS PA LA,
CHOS THAMS CAD RANG BZHIN GYIS 'OD GSAL BA,

@214B NYON MONGS BA DANG SHES BYA'I SGRIB PA GLO BUR DANG, MA
'DRES PA YIN PAS RANG BZHIN GYIS MYA NGAN LAS 'DAS PA STE, DE
LTAR NA RANG BZHIN GYIS MYA NGAN LAS 'DAS PA'I CHOS DE DAG LA
YANG NYES PA DANG SKYON DANG YON TAN DANG PHAN YON DU MI RTOGS PA
NI DON ZHES BYA'O, ,TSIG 'BRU ZHES BYA BA NI GANG THEG PA JI

LTAR RNAM PAR GZHAG PA BZHI ZHES BYA BA LA, THEG PA GSUM JI LTAR
'JIG RTEN DU RNAM PAR GZHAG PA DE BZHIN DU SO SOR MTSAN NYID MA
NOR BAR STON CING 'CHAD PA'AM, GSUNG RAB YAN LAG BCU GNYIS JI
LTAR 'JIG RTEN DU GZHAG PA DE BZHIN DU SO SOR MTSAN NYID MA NOR
BAR 'CHAD PA NI TSIG 'BRU

ZHES BYA'O, ,DON ZHES BYA BA NI GANG CHOS KYI DBYINGS ZHES BYA BA
LA SOGS PA LA THEG PA GSUM LA SOGS PA JI SNYED CHOS THA DAD PAR
GZHAG PA'I RNAM PA DON DAM PAR TSUL GCIG PA SO SOR DBYER MED PAR
KHONG DU CHUD CING SHES PA NI DON ZHES BYA'O, ,TSIG 'BRU ZHES BYA
BA NI BDOG PA THAMS

CAD YONGS SU GTONG BA BSTAN PA ZHES BYA BA LA, NOR DANG 'BRU LA
SOGS PA BDAG GIR BYAS PA'I DNGOS PO THAMS CAD GZHAN LA GTONG BAR
BSTAN CING BSHAD PA NI TSIG 'BRU'O, ,DON ZHES BYA BA NI GANG
'KHOR GSUM YONGS SU DAG PA'I ZHES BYA BA LA GTONG BA PO DANG,
GTONG BA'I DNGOS PO DANG,

LEN PA GSUM CHAR YANG RANG BZHIN MED PAR SHES PA NI DON TO, ,TSIG
'BRU ZHES BYA BA NI GANG LUS DANG NGAG DANG YID KYI SDOM PA ZHES
BYA BA LA SOGS PA LA TSUL KHRIMS DANG TSUL KHRIMS KYI 'KHOR DU
GTOGS PA CHOS MING GIS SMOS PA RNAMS YANG DAG PA MNOD CING BLANG
BAR BSTAN CING BSHAD PA NI TSIG 'BRU'O, ,

DE LA LUS DANG NGAG DANG YID KYI SDOM PA GSUM NI LUS KYIS LEGS
PAR SPYOD PA LA 'JUG PA DANG, NGAG GIS LEGS PAR SPYOD PA LA 'JUG
PA DANG, YID KYIS LEGS PAR SPYOD PA LA 'JUG PA NI 'JUG PA'I TSUL
KHRIMS SO, ,TSUL KHRIMS ZHES BYA BA'I SGRAS NI YAN LAG DRUG PA'I
TSUL KHRIMS LA BYA BAR

'DOD DO, ,BSLAB PA'I SGRAS NI SROG GCOD PA LAS PHYIR LDOG PA
DANG, MA BYIN PAR LEN PA LAS PHYIR LDOG PA LA SOGS PA LA SLOB PAS
LDOG PA'I TSUL KHRIMS LA BYA'O, ,SBYANGS PA'I YON TAN NI SBYANGS
PA'I YON TAN BCU GNYIS RNAMS SO, ,YO BYAD BSNYUNGS PA NI LHUNG
BZED DANG CHOS GOS LA

@215A *, ,SOGS PA MANG PO MI 'DZIN PA'O, ,YONGS SU DAG PAR SHES
PA ZHES BYA BA NI TSUL KHRIMS DANG TSUL KHRIMS KYI YAN LAG TU
GTOGS PA'I CHOS DE DAG RANG BZHIN GYIS DAG PAR SHES PA NI DON TO,
,YANG DAG PAR 'JOMS SHING BZOD PA'I STOBS DANG NGES PA BSTAN PA
ZHES BYA BA RAB

TU 'JOMS PA NI GNOD SEMS LA SOGS PA SPONG PA'O, ,BZOD PA NI GZHAN
GYIS GNOD PA BYAS KYANG SEMS MI 'KHRUG CING GNOD PA NYAMS SU LEN
PA STE, STOBS NI BZOD PA DANG MI MTHUN PA'I CHOS KHONG KHO BA LA
SOGS PA'I DBANG DU MI 'GRO BA'O, ,NGES PA NI SEMS CAN LA GNOD PA
MI

BYED PA STE, DE LTA BU BSTAN CING BSHAD PA NI TSIG 'BRU'O, ,DON
ZHES BYA BA NI GANG MI SKYE BA'I CHOS LA BZOD PA THOB PA ZHES BYA
BA LA CHOS THAMS CAD MA BYUNG BA SKYES PAR KHONG DU CHUD CING
STONG PA NYID KYI CHOS LA MI SKAG PA THOB PA NI DON ZHES BYA'O,
,TSIG 'BRU ZHES BYA BA NI GANG DGE BA'I RTZA BA THAMS CAD

YANG DAG PAR SGRUB PA LA ZHES BYA BA LA SOGS PA DGE BA'I RTZA BA
THAMS CAD YANG DAG PAR BLANG ZHING BSGRUB BAR BYA BA'I PHYIR,
BRTZON 'GRUS BRTZAM PAR BYA BA BSTAN CING BSHAD PA NI TSIG
'BRU'O, ,DON ZHES BYA BA NI GANG BLANG BA DANG DOR BA LA MI GNAS
ZHES BYA BA LA DGE BA'I CHOS BLANG BA LA YANG MI

GNAS; MI DGE BA'I CHOS SPANG BA LA YANG MI GNAS TE, BYA BA GNYIS
MTHAR PHYIN PA'I BRTZON 'GRUS KYI 'BRAS BU DANG LDAN PA LA DON
ZHES BYA'O, ,SNYOMS PAR 'JUG PA BSTAN PA ZHES BYA BA NI MING GIS
SMOS PA'I CHOS DE RNAMS KYI MTSAN NYID GANG YIN PA BSHAD PA NI
TSIG 'BRU'O, ,CHOS DE DAG

GI 'BRAS BU 'GOG PA'I SNYOMS PAR 'JUG PA MNGON DU BYAS SHING,
,BONG DU CHUD PA NI DON TO, ,TSIG 'BRU ZHES BYA BA NI GANG THOS
PA THAMS CAD 'DZIN PA ZHES BYA BA LA SHES RAB BSKYED PA'I RTZA
BAR GYUR PA'I DGE BA'I BSHES GNYEN LA BRTEN NAS DAM PA'I CHOS SU
NYAN CING JI LTAR MNYAN PA'I CHOS KYI

DON DANG TSIG MI BRJED PAR 'DZIN PA NI TSIG 'BRU'O, ,DON DAM PAR
NI CHOS THAMS CAD BSHAD PA DANG NYAN PA LAS 'DAS SO ZHAS GANG
STONG BA BRJOD DU MED PA'I DON ZHES PA NI DON TO, ,DON ZHES BYA
BA NI BYANG CHUB KYI PHYOGS GYI CHOS BSGRUB PA'I 'BRAS BU MNGON
SUM DU BYED CES BYA BA LA, BYANG

@215B CHUB KYI PHYOGS SUM CU RTZA BDUN BSGRUB PA'I SO SO'I 'BRAS
BU RE RE NAS MNGON SUM DU BYED PA'AM, DE DAG CI'I 'BRAS BU SANGS
RGYAS SU GRUB PA'I MTSAN NYID MNGON SUM DU BYED PA NI DON TO,
,TSIG 'BRU ZHES BYA BA NI GANG SDUG BSNGAL DANG ZHES BYA BA LA,
SEMS CAN GZHAN DAG LA 'DI NI SDUG BSNGAL GYI

BDEN PA, 'DI NI KUN 'BYUNG BA'I BDEN PA, 'DI NI LAM GYI BDEN PA
ZHES BDEN PA GSUM 'CHAD CING BSTAN PA NI TSIG 'BRU'O, ,DON ZHES
BYA BA NI GANG 'GOG PA MNGON SUM DU BYED CES BYA BA LA DE LTAR
BSTAN CING BSGRUB PA'I 'BRAS BU 'GOG PA'I BDEN PA MNGON DU BYED
PA NI DON TO, ,TSIG 'BRU

ZHES BYA BA NI GANG MA RIG PA ZHES BYA BA LA SOGS PA LA MA RIG PA
NAS BRTZAMS TE, RGA SHI'I BAR DU 'KHOR BAR 'JUG PA'I RGYU BSTAN
CING 'CHAD PA NI TSIG 'BRU'O, ,MA RIG PA 'GOG PA NAS RGA SHI 'GOG
PA'I BAR DU 'KHOR BA LAS BZLOG PA'I RANG BZHIN NI DON TO, ,TSIG
'BRU ZHES BYA BA NI

GANG ZHI GNAS DANG, LHAG MTHONG GI TSOGS BSTAN PA ZHES BYA BA LA
TSUL KHRIMS RNAM PAR DAG PA LA GNAS TE ZAS LA TSONG RIG PA DANG,
'DU 'DZI MANG PO'I NANG NA MI GNAS PA DANG, NAM GYI CHA STOD DANG
CHA SMAD LA MI NYAL BA'I ZHI GNAS DANG LHAG MTHONG GI TSOGS LA
BRTEN NAS ZHI GNAS

DANG LHAG MTHONG SGRUB PAR BSTAN CING BSHAD PA NI TSIG 'BRU'O,
,DON ZHES BYA BA NI GANG RIG PA DANG RNAM PAR GROL BA'I YE SHES
ZHES BYA BA LA DE LTAR TSUL KHRIMS LA GNAS NAS ZHI GNAS DANG LHAG
MTHONG BSGRUB PA LAS 'DI NI SDUG BSNGAL GYI BDEN PA, 'DI NI KUN
'BYUNG BA'I BDEN PA,

'DI NI 'GOG PA'I BDEN PA, 'DI NI LAM GYI BDEN PA ZHES RNAM PAR
RIG PA SKYES PA DANG, DE'I 'OG TU SDUG BSNGAL BA NI SHES PAR
BYAS, KUN 'BYUNG NI SPANGS, LAM NI BSGOMS, 'GOG PA NI MNGON DU
BYAS SO ZHES RNAM PAR GROL BA SKYES PA DANG, DE LA SDUG BSNGAL
SHES ZIN PAS, SHES

PAR BYA MI DGOS, KUN 'BYUNG BA SPANGS PAS SPANG MI DGOS, LAM
BSGOMS PAS BSGOM MI DGOS, 'GOG PA MNGON DU BYAS PAS MNGON DU BYA
MI DGOS ZHES RNAM PAR GROL PA'I YE SHES SKYES PA NI DON TO, ,TSIG
'BRU ZHES BYA BA NI GANG 'DOD CHAGS DANG ZHE SDANG ZHES BYA BA LA
SOGS PA LA

@216A *, ,SEMS CAN RNAMS KYI NYON MONGS PA BRGYAD KHRI BZHI STONG
GI GNYEN PO MI GTZANG BA DANG BYAMS PA LA SOGS PA BSTAN CING
BSHAD PA NI TSIG 'BRU'O, ,DON ZHES BYA BA NI GANG SEMS RNAM PAR
GROL BA MI 'KHRUG PA'I YE SHES ZHES BYA BA LA NYON MONGS PA DE
RNAMS LAS RNAM PAR GROL

PA'I YE SHES MI NYAMS PA NI DON TO, ,TSIG 'BRU ZHES BYA BA NI
GANG SGRIB PA DANG SGRIB PAR 'GYUR BA ZHES BYA BA LA SOGS PA LA
SGRIB PA NI SHES BYA DANG NYON MONGS PA'I SGRIB PA'O, ,SGRIB PAR
'GYUR BA NI 'DOD PA LA 'DUN PA DANG GNOD SEMS LA SOGS PA'I SGRIB
PA LNGA LA BYA STE, DE DAG NI THAMS CAD MKHYEN

PA'I YE SHES DANG MYA NGAN LAS 'DAS PA THOB PAR BYA BA LA BSGRIBS
PA STE, DE DAG SPANG BAR BYA'O ZHES BSTAN CING 'CHAD PA DE NI
TSIG 'BRU'O, ,DON ZHES BYA BA NI GANG SGRIB PA MED PA'I YE SHES
DANG RNAM PAR THAR PA ZHES BYA BA LA NYON MONGS PA DANG SHES
BYA'I SGRIB PA SPANGS PA THAMS CAD MKHYEN PA'I YE

SHES DANG NYON MONGS PA'I SGRIB PA THAMS CAD SPANGS PA, MYA NGAN
LAS 'DAS PA NI DON TO, ,TSIG 'BRU ZHES BYA BA NI GANG DKON MCHOG
GSUM GYI ZHES BYA BA LA SOGS PA LA SANGS RGYAS KYI YON TAN RIG PA
DANG ZHABS SU LDAN PA ZHES BYA BA LA SOGS PA DANG, LHA DANG BCAS
PA'I 'JIG RTEN GYI LAS

RGAL ZHES BYA BA LA SOGS PA DANG, DUL BAR MDZAD ZHI BAR MDZAD,
DBUGS 'BYIN PAR MDZAD CES BYA BA LA SOGS PA DANG, LAM SHES PA,
LAM RIG PA, LAM DANG LAM MA YIN PAR MKHYEN PA ZHES BYA BA LA SOGS
PA YON TAN DANG BSNGAGS PA MTHA' YAS BAR BSTAN PA DANG, DGE

'DUN LA YANG BCOM LDAN 'DAS KYIS NYAN THOS KYI DGE 'DUN NI LEGS
PAR ZHUGS PA ZHES BYA BA DANG, SBYIN PA'I GNAS BSOD NAMS KYI
ZHING ZHES BYA BA LA SOGS PA YON TAN DANG BSNGAGS PA MTHA' YAS
PAR BSTAN PA NI TSIG 'BRU'O, ,DON ZHES BYA BA NI GANG SANGS RGYAS
KYI CHOS KYI SKU MTHONG

BA DANG ZHES BYA BA LA SOGS PAS SANGS RGYAS LA JI SKAD BRJOD PA'I
YON TAN DU MI LTA'I, CHOS KYI SKU NYID DU MTHONG BA DANG, CHOS LA
JI SKAD BRJOD PA'I YON TAN DU MI LTA'I, DON DAM PA'I YON TAN 'DOD
CHAGS DANG BRAL ZHING SKYE 'GAG MED PA'I CHOS NYID DU MTHONG BA
DANG, DGE 'DUN LA JI SKAD

@216B BRJOD PA'I YON TAN DU MI LTA'I, 'DUS MA BYAS KYI CHOS NYID
RTOGS PA LAS BYUNG BAR MTHONG BA STE, DE LTAR SANGS RGYAS DANG
CHOS DANG DGE 'DUN GYI YON TAN DON DAM PA'I NGO BO NYID DU RTOGS
PA'I YE SHES LA DON ZHES BYA'O, ,TSIG 'BRU MDOR BSDUS NAS BSTAN
PA'I PHYIR TSIG 'BRU ZHES BYA

BA NI SEMS DANG PO BSKYED PA NAS BZUNG ZHES BYA BA LA SOGS PA
GSUNGS TE, DANG PO BYANG CHUB SEMS BSKYED PA NAS, MTHA' SANGS
RGYAS SU 'GYUR GYI BAR DU BYANG CHUB SEMS DPA' RNAMS KYI YON TAN
MANG PO BSTAN CING BSHAD PA THAMS CAD NI TSIG 'BRU'O, ,DON MDOR
BSDUS NAS BSTAN

PA'I PHYIR GANG SEMS KYI SKAD CIG MA GCIG CES BYA BA LA SOGS PA
GSUNGS TE, THAMS CAD MKHYEN PA'I YE SHES MNGON PAR RDZOGS PAR
BYANG CHUB PA'I TSE NA, SEMS KYI SKAD CIG MA GCIG GIS BYANG CHUB
MNGON PAR RTOGS PA NI DON TO, ,MDOR NA CHOS KYI PHUNG PO BRGYAD
KHRI BZHI STONG BSTAN PA

KUN NI TSIG 'BRU YIN LA YANG DAG PAR NA DE DAG GI RANG BZHIN
BRJOD DU MED PA NI DON YIN PAR BSTAN TO, ,'DI NI DON LA RTON GYI
ZHES BYA BA LA, GONG DU BSHAD PA LTAR KHONG DU CHUD PA NI DON LA
RTON PA YIN GYI, TSIG 'BRU LA MI RTON PA ZHES BYA'O,, ,,BSAM PA
SHIN TU TSOL BA BSTAN PA'I

PHYIR; DE LA RNAM PAR SHES PA NI GANG YE SHES NI GANG ZHE NA ZHES
BYA BA LA SOGS PA GSUNGS SO, ,BZHI GANG ZHE NA, 'DI LTA STE RNAM
PAR SHES PA GNAS PA NA, GZUGS LA NYE BAR 'GRO ZHING GNAS ZHES BYA
BA LA SOGS PA NI GZUGS DANG TSOR BA DANG 'DU SHES DANG 'DU BYED
RNAMS LA SRED PA'I

SGO NAS MIG LA SOGS PA'I RNAM PAR SHES PA RNAMS BRTAN PA'AM DMIGS
PA'I SGO NAS GNAS PA NA RNAM PAR SHES PA GNAS PA ZHES BYA'O,
,YANG NA GZUGS LA NYE BAR 'GRO ZHING GNAS PA NI 'DOD PA'I KHAMS
SU GTOGS PA'I RNAM PAR SHES PA RNAMS TE, GZUGS GZUGS LA

DMIGS PA'I SHAS CHE BA'I PHYIR GZUGS LA GNAS PA ZHES BYA'O, ,TSOR
BA LA NYE BAR 'GRO BA NI GZUGS KYI KHAMS SU GTOGS PA'I RNAM PAR
SHES PA RNAMS TE, BSAM GTAN GYI BDE BA'I TSOR BA LA DMIGS PA SHAS
CHE BAS TSOR BA LA NYE BAR 'GRO BA STE NYE BAR 'GRO BA NI DE LA
GNAS

@217A *, ,PA'AM DMIGS PA ZHES BYA BA'I DON TO, ,'DU SHES LA NYE
BAR 'GRO BA NI GZUGS MED PA'I KHAMS SU GTOGS PA'I RNAM PAR SHES
PA STE, NAM MKHA' MTHA' YAS SKYE MCHED LA SOGS PA 'DU SHES LA
DMIGS PA'I SHAS CHE BAS 'DU SHES LA NYE BAR 'GRO BA'O, ,

'DU BYED LA NYE BAR 'GRO BA NI 'GOG PA'I SNYOMS PAR 'JUG PA'I
RNAM PAR SHES PA THOG MA 'GOG PA'I SNYOMS PAR 'JUG PA NA, DE'I
BYA BA BYED PAR DMIGS SHING RTZOL BA'I PHYIR 'DU BYED LA NYE BAR
'GRO BA ZHES BYA'O, ,YANG NA SRID PA'I RTZE MO'I RNAM PAR SHES PA
NI TSE'I 'DU BYED YUN RING BOR

GNAS PA DE LA BRTEN CING GNAS PAS NA 'DU BYED LA NYE BAR 'GRO
ZHING GNAS PA ZHES BYA STE, 'DI NI RNAM PAR SHES PA'O, ,DE LA YE
SHES GANG ZHE NA, GANG PHUNG BO BZHI LA GNAS PA'I RNAM PAR SHES
PA'I PHUNG PA YONGS SU SHES PA ZHES BYA BA LA GONG DU PHUNG BO
BZHI LA GNAS PA'I RNAM PAR

SHES PA'I PHUNG PO RNAMS KYI NGO BO NYID JI LTA BU YIN PAR DON
DAM PAR PHYIN CI MA LOG PAR SHES PA NI YE SHES SO, ,RNAM PAR SHES
PA DANG YE SHES KYI RNAM GRANGS GZHAN BSTAN PA'I PHYIR, GZHAN
YANG RNAM PAR SHES PA NI SA'I KHAMS RNAM PAR SHES PA DANG ZHES
BYA BA LA SOGS PA GSUNGS TE, SRA BA DANG GSHER

BA LA SOGS PA 'BYUNG BA CHEN PO BZHI'I MTSAN NYID SHES PA NI RNAM
PAR SHES PA'O, ,GANG KHAMS RNAM PAR BZHI PO 'DI DAG LA ZHES BYA
BA LA SOGS PAS NI KHAMS BZHI PO LA DMIGS PA'I RNAM PAR SHES PA
BZHI RNAMS KYANG DON DAM PAR NA STONG PA NYID KYI MTSAN NYID DU
RO GCIG PAS SO SO DBYER

MED PAR SHAS PA NI YE SHES SO, ,RNAM PAR SHES PA DANG YE SHES KYI
RNAM GRANGS GZHAN BSTAN PAR BZHED NAS, GZHAN YANG RNAM PAR SHES
PA NI ZHES BYA BA LA SOGS PA GSUNGS TE, MIG GI RNAM PAR SHES PAR
BYA BA'I GZUGS RNAMS LA RNAM PAR RIG PA NI MIG GI RNAM PAR SHES
PA'O, ,

DE BZHIN DU RNA BA LA SOGS PA LA YANG SBYAR TE, RNAM PAR SHES PA
TSOGS DRUG NI RNAM PAR SHES PA ZHES BYA'O, ,GANG YANG NANG NYE
BAR ZHI ZHING PHYI ROL DU RGYU BA MED PA DANG ZHES BYA BA LA SOGS
PA NI GANG DU RTOG PA MED CING PHYI ROL GYI CHOS RNAMS LA YANG
RTOG PA MED PA ZHES BYA BA'I DON TO, ,YE SHES LA

@217B RTON PAS CHOS GANG LA YANG MI RTOG RNAM NGA RA MI RTOG CES
BYA BA NI RNAM PAR MI RTOG PA'I YE SHES LA GNAS PAS, NANG GI CHOS
GANG LA YANG MI RTOG CING, MTSAN MAR MI 'DZIN LA, PHYI'I CHOS
GANG LA YANG RNAM PAR MI RTOG CING MTSAN MAR MI 'DZIN PA NI YE
SHES SO, ,RNAM PAR SHES PA DANG YE

SHES KYI RNAM GRANGS GZHAN YANG BSTAN PAR BZHED NAS GZHAN YANG
DMIGS PA LAS RNAM PAR SHES PA SKYE BA DANG ZHES BYA BA LA SOGS PA
GSUNGS SO, ,GZUGS DANG SGRA LA SOGS PA LA DMIGS NAS RNAM PAR SHES
PA SKYE BA NAS DMIGS PA LAS RNAM PAR SHES PA SKYE BA STE 'DIS NI
DMIGS PA'I RKYEN

LAS SKYE BA BSTAN TE, ,YID LA BYED PA LAS RNAM PAR SHES PA SKYE
ZHES BYA BA NI RNAM PAR SHES PA SKYE BA NAS LTA BAR 'DOD PA LA
SOGS PA DE DANG 'BYUNG BA YID LA BYED PA LA BRTEN NAS SKYE BA'I
PHYIR RO, ,YONGS SU RTOG PA LAS RNAM PAR SHES PA SKYE ZHES BYA BA
NI YONGS SU RTOG PA GZHAN DBANG GI

MTSAN NYID KUN GZHI RNAM PAR SHES PA'I BAG CHAGS LA BRTEN NAS
RNAM PAR SHES PA SKYE BA STE 'DI SA NI RGYU'I RKYEN LAS SKYE BAR
BSTAN TO, ,GANG 'DZIN PA MED PA DANG ZHES BYA BA LA SOGS PA LA
BDAG CES RTOG PA MED PAS NA 'DZIN PA MED PA'O, ,BDAG GI ZHES RTOG
PA MED PAS NA MCHOG TU

'DZIN PA MED PA'O, ,'DI NI GZUGS GZUNG BA'I NGO BOR RTOG PA MED
PA'I DMIGS PA'O, ,'DI NI RNAM PAR SHES PA STE, DE LA DMIGS PAR
BYED PA'O ZHES RTOG PA MED PAS NA, RNAM PAR RIG PA MED PA STE,
BDAG DANG CHOS GANG LA YANG RTOG PA MED PA NI YE SHES SO, ,RNAM
PAR SHES PA DANG

YE SHES KYI RNAM PA GZHAN BSTAN PAR BZHED NAS GZHAN YANG 'DUS
RGYU BA'I CHOS RNAMS LA ZHES BYA BA LA SOGS PA GSUNGS TE, RGYU
RKYEN GYIS BSKYED PA KHAMS GSUM DU GTOGS PA'I CHOS RNAMS LA GNAS
SAM DMIGS NAS RNAM PAR SHES PA SKYE'I, 'DUS MA BYAS STONG PA NYID
NI GNAS DANG GNAS

PAR BYED PA DANG, DMIGS PA DANG DMIGS PAR BYA BA LAS 'DAS PAS DES
NI RNAM PAR SHES PA SKYE BAR MI BYED CING DE RNAM PAR SHES PAS
RTOG PAR MI NUS TE, DE BAS NA 'DUS BYAS LA BRTEN NAS SKYE BA NI
RNAM PAR SHES PA'O, ,GANG 'DUS MA BYAS SU SHES PA ZHES BYA BA NI
CHOS THAMS CAD DE BZHIN

@218A *, ,NYID STONG PA'I MTSAN NYID DU SHES PA NI YE SHES SO,
,RNAM PA GZHAN BSTAN PA'I PHYIR, GZHAN LA SKYE BA DANG 'JIG PA LA
GNAS PA ZHES BYA BA GSUNGS TE, MDOR NA GANG SKYE BA YOD PA DANG
'JIG PA YOD PA'I CHOS LA BRTEN PA NI RNAM PAR SHES PA'O, ,CHOS
GANG MI SKYE BA DANG MI 'GAG

PA LA BRTEN CING SKYE BA DANG 'GOG PA MED PAR KHONG DU CHUD PA NI
YE SHES SO,, ,,NAN TAN SNYING POR BYED PA BSTAN PA'I PHYIR, DE LA
NGES PA'I DON GYI MDO SDE NI GANG, DRANG BA'I DON GYI MDO SDE NI
GANG ZHES BYA BA LA SOGS PA GSUNGS SO, ,MDO SDE GANG DAG LAM LA
'JUG PAR BSTAN ZHES BYA BA LA MDO SDE

GANG 'PHAGS PA'I LAM GYI MTSAN NYID BSGOM PAR BYA BA 'AM, 'PHAGS
PA'I LAM GYI MTSAN NYID RTOGS PAR BYA BA'I PHYIR, BSHAD PA RNAMS
NI DRANG BA'I DON GYI MDO SDE ZHES BYA STE, MYA NGAN LAS 'DAS PAR
'DREN PA'I LAM STON PA'I PHYIR RO, ,MDO SDE GANG DAG 'BRAS BU LA
'JUG PA ZHES BYA BA

NI MDO SDE GANG LA MA BSGRUBS PA'I 'BRAS BU RTOGS PAR BYA BA'I
PHYIR, GSUNGS PA DE DAG NI NGES PA'I DON GYI MDO SDE'O, ,MDO SDE
GANG DAG KUN RDZOB BSGRUB PAR BSTAN PA ZHES BYA BA LA, MDO SDE
GANG KUN RDZOB KYI THA SNYAD MANG PO THA SNYAD TZAM DU YOD PAR
BSGRUB PA'I PHYIR GSUNGS PA DE DAG NI DRANG

PA'I DON GYI MDO SDE'O, ,MDO SDE GANG DAG DON DAM PAR BSTAN PA
ZHES BYA BA LA MDO SDE GANG SKYE BA MED PA DANG 'GAG PA MED PA'I
MTSAN NYID DON DAM PAR BSTAN PA'I PHYIR GSUNGS PA DE DAG NI NGES
PA'I DON GYI MDO SDE'O, ,MDO SDE GANG DAG LAS DANG BYA BA LA 'JUG
PAR BSTAN ZHES BYA BA NI MDO SDE

GANG LAS DGE BA BYAS NA 'BRAS BU YID DU 'ONG BA MYONG BAR 'GYUR,
LAS MI DGE BA BYAS NA 'BRAS BU YID DU MI 'ONG BA MYONG BAR 'GYUR
BA BSTAN PA DE DAG NI DRANG BA'I DON GYI MDO SDE'O, ,MDO SDE GANG
DAG LAS DANG NYON MONGS PA ZAD PAR BYA BA'I PHYIR BSTAN PA ZHES
BYA BA LA, MDO SDE GANG LAS ZAD

PAR BYA BA DANG NYON MONGS PA ZAD PAR BYA BA'I PHYIR DE DAG ZAD
PAR BYA BA'I THABS RNAM PA MANG PO BSTAN PA NI NGES PA'I DON GYI
MDO SDE'O, ,MDO SDE GANG DAG KUN NAS NYON MONGS PA BSHAD PA'I
PHYIR BSTAN PA ZHES BYA BA NI MDO SDE GANG KUN NAS NYON MONGS
PA'I PHYOGS SU GYUR BA'I CHOS RNAMS BSHAD

@218B BA'I PHYIR BSTAN PA'I MDO SDE DE DAG NI DRANG BA'I DON GYI
MDO SDE'O, ,MDO SDE GANG DAG RNAM PAR BYANG BA'I YONGS SU DAG PAR
BYA BA'I PHYIR BSTAN PA ZHES BYA BA NI MDO SDE GANGS DANG PHA ROL
TU PHYIN PA RNAM PAR BYANG BA'I CHOS RNAMS SBYANGS SHING RNAM PAR
DAG PAR BYA BA'I PHYIR GSUNGS PA DE DAG NI NGES PA'I DON

GYI MDO SDE'O, ,MDO SDE GANG DAG 'KHOR BA LAS YID 'BYUNG BAR
BSTAN PA ZHES BYA BA NI MDO SDE GANG 'KHOR BA LA SKYO ZHING YID
'BYUNG BA DANG, 'KHOR BA LA CHAGS PA MED PAR BYA BA'I PHYIR BSTAN
PA DE DAG NI DRANG BA'I DON GYI MDO SDE'O, ,MDO SDE GANG DAG
'KHOR BA DANG MYA NGAN LAS 'DAS PA GNYIS

SU MED PA LA 'JUG PA BSTAN PA ZHES BYA BA LA MDO SDE GANG 'KHOR
BA DANG MYA NGAN LAS 'DAS PA GNYI GA YANG RANG BZHIN MED PAS
'KHOR BA SPANG BAR BYANG MI BYA, MYA NGAN LAS 'DAS PA BLANG BAR
YANG MI BYA STE, GNYI GA MTSAN NYID GCIG TU 'JUG PAR BSTAN PA DE
DAG NI NGES PA'I DON GYI MDO

SDE'O; ,MDO SDE GANG DAG TSIG DANG YI GE SNA TSOGS SU BSTAN PA
ZHES BYA BA LAS MDO SDE GANG SPYOD PA SNA TSOGS DANG, SKYES PA'I
RABS LA SOGS PA SEMS CAN DRANG BA'I DON DU TSIG DANG YI GE SNA
TSOGS SU SNYAN PAR SBYAR TE, BSTAN PA NI DRANG BA'I DON GYI MDO
SDE'O, ,MDO SDE GANG DAG ZAB MO

MTHONG BAR DKA' PA KHONG DU CHUD PAR DKA' BA ZHES BYA BA LA MDO
SDE GANG GANG ZAG DANG CHOS LA BDAG MED PA'I MTSAN NYID STONG PA
NYID KYI RANG BZHIN DMIGS SU MED PAR MTHONG BAR DKA' BA KHONG DU
CHUD PAR DKA' BAR BSTAN PA DE DAG NGES PA'I DON GYI MDO SDE'O,
,DE LA DMIGS PA LA GNAS PA

CAN RNAMS KYIS SHES PAR MI NUS PAS NA MTHONG BAR DKA' BA'O,
,'PHAGS PA NYAN THOS LA SOGS PA SHES PA PHYOGS GCIG PA RNAMS KYIS
SHES PAR MI NUS PAS KHONG DU CHUD PAR DKA' BA'O, ,MDO SDE GANG
DAG TSIG DANG YI GE MANG ZHING ZHES BYA BA LA SOGS PA LA MDO SDE
GANG DAG TSIG DANG YI GE

MANG DU STON CING 'JIG RTEN DGA' BAR BYA BA'I PHYIR, 'JIG RTEN
GYI SPYOD PA DANG MTHUN PAR BSTAN PA RNAMS NI DRANG BA'I DON GYI
MDO SDE'O, ,MDO SDE GANG DAG TSIG DANG YI GE NYUNG ZHES BYA BA NI
MDO SDE GANG TSIG DANG YI GE'I SPROS PA NYUNG NGU BYAS TE, TING
NGE 'DZIN DU BSGOM PA'I MAN NGAG NYI TSE TZAM DU STON

@219A *, ,PA NI NGES PA'I DON GYI MDO SDE'O, ,SGRA RNAM PA SNA
TSOGS SU BSHAD PA ZHES BYA BA NI PHUNG PO DANG KHAMS DANG SKYE
MCHED LA SOGS PA RNAM PA SNA TSOGS SU BSHAD PA'O,, ,,GZHAN GYI
DRING LA MI 'JOG PAR BSTAN PA'I PHYIR, DE LA CHOS NYID NI GANG,
GANG ZAG NI GANG ZHES BYA BA

LA SOGS PA GSUNGS SO, ,GANG ZAG TU LTA BA LA GNAS TE GANG CHOS
KHA CIG LA RTZOM PA ZHES BYA BA LA GANG ZAG RNAM PA GNYIS TE,
SLOB PA'I GANG ZAG DANG, MI SLOB PA'I GANG ZAG GO, ,DE LA SLOB PA
DANG MI SLOB PA'I GANG ZAG YOD PAR LTA BA LA GNAS NAS SLOB PA'I
GANG ZAG NI YANG DAG PA'I

LTA BA LA SOGS PA 'PHAGS PA'I LAM YAN LAG BRGYAD PA LA BRTZON PA
DANG, MI SLOB PA'I GANG ZAG NI CHOS DE BRGYAD KYI STENG DU RNAM
PAR GROL BA DANG, RNAM PAR GROL BA YE SHES MTHONG BA GNYIS KYIS
BSTAN TE CHOS BCU LA BRTZON PA NI, CHOS KHA CIG LA RTZOM PA ZHES
BYA STE, DE GNYIS NI GANG

ZAG GO, ,GANG ZAG TU LTA BA DE'I RTZOM PA YONGS SU SHES PA ZHES
BYA BA NI ZANG ZAG GI RTZOM PA GANG DU BSHAD PA'I CHOS RNAMS
DANG, GANG ZAG NYID DON DAM PA'I MTSAN NYID CHOS KYI DBYINGS NYID
PHYIN CI MA LOG PAR SHES PA NI CHOS NYID DO, ,YANG NA GANG ZAG
YOD DO ZHES LTA BA GNAS TE, GANG

ZAG DE THAR PA DANG GROL BAR BYA BA'I PHYIR, SBYIN PA'AM, TSUL
KHRIMS LA SOGS PA'I CHOS KHA CIG LA RTZOM PA NI GANG ZAG CES
BYA'O, ,GANG ZAG DANG GANG ZAG GI DON DU BRTZAMS PA'I CHOS RNAMS
DNGOS PO MED PAR KHONG DU CHUD NAS, SBYIN PA DANG TSUL KHRIMS LA
RTZOM PA NI CHOS NYID

CES BYA'O, ,GANG ZAG DANG CHOS NYID KYI RNAM GRANGS GZHAN YANG
BSTAN PA'I PHYIR, GZHAN YANG SO SO'I SKYE BO ZHES BYA BA LA SOGS
PA GANG ZAG GI RNAM GRANGS SU GSUNGS PA'O, ,DE LA SBYIN PA DANG
TSUL KHRIMS LA SOGS PA DGE BA'I PHYOGS LA MA ZHUGS PA RNAMS NI SO
SO'I SKYE BO'I GANG ZAG

GO; ,SBYIN PA DANG TSUL KHRIMS LA ZHUGS LA SPYOD PA DE DAG MA
NYAMS PA RNAMS NI SO SO'I SKYE BO DGE BA'I GANG ZAG GO, ,TSOGS
BSAGS PA DBANG PO ZHAN TE MI GZHAN GYIS BSTAN PA LA BRTEN NAS
BDEN PA RTOGS PAR BYA BA'I PHYIR SBYOR BA NI DAD PAS RJES SU
'BRANG BA'I GANG ZAG GO ,TSOGS

@219B BSAGS PA DBANG PO RNON PO RANG GI SHES RAB KYIS BDEN PA'I
DBANG DU BYAS TE, GSUNGS PA'I CHOS RTOGS PA LA BRTEN NAS BDEN PA
RTOGS PAR BYA BA LA SPYOD PA NI CHOS KYI RJES SU 'BRANG BA'I GANG
ZAG GO, ,BRGYAD PA'I GANG ZAG NI RGYUN DU ZHUGS PA'I 'BRAS BU
THOB PAR BYA BA'I PHYIR, 'JUG PA STE,

GANG MTHONG BA'I LAM SEMS KYI SKAD CIG MA BCO LNGA LA GNAS PA'O,
,MTHONG BA'I LAM SEMS KYI SKAD CIG MA BCU DRUG LA GNAS PA NI,
RGYUN DU ZHUGS PA'I GANG ZAG GO, ,GANG BSGOM PA'I LAM 'DOD PA NA
SPYOD PA'I NYON MONGS PA RNAM PA DRUG SPANGS PA'I LAM LA GNAS PA
NI LAN CIG PHYIR

'ONG BA'I GANG ZAG GO, ,GANG BSGOM PA'I LAM 'DOD PA NA SPYOD PA'I
NYON MONGS PA'I RNAM PA THAMS CAD SPANGS PA'I LAM LA GNAS PA NI
PHYIR MI 'ONG BA'I GANG ZAG GO, ,SRID PA'I RTZE MO'I NYON MONGS
PA RNAM PA DGU CHAR SPANGS PA'I LAM LA GNAS PA NI DGRA BCOM PA'I
GANG ZAG GO, ,SANGS RGYAS

'JIG RTEN DU MA BYUNG BA'I TSE 'DOD PA'I KHAMS SU SKYES NAS GZHAN
GYI MAN NGAG MED PAR KHAMS GSUM GYI NYON MONGS PA THAMS CAD
SPANGS TE RANG BYANG CHUB MNGON SUM DU BYAS PA NI RANG SANGS
RGYAS KYI GANG ZAG GO, ,MOS PAS SPYOD PA'I SA NAS BRTZAMS NAS SA
BCU MAN CHAD LA GNAS PA BDAG DANG GZHAN GYI

DON GYI PHYIR ZHUGS PA RNAMS NI BYANG CHUB SEMS DPA'I GANG ZAG
GO, ,GANG ZAG GCIG CES BYA BAS DE BZHIN GSHEGS PA GNYIS 'JIG RTEN
DU 'BYUNG BA MI SRID PAR STON TO, ,'JIG RTEN DU 'BYUNG BA NA ZHES
BYA BA NI DGA' LDAN GYI PHO BRANG NAS 'CHI 'PHO BA BSTAN TE, 'DOD
PA'I KHAMS SU SKYES NAS

ZHES BYA BA'I DON TO, ,PHAN PA NI 'DOD PA'I BSOD NYAMS KYI MTHA'
YONGS SU SPANGS PA'O, ,BDE BA NI BDAG NYID NGAL BA'I MTHA' YONGS
SU SPANGS PA'O, ,'JIG RTEN LA SNYING BRTZE BA NI 'JIG RTEN DU
SKYE ZHING LAM DBU MA STON PA YANG, SEMS CAN LA THUGS RJE'I RGYUS
ZHES BYA BA'I DON TO,,

DON NI MYA NGAN LAS 'DAS PA'I 'BRAS BU LA GZHAG PA'O, ,STON PA NI
'PHAGS PA'I BDEN PA BZHI 'CHAD PA'I PHYIR RO, ,DE NI GANG ZAG CES
BYA'O ZHES BYA BA NI GONG DU BSHAD PA DE DAG NI GANG ZAG CES
BYA'O, ,KUN RDZOB KYI TSIG GI GNAS KYIS ZHES BYA BA NI GANG ZAG
CES GSUNGS PA

@220A *, ,YANG GANG ZAG GI DNGOS PO YOD PA'I PHYIR GSUNGS PA NI
MA YIN GYI, GANG ZAG CES GANG ZAG GI TSIG MA BRTAGS NA THA SNYAD
DU BYA ZHING SEMS CAN DRANG DU MI RUNG BAS SEMS CAN RNAM GRANGS
MANG PO'I PHYIR KUN RDZOB TZAM DU BTAGS NAS BSTAN PA STE; BTAGS
PA

TZAM LA GANG ZAG GI DNGOS PO YOD PAR MNGON PAR CHAGS PA DE DAG NI
CHOS NYID LA STON PA MA YIN NO, ,'BYUNG BA MED PA ZHES BYA BA NI
DE BZHIN NYID DE NAM YANG MTSAN NYID GZHAN DU MI 'GYUR BA'I PHYIR
RO, ,SGRO BTAGS PA MED PAR ZHES BYA BA NI DE BZHIN NYID STONG
PA'I NGO BO LA YOD PAR SGRO

GDAGS SU MI RUNG BA'I PHYIR RO, ,BYA BA MED PA ZHES BYA BA NI MI
DGE BA'I CHOS RNAMS MI BYED PA'I PHYIR RO, ,RNAM PAR BYANG BA MED
PA ZHES BYA BA NI, DGE BA'I CHOS KYANG MI BYED PA'I PHYIR RO, ,MI
GNAS PA ZHES BYA BA NI GZUGS LA SOGS PA'I CHOS RNAMS LA MI BRTAN
PA'I PHYIR RO, ,RAB

TU MI GNAS PA ZHES BYA BA NI, MIG LA SOGS PA'I DBANG PO LA MI
BRTEN PA'I PHYIR, RTZA BA MED PA ZHES BYA BA NI LAS DANG NYON
MONGS PAS MA BSKYED CING DE LA MI GNAS PA'I PHYIR RO, ,THAMS CAD
MNYAM PA ZHES BYA BA NI NAM MKHA' BZHIN DU KUN DU KHYAB PA'I
PHYIR RO, ,MNYAM PA DAG LA MNYAM PA

ZHES BYA BA NI CHOS THAMS CAD MTSAN NYID GCIG PAR MNYAM PA STE,
MTSAN NYID GCIG PAR 'DU BAS NA MNYAM PA LA MNYAM PA'O, ,MI MNYAM
PA DAG LA MNYAM PA ZHES BYA BA NI MI MNYAM PA'I CHOS KYI SKU STE
CHOS THAMS CAD DE DANG 'DRA BAS NA MI MNYAM PA DAG LAS MNYAM
PA'O, ,CHOS THAMS CAD

MTSAN NYID GCIG PAR 'DRA BA DANG, CHOS KYI SKU DANG 'DRA BAS NA,
MNYAM PA DANG MI MNYAM PA DAG LA MNYAM PA'O, ,RTOG PA THAMS CAD
LAS 'DAS PAS NA RTOG PA MED PA'O, ,BYA BA THAMS CAD LAS 'DAS PAS
NA RTZOM PA MED PA'O, ,CHOS THAMS CAD RANG BZHIN GYIS MYA NGAN
LAS

'DAS PA'I MTSAN NYID DU MTHONG BAS NA, CHOS THAMS CAD LA SKYON
MED PA RNYED PA'O, ,NAM MKHA' BZHIN DU NGO BO MED PA YIN PAS NA,
SHIN TU NAM MKHA' RANG BZHIN GYI MTSAN NYID DO, ,DE LA GANG DAG
CHOS NYID LA RTON CES BYA BA NI GANG STONG PA NYID LA RTON CING
DE KHONG DU CHUD PA DE DAG NI

@220B MIG LA SOGS PA'I KHAMS GANG LA YANG DNGOS POR MI 'DZIN CING
MI RTON PA'O, ,CHOS NYID KYI DON RGYAS PAR BSHAD PA BSDUS TE
BSTAN PA'I PHYIR, DE BAS NA CHOS KYI SGO'I TSUL LA 'JUG PA ZHES
BYA BA LA SOGS PA GSUNGS TE, CHOS THAMS CAD CHOS KYI DBYINGS SU
RTOGS PA NI SANGS RGYAS KYI

CHOS THAMS CAD SKYE BA'I RGYU YIN PAS NA CHOS KYI SGO STE, TSUL
LA 'JUG PA NI CHOS THAMS CAD STONG BA NYID KYI MTSAN NYID DU
RTOGS PA'O, ,'DIS CHOS THAMS CAD LA RTON PA'I PHYIR CHOS THAMS
CAD CHOS NYID KHO NAR 'GYUR BA ZHES BYA BA NI CHOS THAMS CAD KYI
CHOS KYI DBYINGS KYI MTSAN

NYID YIN PA 'DIS CHOS THAMS CAD LA RTON PAS PHUNG PO DANG KHAMS
LA SOGS PA'I CHOS RNAMS CHOS NYID YIN PAR 'GYUR BA'O, ,'DI NI
ZHES BYA BA NI GONG DU BSHAD PA LTAR KHONG DU CHUD PA 'DI NI ZHES
BYA BA'I DON TO, ,RTON PA BZHI MI ZAD PA BSHAD ZIN TO,, ,,YONGS
SU BYANG

BA'I BYANG CHUB SEMS DPA' BSTAN PA'I PHYIR, BTZUN BA SHA RA DVA
TI'I BU GZHAN YANG BYANG CHUB SEMS DPA' RNAMS KYI BSOD NAMS DANG
YE SHES KYI TSOGS KYANG MI ZAD PA ZHES BYA BA LA SOGS PA GSUNGS
TE, DE DAG MI ZAD PA YANG BSOD NAMS DANG YE SHES KYIS SPYAD PA'I
YUL SBYIN PA LA

SOGS PA MI ZAD PA'I PHYIR RO, ,YONGS SU BYANG BA'I BYANG CHUB
SEMS DPA' YANG RNAM PA GNYIS TE, RTAG PAR PHONGS PA MED PA DANG,
THE TSOM THAMS CAD GCOD PA'O, ,TSOGS GNYIS KYIS BSDUS PA'I DON
TSOGS KYI LAM BSTAN PAR YANG SBYAR RO, ,DE LA RTAG PA PHONGS PA

MED PA GANG ZHE NA, GANG GIS BSOD NAMS KYI TSOGS BSAGS PA'O, ,THE
TSOM THAMS CAD GCOD PA GANG ZHE NA, GANG GIS YE SHES KYI TSOGS
BSAGS PA'O, ,RTAG PAR PHONGS PA MED PA'I DBANG DU BYAS NAS, DE LA
BYANG CHUB SEMS DPA' RNAMS KYI BSOD NAMS KYI TSOGS MI ZAD

PA GANG ZHE NA ZHES BYA BA LA SOGS PA GSUNGS SO, ,'DI LTA STE
SBYIN PA LAS BYUNG BA'I BSOD NAMS BYA BA'I DNGOS PO DANG ZHES BYA
BA NI GANG GIS, GANG LA GANG, JI LTAR, GANG GI PHYIR, SBYIN PA NI
SBYIN PA'I BSOD NAMS BYA BA'I DNGOS PO'O, ,DE LA GANG SBYIN PA
NI, PHYI DANG NANG GI DNGOS PO SBYIN

@221A *, ,PA'O; ,GANG GIS SBYIN PA NI 'DOD MA CHAGS PA LA SOGS
PA'I SEMS KYIS SBYIN PA'O, ,GANG LA SBYIN PA NI YON TAN CAN GYI
ZHING DANG, PHAN BTAGS PA'I ZHING DANG, SDUG BSNGAL BA'I ZHING LA
SBYIN PA'O, ,JI LTAR SBYIN PA NI RANG GI LAG NAS DUS SU GUS PAR
BYAS TE SBYIN

PA'O; ,GANG GI PHYIR SBYIN PA NI MCHOD PA DANG PHAN PAR 'DOD PA'I
PHYIR SBYIN PA'O, ,TSUL KHRIMS LAS BYUNG BA'I BSOD NAMS BYA BA'I
DNGOS PO ZHES BYA BA YAN LAG DRUG DANG LDAN PA'I TSUL KHRIMS NI
TSUL KHRIMS LAS BSOD NAMS BYA BA'I DNGOS PO STE, YAN LAG DRUG PO
GANG ZHE NA, TSUL KHRIMS

DANG LDAN PAR GNAS PA DANG, SO SOR THAR PA'I SDOM PAS BSDOMS PA
DANG, CHO GA DANG SPYOD YUL PHUN SUM TSOGS PA DANG KHA NA MA THO
BA PHRA RAB TZAM LA YANG 'JIG PAR LTA BA DANG, BSLAB PA'I GZHI
RNAMS YANG DAG PAR BLANGS NAS SLOB PA ZHES GSUNGS SO, ,BSGOMS PA
LAS BYUNG BA'I BSOD NAMS

KYI DNGOS PO NI GANG BSAM GTAN DANG SNYOMS PAR 'JUG PA'I MTSAN
NYID MNYAM PAR GZHAG PA'I DGE BA RNAMS SO, ,YANG NA CHOS RNAMS
YANG NAS YANG DU SEMS LA GOMS SHING 'DRIS PAR BYAS PA LAS BYUNG
BA'I BSOD NAMS NI BSGOMS PA LAS BYUNG BA'I BSOD NAMS BYA BA'I
DNGOS PO'O, ,BYAMS PA'I

SEMS LA SNYOMS PAR 'JUG PA NI BYAMS PA GRUB PAR BYA BA'I PHYIR
BYAMS PA'I TING NGE 'DZIN LA SNYOMS PAR 'JUG PA LAS BYUNG BA'AM,
BYAMS PA'I SEMS KYIS SEMS CAN THAMS CAD LA SNYOMS PAR BYED PA LAS
BYUNG BA'I BSOD NAMS SO, ,DE BZHIN DU SNYING RJE LA SOGS PA MING
GIS SMOS PA

DGE BA SPYAD PA LAS BYUNG BA'I BSOD NAMS KYI TSOGS ZHES BYA'O,
,SNYING RJE CHEN PO SBYOR BA DANG ZHES BYA BA NI SNYING RJE CHEN
PO THOB PAR BYA BA'I PHYIR, TING NGE 'DZIN DU ZHUGS PA LAS BYUNG
BA'I BSOD NAMS SAM, SNYING RJE CHEN POS SEMS CAN THAMS CAD KYI
SDUG BSNGAL BSAL BAR BYA'O ZHES DMIGS PA

LAS BYUNG BA'I BSOD NAMS SO, ,DGE BA THAMS CAD RTZOM PA ZHES BYA
BA NI 'DOD MA CHAGS PA LA SOGS PA BYAS SHING BYED PA LAS BYUNG
BA'I BSOD NAMS SO, ,BDAG DANG GZHAN GYI SDIG PA BSHAGS PA ZHES
BYA BA NI BDAG GIS 'DOD CHAGS DANG, ZHE SDANG DANG, GTI MUG GI
DBANG GIS

@221B LUS DANG NGAG DANG YID GSUM GYI SGO NAS, SROG GCOD PA LA
SOGS PA BYAS PA BSHAGS PA DANG, GZHAN GYIS BYAS PA 'CHAGS SU BCUG
PA'I RGYU LAS BYUNG BA'I BSOD NAMS SO, ,SEMS DANG PO BSKYED PA
ZHES BYA BA NI MOS PAS SPYOD PA'I DUS NA DANG PO BYANG CHUB TU
SEMS BSKYED PA 'AM,

SA DANG PO BYANG CHUB TU SEMS BSKYED PA'I BYANG CHUB SEMS DPA'
RNAMS SO, ,PHYIR MI LDOG PA NI SA BRGYAD PA DANG DGU PA LA GNAS
PA'I BYANG CHUB SEMS DPA' RNAMS SO, ,SKYE BA GCIG GIS THOGS PA NI
SA BCU PA'I BYANG CHUB SEMS DPA' RNAMS SO, ,DUS GSUM DU YANG DAG
PAR SGRUB PA ZHES BYA

BA NI 'PHAGS PA DE DAG GIS DUS GSUM DU SBYIN PA DANG, TSUL KHRIMS
LA SOGS PA'I BSOD NAMS BYAS PA'O, ,DE DAG GI BSOD NAMS LA RJES SU
YI RANG BA'I RGYU LAS BYUNG BA'I BSOD NAMS LA YANG BSOD NAMS KYI
TSOGS ZHES BYA'O, ,BYANG CHUB TU SEMS BSKYED PA ZHES BYA BA'I
SKABS SU NI

'PHAGS PA DE DAG GIS RANG RANG GI THEG PA'I 'BRAS BU THOB PAR BYA
BA'I PHYIR SO SO'I SPYOD PA BRTZAMS PAR BYANG CHUB TU SEMS BSKYED
PA'O, ,SANGS RGYAS BCOM LDAN 'DAS KYI DGE BA'I RTZA BA NI DE
BZHIN GSHEGS PA RNAMS LA MNGA' BA SBYIN PA DANG TSUL KHRIMS DANG
STOBS DANG MI 'JIGS PA LA

SOGS PA'I DGE BA RNAMS SO, ,RJES SU YI RANG BA DANG LDAN PA ZHES
BYA BA LA, RJES SU YI RANG BA NI DE DAG GI DGE BA'I RTZA BA DANG,
DGA' BA DANG MOS PA SKYED PA'O, ,LDAN PA NI DE'I RGYU LAS BYUNG
BAS SO, ,CHOS KYI SBYIN PAR GSOL BA NI CHOS BSHAD CING CHOS KYI
'KHOR LO BSKOR BAR GSOL BA'O, ,SKU

TSE BSRING BAR GSOL BA NI SEMS CAN GYI DON DU MYA NGAN LAS MI
'DA' ZHING DA DUNG 'JIG RTEN DU BZHUGS PAR GSOL BA'O, ,BYANG CHUB
TU BSNGO BA DANG LDAN PA NI DGE BA'I RTZA BA LA RJES SU YI RANG
BA DANG, CHOS BSHAD PAR BSKUL BA DANG BZHUGS PAR GSOL BA BTAB PA
LAS BYUNG BA'I DGE BA'I

RTZA BA BSAGS PA RNAMS BLA NA MED PA'I BYANG CHUB THOB PAR BYA
BA'I PHYIR BSNGOS PA LAS SKYES PA'I BSOD NAMS KYIS TSOGS SO, ,PHA
ROL TU PHYIN PA'I LAM STON PA DANG ZHES BYA BA NI PHA ROL TU
PHYIN PA DRUG BSHAD NAS DE NYID SPYOD PA LA BTZUD PA'O, ,YANG DAG
PAR SDUD PA NI LONGS SPYOD THAMS CAD LA

@222A *, ,BKOD PA NAS DGE BA LA BZHAG PA'O, ,G-YO BA MED PAR RIM
GRO BYED PA NI SNYING THAG PA NAS GROGS BYED PA'O, ,MTHU CHUNG BA
LA BZOD PAS BRTEN PA NI SEMS CAN DMAN PA ZHAN PA RNAMS KYIS GNOD
PA BYAS KYANG SLAR GNOD PAR MI BYED CING KHONG KHRO BA MI SKYE
BA'O, ,LTUNG BA

MI 'CHAB PA NI TSUL KHRIMS YANG DAG PAR BLANGS PA LAS NYAMS PAR
GYUR BA RNAMS GZHAN LA MTHOL BA'O, ,SDIG PA 'CHAGS PA NI MTSAMS
MED PA LA SOGS PA'I SDIG PA BYAS PA 'GYOD PA'I YID KYIS 'CHAGS
PA'O, ,BZHUGS PA NI DA DUNG 'JIG RTEN NA BZHUGS PA'O, ,MYA NGAN
LAS 'DAS PA NI

SANGS RGYAS KYI BYA BA MDZAD NAS MYA NGAN LAS 'DAS PA'O, ,MCHOD
PA NI GDUGS DANG RGYAL MTSAN DANG NA BZA' LA SOGS PAS MCHOD PA'O,
,RIM GRO NI BSKOR BA DANG PHYAG 'TSAL BA LA SOGS PA BYED PA'O,
,STON PA BZHIN DU PHANGS PAR 'DZIN PA NI 'KHOR BA LAS 'BYIN PAR
BYED PA'I STON PA PHANGS PA

BZHIN DU MKHAN PO DANG SLOB DPON LA YANG PHANGS PAR BYED PA'O,
,RIN PO CHE TSOL BA LTAR BRTZON PA ZHES BYA BA NI JI LTAR RIN
THANG MED PA'I RIN PO CHE RGYA MTSOR SROG LA 'BAB PA LA SOGS PA'I
SDUG BSNGAL RNAMS KYANG NYAMS SU BLANGS NAS BDOG PA THAMS CAD
BTANG STE RING DU SONG NAS TSOL BA LA 'BAD PA DE

BZHIN DU CHOS RIN PO CHE YANG LUS DANG SROG LA YANG MI PHANGS PAR
BYA STE, SHIN TU RING DU SONG NAS KYANG TSOL BA LA 'BAD PAR BYED
PA'O SANGS RGYAS BZHIN DU PHANGS PAR 'DZIN PA ZHES BYA BA NI
SANGS RGYAS DANG 'DRA BAR CHOS STON PA RNAMS LA YANG PHANGS PAR
BYED PA'O, ,DPAG TSAD BRGYAR ZHES BYA BA NI MTSON

PA'I TSIG TZAM DU ZAD DE DE BAS KYANG RING DU SONG ZHING CHOS
NYAN PA'O, ,DPE MKHYUD MED CES BYA BA NI JI LTAR THOS PA'I CHOS
RNAMS KYANG GZHAN LA MA LUS PAR STON CES BYA BA'I THA TSIG GO,
,ZANG ZING MED PAR CHOS SBYIN PA ZHES BYA BA NI KHE DANG BKUR STI
LA MI CHAGS PAR CHOS STON CES BYA BA'I DON TO,,

CHOS LA RING THANG MED PA ZHES BYA BA NI JI LTAR RIN THANG MED
PA'I RIN PO CHE GCES SHING PHANGS PA DE BZHIN DU CHOS RIN PO CHE
LA YANG GCES SHING PHANGS PAR BYED PA'O, ,PHA MA LA BSNYEN BKUR
BYED PA ZHES BYA BA NI PHAN BTAGS PA'I GNAS YIN PAS BLA MA DANG
BTZUN PAR 'DZIN CING BZA' BA DANG, BGO

@222B BA LA SOGS PAS PHAN 'DOGS PAR BYED PA'O, ,BYAS PA GZO BA
ZHES BYA BA NI PHAN BTAGS PA RNAMS LA YANG PHAN 'DOGS PAR BYED
PA'O, ,BYAS PA TSOR BA NI PHAN BTAGS PA SHES SHING MI BRJED PA'O,
,BYAS NAS 'GYOD PA MED PA ZHES BYA BA NI SEMS CAN GZHAN LA PHAN
BTAGS PA DANG DGE BA

BYAS PA RNAMS BYAS NAS PHYIS BYAS PA NYES SO ZHES 'GYOD PA MED
PA'O, ,BSOD NAMS LA SOGS PAS MI NGOMS ZHES BYA BA NI BSOD NAMS
KYI TSOGS MANG DU BSAGS PA LA CHOG MI SHES PA'O, ,LUS BSDAMS PA
ZHES BYA BA NI LUS KYIS SROG GCOD PA LA SOGS PA'I NYES PA MI
'BYUNG BAR BSDAMS

PAS YON TAN DANG MI LDAN YANG LDAN PA 'DRA BAR TSUL 'CHOS PA MED
PA'O, ,NGAG BSDAMS PA ZHES BYA BA NI NGAG GI SGO NAS BRDZUN DANG
TSIG KYAL BA LA SOGS PA MI 'BYUNG BAR BSDAMS PAS BRDZUN DANG G-YO
SGYU'I TSIG SNA TSOGS MI SMRA BA'O, ,YID BSDAMS PA ZHES BYA BA NI
YID KYI SGO NAS BRNAB

SEMS DANG GNOD SEMS LA SOGS PA MI 'BYUNG BAR BSDAMS PAS BRNAB
SEMS DANG GNOD SEMS KYI BSAM PA DANG, G-YO SGYU'I BSAM PA SNA
TSOGS MED PA'O, ,DE BZHIN GSHEGS PA'I MCHOD RTEN RAB TU 'JOG PAS
TSANGS PA'I BSOD NAMS YONGS SU 'DZIN PA ZHES BYA BA NI SANGS
RGYAS BCOM

LDAN 'DAS KYI MCHOD RTEN BRTZIGS PA DANG BYAS PAS MYA NGAN LAS
'DAS PAR 'GYUR BA'I BSOD NAMS KYI TSOGS BSAGS PA'O, ,RNAM PA GCIG
TU NA DE BZHIN GSHEGS PA'I MCHOD RTEN GCIG BYAS NAS TSANGS PA'I
BSOD NAMS BSKYED PA'I PHYIR TE, MDO LAS KYANG SPYAN RAS GZIGS
DBANG PHYUG

RIGS KYI BU 'AM RIGS KYI BU MO DAD PA CAN LA LA ZHIG GIS MI GNAS
PA'I PHYOGS SU MCHOD RTEN NI SKYU RU RA'I 'BRU TZAM, SROG SHING
KHAB TZAM GDUGS NI BA KU LA'I LO MA TZAM ZHIG BYAS LA, RTEN CING
'BREL BAR 'BYUNG BA'I CHOS KYI DBYINGS KYI TSIGS SU BCAD PA NANG
DU BCUG NA DE TSANGS PA'I BSOD

NAMS BSKYED PAR 'GYUR TE, 'DI NI SHI 'PHOS SHING 'CHI BA'I DUS
BYAS NAS TSANGS PA'I 'JIG RTEN DU SKYE BAR 'GYUR RO ZHES GSUNGS
PA'I PHYIR RO, ,GTAN PA MED PA'I MCHOD SBYIN BYED PAS MTSAN YONGS
SU RDZOGS PAR BYED PA ZHES BYA BA NI DNGOS PO THAMS CAD SEMS CAN
THAMS CAD LA DUS THAMS

@223A *, ,CAD DU GTONG BA NI GTAN PA MED PA'I MCHOD SBYIN TE, DES
SKYES BU CHEN PO'I MTSAN SUM CU RTZA GNYIS RDZOGS PAR BYED PA'O,
,DGE BA'I RTZA BA'I TSOGS ZHES BYA BA'I GONG DU BRTZON 'GRUS KYI
PHA ROL TU PHYIN PA'I SKABS SU SEMS CAN THAMS CAD KYI DGE BA'I
RTZA BA GCIG TU

BSDUS NAS, DAD PAS RJES SU 'BRANG BA'I GANG ZAG GI DGE BA'I RTZA
BA'I BRGYA'I CHAR YANG MI PHOD CES BYA BA LA SOGS PA GSUNGS PA
LTA BU'I DGE BA'I RTZA BA'I TSOGS THAMS CAD BSAGS PAS DPE BYAD
BZANG PO KUN RDZOGS PAR BYED PA'O, ,NGA RGYAL MED PA ZHES BYA BA
NI CHE BA'I NGA RGYAL DANG, CHUNG BA'I NGA

RGYAL LA SOGS PA SPANGS PAS 'PHRAL DU YANG 'GYING BA'I SPYOD LAM
MI MDZES PA MED CES TSE RABS GZHAN DU YANG LUS MDZES PA THOB PAR
'GYUR BAS NA LUS BRGYAN PA'O, ,NGAG GI NYES PA THAMS CAD SPANGS
ZHES BYA BA NI BRDZUN LA SOGS PA'I NYES PA SPANGS PAS, 'PHRAL DU
YANG TSIG SKYON CAN MI

MDZES PA MED PA DANG, TSE RABS GZHAN DU YANG DE BZHIN GSHEGS PA'I
DBYANGS YAN LAG DU MA DANG LDAN PA THOB PAR 'GYUR BAS NGAG BRGYAN
PA'O, ,SEMS CAN THAMS CAD LA KHONG KHRO BA MED PA ZHES BYA BA NI
ZHE SDANG GI SEMS MED PAS 'PHRAL DU YANG GNOD PA'I BSAM PA DRI MA
CAN MED CING

TSE RABS GZHAN DU YANG ZHE SDANG MED PA'I SEMS 'THOB PAR 'GYUR
BAS SEMS BRGYAN PA'O, ,MNGON PAR SHES PA RNAM PAR 'PHRUL PA NI
MNGON PAR SHES PA LNGA'I SGO NAS RNAM PAR 'PHRUL PA MANG PO BSHAD
PA DANG LDAN PAS SANGS RGYAS KYI ZHING BEE d'URYA'I KHA DOG LA
SOGS PA DANG, DPAG BSAM GYI

SHING DANG RIN PO CHE'I GZHAL YAS KHANG LA SOGS PA MDZES PA'I
DNGOS PO PHUN SUM TSOGS PAR BYED PAS NA SANGS RGYAS KYI ZHING GI
RGYAN DU 'GYUR BA'O, ,'DOD CHAGS DANG BRAL BA'I CHOS NYID CES BYA
BA LA, 'DOD CHAGS DANG BRAL BA'I CHOS NYID NI MYA NGAN LAS 'DAS
PA 'AM, DE BZHIN NYID

KYI CHOS KYI DBYINGS LA BYA STE, DE KHONG DU CHUD BAS BDAG GIS
BSHAD PA'I CHOS THAMS CAD KYANG BZANG BA'I PHYIR, ,CHOS KYI RGYAN
DU 'GYUR BA'O, ,YANG NA 'DOD CHAGS DANG BRAL BA NYID CHOS KYI DE
BZHIN NYID DANG MTHUN PA YIN PAS DE SKAD CES BYA'O, ,SMRAS PA'I
TSIG RNAMS PHAN TSUN SKYEL BA NI PHRA

@223B MA'O; ,MA SMRAS PA'I TSIG RNAMS PHAN TSUN SKYEL BAR BYED PA
NI 'BYED PA'I TSIG GO, ,DE LTA BU MED PAS BDAG GI 'KHOR KYANG
G-YO MED PA SGYU MED PA DRANG PO YON TAN DANG LDAN PA SHA STAG
DANG LDAN PAR 'GYUR BAS NA 'KHOR GYI RGYAN DU 'GYUR BA'O, ,BRJOD
PA LA SER SNA MED PAR BYED PA ZHES BYA BA NI CHOS BSTAN PA

LAS SER SNA MED PAS CHOS KYI SNOD DANG, CHOS GZUNG BA'I 'OS SU
GYUR BA'I PHYIR, CHOS GZUNG BAR 'GYUR BA'O, ,LEGS SO ZHES BYA BA
BYIN ZHES BYA BA NI 'BRAS BU YOD PA'I CHOS DE BZHIN GSHEGS PA'I
GSUNG RAB THOB PAS, RAB TU DGA' NAS LEGS SO ZHES SMRA BA NYID
BSOD NAMS YIN PA'I PHYIR

RO; ,LEGS PAR BSHAD PA LA RTOG PA ZHES BYA BA NI DE BZHIN GSHEGS
PAS GSUNGS PA THOG MAR YANG DGE BAR DU YANG DGE THA MAR YANG DGE
BA'I CHOS BSHAD PA RTOG PAS SGRIB PA LNGA SKYE BA'I SKABS MED PAR
BYED PA NI RNAM PAR SPONG PA'O, ,NGES PAR 'BYIN PA'I CHOS NI
'PHAGS PA'I LAM STE, KHAMS

GSUM NAS NGES PAR 'BYIN PA'I PHYIR RO, ,DE BSTI STANG DU BYAS TE
NYAN PA NYID KYI BSOD NAMS KYI TSOGS YIN NO, ,DKA' THUB BSGOM
PA'I NAGS TSAL NI BRTUL ZHUGS KYI NAGS TSAL LO, ,BYANG CHUB KYI
SHING DRUNG GI RGYAN NI BYANG CHUB KYI SHING DRUNG DU MNGON PAR
BYANG CHUB PAR 'GYUR BA'I RGYU BSOD

NAMS DANG YE SHES KYI TSOGS SAM, MNGON PAR BYANG CHUB PA NYID
BYANG CHUB KYI SHING GI RGYAN NO, ,DGE BA'I RTZA BA THAMS CAD
SNGON DU 'GRO BAS ZHES BYA BA NI SANGS RGYAS PAR 'GYUR BA'I DGE
BA BSAGS PAS BYANG CHUB KYI SNYING PO'I RGYAN DU 'GYUR BA'O, ,LAS
DANG NYON MONGS PA THAMS CAD KYIS MI GOS

ZHES BYA BA NI KHAMS GSUM DU SKYES KYANG 'KHOR BA'I SKYON LAS
DANG NYON MONGS PAS MI GOS PAR 'KHOR BAR SKYE BA 'ANG SKYON MED
PA LA 'KHOR BA NAS SHI 'PHOS PA YANG SKYON MED PA'O, ,DE LA SHI
BA NI 'DIR TSE'I DBANG PO 'GAGS PA'O, ,'PHO BA NI 'DI NAS SRID PA
GZHAN DU SONG BA'O, ,RIN PO CHE DANG

PHANGS PA'I DNGOS PO ZHES BYA BA NI GSER DANG DNGUL SOGS PA'I RIN
PO CHE DANG, BU DANG CHUNG MA LA SOGS PA PHANGS PA'I DNGOS PO
THAMS CAD LA MA CHAGS PAR GTONG BAS RIN PO CHE SNA BDUN DANG LDAN
PA'I 'KHOR LOS SGYUR BA'I RGYAL POR 'GYUR BA 'AM, LAG NA RIN PO
CHE THOB PAR 'GYUR BA'O, ,GTER MI

@224A *, ,ZAD PA 'BYIN PA NI TSE 'DIR RO, ,LONGS SPYOD MI ZAD PA
NI TSE RABS GZHAN DU MI ZAD PA THOB PA'O, ,'OD ZER MNYAM PAR
GTONG BA NI BYAMS PA DANG SNYING RJE'I BSAM PAS SEMS CAN KUN LA
MNYAM PAR LTA BA'O, ,MNYAM PA NYID KYI RGYAN THOB PA NI GANG LA
YANG BYAMS PA DANG ZHE SDANG

MED PA'I SEMS THOB PA'O, ,MA LOBS PA NI BSLAB PA MTHAR MA PHYIN
PA'O, ,'OD BKOD PA GTONG BA NI DE DAG LA SPA 'GONG BAR BYED PA
MED PA'O, ,SKYE BA YONGS SU DAG CES BYA BA NI TSUL KHRIMS DAG
PA'I TSOGS DANG LDAN PAS SANGS RGYAS KYI ZHING DU SKYE BA 'AM,
NGAN SONG GSUM DU SKYE

BA 'AM; SDIG PA BYED PA'I GNAS SU MI SKYE BA'O, ,MNGAL GYI GNAS
YONGS SU DAG CES BYA BA NI BDAG DANG GZHAN GYI LTUNG BA CHOS
BZHIN DU GSO BAR BYED KYI GLENG BAR MI BYED PAS RTAG TU RDZUS TE
SKYE BA'I PHYIR RO, ,RJES SU BSTAN PA THAMS CAD LA RNAM PAR MI
RTOG CES BYA BA NI CHOS BSTAN PA

THAMS CAD LA RNAM PAR MI RTOG PA'I TSUL DU GNAS PAS LAS SU BYAS
PA THAMS CAD DON YOD DE CHUD ZOS PAR MA GYUR PA'O, ,CHOS THAMS
CAD LA DBANG ZHES BYA BA NI CHOS THAMS CAD KHONG DU CHUD PA'I
DBANG PHYUG CHEN POR GYUR PA'O, ,BSAM PA YONGS SU DAG PAS 'JIG
RTEN THAMS CAD LA

DBANG BA ZHES BYA BA NI BSAM PA YONGS SU DAG PAS JI SPYAD DO COG
LA G-YO SGYU MED PA'I PHYIR 'JIG RTEN THAMS CAD DE LA YID CHES
SHING DE'I DBANG DU 'GYUR BA'O, ,SEMS CAN YONGS SU DAG PAR BYED
PAS RANG GI SANGS RGYAS KYI ZHING YONGS SU DAG PA ZHES BYA BA NI
TSE RABS DE DANG DE DAG TU BDAG GIS SMIN

PAR BYA ZHING GDUL BAR BYA BA'I SEMS CAN RNAMS SBYIN PA DANG TSUL
KHRIMS LA SOGS PA PHA ROL TU PHYIN PA DRUG LA BKOD PA DE DAG PAR
BYAS PAS NAM BDAG MNGON PAR SANGS RGYAS PA'I SANGS RGYAS KYI
ZHING NA GNAS PA'I SEMS CAN YANG SBYIN PA LA GNAS PA, TSUL KHRIMS
LA GNAS PA SHA STAG DANG LDAN

PAR 'GYUR BAS SANGS RGYAS KYI ZHING YONGS SU DAG PA'O, ,KHA CIG
LAS SEMS CAN YONGS SU DAG PA ZHES 'BYUNG STE DER YANG SANGS RGYAS
KYI ZHING GYO MO DANG, BONG BA LA SOGS PA MED CING MNYAM PAR
SNANG BA YANG BDAG GI SEMS YONGS SU SBYANGS TE, DE LTA BU SNANG
BA MED PA GOMS PA LAS BYUNG BA'I

@224B DON DU LTA'O; ,LAS KYI RNAM PAR SMIN PA LA STON PAS LHAG
PA'I BSAM PA YONGS SU DAG PA ZHES BYA BA LA SEMS CAN LA GNOD PA
MI BYED CING PHAN PAR BYED PA'I BSAM PA NI LHAG PA'I BSAM PA STE,
LEGS NYES JI 'BYUNG YANG BDAG GI LAS KYI RNAM PAR SMIN PA LAS
BYUNG BAR SHES NA, PHA ROL PO LA BYAMS PA

DANG; SDANG BA MED PA'I PHYIR LHAG PA'I BSAM PA DAG PA'O, ,NYI
TSE BA'I SPYOD PA MI 'DOD CES BYA BA NI BDAG GI DON DU ZHUGS PA
NYAN THOS DANG RANG SANGS RGYAS KYI THEG PA'I LAM LA GNAS PAR MI
MOS ZHES BYA BA'I DON TO, ,SANGS RGYAS KYI CHOS RGYA CHEN PO LA
MOS PA ZHES BYA BA NI SA DANG PHA ROL TU PHYIN PA

SPYOD PA LA MOS ZHES BYA BA'I DON TO, ,THAMS CAD MKHYEN PA NYID
KYI SEMS MI GTONG ZHES BYA BA NI 'GRO BA MA LUS PA BSKYAB PAR BYA
BA'I BYANG CHUB KYI SEMS MI GTONG BAS BLA NA MED PA'I BYANG CHUB
TU 'TSANG RGYA BA'I BSOD NAMS KYI TSOGS DANG LDAN PA'O, ,DAD PA
SNGON DU 'GRO BA ZHES BYA BA NI DAD PA DANG LDAN TE,

DAD PAS RGYU BYAS PAS ZHES BYA BA'I DON TO, ,LUS DANG SROG LA MI
LTA ZHES BYA BA NI LUS DANG SROG LA YANG MI PHANGS PAR SANGS
RGYAS KYI CHOS BTZAL BAS NA STOBS DANG MI 'JIGS PA LA SOGS PA
SANGS RGYAS KYI CHOS THAMS CAD DANG LDAN PA'O, ,SNGON DAM BCAS PA
NYAMS 'OG TU CHUD PAR BYED PA

ZHES BYA BA NI DANG PO BYANG CHUB TU SEMS BSKYED PA'I TSE SEMS
CAN THAMS CAD BLA NA MED PA'I BYANG CHUB TU BSGRAL LO ZHES KHAS
BLANGS PA DE BZHIN DU MNGON PAR BYANG CHUB PA NI SEMS CAN THAMS
CAD BSGRAL BAS 'JIG RTEN THAMS CAD LA MI BSLU BA'O, ,DGE BA'I
CHOS THAMS CAD YONGS SU RDZOGS PAR

BYED PA ZHES BYA BA NI SANGS RGYAS KYI CHOS THAMS CAD RDZOGS PAR
BYED PA 'AM, MTHAR 'BYIN PAR BYED PA'I RGYU DGE BA'I CHOS BSOD
NAMS YIN TE, BSOD NAMS DANG LDAN NAS DANG PHA ROL TU PHYIN PA LA
SOGS PA'I CHOS RNAMS RDZOGS PAR 'GYUR BAS SANGS RGYAS KYI CHOS
THAMS CAD RDZOGS PAR 'GYUR

BA ZHES BYA'O, ,BSOD NAMS KYI TSOGS RGYA CHER BSHAD PA'I DON
BSDUS TE BSTAN PA'I PHYIR, DE LTAR RGYU GANG DANG RKYEN GANG GIS
ZHES BYA BA LA SOGS PA GSUNGS TE, DE LTAR NI GONG DU BSHAD PA
LTAR RO, ,MDOR NA DGE BA'I RTZA BA'I RGYU GANG DANG GANG GIS SA
DANG PHA ROL TU PHYIN PA DANG MTSAN DANG DPE

@225A *, ,BYAD DANG, STOBS DANG MI 'JIGS PA DANG, SKU LA SOGS PA
THOB PAR BYED PA'I RGYU DE DANG DE DAG BSGRUB PA'I BSOD NAMS KYI
TSOGS MI ZAD PA ZHES BYA'O, ,RGYA CHER NI BSKAL BA ZHES BYA BA LA
BSOD NAMS KYI TSOGS ZHIB TU BSTAN CING MA LUS PAR BSTAN NA NI,
BSKAL BA 'AM

BSKAL PA BAS LHAG PAR YANG BSHAD DGOS LA DES KYANG RDZOGS PAR MI
NUS SO ZHES BYA BA'I DON TO, ,BSOD NAMS KYI TSOGS MI ZAD PA BSHAD
ZIN TO,, ,,THE TSOM THAMS CAD GCOD PA'I DBANG DU BYAS NAS, DE LA
BYANG CHUB SEMS DPA' RNAMS KYI YE SHES KYI TSOGS MI ZAD PA GANG
ZHE

NA ZHES BYA BA LA SOGS PA GSUNGS SO, ,YE SHES RTOGS PAR 'GYUR
ZHES BYA BA NI GNYIS SU MED PA'I YE SHES KHONG DU CHUD CING MNGON
SUM DU 'GYUR BA'O, ,DE LA YE SHES YONGS SU TSOL BA LA 'DUN PA
ZHES BYA BA NAS BRTZAMS TE, PHYI ROL MA YIN PA'I CHOS STON TO
ZHES BYA BA YAN CHAD KYIS RGYU BSTAN

TO; ,DES CHOS DE DAG THOS NAS ZHES BYA BA NAS BRTZAMS TE, LAS
YONGS SU DAG PA'I YE SHES ZHES BYA BA YAN CHAD KYIS RKYEN BSTAN
TO, ,YE SHES YONGS SU TSOL BA LA RAB TU 'DUN PA ZHES BYA BA NI YE
SHES 'GRUB PAR 'GYUR BA'I RGYU'I TSOL BA LA 'DUN PA STE, GLEGS
BAM 'DRI BA DANG,

KLOG PA LA SOGS PA LA 'DUN ZHING BRTZON PA'O, ,YE SHES RTOGS PA'I
DGE BA'I BSHES GNYEN ZHES BYA BA LA YE SHES GNYIS SU MED PA MNGON
DU BYAS PA'I DGE BA'I BSHES GNYEN NAM, YE SHES RTOGS PAR 'GYUR
BA'I CHOS STON PA'I DGE BA'I BSHES GNYEN NI YE SHES RTOGS PA'I

DGE BA'I BSHES GNYEN TE, SANGS RGYAS DANG BYANG CHUB SEMS DPA'
DANG CHOS STON PA'I MKHAN PO DANG SLOB DPON LA SOGS PA'O, ,RTAG
TU ZHES BYA BA NI RTAG TU BSTEN PA DANG, RTAG TU 'GROGS PA DANG,
RTAG TU BSNYEN BKUR BYED PA ZHES TSIG RE RE DANG SBYAR RO, ,RTAG
TU BSTEN PA NI DUS THAMS

CAD DU DE'I GAN DU NYE BAR 'GRO BA'O, ,RTAG TU 'GROGS PA NI DUS
THAMS CAD DU DE DANG LHAN CIG TU GNAS PA MI GTANG BA'O, ,RTAG TU
BSNYEN BKUR BYED PA NI DUS THAMS CAD DU DE DAG LA PHYAG 'TSAL BA
LA SOGS PA BSTI STANG BYED PA'O, ,GANG YANG SANGS RGYAS KYI YE
SHES LA RTON CING ZHES BYA

@225B NI SANGS RGYAS BCOM LDAN 'DAS RNAMS KYI RNAM PAR MI RTOG
PA'I YE SHES THOB PAR BYA BA'I PHYIR 'BAD PAR BYED KYI NYAN THOS
LA SOGS PA'I YE SHES THOB PAR BYA BA LA 'BAD PA MED PA'O, ,DGE
BA'I BSHES GNYEN DE DAG LA NGA RGYAL MED CES BYA BA NI CHOS STON
PA'I GANG ZAG RNAMS LA NGA RGYAL BA

MI BYED PA'O, ,BLA MA BZHIN DU PHANGS PAR 'DZIN PA ZHES BYA BA NI
MKHAN PO DANG SLOB DPON LA BTZUN ZHING PHANGS PAR BYED PA BZHIN
DU DGE BA'I BSHES GNYEN LA YANG BTZUN ZHING PHANGS PAR BYED PA'O,
,STON PA BZHIN DU PHANGS PAR 'DZIN PA ZHES BYA BA NI SANGS RGYAS
BCOM LDAN 'DAS LA BTZUN ZHING

PHANGS PAR BYED PA BZHIN DU DGE BA'I BSHES GNYEN LA YANG BTZUN
ZHING PHANGS PAR BYED PA'O, ,DGE BA'I BSHES GNYEN DE DAG GIS ZHES
BYA BA NI SANGS RGYAS DANG BYANG CHUB SEMS DPA' LA SOGS PA DGE
BA'I BSHES GNYEN DE DANG DE DAG GIS SO, ,'DI BSAM PA PHUN SUM
TSOGS PAR RIG CES BYA BA NI GANG

ZAG CHOS TSOL BA DE'I BSAM PA GONG DU BSHAD PA LTAR NA KHE DANG
BKUR STI TZAM 'DOD PA'I PHYIR CHOS TSOL BA NI MA YIN GYI YE SHES
GNYIS SU MED PA TSOL BA YIN PAR KHONG DU CHUD NAS CHOS STON PAR
BYED DO ZHES BYA BA'I DON TO, ,CHOS KYANG RNAM PA GSUM STON TE,
BSHAD PAR BYA BA'I CHOS STON PA DANG, BSGRUB

PAR BYA BA'I CHOS STON PA DANG, KHONG DU CHUD PAR BYA BA'I CHOS
STON PA'O, ,'BREL BA'I GTAM ZHES BYA BAS BSHAD PAR BYA BA'I CHOS
STON PA BSTAN TE, GSUNG RAB YAN LAG BCU GNYIS RNAMS PHYIN CI MA
LOG PAR 'CHAD PA'I PHYIR RO, ,DE YE SHES KYI GTAM SGRUB PAR BYED
CES BYA BAS BSGRUB

PAR BYA BA'I CHOS STON PA BSTAN TE, YE SHES GNYIS SU MED PA THOB
PAR BYED PA'I RGYU STONG PA NYID LA SOGS PA 'CHAD PA'I PHYIR RO,
,SNOD DU RIG NAS ZHES BYA BA LA SOGS PAS KHONG DU CHUD PAR BYA
BA'I CHOS STON PA BSTAN TE, KHONG DU CHUD PAR BYA BA'I CHOS BSTAN
PA'I SNOD YIN PAR RIG NAS PHYI

ROL GYI GTZUG LAG BY'A KA RA nA LA SOGS PA MA YIN PA BYANG CHUB
KYI PHYOGS KYI CHOS RGYUN DU STON PA'O, ,DES CHOS DE DAG THOS NAS
ZHES BYA BA NI CHOS TSOL BA'I GANG ZAG DES GONG DU BSHAD PA'I
CHOS GSUM PO DE DAG DGE BA'I BSHES GNYEN LAS THOS NAS ZHES BYA
BA'I DON TO, ,

@226A *, ,CHOS KYI TSOGS LA SBYOR BAR BYED DE ZHES BYA BA NI CHOS
DE GSUM KHONG DU CHUD CING RTOGS PAR 'GYUR BA'I RGYU LA SBYOR BAR
BYED CING RGYU RTZOM PAR BYED DE ZHES BYA BA'I DON TO, ,GANG CHOS
KYI TSOGS LA SBYOR BA DE NI ZHES BYA BA LA CHOS TSOL BA'I GANG
ZAG GSUM RTOGS PAR 'GYUR BA'I RGYU

LA SBYOR BA DE NYID GANG ZAG DE'I YE SHES KYI TSOGS DANG RGYU YIN
NO, ,DE LA CHOS KYI TSOGS LA SBYOR BA GANG ZHE NA ZHES BYA BA NI
CHOS GSUM RTOGS PA'I RGYU LA RTZOM PA GANG ZHE NA ZHES BYA BA'I
DON TO, ,DE LA DON NYUNG BA NI BDAG GI DON DU YO BYAD MANG PO MI
TSOL BA'O, ,BYA BA NYUNG BA NI 'JIG RTEN GYI BYA BA TSONG DANG

ZHING RMOD PA LA SOGS PA THAMS CAD MI BYED PA'O, ,SMRA BA NYUNG
BA NI 'GRO BA MANG PO TSOGS PA'I NANG DU GTAM MI BYA BA SNA TSOGS
KYI DUS CHUD ZA BAR MI BYED PA'O, ,YO BYAD NYUNG BA NI BDAG LA JI
TZAM DGOS PA'I LHUNG BZED DANG CHOS GOS LA SOGS PA'I YO BYAD LAS
LHAG PAR MANG PO MI 'CHANG BA'O, ,NAM

GYI CHA STOD DANG CHA SMAD LA MI NYAL PHA NI DUS DE GNYIS SU YANG
GNYID KYIS BSGRIBS PA MED PAR BYAS NAS JI LTAR THOS PA'I CHOS
RNAMS SEMS SHING BSGOM PA LA 'BAD PAR BYED PA'O, ,THOS PA'I DON
LA RTOG PA NI DE LTAR SEMS PA'I DUS NA CHOS GANG THOS PA'I DON DE
NYID LA RTOG CING SEMS KYI TSIG TZAM

LA MI BRTEN PA'O, ,YANG DANG YANG TSOL BA NI BSAM PA'I CHOS DE LA
YANG DANG YANG DU DPYOD PA'O, ,SEMS LA RNYOG PA MED PA NI DE'I
DUS NA SEMS RMONGS SHING MI GSAL BAR MA GYUR PA'O, ,YANG NA SEMS
LA RNYOG PA MED PA NI CHOS DE NYID LA DAD CING YID CHES PAS SEMS
DANG BA'O, ,SGRIB

PA RNAMS RNAM PAR SEL BA NI 'DOD PA LA 'DUN PA LA SOGS PA'I SGRIB
PA LNGA RNAMS NI MI LDANG BAR GNON ZHING SEL BAR BYED PA'O,
,LTUNG BA RNAMS LAS 'BYUNG BA SHES PA NI NYES PA BYUNG BA RNAMS
TSANGS PA 'AM THAR BAR BYA BA'I THABS LA MKHAS PA 'AM, GNYEN PO
SPYOD PA LA MKHAS PA'O, ,'GYOD

PA MED PA NI DGE BA BYAS PA LA MI 'GYED PA'O, ,KUN NAS LDANG BA
MED PA NI NYON MONGS PA RNAMS SEMS LA MI SKYE BAR BYED PA'O,
,SGRUB PA'I SNYING POR BYED PA NI TSIG TZAM GYIS CHO GA PAR MI
'DZIN GYI, ,JI LTAR THOS PA'I CHOS RNAMS SGRUB PA LHUR BYED PA'O,
,CHOS LA GZHOL BA NI THOS PA'I DUS

@226B NA JI LTAR BSHAD PA'I CHOS RNAMS KYI TSIG BZUNG BA'I PHYIR
RO, ,CHOS LA 'BAB PA NI SEMS PA'I DUS NA THOS PA'I CHOS KYI DON
RNYED PA'I PHYIR RO, ,CHOS LA BAB PA NI SEMS PAS RNYED PA'I DON
LA YANG NAS YANG DU BSGOMS PAS 'BRAS BU DANG NYE BA'I PHYIR RO,
,BRTUL BA DANG LDAN PA NI NYON MONGS PA LA SOGS

PA MI MTHUN PA'I PHYOGS KYIS ZIL GYIS MI GNON PA'O, ,MGO DANG GOS
LA ME 'BAR BA LTA BU NI SGRUB PA THAMS CAD SMYUR TE SGRUB PA'O,
,DE LA CHAGS PA NI GONG DU SMOS PA'I DNGOS PO RNAMS LA MA CHAGS
PAR MI DMIGS PA'I TSUL GYIS SPYOD PA 'AM, ZANG ZING LA MA CHAGS
PAR GNAS PA'O, ,TSUL

KHRIMS MI LHOD PA NI TSUL KHRIMS KYI YAN LAG PHRAN TSEGS KYANG MA
NYAMS PA'O, ,BRTZON PA MI GTONG BA NI DGE BA BSGRUB PA'I BRTZON
'GRUS NAMS KYANG MI 'DOR BA'O, ,KHYAD PAR 'GRO BA NI SHES PA GONG
NAS GONG DU PHYIR ZHING CHER SKYES PA'O, ,'DU 'DZI LA MI DGA' BA
NI 'GRO BA MANG PO'I NANG NA GNAS

PAR MI MOS PA'O, ,GCIG PUR DGA' BA NI GCIG PUR GNAS PAR MOS PA'O,
,DGON PA LA MNGON DU PHYOGS PA NI DGON PA'I GNAS SU GNAS 'CHA'
ZHING TING NGE 'DZIN BSGOM PA'O, ,'PHAGS PA'I RIGS KYIS CHOG SHES
PA NI 'PHAGS PA'I RIGS BZHI LA GNAS PA'O, ,MI G-YO BA

NI SBYANGS PA'I YON TAN MI 'DOR BA'O, ,'JIG RTEN GYI SNGAGS DRAN
PAR MI 'DZIN PA NI 'JIG RTEN GYI GTZUG LAG RNAMS MI SLOB CING
SNGON SHES PA RNAMS LA YANG RGYUN DU DMIGS SHING SEMS PAR MI BYED
PA'O, ,'JIG RTEN LAS 'DAS PA'I CHOS TSOL BA NI GSUNG RAB KYI CHOS
RNAMS

NYAN CING TSOL BA'O, ,BRJED PA MED PA NI MNYAN ZHING BRTZAL BA'I
CHOS RNAMS BRJED PAR MI BYED PA'O, ,DON RTOGS PA'I RJES SU 'GRO
BA NI CHOS KYI DBYINGS KYI DON RTOGS PA DANG MTHUN PAR SEMS SHING
DPYOD PA'O, ,BLO GROS KYI LAM DANG MTHUN PA NI BLO 'AM SHES RAB
KYIS 'PHAGS PA'I LAM

YAN LAG BRGYAD PA THOB PAR BYED PA'O, ,BRTAN PAS BSDOMS PA NI
SDOM PA GANG BLANGS PA'I DNGOS PO DE LA MI 'GYUR BAS BRTAN PAR
LUS DANG NGAG DANG YID SDOM PA'O, ,RKYEN RNAMS KYIS YE SHES KYI
RJES SU 'GRO BA NI RTEN CING 'BREL BAR 'BYUNG BA'I SHES PA DANG
MTHUN PA'O, ,YANG NA CHOS

@227A *, ,RNAMS RTEN CING 'BREL PAR 'BYUNG BA'I MTSAN NYID DU
SHES PAS GNYIS SU MED PA'I YE SHES KYI RGYU BSAGS PA'O, ,NGO TSA
SHES PA DANG KHREL YOD PAS BRGYAN PA NI BDAG DANG GZHAN LA LTOS
NAS RTAG TU SDIG PA MI BYED PA'O, ,YE SHES KYI RJES SU 'GRO BA
LHUR BYED PA NI JI SPYAD

DO COG THAMS CAD YE SHES THOB PAR BYA BA'I PHYIR SPYOD CING SGRUB
PA'O, ,SHES RAB KYI MIG RNAM PAR DAG PA NI 'JIG RTEN DANG 'JIG
RTEN LAS 'DAS PA'I CHOS THAMS CAD LA MKHAS PA'O, ,BLO SHIN TU
RNAM PAR DAG PA NI SHES BYA DANG NYON MONGS PA'I SGRIB PA MED
PA'I PHYIR RO, ,BLO RGYA CHE BA

NI THEG PA CHEN PO LA DMIGS PA'I PHYIR RO, ,BLO MA ZHUM PA NI
THEG PA CHUNG DU LA MA PHYOGS PAS SO, ,BLO MA GYES PA NI LTA BA
SNA TSOGS LA CHAGS PA MED PA'I PHYIR RO, ,BLO RAB TU GSAL BA NI
RANG BZHIN GYIS YONGS SU DAG PA'I PHYIR RO, ,MNGON SUM DU SHES PA
NI DUS GSUM LA SGRIB PA

MED PAR SHES PA'I PHYIR RO, ,YON TAN GZHAN LA RAG MA LUS PA NI
BDAG GIS YON TAN RNAMS THOB PAR BYA BA GZHAN LA MI BRTEN ZHING
GZHAN GYI DRING LA MI 'JOG PA'O, ,BDAG GI YON TAN MI SNYEMS PA NI
YON TAN PHUN SUM TSOGS SHING YONGS SU RDZOGS PA'I PHYIR RO,
,GZHAN

GYI YON TAN BRJOD PA NI PHRAG DOG MED PA'I PHYIR RO, ,LEGS PAR
BYA BA'I LAS BYED PA NI DGE BA SHA STAG BYED PA'I PHYIR RO, ,LAS
KYI RNAM PAR SMIN PA DANG 'GAL BAR MI BYED PA NI STONG PA NYID
KYI CHOS RTOGS KYANG LAS KYI RNAM PAR SMIN PA YOD PAR LTA BA'O,
,LAS YONGS SU DAG

PA'I YE SHES NI LUS DANG NGAG DANG YID GSUM GYI LAS YONGS SU DAG
PAR BYED PA LA MKHAS PA'O, ,YE SHES KYI TSOGS RNAM PA GZHAN YANG
BSTAN PAR BZHED NAS, GZHAN YANG YE SHES KYI TSOGS RNAM PA BZHI
STE ZHES BYA BA LA SOGS PA GSUNGS TE, YE SHES SKYE BA'I RGYU RNAM
PA BZHI ZHES BYA

BA'I DON TO, ,STAN NI SENG GE'I KHRI LA SOGS PA'O, ,BKUR STI NI
PHYAG 'TSAL BA LA SOGS PA'O, TSIGS SU BCAD PA NI BSTOD PA'O,
,CHOS BSDU BA NI BDAG NYID KYIS SHES PAR BYA BA'I PHYIR RO, ,G-YO
MED PA NI KU RE'I BSAM PA MA YIN GYI SNYING THAG PA NAS DANG BA'I
SEMS KYIS SO,,

@227B JO BO BZHIN DU SRUNG BA NI RGYAL PO LA PHANGS SHING GCES PA
BZHIN DU CHOS SMRA BA YANG PHANGS SHING GCES PAR BYED CING CHUD
MI ZA BAR SRUNG BAR BYED PA'O, ,YANG NA RGYAL PO'I 'JIGS PA LAS
SKYOB PAR BYED PA'O, ,DGE BA'I RTZA BA SRUNG BA NI JI NAS KYANG
CHOS SMRA BA DE'I DGE BA'I RTZA BA RKYEN GZHAN GYIS BSKAL

NAS PHANGS PAR MI 'GYUR BA'I THABS SBYOR ZHING BYA BA BYED PA'O,
,YUL DANG LJONGS KYI PHYOGS SRUNG BA NI CHOS SMRA BA DE YUL DANG
LJONGS RGYU BA'I TSE DE PHYIS KYI 'JIGS PA SNA TSOGS LAS SKYOB
PA'O, ,PHAN PA'I DNGOS PO SRUNG BA NI PHAN NO COG DANG SBYOR LA,
GNOD DO COG LAS BZLOG PA'O, ,

ZANG ZING GIS NYE BAR RTON PA NI BZA' BA DANG BGO BA LA SOGS PA'I
ZANG ZING GIS PHONGS PA MED PAR PHAN 'DOGS PA'O, ,CHOS KYIS NYE
BAR RTON PA NI DES BSHAD PA'I DAM PA'I CHOS RING DU GNAS PAR
'GYUR BA'I BYA BA BYED PA'O, ,SHES RAB KYIS NYE BAR RTON PA NI
DE'I SHES RAB NYAMS PAR MI

'GYUR BA'I THABS SNA TSOGS SHOM PA'O, ,YE SHES KYIS NYE BAR RTON
PA NI YE SHES GONG NAS GONG DU SKYE ZHING NYAMS PAR MI 'GYUR BA'I
BYA BA BYED PA STE STON PA ZHES BYA BA NI RGYU LTA BU LA BYA'O,
,MOS PA'I PHYIR ZHES BYA BA NI CHOS DANG CHOS SMRA BA LA YID CHES
PA GZHAN DU MI 'GYUR BA'I PHYIR RO,,

THOS PA TSOL BA NI RGYUN DU CHOS NYAN PA TSOL PA'O, ,BYANG CHUB
KYI SEMS MI BRJED PA NI BDAG DANG GZHAN LA PHAN PA'I BYANG CHUB
KYI SEMS MI BRJED PA'O, ,MNYAM PA NYID LA SEMS NGES PAR SEMS PA
NI STONG PA NYID LA SEMS RTZE GCIG TU 'JOG PA'O, ,THOS PA'I STOBS
NI NYAN PA'I DUS NA

CHOS RNAMS RTOGS PAR NUS PA'I MTHU DANG LDAN PA'O, ,CHOS LA RAB
TU DGA' BA'I TSUL KHRIMS NI DAM PA'I CHOS NYAN PAR MOS PA'I TSUL
KHRIMS SO, ,CHOS YONGS SU TSOL BA NI DGE BA'I BSHES GNYEN LA
BRTEN ZHING NYAN PA DANG, KLOG PA DANG 'DRI BA LA SOGS PA BYED
PA'I TSUL KHRIMS SO,,

CHOS LA NGES PAR SEMS PA NI CHOS JI LTAR BTZAL BA LA RIGS PA
RNAMS KYIS 'JAL BA'I RANG BZHIN NO, ,NGAN DU BRJOD PA DANG NGAN
DU SMRA BA ZHES BYA BA NI GCIG TU CHOS TSOL BA LA 'BAD PAS CHOS
TSOL BA'I TSE GZHAN GYIS 'PHYAS BTAGS SHING MI SNYAN PAR SMRA BA
RNAMS BZOD PA'O, ,NGAN DU BRJOD

@228A *, ,PA NI LKOG NAS SKYON BRJOD PA'O, ,NGAN DU SMRA BA NI
DNGOS SU SMRA BA'O, ,MKHAN PO DANG SLOB DPON DANG MTHUN PAR 'JUG
PA'I BZOD PA ZHES BYA BA NI CHOS KYI PHYIR DE DAG GIS JI SKAD
BSGO BA BZHIN BYED PA'I SDUG BSNGAL BZOD PA'O, ,NYAN PA'I BRTZON
'GRUS NI GZHUNG

MANG DU NYAN PAR BYED PA'I PHYIR 'BAD PA'O, ,'DZIN PA'I BRTZON
'GRUS NI MNYAN NAS DON MI BRJED PAR BYED PA'I PHYIR 'BAD PA'O,
,BSTAN PA'I BRTZON 'GRUS NI JI LTAR MNYAN CING BZUNG BA'I CHOS
GZHAN LA BSTAN PA LA 'BAD PAR BYED PA'O, ,NAN TAN GYI BRTZON
'GRUS NI MNYAN PA DANG

BZUNG BA'I CHOS BSGOM PAR BYA BA LA 'BAD PAR BYED PA'O, ,DBEN PA
NI LUS DBEN PA LA GNAS PA TSOL BA'O, ,RTZE GCIG PA NI SEMS DBEN
PA LA TSOL BA'O, ,BSAM GTAN DANG MNGON PAR SHES PA TSOL BA NI
BSAM GTAN LA BRTEN NAS MNGON PAR SHES PA LNGA THOB PAR BYED PA'O, ,

SANGS RGYAS KYI YE SHES LA RTON PA NI SANGS RGYAS KYI YE SHES
THOB PAR BYA BA'I PHYIR SGOM GYI NYAN THOS DANG RANG SANGS RGYAS
KYI YE SHES MI TSOL BA'O, ,DE LA SANGS RGYAS KYI YE SHES NI BDAG
MED PA GNYIS KHONG DU CHUD PA'I MTSAN NYID DO, ,CHAD PA LA MI
GNAS PA NI CHAD PAR MI LTA BA'O,,

RTAG PA LA MI 'JUG PA NI RTAG PAR MI 'DZIN PA'O, ,RTEN CING 'BREL
PAR 'BYUNG BA DANG MI 'GAL BA NI CHOS THAMS CAD RTEN CING 'BREL
PAR 'BYUNG BA'I MTSAN NYID DU KHONG DU CHUD PA'O, ,BDAG MED PA LA
BZOD PA NI CHOS THAMS CAD STONG PA NYID KYI MTSAN NYID LA SKRAG
PA MED PA'O, ,'JIG RTEN GYI

RJES SU 'JUG PA NI SNOD KYI 'JIG RTEN DANG SEMS CAN GYI 'JIG RTEN
JI LTAR GNAS PA BZHIN DU GNYI GA DANG MTHUN PAR BYED PA'O, ,YANG
NA 'JIG RTEN GYI SGRAS SNOD KYI 'JIG RTEN DANG MTHUN PAR BYED PA
BSTAN TO, ,SEMS CAN GYI RJES SU 'JUG PA NI SEMS CAN RNAMS KYI
SEMS DANG

SPYOD PA RNAMS DANG MTHUN PAR BYED PA'O, ,CHOS KYI RJES SU 'JUG
PA NI DAM PA'I CHOS DANG MI 'GAL BAR BYED PA'AM, SEMS CAN YONGS
SU SMIN PAR BYED PA'I THABS SNA TSOGS BSGRUB PA'O, ,YE SHES KYI
RJES SU 'JUG PA NI THAMS CAD MKHYEN PA'I YE SHES THOB PA DANG,
MTHUN

@228B PA'I LAM SGRUB PAR BYED PA'O, ,PHA ROL TU PHYIN PA'I LAM NI
SBYIN PA LA SOGS PA PHA ROL TU PHYIN PA DRUG GO, ,SA'I LAM NI SA
BCU RNAMS SO, ,BYANG CHUB KYI PHYOGS KYI LAM NI BYANG CHUB KYI
PHYOGS SUM CU RTZA BDUN RNAMS TE DE DAG NYID BYANG CHUB THOB PAR
BYED PA'AM, BYANG CHUB TU PHYIN

BAR BYED PAS NA LAM ZHES BYA'O, ,THAMS CAD MKHYEN PA'I YE SHES
KYI LAM NI PHA ROL TU PHYIN PA DANG, SA DANG BYANG CHUB KYI
PHYOGS RNAMS MTHAR PHYIN TE, YONGS SU RDZOGS NA THAMS CAD MKHYEN
PA'I YE SHES 'THOB PAS DE MA THAG PA'I LAM LA BYA'O, ,THOS PAS MI
NGOMS PA NI THOS PA

MANG POS CHOG MI SHES PA'O, ,BSTAN PAS MI NGOMS PA NI GZHAN LA
CHOS BSTAN PAS SKYO BA MED CING CHOG MI SHES PA'O, ,DPYOD PAS MI
NGOMS PA NI CHOS KYI MTSAN NYID LAS YANG NAS YANG DU BRTAG CING
DPYOD PA LA CHOG MI SHES PA'O, ,SHES PAS MI NGOMS PA NI CHOS KYI
DON KHONG

DU CHUD PAR BYA BA DANG, BSAM PA DANG BSGOM PA LA CHOG MI SHES
PA'O, ,YE SHES KYI TSOGS KYI RNAM GRANGS GZHAN BSTAN PA'I PHYIR,
GZHAN YANG YE SHES KYI TSOGS NI ZHES BYA BA LA SOGS PA GSUNGS TE,
SEMS CAN THAMS CAD KYI RJES SU 'GRO BA NI SNYING RJE CHEN PO'I

GZUGS KYIS SEMS CAN GYI DON DU 'KHOR BA MA SPANGS PA'O, ,CHOS
THAMS CAD KYI RJES SU 'GRO BA NI DE LTAR 'KHOR BA MA SPANGS KYANG
MYA NGAN LAS 'DA' PA DANG YANG MI 'GAL ZHING, MYA NGAN LAS 'DA'
BA YANG MA NYAMS PA STE MDOR NA MI GNAS PA'I MYA NGAN LAS 'DAS PA
BSTAN PA'O, ,SBYIN

PA LAS KYANG ZHES BYA BA LA SOGS PA NI SEMS CAN GYI RJES SU 'GRO
BA DANG, CHOS KYI RJES SU 'GRO BA YANG GZHAN MA YIN GYI SBYIN PA
LA SOGS PHA ROL TU PHYIN PA DRUG PO 'DI RNAMS TE, ,'DI DAG SPYOD
PA'I TSE MI GNAS PA'I MYA NGAN LAS 'DAS PA DANG MTHUN PAR BYED PA
NI YE SHES KYI TSOGS SU LTA'O

ZHES BYA BA'I DON TO, ,DE BZHIN DU BYAMS PA LA SOGS PA TSAD MED
PA BZHI LA YANG SBYAR RO, ,DE CI'I PHYIR ZHE NA ZHES BYA BA NI
'DRI BA STE GONG DU BSHAD PA'I CHOS DE RNAMS CI'I PHYIR YE SHES
KYI TSOGS SU 'GYUR ZHE NA ZHES BYA BA'I DON TO, ,BYANG CHUB SEMS
DPA'I RTZOM PA JI SNYED PA DE DAG THAMS

@229A *, ,CAD YE SHES KYI TSOGS KYI GRUB PA ZHES BYA BA LA BYANG
CHUB SEMS DPA'I RTZOM PA NI YE SHES KYI TSOGS DON NYUNG ZHING BYA
BA NYUNG BA LA SOGS PA'I GONG DU SMOS PA RNAMS LA BYA STE, DE
RNAMS LAS KYANG DAN NYUNG BA NAS KHREL YOD PA DANG NGO TSA SHES
PA'I BAR DU NI RGYU'I RTZOM PA'O, ,YE SHES

KYI RJES SU 'GRO BA LHUR BYAD PA NAS BRTZAMS TE, MNGON SUM DU
SHES PA'I BAR DU NI RANG BZHIN GYIS RTZOM PA'O, ,YON TAN GZHAN LA
RAG MA LUS PA NAS BRTZAMS TE, LAS YONGS SU DAG PA'I YE SHES KYI
BAR DU NI 'BRAS BU'I RTZOM PA STE, MING GIS SMOS PA'I RTZOM PA DE
DAG KUN THAMS

CAD MKHYEN PA'I YE SHES LA DMIGS PA LAS BYUNG BA YE SHES KYI GRUB
PA ZHES BYA'O, ,GNYIS SU NA YE SHES BSGRUB PA ZHES KYANG BYA STE,
RTZOM PA DE DAG THAMS CAD KYIS THAMS CAD MKHYEN PA'I YE SHES
SGRUB PA'I PHYIR YE SHES KYI TSOGS SO, ,YE SHES SNGON DU 'GRO BA
NI YE SHES GTZO BOR

BYED PA'O, ,YE SHES LA RTON PA NI YE SHES THOB PAR BYA BA'I PHYIR
SGRUB PA'AM, YE SHES DE LA RTON PA 'AM YE SHES DANG MTHUN PAR
BYED PA'O, ,THAMS CAD MKHYEN PA'I YE SHES LA GNAS PA NI DE LA
DMIGS PA'I SGO NAS GNAS PA'O, ,YE SHES DANG LDAN PA THAMS CAD
RTON PA YIN ZHES

PA NI YE SHES KYI TSOGS TE, SHES PA DANG LDAN PA'I SEMS CAN THAMS
CAD KYI RTON PA YIN TE, DE LA BRTEN ZHING 'DRIS PAR BYED PA'I
GNAS YIN ZHES PA'I DON TO, ,BDUD THAMS CAD KYIS KYANG ZHES BYA BA
NI YE SHES KYI TSOGS DANG LDAN PA DE LA BDUD THAMS CAD KYIS BAR
CHAD BYA BA'I SKABS MI RNYED

PAR 'GYUR RO, ,DE LA SANGS RGYAS KYI CHOS ZHES BYA BA NI YE SHES
KYI TSOGS DANG LDAN PA'I GANG ZAG DE SANGS RGYAS KYI CHOS THAMS
CAD KYI SNOD DU 'GYUR BA'O, ,SANGS RGYAS KYI BYIN GYI RLABS ZHES
BYA BA NI YON TAN LAS MI NYAMS PAR SANGS RGYAS KYIS BYIN GYIS
BRLAB PAR MDZAD PA'O, ,

THAMS CAD MKHYEN PA'I YE SHES KYANG THOB PAR BYED DE ZHES BYA BA
NI THAMS CAD MKHYEN PA'I YE SHES 'THOB PAR 'GYUR BA'I RGYU DANG
LDAN PA'I PHYIR RO, ,YE SHES KYI TSOGS MI ZAD PA BSHAD ZIN TO,,
,,BSGOM PA LA RAB TU ZHUGS PA'I BYANG CHUB SEMS DPA' NI BZHI BCUR
GCIG

@229B MED PAS BSHAD DE, RANG GI GNAS DANG SHIN TU TSOR BA DANG
SHIN TU GNAS PA DANG SHIN TU RNAM PAR BYANG BA DANG, BRTZON 'GRUS
SHIN TU GNYEN POR GYUR PA DANG, BRTZON 'GRUS SHIN TU SBYANGS PA
DANG, BRTZON 'GRUS THOB PA DANG, BRTZON 'GRUS SHIN TU BRTAN PA
DANG, MOS PA LA SHIN TU

GNAS PA'I BRTZON 'GRUS DANG, BRTZON 'GRUS LA SHIN TU GNAS PA
DANG, SEMS LA SHIN TU GNAS PA DANG, DPYOD PA LA SHIN TU GNAS PA
DANG, DAD PA'I MCHOG DANG, BRTZON 'GRUS KYI MCHOG DANG, DRAN PA'I
MCHOG DANG, TING NGE 'DZIN GYI MCHOG DANG, SHES RAB KYI MCHOG

DANG, DAD PA MI TSUGS PA DANG, BRTZON 'GRUS MI TSUGS PA DANG,
DRAN PA MI TSUGS PA DANG, TING NGE 'DZIN MI TSUGS PA DANG, SHES
RAB MI TSUGS PA DANG, DRAN PA SHIN TU 'BREL PA DANG, RAB TU SHES
PA SHIN TU 'BREL BA DANG, BRTZON 'GRUS SHIN TU 'BREL BA DANG,
DGA'

BA SHIN TU 'BREL BA DANG, BAG YANGS SHIN TU 'BREL BA DANG, TING
NGE 'DZIN SHIN TU 'BREL PA DANG, BTANG SNYOMS SHIN TU 'BREL PA
DANG, RNAM PAR MI RTOG PA DANG, SHIN TU RTOG PA DANG, DUL BA
DANG, ZHI BA DANG, RAB TU ZHI BA DANG, SHIN TU 'BYUNG BA DANG,
DGA' BA DANG LDAN PA

DANG; MTHU CHE BA DANG, BSDUS PA'I RNAL 'BYOR LA ZHUGS PA DANG,
SPROS PA'I RNAL 'BYOR LA ZHUGS PA'O, ,DE LA RANG GI GNAS DANG,
SHIN TU TSOR BA DANG, SHIN TU GNAS PA DANG, SHIN TU RNAM PAR
BYANG BA'I DBANG DU BYAS NAS, BTZUN PA SHA RA DVA TI'I BU GZHAN
YANG BYANG CHUB

SEMS DPA' RNAMS KYI ZHES BYA BA LA SOGS PA GSUNGS SO, ,'DIR YANG
BSTAN PA DANG BSHAD PA'I TSUL DU RIG PAR BYA STE, DE LA BYANG
CHUB SEMS DPA' RNAMS KYI DRAN PA NYE BAR GZHAG PA BZHI BSGOM PA
YANG MI ZAD PA STE, BZHI GANG ZHE NA ZHES BYA BA LA SOGS PA NI
BSTAN PA'I

TSUL LA, ,LHAG MA RNAMS NI BSHAD PA'I TSUL LO, ,BYANG CHUB KYI
PHYOGS KYI CHOS SUM CU RTZA BDUN LA DRAN PA NYE BAR GZHAG PA BZHI
NAS STOBS LNGA'I BAR GYIS NI MTHONG BA'I LAM LA SBYOR BAR BYED PA
YIN PAS BSDUS PA'I DON SBYOR BA'I LAM BSTAN PAR SBYAR RO, ,GZHAN
YANG ZHES BYA BA NI

@230A *, ,GONG DU BSHAD PAR ZAD DO, ,BYANG CHUB SEMS DPA' RNAMS
KYIS BSGOM PAR BYA BA'I DRAN PA NYE BAR GZHAG PA NI DRAN PA BYANG
CHUB SEMS DPA' RNAMS KYI NYE BAR GZHAG PA STE, DRAN PA NI SHES
RAB PO, ,NYE BAR GZHAG PA NI TING NGE 'DZIN TO, ,DE GNYIS KYIS
BSGOM

PA'I YUL BZHI YOD PAS DRAN PA NYE BAR GZHAG PA BSGOM PA'O, ,DE
DAG BSGOM PA MI ZAD PA YANG SEMS CAN RNAMS KYI LUS DANG, TSOR BA
DANG, SEMS DANG CHOS RNAMS MI ZAD PA'I PHYIR DE SGOM PAR BYED
PA'I DRAN PA NYE BAR GZHAG PA YAR MI ZAD PA'O, ,DE LA RANG GI
GNAS KYI BYANG

CHUB SEMS DPA' GANG ZHE NA, LUS DRAN PA NYE BAR GZHAG PA LA RAB
TU ZHUGS PA YIN TE, LUS THAMS CAD DANG YANG BRAL BAR GYUR LA,
MTSAN DANG DPE BYAD KYI LUS KYANG RDZOGS PAR BYED PA'O, ,DE'I
DBANG DU BYAS NAS, DE LA BYANG CHUB SEMS DPA'I LUS LA LUS KYI
RJES SU LTA BA'I

DRAN PA NYE BAR GZHAG PA ZHES BYA BA LA SOGS PA GSUNGS SO, ,GANG
GONG DU MDOR SMOS PA DE NI 'DI YIN NO ZHES BYA BA'I DON TO, ,DE
LA LUS NI GANG, LUS LA LUS KYI RJES SU LTA BA NI GANG, DRAN PA NI
GANG, DRAN PA NYE BAR GZHAG PA NI GANG ZHE NA, SMRAS PA LUS NI
RNAM PA SUM CU RTZA LNGA

YOD DE, 'DI LTA STE, NANG GI DANG PHYI ROL GYI DANG, DBANG POS
ZIN PA DANG, DBANG POS ZIN PA MA YIN PA DANG, SEMS CAN DU BGRANG
BA DANG, SEMS CAN DU BGRANG BA MA YIN PA DANG, GNAS NGAN LEN DANG
LDAN PA DANG, SHIN TU SBYANGS PA DANG LDAN PA DANG, 'BYUNG BA'I
LUS DANG,

'BYUNG BA LAS GYUR PA'I LUS DANG, MING GI LUS DANG, GZUGS KYI LUS
DANG, SEMS CAN DMYAL BA DANG, DUD 'GRO'I SKYE GNAS PA DANG, YI
DAGS KYI YUL DANG, MI'I DANG, LHA'I DANG, RNAM PAR SHES PA DANG
BCAS PA DANG, RNAM PAR SHES PA MED PA DANG, NANG GI LUS

DANG; PHYI ROL GYI LUS DANG, YONGS SU GYUR PA DANG, YONGS SU MA
GYUR PA DANG, BUD MED KYI LUS DANG, SKYES PA'I LUS DANG, MA NING
GI LUS DANG, MDZA' BSHES KYI LUS DANG, DGRA BO'I LUS DANG, THA
MAL BA'I LUS DANG, LUS NGAN PA DANG, LUS 'BRING DANG, LUS

@230B BZANG PO'I LUS DANG, GZHON NU'I LUS DANG, LANG TSO'I LUS
DANG, RGAN PO'I LUS TE, DE NI RE ZHIG LUS KYI RAB TU DBYE BA YIN
NO, DE LA RJES SU LTA BA NI RNAM PA GSUM STE, LUS KYI DBANG DU
BYAS NAS THOS PA LAS BYUNG BA DANG, BSAMS PA LAS BYUNG BA DANG,
BSGOMS PA LAS BYUNG

BA'I SHES RAB GANG YIN PA STE, SHES RAB DES LUS THAMS CAD LA RNAM
PA THAMS CAD DU YANG DAG PA KHO NAR NYE BAR RTOG PAR BYED, KUN TU
RTOG PAR BYED, RJES SU 'JUG PAR BYED, RJES SU RTOG PAR BYED PA'O,
,DE LA DRAN PA NI DES LUS KYI DBANG DU BYAS NAS CHOS GANG DAG
GZUNG BA'I

CHOS DA DAG KHO NA'I DON BSAM PA GANG YIN PA DANG, GANG DAG
BSGOMS PAS MNGON SUM DU BYA BA'I TSIG 'BRU DANG, DON DANG MNGON
SUM DU BYAS PA DE SEMS KYIS MI BRJED PA GANG YIN PA'O, ,DE LA
DRAN PA NYE BAR GZHAG PA NI BDAG GI CHOS DE DAG LEGS PAR GZUNG
NGAM, 'ON TE MA

YIN; SHES RAB KYIS DE DANG DE DAG LA LEGS PAR BRTAGS SAM 'ON TE
MA YIN, RNAM BAR GROL BA DE DANG DE DAG LEGS PAR REG PAR BYAS
SAM, 'ON TE MA YIN ZHES DRAN PA NYE BAR GZHAG PA YIN TE, DE NI
DRAN PA NYE BAR GZHAG PA YIN NO, ,GZHAN YANG DRAN PA KUN DU
BSRUNG BA DANG, YUL

GYI KUN NAS NYON MONGS PA MED PA DANG, DMIGS PA LA NYE BAR GTOD
PA'I PHYIR DRAN PA NYE BAR 'JOG PA YIN TE, DE LA DRAN PA KUN DU
BSRUNG BA NI DRAN PA KUN DU BSRUNG PA DANG, DRAN PA LA RTAG 'GRUS
MED PA YIN NO, ,DE LA YUL GYI KUN NAS NYON MONGS PA MED PA NI
DRAN PAS YID KUN DU BSRUNG

BA DANG, GNAS SKABS MNYAM PA LA 'JOG PAR BYED PA DANG, MTSAN MAR
MI 'DZIN PA DANG, MNGON RTAGS SU MI 'DZIN PA DANG, YID KYI DBANG
PO BSRUNG BA DANG, YID KYI DBANG POS KYANG SDOM PA SGRUB PAR BYED
PA YIN NO, ,DE LA DMIGS PA LA NYE BAR GTOD PA NI DMIGS PA RNAM PA

BZHI PO 'DI LTA STE, KHYAB PA'I DMIGS PA DANG, DPYOD PA RNAM PAR
SBYONG BA'I DMIGS PA DANG, MKHAS PA'I DMIGS PA DANG, NYON MONGS
PA RNAM PAR SBYONG BA'I DMIGS PA LA DRAN PA NYE BAR GTOD PA YIN
TE, RGYU GSUM PO DE DAG GIS DRAN PA LEGS PAR NYE BAR GZHAG PA
NYID

@231A *, ,GANG YIN PA DE NI DRAN PA NYE BAR GZHAG PA ZHES BYA'O,
,JI LTAR NA BYANG CHUB SEMS DPA' LUS LA LUS KYI RJES SU LTA ZHING
GNAS SHEN ZHES BYA BA NI DRIS PA'O, ,DRIS PA'I LAN GDAB PA'I
PHYIR DE RANG GI LUS DANG GZHAN GYI LUS LA LUS KYI RJES SU LTA
ZHING GNAS TE ZHES

BYA BA LA SOGS PA GSUNGS SO, ,DE LA RANG GI LUS NI BYANG CHUB
SEMS DPA' NYID KYI LUS SO, ,GZHAN GYI LUS NI SEMS CAN RNAMS KYI
LUS SO, ,YANG NA RANG GI LUS NI MIG DANG RNA BA DANG, SNA DANG
LCE DANG LUS KYI DBANG POS ZIN PA'I GZUGS SO, ,GZHAN GYI LUS NI
GZUGS DANG

SGRA LA SOGS PA'I PHYIR SKYE MCHED RNAMS SO, ,LUS KYI RJES SU LTA
BU NI SHES RAB STE RANG DANG GZHAN GYI LUS KYI RANG DANG SPYI'I
MTSAN NYID GANG YIN PA LA RTOG PAR BYED PA'O, ,GNAS PA NI TING
NGE 'DZIN TE SHES RAB KYIS BRTAGS PA'I CHOS DE LA RGYUN DU DMIGS
PA'O, ,DE LTAR SHES RAB KYIS RTOG CING TING NGE

'DZIN GYIS DMIGS PA BSTAN PA'I PHYIR RO, ,LUS KYI SNGON GYI MTHA'
LA YANG RTOG LUS KYI PHYI MA'I MTHA' LA YANG RTOG CES BYA BA
GSUNGS TE, LUS KYI SNGON GYI MTHA' NI LUS DANG PO MA'I MNGAL DU
BYUNG BA'I DUS TE, DE LA LUS 'DI LA YANG PHYIN CI LOG GIS RGYU
BYAS SHING PHA MA'I KHU BA DANG KHRAG LA

SOGS PA BYUNG BA MER MER PO DANG NUR NUR PO LA SOGS PA'I MTSAN
NYID DO ZHES SNGON JI LTAR GYUR PA LA RTOG PA'O, ,LUS KYI PHYI
MA'I MTHA' NI RGA BA DANG 'CHI BA STE, LUS 'DI MTHAR RGAS SHING
'CHI BA DANG, KENG RUS LA SOGS PAR 'GYUR RO ZHES RTOG PA'O, ,LUS
KYI DA LTAR BYUNG BA NI DA LTAR DNGOS

SU GNAS PA'I LUS TE, DE LA YANG BKRU BA DANG MNYE BA DANG BZA' BA
DANG, BGO BA LA SOGS PAS BSKYANG DGOS SO ZHES RTOG PA'O, ,DUS
GSUM GYI LUS LA RTOG PA DE NYID DON RGYAS PAR BSTAN PA'I PHYIR,
KYE MA LUS 'DI NI ZHES BYA BA LA SOGS PA GSUNG STE, DE YANG DBUGS
DBYUNG DU MED

PA DANG; LAS DANG NYON MONGS PA LAS BYUNG BA DANG, GANG ZAG GI
DNGOS PO MED PA DANG, CHOS KYI DNGOS PO MED PA DANG, DPE DANG
BCAS BAS BSTAN TO, ,DE LA KYE MA ZHES BYA BAS, DBUGS DBYUNG DU
MED PA BSTAN TE, LUS 'DI SDUG BSNGAL RNAM PA SNA TSOGS KYI 'BYUNG
GNAS YID LA SDUG BSNGAL

@231B BAR GYUR NA YANG DE LAS BZLOG PA'I SKABS MED PAS, KYE MA'O
ZHES GSUNGS TE, DE NI YI CHAD PA DANG MI DGA' BA'I TSIG GO,
,PHYIN CI LOG LAS BYUNG ZHES BYA BA LAS DANG NYON MONGS PA LAS
BYUNG BA BSTAN TE, LTA BA PHYIN CI LOG DANG, 'DU SHES PHYIN CI
LOG DANG, SEMS PHYIN CI LOG LAS BYUNG

BA DANG, LAS DANG NYON MONGS PA'I RGYU DANG RKYEN GYIS BSKYED
PA'O, ,TSOR BA MED PA DANG, BYED PA MED PA ZHES BYA BA LA SOGS
PAS GANG ZAG GI DNGOS PO MED PA BSTAN TE, LUS DE'I NANG DU NA MU
STEGS CAN DAG GIS BTAGS PA'I BDAG MED PA'I PHYIR RO, ,RGYU DANG
RKYEN RNAMS KYIS BYUNG BA STE ZHES BYA

BAS CHOS KYI DNGOS PO MED PA BSTAN TE, LUS NYID KYANG SGYU MA
BZHIN DU RGYU RKYEN GYI MTHU LAS BYUNG NAS RMI LAM NA SNANG BA
TZAM DU SNANG BAR ZAD KYI YOD PA MA YIN ZHES RTOG PAR SBYAR RO,
,'DI LTA STE DPER NA PHYI ROL GYI ZHES BYA BA LA SOGS PAS DPE
BSTAN TE, PHYI ROL GYI DNGOS PO LA SOGS PA 'ANG RGYU

RKYEN LAS BYUNG ZHING BDAG DANG BYED PA PO MED PA'O, ,DE BZHIN DU
ZHES BYA BA NI DE DANG 'DRA BAR ZHES BYA BA'I THA TSIG STE RGYU
RKYEN LAS BYUNG BA DANG BDAG DANG BYED PA PO MED PAR 'DRA BA'O,
,YONGS SU BZUNG BA ZHES BYA BA NI PHUNG PO DANG KHAMS DANG SKYE
MCHED KYI MTSAN NYID TZAM ZHES BYA BA'I DON TO, ,MI G-YO BA

'AM; MI GNOD PA 'AM, MI 'GYUR BA'I CHOS CAN GYIS STONG STE ZHES
BYA BA NI MU STEGS CAN GYI BDAG MI G-YO MI GNOD MI 'GYUR ZHES BYA
BA DE LTA BU'I DNGOS PO MED PA'O ZHES BYA BA'I DON TO, ,YANG NA
RTAG PA DANG BRTAN PA LA SOGS PA NI BDAG TU BTAGS PA'I MTSAN NYID
DE, LUS DE LTA BU'I

MTSAN NYID MA YIN PAS NA CHOS CAN GYIS STONG PA'O, ,DE LA RTAG PA
NI MI RTAG PA MED PA'I PHYIR RO, ,BRTAN PA NI SKAD CIG MA 'JOG PA
MED PA'I PHYIR TE, DUS GZHAN YANG GNAS PA'O, ,THER ZUG NI RGYUD
'JAM MED PA'I PHYIR RO, ,MI G-YO BA NI PHAN PA'I DNGOS POS PHAN
PAR GYUR BA MED

PA'O; ,MI GNOD PA NI SDUG BSNGAL GYIS GNOD PA MED PA'O, ,MI 'GYUR
BA'I CHOS CAN NI MI 'DRA BA DU MAR GYUR PA MED PA'O, ,YANG NA NI
MI G-YO BAS RTAG PA'O, ,MI 'GYUR BAS NA THER ZUG PA'O, ,LUS 'DI
LA BDAG GIR MI BYA'O ZHES BYA BA LA LUS 'DI ZHES BYA BA NI BYANG
CHUB

@232A *, ,SEMS DPA' NYID KYI LUS LA BSNYEGS SO, ,BDAG GIR MI BYA
ZHES BYA BA NI LUS DE LA BDAG GI DON DU MI BYA'O, ,YANG NA LUS DE
LA CHAGS PAR MI BYA'O, ,YANG NA LUS DE LA BDAG TU 'DZIN PAR MI
BYA STE, 'DI NI LUS THAMS CAD DANG BRAL BAR GYUR PA'O, ,

BDAG GI SNYING PO MED PA'I LUS 'DIS SNYING PO MNGON PAR RDZOGS
PAR 'TSANG RGYA BAR ZHES BYA BA LA BDAG GI LUS SNYING PO MED PA
NI PHA MA'I MI GTZANG BA DANG LAS DANG NYON MONGS PA'I RGYU RKYEN
LAS BYUNG BA DANG, BDAG DANG SEMS CAN DANG, CHOS KYI DNGOS PO MED
PAS SNYING PO MED PA STE, SNYING

PO MED PA DE LA BRTEN ZHES BYA BA'I DON TO, ,SNYING PO MNGON PAR
'TSANG RGYA ZHES BYA BA NI SNYING PO'I CHOS DE MNGON SUM DU BYA
ZHING THOB PAR BYA'O ZHES BYA BA'I THA TSIG GO, ,DE LA SNYING
PO'I CHOS NI SKU GSUM STE, CHOS KYI SKU DANG, LONGS SPYOD RDZOGS
PA'I SKU DANG, SPRUL BA'I SKU'O, ,GANG 'DI

DE BZHIN GSHEGS PA'I SKU ZHES BYA BAS SKU GSUM CHAR LA BYA BAR
'DOD DO, ,BDAG GI DE BZHIN GSHEGS PA'I SKU ZHES BYA BA NAS
BRTZAMS TE, BSGRUB PAR BYA'O ZHES BYA BA YAN CHAD KYIS CHOS KYIS
THOB PAR BYA BA BSTAN TO, ,CHOS KYI SKU DE YANG RNAM PA LNGAR RIG
PAR BYA STE, PHA ROL TU

PHYIN PA'I 'BRAS BUR GYUR PA DANG, NYON MONGS PA DANG, SHES BYA'I
SGRIB PA 'JOMS PAR BYED PA DANG, DE GNYIS KYIS MI TSUGS PA DANG,
DUS THAMS CAD DU GNAS PA DANG, THAMS CAD LAS 'PHAGS PAR GYUR
PA'O, ,CHOS KYI SKU ZHES BYA BAS SA DANG PHA ROL TU PHYIN PA'I
'BRAS

BUR GYUR PA BSTAN TE, DE BZHIN GSHEGS PA RNAMS KYI CHOS KYI SKU
DES DANG PHA ROL TU PHYIN PA'I CHOS RNAMS BSGRUB PA'I RGYU LAS
BYUNG BA'I SKU YIN PAS SO, ,RDO RJE'I SKU ZHES BYA BAS NYON MONGS
PA DANG SHES BYA'I SGRIB PA 'JOMS PAR BSTAN TE, RDO RJE BZHIN DU
BDAG MED PA'I MTSAN NYID

KYI SKU DES NYON MONGS PA DANG SHES BYA'I SGRIB PA SPONG BAR BYED
PA'I PHYIR RO, ,MI SHIGS PA'I SKU ZHES BYA BAS DE GNYIS KYIS MI
TSUGS PA BSTAN TO, ,CHOS KYI SKU DE NYON MONGS PA DANG SHES BYA'I
SGRIB PA GLO BUR GYIS MI GOS PA'I PHYIR RO, ,BRTAN PA'I SKU ZHES
BYA BAS DUS

@232B THAMS CAD DU GNAS PA BSTAN TE, NAMS KYANG NYAMS PA MED CING
'KHOR BA JI SRID KYI BAR DU YANG GNAS PA'I PHYIR RO, ,KHAMS GSUM
THAMS CAD LAS KHYAD PAR DU 'PHAGS ZHES BYA BAS THAMS CAD LAS
'PHAGS PAR GYUR BA BSTAN TO, ,KHAMS GSUM THAMS CAD LAS 'PHAGS PA
NYAN

THOS KYIS RNAM PAR GROL BA'I SKU LAS KYANG KHYAD PAR 'PHAGS PA'I
PHYIR RO, ,BDAG GI LUS NYES PA DU MA ZHES BYA BA LA SOGS PAS
LONGS SPYOD RDZOGS PA'I SKU THOB PAR BYA BA BSTAN TE, BDAG GI LUS
NYES PA DU MA'I SKYON CHAGS ZHES BYA BA NI SNGON YANG LAS DANG
NYON MONGS PA DANG, PHA MA'I

MI GTZANG BA LAS BYUNG ZHING, BYUNG NAS KYANG 'DOD CHAGS LA SOGS
PA NYON MONGS PA SKYE BA DANG, SDUG BSNGAL SNA TSOGS 'BYUNG BA'I
RTEN DU GYUR PAS NYES PA DU MA'I SKYON DANG LDAN MOD KYI ZHES BYA
BA'I DON TO, ,'ON KYANG ZHES BYA BA NI LUS DE LA YON TAN YANG
'BYUNG BAR STON PA STE, YON TAN 'BYUNG BAS

SKYON CAN DE LA BRTEN NAS ZHES BYA BAR DRANG NGO, ,DE BZHIN
GSHEGS PA'I SKU NYES PA THAMS CAD DANG BRAL BA THOB PAR BYA'O
ZHES BYA BA NI DE BZHIN GSHEGS PA'I LONGS SPYOD RDZOGS PA'I SKU
NYON MONGS PA DANG SHES BYA'I SGRIB PA THAMS CAD DANG BRAL BA
THOB PAR BYA'O, ,DES PHAN YON MTHONG BAS NA SO SOR

RTOG PA'I STOBS KYIS 'BYUNG BA CHEN PO'I GNAS KYI LUS SPONG STE
ZHES BYA BA NI LUS SNYING PO MED PA 'DI SPYAD LEGS NA 'OG NAS
'BYUNG BA'I PHAN YON NAM, YON TAN 'BYUNG BAR MTHONG BAR SO SOR
RTOG PA'I STOBS KYIS SA CHU ME RLUNG LA SOGS PA SEMS CAN GYI GSOS
SU GYUR BA 'OG NAS BSHAD

PA BZHIN DU BDAG GI LUS KYANG DE LTAR ZAD PAR SPYAD DO ZHES BYA
BA'I DON TO, ,BDAG GI LUS 'DI YANG ZHES BYA BA LA SOGS PA NI SEMS
CAN THAMS CAD KYI DON BYA BA JI YONG PA RNAMS BYED PA LA LUS 'DI
ZAD PAR BYA, MTHAR BYED PAR BYA'O ZHES BYA BA'I THA TSIG GO, ,SGO
SNA TSOGS NI SEMS

CAN RNAM PA MANG PO RNAM PA DU MA'I SGOS SO, ,RNAM PA SNA TSOGS
NI RMO BA DANG DPUNG BA LA SOGS PA'I RNAM PAS SO, ,DMIGS PA SNA
TSOGS NI SEMS CAN DE DAG GI LA LAS JIR DMIGS, LA LAS JIR DMIGS
PAR BYED PA'I PHYIR RO, ,RNAM GRANGS SNA TSOGS PA NI RMO BA DANG
RMO BA LA SOGS

@233A *, ,PA YANG LA LAS JI LTAR LA LAS JI LTAR TE, MI MTHUN PA
DU MAR BYED PA'I PHYIR RO, ,YO BYAD SNA TSOGS NI KHA CIG GI GNAS,
KHA CIG GIS BGO BA LA SOGS PAR BYED PA'I PHYIR RO, ,LONGS SPYOD
SNA TSOGS NI BZA' BA DU MA DANG, BTUNG BA DU MA'I DNGOS PO BYED

PAS SO, ,YONGS SU SPYOD PAR GYUR BA NI GNAS LA SOGS PAR GYUR PAS
SO, ,LONGS SPYOD DU GYUR PA NI BZA' BA LA SOGS PAR 'GYUR BAR RO,
,DES DON GYI DBANG NI MTHONG NAS ZHES BYA BA LA, BYANG CHUB SEMS
DPA' DES LUS DE LA GONG DU BSHAD PA LTA BU'I DON GYI DBANG MTHONG
NAS

ZHES BYA BA'I DON TO, ,LUS LA SDUG BSNGAL BAR YANG RTOG CING ZHES
BYA BA NI LUS SKYE BA DANG, RGA BA DANG, NA BA DANG, 'CHI BA LA
SOGS PA'I SDUG BSNGAL RNAM PA DU MA DANG LDAN PAR RTOG PA'O,
,SEMS CAN LA LTA BA'I PHYIR LUS KYI SDUG BSNGAL GYIS KYANG MI
SKYO ZHES BYA BA NI DE LTA MOD KYI,

SEMS CAN LA SNYING RJE BA'I PHYIR SDUG BSNGAL DANG LDAN PA'I LUS
KYIS KYANG SKYO BA MED DE, LUS 'DOR BAR MI BYED CES BYA BA'I DON
TO, ,YANG NA SDUG BSNGAL BAR RTOG PA NI SDUG BSNGAL GSUM DANG
BRGYAD LA SOGS PA GRANGS MED PA DANG LDAN PAR RTOG PA'O, ,LUS LA
MI RTAG PAR RTOG PA NI LUS

'DI SKYE BA DANG, RGA BA DANG, 'CHI BA DANG LDAN PAR RTOG PA'O,
,SHI 'PHOS PAS KYANG YONGS SU MI SKYO ZHES BYA BA NI DE LTA MOD
KYI, SEMS CAN GYI DON DU 'KHOR BAR SKYE ZHING 'CHI 'PHO BSTAN PAS
KYANG MI SKYO STE, SKYE BA DANG 'CHI 'PHO YANG MI GTONG BA'O,
,LUS LA BDAG MED PAR RTOG CING ZHES BYA BA NI

LUS 'DI LA MU STEGS KYIS BRTAGS PA'I BDAG DANG, SEMS CAN MED PA
YANG KHONG DU CHUD CING BYA ZHES BYA BA'I DON TO, ,SEMS CAN THAMS
CAD YONGS SU SMIN PAR BYA BA'I PHYIR YANG MI SKYO ZHES BYA BA NI
DE LTAR BDAG DANG SEMS CAN MED PAR YANG RTOG MOD KYI, SEMS CAN
YONGS SU SMIN PAR

BYA BA'I PHYIR YANG MI SKYO STE, SEMS CAN GYI DON KYANG MI GTONG
NGO, ,LUS LA ZHI BAR RTOG CING ZHES BYA BA NI LUS 'DI CHOS KYI
DNGOS POS KYANG STONG PAR KHONG DU CHUD CING ZHES BYA BA'I DON
TO, ,LUS ZHI BA'I PHYIR BTANG SNYOMS SU YANG MI LTUNG ZHES BYA BA
NI LUS KYI STONG PA NYID DU YANG MI LTUNG

@233B PA 'AM; LUS DANG SEMS SBYANG BAR BYA BA'I PHYIR DANG, DGE
BA'I RTZA BA BSAGS PA'I PHYIR BTANG SNYOMS SU YANG MI 'JOG PA'O,
,DBEN PAR YANG RTOG CES BYA BA NI MYA NGAN LAS 'DAS PA'I RANG
BZHIN YIN PAR KHONG DU CHUD CES BYA BA'I DON TO, ,MI LTUNG ZHES
BYA BA NI DE DAG LA MI GNAS SHING DE DAG

MNGON SUM DU MI BYED PA STE, SLA BA DANG GONG DU BSHAD PA RNAMS
NI MA BSHAD DO, ,TSOR BA MED PA NI DGE BA DANG MI DGE BA'I 'BRAS
BU BDE BA DANG, SDUG BSNGAL BA LA SOGS PA MYONG BAR BYED PA'I
TSOR BA PO MED PA'O, ,BYED PA MED PA NI DBANG PHYUG LA SOGS PA
LUS SKYED PAR BYED PA'I BYED PA PO

MED PA'O, ,BDAG PO MED PA NI NANG NA GNAS PA'I SKYES BU MED PA'O,
,LUS 'DZIN PA MED PA NI DE LAS GZHAN PA'I BDAG LUS LA BYIN GYIS
BRLAB PA MED PA STE, TSIG DE DAG GIS GANG ZAG GI DNGOS PO MED PAR
BSTAN TO, ,LUS DBYER MED PA ZHES BYA BA NI LUS KYI CHOS NYID LA
THA DAD PA MED PAS

SO; ,LUS RO GCIG PA NI LUS KYI CHOS NYID THAMS CAD STONG PA NYID
DU RO GCIG PAS SO, ,LUS NAM MKHA'I NGO BO NYID CES BYA BA NI JI
LTAR NAM MKHA' DNGOS PO MED CING THAMS CAD DU SONG BA DE BZHIN DU
LUS KYANG DNGOS PO MED CING THAMS CAD DU SONG BA'I PHYIR RO, ,LUS
RANG BZHIN GYIS YONGS SU MYA

NGAN LAS 'DAS ZHES BYA BA NI RANG BZHIN GYIS NYON MONGS PA DANG,
SHES BYA'I SGRIB PA'I DRI MA DANG MA 'DRES PA STE, TSIG DE DAG
GIS NI CHOS KYI DNGOS PO MED PAR BSTAN TO, ,MI LTUNG BA NI STONG
PA'I CHOS DE MNGON SUM DU MI BYED PA'O, ,DE ZHES BYA BA NI LUS
DRAN PA NYE BAR GZHAG PA LA GNAS PA'I

BYANG CHUB SEMS DPA' DE'O, ,LUS RDZAS DANG SNYING PO YANG DAG PAR
RJES SU MI MTHONG ZHES BYA BA LA DE LTAR LTA ZHING GNAS PA NA LUS
'DI LA RDZAS YOD PA DANG, SNYING PO YOD PAR MI MTHONG BA'O, ,DE
LA RDZAS YOD PAR MI MTHONG BA NI DNGOS PO YOD PAR MI MTHONG BA'O,
,SNYING PO YOD PAR MI MTHONG BA NI

MCHOG DANG DAM PA YIN PAR MI MTHONG BA'O, ,DE NANG GI LUS LA LUS
KYI RJES SU LTA ZHING GNAS ZHES BYA BA NI BYANG CHUB SEMS DPA' DE
ZHES BYA BA'I DON TO, ,NANG GI LUS NI BDAG GI RGYUD DU GTOGS PA'I
LUS SO, ,LUS LA LUS KYI RJES SU LTA BA NI GONG DU BSHAD PA LTAR
BDAG GI LUS

@234A *, ,LA SHES RAB KYIS STONG PA DANG, BDAG MED PAR LTA BA'O,
,GNAS PA NI DE'I 'OG TU TING NGE 'DZIN GYIS RTZE GCIG TU 'JOG
PA'O, ,GNAS PAS ZHES BYA BA NI GNAS PA'I PHYIR ZHES BYA BA'I DON
TO, ,DE BAS NA ZHES BYA BAR SBYAR RO, ,NANG NA GNAS PA'I NYON
MONGS PA RNAMS KYI

SKABS MI 'BYED DO ZHES BYA BA NI LUS LA BDAG TU LTA BA LA SOGS
PA'I NYON MONGS PA RNAMS SKYE BA'I SKABS MED PAR BYED PA'O, ,PHYI
ROL GYI NI SEMS CAN GZHAN GYI RGYUD DU GTOGS PA'I LUS SO, ,LUS
KYI RJES SU LTA BA NI GONG MA BZHIN DU GZHAN GYI LUS LA DNGOS PO
MED PA DANG, STONG PAR LTA BA'O, ,PHYI

ROL GYI RJES SU SONG BA'I NYON MONGS PA DANG, LHAN CIG MI GNAS PA
NI GZHAN GYI LUS LA DMIGS PA LAS BYUNG BA'I 'DOD CHAGS DANG ZHE
SDANG LA SOGS PA'I NYON MONGS PAS MA GOS PA'O, ,DE LUS NYON MONGS
PA CAN MA YIN PAS YONGS SU DAG PA'I LUS KYI LAS DANG LDAN ZHES
BYA BA NI DE LTAR NYON MONGS PA'I

DBANG DU MA GYUR BAS SDIG PA MI DGE BA'I CHOS MI SPYOD PA'I LUS
KYI LAS DANG LDAN PA'O, ,LHA DANG MI'I NANG NA MTSAN GYIS LEGS
PAR BRGYAN PA'I LUS THOB CES BYA BA NI DE DAG GI NANG NA YANG
MTSAN THAMS CAD TSANG BAS BRGYAN PA'I LUS SPRUL PA'I SKU 'THOB
PA'O, ,MNGON SUM DU 'DONG BAR 'GYUR

ZHES BYA BA NI DE'I GAN DU 'GRO ZHING DE'I 'KHOR DU KHAS LEN PAR
'GYUR BA'O, ,DE LTAR ZHES BYA BA NI GONG DU BSHAD PA LTAR RO,
,LUS DRAN PA NYE BAR GZHAG PA SGOM PA MI ZAD PA BSHAD ZIN TO,,
,,RAB TU TSOR BA GANG ZHE NA, GANG TSOR BA DRAN PA NYE BAR GZHAG
PA LA GNAS PA STE,

SDUG BSNGAL GSUM LAS 'DAS PA YANG 'THOB LA, ZAG PA MED PA'I TSOR
BA DGE BA ZHI BA YANG TSOR BAR BYED PA'O, ,DE'I DBANG DU BYAS NAS
DE LA BYANG CHUB SEMS DPA'I TSOR BA'I RJES SU LTA BA DRAN PA NYE
BAR GZHAG PA ZHES BYA BA LA SOGS PA GSUNGS TE, BYANG CHUB SEMS
DPA' RNAMS

KYIS KHONG DU CHUD CING BSGOM PAR BYA BA'I TSOR BA NI BYANG CHUB
SEMS DPA'I TSOR BA'O, ,TSOR BA RNAMS NI BDE BA DANG SDUG BSNGAL
LA SOGS PA STE, GZHAN GYI DON DU BSHAD PA BZHIN SBYAR RO, ,'DI LA
ZHES BYA BA NI TSOR BA RNAM PA GSUM LA'O, ,'DI SNYAM DU SEMS TE
ZHES BYA BA NI 'DI LTAR RTOG STE

@234B ZHES BYA BA'I THA TSIG GO, ,TSOR BA GANG CI YANG RUNG STE
DE THAMS CAD SDUG BSNGAL ZHES BYA BA NI TSOR BA THAMS CAD KYANG
SDUG BSNGAL BA'I RANG BZHIN TE, BDE BA'I TSOR BA DANG, BDE BA
YANG MA YIN SDUG BSNGAL BA YANG MA YIN PA'I TSOR BA RNAMS KYANG
MTHAR SDUG BSNGAL DU 'GYUR ZHING 'DU BYED KYI SDUG BSNGAL GYIS

KHYAB PA'I PHYIR RO SNYAM NAS ZHES BYA BA NI DE LTAR RTOGS NAS
ZHES BYA BA'I THA TSIG GO, ,DES ZHES BYA BA NI TSOR BA DRAN PA
NYE BAR GZHAG PA LAS GNAS PA'I BYANG CHUB SEMS DPA' DES SO, ,TSOR
BA SHIN TU RTOGS PA DANG ZHES BYA BA NI TSOR BA DNGOS PO MED PA
'AM, TSOR BA THAMS CAD SDUG BSNGAL BA YIN PAR PHYIN CI

MA LOG CING LEGS PAR RTOGS PA'O, ,YE SHES KYIS RTOGS PA NI DE LTA
BUR 'PHAGS PA'I YE SHES ZAG PA MED PAS KHONG DU CHUNG BA'O, ,SHES
RAB KYIS RTOGS PA NI ZAG PA MED PA'I SHES RAB KYIS RTOGS PA'O,
,NYE BAR ZHI BAS RTOGS PA NI NYON MONGS PA ZHI BA'I SHES PAS
RTOGS PA'O, ,

BDE BA'I TSOR BA YANG BDE BAR BYED CES BYA BA NI ZAG PA MED PA'I
BDE BA'I TSOR BA TSOR BAR BYED PA'AM, BDE 'GRO'I TSOR BA NYID
MYONG BAR BYED PA'O, ,DE 'DOD CHAGS KYI BAG LA NYAL YANG BAG LA
NYAL BAR MI 'GYUR ZHES BYA BA LA TSOR BA THAMS CAD STONG BAR
KHONG DU CHUD PA'I BYANG CHUB SEMS DPA'

DES GONG DU BSHAD PA LTAR BDE BA'I TSOR BA YANG DNGOS PO MED PAR
KHONG DU CHUD PAS BDE BA'I TSOR BAS KYANG 'DOD CHAGS MI SKYE ZHES
BYA BA'I DON TO, ,SDUG BSNGAL GYI TSOR BAS REG PA NA YANG ZHES
BYA BA NI SDUG BSNGAL GYI TSOR BA MYONG BAR GYUR BA NA YANG SHIN
TU BZOD PAR DKA' PA'I NGO BO YIN

PAR RIG NAS NGAN SONG LA SOGS PA SDUG BSNGAL GYI TSOR BA DANG
LDAN PA RNAMS LA SNYING RJE CHEN PO BSKYED CING SDUG BSNGAL GYI
TSOR BA NYID KYANG RANG BZHIN MED PAR RTOGS PAS DE'I RGYU LAS
KHONG KHRO BA YANG MI SKYE ZHES BYA BA'I DON TO, ,BDE BA YANG MA
YIN SDUG BSNGAL YANG MA YIN ZHES BYA BA LA SOGS

PA LA BTANG SNYOMS KYI TSOR BA YANG MYONG BA DE DAG RANG BZHIN
MED PAR KHONG DU CHUD PAS DE'I RGYUS GTI MUG KYANG SKYE BAR MI
BYED CES BYA BA'I DON TO, ,DE TSOR BA DANG LDAN PA'I DRAN PAS
ZHES BYA BA LA, BYANG CHUB SEMS DPA' DES TSOR BA GSUM BSGOM PA
DANG LDAN PA'I SHES RAB KYIS ZHES BYA BA'I

@235A *, ,DON TO, ,TSOR BA DE DAG THAMS CAD LAS BYUNG BA'I YE
SHES MTHONG BA BSGOM MO ZHES BYA BA NI GONG DU SMOS PA'I TSOR BA
DE DAG DANG BRAL BA YE SHES DE RTOGS PAR BSGOM ZHES BYA BA'I THA
TSIG GO, ,DE SEMS CAN THAMS CAD KYI TSOR BA ZHES BYA BA NI TSOR
BA BDAG GI TSOR BA BZHIN DU BYANG CHUB

SEMS DPA' SEMS CAN THAMS CAD KYI TSOR BA'I RANG BZHIN KHONG DU
CHUD PAR BYA BA'I PHYIR BRTZON 'GRUS RTZOM PAR BYED PA'O, ,TSOR
BA LAS NGES PAR 'BYUNG BA NI TSOR BA LAS THAR BAR BYED PA'I THABS
TSOL BA THAMS CAD STONG PA YIN PAR SHES PA'O, ,BDAG NI SHES RAB
DANG YE SHES YONGS

SU LDAN PA'I TSOR BAS ZHES BYA BA LA, ZAG PA MED PA'I YE SHES
DANG LDAN PA'I TSOR BA DANG, ZAG PA MED PA'I YE SHES DANG LDAN
PA'I TSOR BAS TSOR BA KUN TU STONG BA NYID DU RIG PA ZHES BYA
BA'I DON TO, ,TSOR BA THAMS CAD RGYUN CHAD PA'I THABS MKHAS PA
ZHES BYA BA NI TSOR BA THAMS,

CAD STONG PAR KHONG DU CHUD PAS BDE BA'I TSOR BA LA SOGS PA MYONG
YANG 'DOD CHAGS DANG ZHE SDANG MI SKYE BA'I THABS MKHAS PAS SO,
,SNYING RJE CHEN POS ZIN PAS ZHES BYA BA LA, SNYING RJE CHEN PO
DANG LDAN PA LAS BYUNG BA'I DGE BA'I RTZA BA'O, ,TSOR BA DRAN PA
NYE BAR GZHAG PA RNAM GRANGS

GZHAN YANG BSTAN PA'I PHYIR YANG CI'I PHYIR TSOR BA ZHES BYA ZHE
NA ZHES BYA BA LA SOGS PA GSUNGS SO, ,MA RTOGS PA'I TSOR BA NI
SDUG BSNGAL DU 'GYUR ZHES BYA BA NI TSOR BA MYONG BA DNGOS PO MED
PAR MA RTOGS PA'I TSOR BA NI SDUG BSNGAL SKYE BA'I RGYUR 'GYUR
BA'O, ,YE SHES KYIS RTOGS PA'I TSOR BA

ZHES BYA BA NI TSOR BA MYONG LA, YE SHES KYIS STONG PAR RTOGS
PA'I TSOR BA NI ZAG PA MED PA'I BDE BA SKYE BA'I RGYUR 'GYUR
BA'O, ,GANG GIS KYANG TSOR BAR 'GYUR BA MED KYI ZHES BYA BA NI
TSOR BA MYONG BAR BYED PA'I BDAG DANG SEMS CAN LA SOGS PA GONG DU
SMOS PA RNAMS NI MED KYI, PHYIN CI LOG TU RTOG

CING MNGON PAR ZHEN PA NYID TSOR BA'O ZHES BYA BA'I DON TO, ,DE
BAS NA MNGON PAR ZHEN PA NI ZHES BYA BA DNGOS SU GSUNGS SO, ,YANG
NA MNGON PAR ZHEN PA LA SOGS PA NI TSOR BA SKYE BA'I RGYU YIN PAS
DE DAG LA TSOR BA ZHES GSUNGS SO, ,MNGON PAR ZHEN PA NI BDAG YOD
PAR MNGON PAR CHAGS

@235B PA'O; ,YONGS SU 'DZIN PA NI BDAG GIR 'DZIN PA'O, ,NYE BAR
LEN PA NI SEMS DANG SEMS LAS BYUNG BA YOD PAR RTOG PA'O, ,DMIGS
PA NI PHYI'I YUL GZUGS LA SOGS PA YOD PAR DMIGS PA'O, ,PHYIN CI
LOG NI BDAG MED PA LA BDAG TU RTOG PA LA SOGS PA PHYIN CI LOG
BZHI'O, ,RNAM

PAR RTOG PA NI BDAG DANG BDAG GI YOD PAR RTOG PA'O, ,LTA BA NI
BDAG TU LTA BA DANG SEMS CAN LA SOGS PA STE, DE DAG GI BAG LA
NYAL LAM, NYON MONGS PA GZHAN GYI BAG LA NYAL LO, ,MIG TU 'DU
SHES PA LA SOGS PA NI DBANG PO RNAMS YOD PAR 'DU SHES PA STE, DE
DAG KYANG

TSOR BA SKYE BA'I RGYUR 'GYUR BAS MIG TU 'DU SHES PA'I TSOR BA'O,
,YANG NA YONGS SU 'DZIN PA NI TSOR BA'O ZHES BYA BA NI DNGOS PO
MED PA LA DNGOS POR 'DZIN PA NYID TSOR BA ZHES BYA BA'I DON TO,
,NYE BAR LEN PA'I TSOR BA ZHES BYA BA LA, SDUG BSNGAL GYI PHUNG
PO LNGA LEN PA NYID TSOR BA'O

ZHES BYA BA'I THA TSIG GO, ,DMIGS PA NI TSOR BA'O ZHES BYA BA LA
GZUGS LA SOGS PA LA DMIGS PA NYID TSOR BA'O ZHES BYA BA'I DON TO,
,TSOR BA'I RNAM GRANGS GZHAN YANG BSTAN PA'I PHYIR, GZHAN YANG
RNAM GRANGS SU ZHES BYA BA LA SOGS PA GSUNGS STE, 'OG NAS SMOS
PA'I RNAM

GRANGS RNAMS KYANG MING DU THA DAD KYI, DON DU GCIG GO ZHES BYA
BAR DGONGS PA'O, ,TSOR BA GCIG PU ZHES BYA BA NI GCIG TU ZAD DE
ZHES BYA BA'I THA TSIG GO, ,GANG 'DI SEMS KYI RNAM PAR RIG PA
ZHES BYA BA LA, GANG GI MTSAN NYID RNAM PAR RIG PA'I NGO BO NYID
TSOR BA YIN PA 'AM, SEMS KYI

RNAM PAR RIG PA LAS BYUNG BA'I TSOR BA'O, ,NANG GI NYE BAR LEN PA
LAS BYUNG BA'I TSOR BA NI NANG GI TSOR BA'O, ,PHYI'I GZUGS LA
SOGS PA LA DMIGS PA'I RGYU LAS BYUNG BA'I TSOR BA NI PHYI'I TSOR
BA'O, ,TSOR BA GSUM STE ZHES BYA BA NI DUS GSUM GYI DNGOS PO RNAM
PAR RIG PA NYID TSOR BA

'AM; DNGOS PO RNAM PAR RIG PA'I RGYU LAS BYUNG BA'I TSOR BA'O,
,KHAMS BZHI NI SA CHU ME RLUNG BZHI STE, DE DAG RIG PA NYID TSOR
BA 'AM, DE DAG RIG PA'I RGYU LAS BYUNG BA'I TSOR BA STE, YUL BZHI
YOD PAS DE LA DMIGS PAR BYED PA'I TSOR BA YANG RNAM PA BZHIR
GZHAG GO, ,PHUNG PO LNGA YID

@236A *, ,LA BYED CES BYA BA NI PHUNG PO LNGA YID LA BYED PA NYID
TSOR BA 'AM, DE YID LA BYED PA'I RGYU LAS BYUNG BA'I TSOR BA'O,
,SKYE MCHED DRUG LA YONGS SU RTOG PA'O ZHES BYA BA NI SKYE MCHED
DRUG LA YONGS SU RTOG PA NYID TSOR BA 'AM, YONGS SU RTOG PA'I
RGYU LAS BYUNG BA'I TSOR BA'O, ,

TSOR BA NI BDUN STE, GANG 'DI RNAM PAR SHES PA GNAS PA BDUN NO
ZHES BYA BA LA, RNAM PAR SHES PA GNAS PA BDUN NI LUS SNA TSOGS PA
DANG, 'DU SHES SNA TSOGS PA'I RNAM PAR SHES PA GNAS PA DANG, LUS
SNA TSOGS LA 'DU SHES GCIG PA'I RNAM PAR SHES PA GNAS PA DANG,
LUS

GCIG LA 'DU SHES SNA TSOGS PA'I RNAM PAR SHES PA GNAS PA DANG,
LUS GCIG LA 'DU SHES KYANG GCIG PA'I RNAM PAR SHES PA GNAS PA
DANG, GZUGS MED PA'I SA GSUM RNAMS DANG BDUN NO, ,DE LA LUS SNA
TSOGS LA 'DU SHES SNA TSOGS PA'I SEMS CAN RNAMS NI MI

RNAMS DANG, 'DOD PA NA SPYOD PA'I LHA'I RIS DRUG DANG, BSAM GTAN
DANG POR SKYES PA THOG MA BYUNG BA MA GTOGS PA RNAMS TE, SEMS CAN
DAG LUS KYANG CHE PHRA BZANG NGAN RNAM PA SNA TSOGS YOD LA 'DU
SHES KYANG RNAM PA SNA TSOGS YOD PA'I PHYIR RO, ,LUS SNA TSOGS LA
'DU SHES

GCIG PA NI DPER NA TSANGS RIS KYI LHA DAG DANG POR BYUNG BA RNAMS
TE, DE DAG LUS SNA TSOGS PA NI SNGA MA BZHIN LA 'DU SHES GCIG PA
NI, THAMS CAD TSANGS PAS BSKYED PAR 'DU SHES GCIG PA'I PHYIR RO,
,'DU SHES SNA TSOGS LA LUS GCIG PA NI 'OD GSAL GYI LHA'I RIS SNGA
PHYIR

SKYES PA STE, DE DAG THAMS CAD KYI LUS CHE PHRA BZANG NGAN 'DRA
ZHING 'OD SNANG BA CAN DU GCIG LA, ME'I BSKAL BA BSAM GTAN DANG
POR BYUNG BA'I TSE KHA CIG 'JIG ,KHA CIG MI 'JIG PA'I PHYIR 'DU
SHES THA DAD DO, ,LUS GCIG LA 'DU SHES GCIG PA NI BSAM GTAN GSUM
PA

YAN CHAD DU SKYES PA STE, BSAM GTAN GSUM PA'I SEMS CAN RNAMS DE
DAG DGE BA'I TSOR BA LA RTOG PA'I 'DU SHES GCIG GO, ,LUS GCIG PA
NI BSAM GTAN GNYIS PA BZHIN NO, ,GZUGS MED PA GSUM NI NAM MKHA'
MTHA' YAS SKYE MCHED DANG, RNAM SHES

@236B MTHA' YAS SKYE MCHED DANG, CI YANG MED PA'I SKYE MCHED DE,
MI DANG LHA'I RIS MING GIS SMOS PA DE DAG GI RNAM PAR SHES PA'I
RGYU BRTAN PAR GNAS PA'I PHYIR RNAM PAR SHES PA GNAS PA ZHES
BYA'O, ,NGAN SONG RGYUD GSUM NI SDUG BSNGAL SNA TSOGS KYIS G-YEN
SPYO BAS RNAM PAR SHES PA

BRTAN PAR MI GNAS PAS DER MI BGRANG NGO, ,'DU SHES MED PA'I SEMS
CAN RNAMS NI DE NA GCIG TU NGES PAR RNAM PAR SHAS PA KUN DU
'BYUNG BA MED PA'I PHYIR MA YIN GYI, GZUGS MED PA'I KHAMS KYI 'DU
SHES MED MIN SKYE MCHED KYANG 'DU SHES DANG, RNAM PAR SHES PA YOD
PA YANG MA YIN

MED PA YANG MA YIN PAS BRTAN PAR MI GNAS SO, ,TSOR BA BRGYAD PO
ZHES BYA BA NI TSOR BA BRGYAD NI BDAG TU LTA BA DANG, SEMS CAN DU
LTA BA DANG, GANG ZAG TU LTA BA DANG, SROG TU LTA BA DANG, THER
ZUG TU LTA BA DANG, NAD PAR LTA BA DANG, SRID PAR LTA BA DANG,
SRID PA MED PAR LTA

BA'O; ,YANG NA LOG PA BRGYAD NI MI KHOM PA BRGYAD DE, DE DAG GI
TSOR BA LA BYA'O, ,SEMS CAN GYI GNAS DGU NI GONG MA'I RNAM PAR
SHES PA GNAS BDUN GYI STENG DU 'DU SHES MED PA DANG, SRID PA'I
RTZE MO GNYIS BSNAN PA'O, ,MI DGE BA BCU ZHES BYA BA NI RGYU BCU
YOD PAS DE'I RGYU LAS BYUNG

BA'I SDUG BSNGAL 'BRAS BU TSOR BA YANG BCUR GZHAG GO, ,'DI NI
TSOR BA KUN GYI TSUL TE ZHES BYA BA NI TSOR BA 'AM, TSOR BA'I
DNGOS PO NI MED KYI, KUN RDZOB TU TSOR BA THA DAD DU GDAGS SHING
RNAM GRANGS SU BYA BA GONG DU BSHAD PA'I RIM PA 'DI LTA BU DAG GO
ZHES BYA BA'I DON TO, ,DMIGS PA JI

SNYED PA ZHES BYA BA LA SOGS PAS TSOR BA MI ZAD PA BSTAN TE,
GZUGS LA SOGS PA DMIGS PA'I YUL JI SNYED PA DE LA DMIGS SHING YID
LA BYED PA DE SNYED DO, ,YID LA BYED PA JI SNYED PA SEMS YONGS SU
RTOG PA YANG DE SNYED DO, ,YONGS SU RTOG PA JI SNYED PA TSOR BA
YANG DE SNYED DE, DE BAS NA

TSOR BA TSAD MED CING MI ZAD PAR SHES PAR BYA'O ZHES BYA BA'I DON
TO, ,DES ZHES BYA BA NI TSOR BA TSAD MED PA'O, ,RJES SU LTA ZHING
GNAS PAS ZHES BYA BA NI SHES RAB DANG TING NGE 'DZIN GYIS SO,
,SHES PA BSKYED CES BYA BA NI SKYE BA LA SKYE BAR SHES PA DANG,
'JIG PA LA 'JIG PAR

@237A *, ,SHES PA DANG, GNAS PA LA GNAS PAR SHES PA BSKYED PAR
BYA'O, ,TSOR BA LA TSOR BA'I RJES SU LTA ZHING DRAN PA NYE BAR
GZHAG PA MDOR BSDUS TE BSTAN PA'I PHYIR, GANG SEMS CAN THAMS CAD
KYI TSOR BA ZHES BYA BA LA SOGS PA GSUNGS TE, SHES PA'I TSIG SKYE

BA LA SOGS PA KUN DANG SBYAR RO, ,DGE BA'I RGYU LAS BYUNG BA'I
TSOR BA GANG YIN PA SHES PA DANG, MI DGE BA'I RGYU LAS BYUNG BA'I
TSOR BA GANG YIN PA SHES PA'O, ,TSOR BA DRAN PA NYE BAR GZHAG PA
BSGOM PA MI ZAD PA BSHAD ZIN TO,, ,,RAB TU GNAS PA'I BYANG CHUB
SEMS DPA'

GANG ZHE NA ZHES GANG SEMS DRAN PA NYE BAR GZHAG PA LA RAB TU
ZHUGS PA STE, RNAM PAR SHES PA'I GNAS THAMS CAD LAS 'DAS PA YANG
THOB LA, BYANG CHUB SEMS DPA'I TING NGE 'DZIN TSAD MED PA YONGS
SU RDZOGS PAR BYED PA'O, ,DE'I DBANG DU BYAS NAS, DE LA BYANG
CHUB SEMS DPA'I

SEMS LA SEMS KYI RJES SU LTA BA DRAN PA NYE BAR GZHAG PA GANG ZHE
NA ZHES BYA BA LA SOGS PA GSUNGS TE, BYANG CHUB SEMS DPA' RNAMS
KYIS BSGOM PAR BYA BA NI BYANG CHUB SEMS DPA'O, ,BYANG CHUB SEMS
DPA' DE'I BYANG CHUB KYI SEMS MA BRJED PA ZHES BYA BA LA SOGS PA
LA, NYAN THOS DANG

RANG SANGS RGYAS DAG SEMS DRAN PA NYE BAR GZHAG PA NA BDAG GI
SEMS MI RTAG PA LA SOGS PA DRAN PA NYE BAR 'JOG PA LTA BU NI MA
YIN GYI, BYANG CHUB SEMS DPA' RNAMS THOG MAR BYANG CHUB TU SEMS
JI LTAR BSKYED PA'I BYANG CHUB KYI SEMS DE MI BRJOD PA'I GZUNGS
KYIS DAN PAS MI BRJED

PA DANG; DRAN PA NYID MA NYAMS PAR BSRUNG BA DANG, BSRUNGS PA
NYID MI MTHUN PA'I PHYOGS LA MI G-YENG BAR BYED PA NI SEMS DRAN
PA NYE BAR 'JOG PA ZHES BYA'O, ,BYANG CHUB KYI SEMS MI BRJED PA
DE JI RTAG PA'I PHYIR DE LTA BU ZHIG NAS MNYAM PA LA, DE'I PHYIR
DE SEMS LA 'ANG JI LTAR

RTOG GO ZHES BYA BA LA SOGS PA GSUNGS TE, DE ZHES BYA BA NI SEMS
DRAN PA NYE BAR GZHAG PA LA GNAS PA'I BYANG CHUB SEMS DPA' DE
'AM, BYANG CHUB KYI SEMS MA BRJOD PA'I BYANG CHUB SEMS DPA' DE'O,
,SEMS LA ZHES BYA BA NI BYANG CHUB KYI SEMS LA'O, ,'DI LTAR RTOG
CES

@237B BYA BA NI BYANG CHUB KYI SEMS DE LA 'OG NAS 'BYUNG BA LTAR
RTOG PA'O, ,JI LTAR RTOG CE NA, ,DE'I PHYIR SEMS NI SKYES NAS
ZHIG CING ZHU STE MI GNAS PA'O ZHES BYA BA LA SOGS PA GSUNGS TE,
SEMS NI SEMS NYID DAM BYANG CHUB KYI SEMS SO, ,SKYES NAS ZHES BYA
BA NI SKYES MA THAG TU'O, ,ZHIG

CING ZHU STE ZHES BYA BA NI DON GCIG STE DE MA THAG TU ZHIG PA'O,
,MI GNAS PA NI CUNG ZAD KYANG 'DUG PA'I MTHU MED PA STE DE BAS NA
ZHES BYA BAR SBYAR RO, ,NANG NA YANG MI 'DUG PHYI ROL NA YANG MI
'PHROS, GNYI GA MED PAR YANG MI DMIGS ZHES BYA BA NI SEMS DE SKAD
CIG MA'I RANG

BZHIN SKYES MA THAG TU 'JIG CING DENGS PA'I NGO BO NYID DE, ZHIG
NAS KYANG MED PAR 'GYUR BA'I NANG GI DNGOS PO RNAMS LA YANG MI
GNAS, PHYI ROL GYI YUL RNAMS LA YANG MA 'PHOS, DE GNYIS KA MA YIN
PA GZHAN PHYI NANG GNYIS KYI BAR NA YANG MI DMIGS MI GNAS ZHES
BYA BA'I DON TO,,

GANG DAG GI BYANG CHUB KYI SEMS DANG PO BSKYED PA DE NI ZHES BYA
BA LA SOGS PA LA, GONG DU BSHAD PAR YANG MA ZAD KYI, 'DI LTAR
YANG KHONG DU CHUD DO ZHES BYA BAR SBYAR RO, ,SKYES PA NI 'DAS
PA'I DUS SU SKYES ZIN TO, ,ZAD CING 'GAG PA LA SOGS PA NI DON
GCIG STE MED PAR GYUR PAR

STON PA'O, ,ZAD PA NI RGYU MED PA'O, ,'GAG PA NI RANG BZHIN GYIS
MED PA'O, ,YAL BA NI MED PAR GYUR NAS KYANG GANG DU YANG GNAS PAR
MA GYUR TE DE BAS NA MED PAR GYUR BA ZHES BYA'O, ,YUL DANG PHYOGS
NA MI GNAS TE DE NI GDAGS PAR MI NUS SO ZHES BYA BA LA, THOG

MAR SEMS BSKYED DE DE SKAD CIG MA RE RE LA YANG ZAD CING 'GAGS TE
GZHAN DANG GZHAN DU GYUR LA, YAL ZHING MED PAR GYUR PAS DNGOS PO
MED PA'I PHYIR YUL DANG, PHYOGS NA MI GNAS, MING DANG MTSAN MAR
GDAGS SU MED DO ZHES BYA BA'I DON TO, ,SEMS GANG DAG GIS BYANG
CHUB KYI PHYIR

DGE BA'I RTZA BA RNAMS YANG DAG PAR BSGRUBS PA DE DAG KYANG ZAD
CING 'GAGS TE YAL ZHING MED PAR GYUR BAS ZHES BYA LA, SEMS GANG
DAG GIS NI DGE BA'I RTZA BA'I RGYUR 'GYUR BA'I SEMS BSKYED BA
GANG GIS SO, ,BYANG CHUB KYI PHYIR NI 'BRAS BU DE THOB PAR BYA
BA'I PHYIR RO, ,DGE

@238A *, ,BA'I RTZA BA BSGRUBS PA NI BSOD NAMS DANG YE SHES KYI
TSOGS BSGRUBS PA'O, ,BYANG CHUB KYI SEMS NYID GONG DU SMOS PA'I
TSUL GYIS DON DAM PAR NGO BO NYID MED PAS, DE LAS BYUNG BA'I DGE
BA'I RTZA BA RNAMS KYANG YAL ZHANG MED PAR GYUR PAS SEMS BZHIN DU
NGO BO NYID

MED PA'I PHYIR YUL DANG PHYOGS NA MI GNAS SHING MING DANG MTSAN
MAR GDAGS PAR MI NUS SO ZHES BYA BA'I DON TO, ,SEMS GANG DAG GIS
DGE BA'I RTZA BA DE DAG BYANG CHUB TU BSNGOS PA DE DAG KYANG DE'I
RANG BZHIN DE'I MTSAN NYID DE ZHES BYA BA LA SEMS GANG GIS NI DGE
BA'I RTZA BA'I RGYUR

GYUR BA'I BYANG CHUB KYI SEMS BSKYED PAS SO, ,BYANG CHUB TU
BSNGOS PAS KYANG ZHES BYA BA NI BYANG CHUB TU BSNGOS PA'I 'OG TU
'PHEL BAR GYUR BA'I DGE BA'I RTZA BA DE DAG GO, ,DE NI 'DI SKAD
DU BYANG CHUB KYI SEMS KYIS BSKYED PA'I DGE BA'I RTZA BA BLA NA
MED PA'I BYANG CHUB TU BSNGOS PA

DE DAG KYANG SEMS DANG 'DRA BAR ZAD CING 'GAGS TE, YAL ZHING MED
PAR 'GYUR BA'I MTSAN NYID LAS YUL DANG PHYOGS NA MI GNAS SHING
GDAGS PAR MI NUS SO ZHES BYA BAR STON TO, ,SEMS KYIS SEMS MI SHES
SO ZHES BYA BA NI, SEMS DE RANG BZHIN MED PAS SHES PAR BYED PA
DANG,

SHES PAR BYA BA MED PA'I PHYIR RO, ,DE BZHIN DU 'OG MA LA YANG
SBYAR RO, ,SEMS KYIS SEMS KYI MTSAMS MI SBYOR BA NI 'DAS PA'I
SEMS DE MA 'ONGS PAR MI 'PHO ZHING, MA 'ONGS PA'I SEMS DANG
MTSAMS MI SBYOR BA'O, ,DE LA GANG GIS BDAG BLA NA MED PA YANG DAG
PAR RDZOGS

BA'I BYANG CHUB MNGON PAR RDZOGS PAR 'TSANG RGYA BAR BYA ZHES BYA
BA LA SOGS PA LA MNGON PAR 'TSANG RGYA BAR 'GYUR BA'I BYANG CHUB
KYI SEMS DANG, DGE BA'I RTZA BA'I SEMS LA SOGS PA GONG DU SMOS PA
LTA BU'I TSUL GYIS BRTAGS NA GANG YANG RANG BZHIN DU GRUB PA NI
MED PAS BYANG CHUB KYI SEMS

GANG YIN PA DE DGE BA'I RTZA BA'I SEMS DANG LHAN CIG MI GNAS ZHES
BYA BA LA SOGS PA GSUNGS SO, ,SEMS LA RTOG PA'I RNAM PA GZHAN
BSTAN PA'I PHYIR, YANG DE 'DI SNYAM DU SEMS TE RGYU DANG 'BRAS BU
CHUD MI ZA BA ZHES BYA BA LA SOGS PA GSUNGS SO, ,DE NI BYANG CHUB
SEMS DPA'

@238B DE'O; ,DE LTAR SEMS KYI RANG BZHIN STONG YANG KUN RDZOB TU
RGYU GANG SPYAD PA'I 'BRAS BU DE BZHIN DU THOB PAR 'GYUR TE CHUNG
MI ZA BAR RTEN CING 'BREL BAR 'BYUNG BA GCIG KHO NAR NGES PAR MI
MNGON PA DE NI BLTA DKA' BAS SHIN TU ZAB PO ZHES BYA BA'I DON TO,
,SEMS KYI CHOS NYID DE LTA BU YIN DU ZIN KYANG

ZHES BYA BA LA SOGS PA NI DON DAM PAR SEMS DE NGO BO NYID KYIS
STONG DU ZIN KYANG KUN RDZOB TU RGYU DANG RKYEN RNAMS TSOGS NA
MED PAR MI 'GYUR LA, RGYU RKYEN TSOGS PA LAS 'BYUNG BA DE DAG
KYANG MU STEGS CAN GYI BYED PA PO LA SOGS PA MED PAS DE DAG GIS
KYANG BSKYOD DO ZHES BYA BA'I DON TO, ,DE DAG

JI LTAR 'DOD PA BZHIN RNAM PAR BSGRUB PA ZHES BYA BA NI DE LTAR
BYED PA PO LA SOGS PA MED PAR YANG RGYU RKYEN TSOGS PA LAS KUN
RDZOB TU SKYE ZHING 'BYUNG BAS NA RGYU GANG DANG GANG GIS 'BRAS
BU GANG DANG GANG SGRUB PA DE DAG JI LTAR 'DOD PA BZHIN DU GRUB
CES BYA BA'I DON TO, ,BDAG GIS KYANG RNAM

PAR BSGRUB PA LA BRTZON PAR BYA ZHES BYA BA NI JI LTAR 'DOD PA
BZHIN 'BRAS BU 'GRUB PAS BDAG GIS KYANG BDOG PA THAMS CAD YONGS
SU GTANG BA LA SOGS PA'I 'BRAS BU SANGS RGYAS KYI ZHING YONGS SU
DAG PAR BYA BA'I PHYIR BSNGO BA LA SOGS PA LA BRTZON PAR BYA'O
ZHES BYA BA'I DON TO, ,SEMS

KYI CHOS NYID 'DI YANG MI SPONG NGO ZHES BYA BA NI DE DAG KUN
RDZOB TU SGRUB PA LA BRTZON PAR BYED KYANG, DON DAM PAR SEMS KYI
CHOS NYID MA SKYES PA YANG MI SPONG BA 'AM, DE YANG NYAMS PAR MI
BYED PA'O, ,SEMS NI SGYU MA LTA BU STE ZHES BYA BA LA SOGS PAS
PHA ROL TU PHYIN PA DRUG DON DAM PAR

MI DMIGS PA DANG, KUN RDZOB TU RGYU DANG 'BRAS BU NGES PAR YONG
PAR BSTAN PA'O, ,SGYU MA LTA BUR ZHES BYA BA NI SGYU MA BZHIN DU
RANG BZHIN MED PA STE, DE BAS NA GANG ZAG 'DI LA BDAG GIS DNGOS
PO GTONG BAR SNANG BA NI RANG BZHIN MED PA'O, ,BDOG PA THAMS CAD
YONGS SU BTANG STE ZHES

BYA BA NI PHYI DANG NANG GI DNGOS PO THAMS CAD YONGS SU GTONG
BA'O, ,SANGS RGYAS KYI ZHING DAG PA NI BEE d'URYA'I KHA DOG LA
SOGS PA'O, ,SEMS RMI LAM LTA BU ZHES BYA BA LA, JI LTAR RMI LAM
NA DNGOS PO RNAM PA SNA TSOGS SNANG BA YANG RANG BZHIN STONG PA
DE BZHIN DU, SEMS LA GZUNG

@239A *, ,BA DANG 'DZIN PA LA SOGS PA RNAM PA DU MAR SNANG YANG
RANG BZHIN GYIS STONG PA'O, ,YANG DAG PAR BLANGS PA DANG, YANG
DAG PAR SLOB PA NI TSUL KHRIMS SO, ,YANG DAG PAR BLANG BAR BYA BA
DANG, BSLAB PAR BYA BA NI BSLAB PA'O, ,THAMS CAD MKHYEN PA NYID
KYI PHYIR

ZHES BYA BA NI THAMS CAD MKHYEN PA THOB PAR BYA BA'I PHYIR RO,
,GZOD MA NAS YONGS SU MA GRUB CES BYA BA NI JI LTAR MIG YOR PHYIS
BRTAGS TE RANG BZHIN MED PA LTAR DANG PO SNANG BA'I DUS NA YANG
RANG BZHIN MED PA YIN NO, ,DE DANG 'DRA BAR SEMS 'DI YANG THOG MA
NAS RANG BZHIN MED CING MA SKYES PA'O, ,BZOD PA NI GZHAN

GYIS GNOD PA BYAS PA NYAMS SU LEN PA'O, ,DES PA NI SLAR GNOD PA
MI BYED PA STE, DE DAG BSGRUBS PA ZHES BYA BAR SBYAR RO, ,MI SKYE
BA'I CHOS LA BZOD PA RDZOGS PAR BYA BA'I PHYIR ZHES BYA BA NI
SKYE BA DANG 'GAG PA MED PA'I CHOS LA SKRAG PA MED PA THOB PAR
BYA BA'I PHYIR BSNGO

BA'O; ,SHIN TU DBEN PA ZHES BYA BA NI SMIG RGYU CHUS STONG STE,
DBEN PA BZHIN DU SEMS LA YANG GZUNG BA DANG 'DZIN PAS STONG STE
DBEN PA'O, ,DGE BA'I RTZA BA THAMS CAD LA ZHES BYA BA NI DGE BA'I
RTZA BA THAMS CAD SGRUB PA LA ZHE 'AM, SGRUB PA'I PHYIR ZHES BYA
BA'I DON TO, ,

SANGS RGYAS KYI CHOS NI SA DANG PHA ROL TU PHYIN PA LA SOGS PA'O,
,GZUGS CAN MA YIN PA ZHES BYA BA NI THOGS PA DANG BCAS PA'I GZUGS
KYI NGO BO MA YIN PA'I PHYIR RO, ,BSTAN DU MED PA ZHES BYA BA NI
SNGON PO LA SOGS PA BZHIN DU GZHAN LA BSTAN PAR MI NUS PA'O,
,THOGS PA MED

PA NI NAM MKHA' BZHIN DU KUN DU SONG BA'I PHYIR RO, ,RNAM PAR RIG
PA MED PA NI RIG PAR BYA BA DANG, RIG PAR BYED PA DANG BRAL BA'I
PHYIR RO, ,SANGS RGYAS KYI TING NGE 'DZIN NI RNAM PAR MI RTOG
PA'I TING NGE 'DZIN NO, ,GZUNG BA MED PA NI SEMS DANG SEMS LAS
BYUNG BA'I GZUNG BAR

SNANG BA DNGOS POR MA GRUB PA'I PHYIR RO, ,MTSAN MA MED PA NI
GZUGS LA SOGS PA'I NGO BO MA YIN PA'I PHYIR RO, ,BSTAN DU MED PA
NI SNGA MA BZHIN NO, ,GNAS MED PA NI GZUGS DANG DBANG BO LA MI
GNAS PA'I PHYIR RO, ,DRIS PA'I TSIG NI PHUNG PO DANG KHAMS LA
SOGS PA

@239B GZHAN GYIS DRIS PA'O, ,DBYE BA BSTAN PA SHES PA ZHES BYA BA
NI JI LTAR THOS PA'I CHOS RNAMS SO SOR PHYE STE BSHAD PA'I GNAS
SHES RAB BO, ,SANGS RGYAS KYI YE SHES NI ME LONG LTA BU LA SOGS
PA'O, ,SEMS NI DMIGS PA MED PAR MI SKYE ZHES BYA BA LA SOGS PAS
KUN

RDZOB KYI SEMS KYIS DMIGS PA'I RGYU DANG RKYEN LA SOGS PA YOD PAR
BSTAN PA LAS, SGRUB PA YANG YOD PAR BSTAN PA STE, DMIGS PAR BYA
BA'I YUL MED PAR SEMS MI SKYE'O, ,YUL LA DMIGS NAS SKYE BA NI
SEMS KYI CHOS NYID DO, ,GANG DGE BA'I RTZA BA THAMS CAD

LA DMIGS PA ZHES BYA BA NI SEMS YUL LA DMIGS NAS SKYE BA YIN PAS,
DMIGS NAS YANG DAG PA'I RTZA BA SKYE BAR 'GYUR BA'I DMIGS PA
THAMS CAD LA SEMS DMIGS PA'O, ,RGYU MED PAR MI SKYE BA NI KUN
GZHI RNAM PAR SHES PA'I BAG CHAGS MED PAR SEMS MI SKYE BA'O,
,BYANG

CHUB KYI PHYOGS KYI CHOS ZHES BYA BA NI SEMS SKYE BA'I RGYU
BSKYED CING 'JOG NA YANG BYANG CHUB KYI PHYOGS KYI CHOS SKYE BA'I
RGYU BSKYED PA'O, ,YUL DRUG LA ZHES BYA BA NI YUL DRUG LA MA
BRTEN PAR SEMS MI SKYE PA'O, ,SANGS RGYAS KYI CHOS THAMS CAD NI
SA DANG PHA ROL TU PHYIN PA DANG STOBS DANG MI 'JIGS

PA LA SOGS PA'O, ,DE DAG NI YUL NI STONG BA NYID DO, ,RGYU NI YUL
TE MNGON DU BYED PA'I CHOS DE THABS DANG SHES RAB BO, ,SGRUB PA
NI THABS DANG SHES RAB SGRUB PA'O, ,MNGON PAR SHES PA NI DRUG
RNAMS SO, ,SEMS NYE BAR 'DOGS PA NI RTZE GCIG TU 'JOG PA'O, ,SEMS
MI SPYOD PAR

RAB TU SHES PA'O, ,SEMS CAN RNAMS KYI SEMS JI LTA BU YIN PA DANG,
'DOD CHAGS LA SOGS PA'I NYON MONGS PA GANG LA SPYOD PA SHES PA'O,
,DE LTA BU'I RANG BZHIN GYIS CHOS STON PA NI NYON MONGS PA GANG
LA SPYOD PA DANG DE DANG MTHUN PA'I CHOS MI GTZANG BA LA SOGS PA
STON PA'O, ,MI SKYO BA NI

SNYING RJE DANG LDAN PAS SO, ,SEMS ZAD PAR BYA BA'I PHYIR SEMS MI
BSKYED CES BYA BA LA SOGS PA NI NYAN THOS DANG RANG SANGS RGYAS
LTAR ZHI BA PHYOGS GCIG PA'I MYA NGAN LAS 'DAS PA LA GNAS PA NI
MA YIN GYI, THABS KYIS YONGS SU ZIN PAS 'KHOR BA'I RGYUN NI DGE
BA'I RTZA BA MI GCOD DO

@240A *, ,ZHES BYA BA'I DON TO, ,ZAD PA NI NYON MONGS PA ZAD PA'I
PHYIR RO, ,'GOG PA NI PHUNG PO SPANGS PA'I PHYIR RO, ,SEMS KYIS
DRAN PA SHES PA DES ZHES BYA BA LA SOGS PAS GONG DU SMOS PA LTA
BU'I SEMS DRAN PA NYE BAR 'JOG PA DE KHONG DU CHUD DE, DES MA
BYUNG BA DANG MI SKYE

BA LA SOGS PA'I MTSAN NYID LA GNAS KYANG CHOS NYID DE'I DBANG DU
MA GYUR BAS NYAN THOS DANG, RANG SANGS RGYAS DAG LTAR 'KHOR BA
YONGS SU SPONG BAR YANG MI 'GYUR RO ZHES BYA BA'I DON TO, ,NAM
SANGS RGYAS KYI CHOS ZHES BYA BA LA SOGS PA NI BDAG DANG, SEMS
CAN THAMS CAD BLA NA MED

PA'I BYANG CHUB TU MA GRUB KYI BAR DU, THABS DANG SHES RAB ZUNG
DU 'BREL BA'I SEMS KYI RGYUN MI GTONG BA'O, ,SEMS KYI SKAD CIG
GCIG DANG LDAN PA'I SHES RAB CES BYA BA NI MTHAR MNGON PAR BYANG
CHUB PA LA 'JUG PA'I SEMS KYI SKAD CIG MA GCIG DANG LDAN PA, BDAG
MED PA GNYIS KHONG DU

CHUD PA'I SHES RAB KYIS DE BZHIN NYID MNGON SUM DU BYED PA'O,
,SEMS DRAN PA NYE BAR GZHAG PA BSGOM PA MI ZAD PA BSHAD ZIN TO,,
,,RAB TU RNAM PAR BYANG BA'I BYANG CHUB SEMS DPA' GANG ZHE NA,
GANG CHOS DRAN PA NYE BAR GZHAG PA LA RAB TU ZHUGS PA STE, SGRIB
PA DANG, KUN NAS SBYOR BA DANG,

'CHING BA DANG, BAG LA NYAL BA DANG, NYON MONGS BA'I KUN NAS
DKRIS PA THAMS CAD LAS 'DAS PA YANG THOB LA, CHOS THAMS CAD LA
DBANG THOB PA YONGS SU RDZOGS PAR BYED PA'O, ,DE'I DBANG DU BYAS
NAS, DE LA BYANG CHUB SEMS DPA'I CHOS RNAMS LA ZHES BYA BA LA
SOGS PA GSUNGS TE,

CHOS NI 'DUS BYAS DANG 'DUS MA BYAS DANG, ZAG PA DANG BCAS PA
DANG, ZAG PA MED PA'O, ,CHOS KYI RJES SU LTA BA NI SHES RAB KYIS
CHOS DE DAG LA STONG BAR RTOG PA'O, ,DRAN PA NYE BAR GZHAG PA NI
TING NGE 'DZIN GYIS DE LA RTZE GCIG TU 'JOG PA'O, ,GANG ZHE NA
ZHES BYA BA NI DE DAG DNGOS PO

GANG YIN PA 'DRI BA'O, ,DE DAG BSTEN PA'I PHYIR, 'PHAGS PA'I SHES
RAB KYI MIG GIS MTHONG BA'I CHOS DE DAG CES BYA BA LA SOGS PA
GSUNGS TE, 'PHAGS PA ZHES SMOS PA NI ZAG PA MED PAR STON TO,
,SHES RAB KYI MIG CES SMOS PA NI RNAM PAR MI RTOG PA'I MTSAN NYID
YIN PAR

@240B STON TO; ,MTHONG BA NI 'DUS BYAS DANG 'DUS MA BYAS KYI CHOS
THAMS CAD 'OG NAS 'BYUNG BA'I TSUL DU STONG BA NYID KYI RANG
BZHIN MTHONG BA STE, DE LTAR MTHONG BA'I CHOS DE DAG NI 'BRAS BU
LA GNAS KYI BAR DU NYAMS PAR MI 'GYUR ZHES BYA BA'I DON TO,
,STONG BA RNAM PAR GROL BA ZHES BYA BA

LA SOGS PA NI CHUNG RAB TZAM YANG MI MTHONG ZHES BYA BAR SBYAR
TE, STONG PA NYID LA SOGS PA'I NANG DU MA 'DUS PA'I CHOS GANG
YANG MED DO, ,DER MA 'DUS PA'I CHOS GANG YANG MI MTHONG NGO ZHES
BYA BA'I DON TO, ,CHOS GANG RTEN CING 'BREL BAR 'BYUNG BA LAS
RNAM PAR GROL BA CHUNG

RAB TZAM YANG MI MTHONG NGO ZHES BYA BA NI DON DAM PAR CHOS RNAMS
STONG PA NYID KYI RANG BZHIN YIN YANG, KUN RDZOB TU YANG RTEN
CING 'BREL BAR 'BYUNG BA MA YIN PA'I CHOS GCIG KYANG MI MTHONG
STE, DER MA GTOGS PA'I CHOS GCIG KYANG MED DO ZHES BYA BA'I DON
TE, ,CHOS KHO NA MTHONG

GI CHOS MA YIN PA MI MTHONG NGO ZHES BYA BA LA, BDAG MED PA LA
SOGS PA PHYIN CI MA LOG PA YANG DAG PA YIN PAS NA CHOS KHO NA
ZHES BYA STE, DE MTHONG BA'O, ,BDAG TU LTA BA LA SOGS PA SMOS PA
NI YANG DAG PA MA YIN PA PHYIN CI LOG PAS CHOS MA YIN PA STE DE
MI MTHONG BA'O,

CHOS THAMS CAD NI CHOS SO ZHES BYA BA LA CHOS KYI SGRA NI STONG
PA NYID LA SOGS PA LA BYA STE, DE CHOS THAMS CAD LA YOD PAS NA
CHOS THAMS CAD NI CHOS SO, ,CHOS THAMS CAD NI CHOS MA YIN ZHES
BYA BA NI CHOS DE DAG NYID LA BDAG DANG BDAG GIR 'DZIN PA YANG
SKYE BAS NA CHOS THAMS CAD CHOS

MA YIN PAS TE BDAG TU 'DZIN PA LA SOGS PA LA CHOS MA YIN PA ZHES
BYA'O, ,SO SOR RTOG PAS ZHES BYA BA NI STONG BA SHES PAS SAM,
STONG BAS KHYAB PAS SO, ,MNGON PAR ZHE NA PA ZHES BYA BA NI CHOS
DE DAG NYID BDAG DANG BDAG GIR CHAGS PA'I RGYU YIN PAS SO, ,SANGS
RGYAS KYI CHOS

MED PA DANG ZHES BYA BA LA SOGS PAS NI CHOS RNAMS STONG PAR KHONG
DU CHUD PA LAS THAR BA DANG MYA NGAN LAS 'DAS PAR 'GYUR TE, DE
BAS NA CHOS GANG LA BRTEN TE SANGS RGYAS KYI CHOS SU MI 'GYUR
BA'I CHOS DE DAG YANG MED DO ZHES BYA BA'I DON TO, ,SANGS RGYAS
KYI CHOS NI LUNG DANG KHONG DU CHUD PAR

@241A *, ,BYA BA'I CHOS TE, DE'I RANG BZHIN DU MA GYUR BA'I CHOS
GANG YANG MED DO ZHES BYA BAR DGONGS SO, ,GANG LAS BYANG CHUB MED
PA ZHES BYA BA LA, BYANG CHUB NI SPANGS PA DANG YE SHES KYI MTSAN
NYID DE, CHOS GANG LA BRTEN TE DE'I RGYUR MI 'GYUR BA'I CHOS GANG
YANG MED DO

ZHES BYA BA'I THA TSIG GO, ,LAM MED CES BYA BA LA LAM NI SA BCU
STE, DE'I RANG BZHIN DU MA GYUR BA'I CHOS GANG YANG MED DO ZHES
BYA BA'I DON TO, ,THAR PA MED PA ZHES BYA BA NI THAR BA MED PA'I
RGYUR MA GYUR BA'I CHOS GANG YANG MED DO ZHES BYA BA'I DON TO,
,NGES PAR 'BYUNG BA MED PA ZHES BYA BA

NI KHAMS GSUM LAS 'BYUNG BAR MA GYUR BA'I CHOS GANG YANG MED DO
ZHES BYA BA'I DON TO, ,DES CHOS THAMS CAD NGES PAR 'BYUNG BAR
SHES ZHES BYA BA LA, CHOS DRAN PA NYE BAR GZHAG PA LA GNAS PA'I
BYANG CHUB SEMS DPA' DES CHOS THAMS CAD KHAMS GSUM LAS 'BYUNG BA
DANG

'BYUNG BA'I RGYUR 'GYUR BA DANG, THAR BA'I RGYUR GYUR PA SHES
PA'O, ,YANG NA DES CHOS THAMS CAD NGES PAR 'BYUNG BAR SHES PAS
SEMS CAN RNAMS LA SGRIB PA MED PA ZHES BYA BA'I SNYING RJE CHEN
PO'I TING NGE 'DZIN GYI SGO THOB PAR 'GYUR RO ZHES BYA BA LA,
CHOS THAMS CAD LAS BYUNG BA'I

DNGOS PO DANG MTSAN MA THAMS CAD LAS THAR PA 'AM BRAL BA STE,
STONG BA NYID DU SHES PA LA BYA'O, ,DES CHOS THAMS CAD DE LTAR
STONG BAR SHES PAS MTSAN MAR LTA BA'I SEMS CAN RNAMS LA SNYING
RJE CHEN PO 'BYUNG BA'I TING NGE 'DZIN GYI SGO THOB PAR 'GYUR TE,
TING NGE 'DZIN GANG LA ZHUGS NA

SNYING RJE CHEN PO 'BYUNG BA'I TING NGE 'DZIN LA SNYING RJE CHEN
PO'I TING NGE 'DZIN ZHES BYA'O, ,DE'I SGO NI TING NGE 'DZIN DE
THOB PAR 'GYUR BA 'AM, DE LA 'JUG PA'I THABS LA BYA'O, ,SGRIB PA
MED PA NI TING NGE 'DZIN TE MI MTHUN PA'I PHYOGS SPANGS PA'O,
,DES ZHES BYA BA NI SNYING RJE CHEN PO'I TING NGE

'DZIN GYI SGO THOB PA'I BYANG CHUB SEMS DPA' DE 'AM, CHOS DRAN PA
NYE BAR GZHAG PA LA GNAS PA'I BYANG CHUB SEMS DPA' DES SO, ,CHOS
THAMS CAD NI PHUNG PO DANG KHAMS LA SOGS PA'O, ,NYON MONGS PA NI
'DOD CHAGS LA SOGS PA'O, ,BCOS MA'I 'DU SHES THOB CES BYA BA NI
SGYU MA DANG

@241B 'DRA BAR RANG BZHIN MED PAR SHES PA THOB PA'O, ,JI LTAR 'DU
SHES THOB PA BSTAN PA'I PHYIR, CHOS 'DI DAG NI NYON MONGS PA MED
PA ZHES BYA BA LA SOGS PA GSUNGS TE, PHUNG PO LA SOGS PA'I CHOS
'DI DAG NI NYON MONGS PA SKYE BA'I RGYU MA YIN PA 'AM, NYON MONGS
PA DANG 'DRES PA MA YIN PA STE, DE BAS

NA CHOS 'DI DAG NI NYON MONGS PA DANG BCAS PA MA YIN PA'O, ,DE
CI'I PHYIR ZHE NA ZHES BYA BA NI BYANG CHUB SEMS DPA' DE CI'I
PHYIR DE LTA BU'I 'DUS SHES THOB CES BYA BA'AM, CHOS DE DAG CI'I
PHYIR NYON MONGS PA MA YIN ZHE NA ZHES BYA BA'I THA TSIG GO, ,'DI
LTAR DE DAG NI NGES PA'I DON GYI DON LA RTON TE

ZHES BYA BA LA 'DI LTAR NI 'OG NAS BSHAD PA LTAR RO, ,DE DAG NI
BYANG CHUB SEMS DPA' DE DAG GAM CHOS DE DAG GO, ,NGES PA'I DON
GYI DON LA RTON PA NI CHOS GANG NYON MONGS PA GONG DU SMOS PA
THAMS CAD STONG PA NYID KYI DON LA RTON PA 'AM, BYANG CHUB SEMS
DPA' NYID STONG PA NYID KYI DON LA

RTON PA STE, NGES PA'I DON NI STONG PA NYID KYI DON TO, ,NYON
MONGS PA'I TSOGS KYANG MED CES BYA BA LA SOGS PA NI DE LTAR STONG
PA YIN PAS NA NYON MONGS PA NYID KYANG MED LA, PHUNG POR GYUR PA
'ANG MED PA'O, ,NYON MONGS PA 'DI DAG RTOGS PA'I PHYIR BYANG CHUB
STE ZHES BYA BA NI NYON MONGS PA

GONG DU SMOS PA'I TSUL NGO BO NYID MED PAR RTOGS PA NYID BYANG
CHUB PO ZHES BYA BA'I DON TO, ,NYON MONGS PA'I NGO BO NYID GANG
YIN PA BYANG CHUB KYI NGO BO NYID KYANG DE YIN NO ZHES BYA BA NI
NYON MONGS PA'I NGO BO NYID STONG PA'I NGO BO, BYANG CHUB KYI NGO
BO YANG STONG BA'I NGO BO STE, DE GNYIS DON DAM PA NYID DU RO

GCIG PAS DE SKAD CES BYA'O, ,YANG NA NYON MONGS PA'I NGO BO STONG
PA GNAG YIN PA DE NYID BYANG CHUB STE, BYANG CHUB KYANG DE LAS
GZHAN MA YIN PAS NA DE SKAD CES BYA'O, ,'DI LTAR DRAN PA NYE BAR
'JOG KYANG CI LA YANG NYE BAR MI 'JOG CES BYA BA LA SOGS PA MI
DMIGS PA'I TSUL GYIS NYE

BAR 'JOG GI MTSAN MA'I SGO NAS DRAN PA NYE BAR MI 'JOG GO ZHES
BYA BA'I DON TO, ,YANG NA KUN RDZOB KYI MTSAN NYID TZAM DU DE
LTAR NYE BAR 'JOG KYANG DON DAM PAR GANG YANG NYE BAR 'JOG PA MED
DO ZHES BYA BA'I DON TO, ,NYE BAR MI 'JOG PA NI NYAN PA'I DUS NA
NYE BAR MI 'JOG PA'O, ,RAB

@242A *, ,TU MI 'JOG PA NI SEMS PA'I DUS NA NYE BAR MI 'JOG PA'O,
,RNAM PAR MI 'JOG PA NI BSGOM PA'I DUS NA SEMS LA MI 'JOG PA'O,
,CHOS NYID DE GNAS PA RAB TU SHES ZHES BYA BA NI STONG PA'I CHOS
NYID DE YE NAS DE BZHIN DU MI 'GYUR BA YIN PAR SHES PA STE DE BAS
NA CHOS

KYI DBYINGS GNAS PA ZHES BYA'O, ,SANGS RGYAS KYI CHOS LA RTON PA
YIN TE, DE THAMS CAD SANGS RGYAS KYI CHOS SU MOS SO ZHES BYA BA
NI BYANG CHUB SEMS DPA' DE SANGS RGYAS KYI CHOS LA RTON CING GNAS
PA YIN TE JI LTAR ZHE NA, 'DUS BYAS DANG 'DUS MA BYAS KYI CHOS
THAMS CAD SANGS RGYAS BCOM

LDAN 'DAS KYIS JI LTAR MKHYEN PA LA RTON TE, DE BZHIN DU THA DAD
DO ZHES BYA BA'I DON TO, ,DE ZAD PA SHES PA YANG SKYED DE 'DUS
BYAS KYANG ZAD PAR MI BYED DO ZHES BYA BA LA, DRAN PA NYE BAR
GZHAG PA LA GNAS PA'I BYANG CHUB SEMS DPA' DE SHES BYA DANG NYON
MONGS PA'I SGRIB PA DANG, CHOS THAMS

CAD MTSAN MAR DMIGS PA DON DAM PAR SHES KYANG KUN RDZOB TU 'DUS
BYAS KYI CHOS LA ZAD PAR MI BYED PA MED PAR MI LTA BA'O, ,YANG NA
BDAG MED PAR KHONG DU CHUD PAR BYAS NAS NYON MONGS PA THAMS CAD
SPANGS BA'I YE SHES KYANG BSKYED LA, KHAMS GSUM DU SKYE BAR BYED
PA'I

RGYU DGE BA MNGON PAR 'DU BYED PA YANG GTONG BAR MI BYED CES BYA
BA'I DON TO, ,MI SKYE BA SHES PA YANG MNGON PAR BSGRUBS TE, DE
SEMS CAN LA LTA BA YANG SKYED CING MI SKYE BA'I MTHA' YANG MI
SPONG NGO ZHES BYA BA NI THOG MA NAS MA SKYES PAR SHES PA'I YE
SHES THOB KYANG KUN RDZOB TU SEMS

CAN GYI DON LA LTA BA'ANG SKYED DE, DE SKYED KYANG SKYE BA 'BA'
ZHIG LA MI PHYOGS KYI MI SKYE BA'I CHOS NYID KYANG MI GTONG NGO
ZHES BYA BA'I DON TO, ,CHOS DRAN PA NYE BAR GZHAG PA'I DON BSDU
ZHING, JI LTAR CHOS DRAN PA NYE BAR GZHAG PA YIN PAR MDOR BSTAN
PA'I PHYIR, CHOS DRAN PA NYE BAR GZHAG PA

ZHES BYA BA LA SOGS PA GSUNGS TE, NYAN THOS DANG RANG SANGS RGYAS
KYI CHOS 'OG NAS MING GIS SMOS PA THAMS CAD STONG PA NYID DU
RTOGS PA'I DRAN PA DE LA GNAS PAS NA CHOS DRAN PA NYE BAR GZHAG
PA ZHES BYA'O, ,DRAN PA'I DON BSTAN PA'I PHYIR, PHYI MA'I MTHA'I
BAR DU YANG DRAN PA DES MI BRJED

@242B CES BYA BA LA SOGS PA GSUNGS TE, SEMS CAN GYI MTHA' DANG,
'KHOR BA'I MTHA' JI SRID YOD KYI BAR DU RTOGS PA'I DRAN PA DE
NYAMS PAR MI 'GYUR ZHES BYA BA'I DON TO, ,DE BAS NA CHOS THAMS
CAD MA LUS PAR ZHES TSIG PHYI MA DANG SBYAR RO, ,DRAN PA NYE BAR
GZHAG PA ZHES BYA BA DE NI TSAD MED

BA SHIN TU BSTAN PA'I TSIG STE ZHES BYA BA LA, CHOS DRAN PA NYE
BAR GZHAG CES BYA BA'I TSIG DE NI TSAD MED PA SHIN TU BSTAN PA'I
TSIG STE, JI LTAR TSAD MED PA SHIN TU BSTAN PA'I TSIG YIN PA NI
CHOS THAMS CAD LA DMIGS SO ZHES SDANG YANG BSHAD LA, KUN DU SPYOD
YUL ZHES BYA BA LA SOGS PA

'OG NAS 'BYUNG BA'I TSIG GIS KYANG BSTAN TO, ,DE LTA MOD KYI MDOR
NA DRAN PAR BYA BA'I CHOS RNAMS TSAD MED DE MI ZAD PA'I PHYIR
RAM, PHYI MA'I MTHA'I BAR DU YANG DRAN PA DE MI BRJED CING NYAMS
PAR MI 'GYUR BA'I PHYIR TSAD MED PA'I DON TO, ,KUN DU SPYOD YUL
ZHES BYA BA NI SHES BYA THAMS CAD

KYANG DRAN PA DE'I SPYOD YUL DU GYUR PA STE, THAMS CAD DU KHYAB
PAR DMIGS ZHES BYA BA'I DON TE, THAMS CAD YANG DAG PAR 'DU BA NI
DRAN PA DER STOBS DANG MI 'JIGS PA LA SOGS PA'I SANGS RGYAS KYI
CHOS THAMS CAD YANG DAG PAR 'DU BA'I PHYIR RO, ,TSIM PAR BYED PA
NI

SEMS CAN LA PHAN 'DOGS SHING SEMS CAN DANG BSKYED PAR BYED PA'O,
PHAM PAR BYED PA NI BDUD THAMS CAD 'JOMS PAR BYED PA'O, ,RTOGS
PAR BYED PA NI RNAM PAR MI RTOG PA'I YE SHES RANG GIS RIG PAR
BYED PA'O, ,DE LTAR KUN BYED PA'I TSIG DE NI CHOS LA CHOS KYI
RJES

SU LTA BA'I DRAN PA NYE BAR GZHAG PA ZHES BYA'O, ,'DI NI CHOS
DRAN PA NYE BAR GZHAG PA MI ZAD PA BSGOM PA STE, DRAN PA NYE BAR
GZHAG PA BZHI BSGOM PA MI ZAD PA BSHAD ZIN TO,, ,,BRTZON 'GRUS
SHIN TU GNYEN POR GYUR PA DANG, BRTZON 'GRUS SHIN TU SBYANGS PA
DANG,

BRTZON 'GRUS THOB PA DANG, BRTZON 'GRUS SHIN TU BRTAN PA BSTAN
PA'I PHYIR, BTZUN PA SHA RA DVA TI'I BU GZHAN YANG BYANG CHUB
SEMS DPA' RNAMS KYI YANG DAG PA'I SPONG BA BZHI YANG MI ZAD PA
STE ZHES BYA BA LA SOGS PA GSUNGS SO, ,'DIR YANG BSTAN PA DANG
BSHAD PA'I TSUL DU

@243A *, ,RIG PAR BYA STE, BZHI GANG ZHE NA ZHES BYA BA NAS
BRTZAMS TE, SEMS RAB TU 'DZIN ZHING YANG DAG PAR RAB TU 'JOG PA
ZHES BYA BA YAN CHAD NI BSTAN PA'I TSUL LO, ,DE MAN CHAD LHAG MA
RNAMS NI BSHAD PA'I TSUL LO, ,BZHI PO DE DAG MI ZAD PA YANG SPANG
BAR BYA BA DANG

BSGRUB PAR BYA BA'I CHOS RNAMS MI ZAD PA'I PHYIR RO, ,RGAL BA
SDIG PA MI DGE BA'I CHOS MA SKYES PA MI SKYED PA DANG, SKYES PA
SPONG BA LA NI YANG DAG PA'I SPONG BA ZHES BYA BAR 'OS NA, DGE
BA'I CHOS MA SKYES BA BSKYED PA DANG, SKYES PA GNAS PAR BYA BA LA
YANG DAG PA'I SPONG BA ZHES JI

LTAR GDAGS SHE NA, DE GNYIS LA GDAGS PAR MI RIGS PA 'DRA MOD KYI,
DGE BA BSKYED PA DANG GNAS PAR BYA BA'I MI MTHUN PA'I PHYOGS
SPANGS PA DANG, BSKYED CING GNAS PAR 'GYUR BA'I PHYIR, MI MTHUN
PA'I PHYOGS SPONG BA LA YANG DAG PA'I SPONG BA ZHES BYA BAS NYES
PA MED DO,,

BRTZON 'GRUS SHIN TU GNYEN POR GYUR BA'I BYANG CHUB SEMS DPA'
GANG ZHE NA, GANG YANG DAG PA'I SPONG BA DANG PO LA ZHUGS PA STE,
MI DGE BA'I CHOS MA SKYES PA RNAMS KYI GNYEN PO BSGOM PAR BYA BA
LA SGOM PAR BYED PA'O, ,DE'I DBANG DU BYAS NAS, GANG SDIG PA MI
DGE BA'I

CHOS GANG MA SKYES PA RNAMS MI SKYED PA'I PHYIR 'DUN PA BSKYED
CES BYA BA NI TSUL BZHIN YID LA BYED PA'I TSIG BLA DAGS SO ZHES
BYA BA LA SOGS PA GSUNGS SO, ,SDIG PA MI DGE BA'I CHOS MA SKYES
PA RNAMS MI SKYED PA'I PHYIR 'DUN PA BSKYED CES KYANG BYA, TSUL
BZHIN DU

YID LA BYED CES KYANG BYA STE, 'DUN PA BSKYED CES BYA BA NI, TSUL
BZHIN YID LA BYED PA'I TSIG BLA DAGS SO, ,DE LA SDIG PA MI DGE
BA'I CHOS NI GANG 'DOD PA NA SPYOD PA'I LUS DANG NGAG DANG YID
KYI LAS NYES PAR SPYOD PAS YONGS SU BSDUS PA DANG, DE SKYED PAR
BYED PA'I NYON

MONGS PA RNAMS SO, ,MA SKYES PA NA CHOS DE MNGON DU MA GYUR CING
NYE BAR MA GYUR PA'O, ,MI SKYED PA NI MNGON DU MI 'BYUNG BA DANG,
NYE BAR MI 'GYUR BAR BYA'O, ,'DUN PA BSKYED PA NI DE'I GNYEN POR
GYUR PA ZHI GNAS LA SOGS PA'I MTSAN MA YID LA BYED PA LA MI BRTEN
PAR MI

@243B GTZANG BA LA SOGS PA'I GNYEN PO NYI TSE SGOM PAR BYED PA
STE, DE BAS NA 'DUN PA BSKYED PA NI TSUL BZHIN YID LA BYED PA'I
TSIG BLA DAGS SO, ,'BAD PAS BRTZON 'GRUS RTZOM ZHES BYA BA DE NI
TSUL BZHIN YID LA BYED PA MI 'DOR BA'I TSIG BLA DAGS SO ZHES BYA
BA LA, 'DIR YANG SDIG PA MI DGE

BA'I CHOS MA SKYES PA ZHES BYA BAR SBYAR TE, 'BAD PAS BRTZON
'GRUS RTZOM ZHES KYANG BYA, TSUL BZHIN YID LA BYED PA MI 'DOR MI
GTONG ZHES KYANG BYA STE, DE BAS NA 'BAD PAS BRTZON 'GRUS RTZOM
ZHES BYA BA NI TSUL BZHIN YID LA BYED PA MI 'DOR BA'I TSIG BLA
DAGS SO, DE LA SDIG

PA MI DGE BA'I CHOS DE DAG KYANG 'DAS PA'I DNGOS PO LA DMIGS PA
DANG, MA 'ONGS PA'I DNGOS PO LA DMIGS PA DANG, DA LTAR GYI YUL LA
DMIGS NAS SKYE'O, ,DE LTAR NA DE DAG NI LKOG TU GYUR BA'I YUL LA
DMIGS PA DANG, MNGON SUM DU GYUR BA'I YUL LA DMIGS PA STE,

GANG 'DAS PA DANG MA 'ONGS PA'I DNGOS PO LA DMIGS PA NI LKOG TU
GYUR BA'I YUL LA DMIGS PA'O, ,DA LTAR GYI YUL LA DMIGS PA NI
MNGON SUM GYI YUL LA DMIGS PA'O, ,DE LA LKOG TU GYUR BA'I YUL LA
DMIGS PA'I SDIG PA MI DGE BA'I CHOS MA SKYES PA RNAMS MI SKYED PA
NI

'BAD DO, ,MNGON SUM DU GYUR BA'I YUL LA DMIGS PA'I SDIG PA MI DGE
BA'I CHOS MA SKYES PA RNAMS MI SKYED PA'I PHYIR NI BRTZON 'GRUS
RTZOM MO, ,SEMS RAB TU 'DZIN ZHING YANG DAG PAR RAB TU 'JOG CES
BYA BA DE NI TSUL BZHIN DU RTOGS PA'I TSIG BLA DAGS SO ZHES BYA
BA

LA; 'DIR YANG SDIG PA MI DGE BA'I CHOS MA SKYES PA RNAMS ZHES BYA
BAR SBYAR TE, SEMS RAB TU 'DZIN ZHING YANG DAG PAR RAB TU 'JOG
CES KYANG BYA, TSUL BZHIN DU RTOGS PA ZHES KYANG BYA STE, SEMS
RAB TU 'DZIN ZHING YANG DAG PAR RAB TU 'JOG PA NI TSUL BZHIN DU
RTOGS PA'I TSIG

BLA DAGS SO, ,DE LA SEMS RAB TU 'DZIN PA ZHES BYA BA NI GANG GI
TSE ZHUM PA'I NYE BA'I NYON MONGS BA SKYES PAR GYUR PA DE'I TSE,
DE BSAL BAR BYA BA'I PHYIR RAB TU DANG BAR 'GYUR BA LA SOGS PA'I
YID LA BYED PA SEMS GZUNG BA STE, GZUNG ZHES BYA BA NI DE'I GNYEN
PO 'PHAGS PA'I LAM

@244A *, ,DANG; DE BZHIN GSHEGS PA'I YON TAN RNAMS BSAMS NAS SEMS
GZENGS BSTOD PAR BYA ZHES BYA BA'I DON TO, ,YANG DAG PAR 'JOG RAB
TU 'JOG CES BYA BA NI RGOD PA'I NYE BA'I NYON MONGS PA SKYES PA
NA SEMS NANG DU BSDU BA'I TSUL GYIS RTZE GCIG TU GZHAG PA STE,

DMIGS PA DE NYID LA YANG DANG YANG DU GZHAG CING 'KHOR BA'I NYES
PA LA SOGS PA YID LA BYED PAS SKYO BA BSKYED PA'O, ,DE CI'I PHYIR
ZHE NA ZHES BYA BA NI 'DRI BA STE, 'DUN PA SKYED PA DANG, 'BAD DE
BRTZON 'GRUS RTZOM PA DANG, SEMS RAB TU 'DZIN ZHING YANG DAG PAR
RAB TU 'JOG PA DE DAG LA

CI'I PHYIR TSUL BZHIN ZHES BYA ZHE NA ZHES BYA BA'I DON TO, ,LAN
DU TSUL BZHIN RAB TU SBYOR BA NI ZHES BYA BA LA SOGS PA GSUNGS
TE, SDIG PA MI DGE BA'I CHOS RNAMS KYI GNYEN PO DANG, ZHUM PA
DANG RGOD PA'I GNYEN PO BSGOM PA RNAMS NI DE DANG MI MTHUN PA
SDIG PA MI DGE BA'I CHOS RNAMS LA MI

'JUG STE, DE BAS NA DE DAG NI TSUL BZHIN GYI TSIG BLA DAGS SO,
,DE LA SDIG PA MI DGE BA'I CHOS GANG ZHE NA, GANG BSLAB PA GSUM
MTHAR DBYUNG BAR BYA BA DANG MI MTHUN PA'I CHOS RNAMS SO, ,DE DAG
DNGOS PO GANG YIN PA BSTAN PA'I PHYIR, TSUL KHRIMS KYI MI MTHUN
PA'I PHYOGS ZHES BYA

BA LA SOGS PA GSUNGS SO, ,TSUL KHRIMS NYAMS PA DANG ZHES BYA BA
NI GANG YAN LAG DRUG PA'I TSUL KHRIMS NYAMS PA NYID SDIG PA MI
DGE BA'I CHOS SO, ,GANG DAG GZHAN GYI TSUL KHRIMS KYANG NYAMS PAR
BYED PA ZHES BYA BA LA, GZHAN DAG TSUL KHRIMS NYAMS PAR BYED PA'I
RGYU'I CHOS RNAMS

KYANG SDIG PA MI DGE BA'I CHOS ZHES BYA'O, ,DE YANG GANG ZHE NA,
RGYU BCU STE, DANG PO NAS LEGS PAR MA BLANGS PA DANG, LHOD PAR
BYED PA LOG PAR 'DZIN PA DANG, BAG MED PA DANG, LE LOS YONGS SU
ZIN PA DANG, LOG PAR SMON PA DANG, SPYOD LAM NYAMS PAR GYUR PA
DANG, 'TSO BA NYAMS

PAR GYUR BA DANG, MTHA' GNYIS SU LTUNG BA DANG, 'BYUNG BAR MI
BYED PA DANG, YI DAM BLANGS PA NYAMS PA'O, ,DE LA JI LTAR DANG PO
NAS LEGS PAR MA BLANGS SHE NA, 'DI LTAR RGYAL PO'I 'JIGS PAS SAM,
RKUN PO'I 'JIGS PAS SAM, 'TSO BA MED PA 'AM, DE LA SOGS PA'I
RKYEN GZHAN GYI

@244B PHYIR BLANGS PA'O, ,JI LTAR NA LHOD PAR BYED PA ZHE NA, 'DI
LA KHA CIG TSUL KHRIMS BLANGS NAS KYANG NGO TSA MED PA DANG,
'GYOD PA CHUNG BA DANG, BSLAB PA'I GNAS RNAMS LA LHOD PAR BYED
PA'O, ,JI LTAR NA LOG PAR 'DZIN PA GANG ZHE NA, KHA CIG LOG PAR
'DZIN PA DANG LDAN PA YIN TE, GNAS MA YIN PA LA 'GYOD PAR

GYUR CING 'GYOD PA DES DGE BA'I BAR DU GCOD PAR BYED PA'O, ,JI
LTAR NA BAG MED PA DANG, LE LOS YONGS SU ZIN PA YIN ZHE NA, LA LA
DAG DANG PO NAS NYES PA MI 'BYUNG BAR DAM BCA' BA MED CING NYES
PA BYUNG NAS YANG SLAR CHOS BZHIN GSO BAR MI BYED LA, NYAL BA
DANG 'PHRES PA DANG, GNYID KYI BDE BA

RNAMS LHUR LEN PAR BYED PA'O, ,JI LTAR NA LOG PAR SMON PA YIN ZHE
NA, TSUL KHRIMS SAM BRTUL ZHUGS SAM, DKA' THUB 'DIS LHA 'AM, LHA
GANG YANG RUNG BA 'AM, RNYED PA DANG BKUR STI DANG LDAN PAR GYUR
CIG CES SMOS PA'O, ,JI LTAR NA SPYOD LAM NYAMS PAR GYUR PA YIN
ZHE NA, DE LA KHA CIG SPYOD

LAM DANG, 'PHRAL GYI BYA BA DANG, DGE BA LA SBYOR BA RNAMS 'JIG
RTEN DANG MI MTHUN ZHING 'JIG RTEN DANG 'GAL BA DANG, 'DUL BA
DANG MI MTHUN ZHING 'DUL BA DANG 'GAL BAR BYED PA'O, ,JI LTAR
'TSO BA NYAMS PAR 'GYUR BA YIN ZHE NA, 'DI LA KHA CIG CHOG MI
SHES PA, 'DOD PA MANG BA DANG, GSO

DKA' BA DGANG DKA' BA STE, CHOS MA YIN PA LHUNG BZED DANG CHOS
GOS LA SOGS PA TSOL BAR BYED PA'O, ,JI LTAR NA MTHA' GNYIS SU
LHUNG BA ZHE NA, 'DI LA KHA CIG 'DOD PA'I BSOD NAMS LA LHAG PAR
ZHEN NAS, 'DOD PA'I CHOS RNAMS LA BAG MED PAR SPYOD PA DANG, LA
LA DAG TSER MA LA GNAS 'CHA'

BA DANG, THAL BA'I NANG NA GNAS PA LA SOGS PA DKA' THUB MI BZAD
PAR 'DZIN PAR BYED PA'O, ,JI LTAR NA 'BYUNG BAR MI BYED PA ZHE
NA, LA LA DAG TSUL KHRIMS DANG BRTUL ZHUGS SAM LTA BA MCHOG TU
'DZIN PA STE, TSUL KHRIMS 'DI NYID DAM, BRTUL ZHUGS 'DI NYID KYIS
THAR PA DANG, GROL BAR 'GYUR ZHES

LTA BA'O, ,JI LTAR NA YI DAM BLANGS PA NYAMS PA ZHE NA LA LA DAG
THAMS CAD NAS THAMS CAD DU NGO TSA MED CING SDIG PA MI DGE BA'I
CHOS BYED PA LA MI 'DZEM PA, TSUL KHRIMS NYAMS PA TSIG PA'I CHOS
CAN KHONG DU RUL BA, LUNG BONG LTAR KUN DU SPYOD PA, DGE SBYONG
MA YIN PAR DGE SBYONG DU KHAS 'CHE BA DAG GO, ,CHO

@245A *, ,GA NYAMS ZHES BYA BA NI TING NGE 'DZIN NYAMS PA'O,
,GANG DAG GZHAN GYI SEMS KYANG RNAM PAR G-YENG BAR BYED PA'I CHOS
CI YANG RUNG STE ZHES BYA BA NI GZHAN DAG TING NGE 'DZIN LAS
NYAMS PAR BYED CING, SEMS G-YENG BAR 'GYUR BA'I CHOS GANG YANG
RUNG BA RNAMS KYANG SDIG PA MI DGE BA'I

CHOS ZHES BYA'O, ,DE YANG CHOS GOS DANG LHUNG BZED LA SOGS PA'I
YO BYAD LA CHAGS PA MANG BA DANG, LUS LA NAD MANG BA DANG, KHA
ZAS LA MANG DU BRKAM PA DANG, 'DU 'DZI MANG PO'I NANG NA GNAS PAR
DGA' BA DANG 'JIG RTEN GYI KHAMS KYI BYA BA MANG PO LA DGA' BA
DANG, SMRA BA MANG PO LA MOS PA DANG,

NYAL BA DANG 'PHRES PA LA SOGS PA LA DGA' BA'O, GANG 'DI LTAR
NYAMS PA ZHES BYA BA NI RTAG PA 'AM CHAD PAR LTA BAR GYUR BA'O,
,GANG DAG GZHAN GYI LTA BA YANG NYAMS PAR BYED PA ZHES BYA BA LA
SOGS PA NI GZHAN DAG LOG PA'I LTA BA LA ZHEN PAR 'GYUR BA'I RGYU
NYON MONGS PA MNGON DU 'BYUNG BA DANG,

SGRIB PA DANG TSOR BAR 'GYUR BA'I CHOS GONG DU BSHAD PA RNAMS
KYANG SDIG PA MI DGE BA'I CHOS ZHES BYA'O, ,BRTZON 'GRUS RAB TU
SBYANGS PA'I BYANG CHUB SEMS DPA' GANG ZHE NA, GANG YANG DAG PA'I
SPONG BA GNYIS PA LA RAB TU ZHUGS PA STE, MI DGE BA'I CHOS SKYES
PA RNAMS SHIN TU SBYANGS PA SGOM PAR BYED

BA'O; ,DE'I DBANG DU BYAS NAS GANG YANG SDIG PA MI DGE BA'I CHOS
SKYES PA RNAMS ZHES BYA BA LA SOGS PA GSUNGS TE, SDIG PA MI DGE
BA'I CHOS NI GONG DU BSHAD PA RNAMS SO, ,SKYES PA NI MNGON SUM DU
GYUR BA'O, ,GONG DU BSHAD PA DANG MTHUN PA RNAMS NI 'DIR MA BSHAD
DE, SNGAR BSHAD PA BZHIN

DU BLTA BAR BYA'O, ,DE CI'I PHYIR ZHE NA ZHES BYA BA NI SDIG PA
MI DGE BA'I CHOS SKYES PA RNAMS SPANG BA'I PHYIR, 'DUN PA BSKYED
PA LA SOGS PA LA, CI'I PHYIR TSUL BZHIN YID LA BYED PA ZHES BYA
ZHE NA ZHES BYA BA'I DON TO, ,MI DGE BA'I CHOS DE DAG SEMS LA
PHUNG POR GYUR BA MED CES BYA BA NI SDIG

PA MI DGE BA'I CHOS SKYES PA DE DAG SKYES MA THAG TU 'GAGS TE MED
PAR GYUR BAS SEMS LA BCER ZHING PHUNG POR GYUR PA MED DE, DE BAS
NA PHYI NANG GI YUL DANG PHYOGS NA MI GNAS SHING MING DANG MTSAN
MAR GDAGS PAR MI NUS ZHES BYA'O, ,GAL TE SDIG PA MI DGE BA'I CHOS
SKYES PA DE DAG MED PA YIN NA, DE

@245B DAG MED PAS SPANG BA'I RTZOL BA MI DGOS LA, SPANG BA ZHES
'BYUNG BA YANG JI LTA BU SNYAM PA LA, SDIG PA MI DGE BA'I CHOS DE
DAG SEMS LAS KUN DU 'BYUNG BA ZHES BYA BA LA SOGS PA GSUNGS TE,
SEMS LAS KUN DU 'BYUNG BA NI CHOS DE DAG SEMS LAS SKYES PA'O, ,JI
LTAR SPANG BAR SHES PA NI SPANG BAR SHES

PA'O; ,JI LTAR SPANG BA SHES PA BSTAN PA'I PHYIR RGYU DANG DMIGS
PA GANG GIS ZHES BYA BA LA SOGS PA GSUNGS TE, RGYU NI TSUL BZHIN
MA YIN PA YID LA BYED PA 'AM, NYON MONGS PA'I BAG CHAGS SO,
,DMIGS PA NI NYON MONGS PA SKYE BAR 'GYUR BA'I YUL RNAMS SO,
,GANG GIS SDUG PA'I RNAM PAR 'DOD CHAGS

ZHES BYA BA NI NYON MONGS PA'I RGYU DANG DMIGS PA GANG GIS RGYU
DANG DMIGS PA BYAS NAS SDUG PAR 'DZIN PA'I RNAM PA'I 'DOD CHAGS
SKYE BA 'AM ZHES BYA BA LA SOGS PAR SBYAR RO, ,DE DAG LA ZHES BYA
BA NI NYON MONGS PA SKYE BAR 'GYUR BA'I YUL DANG DMIGS PA LA'O,
,'DI DAG CES BYA BA NI 'DOD CHAGS LA SOGS PA'I NYON

MONGS PA DAG YIN NO, ,THA SNYAD BTAGS PA'I GZUNG GIS ZHES BYA BA
NI MI SDUG PAS 'DOD CHAGS ZHI BAR BYED CES BYA BA LA SOGS PA NI
THA SNYAD DU BTAGS PA TZAM DU ZAD KYI DON DAM PAR NA DE LA SPANG
BAR BYA BA DANG, SPONG BAR BYED PA GNYI GA MED DO CHOS THAMS CAD
STONG PA NYID DU MNYAM PAR GNAS SHING,

'PHAGS PA'I YE SHES KYIS MNGON SUM DU GYUR PAS NA SPANG BAR BYA
BA MED DO, ,DE CI'I PHYIR ZHES BYA BA NI THA SNYAD LA SNYEGS TE,
GNYEN POS MI MTHUN PA'I PHYOGS SPONG BA'I PHYIR ZHES BYA BA'I DON
TO, ,BRTZON 'GRUS THOB PA'I BYANG CHUB SEMS DPA' NI YANG DAG PAR
SPONG BA GSUM PA LA RAB TU ZHUGS PA STE, DGE

BA'I CHOS MA SKYES PA RNAMS THOB PA'I BSGOM PAR BYA BA LA SGOM
PAR BYED PA'O, ,DE'I DBANG DU BYAS NAS GANG DGE BA'I CHOS MA
SKYES PA RNAMS BSKYED PA'I PHYIR ZHES BYA BA LA SOGS PA GSUNGS
TE, DGE BA'I CHOS NI TSUL KHRIMS LA SOGS PA BSLAB PA GSUM PO MA
SKYES PA NI MNGON DU MA GYUR BA'O, ,BSKYED

PA'I PHYIR BYA BA NI MNGON DU BYA BA'I PHYIR RO, ,DE CI'I PHYIR
ZHE NA ZHES BYA BA NI DGE BA'I CHOS MA SKYES PA RNAMS BSKYED PA'I
PHYIR 'DUN PA BSKYED PA LA SOGS PA LA CI'I PHYIR, TSAD MED PA'I
TSIG SHIN TU BSTAN PA ZHES BYA ZHE NA ZHES BYA BA'I DON TO, ,DGE
BA'I CHOS NI SBYIN PA LA SOGS PA PHA ROL TU PHYIN PA RNAMS SO,
,'DUN

@246A *, ,PA NI DGE BA'I CHOS THAMS CAD KYI RTZA BA'O ZHES BYA BA
LA, BYANG CHUB SEMS DPA' RNAMS KYI SGRUB PA'I DGE BA'I CHOS NI
TSAD MED DE, DE SGRUB PAR 'DUN PA YANG TSAD MED PAS DE BAS NA, DE
NI TSAD MED PA'I TSIG SHIN TU BRTAN PA'O, ,DGE BA'I CHOS BSGRUB
PAR 'DUN PA LAS BSGRUB PA 'BYUNG

ZHING DGE BA'I CHOS SKYE BAR 'GYUR BAS NA, 'DUN PA'I DGE BA'I
CHOS THAMS CAD KYI RTZA BA ZHES BYA'O, ,NYAMS SU LEN PAR BYED CES
BYA BA NI MTHAR PHYIN PAR BYED CES BYA BA'I DON TO, ,DGE BA'I
CHOS DE DAG LA SPYOD CING RNAM PAR 'BYED CES BYA BA NI SMON LAM
GYI DGE BA'I CHOS SKYES PA DE DANG DE DAG LA SO SO'I MTSAN

NYID LA RTOG CING PHYIS KYANG BSKYED PAR BYA BAR SEMS PA'O,
,BRTZON 'GRUS RAB TU BRTAN PA'I BYANG CHUB SEMS DPA' NI GANG YANG
DAG PA'I SPONG BA BZHI PA LA RAB TU ZHUGS PA STE, DGE BA'I CHOS
SKYES PA RNAMS BSTAN PA'I BSGOM PAR BYA BA LA SGOM PAR BYED PA'O,
,DE'I DBANG DU BYAS NAS GANG YANG DGE BA'I

CHOS SKYES PA RNAMS ZHES BYA BA LA SOGS PA GSUNGS TE, GNAS PA NI
SNGAR SKYES PA RNAMS LAS DE LAS CHUNG BAR MI BYA'O, ,BSGOM PA NI
SNGAR SKYES PA LAS SHAS CHUNG ZAD SKYED PA'I PHYIR DE DAG LA YANG
NAS YANG DU SGOM PAR BYED PA'O, ,PHYIR ZHING 'BYUNG BA NI DE BAS
KYANG SHAS 'BRING DU BSKYED PAR BYA

BA'I PHYIR CHUNG DU SKYES PA LA YANG NAS YANG DU SGOM PAR BYED
PA'O, ,CHUD ZAB DANG NYAMS PAR MI 'GYUR BA DON GCIG STE SKYES PA
RNAMS NYAMS PAR MI BYED PA'O, ,YANG NA CHUD ZA BAR MI 'GYUR BA NI
NYAMS PAR MI BYED PA'O, ,NYAMS PAR MI 'GYUR BA NI BRJED PAR MI
BYA BA'O, ,SHIN TU RGYAS PAR BYA BA NI DGE

BA'I RTZA BA THAMS CAD MTHAR THUG CING RDZOGS PAR BYA BA'O, ,DE
CI'I PHYIR ZHE NA ZHES BYA BA NI DGE BA'I CHOS SKYES PA RNAMS
'DUG PA LA SOGS PAR BYED PA LA, BYANG CHUB TU YONGS SU BSNGOS
PA'I DGE BA'I RTZA BA ZHES CI'I PHYIR BYA ZHE NA ZHES BYA BA'I
DON TO, ,MTHAR THUG GI BAR DU ZHES BYA BA NI BYANG CHUB KYI

SNYING PO MA THOB KYI BAR DU ZHES BYA BA'I DON TO, ,CHUD MI ZA
ZHES BYA BA NI MED PAR MI 'GYUR, NYAMS PAR MI 'GYUR ZHES BYA BA'I
THA TSIG STE, 'PHEL BAR 'GYUR ZHING RGYA CHER 'GYUR RO ZHES BYA
BAR SBYAR RO, ,DE CI'I PHYIR ZHE NA ZHES BYA BA NI BYANG CHUB TU
BSNGOS PA'I DGE BA'I RTZA BA DE, BYANG CHUB KYI SNYING PO'I

@246B BAR DU MTHAR MA THUG GI BAR DU BAR MA DOR CI'I PHYIR CHUD
ZA ZHES BYA BA'I DON TO, ,KHAMS GSUM PA THAMS CAD LA MI GNAS PA
ZHES BYA BA NI KHAMS GSUM DU SKYES PA'I RGYU MI BYED CES BYA BA'I
THA TSIG GO, ,YONGS SU ZAD PAR 'GYUR ZHES BYA BA NI KHAMS GSUM DU
'GYUR BA'I CHOS DE DAG NI 'BRAS BU RNAS PAR

SMIN PA MYONG NAS ZAD PAR 'GYUR BA'O, ,YANG DAG PA'I SPONG BA
BZHIN MI ZAD PA BSHAD ZIN TO,, ,,'DUN PA LA SHIN TU GNAS PA DANG,
BRTZON 'GRUS LA SHIN TU GNAS PA DANG, SEMS LA SHIN TU GNAS PA
DANG, DPYOD PA LA SHIN TU GNAS PA BSTAN PA'I PHYIR, BTZUN PA SHA
RA DVA TI'I BU GZHAN YANG

BYANG CHUB SEMS DPA' RNAMS KYI RDZU 'PHRUL GYI RKANG PA MI ZAD PA
STE ZHES BYA BA LA SOGS PA GSUNGS SO, ,DE MI ZAD PA YANG 'DUN PAR
BYA BA LA SOGS PA'I CHOS RNAMS MI ZAD PA'I PHYIR MI ZAD PA'O, ,DE
LA RDZU 'PHRUL NI GONG DU MNGON PAR SHES PA LNGA BSTAN PA 'AM,
MNGON PAR SHES PA LNGA'I NANG NA RDZU

'PHRUL MNGON PAR SHES PA BSHAD PA'O, ,RKANG PA NI RDZU 'PHRUL DE
DAG THOB PAR BYED PA'I RGYU 'AM GZHI'O, ,DE YANG RNAM PA BZHIR
RIG PAR BYA STE, RAB TU DBYE BA DANG, RGYU DANG, GZHI DANG 'BRAS
BU MNGON PAR 'GRUB PA'O, ,DE LA 'DI LTA STE, 'DUN PA DANG ZHES
BYA BA NAS, DPYOD PA'O ZHES BYA BA YAN CHAD

KYIS RAB TU DBYE BA BSTAN TO, ,DE DAG GI RTZA BA'I RTEN ZHES BYA
BA NAS LAS SU RUNG BA THOB PAR 'GYUR RO ZHES BYA BA YAN CHAD KYIS
RGYU BSTAN TO, ,DE SEMS LAS SU RUNG BA THOB PA ZHES BYA BA NI
SEMS YANG BA MA THOB PA YAN CHAD KYIS GZHI BSTAN TO, ,DE LUS DANG
SEMS YANG BA ZHES BYA BA NAS, NAM

MKHA'I MTHAR THUG PA ZHES BYA BA YAN CHAD KYIS 'BRAS BU MNGON PAR
'GRUB PA BSTAN TO, ,DE LA 'DUN PA NI GANG GUS PAR BYED PA DANG,
DAD PA LA BRTEN TE SEMS RTZE GCIG PA LA REG PAR BYED PA'O,
,BRTZON 'GRUS NI, GANG RGYUN DU SBYOR BA LA BRTEN NAS SEMS RTZE
GCIG PA LA REG PAR BYED PA'O, ,

SEMS NI GANG TSE RABS GZHAN DANG GZHAN DU TING NGE 'DZIN BSGOMS
PA LA BRTEN NAS, TSE 'DIR SEMS NI SNGON GYI SEMS DANG RJES SU
MTHUN PAR GYUR TE, MYUR DU SEMS RTZE GCIG PA LA REG PAR GYUR
PA'O, ,DPYOD PA NI BDAG GI SEMS KYI RGYUD LA SDIG PA MI DGE BA'I
CHOS YOD DAM MED CES RNAM

@247A *, ,PAR DPYOD PA LAS SEMS RTZE GCIG PA LA REG PAR GYUR
PA'O, ,DE DAG GI RTZA BA'I RTEN DANG GNAS NI ZHES BYA BA LA DE
DAG NI 'DUN PA LA SOGS PA BZHI DAG GAM RDZU 'PHRUL GYI RKANG PA
DAG STE, DE DAG GI RTZA BA'I GZHI 'AM, RTEN DU GYUR PA NI TSAD
MED PA BZHI DAG GO, ,DE LA RTZA

BA'I SGRA NI 'DUN PA LA SOGS PA LA SNYEGS TE, DE DAG NI RDZU
'PHRUL SKYE BA'I RTZA BA YIN PAS SO, ,'DUN PA LA SOGS PA'I RTEN
DANG GNAS NI TSAD MED PA BZHI YIN TE, TSAD MED PA BZHI DANG LDAN
PA'I SEMS KYIS BSGOMS DGOS PAS SO, ,TSAD MED PA BZHI JI LTAR NA
RTZA BA'I RTEN DANG GZHIR 'GYUR

SNYAM PA LA, DE TSAD MED PA BZHI PO 'DI DAG LA BRTEN CING BSGOMS
TE ZHES BYA BA LA SOGS PA GSUNGS TE, DE ZHES BYA BA NI RDZU
'PHRUL GYI RKANG PA BZHI LA BSGOM PAR 'DOD PA'I BYANG CHUB SEMS
DPA' DES SO, ,BSTAN PA NI DANG PO NYID DU TSAD MED PA BZHI BSGOM
PA LA BRTEN PA'O, ,BSGOM

PA NI DE'I 'OG TU YANG NAS YANG DU MNGON SUM DU BYED PA'O, ,MANG
DU BYAS PA NI TSAD MED PA BZHI MTHAR PHYIN PAR BYA BA'I PHYIR
BSGOM PA RGYUN MI GCOD PA'O, ,SEMS LAS SU RUNG BA THOB PAR 'GYUR
RO ZHES BYA BA NI SEMS RTZE GCIG TU GNAS SU BTUB BA THOB BAR
'GYUR BA'O, ,BSAM GTAN DANG

PO LA MNYAM PAR GZHOG PA LA SOGS PA SMOS PA NI BSAM GTAN BZHI PA
LA BRTEN NAS RDZU 'PHRUL BSKYED PA'I PHYIR RO, ,LUS DANG SEMS
YANG BA THOB PAR 'GYUR ZHES BYA BA NI LUS YANG BA THOB BA NI,
RANG GI DON SGRUB PA LA MYUR DU 'JUG TU BTUB CING GNYID DANG
RMUGS PA LA SOGS PA MED PA THOB PA'O,,

SEMS YANG PA NI DE BZHIN DU RANG GI BYA BA MYUR DU 'JUG TU BTUB
PA'O, ,MNGON PAR SHES PA LA 'JUG PA LA MNGON PAR SGRUB PO ZHES
BYA BA NI RDZU 'PHRUL MNGON PAR SHES PA THOB PAR 'GYUR BA BSGRUB
PA'O, ,'DUN PA LAS SAM BRTZON 'GRUS LAS SAM ZHES BYA BA LA SOGS
PA NI DE LTAR BSGRUB PA DANG

LDAN PA DE NI 'DUN PA LA SOGS PA GANG YANG RUNG BA LA BRTEN NAS
RDZU 'PHRUL GYI RKANG PA SKYED PAR BYED PA STE, RDZU 'PHRUL GYI
RKANG PA ZHES BYA BA NI 'DIR RDZU 'PHRUL NYID LA BYA BAR 'DOD DO,
,YANG NA 'DUN PA LAS SAM ZHES BYA BA LA SOGS PA NI CHOS DE BZHIS
DE DAG GI 'BRAS BU'I GNAS THOB PAR BYED PA'I DON

@247B TO; ,RKANG PA NI 'DIR 'BRAS BU THOB PA'I GNAS LTA BU LA
BYA'O, ,DE LA GANG 'DUN PA LA RAB TU GNAS PA'I BYANG CHUB SEMS
DPA' NI GANG RDZU 'PHRUL GYI RKANG PA DANG BO LA RAB TU ZHUGS PA
STE, DE'I DBANG DU BYAS NAS DE LA 'DUN PA NI GANG CHOS DE DAG LA
MNGON DU PHYOGS PA'O ZHES BYA BA GSUNGS TE, CHOS ZHES

BYA BAS 'DUN PA'I TING NGE 'DZIN TAM, SANGS RGYAS KYI CHOS RNAMS
LA BYA STE, 'DUN PA NI CHOS DE RNAMS LA PHYOGS SHING MOS PA DANG
DAD PA BYED PA'O, ,BRTZON 'GRUS LA SHIN TU GNAS PA NI RDZU 'PHRUL
GYI RKANG BA GNYIS LA RAB TU ZHUGS PA STE, DE'I DBANG DU BYAS
NAS, BRTZON 'GRUS NI GANG CHOS DE

DAG SGRUB PA'O ZHES BYA BA GSUNGS SO, ,CHOS DE DAG SGRUB PA NI
TSAD MED PA DANG BSAM GTAN DANG RDZU 'PHRUL GYI CHOS RNAMS SGRUB
BA'O, ,SEMS LA SHIN TU GNAS PA NI GANG RDZU 'PHRUL GYI RKANG PA
GSUM LA RAB TU ZHUGS PA STE, DE'I DBANG DU BYAS NAS SEMS NI GANG
CHOS DE DAG LA RTOG PA'O ZHES

GSUNGS SO, ,CHOS DE DAG LA RTOG PA NI GANG DU BSHAD PA'I CHOS
RNAMS LA YIN NAM, MA YIN ZHES 'JOG PA'AM, RTZE GCIG TU 'JOG PA'O,
,DPYOD PA LA SHIN TU GNAS PA NI GANG RDZU 'PHRUL GYI RKANG PA
BZHI LA RAB TU ZHUGS PA STE, DE'I DBANG DU BYAS NAS DPYOD PA NI
GANG CHOS DE DAG LA

MKHAS PA ZHES GSUNGS SO, ,DPYOD NA SHES RAB STE, DE NI GONG DU
BSHAD PA'I CHOS RNAMS KYI MTSAN NYID LA MKHAS PA'O, ,DE LTAR TING
NGE 'DZIN BZHI BSGOM PA LA SPONG BA'I 'DU BYED BRGYAD 'BYUNG BAR
'GYUR TE, 'DUN PA NI NAM ZHIG NA BDAG GI TING NGE 'DZIN YONGS SU
RDZOGS SHING, SDIG

PA MI DGE BA'I CHOS RNAMS KYI BAG LA NYAL SPONG BAR 'GYUR ZHIG
GRU SNYAM DU SEMS PA'O, ,RTZOL BA NI GNYEN PO BSGOM PA LA SBYOR
BA MI GTONG BA'O, ,DAD PA NI SBYOR BA MA BTANG BA'I GONG DU RTOGS
PAR BYA BA LA YID CHES PA'O, ,SHIN TU SBYANGS PA NI DAD PA SNGON
DU BTANG BA'I DGA' BA STE, YID DGA'

BAR GYUR PA'I RIM GYIS SDIG PA MI DGE BA'I CHOS KYI GNAS NGAN LEN
SBYANGS PA'O, ,DRAN PA NI ZHI GNAS KYI SEMS ZIN PA'O, ,SHES BZHIN
NI LHAG MTHONG NGO, ,SEMS PA NI SPANGS PA DANG, MA SPANGS PA LA
SPYOD PA DANG, ZHI GNAS DANG LHAG MTHONG DANG, MTHUN PA'I LUS
DANG NGAG GI LUS KUN NAS SLONG

@248A *, ,BA'O; ,BTANG SNYOMS NI SDIG PA MI DGE BA'I CHOS DANG
MTHUN PA DAG LA SPYOD PA'I SEMS KUN NAS NYON MONGS PA MED CING
MNYAM PA NYID DU BYED PA'O, ,DE LA RDZU 'PHRUL GYI RKANG PA MNGON
PAR SGRUB PA RNAMS KYIS ZHES BYA BA LA, BYANG CHUB SEMS DPA' DE
LA 'DUN PA LA SOGS BA RDZU

'PHRUL GYI RKANG PA SGRUB PA RNAMS KYIS RDZU 'PHRUL YANG DAG PAR
SGRUB PAR BYED DE, DE BAS NA 'DUN PA LA SOGS PA LA RDZU 'PHRUL
GYI RKANG PA ZHES BYA'O, ,DE LA 'DUN PA DANG RDZU 'PHRUL GYI
RKANG PAS NI RDZU 'PHRUL SGRUB PA'O, ,BRTZON 'GRUS RDZU 'PHRUL
GYI RKANG PAS NI RDZU 'PHRUL MTHAR 'BYIN PAR BYED DO, ,,

SEMS RDZU 'PHRUL GYI RKANG PAS NI MTHAR DBYUNG BA'I RDZU 'PHRUL
RNAMS MI NYAMS PAR BYED DO, ,DPYOD PA RDZU 'PHRUL GYI RKANG PAS
NI RDZU 'PHRUL DE DAG GTAN LA 'BEBS SHING GANG DANG GANG BYA BA
MNGON BAR BYED PA'O, ,MOS PA LAS BYUNG BA MNGON PAR 'DU BYED PA
MED PA ZHES BYA BA LAS DANG PO PA'I RDZU 'PHRUL RNAMS

NI DE KHO NA MA RTOGS PAS DNGOS PO 'DI LTAR GYUR CIG CES, MNGON
SUM DU MA GYUR PA LA SEMS KYIS MOS PA BSKYED NAS BRTZAL BA LAS
'BYUNG GI ,BYANG CHUB SEMS DPA' YONGS SU SBYANG BA BYAS PA RNAMS
GDOD SMON CING 'BAD PA DANG BRTZAL MI DGOS PAR BSAMS PA TZAM GYIS
LHUN GYIS GRUB PA NYID DU

RDZU 'PHRUL GYI RKANG PA RNAMS RDZOGS PAR 'GYUR RO ZHES BYA BA'I
DON TO, ,DE BAS NA RANG GI SEMS PA SKYED PAS DBANG BYED PA JI
LTAR 'DOD PA BZHIN DU 'GRO ZHES BYA BA GSUNGS TE, TING NGE 'DZIN
MNYAM PAR GZHAG PA LA SOGS PA RGYU RKYEN GZHAN LA MI LTOS PAR
DNGOS PO 'DI 'DI LTAR BYA'O SNYAM DU RANG GI

SEMS BSKYED PA TZAM GYIS JI LTAR 'DOD PA BZHIN DU DBANG DU 'GYUR
BA'O, ,YONGS SU SBYANG BA LEGS PAR BYAS PAS NI MTHAR PHYUNG ZHING
LAS SU RUNG BAR BYAS PA'O, ,RTZA BA LA SHIN TU GNAS PA NI DAD PA
LA SOGS PA'AM, BYAMS PA LA SOGS PA'I TSAD MED PA BZHI'I RTZA BA
LA GNAS PA'O, ,THAMS CAD

DU RGYU BA NI KUN DU KHYAB PAR BYED CING SANGS RGYAS KYI ZHING
THAMS CAD DU 'GRO BA'O, ,RLUNG DMAR BZHIN DU THOGS PA MED PA NI
RLUNG DMAR DANG 'DRA BAR THAGS THOGS MED PAR 'GRO BA'O, ,NAM
MKHA'I MTHAR THUG PA NI NAM MKHA' DANG 'DRA BAR PHYI MA'I MTHA'I
BAR DU YANG NYAMS PA MED PA'O, ,RDZU 'PHRUL

@248B GYI RKANG PA BZHI MI ZAD PA BSHAD ZIN TO,, ,,DAD PA'I MCHOG
DANG BRTZON 'GRUS KYI MCHOG DANG, DRAN PA'I MCHOG DANG, TING NGE
'DZIN GYI MCHOG DANG, SHES RAB KYI MCHOG BSTAN PA'I PHYIR, BTZUN
PA SHA RA DVA TI'I BU, GZHAN YANG BYANG CHUB SEMS DPA' RNAMS KYI
DBANG PO LNGA MI ZAD BA

STE ZHES BYA BA LA SOGS PA GSUNGS SO, ,DE DAG MI ZAD PA YANG DAD
PAR BYA BA CHOS DANG DNGOS PO MI ZAD PA'I PHYIR, DE LA DAD PAR
BYED PA LA SOGS PA YANG MI ZAD PA'O, ,'DIR YANG BSTAN PA DANG
BSHAD PA'I TSUL DU RIG PAR BYA STE, DE LA DBANG PO LNGA GANG ZHE
NA ZHES BYA BA NAS BRTZAMS TE, SHES RAB KYI

DBANG BO ZHES BYA BA YAN CHAD NI BSTAN PA'I TSUL LO, ,LHAG MA
RNAMS NI BSHAD PA'I TSUL LO, ,DAD PA MCHOG GI BYANG CHUB SEMS
DPA' NI DAD PA'I DBANG PO LA YANG DAG PAR ZHUGS PA STE, 'JIG RTEN
PA'I DAD PA'I NANG NA 'JIG RTEN LAS 'DAS PA'I DAD PA MCHOG DAM
PA, KHYAD ZHUGS PA, BLA

MAR GYUR PA, BLA NA MED PA DANG LDAN PA STE, DE'I DBANG DU BYAS
NAS DE LA DAD PA'I DBANG PO GANG ZHE NA ZHES BYA BA LA SOGS PA
GSUNGS SO, ,DAD PA'I MCHOG LA JI LTA BA DE BZHIN DU SHES RAB KYI
MCHOG GI BAR DU SBYAR RO, ,DAD PA NYID DBANG PO YIN PAS NA DAD
PA'I DBANG PO STE, DBANG PO'I DON NI PHYIS

BSHAD DO, ,DAD PA GANG GIS ZHES BYA BA NI DMIGS PAR GYUR PA STE,
SEMS DANG BA DANG, YID CHES PAR GYUR PA GANG GIS ZHES BYA BA'I
DON TO, ,CHOS BZHI LA 'DOD PA STE ZHES BYA BA NI DMIGS PAR BYA BA
LA BYA STE, DE DAG LA DE BZHIN DU YID CHES PA'O, ,'DI LTA STE
'KHOR BA NAS ZHES BYA BA

NAS BRTZAMS TE, SROG GI PHYIR YANG SDIG PA MI BYED PA YAN CHAD
CHOS GCIG GO, ,BYANG CHUB SEMS DPA'I SPYOD PA LA DAD PAS TE ZHES
BYA BA NAS, THEG PA GZHAN LA 'DOD PA MI SKYED PA ZHES BYA BA'I
BAR DU CHOS GNYIS SO, ,CHOS THAMS CAD LA DON DAM PAR ZHES BYA BA
NAS, BAG LA NYAL

BAR MI BYED PA DANG ZHES BYA BA YAN CHAD CHOS GSUM MO, ,STOBS
DANG MI 'JIGS PA LA SOGS PA ZHES BYA BA NAS, CHOS DE DAG YANG DAG
PAR SGRUB PA STE ZHES BYA BA YAN CHAD CHOS BZHI'O, ,'KHOR BA NA
YOD PA'I 'JIG RTEN PA'I YANG DAG PA'I LTA BA LA DAD PA STE ZHES
BYA BA NI 'PHAGS PA MA YIN

@249A *, ,PA SO SO'I SKYE BO RNAMS KYI SPYOD PA LAS DANG 'BRAS BU
DANG, DKON MCHOG LA SOGS PA YOD PAR LTA BA LA, 'JIG RTEN PA'I
YANG DAG PA'I LTA BA ZHES BYA STE, YOD PAR LTA BA DE LA DAD PA'O,
,DE BAS NA DE LAS KYI RNAM PAR SMIN PA LA RTON PA YIN ZHES BYA BA
LA SOGS PA GSUNGS SO, ,DE

ZHES BYA BA NI 'JIG RTEN PA'I YANG DAG PA'I LTA BA LA DAD PA'I
BYANG CHUB SEMS DPA' DE'O, ,LAS KYI RNAM PAR SMIN PA LA RTON PA
NI LAS KYI RNAM PAR SMIN PA YOD PAR LTA BA'O, ,BYANG CHUB SEMS
DPA'I SPYOD PA LA DAD PA STE ZHES BYA BA NI SA DANG PHA ROL TU
PHYIN PA'I CHOS DANG, DE DAG GI YON TAN LA DAD CING YID

CHES PA'O, ,SPYOD PA DE LA ZHUGS PA NI SA DANG PHA ROL TU PHYIN
PA'I SPYOD PA LA ZHUGS PA'O, ,NAS KYANG ZHES BYA BA NI ZHUGS PHAN
CHAD DO, ,THEG PA GZHAN LA 'DOD PA MI SKYED PA NI NYAN THOS LA
SOGS PA'I THEG PA LA MI SPYOD PA'O, ,CHOS THAMS CAD LA DON DAM PA
ZHES BYA BA NI DAD DO ZHES BYA BAR SBYAR

TE; CHOS THAMS CAD NYID DON DAM PAR NGES PA'I DON ZAB MO RTEN
CING 'BREL BAR 'BYUNG BA YIN PA LA SOGS PAR DAD PA'O, ,DON DAM
PAR NI STONG PA'O, ,NGES PA'I DON ZAB MO NI PHYIN CI MA LOG PA'I
DON GZHAN GYIS KHONG DU CHUD PAR DKA' BA'O, ,RTEN CING 'BREL PAR
'BYUNG BA NI RGYU RKYEN LAS 'BYUNG

BAS MA SKYES PA'O, ,DAD PA NI DE BZHIN DU YIN PAR YID CHES PA'O,
,LTA BAR GYUR PA THAMS CAD LA BAG LA NYAL BAR MI BYED PA NI LTA
BA PHYIN CI LOG RNAMS KYI BAG CHAGS STZOGS PAR MI BYED PA'O,
,STOBS DANG MI 'JIGS PA LA SOGS PA LA DAD PA NI DE BZHIN GSHEGS
PA'I YON TAN LA YOD PAR

YID CHES SHING DAD PA'O, ,DE DAG CES BYA BA NI STOBS DANG MI
'JIGS PA LA SOGS PA NYID LA SNYEGS PA'O, ,BRTZON 'GRUS KYI MCHOG
GI BYANG CHUB SEMS DPA' NI GANG BRTZON 'GRUS KYI DBANG PO LA RAB
TU ZHUGS PAS TE, DE'I DBANG DU BYAS NAS, DE LA BRTZON 'GRUS KYI
DBANG PO GANG ZHE NA ZHES BYA BA

LA SOGS BA GSUNGS SO, ,DAD PAR GYUR PA NA YOD PAR YID CHES PAR
GYUR PA'O, ,DRAN PA'I MCHOG NI GANG DRAN PA'I DBANG PO LA RAB TU
ZHUGS PA STE, DE'I DBANG DU BYAS NAS, DE LA DRAN PA'I DBANG PO
GANG ZHE NA ZHES BYA BA LA SOGS PA GSUNGS SO, ,CHUD MI GSON PA
NYID NI NYAMS PAR MI BYED CING

@249B BRJED PAR MI BYED PA'O, ,TING NGE 'DZIN GYI MCHOG NI, GANG
TING NGE 'DZIN GYI DBANG PO LA RAB TU ZHUGS PA STE, DE'I DBANG DU
BYAS NAS DE LA TING NGE 'DZIN GYI DBANG PO GANG ZHE NA ZHES BYA
BA LA SOGS PA GSUNGS SO, ,RTZE GCIG TU BYED PAS NI RTZE GCIG TU
DMIGS PAR BYED PA'O, ,SHES RAB KYI

MCHOG NI GANG SHES RAB KYI DBANG PO LA RAB TU ZHUGS PA STE, DE'I
DBANG DU BYAS NAS DE LA SHES RAB KYI DBANG PO GANG ZHE NA ZHES
BYA BA LA SOGS PA GSUNGS SO, ,RAB TU RTOGS PA NI CHOS DE DAG GI
RANG GI MTSAN NYID LA RAB TU 'BYED PA'O, ,SHIN TU RTOGS PA NI
CHOS DE DAG GI SPYI'I MTSAN NYID KHONG DU CHUD

PA'O; ,GZHAN GYI DRING LA MI 'JOG PA NI GZHAN GYIS BSTAN PA LA
BRTEN MI DGOS PAR SHES PA'O, ,SO SO RANG GIS SHES PA NI CHOS DE
DAG RANG NYID KYIS MNGON SUM DU GYUR PA'O, ,DE LTAR ZHES BYA BA
NI GONG DU BSHAD PA LTAR RO, ,LHAN CIG 'GROGS SHING RJES SU 'BREL
PA NI DAD PA LA SOGS

PA'I DBANG PO DE LNGA PO GCIG GI GROGS GCIG GIS BYAS NAS SANGS
RGYAS KYI CHOS THAMS CAD RDZOGS PAR BYED PA'O, ,LUNG BSTAN PA'I
SAR YANG GZHOG GO ZHES BYA BA NI DE RNAMS DANG LDAN NA BLA NA MED
PA'I BYANG CHUB TU MNGON PAR RDZOGS PAR 'TSANG RGYA BAR LUNG
BSTAN DU MNGON ZHING, LUNG BSTAN

PAR 'OS PAR 'GYUR RO ZHES BYA BA'I DON TO, ,'JIG RTEN LAS 'DAS
PA'I DBANG PO ZHES BYA BA NI 'JIG RTEN LAS 'DAS PA'I CHOS RTOGS
PAR BYED PA'I DBANG PO YIN PA'I PHYIR RO, ,DE LA DBANG BYED PA'I
DON NI DBANG PO'I DON TE, DAD PA'I DBANG BOS NI DGE BA'I CHOS
RNAMS LA 'JUG PAR BYA BA

LA DBANG BYED DE, DE'I DBANG GIS DGE PA'I CHOS LA 'JUG PA'I PHYIR
RO, ,BRTZON 'GRUS KYI DBANG POS NI DGE BA'I CHOS RNAMS SKYED PA
LA DBANG BYED DE, DE'I MTHUS DGE BA'I CHOS RNAMS SKYED PAR BYED
PAS SO, ,DRAN PA'I DBANG POS NI DGE BA'I CHOS RNAMS CHUD MI ZA BA
LA DBANG BYED DE, DES

MI BRJED PAR BYED PA'I PHYIR RO, ,TING NGE 'DZIN GYI DBANG POS NI
GZHAN DU MI G-YENG BA LA DBANG BYED DE, DES DMIGS PA'I YUL LA
RTZE GCIG TU 'JOG PAS SO, ,SHES RAB KYI DBANG POS NI MTHAR 'BYIN
PA LA DBANG BYED DE, DES DGE BA'I CHOS THAMS CAD MTHAR 'BYIN PAR
BYED PAS SO, ,DBANG

@250A *, ,PO LNGA MI ZAD PA BSHAD ZIN TO,, ,,DAD PA MI TSUGS PA
DANG, BRTZON 'GRUS MI TSUGS PA DANG, DRAN PA MI TSUGS PA DANG,
TING NGE 'DZIN MI TSUGS PA DANG, SHES RAB MI TSUGS PA BSTAN PA'I
PHYIR, BTZUN PA SHA RA DVA TI'I BU GZHAN YANG BYANG CHUB SEMS
DPA'

RNAMS KYI STOBS LNGA MI ZAD PA STE ZHES BYA BA LA SOGS PA GSUNGS
SO, ,'DIR YANG BSTAN PA DANG BSHAD PA'I TSUL DU RIG PAR BYA STE,
DE LA BYANG CHUB SEMS DPA' RNAMS KYI STOBS LNGA MI ZAD PA STE
ZHES BYA BA NAS BRTZAMS TE, SHES RAB KYI STOBS ZHES BYA BA YAN
CHAD NI BSTAN PA'I TSUL LO,

LHAG MA RNAMS NI BSHAD PA'I TSUL LO, ,DAD PA LA SOGS PA LNGA PO
'DI RNAMS LA STOBS ZHES BYA BA YANG DBANG PO'I TSE NA NI DAD PAR
BYA BA LA SOGS PA CHOS RNAMS MNGON DU BYA BA DANG, SGRUB PAR BYED
PA LA DBANG BYED PA TZAM DU ZAD KYI, MI MTHUN PA'I PHYOGS RNAMS
KYIS MI TSUGS PA MA YIN NO, ,STOBS

KYI DUS NA NI DAD PA LA SOGS PA DE DAG NYID RAB TU BSGOMS SHING
SBYANGS TE MTHU DANG LDAN PAR GYUR PAS, MA DAD PA LA SOGS PA'I MI
MTHUN PA'I PHYOGS RNAMS KYIS MI TSUGS PA LA STOBS ZHES BYA'O, ,DE
MI ZAD PA YANG DE DAG GIS DAD PAR BYA BA'I CHOS RNAMS MI ZAD PAS
DE LA DAD PAR BYED PA MI ZAD PA'AM,

MA DAD PA LA SOGS PAS MED PAR BYA ZHING ZAD PAR BYA BAR MI NUS
PAS NA MI ZAD PA'O, ,DAD PA MI TSUGS PA'I BYANG CHUB SEMS DPA' NI
DAD PA'I STOBS SHIN TU BSGOMS SHING, MA DAD PA DANG MA 'DRES PA'I
CHOS CAN YIN TE, DE'I DBANG DU BYAS NAS, DE LA DAD PA'I STOBS
GANG ZHE NA ZHES BYA BA LA

SOGS PA GSUNGS SO, ,DAD PA MI TSUGS PA LA JI LTA BA BZHIN SHES
RAB MI TSUGS PA'I BAR DU YANG SBYAR RO, ,MOS PA NI GANG SGRUB PA
DANG BYA BA'I CHOS RNAMS BSGRUB PAR 'DOD PA DANG, BYA BAR 'DOD
PA'O, ,DAD PA NI BDEN PA DANG DKON MCHOG LA SEMS DANG ZHING YID
CHES PA'O, ,MI BRDZI BA NI

GZHAN GYIS MI ZLOGS SHING MI TSUGS PA DANG, DE'I DAD PA'I STOBS
SO, ,DE NYID KYI DON GSAL BAR BSTAN PA'I PHYIR, GAL TE BDUD SDIG
CAN ZHES BYA BA LA SOGS PA GSUNGS SO, ,SANGS RGYAS KYI GZUGS KYIS
ZHES BYA BA NI DE BZHIN GSHEGS PA'I GZUGS SU BSGYUR TE ZHES BYA
BA'I DON

@250B TO; ,CHOS LA NGES PAR SEMS PA'I MOS PA ZHES BYA BA NI CHOS
GANG LA SEMS PA'I MOS PA DANG DAD PA'O, ,'BRAL BAR BYED CES BYA
BA NI GTONG DU 'JUG PA'O, ,'DUN PA ZLOG CES BYA BA NI THABS SNA
TSOGS KYIS LTA BA GZHAN LA 'JUD PAR BYED PA'O, ,BSKYOD PA LA SOGS
PA'I TSIG NI MOS PA

LAS BZLOG BAR MI NUS PA'I RNAM GRANGS SO, ,YANG NA NYAN PA'I DUS
NA MOS PA BZLOG PAR MI NUS PA NI BSKYOD PAR MI NUS PA'O, ,SEMS
PA'I DUS NA DAD PA BZLOG PAR MI NUS PA NI BSGUL BAR MI NUS PA'O,
,BSGOM PA'I DUS NA DAD PA BZLOG PAR MI NUS PA NI BSLANG BAR MI
NUS PA'O, ,

BRTZON 'GRUS MI TSUGS PA'I BYANG CHUB SEMS DPA' NI GANG BRTZON
'GRUS KYI STOBS LA RAB TU ZHUGS PA STE, DE'I DBANG DU BYAS NAS,
DE LA BRTZON 'GRUS KYI STOBS GANG ZHE NA ZHES BYA BA LA SOGS PA
GSUNGS SO, ,BRTZON 'GRUS BRTZAMS PA GANG DANG GANG RTZOM PA ZHES
BYA BA NI BRTZON 'GRUS BRGYAD PO SNGAR

BSTAN PA GANG DANG GANG GIS DGE BA GANG LA RTZOM PA ZHES BYA BA'I
DON TO, ,DGE BA'I CHOS GANG DANG GANG LA SBYOR BA ZHES BYA BA NI
SBYIN PA LA SOGS PA'I DGE BA'I CHOS GANG DANG GANG BYED PA STE,
,RTZOM BA NI DANG PO NYID DU DGE BA'I CHOS RTZOM PAR BYED PA'O,
,SBYOR BA NI DE PHAN CHAD RGYUN DU SGRUB PAR BYED PA'O, ,DE

DANG DE LA ZHES BYA BA NI DGE BA'I CHOS BRTZAMS SHING SBYAR BA DE
DANG DE LA'O, ,STOBS SKYED PA ZHES BYA BA NI BRTZON 'GRUS KYI
MTHU SKYED PA'O, ,SRA BA 'THOB STE ZHES BYA BA NI BRTZON 'GRUS
BRTEN ZHING MI ZLOGS PA THOB CES BYA BA'I DON TO, ,STOBS SKYED PA
DE DANG LDAN PA ZHES BYA BA NI BRTZON 'GRUS KYI MTHU SKYED PA

DE DE DANG LDAN PA ZHES BYA BA'I DON TO, ,GNAS DE LAS MA BRGAL
GYI BAR DU ZHES BYA BA NI GANG BSGRUB PAR BYA BA'I GNAS DE MTHAR
PHYIN GYI BAR DU ZHES BYA BA'I DON TO, ,LHAR BCAS PA'I 'JIG RTEN
ZHES BYA BA NI LHA DANG LHA LAS GZHAN PA'I 'JIG RTEN GYIS KYANG
RUNG ZHES BYA BA'I DON TO, ,DRAN PA MI TSUGS PA NI

GANG DRAN PA'I STOBS LA RAB TU ZHUGS PA STE, DE'I DBANG DU BYAS
NAS, DE LA DRAN PA'I STOBS GANG ZHE NA ZHES BYA BA LA SOGS PA
GSUNGS SO, ,DE ZHES BYA BA NI DRAN PA'I STOBS DANG LDAN PA'I
BYANG CHUB SEMS DPA' DE'O, ,CHOS NI PHUNG PO DANG KHAMS LA SOGS
PA GANG YANG RUNG PA'O, ,DRAN PA'I GNAS

@251A *, ,GANG DANG GANG LA ZHES BYA BA NI DRAN BAS DMIGS PAR BYA
BA'I YUL GANG DANG GANG LA ZHES BYA BA'I DON TO, ,SEMS 'JOG PA NI
DE LA DMIGS SHING MI BRJED PAR BYED PA'O, ,DE LA ZHES BYA BA NI
CHOS LA DMIGS SHING MI BRJED PAR BYED PA'I DRAN PA DA LAS SO,
,NYON MONGS PA GANG YANG RUNG

BAS STONG PAR MI NUS ZHES BYA BA NI DRAN PA NYAMS PA DANG, GNYID
DANG, RMUGS PA DANG, 'DOD CHAGS DANG ZHE SDANG LA SOGS PA NYON
MONGS PA GANG YANG RUNG BAS MED PAR BYA ZHING BAR DU GCOD PAR MI
NUS PA'O, ,DE'I NI BYANG CHUB SEMS DPA' DE'I 'O, ,DRAN PA'I STOBS
SKYED PA NI DRAN PA'I MTHU DANG

LDAN PA'O, ,'JOMS PA NI NYON MONGS PA SPONG BA'O, ,MI BRDZI BA NI
NYON MONGS PA'I DBANG DU MI 'GYUR BA'O, ,TING NGE 'DZIN MI TSUGS
PA NI TING NGE 'DZIN GYI STOBS LA RAB TU ZHUGS PA STE, DE'I DBANG
DU BYAS NAS, DE LA TING NGE 'DZIN GYI STOBS GANG ZHE NA ZHES BYA
BA LA SOGS PA GSUNGS SO, ,GANG ZHES

BYA BA NI TING NGE 'DZIN GYI STOBS DANG LDAN PA'I BYANG CHUB SEMS
DPA' LA SNYEGS TE, BYANG CHUB SEMS DPA' DE ZHES BYA BAR SBYAR RO,
,'DU 'DZI THAMS CAD LAS DBEN PAR GNAS SHING ZHES BYA BA NI 'GRO
BA MANG BA'I NANG NA GNAS PA SPANGS NAS TING NGE 'DZIN LA SEMS
RTZE GCIG TU 'JOG PA STE, 'DIR YANG DE LTA MOD KYI,

TING NGE 'DZIN GYI MTHU DANG LDAN PA ZHES BYA BAR SBYAR RO, ,DE'I
SGRA DANG TSIG GI LAM THAMS CAD KYIS ZHES BYA BA NI, BSAM GTAN
DANG PO LA SGRA CA CO RNAMS BAR DU GCOD PAR MI 'GYUR TE, BYANG
CHUB SEMS DPA'I TING NGE 'DZIN GYI MTHU DANG LDAN PAS BSAM GTAN
DANG PO LA ZHUGS PA'I TSE, DE'I BAR DU GCOD PA'I

SGRA CA CO RNAMS 'DON KYANG, DE DAG BSAM GTAN DE LA BAR DU GCOD
CING SGRIB PAR MI 'GYUR RO ZHES BYA BA'I DON TO, ,DE LTAR MI
MTHUN PA'I PHYOGS DAG YOD KYANG, DE DAG GIS MI TSUGS PA'I MTHU
DANG LDAN PA'I PHYIR STOBS ZHES BYA'O, ,DE DGE BA RTOG PA DANG
DPYOD PAR SPYOD KYANG DE'I BSAM GTAN GNYIS PA LA

SGRIB PAR MI 'GYUR RO ZHES BYA BA LA, RTOG PA DANG DPYOD PA GNYIS
NI BSAM GTAN GNYIS PA'I MI MTHUN PA'I PHYOGS TE, DE BAS NA BSAM
GTAN GNYIS PA LA RTOG PA DANG DPYOD PA GNYIS SPANGS TE MED PAR
BYED DO, ,BYANG CHUB SEMS DPA'I TING NGE 'DZIN GYI STOBS DANG
LDAN PA NI BSAM GTAN GNYIS PA

@251B LA YANG DAG PAR ZHUGS LA, RTOG DPYOD GNYIS SPYOD KYANG DE
DE LA SGRIB PAR MI 'GYUR RO ZHES BYA BA'I DON TO, ,DE DAG DGA' BA
DANG MGU BA YANG SKYES PA YIN LA, DE'I BSAM GTAN GSUM PA LA SGRIB
PAR YANG MI 'GYUR RO ZHES BYA BA LA, DGA' BA DANG MGU BA LA CHAGS
PA NI BSAM GTAN GSUM PA'I

SGRIB PA STE, BYANG CHUB SEMS DPA' TING NGE 'DZIN GYI MTHU DANG
LDAN PAS BSAM GTAN GSUM PA LA YANG DAG PAR ZHUGS LA, CHOS LA DGA'
ZHING MGU BA LA YANG SPYOD MOD KYI, DGA' ZHING MGU BA DE BSAM
GTAN DE LA SGRIB PAR MI 'GYUR RO ZHES BYA BA'I DON TO, ,DE SEMS
CAN THAMS CAD

SMIN PAR BYA BA DANG, DAM PA'I CHOS YONGS SU GZUNG BA'I PHYIR
ZHES BYA BA LA SOGS PA LA, BTANG SNYOMS SU MI 'JOG PAR DPYOD PA
DANG BYA BA LA ZHUGS PA NI BSAM GTAN BZHI PA'I SGRIB PA STE,
BYANG CHUB SEMS DPA' TING NGE 'DZIN GYI MTHU DANG LDAN PAS BSAM
GTAN BZHI PA LA YANG ZHUGS LA,

SEMS CAN YONGS SU SMIN PAR BYA BA DANG, DAM PA'I CHOS GZUNG BA LA
SOGS PA SPYOD PA RNAM PA SNA TSOGS BYED KYANG DE DE LA SGRIB PAR
MI 'GYUR RO ZHES BYA BA'I DON TO, ,DE BSAM GTAN BZHI PO DE DAG GI
GNAS TE, BSAM GTAN DANG MI MTHUN PA'I PHYOGS KYI CHOS RNAMS KYIS
KYANG THUL BAR MI

NUS SO ZHES BYA BA NI BYANG CHUB SEMS DPA' DE TING NGE 'DZIN GYI
STOBS DANG LDAN PAS BSAM GTAN DANG PO LA SOGS PA BZHI PO RNAMS
KYI GNAS LA, BSAM GTAN DE DAG GI MI MTHUN PA'I PHYOGS SGRA CA CO
DANG, RTOG DPYOD DANG, DGA' ZHING MGU BA DANG, BTANG SNYOMS MA
YIN PA RNAMS KYIS KYANG

BAR DU GCOD PAR MI NUS SO ZHES BYA BA'I DON TO, ,DE LA MNYAM PAR
GZHAG PA'I GNAS KYANG MI GTONG LA ZHES BYA BA LA SOGS PA NI, BSAM
GTAN DANG PO LA SOGS PA'I MNYAM PAR BZHAG PA RNAMS LA RGYUN DU
SPYOD KYANG BSAM GTAN DE DAG GI DBANG DU GYUR NAS, GZUGS KYI
KHAMS 'BA'

ZHIG TU YANG MI SKYE STE SMON LAM GYI DBANG GIS, SEMS CAN GYI DON
DUS 'OG MA RNAMS SU YANG BSAMS BZHIN NI SKYE'O ZHES BYA BA'I DON
TO, ,SHES RAB MI TSUGS PA NI GANG SHES RAB KYI STOBS LA RAB TU
ZHUGS PA STE, DE'I DBANG DU BYAS NAS, DE LA SHES RAB KYI STOBS
GANG ZHE NA ZHES BYA BA LA SOGS PA

@252A *, ,GSUNGS SO, ,'JIG RTEN PA DANG 'JIG RTEN LAS 'DAS PA'I
CHOS LA MI MTHUN PAR SHES PA ZHES BYA BA LA, 'JIG RTEN PA'I CHOS
NI RIG PA'I GNAS BZHI'O, ,BZO DANG, GSO BA DANG, GTAN TSIGS DANG,
SGRA RIG PA RNAMS SO, ,'JIG

RTEN LAS 'DAS PA'I CHOS NI NANG RIG PA STE, GSUNG RAB YAN LAG BCU
GNYIS SO, ,MI THUL BAR SHES RAB KYI MI MTHUN PA'I PHYOGS RNAMS
KYIS SGRIB CING BAR DU GCOD MI NUS PAR 'JIG RTEN DANG 'JIG RTEN
LAS 'DAS PA'I CHOS RNAMS SHES PA'O, ,CHOS DE RNAMS LA MI THUL

BAR SHES PA RGYAS PAR BSTAN PA'I PHYIR, TSE RABS TSE RABS SU YANG
ZHES BYA BA LA SOGS PA GSUNGS TE, BYANG CHUB SEMS DPA' LA MNGON
DU 'GYUR RO ZHES BYA BA YAN CHAD NI 'JIG RTEN PA'I CHOS LA MI
THUL BAR SHES PA BSTAN TO, ,GANG YANG 'JIG RTEN LAS 'DAS PA ZHES
BYA BA NAS

BRTZAMS TE, RJES SU RTOGS TE ZHES BYA BA YAN CHAD NI 'JIG RTEN
LAS 'DAS PA'I CHOS LA MI THUL BAR SHES PA BSTAN TO, ,TSE RABS TSE
RABS SU ZHES BYA BA NI LHA DANG MI'I GNAS DE DAG TU BDAG GI PHUNG
PO SKYES SHING TSE BLANGS PA'O, ,DE ZHES BYA BA NI BYANG CHUB
SEMS DPA' DE'O, ,BZO'I LAS NI

DRA BA BCOM PA LA SOGS TE, BZO RIG PA RANG GI MING GIS BSTAN TO,
,RIG PA ZHES SMOS PA NI RIG PA'I GNAS LHAG MA GSUM BSTAN TO,
,SNGAGS NI GZHAN GYI DMAG GI SDE MNAN PA DANG, SBRUL LA SOGS PA'I
DUG MED PAR BYA BA'I THABS SO, ,STOBS NI MTSON CHA 'PHANG BA
DANG, GLANG

PO CHE 'DEGS PA LA SOGS PA'I RTZAL LO, ,MNGON DU 'GYUR BA NI SHES
PAR GYUR PA'O, ,DAM PA ZHES BYA BA NI LAS SU BYA BA DANG, SHES
PAR BYA BA GTZO BOR GYUR PA STE, BYA DKA' BA NI BSGRUB CING SHES
PAR BYA DKA' BA'O, ,BZOD PAR DKA' BA NI DE DAG SGRUB PA NA SDUG
BSNGAL NYAMS SU BLANG DKA'

BA'O; ,THOB BAR DKA' BA NI 'BRAS BU THOB PAR BYA DKA' BA'O, ,'JIG
RTEN LAS 'DAS PA'I CHOS GANG DANG GANG DAG GIS 'JIG RTEN LAS 'DA'
BA ZHES BYA BA NI 'PHAGS PA'I LAM GANG GIS MYA NGAN LAS 'DAS PA
THOB PAR 'GYUR BA'I LAM DE DAG SHES SO ZHES BYA BAR SBYAR RO,
,BCAS PA

@252B ZHES BYA BA'I SGRAS MI DANG BDUD LA SOGS PA YANG BSDUS PA
YIN NO, ,MI BRDZI BA NI DE DAG GI SHES PAS MI THUB PA'O, ,STOBS
LNGA MI ZAD PA BSHAD ZIN TO,, ,,DRAN PA SHIN TU 'BREL PA DANG,
RAB TU SHES PA SHIN TU 'BREL PA DANG, BRTZON 'GRUS SHIN TU 'BREL
PA DANG, DGA' BA SHIN TU

'BREL PA DANG, BAG YANGS SHIN TU 'BREL PA DANG, TING NGE 'DZIN
SHIN TU 'BREL PA DANG, BTANG SNYOMS SHIN TU 'BREL PA BSTAN PA'I
PHYIR, BTZUN BA SHA RA DVA TI'I BU GZHAN YANG BYANG CHUB SEMS
DPA' RNAMS KYI BYANG CHUB KYI YAN LAG CES BYA BA GSUNGS TE, 'DI
BSDUS PA'I DON MTHONG BA'I LAM

BSTAN PAR YANG SBYAR RO, ,BYANG CHUB KYI YAN LAG CES BYA BA LA,
BYANG CHUB NI ZAD PA MI SKYE BA'I YE SHES RNAM PAR MI RTOG PA'I
RANG BZHIN LA BYA'O, ,DRAN PA LA SOGS PA BDUN PO 'DI RNAMS NI
BYANG CHUB DE THOB PAR BYED PA'I RGYU 'AM, GROGS YIN PAS NA YAN
LAG CES BYA STE, JI LTAR YAN

LAG YIN PAR NI PHYIS BSHAD DO, ,DE DAG MI ZAD PA YANG DRAN PAR
BYA BA LA SOGS PA'I CHOS RNAMS MI ZAD PA'I PHYIR MI ZAD PA'O,
,DRAN PA SHIN TU 'BREL PA'I BYANG CHUB SEMS DPA' NI YANG DAG PA'I
NGES PA NYAMS 'OG TU CHUD CING, DRAN PA YANG DAG PA'I BYANG CHUB
KYI YAN LAG THOB PA STE, DE'I DBANG

DU BYAS NAS, DE LA DRAN PA YANG DAG BYANG CHUB KYI YAN LAG GANG
ZHEN ZHES BYA BA GSUNGS SO, ,DRAN PA SHIN TU 'BREL PA LA JI LTA
BA DE BZHIN, BTANG SNYOMS SHIN TU 'BREL PA'I BAR DU CI RIGS PAR
SHES PAR BYA STE, 'DIR YANG BSTAN PA DANG BSHAD PA'I TSUL NI GONG
MA BZHIN DU LTA'O, ,DRAN PA GANG

GIS ZHES BYA BA NI CHOS RNAMS SEMS LA GSAL ZHING MA BRJED PA'I
DRAN PA GANG GIS SO, ,CHOS RNAMS RTOG PAR 'GYUR BA ZHES BYA BA NI
MDOR BSTAN PA'I TSIG STE, LHAG MA RNAMS NI BSHAD PA'I TSIG GO,
,DRAN PAS RTOGS PA'I CHOS RNAMS KYANG RNAM PA GSUM STE, CHOS KYI
DBYINGS RTOGS PA DANG

DE'I LAM RTOGS PA DANG, LAM DE STON PA'I GZHUNG RTOGS PA'O, ,CHOS
RNAMS LA SO SOR RTOG PA ZHES BYA BAS CHOS KYI DBYINGS RTOGS PA
BSTAN TE, SO SOR GYI SGRA PHYIN CI MA LOG PA'I SGRAR 'GRO BAS
CHOS RNAMS KYI CHOS KYI DBYINGS MNGON SUM DU GYUR PA'O, ,CHOS
RNAMS LA DPYOD PA DANG ZHES BYA BAS

@253A *, ,DE'I LAM RTOGS PA BSTAN TE, CHOS KYI DBYINGS RTOGS PAR
BYA BA'I LAM GANG YIN PA KHONG DU CHUD PA'O, ,CHOS RNAMS LA KUN
DU 'GRO BA ZHES BYA BAS LAM DE STON PA'I GZHUNG RTOGS PA BSTAN
TE, LAM DE STON PA'I GSUNG RAB KYI CHOS RNAMS GANG DANG GANG GI
PHYOGS SU RTOGS PA SEMS LA

RTOGS SHING GZHAN LA STON PA LA YANG NOR PA MED PA'I PHYIR RO,
,DE YANG BSAM PA DANG BSGOM PA'I SHES RAB KYIS DE, CHOS RNAMS LA
BSAM PA DANG ZHES BYA BAS BSAM PA'I SHES RAB BSTAN TE, CHOS RNAMS
KYI DON KHONG DU CHUD PA'I PHYIR RO, ,CHOS RNAMS LA RJES SU RTOGS
PA ZHES BYA BAS BSGOM PA'I

SHES RAB BSTAN TE, BSAM PAS RNYED PA'I CHOS LA YANG NAS YANG DU
BSGOM PA'I PHYIR TE DE NI DRAN PA'O, ,RAB TU SHES PA SHIN TU
'BREL PA NI GANG CHOS RNAM PAR 'BYED PA BYANG CHUB KYI YAN LAG LA
SHIN TU ZHUGS PA STE, DE'I DBANG DU BYAS NAS, CHOS RNAM PAR 'BYED
PA BYANG CHUB KYI YAN LAG GANG ZHE NA ZHES BYA BA LA

SOGS PA GSUNGS SO, ,RAB TU RNAM PAR 'BYED PA SHES PA NI, RNAM PAR
'BYED PA SHES PA'O, ,DE NYID KYI DON GANG YIN PA BSTAN PA'I PHYIR
GANG DANG GANG, JI LTA JI LTA BUR ZHES BYA BA LA SOGS PA GSUNGS
TE, CHOS GANG DANG GANG, GANG GI CHA DANG PHYOGS SU GTOGS PA JI
LTA JI LTA BUR DE'I ZLA DANG

PHYOGS SU BSLAN ZHING, DBYE BAR BYA BA'I CHOS DE DANG DE DAG LA
'DI NI 'DI'I PHYOGS SU GTOGS ZHES BYA BA LA SOGS PA DANG, GANG
DANG GANG GI ZLA LA GTOGS PA SHES SHING, CHA CHAR SO SOR RNAM PAR
'BYED PA SHES PA'O, ,BRDA DANG RNAM PAR NGES PA NI THA SNYAD DANG
GTAN LA PHAB PA'I DON LA BYA

STE; NGES PA'I DON NAS RNAM PAR NGES PA'I BAR GYI CHOS GANG DANG
GANG GSUNGS PA DE DAG KYANG DE DAG SO SO'I SDE TSAN DU GTOGS PAR
SHES PA'O, ,BRTZON 'GRUS SHIN TU 'BREL PA NI BRTZON 'GRUS YANG
DAG BYANG CHUB KYI YAN LAG LA RAB TU ZHUGS TE, DE BSTAN PA'I
DBANG DU BYAS NAS, DE LA BRTZON

'GRUS YANG DAG BYANG CHUB KYI YAN LAG GANG ZHE NA ZHES BYA BA LA
SOGS PA GSUNGS SO, ,'DI ZHES BYA BA'I TSIG GONG DU BSTAN PA CHOS
RNAM PAR 'BYED PA LA SOGS PA SNYEGS SO, ,RAB TU 'DZIN PA NI CHOS
DE DAG SEMS LA MI BRJED PAR 'DZIN PA STE, PHYIR ZHES BYA BA'I
SGRA THAMS CAD DANG SBYAR RO, ,SPRO

@253B BA NI CHOS DE DAG SGRUB PAR 'DOD PA'O, ,STOBS NI LE LO'I
DBANG DU MI 'GYUR BA'O, ,BRTUL BA NI NYON MONGS PA GZHAN GYIS MI
TSUGS PA'O, ,PHYIR MI LDOG PA NI DGE BA BSGRUB PA MI 'DOR BA'O,
,'DUN PA NI CHOS DE DAG LA DE BZHIN DU YID CHES NAS BYED PA'O,
,MTHU NI BDUD LA SOGS PAS MI ZLOGS

PA'O; ,BRTZON 'GRUS MI GTONG BA NI BSGOM PA RGYUN DU BYA BA MI
GTONG BA'O, ,LAM MNGON PAR RTOGS PAR BYA BA NI 'PHAGS PA'I LAM
GYI YAN LAG BRGYAD DANG, SA BCU'I LAM RTOGS PAR BYA BA'O, ,PHYIR
NI DE DAG GI DON DU'AM, CHED DU'O, ,BRTZON PA 'DI NI ZHES BYA BA
NI 'BAD PA 'DI NI ZHES BYA

BA'I THA TSIG GO, ,DGA' BA SHIN TU 'BREL PA NI DGA' BA YANG DAG
BYANG CHUB KYI YAN LAG LA RAB TU ZHUGS PA STE, DE'I DBANG DU BYAS
NAS, DE LA DGA' BA YANG DAG BYANG CHUB KYI YAN LAG GANG ZHE NA
ZHES BYA BA LA SOGS PA GSUNGS SO, ,DE YANG DGA' BA JI LTA BU GANG
GIS GANG BSGRUBS SHING,

DE'I MTHUN PA SPANGS PA NI DGA' BA YANG DAG BYANG CHUB KYI YAN
LAG CES BYA'O, ,DE LA DGA' BA JI LTA BUS NI, DUS GSUM GYI CHOS
THOB PAR DGA' BA'I DGA' BA STE, CHOS LA RAB TU DGA' ZHES BYA BA
LA SOGS PA TSIG GSUM GYIS BSTAN TO, ,DE LA 'DAS PA'I CHOS RNAMS
LA DMIGS NAS,

SEMS LA MOS PA SKYES PA NI CHOS LA DGA' BA'O, ,MA 'ONGS PA'I CHOS
LA DMIGS NAS, SEMS LA MOS PA SKYES PA NI CHOS LA MOS PA'O, ,DA
LTAR GYI CHOS LA DMIGS NAS, SEMS LA MOS PA SKYES PA NI CHOS LA
MCHOG TU DGA' BA'O, ,DGA' BA GANG YIN PA DE NYID KYIS RGYU BYAS
NAS SEMS ZHUM PA

DANG SPROS PAR GYUR PA STE, SEMS MA GONG BA DANG ZHES BYA BA LA
SOGS PA TSIG GNYIS KYIS BSTAN TO, ,SEMS MA GONG BA NI MI NUS SO
SNYAM DU SEMS ZHUM ZHING DGA' BA SRO SHI BAR MA GYUR PA'O, ,DAD
CING 'DUN PA NI DGA' BA KHYAD PAR DU 'PHAGS PA SKYES SHING LHAG
PAR 'JUG PAR SEMS MOS PA'O, ,

GANG BSGRUB PA NI DGA' BA DES LUS DANG SEMS LAS SU RUNG BA
BSGRUBS PA STE, DE YANG LUS DANG SEMS SHIN TU SBYANGS PAR 'GYUR
BA ZHES BYA BAS BSTAN TO, ,LUS LAS SU RUNG BA NI GZUGS KYI PHUNG
PO RTEN DU GYUR PAS NYON MONGS PA SKYE BA'I RGYU MI BYED CING,
NYON MONGS PA SKYE BA DANG RJES SU MI MTHUN PAR GNAS

@254A *, ,PA'O; ,SEMS LAS SU RUNG BA NI ZHUM PA DANG, RGOD PA'I
DBANG DU MA GYUR LA, ZHI GNAS DANG LHAG MTHONG ZUNG DU 'BREL BAS
DON RTOGS SHING RTZE GCIG TU GNAS PAR NUS PA'O, ,DE MI MTHUN PA'I
PHYOGS SBONG BA NI DGA' BA'I MI MTHUN PA'I PHYOGS SAM, MTHONG
BA'I LAM LA BAR DU GCOD PA'I

MI MTHUN PA'I PHYOGS SPONG BA STE, DE YANG NYON MONGS PA RNAMS
SEL BA ZHES BYA BAS BSTAN TO, ,SHIN TU SBYANGS PA'I SHIN TU 'BREL
BA NI, GANG SHIN TU SKYANGS PA YANG DAG BYANG CHUB KYI YAN LAG LA
RAB TU ZHUGS PA STE, DE'I DBANG DU BYAS NAS, DE LA SHIN TU
SBYANGS PA YANG DAG BYANG CHUB KYI YAN LAG GANG ZHE NA ZHES BYA

BA LA SOGS PA GSUNGS SO, ,DE YANG GANG GIS GANG SPANGS NAS, DMIGS
PA'I YUL LA RTZE GCIG TU GNAS PAR NUS PA NI SHIN TU SBYANGS PA
YANG DAG BYANG CHUB KYI YAN LAG CES BYA'O, ,GANG GIS SPANGS SHE
NA, GANG LUS SHIN TU SBYANGS PA ZHES BYA BA LA SOGS PA GSUNGS TE,
GONG DU BSHAD PA'I LUS

DANG SEMS LAS SU RUNG BAS SPANGS SO, ,GANG SPANGS PA NI NYON
MONGS PA LA SOGS PA SPANGS SO, ,DMIGS PA'I YUL LA RTZE GCIG TU
GNAS PAR NUS PA NI, ZHI GNAS LA 'JUG PA'I DMIGS PA LA SEMS RTZE
GCIG TU 'JUG PAR NUS PA'O, ,ZHI GNAS KYI DMIGS PA'I DMIGS PA NI,
ZHI GNAS

LA DMIGS PA'I DMIGS PA ZHES BYA'O, ,TING NGE 'DZIN SHIN TU 'BREL
PA NI, GANG TING NGE 'DZIN YANG DAG BYANG CHUB KYI YAN LAG LA RAB
TU ZHUGS PA STE, DE'I DBANG DU BYAS NAS, DE LA TING NGE 'DZIN
YANG DAG BYANG CHUB KYI YAN LAG GANG ZHE NA ZHES BYA BA LA SOGS
PA GSUNGS SO, ,DE YANG TING NGE 'DZIN GANG GIS

DE BZHIN NYID SO SOR RANG GIS RIG CING DE BZHIN NYID MNGON SUM DU
BYED PA NI TING NGE 'DZIN YANG DAG BYANG CHUB KYI YAN LAG CES
BYA'O, ,SEMS MNYAM PAR GZHAG PA ZHES BYA BA NI STONG PA NYID LA
SEMS RTZE GCIG TU GZHAG PAS SO, ,CHOS KYI YE SHES MNGON PAR
'TSANG RGYA'I ZHES BYA BA NI RNAM PAR MI RTOG PA'I YE SHES SO

SOR RANG GIS RIG PAR 'GYUR GYI ZHES BYA BA'I DON TO, ,MNYAM PAR
MI GZHAG PAS NI MA YIN ZHES BYA BAS NI SEMS SPROS PA DANG BCAS
PAS NI RANG BZHIN RIG PAR MI NUS SO ZHES BYA BA'I DON TO, ,CHOS
DE DAG MNGON PAR RDZOGS PAR 'TSANG RGYA'I ZHES BYA BA NI, STONG
PA NYID MNGON SUM DU 'GYUR GYI ZHES BYA BA'I THA TSIG STE,

@254B TSIG DE DAG NI SO SO'I SKYE BO'I DBANG DU BYAS NAS GSUNGS
PA'O, ,NYAN THOS LA SOGS PA'I DBANG DU BYAS NAS LTA BA DANG ZHES
BYA BA LA SOGS PA GSUNGS TE, NYON MONGS PA 'DOR BA TZAM GYI YE
SHES RANG GIS RIG CING CHOS KYI DBYINGS MNGON SUM DU MI 'GYUR
GYI, 'DUS BYAS DANG 'DUS MA BYAS KYI CHOS THAMS CAD DU STONG PA

NYID DU MNYAM PA DANG, THA DAD MED PAR SHES NAS DE GNYIS MNGON
PAR 'TSANG RGYA BAR 'GYUR RO ZHES BYA BA'I DON TO, ,BTANG SNYOMS
SHIN TU 'BREL PA NI, GANG BTANG SNYOMS YANG DAG BYANG CHUB KYI
YAN LAG LA RAB TU ZHUGS PA STE, DE'I DBANG DU BYAS NAS, DE LA
BTANG SNYOMS YANG DAG CES BYA BA LA SOGS PA

GSUNGS SO, ,SEMS YONGS SU MI GTUGS PA ZHES BYA BA NI YID BDE BA
DANG MI BDE BA GANG GI DBANG DU YANG MI 'GYUR ZHING CHAGS PA
DANG, KHONG KHRO BAS SEMS KUN DU MI ZIN PA'O, ,'JIG RTEN GYI CHOS
RNAMS KYIS MI 'PHROGS ZHES BYA BA NI, 'JIG RTEN GYI CHOS BRGYAD
KYI DBANG DU MI 'GYUR BA DANG, RNYED PA LA

SOGS PA DANG LDAN YANG MTHO BAR MI SEMS, MA RNYED PA LA SOGS PA
DANG LDAN YANG DMA' BAR MI SEMS PA'I PHYIR, DE DAG GIS MI SGUL BA
NI BTANG SNYOMS YANG DAG BYANG CHUB KYI YAN LAG CES BYA'O, ,GNOD
PA MED PA NI GNOD PA BYAS KYANG GNOD PAR MI TSOR BA'O, ,'PHROGS
PA MED PA NI MI MTHUN

PA'I PHYOGS KYI DBANG DU MI 'GYUR BA'O, ,RJES SU CHAGS PA DANG
ZHE 'GRAS PA MED PA NI 'DOD CHAGS DANG KHONG KHRO MED PA'O,
,'PHAGS PA'I BDEN PA'I LAM DANG MTHUN PA NI, DE LTAR NYON MONGS
PA'I DBANG DU MA GYUR PA STE, BTANG SNYOMS PA LAS 'PHAGS PA'I LAM
GYI YAN LAG 'GRUB PA'I PHYIR RO, ,

'DI DAG BYANG CHUB KYI YAN LAG TU GZHAG PA YANG, DE LA DRAN PA NI
RTEN GYI YAN LAG STE, DRAN PA NYE BAR GNAS PAR GYUR NA, DGE BA'I
CHOS THAMS CAD SEMS LA GSAL BA'I PHYIR RO, ,CHOS RNAM PAR 'BYED
PA NI, RANG BZHIN GYI YAN LAG STE, DE NYID BYANG CHUB KYI MTSAN
NYID YIN PA'I PHYIR RO, ,BRTZON

'GRUS NI NGES PAR 'BYUNG BA'I YAN LAG STE, DES JI SRID 'GRO BAR
BYA BAR PHYIN PAR 'GRO BA'I PHYIR RO, ,DGA' BA NI PHAN YON GYI
YAN LAG STE, DES RGYUD LA TSIM PAR BYED PA'I PHYIR RO, ,SHIN TU
SBYANGS PA DANG, TING NGE 'DZIN DANG, BTANG SNYOMS NI NYON MONGS
PA MED PA'I YAN LAG GO, ,DE LA SHIN

@255A *, ,TU SBYANGS PA NI NYON MONGS PA MED PA STE, DES GNAS
NGAN LEN SBONG BAR BYED PA'I PHYIR RO, ,TING NGE 'DZIN NI NYON
MONGS PA MED PA STE, DE LA GNAS PA'I GNAS GZHAN DU 'GYUR BA'I
PHYIR RO, ,BTANG SNYOMS NI NYON MONGS PA MED PA STE, DE'I DUS NA
CHAGS SEMS DANG YID BDE BA DANG BRAL BA'I

PHYIR RO; ,BYANG CHUB KYI YAN LAG MI ZAD PA BDUN BSHAD ZIN TO,,
,,RNAM PAR MI RTOG PA DANG, SHIN TU RTOG PA DANG, DUL BA DANG,
ZHI BA DANG, RAB TU ZHI BA DANG, SHIN TU BYUNG BA DANG, DGA' BA
DANG LDAN PA DANG, MTHU CHE BA DANG, BSDUS PA'I RNAL 'BYOR LA
SPYOD PA DANG, SPROS PA'I

RNAL 'BYOR LA SPYOD PA BSTAN PA'I PHYIR, BTZUN PA SHA RA DVA TI'I
BU GZHAN YANG BYANG CHUB SEMS DPA' RNAMS KYI LAM MI ZAD PA STE
ZHES BYA BA LA SOGS PA GSUNGS SO, ,DE DAG LAS 'PHAGS PA'I LAM YAN
LAG BRGYAD PAS NI BSDUS PA'I DON BSGOM PA'I LAM BSTAN LA, ZHI
GNAS DANG LHAG MTHONG GIS NI SBYOR BA

BSTAN PA SBYAR RO, ,DE MI ZAD PA YANG DES BSGRUB PAR BYA BA'I
CHOS MI ZAD PA'I PHYIR, ,SGRUB PAR BYED PA'I LAM RNAMS KYANG MI
ZAD PA'O, ,'DIR YANG BSTAN PA DANG BSHAD PA'I TSUL DU RIG PAR BYA
STE, LAM ZHES BYA BA NI ZHES BYA BA NAS BRTZAMS TE, YANG DAG PA'I
TING NGE 'DZIN TO ZHES BYA BA YAN CHAD NI

BSTAN PA'I TSUL LO, ,LHAG MA RNAMS NI BSHAD PA'I TSUL LO, ,LAM
ZHES BYA BA NI 'PHAGS PA'I LAM YAN LAG BRGYAD PA STE ZHES BYA BA
LA, 'PHAGS PA RNAMS YE SHES GANG GIS BLA NA MED PA'I BYANG CHUB
'GRUB PA'I YE SHES DE LA LAM ZHES BYA'O, ,LTA BA LA SOGS PA
BRGYAD PO DE RNAMS LAM

GYI YE SHES DE'I GROGS SU GYUR PA'I PHYIR YAN LAG CES BYA STE,
'JIG RTEN PA'I LOG PAR LTA BA LAS BZLOG PAS NA YANG DAG PA'O,
,RNAM PAR MI RTOG PA'I BYANG CHUB SEMS DPA' NI BSGOM PA'I LAM NA
YANG DAG PA'I LTA BA THOB PA STE, DE'I DBANG DU BYAS NAS YANG DAG
PA'I LTA BA GANG ZHE NA ZHES BYA BA

LA SOGS PA GSUNGS SO, ,GANG 'DI 'PHAGS PA 'JIG RTEN LAS 'DAS PA
ZHES BYA BA LA, ZAG PA MED PA GNYIS SU MED PA'I YE SHES NI YANG
DAG PA'I LTA BA'O, ,DE NYID GANG YIN PA RGYAS PAR BSTAN PA'I
PHYIR, BDAG TU LTA BA LA KUN NAS LANGS PA MA YIN PAS ZHES BYA BA
LA SOGS PA GSUNGS TE, ,

@255B BDAG TU LTA BA LAS BYUNG ZHING SKYES PA MA YIN ZHES BYA
BA'I DON TO, ,DGE BA DANG MI DGE BA ZHES BYA BA LA SOGS PA LA DGE
BA DANG MI DGE BA LA SOGS PA'I LAS DANG LAS KYI 'BRAS BU YOD PAR
LTA BA YANG MTSAN MAR LTA BA YIN PAS 'JIG RTEN LAS 'DAS PA'I YANG
DAG PA'I LTA BA MA YIN TE, DE DAG YOD PAR LTA BA

LAS KYANG BYUNG BA MA YIN PA'O, ,'KHOR BA DANG MYA NGAN LAS 'DAS
PA ZHES BYA BA LA SOGS PA LA, JI TZAM DU MTSAN MAR LTA BA DE
THAMS CAD LAS BYUNG BA MA YIN PAR STON TE, MYA NGAN LAS 'DAS PA
LA YANG YOD PAR LTA NA, DNGOS POR LTA BA YIN PAS YANG DAG PA'I
LTA BAR MI 'GYUR RO, ,SHIN TU RNAM

PAR RTOG PA'I BYANG CHUB SEMS DPA' NI GANG BSGOM PA'I LAM NA YANG
DAG PA'I RTOG PA THOB PA STE, DE'I DBANG DU BYAS NAS DE LA YANG
DAG PA'I RTOG PA GANG ZHE NA ZHES BYA BA LA SOGS PA GSUNGS SO,
,DE LA MI RTOG CES BYA BA NI NYON MONGS PA SKYE BA'I YUL DE DAG
LA MI RTOG PA 'AM, NYON MONGS PA SKYE BA'I KUN

DU RTOG PA MI SKYED PA'O, ,DUL BA'I BYANG CHUB SEMS DPA' NI GANG
BSGOM PA'I LAM NA, YANG DAG PA'I NGAG GIS BSDUS PA, 'PHAGS PA
DGYES PA'I TSUL KHRIMS THOB PA STE, DE'I DBANG DU BYAS NAS, DE LA
YANG DAG PA'I RTOG PA GANG ZHE NA ZHES BYA BA LA SOGS PA GSUNGS
SO, ,BDAG LA YANG

YONGS SU GDUNG ZHES BYA BA LA SOGS PA NI BDAG DANG GZHAN GYI SEMS
LA 'GYOD PA SKYE BAR MI 'GYUR RO, ,KUN NAS NYON MONGS PAR MI BYED
PA NI TSIG DES BDAG DANG GZHAN 'DOD CHAGS KYI NYON MONGS PA SKYE
BAR MI BYED PA'O, ,MI GNOD PA NI BDAG DANG GZHAN GYI SEMS DANG
LUS LA SDUG BSNGAL SKYED PAR MI

BYED PA'O, ,LAM LA LEGS PAR 'JUG PA NI LAM DANG MTHUN PA'O,
,MNYAM PAR GZHAG PA LA BRTZON PA'I NGAG DE DANG LDAN ZHES BYA BA
NI GONG DU SMOS PA LTA BU'I TSUL GYIS BDAG DANG GZHAN GNYIS KA LA
YANG MI GNOD, 'PHAGS PA'I LAM DE THOB PAR BYED PA'I RGYUR 'GYUR
BA'I NGAG DE NI, 'KHRUGS

PA'AM MA SNYOMS PA MED PAS NA, MNYAM PAR GZHAG PA ZHES BYA'O,
,ZHI BA'I BYANG CHUB SEMS DPA' NI GANG BSGOM PA'I LAM NA YANG DAG
PA'I LAS KYI MTHA' BSDUS PA, 'PHAGS PA DGYES PA'I TSUL KHRIMS
THOB PA STE, DE'I DBANG DU BYAS NAS, DE LA YANG DAG PA'I LAS KYI
MTHA' GANG ZHE NA ZHES BYA

@256A *, ,BA LA SOGS PA GSUNGS SO, ,LAS GNAG PA NI MI DGE BA
BCU'O, ,LAS DKAR BA NI DGE BA BCU'O, ,LAS DKAR GNAG NI DGE BA BCU
MI DGE BA DANG 'DRES PA'O, ,LAS GANG MI GNAG MI DKAR ZHES BYA BA
LA SOGS PA NI, ZAG PA MED PA LAS 'KHOR BA'I RGYUR MI 'GYUR BA

MNGON PAR 'DU BYED DO ZHES BYA BA'I DON TO, ,LAS LA RTON PA ZHES
BYA BA NI, DE LTAR ZAG PA MED PA'I DBYINGS NYID DU RTOGS KYANG,
LAS KYI RNAM PAR SMIN PA MED PAR YANG MI RTON ZHES BYA BA'I DON
TO, ,RAB TU ZHI BA'I BYANG CHUB SEMS DPA' NI GANG BSGOM PA'I LAM
NA YANG DAG PA'I 'TSO BAS BSDUS PA,

'PHAGS PA DGYES PA'I TSUL KHRIMS THOB PA STE, DE'I DBANG DU BYAS
NAS, DE LA YANG DAG PA'I 'TSO BA GANG ZHE NA ZHES BYA BA LA SOGS
PA GSUNGS TE, GONG DU BSHAD ZIN PA RNAMS NI 'DIR MA BSHAD PA'O,
,DGANG SLA BA NI CHOS GOS DANG BSOD SNYOMS NGAN DON GYIS MGU
BA'O, ,GSO SLA BA NI CUNG ZAD

TZAM GYIS CHOG PA'O, ,CHO GA GANG BZANG PO'I NGANG TSUL CAN ZHES
BYA BA NI SPYOD PA'I CHO GA DANG, TSUL KHRIMS BCOS PA MA YIN GYI,
RANG BZHIN GYIS SHIN TU DAG PA'O, ,KHA NA MA THO BA MED PA NI
NYES PA PHRA MO YANG MED PA'O, ,'PHAGS PAS GNANG BA NI GONG DU
BSHAD PA LTA BU'I 'TSO BA DE

'PHAGS PAS GNANG BA'I 'TSO BA YIN NO, ,RAB TU 'BYUNG BA'I BYANG
CHUB SEMS DPA' NI GANG BSGOM PA'I LAM NA YANG DAG PA'I RTZOL BA
THOB PA STE, DE'I DBANG DU BYAS NAS, DE LA YANG DAG PA'I RTZOL BA
GANG ZHE NA ZHES BYA BA LA SOGS PA GSUNGS SO, ,RTZOL BA GANG YANG
DAG PAR ZHES BYA BA LA,

RTZOL BA GANG BYAS SHING BRTZAL NA 'PHAGS PA'I LAM DANG RJES SU
MTHUN ZHING BDEN PA BZHI DANG MTHUN PA LA MYA NGAN LAS 'DAS PAR
'GRO BA'I LAM DU GTOD PA'I RTZOL BA DE'I RJES SU 'GRO BA DE DANG
MTHUN PAR BYED PA NI YANG DAG PA'I RTZOL BA ZHES BYA'O, ,DGA' BA
DANG LDAN PA'I BYANG CHUB SEMS DPA' NI GANG BSGOM

PA'I LAM NA TSIG DANG DON MI BRJED PA THOB PA STE, DE'I DBANG DU
BYAS NAS, DE LA YANG DAG PA'I DRAN PA GANG ZHE NA ZHES BYA BA LA
SOGS PA GSUNGS SO, ,SHIN TU NYE BAR GZHAG PA NI RTAG TU RTZE GCIG
TU GZHAG PA'O, ,MI SGUL BA NI MI MTHUN PA'I PHYOGS KYIS BSKYOD
PAR MI NUS PA'O, ,DRAN PA NI YANG DAG

@256B BA'I LTA BA DANG MTHUN PAS SO, ,GYA GYU MED PA NI LOG PA'I
LTA BA SPANGS PAS SO, ,'KHOR BA'I SKYON GYI NYES DMIGS LA LTA BA
NI NYON MONGS PA RGA SHI LA SOGS PA LA RTOG PA'O, ,'DREN PA NI
MYA NGAN LAS 'DAS PA'I LAM LA 'JUG PA'O, ,DRAN PA NI BSHAD PA'I
CHOS KYI TSIG MA BRJED PA'O, ,GZHUNGS PA NI

BSHAD PA'I TSIG GI DON MA BRJED PA'O, ,'PHAGS PA'I LAM ZHES BYA
BA NI BSGRUB PA'I CHOS MA BRJED PA BSTAN PA'O, ,MTHU CHE BA'I
BYANG CHUB SEMS DPA' NI GANG BSGOM PA'I LAM NA BSAMS PA'I DON
RDZOGS PAR THOB PA STE, DE'I DBANG DU BYAS NAS DE LA YANG DAG
PA'I TING NGE 'DZIN GANG ZHE NA

ZHES BYA BA LA SOGS PA GSUNGS SO, ,YANG DAG PA NYID DU MNYAM PA
DANG, CHOS THAMS CAD KYIS MNYAM PA ZHES BYA BA'I DON DAM PAR CHOS
THAMS CAD LA THA DAD PA MED DE, STONG PA NYID DU RO GCIG CING
MNYAM PAR SEMS RTZE GCIG TU 'JOG PA NI YANG DAG PA'I TING NGE
'DZIN ZHES BYA'O, ,DON DE NYID BSTAN

PA'I PHYIR, TING NGE 'DZIN GANG LA GNAS PAS ZHES BYA BA LA SOGS
PA GSUNGS TE, SEMS CAN THAMS CAD CES BYA BA DANG NYON MONGS PA'I
SGRIB PA LAS RAB TU THAR PAR BYA BA'I PHYIR, DE KHO NA YE NAS DAG
PAS MI 'GYUR BA LA RTZE GCIG TU 'JOG PA NI YANG DAG PA'I TING NGE
'DZIN TO, ,NGES PAR GYUR BA LAS

'JUG PA'I DON DAM PA'I TING NGE 'DZIN LA 'JUG PA'O, ,DE LA YANG
DAG PA'I LTA BA NI YONGS SU GCOD PA'I YAN LAG STE, DES JI LTAR
MYONG BA'I DE KHO NA LA GCOD PAR BYED PA'I PHYIR RO, ,YANG DAG
PA'I RTOG PA NI GZHAN GO BAR BYED PA'I YAN LAG STE, DES JI LTAR
KHONG DU CHUD PA SEMS LA BRTAGS NA TSIG TU SMRA BA'I

PHYIR RO, ,YANG DAG PA'I NGAG DANG, LAS DANG, 'TSO BA GSUM NI
GZHAN YID CHES PAR BYED PA'I YAN LAG STE, DE DAG GIS RIM PA BZHIN
DU LTA BA LA SOGS RNAM PAR DAG PA DE LA YID CHES PAS SO, ,DE LA
YANG DAG PA'I NGAG GIS JI LTAR KHONG DU CHUD PA DRIS PA LA LUNG
BSTAN PA'I SGO NAS 'DI'I LTA BA RNAM PAR DAG

GO ZHES GZHAN YID CHES PAR 'GYUR RO, ,YANG DAG PA'I LAS KYI MTHA'
NI MI BYA BA MI BYED PA DANG, 'ONG BA DANG LDOG PA LA SOGS PA LA,
SPYOD PA PHUN SUM TSOGS PAS TSUL KHRIMS RNAM PAR DAG PAR YID CHES
SO, ,YANG DAG PA'I 'TSO BAS CHOS GOS LA SOGS PA CHOS BZHIN DU
TSOL BA'I PHYIR, 'TSO

@257A *, ,BA RNAM PAR DAG PAR YID CHES SO, ,YANG DAG PA'I RTZOL
BA NI NYON MONGS PA'I SGRIB PA SBYONG BA'I YAN LAG STE, DES KUN
DU SBYOR BA MA LUS PAR SPONG BAR BYED PA'I PHYIR RO, ,YANG DAG
PA'I DRAN PA NI NYE BA'I NYON MONGS PA SBYONG BA'I YAN LAG STE,
DES ZHI GNAS DANG LHAG

MTHONG GI MTSAN MA MA BRJED PAS ZHUM PA DANG, RGOD PA'I NYON
MONGS PA SKYE BA'I SKABS MED PA'I PHYIR RO, ,TING NGE 'DZIN NI
YON TAN KHYAD PAR CAN THOB PA LA SGRIB PA SBYONG BA'I YAN LAG
STE, DES SGRIB PA SBYANGS NAS MNGON PAR SHES PA LA SOGS PA'I YON
TAN SGRUB PAR BYED PA'I PHYIR RO, ,'PHAGS

PA'I LAM YAN LAG BRGYAD PA MI ZAD PA BSHAD ZIN TO,, ,,BSDUS PA'I
RNAL 'BYOR SPYOD PA DANG, SPROS PA'I RNAL 'BYOR SPYOD PA BSTAN
PA'I PHYIR, BTZUN PA SHA RA DVA TI'I BU GZHAN YANG BYANG CHUB
SEMS DPA' RNAMS KYI ZHI GNAS DANG LHAG MTHONG YANG MI ZAD PA YIN
TE ZHES BYA BA LA SOGS PA

GSUNGS SO, ,DE GNYIS MI ZAD PA YANG DE GNYIS RTZE GCIG TU GZHAG
PA'I CHOS DANG, RTOGS PAR BYA BA'I CHOS MI ZAD PAS NA, DE LA RTZE
GCIG TU 'JOG PAR BYED PA DANG, RTOGS PAR BYED PA YANG MI ZAD
PA'O, ,BSDUS PA'I RNAL 'BYOR LA ZHUGS PA'I BYANG CHUB SEMS DPA'
NI GANG SBYOR BA

DANG MTHONG BA DANG, BSGOM PA'I LAM NA ZHI GNAS LA RAB TU SBYOR
BA STE, DE'I DBANG DU BYAS NAS, DE LA ZHI GNAS MI ZAD PA GANG ZHE
NA ZHES BYA BA LA SOGS PA GSUNGS SO, ,ZHI GNAS MI ZAD PA YANG ZHI
GNAS KYI TSOGS MI ZAD PA DANG, ZHI GNAS NYID MI ZAD PA STE, RNAM
PA GNYIS SU RIG PAR BYA'O, ,

DE LA GANG SEMS ZHI BA DANG ZHES BYA BA NAS BRTZAMS TE, BTANG
SNYOMS SGOM ZHES BYA BA YAN CHAD NI ZHI GNAS KYI TSOGS SO, ,BSAM
GTAN DANG PO ZHES BYA BA NAS BRTZAMS TE DGU PO 'DI DAG NI ZHI
GNAS ZHES BYA'O ZHES BYA BA YAN CHAD KYIS ZHI GNAS NYID BSTAN TO,
,ZHI GNAS KYI TSOGS LA RNAM PA GNYIS

TE; GTZO BOR GYUR PA MA YIN PA'I TSOGS DANG, GTZO BO'I TSOGS SO,
,GTZO BOR GYUR PA MA YIN PA'I TSOGS KYI DBANG DU BYAS NAS, SEMS
ZHI BA DANG ZHES BYA BA LA SOGS PA GSUNGS SO, ,NANG DU SEMS RNAM
PAR RTOG PA MI MANG BA NI SEMS ZHI BA'O, ,PHYI ROL GYI YUL RNAMS
LA RTOG PAR MI DGA' BA

@257B NI RAB TU ZHI BA'O, ,PHYI NANG GNYIS LA RTOG PA MED PA 'AM,
GNYID DANG RMUGS PA MED PA NI NYE BAR ZHI BA'O, ,NANG DU SEMS
RNAM PAR RTOG PA MI MANG BA STE ZHI BAS NA, RNAM PAR MI G-YENG
BA'O, ,PHYI ROL DU RTOG PA MED DE RAB TU ZHI BAS NA, DBANG PO
LEGS PAR BSDOMS PA'O, ,PHYI NANG GNYI GAR

RTOG PA MED PAS NA MI RGOD PA DANG MI 'PHYAR BA'O, ,RGYAL PO DANG
RKUN PO LA SOGS PA'I GTAM MANG PO LA MI 'JUG PAS NA MU COR MI
SMRA BA'O, ,NYON MONGS PA'I DBANG DU MI 'GYUR BAS NA YAB YAB PO
MA YIN PA'O, ,TING NGE 'DZIN GYI MI MTHUN PA'I PHYOGS KYIS BSKYOD
PAR MI NUS PAS NA MI 'GYUR BA'O, ,

GZHAN GYI RJES SU 'JUG CING ZHE SDANG BA'I SEMS MED PAS NA ZHI
DES SO, ,MIG LA SOGS PA DBANG PO'I YUL LA MI 'JUG PAR SDOM PAS NA
BSRUNGS PA'O, ,NYON MONGS PA SPONG BA'I LAM LA ZHUGS PAS NA CANG
SHES PA'O, ,GNYID DANG RMUGS PA MED PAS NA LAS SU RUNG BA'O,
,DMIGS PA'I

YUL LA SEMS GZHAN DU MI 'GRO BAS NA RTZE GCIG PA'O, ,GCIG PUR
GNAS PAR MOS PAS NA MOS PA'O, ,'GRO BA MANG PO DANG LHAN CIG MI
GNAS PAS NA 'DU 'DZI YONGS SU SPONG BA'O, ,SEMS RTZE GCIG PA LA
MOS PA'I PHYIR DBEN PAR DGA' BA'O, ,GCIG PU DGA' ZHING 'DU 'DZIN
SPONG BAS NA

LUS DBEN PA'O, ,NYON MONGS PAS SEMS DKRUGS PA MED PAS NA SEMS MA
BSLAD PA'O, ,RI DANG BRAG PHUG LA SOGS PAR GNAS PAR SEMS MNGON
PAR 'DU BYED PAS NA DGON PAR MNGON DU PHYOGS PAR YID LA BYED
PA'O, ,CHOS GOS DANG LHUNG BZED LA SOGS PA NYI TSE TZAM 'CHANG
BAS NA

'DOD PA NYUNG BA'O, ,DE LAS LHAG PAR MI 'DOD PAS NA 'DOD PA MED
PA'O, ,NGAN PAS CHOG PAR 'DZIN PAS NA 'DOD CHEN MED PA'O, ,BZANG
PO MI TSOL BAS NA CHOG SHES PA'O, ,LOG PA'I 'TSO BA MED PAS NA
'TSO BA YONGS SU DAG PA'O, ,TSUL KHRIMS RNAM PAR DAG PAS NA CHO
GA PHUN SUM

TSOGS PA'O, ,SPYOD LAM THAMS CAD DU NYON MONGS PA MI SKYA ZHING
SPYOD LAM MDZES PAS SPYOD LAM BSRUNGS PA'O, ,DUS DANG TSOD DANG,
DUS MIN SHES PA NI SNGAR BSHAD PA BZHIN DU LTA'O, ,KHA ZAS MANG
DU YANG MI ZA NYUNG DU YANG MI ZA STE RAN PAR BYED PAS NA RAN
DROD SHES PA'O, ,CUNG ZAD TZAM GYIS CHOG

@258A *, ,SHES PAR 'DZIN PAS NA DGANG SLA BA DANG, GSO SLA BA'O,
,SO SOR BRTAGS PA'I STOBS KYIS MI MTHO MI DMA' ZHES BYA BA NI,
TING NGE 'DZIN DANG LDAN PA'I SHES RAB KYI MTHUS, CHOS RNAMS JI
YANG MA YIN PAR RTOGS PA'I PHYIR BSTOD PA LA SOGS PAS MTHO BAR
YANG MI 'GYUR,

SMAD PA LA SOGS PAS DMAS PAR MI 'GYUR BA'O, ,NGAN DU BRJOD PA NI
SNGON 'DAS PA'I DUS SU'O, ,NGAN DU SMRAS PA NI DA LTAR GYI DUS
NYID NA'O, ,GTZO BO'I TSOGS BSTAN PA'I PHYIR, RNAL 'BYOR LA MNGON
DU PHYOGS BA'I SEMS BSKYED PA ZHES BYA BA LA SOGS PA GSUNGS SO,
,ZHI GNAS DANG LHAG MTHONG

BSGOM PA'I SEMS BSKYED PA NI RNAL 'BYOR LA MNGON DU PHYOGS PA'I
SEMS BSKYED PA'O, ,YANG DAG 'JOG LA MNGON PAR DGA' ZHES BYA BA NI
DE NYID KYI TING NGE 'DZIN BSGOM PA LA MOS PA'O, ,BSAM GTAN GYI
YAN LAG YID LA BYED PA DANG ZHES BYA BA NI BSAM GTAN LA SOGS PA'I
YAN LAG RTOG DPYOD

DANG BCAS PA DANG, RTOG DPYOD MED PA LA SOGS PA BSGOM PA SNGA NAS
YID LA BYED CING RTZOM PA'O, ,BYAMS PA BSKYED PA DANG, SNYING RJE
MNGON PAR BSGRUB PA ZHES BYA BAS NI TING NGE 'DZIN GYI RTZA BAR
GYUR PA TSAD MED PA GNYIS SNGA NAS SKYED CING SGRUB PAR BYED
PA'O, ,DGA' BA LA GZHOG CES BYA BA LA SOGS PA NI

TING NGE 'DZIN MI 'KHRUG PAR BYED PA DGA' BA TSAD MED PA LA SEMS
GZHOG CING BTANG SNYOMS TSAD MED PA BSGOM LA, DE GNYIS KYI SEMS
DANG RTAG PAR LDAN PAR BYED PA'O, ,ZHI GNAS BSTAN PA'I PHYIR,
BSAM GTAN DANG PO DANG ZHES BYA BA LA SOGS PA GSUNGS TE, MTHAR
GYIS SNYOMS PAR

'JUG PA 'DI DAG GI DON NI SNGAR BSHAD PAR ZAD DO, ,ZHI GNAS KYI
TSOGS NI TSAD MED PA STE ZHES BYA BA LA SOGS PA NI, ZHI GNAS
BSGOM PA'I RGYU'I CHOS NAM MKHA' DANG 'DRA BAR TSAD MED DE, ZHI
GNAS KYI TSOGS DE DAG LA GANG BRTZON PA RNAMS KYANG ZHI GNAS TSAD
MED PAR SKYE BAR 'GYUR BAS NA,

ZHI GNAS MI ZAD PA ZHES BYA'O ZHES GSUNGS SO, ,SPROS PA'I RNAL
'BYOR LA ZHUGS PA'I BYANG CHUB SEMS DPA' NI, GANG LAM DE DAG NYID
NA LHAG MTHONG LA RAB TU SBYOR BA STE, DE'I DBANG DU BYAS NAS, DE
LA BYANG CHUB SEMS DPA' RNAMS KYI LHAG MTHONG MI ZAD PA GANG ZHE
NA ZHES BYA BA LA SOGS

@258B PA GSUNGS SO, ,GANG SHES RAB KYI CHA DANG MTHUN PAR BSGOM
PA'I LAM ZHES BYA BA LA, LHAG MTHONG NI SHES RAB KYI RANG BZHIN
YIN PAS, SHES RAB KYI CHA DANG PHYOGS SU GTOGS PA'I CHOS LA GOMS
PAR BYED PA THAMS CAD LHAG MTHONG ZHES BYA'O, ,CHOS RNAMS LA G-YO
BA MED PAR SHES PA NI, CHOS THAMS

CAD LA BYED PA PO MED PAR SHES PA STE, GONG DU BSHAD PA RNAMS NI
'DIR MA BSHAD DO, ,BDEN PA RNAMS LA SHIN TU RTOGS PAR MTHONG BA'I
SHES PA ZHES BYA BA NI SDUG BSNGAL DANG KUN 'BYUNG BA DANG, 'GOG
PA DANG LAM GYI BDEN PA RNAMS LA, BDEN PA SO SO'I MTSAN NYID GANG
YIN PA PHYIN CI MA LOG

PAR RTOGS SHING MTHONG BA NI, SHIN TU RTOGS PAR MTHONG BA'I SHES
PA ZHES BYA'O, ,RTEN CING 'BREL PAR 'BYUNG BA ZHES BYA BA LA,
CHOS THAMS CAD RGYU DANG RKYEN LAS SKYE BAR MTHONG BA NI RTEN
CING 'BREL PAR 'BYUNG BA DANG MI 'GAL BAR MTHONG BA'I SHES PA'O,
,LTA BA THAMS CAD DANG ZHES BYA BA LA, CHOS

THAMS CAD RTAG PA DANG, CHAD PA DANG, BDAG DANG, SEMS CAN MED PAR
MTHONG BA NI LTA BA THAMS CAD DANG BRAL BAR MTHONG BA'I SHES PA
ZHES BYA'O, ,RGYU DANG 'BRAS BU ZHES BYA BA LA, RGYU GANG BSKRUN
NA 'BRAS BU DE BZHIN DU SKYE BAR 'GYUR BA DANG, LAS GANG BYAS NA
RNAM PAR SMIN PA DE BZHIN DU MYONG BAR

'GYUR BA MTHONG BA NI, RGYU DANG 'BRAS BU DANG RNAM PAR SMIN PA
CHUD MI ZA BAR MTHONG BA'I SHES PA'O, ,'BRAS BU THOB PA ZHES BYA
BA LA, BSOD NAMS DANG YE SHES KYI TSOGS BSAGS PA'I 'BRAS BU MI
GNAS PA'I MYA NGAN LAS 'DAS PA MNGON DU BYED CING KHONG DU CHUD
DO ZHES MTHONG BA NI, 'BRAS BU THOB PA

MNGON SUM DU BYA BA LA RTOG PAR MTHONG BA'I SHES PA'O, ,YANG DAG
PA NYID LA 'JUG PA NI YE SHES TE, YE SHES KYIS STONG PA NYID
RTOGS SO ZHES MTHONG BA NI, YANG DAG PA NYID LA 'JUG PA MTHONG
BA'I SHES PA ZHES BYA'O, ,LHAG MTHONG GI RNAM GRANGS GZHAN YANG
BSTAN PA'I PHYIR, LHAG MTHONG ZHES

BYA BA NI CHOS RNAMS YANG DAG PAR MTHONG BA'O ZHES BYA BA LA SOGS
PA GSUNGS TE, GANG ZAG DANG CHOS LA BDAG MED PA'I MTSAN NYID DU
CHOS THAMS CAD LA PHYIN CI MA LOG PAR MTHONG BA NI LHAG MTHONG
NGO, ,CHOS RNAMS LA JI LTA BA BZHIN DU ZHES BYA BA LA, KUN RDZOB
TU CHOS THAMS CAD SGYU MA DANG,

@259A *, ,SMIG RGYU TZAM DU JI LTAR SNANG BA DE BZHIN DU YOD PAR
MTHONG BA'O, ,CHOS RNAMS DE KHO NA NYID DU MTHONG ZHES BYA BA NI
PHUNG PO LA SOGS PA'I CHOS RNAMS NAM MKHA' BZHIN DU 'GYUR BA MED
PA'I RANG BZHIN DU MTHONG BA'O, ,CHOS RNAMS GZHAN MA YIN PA NYID
DU MTHONG ZHES BYA BA

NI STONG PA NYID 'BA' ZHIG DE KHO NA YIN GYI, DE LAS DE KHO NA
GZHAN MED PAR MTHONG BA'O, ,JI LTA BA BZHIN DANG, RNAM PAR DAG PA
DANG, DBEN PAR MTHONG BA ZHES BYA BA NI, CHOS THAMS CAD RANG
BZHIN GYIS 'OD GSAL BA YIN PA DANG, GZUNG BA DANG 'DZIN PA'I RNAM
PAS STONG PA YIN PAR MTHONG

BA'O; ,RNAM GRANGS GZHAN YANG BSTAN PA'I PHYIR, LHAG MTHONG ZHES
BYA BA NI ZHES BYA BA LA SOGS PA GSUNGS SO, ,YOD PA'I RNAM PA
YANG MI MTHONG ZHES BYA BA NI YOD PA'I RANG BZHIN DANG NGO BO
YANG MI MTHONG BA'O, ,MED PA'I RNAM PA YANG MI MTHONG ZHES BYA BA
NI MED PA'I RANG BZHIN DANG NGO BOR YANG MI MTHONG

BA'O; ,DMIGS PA DANG MTSAN MA ZHES BYA BA LA, GZUGS DANG SGRA LA
SOGS PA'I DMIGS PA DANG, DKAR PO DANG DMAR PO LA SOGS PA'I MTSAN
MA'I RANG BZHIN YIN PAR YANG MI MTHONG BA'O, ,DE MTHONG MOD KYI
CI YANG MI MTHONG NGO ZHES BYA BA NI, LHAG MTHONG DANG LDAN PA'I
BYANG CHUB SEMS

DPA' DE GONG DU MING GIS SMOS PA'I CHOS RNAMS MI DMIGS PA'I TSUL
DU MTHONG MOD KYI DMIGS PA DANG, YOD PA'I RNAM PA RDUL TZAM YANG
MI MTHONG NGO ZHES BYA BA'I DON TO, ,GANG GI TSE MTHONG BA MED PA
DE'I TSE MTHONG STE ZHES BYA BA NI, DE LTAR CI YANG MI DMIGS TE,
DON DAM PAR CI YANG MA MTHONG BA

NI; CHOS NYID MTHONG ZHING RTOGS SO ZHES BYA BA'I DON TO, ,LHAG
MTHONG GIS KYANG MTHONG BA MA YIN, MA MTHONG BA YANG MA YIN PAR
MTHONG ZHES BYA BA NI NAM STONG PAR MTHONG BA'I DUS NA DNGOS PO
RDUL TZAM YANG MA MTHONG BAS MTHONG BA YANG MA YIN, DE KHO NA
MTHONG BAS NA MA MTHONG BA YANG MA YIN PA 'AM, DON

DAM PAR DNGOS PO GANG YANG MA MTHONG BAS NA, MTHONG BA YANG MA
YIN LA, KUN RDZOB TU BTAGS PA TZAM DU MTHONG BAS NA, MA MTHONG BA
YANG MA YIN PA'O, ,YANG DAG PA NYAD CES BYA BA NI CHOS RNAMS KYI
MTSAN NYID PHYIN CI MA LOG PA NYID CES BYA BA'I DON TO, ,LHAG
MTHONG LA MKHAS PA THOB PAR 'GYUR RO ZHES BYA BA NI CHOS

@259B RNAMS KYI MTSAN NYID LA MKHAS PA'I LHAG MTHONG THOB PAR
'GYUR RO, ,DE LTAR MTHONG YANG MNGON PAR 'DU MI BYED PAR MI LTUNG
ZHES BYA BA NI, DON DAM PAR GONG DU BSHAD PA LTA BUR CHOS RNAMS
MI DMIGS PAR MTHONG YANG STONG PA NYID KYI MTHAR YANG MI LTUNG
ZHES BYA BA'I DON TO, ,DGE BA'I RTZA BA MNGON PAR 'DU BYED PA LAS
KYANG

MI LDANG ZHES BYA BA NI KUN RDZOB TU LAS DANG 'BRAS BU YOD PAR
LTA BAS BSOD NAMS DANG YE SHES KYI TSOGS MNGON PAR 'DU BYED PA
YANG MI GTONG NGO ZHES BYA BA'I DON TO, ,ZHI GNAS DANG LHAG
MTHONG MI ZAD PA BSHAD ZIN TO,, ,,SO SOR RTEN PA'I BYANG CHUB
SEMS DPA' BSTAN PA'I PHYIR, BTZUN PA SHA RA DVA TI'I BU

GZHAN YANG ZHES BYA BA LA SOGS PA GSUNGS TE, 'DI GNYIS KYI BSDUS
PA'I DON LUNG BSTAN PA THOB PAR BSTAN TO, ,GZUNGS DANG SPOBS PA
GNYIS MI ZAD PAR YANG GZUNGS KYIS DRAN PAR BYA BA'I CHOS RNAMS
DANG, SPOBS PAS RTOGS PAR BYA ZHING BSHAD PAR BYA BA'I CHOS RNAMS
MI ZAD PAS NA DRAN PAR

BYED PA DANG, 'CHAD PAR BYED PA YANG MI ZAD PA'O, ,SO SOR RTEN
PA'I BYANG CHUB SEMS DPA' YANG RNAM PA GNYIS TE, THOS PA MI BRJED
PA DANG, MA THOS PA 'DOD PA'O, ,THOS PA MI BRJED PA GANG ZHE NA,
GANG GSUNGS PA SO SOR THOB PA STE, DE'I DBANG DU BYAS NAS, DE LA
GZUNGS NI MI BRJED PA GANG

ZHE NA ZHES BYA BA LA SOGS PA GSUNGS SO, ,DE YANG GANG GIS MI
BRJED PA DANG, GANG MI BRJED PA DANG, MI BRJED PA NYAMS PA MED
PA'O, ,DE LA GANG GIS MI BRJED PA NI, DGE BA'I RTZA BA'I TSOGS
BSAGS PA'I DRAN PA ZHES BYA BA NAS BSTAN TO, ,GANG MI BRJED PA NI
CHOS KYI PHUNG PO BRGYAD KHRI BZHI

STONG ZHES BYA BA NAS, 'DI NI GZUNGS ZHES BYA'O ZHES BYA BA'I BAR
GYIS BSTAN TO, ,MI BRJED PA NYAMS PAR MI 'GYUR BA NI, GANG GI TSE
BSKAL PA GZHAN GYI RJES ZHES BYA BA NAS BRTZAMS TE, SKYU RU RA'I
'BRU 'DUG PA BZHIN DU MTHONG ZHES BYA BA YAN CHAD KYIS BSTAN TO,
,SNGON GYI DGE BA'I RTZA BA'I TSOGS

BSAGS PA'I DRAN PA ZHES BYA BA NI TSE RABS SNGA MA'I DUS NA BSOD
NAMS DANG YE SHES KYI TSOGS BSAGS PA'I RGYU LAS BYUNG BA'I DRAN
PAS SO, ,'DZIN PA NI YI GE RNAMS SO, ,KUN 'DZIN PA NI DON RNAMS
SO, ,MI BRJED PA NI PHYIS KYANG YI GE MI BRJED PAR BYED BA'O,
,DRAN PAS YANG DAG PAR 'DZIN PA NI PHYIS KYANG DON

@260A *, ,MI BRJED PAR BYED PA STE, DE DAG GIS NI GZUNGS KYI
GSUNG RAB 'JIG RTEN DU BSHAD DE GZHAG PA RNAMS MI BRJED PAR BYED
PA BSTAN TO, ,SANGS RGYAS THAMS CAD KYIS GSUNGS PA ZHES BYA BA LA
SOGS PA NI 'PHRAL DU GSUNGS PA'I DON DANG, TSIG MI BRJED PAR BYED
PA BSTAN TO, ,CHUD ZA BAR MI 'GYUR

BA NI CHOS DANG DON DRAN PA'I YE SHES DE MED PAR MI 'GYUR BA'O,
,BRJED PAR YANG MI 'GYUR BA NI KHA CIG DRAN PA KHA CIG MI DRAN PA
STE, DRAN PA DRI MA CAN DU MA GYUR PA'O, ,'PHAGS PA'I SHES RAB
KYI MIG GIS ZHES BYA BA NI ZAG PA MED PA'I YE SHES KYI MIG DANG
'DRA BAS ZHES BYA BA'I DON TO, ,MA THOS

PA 'DOD PA GANG ZHE NA, GANG SPOBS PA SO SOR THOB PA STE, DE'I
DBANG DU BYAS NAS, DE LA SPOBS PA MI ZAD PA GANG ZHE NA ZHES BYA
BA LA SOGS PA GSUNGS SO, ,GANG LA YANG BRTEN MI DGOS PAR BSTAN
PAS NA, THOGS PA MED PA'I SPOBS PA'O, ,BSKAL PA'AM DE LAS LHAG
PAR YANG STON PAS NA RGYUN CHAD MED PAR

SPOBS PA'O, ,BDUD DANG MU STEGS CAN LA SOGS PAS ZIL GYIS MI NON
CING NAMS KYANG NYAMS PAR 'GYUR BA MED PAS MI 'PHROGS PA'I SPONGS
BA'O, ,CHOS DANG DON MI BRJED PAS NA MA RMONGS PA'I SPOBS PA'O,
,DRIS PA RNAMS LA LAN GLON PAS NA MYUR BA'I SPOBS PA'O, ,GANG
DANG GANG BSTAN PA RNAMS KYIS SEMS

KYI DBANG PO LA DGA' BA SKYED PAR BYED PAS NA DGA' BA'I SPOBS
PA'O, ,GZHAN DAG ZIL GYIS GNON PAR BYED PAS NA LA GOR DU SPOBS
PA'O, ,JI LTAR KHAS BLANGS PA LAS BSGYUR TE GZHAN DU 'CHAD PAR
BYED PAS NA MI 'GYUR BA'I SPOBS PA'O, ,CHOS KYI DON MYUR DU RTOGS
PAS NA RNO BA'I SPOBS PA'O, ,ZAB MO'I DON

RTOGS PAR BYED PAS NA MGYOGS PA'I SPOBS PA STE, 'DI NI BYANG CHUB
SEMS DPA'I SPOBS PA'I MTSAN NYID DO, ,DE'I ZHES BYA BA NI BYANG
CHUB SEMS DPA' DE'I 'O, ,DE ZHES BYA BA NI GONG DU BSHAD PA'I
SPOBS PA DE'O, ,LAS KYI RNAM PAR SMIN PAS YONGS SU SBYANGS PA
ZHES BYA BA NI LUS DANG, NGAG DANG YID KYI LAS

YONGS SU DAG PAS DE'I SHES RAB KYIS RANG BZHIN SPOBS PA DE YANG
YONGS SU DAG CES BYA BA'I DON TO, ,SANGS RGYAS KYIS BYIN GYIS
BRLABS PA ZHES BYA BA NI SANGS RGYAS KYI MTHUS BSTANGS PA ZHES
BYA BA'I DON TO, ,LHA RNAMS KYIS YONGS SU BZUNG BA ZHES BYA BA NI
DRIS PA'I LAN GDAB PA DANG, BSHAD PA LA SOGS

@260B PA RDZOGS SHING MA LUS PAR STON PA 'AM ZUR CHAG CING NYAMS
PA MED PAR STON NUS PA'O, ,'BRAS BU YOD PAR CHOS STON PA ZHES BYA
BA NI DON GANG DANG GANG GI PHYIR, CHOS BSTAN PA'I DON DE DANG DE
DAG DE BZHIN DU YOD PAR 'GYUR BA'O, ,MYA NGAN LAS 'DAS PA'I LAM
DU 'GRO ZHES BYA BA NI SPOBS PAS CHOS BSHAD PA RNAMS,,

MYA NGAN LAS 'DAS PA THOB PAR BYED PA'I LAM DANG MTHUN PAR 'GYUR
BA'O, ,DES ZHES BYA BA NI SPOBS PA RNAM PAR DAG PA DANG LDAN PA'I
BYANG CHUB SEMS DPA' DE'O, ,DE LTAR SPOBS PA PHUN SUM TSOGS PA
YIN NO ZHES BYA BA NI GONG DU BSHAD PA LTA BUR NA SPOBS PA MTHAR
PHYIN PA YIN NO ZHES BYA BA'I DON TO, ,GZUGS

SU SNANG BA JI SNYED PA ZHES BYA BA NI GZUGS SU SNANG BA'I CHOS
JI SNYED PA RNAMS MI RTAG PA LA SOGS PAR SUN 'BYIN PA DANG, CHOS
DE DAG GI MTSAN NYID TSIGS SU BCAD DE SBYAR TE BSTAN PAR NUS PA'I
SHES RAB KYANG DE SNYED DO ZHES BYA BA'I DON TO, ,DE BZHIN DU
SGRA LA YANG SBYAR RO, ,DE DANG DER ZHES BYA BA NI 'KHOR

DE DANG DE DAG TU'O, ,DE'I LHUN GYIS GRUB PA NYID DU ZHES BYA BA
NI, BYANG CHUB SEMS DPA' DE'I SPOBS PA RTZOL BA DANG 'BAD PA MED
PAR ZHES BYA BA'I DON TO, ,DAD PA NI DE DAG JI LTAR 'DOD PA'O,
,DBANG PO RNAMS NI DBANG PO RNON PO DANG, 'BRING DANG, THA MA
RNAMS SO, ,CHOS SPOBS PAR 'GYUR TE ZHES BYA BA

NI DAD PA DANG, DBANG PO DANG MTHUN MTHUN DU CHOS STON PAR BYED
CES BYA BA'I DON TO, ,DE 'DOD NA TSE GZHAN MA ZHES BYA BA LA SOGS
PA NI, SPOBS PA MI ZAD PA DANG LDAN PA'I BYANG CHUB SEMS DPA' DE
GAL TE BDAG NYID 'DOD NA TSE DU MA DANG, BSKAL PA DU MA 'DAS KYI
BAR DU YANG 'DUG PA'I SPYOD LAM LAS MI LDANG ZHING BSAM MI

DGOS PAR CHOS STON TO ZHES BYA BA'I DON TO, ,DE'I CHOS BSTAN PA
DES KYANG ZHES BYA BA LA SOGS PA LA, BYANG CHUB SEMS DPA' DE'I
SPOBS PAS CHOS BSTAN PA DES KYANG SEMS CAN RNAMS SDUG BSNGAL YANG
DAG PAR ZAD PAR BYA BA'I PHYIR, NGES PAR 'BYUNG BAR 'GYUR TE DE
BZHIN DU SDUG BSNGAL YANG DAG PAR ZAD PAR BYED

NUS SO ZHES BYA BA'I DON TO, ,GZUNGS DANG SPOBS PA MI ZAD PA
BSHAD ZIN TO,, ,,STON PA'I BYANG CHUB SEMS DPA' NI 'DU BYED THAMS
CAD KYI MTSAN NYID SHES PA DANG, ZAG PA DANG BCAS PA THAMS CAD
KYI MTSAN NYID SHES PA DANG, CHOS THAMS CAD KYI MTSAN NYID SHES
PA DANG, ZHI PA'I NGA RGYAL MED PA STE, DE'I DBANG DU BYAS NAS,

@261A *, ,BTZUN PA SHA RA DVA TI'I BU GZHAN YANG BYANG CHUB SEMS
DPA' RNAMS KYI CHOS KYI MDO BZHI MI ZAD PA STE ZHES BYA BA LA
SOGS PA GSUNGS TE, DE DAG GI BSDUS PA'I DON DE THOB PAR RNAM PAR
GZHAG PA BSTAN TO, ,CHOS KYI MDO ZHES BYA BA NI 'DUS BYAS DANG
'DUS MA BYAS KYI CHOS RNAMS MI RTAG PA LA SOGS PA 'DI BZHI

MDOR BSDUS TE BSTAN PA'I PHYIR, CHOS KYI MDO ZHES BYA'O, ,MI ZAD
PA NI DES BSDU PAR BYA BA'I 'DUS BYAS DANG 'DUS MA BYAS KYI CHOS
ZAD MI SHES PAS NA MI ZAD PA ZHES BYA'O, ,'DIR YANG BSTAN PA DANG
BSHAD PA'I TSUL DU RIG PAR BYA STE, BZHI GANG ZHE NA 'DI LTA STE
ZHES BYA BA NAS BRTZAMS TE, MI ZAD PA'I SHES BA RAB TU

'JUG PA'O ZHES BYA BA YAN CHAD NI BSTAN PA'I TSUL LO, ,DE MAN
CHAD LHAG MA RNAMS NI BSHAD PA'I TSUL LO, ,'DU BYED THAMS CAD MI
RTAG PAR BYANG CHUB SEMS DPA' RNAMS KYIS BSTAN PA MI ZAD PA'I
SHES PA RAB TU 'JUG PA ZHES BYA BA NI, 'DU BYED THAMS CAD MI RTAG
PA'O ZHES BYANG CHUB SEMS DPA' RNAMS KYIS BSTAN PA'I

SHES PA 'BYUNG BA STE, MI ZAD PA YIN NO ZHES BYA BA'I DON TO, ,DE
MI ZAD PA YANG 'DU BYED KYI CHOS RNAMS MI ZAD PA'I PHYIR, DE
BSTAN PA 'AM SHES PA YANG MI ZAD PA STE, DE BZHIN DU SDUG BSNGAL
LA SOGS PA 'OG MA RNAMS LA YANG SBYAR RO, ,'DU BYED THAMS CAD KYI
MTSAN NYID SHES PA BSTAN PA'I DBANG DU BYAS NAS DE LA

MI RTAG PA'I DON GANG ZHE NA ZHES BYA BA LA SOGS PA GSUNGS SO,
,MI RTAG PA'I DON YANG RNAM PA GNYIS TE, MED PA'I DON DANG, 'JIG
PA'I DON TO, ,'DIR NI CHOS THAMS CAD STONG PA YIN PAR DGONGS PAS,
MED PA'I DON LA MI RTAG PA'I DON DU DGONGS KYI 'JIG PA'I DON DU
NI MA YIN TE, DE BAS NA MED PA'I DON

DANG MI CHAGS PA'I DON TE, DNGOS PO RNAM PAR 'JIG PA'I DON NI MA
YIN NO ZHES GSUNGS SO, ,DE LA MED PA'I DON NI, DON DAM PAR GZUNG
BA DANG 'DZIN PA KUN BRTAGS KYI CHOS GANG YANG RTAG TU YOD PA MA
YIN PA'I PHYIR MED PA STE, DE NI MI RTAG PA'I DON TO, ,MI CHAGS
PA'I DON NI BDAG DANG BDAG GI ZHES BYA BA

LA SOGS PA CHAGS BAR 'GYUR BA'I DNGOS PO GANG YANG MED PA'I PHYIR
MI CHAGS PA STE, DE NI MI RTAG PA'I DON TO, ,DE BAS NA DNGOS PO
'JIG PA'I DON NI MA YIN NO ZHES DNGOS SU GSUNGS TE, 'JIG RTEN
PA'I MI RTAG PAR GRAGS PA DANG, DNGOS PO YOD PA LAS ZHIG STE ME
DPAR 'GYUR BA LAS MI RTAG CES BYA BA

@261B MA YIN GYI YE NAS RANG BZHIN GYIS RTAG PA MED PA LA MI RTAG
PA ZHES BYA'O, ,DON DE NYID GANG YIN PA BSTAN PA'I PHYIR MI RTAG
PA'I DON NI CHOS LA BDAG MED CES BYA BA LA SOGS PA GSUNGS TE,
PHUNG PO DANG KHAMS LA SOGS PA'I CHOS RNAMS LA NGO BO MED PA NYID
MI RTAG PA'I DON TE CHOS LA BDAG MED PA DE RTAG

TU GZUNG BA DANG 'DZIN PA'I NGO BO NYID KYIS DBEN PA'I PHYIR
STONG PA DE LA 'JIG PA GANG YANG MED DE GANG 'JIG PA MED CING
RTAG TU STONG PA DE NI MI RTAG PA'I DON TO, ,ZAG PA DANG BCAS PA
THAMS CAD KYI MTSAN NYID SHES PA BSTAN PA'I DBANG DU BYAS NAS DE
LA SDUG BSNGAL GYI DON GANG ZHE NA ZHES BYA BA LA SOGS PA GSUNGS
SO, ,SDUG

BSNGAL GYI DON KYANG RNAM PA LNGA STE DGA' BA LAS BZLOG PA'I DON
DANG DGA' BA DANG BRAL BA'I DON DANG, DGA' BA'I YUL MA YIN PA'I
DON DANG, SGRA TZAM DU ZAD PA'I DON DANG, RANG BZHIN GYIS STONG
PA'I DON TO, ,DE LA DGA' BA MED PA'I DON NI SDUG BSNGAL GYI DON
TO ZHES BYA BAS DGA' BA LAS BZLOG PA'I DON RNAM

PAR BSTAN TE, SDUG BSNGAL NI DGA' BA LAS BZLOG PA STE GANG DGA'
BA 'AM CHAGS PAR 'GYUR BA'I DNGOS PO MED CING DE LAS BZLOG PA'I
DON NI SDUG BSNGAL GYI DON TO, ,DGA' BA ZAD PA'I DON NI SDUG
BSNGAL GYI DON TO ZHES BYA BAS DGA' BA DANG BRAL BA'I DON BSTAN
TE, DGA' BA'I YUL DANG BRAL BA NI SDUG BSNGAL SKYE

BAS DGA' BA DANG CHAGS PA RNAMS DANG BRAL BA'I DON NI SDUG BSNGAL
GYI DON TO, ,SMON PA MED PA'I DON NI SDUG BSNGAL GYI DON TO ZHES
BYA BA DGA' BA'I YUL MA YIN PA'I DON BSTAN TE, ZAG PA DANG BCAS
PA'I CHOS THAMS CAD NI SDUG BSNGAL RNAM PA SNA TSOGS SKYE BA'I
RGYU DANG GZHI YIN PAS DE LA SMON CING DGA' BAR BYA BA'I YUL MA

YIN TE DE NI SDUG BSNGAL GYI DON TO, ,SDUG BSNGAL GYI SGRA RAB TU
BSTAN PA ZHES BYA PAS SGRA TZAM DU ZAD PA'I DON BSTAN TE, SDUG
BSNGAL ZHE'O ZHES BYA BA'I SGRAS BRJOD PA NYID SDUG BSNGAL DU ZAD
KYI SDUG BSNGAL GYI DNGOS PO GANG YANG MED DO ZHES BYA BA'I DON
TO, ,NAM MKHA' RAB TU BRJOD PA'I DON NI ZHES BYA BAS RANG BZHIN

GYIS STONG PA'I DON BSTAN TE, GANG STONG PA DE NYID SDUG BSNGAL
BA STE, NAM MKHA' BZHIN DU STONG PAR BRJOD PA'I DON NYID SDUG
BSNGAL BA'I DON TO, ,CHOS THAMS CAD KYI MTSAN NYID SHES PA'I
DBANG DU BYAS NAS DE LA BDAG MED PA'I DON GANG ZHE NA ZHES BYA BA
LA SOGS PA GSUNGS SO, ,BDAG NI

@262A *, ,SHIN TU BDAG MED PA STE ZHES BYA BA LA, BDAG RNAM PA
GNYIS TE, GZHAN GYIS BRTAGS PA DANG, GZUNG BA DANG, 'DZIN PAR
SNANG BA'O, ,BDAG DE GNYIS LA BDAG GI DNGOS PO MED PAS NA BDAG
MED PA'O, ,GANG BDAG MED PA'I DON DE NI ZHES BYA BA NI BDAG RNAM
PA GNYIS MED DE STONG PA'I DON DE NI GSOB

BO ZHES BYA BA LA SOGS PAR SBYAR RO, ,SNYING PO RANG BZHIN MED
PA'I PHYIR GSOB BO, ,SHES RAB KYI MIG GIS BRTAG MI BZOD PA'I
PHYIR GSOG GO, ,SNANG BA TZAM YANG RGYU RKYEN LA LTOS PA'I PHYIR
YA MA BRLA'O, ,JI LTAR SNANG BA KUN YANG STONG PA YIN PA'I PHYIR
STONG PA'O, ,STONG PA'I DON NI BDAG MED PA'I DON ZHES BYA BA LA,

DE BAS NA BDAG DANG CHOS GNYIS KYIS STONG PA'I DON GANG YIN PA DE
NYID BDAG MED PA'I DON TO, ,ZHI BA'I NGA RGYAL MED PA'I DBANG DU
BYAS NAS, DE LA ZHI PA'I DON GANG ZHE NA ZHES BYA BA LA SOGS PA
GSUNGS SO, ,ZHI BA NI ZHI BAS ZHI BAR MI 'GYUR TE, ZHI BA NYID
ZHI BA'O ZHES BYA BA LA, ZHI BA ZHES BYA BA NI STONG PA'AM, MYA
NGAN LAS

'DAS PA LA BYA STE, STONG PA 'AM MYA NGAN LAS 'DAS PA'I DE'I RANG
BZHIN ZHI BAR RTOGS PA'I YE SHES KYIS ZHI BA DANG STONG PAR BYAS
PA NI MA YIN GYI, NGO BO NYID KYIS YE NAS ZHI ZHING STONG PA'O
ZHES BYA BA'I DON TO, ,MA ZHI BA YANG ZHI BAS ZHI BAR MI 'GYUR TE
ZHES BYA BA NI 'KHOR BA'I CHOS 'DUS BYAS KYI DNGOS PO DE DAG
KYANG YE

SHES KYIS ZHI BA DANG STONG PAR RTOGS NAS ZHI ZHING MED PAR BYAS
PA NI MA YIN GYI, DE DAG KYANG YE NAS NGO BO NYID KYIS MA SKYES
SHING ZHI BA'O ZHES BYA BA'I DON TO, ,ZHI BA'O ZHES BYA BA'I
SGRA'I DON BSTAN PA'I PHYIR, GANG ZHI BA'I DON DE NI MTSAN MA
THAMS CAD NYE BAR ZHI BA ZHES GSUNGS TE, LAS DANG NYON MONGS PA
DANG,

GZUNG BA DANG 'DZIN PA'I MTSAN MA THAMS CAD ZHI STE MED PA DE NI
ZHI BA ZHES BYA'O, ,ZHI BA DNGOS GANG YIN PA BSTAN PA'I PHYIR,
ZHI BA NI MYA NGAN LAS 'DAS PA ZHES GSUNGS TE, NYON MONGS PA DANG
PHUNG PO SPANGS PA'I MYA NGAN LAS 'DAS PA STE ZHI BA'O, ,CHOS KYI
MDO BZHI MI ZAD PA BSHAD ZIN TO,, ,,LHUN GYIS GRUB

PA'I BYANG CHUB SEMS DPA' BSTAN PA'I PHYIR, BTZUN PA SHA RA DVA
TI'I BU GZHAN YANG BYANG CHUB SEMS DPA' RNAMS KYIS GCIG PU BGROD
PA'I LAM MI ZAD PA YIN TE ZHES BYA BA LA SOGS PA GSUNGS TE, 'DIS
BSDUS PA'I DON RANG BYANG CHUB PA BSTAN TO, ,GZHAN LA MI LTOS BAR
BDAG CIG PUS BLA NA MED PA'I

@262B BYANG CHUB THOB PAR BYED PA NI GCIG PUS BGROD PA STE, GANG
DE LTAR BYED PA NYID LA MA YIN NO, ,MI ZAD PA YANG BGROD CING
THOB PAR BYA BA'I CHOS MI ZAD PA'I PHYIR BGROD PAR BYED PA DANG,
THOB PAR BYED PA YANG MI ZAD PA'O, ,LHUN GYIS GRUB PA'I BYANG
CHUB SEMS DPA' YANG RNAM PA BZHI STE, MI G-YENG BA DANG, BZOD

PA THOB PA DANG, MNYAM PA NYID LA GNAS PA DANG, SGRIB PA MED
PA'O, ,DE LA MA G-YENG BA NI, 'JIG RTEN LAS 'DAS PA DANG, 'JIG
RTEN PA'I YON TAN RNAMS BDAG 'GA' ZHIG GIS THOB PAR BYA BA'I
PHYIR RTZOM PA STE, DE'I DBANG DU BYAS NAS, GCIG PU BGROD PA'I
LAM LA ZHES BYA BA LA SOGS PA GSUNGS SO, ,GCIG

PU BGROD PA'I LAM NI THEG PA GCIG PA'I LAM STE, LAM DE BSGRUB PAR
BYA BA LA BYANG CHUB SEMS DPA' RNAMS GZHAN SU LA YANG MI RTEN PAR
BDAG GCIG PUS SGRUB PAR BYED PA'O, ,THEG PA GCIG GI LAM DNGOS
GANG YIN PA BSTAN PA'I PHYIR, GCIG PU BGROD PA'I LAM ZHES BYA BA
LA SOGS PA GSUNGS SO, ,BYANG CHUB

TU GO CHA GYON ZHES BYA BA NI BLA NA MED PA'I BYANG CHUB THOB PAR
BYA BA'I PHYIR BYANG CHUB TU SEMS BSKYED CING BRTZON 'GRUS RTZOM
STE ZHES BYA BA'I DON TO, ,BDAG GIS RTZON 'GRUS NI DGE BA BYED PA
LA SEMS SPRO BA'O, ,MTHU NI BDUD LA SOGS PAS BAR CHAD BYED MI NUS
PA'O, ,STOBS NI ME LOS MI TSUGS PA'O, ,GZHAN GYI GO

SKABS MED PA ZHES BYA BA NI, GZHAN GYIS GROGS BYA MI DGOS PAR
ZHES BYA BA'I DON TO, ,BDAG GI MTHU STOBS KYIS 'PHAGS PA ZHES BYA
BA NI BDAG GI MTHUS 'BYUNG ZHING KUN LA KHYAD ZHUGS PAR BYA STE
ZHES BYA BA'I DON TO, ,SEMS CAN THAMS CAD KYIS YONGS SU THOB PAR
BYA BA NI GANG RIG PA'I GNAS DANG, BZO'I

GNAS DANG, LONGS SPYOD LA SOGS PA'O, ,GANG 'PHAGS PA THAMS CAD
DANG ZHES BYA BA NI NYAN THOS DANG, RANG SANGS RGYAS DANG, BYANG
CHUB SEMS DPA' SA LA ZHUGS PA DANG, DE BZHIN GSHEGS PA DAG GO,
,THEG PA LA GSAR DU ZHUGS PA NI DANG PO NYID DU BYANG CHUB TU
SEMS BSKYED PA'AM, MOS PAS SPYOD

PA'I SA LA ZHUGS PA'I BYANG CHUB SEMS DPA' RNAMS SO, ,THOB PAR
BYA BA NI DE DAG GIS THOB PAR BYA BA'I YON TAN DRAN BA NYE BAR
GZHAG PA DANG, YANG DAG PA'I SPONG BA LA SOGS PA BYANG CHUB KYI
PHYOGS KYI CHOS SUM CU RTZA BDUN DANG, SA DANG PHA ROL TU PHYIN
PA DANG, STOBS DANG MI 'JIGS PA LA SOGS

@263A *, ,PA'O; ,BZOD PA THOB PA NI BDAG NYID KYIS PHA ROL TU
PHYIN PA RNAMS YONGS SU SBYONG BAR BYED PA STE, DE'I DBANG DU
BYAS NAS, SBYIN PA NI BDAG GI GROGS MA YIN GYI ZHES BYA BA LA
SOGS PA GSUNGS SO, ,DE'I DON NI PHA ROL TU PHYIN PA DE DAG GIS
BDAG BSGRUB CING LAS SU RUNG BAR BYA BA MA YIN

GYI; BDAG GIS DE DAG BSGRUB CING MTHAR DBYUNG BAR BYA'O ZHES BYA
BA'I DON TO, ,MNYAM PA NYID LA GNAS PAS NI SEMS CAN THAMS CAD
YONGS SU SMIN PAR BYED PA'I CHOS BSDU BA'I DNGOS PO RNAMS BSGRUBS
PA STE, DE'I DBANG DU BYAS NAS, BDAG LA BSDU BA'I DNGOS PO RNAMS
KYIS ZHES BYA BA LA SOGS PA

GSUNGS TE, DE DAG GI DON KYANG SNGA MA BZHIN DU LTA'O, ,SGRIB PA
MED PA NI BDAG GCIG PUS BLA NA MED PA'I BYANG CHUB THOB PA'I BAR
DU GCOD PA'I BGEGS RNAMS 'JOMS PA STE, DE'I DBANG DU BYAS NAS,
GANG 'DI LTA BU'I CHOS LA GROGS MED PAR ZHES BYA BA LA SOGS PA
GSUNGS SO, ,'DI LTA BU'I CHOS NI

GONG DU BSHAD PA'I 'JIG RTEN PA'I YON TAN DANG, 'JIG RTEN LAS
'DAS PA'I YON TAN DANG, PHA ROL TU PHYIN PA DANG, BSDU BA'I DNGOS
PO LA SOGS PA DANG 'OG NAS 'BYUNG BA BLA NA MED PA'I BYANG CHUB
TU 'TSANG RGYA BA'I CHOS RNAMS SO, ,SHES RAB KYIS ZHES BYA BA NI
RNAM PAR MI RTOG PA'I YE SHES SO, ,

GCIG PU BGROD PA'I LAM MI ZAD PA BSHAD ZIN TO,, ,,BYA BA BYED
PA'I BYANG CHUB SEMS DPA' NI RNAM PA BZHI STE, STON PA DANG, 'JUG
PA DANG, GCOD PA DANG, 'DOGS PAR BYED PA'O, ,DE LA STON PA NI
SEMS CAN RNAMS LA SKYES BU CHEN PO BZHIN MOS SHING SKYES BU'I BYA
BA'I THABS SHES PA'O, ,

'JUG PA NI RTOGS PAR CHUD PA'I THABS SHES PA'O, ,GCOD PA NI DRANG
BA'I THABS SHES PA'O, ,'DOGS PAR BYED PA NI BSTAN PA'I TSUL GYIS
YONGS SU SMIN PA'I THABS SHES PA STE, DE'I DBANG DU BYAS NAS,
BTZUN PA SHA RA DVA TI'I BU GZHAN YANG BYANG CHUB SEMS DPA' RNAMS
KYI THABS MI ZAD PA STE,

ZHES BYA BA LA SOGS PA GSUNGS TE, 'DIS BSDUS PA'I DON CHOS KYI
'KHOR LO RAB TU BSKOR BA BSTAN TO, ,THABS MI ZAD PA YANG THABS
KYIS BSGRUB PAR BYA BA'I CHOS RNAMS MI ZAD PA'I PHYIR, DE SGRUB
PAR BYED PA'I THABS KYANG MI ZAD PA'O, ,THABS GANG GIS BYANG CHUB
SEMS DPA' SANGS RGYAS

@263B KYI CHOS THAMS CAD RNAM PAR SGRUB CING SLONG BA STE DE ZHES
BYA BA LA, SANGS RGYAS KYI CHOS NI PHA ROL TU PHYIN PA DANG,
BYANG CHUB KYI PHYOGS LA SOGS PA'O, ,RNAM PAR SGRUB PA NI MA GRUB
PA'AM, MA SKYES PA LA SGRUB BA 'AM, SKYED PAR BYED PA'O, ,SLONG
BA NI SKYES PA RNAMS GONG DU 'PHEL BAR BYED PA STE, DES NA THABS

SO; ,TSIG 'DI NI MDOR BSTAN PA STE, LHAG MA RNAMS NI JI LTAR
SANGS RGYAS KYI CHOS RNAMS SGRUB CING SLONG BAR BYED PA'I BSHAD
PA'O, ,THABS NI BYANG CHUB SEMS DPA'I DGE BA'I CHOS THAMS CAD NYE
BAR GZHOG PA ZHES BYA BA NI THABS NI LHA DANG MIR SKYE BA'I DGE
BA'I CHOS RNAMS LA GNAS PA 'AM, DE LA GOMS PAR BYED

PA'I DON TO, ,BSAM PA NGES PAR SEMS ZHES BYA BA NI SEMS KYIS CHOS
RNAMS LA RTOG CING GTAN LA 'BEBS PA'I DON TO, ,SBYOR BA RGYUN MI
'CHAD CES BYA BA NI LUS DANG NGAG GIS DGE BA'I CHOS LA RGYUN MI
'CHAD PAR SPYOD CES BYA BA'I THA TSIG GO, ,LHAG PA'I BSAM PAS BYE
BRAG TU 'PHAGS PA'I CHOS 'DOD CES

BYA BA'I NYAN THOS DANG, RANG SANGS RGYAS KYI CHOS LAS BYE BRAG
TU 'PHAGS PA THEG PA CHEN PO'I CHOS LA SEMS THAG PA NAS DAD PA'I
DON TO, ,THABS NI SBYIN PAS PHA ROL TU PHYIN PA THAMS CAD YONGS
SU RDZOGS PAR BYED CES BYA BA NI SBYIN PA'I PHA ROL TU PHYIN PA
GCIG PUS PHA ROL TU PHYIN PA DRUG YONGS SU RDZOGS

PAR BYED PA NI THABS TE, DE LA ZANG ZING GI SBYIN PAS NI SBYIN
PA'I PHA ROL TU PHYIN PA YONGS SU RDZOGS PAR BYED PA'O, ,MI 'JIGS
PA'I SBYIN PAS NI TSUL KHRIMS DANG BZOD PA'I PHA ROL TU PHYIN PA
RDZOGS PAR BYED DO, ,CHOS SBYIN PAS NI BRTZON 'GRUS DANG, BSAM
GTAN DANG SHES RAB KYI PHA ROL TU PHYIN PA

YONGS SU RDZOGS PAR BYED DE, ,TSUL KHRIMS KYIS SKYE BA THAMS CAD
'DZIN PA NI TSUL KHRIMS RNAM PAR DAG PA'I RNAM PAR SMIN PA MTHO
RIS SU NGES KYANG THABS KYI DBANG GIS SEMS CAN GYI DON SPYAD PA'I
PHYIR MTHO RIS 'BA' ZHIG TU SKYE BAR MA ZAD KYI SKYE BA THAMS CAD
DU 'BYUNG BA'O, ,THABS NI BZOD

PAS BYANG CHUB KYI PHYIR ZHES BYA BA LA, BZOD PA DANG LDAN PAS,
LUS BZANG BA DANG, NGAG SNYAN PA DANG, SEMS DANG BAR 'GYUR TE,
LUS DANG NGAG YID DANG BA DE SEMS CAN GZHAN GYIS MTHONG ZHING
THOS NA DAD CING BYANG CHUB TU SEMS BSKYED PAR 'GYUR BAS KYANG
BYANG CHUB KYI PHYIR, ,LUS DANG NGAG DANG SEMS

@264A *, ,KYI RGYUN CES BYA'O, ,BRTZON 'GRUS KYI 'JUG PA DANG,
GNAS PA LA BRTZON PA ZHES BYA BA LA, 'JUG PA LA BRTZON PA DANG,
GNAS PA LA BRTZON PA ZHES BRTZON PA'I TSIG GNYI GA DANG SBYAR RO,
,DE LA 'JUG PA LA BRTZON PA NI BYANG CHUB KYI RGYU'I DGE BA'I
RTZA BA DANG PO RTZOM PA'O, ,GNAS

PA LA BRTZON PA NI DGE BA'I RTZA BA BRTZAMS PA MTHAR PHYIN PA'O,
,BSAM GTAN GYIS BSAM GTAN LAS PHYIR LDOG PA SHES PA NI BSAM GTAN
GYI KHAMS GONG MA DAG TU SKYES KYANG, THABS KYI DBANG GIS 'DOD
PA'I KHAMS SU SKYE BA LEN PAR BYED PA'O, ,SHES RAB KYIS 'DUS MA
BYAS SPONG BA ZHES BYA BA NI SHES RAB

KYIS 'DUS MA BYAS RTOGS KYANG, THABS KYIS ZIN PAS 'DUS MA BYAS
KYI DBYINGS LA MI GNAS SHING 'DUS BYAS KYI BYA BA RNAMS KYANG
BYED PA'O, ,BYAMS PAS DPUNG GNYEN MED PA RNAMS KYI SKYABS ZHES
BYA BA NI NGAN SONG GI SDUG BSNGAL MYONG BA DANG RNAM PAR GROL BA
MTHONG BA NI DPUNG GNYEN MED PA STE, DE DAG SKYE 'GRO

DANG RNAM PAR GROL BA'I BDE BA THOB PA'I SKYABS BYED PA NI THABS
SO, ,SNYING RJES 'KHOR BA LA MI SMOD CES BYA BA LA, SEMS CAN GYI
SDUG BSNGAL SEL BAR BYED PA'I SNYING RJES 'KHOR BA SDUG BSNGAL
GYI GNAS YIN YANG SMOD PAR MI BYED PA NI THABS SO, ,DGA' BAS DGA'
BA DANG MI DGA' BA LA MI 'BYED PA ZHES BYA BA

LA; CHOS KYI KUN DGA' LA DGA' BA DANG, 'KHOR BA'I RANG BZHIN SDUG
BSNGAL ZHING MI DGA' BA CAN YIN YANG THABS KYI DBANG GIS DE LA JI
MI SNYAM PA NI THABS SO, ,BTANG SNYOMS KYIS DGE BA'I RTZA BA
DANG, TSOGS THAMS CAD 'PHEL ZHES BYA BA LA, BTANG SNYOMS KYI RANG
BZHIN JI 'ANG MI SPYOD PA YIN PA LAS, THABS

KYI DBANG GIS BTANG SNYOMS KYI DUS NA BTANG SNYOMS LAS KYANG MA
NYAMS LA, DGE BA'I RTZA BA DANG, BSOD NAMS DANG, YE SHES KYI
TSEGS 'PHEL BAR BYED PA'I SPYOD PA YANG MI GTONG BA'O, ,LHA'I MIG
GIS SANGS RGYAS KYI SPYAN THOB BA ZHES BYA BA NI BYANG CHUB SEMS
DPA'I LHA'I MIG GIS SANGS RGYAS KYI SPYAN

THOB PA YANG THABS TE, LHAG MA RNAMS LA YANG DE BZHIN DU SBYAR
RO, ,THABS NI SEMS CAN DAG GI BSAM PA RNAMS LA 'JUG PA ZHES BYA
BA NI SEMS CAN GYI BSAM PA DANG, BAG LA NYAL JI 'DRA BAR SHES PA
NI THABS SO, ,THABS NI SPYOD PA'I MTSAN NYID RAB TU SHES PA'O
ZHES BYA BA LA, DE LTAR

@264B SEMS CAN RNAMS KYI BSAM PA SHES PAS SEMS CAN RNAMS KYI 'DOD
CHAGS LA SOGS PA NYON MONGS PA CHE CHUNG GI SPYOD PA RNAMS SHES
PA NI THABS SO, ,RGAL NAS 'JUG PA NI BSAM GTAN LA SOGS PAS GONG
MA RNAMS SU PHYIN KYANG THABS KYI DBANG GIS DE NAS SLAR LDOG CING
SA 'OG MA DAG TU 'JOG

CING SPYOD PA'O, ,NYON MONGS PA MED PAS KUN NAS NYON MONGS PA
ZHES BYA BA NI SHE BYA DANG, NYON MONGS PA'I SGRIB PA SPANGS TE,
NYON MONGS PA MED PAR GYUR KYANG, SEMS CAN GYI DON DU 'KHOR BA NA
SPYOD CING NYON MONGS PA'O, ,KHUR BOR BAS KHUR KHYER PA NI PHUNG
PO LNGA'I KHUR BOR TE,

ZAG PA MED PAR GYUR KYANG THABS KYI DBANG GIS SEMS CAN GYI DON
SPYOD CING PHUNG PO'I KHUR LEN PA'O, ,TSAD YOD PAR TSAD MED PAR
STON PA NI CHOS KYI MDO BZHI LTA BU LA SOGS PA TSAD YOD PA DAG
LAS SEMS KYI SPYOD PA DANG SBYAR TE, CHOS KYI PHUNG PO BRGYAD
KHRI BZHI STONG LA SOGS PA TSAD MED PAR STON

CING 'CHAD PA'O, ,TSAD MED PA TSAD YOD PAR STON PA NI CHOS KYI
PHUNG PO BRGYAD KHRI BZHI STONG LA SOGS PA YANG, CHOS KYI MDO
BZHIR NYUNG DUR BSDUS NAS 'CHAD PA'O, ,DBANG PO ZHAN PA RNAMS LA
GSAL BAR BYED PA NI DBANG PO RTUL PO RNAMS LA YANG STON, MKHAS
PA'I THABS KYIS DON DKA' BA RNAMS

GSAL BAR GO BAR BYED PA 'AM, DBANG PO RNO BAR BYED PA'O, ,DUS
DANG DUS MA YIN PA SHES PA NI BYA BA DANG MI BYA BA'I DUS LA
MKHAS PA'O, ,LAM NAS LAM NGAN PAR 'GRO BA NI, 'PHAGS PA'I LAM LA
GNAS KYANG 'KHOR BA'I LAM DU YANG 'GRO BA'O, ,MYUR DU LAS MANG PO
BYED PA NI SBYIN PA LA SOGS PA'I

DNGOS PO CHUNG DU YANG BSAM PA DAG PAS BLA NA MED PA'I BYANG CHUB
TU BSNGO BAS MANG PO DANG 'BRAS BU CHEN PO THOB PAR BYED PA'O,
,MANG PO LAS TSAD MED PAR BYED PA NI SBYIN PA LA SOGS PA DNGOS PO
CHEN PO BSNGO BA YONGS SU DAG PAS TSAD MED PAR BYED PA'O, ,BYE
BA'I SEMS CAN RNAMS 'DUM PAR BYED PA NI SEMS

CAN PHAN TSUN BYE BA DANG, DGE BA'I RTZA BA DANG BRAL BAR GYUR PA
RNAMS 'DUM PAR BYED CING DGE BA'I RTZA BA LA 'JOG PAR BYED PA'O,
,THA MA DANG 'BRING DANG RAB LA GNAS PA NI SEMS CAN RAB 'BRING
GSUM DANG MTHUN PAR SPYOD CING STON PA'O, ,MYA NGAN LAS 'DAS PA'I
RIG PA LAS 'KHOR BA'I

@265A *, ,RIGS PAR LTUNG BA NI MYA NGAN LAS 'DA' BAR SBYOR BA'AM,
SPYOD PAS MYA NGAN LAS 'DA' BA THOB KYANG, DE NI MI GNAS PAR
'KHOR BA YANG SPYOD CING 'JUG PA'O, ,RIGS PA ZHES BYA BA NI SKABS
'DIR SBYOR BA'AM SPYOD PA LA BYA'O, ,THAR PA LAS BCINGS PA TSOL
BA NI

NYON MONGS PA LA SOGS PA'I BCINGS PA LAS THAR KYANG SEMS CAN GYI
DON SPYOD PA LA THABS KYIS NYON MONGS PA DANG BCAS PAR STON PA'O,
,SHES BYA ZAD PAR BYED DE, SHES BYA ZAD PAR YANG MI LTUNG ZHES
BYA BA NI 'DUS BYAS DANG, 'DUS MA BYAS KYI CHOS SHES PAR BYA BA
RNAMS ZAD CING STONG BAR

CHUD KYANG THABS KYIS KUN DU SPYAD PA MI GTONG BA'I PHYIR STONG
PA'I MTHAR YANG MI LTUNG BA'O, ,SPYOD LAM THAMS CAD 'KHRUG PAR
BYED PA LA SPYOD LAM RNAMS LAS KYANG MI NYAMS SO ZHES BYA BA NI,
THABS KYIS SEMS CAN GYI DON SPYOD PA'I TSE BSAM GTAN DANG TING
NGE 'DZIN LA SOGS PA'I SPYOD

PA LAS LANGS KYANG BSAM GTAN DANG, TING NGE 'DZIN GYI DON LAS
NYAMS PAR YANG MI 'GYUR BA'O, ,SEMS CAN LA LTA BA'I TSUL KHRIMS
LAM YIN PA NI 'PHAGS PA NYAN THOS LA SOGS PA LTAR THABS MED PA NI
MA YIN GYI, SEMS CAN GYI DON DU SPYOD PA NYID BYANG CHUB SEMS
DPA'I TSUL

KHRIMS YIN PAS SEMS CAN GYI DON MTHONG NA, SO SOR THAR PA'I SDOM
PA LA MI LTA'O, ,BSDU BAS LTA BA LA BRTEN CING RTZOD PAS NI MA
YIN NO ZHES BYA BA LA SOGS PA RNAMS BSDU ZHING DRANG BA'I PHYIR
DON MTHUN PAR SPYAD PA LA SOGS PA'I SGO NAS 'DUL ZHING DRANG BAR
BYA BA'I SEMS CAN DE DAG GI

LTA BA YANG PHYOGS SHING RTEN GYI MU STEGS CAN LA SOGS PA LTAR
LTA BA DES MCHOG TU 'DZIN CING RTZOD PA NI MA YIN PA'O, ,SGRA
'BYIN PA'O ZHES BYA BA NI CHOS THAMS CAD BRJOD DU MED PAR RTOGS
KYANG, SEMS CAN GYI DON DU THABS KYIS SGRA DANG TSIG GI SGO NAS
CHOS STON PA'O, ,KHAMS GSUM

BA SPYOD YUL PA NI KHAMS GSUM GYI 'DOD CHAGS DANG BRAL TE KHAMS
GSUM LAS 'DAS KYANG SEMS CAN GYI DON DU KHAMS GSUM NA SPYOD PA'O,
,RNAM PAR THAR PA'I SGO GSUM THOB PA'I MTSAN NYID SPYOD YUL BA NI
STONG PA NYID LA SOGS PA RNAM PAR THAR PA'I MTSAN NYID LA SPYOD
PA'O, ,

@265B 'PHAGS PA MA YIN PA'I SKYE BO DANG 'DRES KYI 'PHAGS PA'I
SKYE BO DANG MA 'DRES PA NI, BDAG NYID 'PHAGS PAR GYUR KYANG
'PHAGS PA'I SA NA MI GNAS PAR SO SO'I SKYE BO'I SA NA GNAS SHING
SPYOD PA'O, ,MYA NGAN LAS 'DAS PA'I SA LA RGYAB KYIS PHYOGS SHING
'KHOR BA LA MNGON DU PHYOGS PA NI, ,MYA

NGAN LAS 'DAS PA THOB KYANG DE LA MI PHYOGS MI GNAS PAR SEMS CAN
GYI DON DU 'KHOR BA LA PHYOGS SHING SPYOD PA'O, ,BDUD KYI SPYOD
YUL NA NYON MONGS PA MED PAR SNANG BA NI, 'DOD PA'I KHAMS BDUD
KYI SPYOD YUL NA 'DUG KYANG 'DOD PA DANG, BDUD KYI DBANG DU MI
'GYUR BA'O, ,THAMS

CAD NAS THAMS CAD DE THAMS CAD NAS THAMS CAD PA YANG MA YIN PA NI
THABS MKHAS PAS, KUN RDZOB TU DNGOS PO THAMS CAD LAS DNGOS PO
THAMS CAD SKYE BAR SHES SHING 'BYUNG BAR YANG NUS LA, DON DAM PAR
DNGOS PO THAMS CAD GANG LAS KYANG GCIG KYANG MI SKYE BAR RTOGS
PA'O, ,THABS MI

ZAD PA BSHAD ZIN TO,, ,,DBANG THOB PA'I BYANG CHUB SEMS DPA' NI
RNAM PA BZHI STE, SKYES BU CHEN POR GYUR PA DANG, SENG GE'I SGRA
CHEN PO CAN DANG, SHIN TU DAM BCAS PA CAN DANG, MI BRJED PA'I
CHOS CAN NO, ,SEMS CAN GYI MCHOG DAM PA SKYES BU CHEN PO ZHES BYA

BA NI; GANG MTSAN DANG DPE BYAD RNAMS DANG LDAN PA YIN NO, ,SENG
GE'I SGRA CHEN PO CAN NI GANG STOBS BCU THOB PA STE, NYON MONGS
PA DANG, SHES BYA'I SGRIB PA THAMS CAD SPOBS PA DANG, KHYU MCHOG
GI GNAS CHEN PO RAB TU SHES SHING TSANGS PA'I 'KHOR LO RAB TU
BSKOR BA DANG, ,

'KHOR DU SENG GE'I SGRA YANG DAG PAR SGROG PAR BYED PA'O, ,SHIN
TU DAM BCAS PA NI MI 'JIGS PA BZHI THOB PA DAG GIS SHES PA DANG,
SPONG BA YANG YANG DAG PAR RAB TU SHES LA, GZHAN GYI MI MTHUN
PA'I PHYOGS DANG GNYEN PO YANG RAB TU SHES PA'O, ,MI BRJED PA'I

CHOS CAN SEMS CAN MCHOG DAM PA SANGS RGYAS KYI CHOS MA 'DRES PA
BCO BRGYAD THOB PA STE, SPYOD PA PHUN SUM TSOGS PA DANG, RNYED PA
PHUN SUM TSOGS PA DANG, NAN TAN PHUN SUM TSOGS PA'O, ,BTZUN PA
SHA RA DVA TI'I BU GZHAN YANG 'DI DAG NI BYANG CHUB SEMS DPA'

@266A *, ,RNAMS KYI MI ZAD PA BRGYAD CU ZHES BYA BA LA BYANG CHUB
TU SEMS BSKYAD PA NAS THABS KYI BAR DU MING GIS SMOS PA DE RNAMS
MI ZAD PA BRGYAD CU ZHES BYA STE, DE DAG MI ZAD PA YANG RTAG TU
DGE BA DANG, NGO BO NYID MI NYAMS PA DANG, NGO BO NYID MI GTONG
BA DANG, BDAG GI LAS

BYED PA DANG, RTAG TU 'BRAS BU YONGS SU 'DZIN PA DANG, RGYU YONGS
SU MI ZAD PA DANG, DON DAM PAR MI ZAD PA'O, ,DE LA RTAG TU DGE
BAS MI ZAD PA NI BYANG CHUB TU SEMS BSKYED PA LA SOGS PA BRGYAD
CU PO DE RNAMS NAM YANG MI DGE PAR MI 'GYUR GYI, RTAG TU DGE BA'I
RGYUN MI 'CHAD

PA'I PHYIR RO, ,NGO BO NYID MI MNYAM PA NI BRGYAD CU PO DE RNAMS
KYI RANG BZHIN BRI ZHING NYAMS PAR MI 'GYUR BA'I PHYIR RO, ,NGO
BO NYID MI GTONG BA NI, BYANG CHUB KYI SEMS LA SOGS PA BRGYAD CU
PO DE RNAMS KYI NGO BO NYID MED PA'AM, GZHAN DU MI 'GYUR BA'I
PHYIR MI ZAD PA'O, ,

BDAG GI LAS BYED PA NI BYANG CHUB KYI SEMS LA SOGS PA BRGYAD CU
PO DE RNAMS RANG RANG GI DMIGS PA'AM BYA BA GANG YIN PA LAS MI
'GYUR PA'O, ,RTAG PAR 'BRAS BU YONGS SU 'DZIN PA NI, BYANG CHUB
KYI SEMS LA SOGS PA SO SO'I 'BRAS BU GANG YIN PA THOB PAR BYED
DE,

'BRAS BU MED PAR MI 'GYUR BA'I PHYIR MI ZAD PA'O, ,RGYU YONGS SU
MI ZAD PA NI BYANG CHUB KYI SEMS LA SOGS PA DE SKYE BA'I RGYU NI
SEMS CAN LA DMIGS PA STE, DMIGS PAR BYA BA'I SEMS CAN RNAMS MI
ZAD PAS NA, BYANG CHUB KYI SEMS LA SOGS PA DE DAG KYANG MI ZAD

PA'O; ,DON DAM PAR MI ZAD PA NI, DON DAM PAR BRGYAD CU PO DE DAG
THAMS CAD KYANG DE BZHIN NYID KYI NGO BO STE, DE BZHIN NYID NI
NAMS KYANG 'GYUR BA MED PA'I PHYIR MI ZAD PA'O, ,MI ZAD PA'I CHOS
KYI SGO ZHES BYA BA MAN CHAD BSTAN PA RDZOGS PAS DON BCU GCIG
BSTAN TE, BSTAN

PA'I BDAG NYID CHEN PO DANG, STON PA LA MCHOD CING BSTOD PA DANG,
STON PAS RJES SU YI RANG BA DANG, DGE BA'I BSHES GNYEN DANG,
BSTAN PA LA DRIN GZO ZHING RJES SU YI RANG BA DANG, STON PA DANG
BSTAN PA GCES PAR BYA BA DANG, DE'I RGYU BRJOD PA DANG, BSTAN PA
BSRUNG

@266B BAR DAM BCAS PA DANG, BSTAN PA GTAD PA DANG, 'GAL BA STON
PA LA BZOD PAR GSOL BA DANG, MTSAN DRI BA DANG, BTZUN DU BYA
BA'O, ,DE LA MI ZAD PA'I CHOS KYI SGO ZHES BYA BA NAS BRTZAMS TE,
BZOD PA THOB PAR GYUR TO ZHES BYA BA YAN CHAD KYIS BSTAN PA'I
BDAG NYID CHEN PO BSTAN

TO; ,THAMS CAD DANG LDAN PA'I 'KHOR DE YANG ZHES BYA BA NAS
BRTZAMS TE, MI ZAD PA 'DI DANG LDAN PAR 'GYUR RO ZHES CHED DU
BRJOD PA CHED DU BRJOD DO ZHES BYA BA YAN CHAD KYIS STON PA LA
MCHOD CING BSTOD PA BSTAN TO, ,DE NAS BCOM LDAN 'DAS KYIS ZHES
BYA BA NAS BRTZAMS TE,

'JIG RTEN GYI MCHOD RTEN LAGS SO ZHES GSOL TO ZHES BYA BA YAN
CHAD KYIS STON PAS RJES SU YI RANG BAR BSTAN TO, ,DE NAS PHYOGS
BCU KUN NAS ZHES BYA BA NAS BRTZAMS TE, DGA' BA 'DI DAG BTANG NGO
ZHES BYA BA YAN CHAD KYIS DGE BA'I BSHES GNYEN DANG BSTAN PA LA
DRIN GZO ZHING

RJES SU YI RANG BAR BSTAN TO, ,DE NAS THAMS CAD DANG LDAN PA'I
'KHOR ZHES BYA BA NAS BRTZAMS TE, RGYA CHER RAB TU STON PA LTA CI
SMOS ZHES BYA BA YAN CHAD KYIS STON PA DANG BSTAN PA GCES PAR BYA
BA BSTAN TO, ,DE NAS BCOM LDAN 'DAS KYIS 'KHOR DE'I ZHES BYA BA
NAS BRTZAMS

TE; DE NI SANGS RGYAS KYI CHOS THAMS CAD LA GZHOL BA YIN NO ZHES
BYA BA YAN CHAD KYIS DE'I RGYU BRJOD PA BSTAN TO, ,DE NAS RGYAL
PO CHEN PO ZHES BYA BA NAS BRTZAMS TE, BAG TZAM GYIS KYANG BAR
CHAD BGYID DU MI MCHI'O ZHES BYA BA YAN CHAD KYIS BSTAN PA BSRUNG
BAR DAM BCAS PA

BSTAN TO, ,DE NAS BCOM LDAN 'DAS KYIS TSE DANG LDAN PA KUN DGA'
BO LA ZHES BYA BA NAS BRTZAMS TE, LEGS SO LEGS SO ZHES BYA BA YAN
CHAD KYIS BSTAN PA GTANG BA BSTAN TO, ,DE NAS BCOM LDAN 'DAS LA
BYANG CHUB SEMS DPA' SEMS DPA' CHEN PO BLO GROS MI ZAD BA ZHES

BYA BA NAS BRTZAMS TE, KHYOD 'DRA BA'I SKYES BU DAM PA RNAMS LA
SHIN TU BZOD DO ZHES BYA BA YAN CHAD KYIS, 'GAL BA STON PA LA
BZOD PAR GSOL BA BSTAN TO, ,DE NAS BCOM LDAN 'DAS LA ZHES BYA BA
NAS BRTZAMS TE, 'DI JI LTA BUR GZUNG BAR BGYI ZHES BYA BA YAN
CHAD KYIS

@267A *, ,MTSAN DRI BA BSTAN TO, ,BCOM LDAN 'DAS KYIS BKA' STZAL
PA ZHES BYA BA NAS BRTZAMS TE, SANGS RGYAS KYI BYA BAS NYE BAR
GNAS PAR 'GYUR RO ZHES BYA BA YAN CHAD KYIS MTSAN DU BYA BAR
BSTAN TO, ,MI ZAD PA'I CHOS KYI SGO ZHES BYA BA NI MDO SDE 'DI
LAS MI

ZAD PAR GTOGS PA'I CHOS DPAG TU MED PA 'BYUNG BA NA MI ZAD PA'I
CHOS KYI SGO ZHES BYA'O, ,CHED DU BRJOD PA CHED DU BRJOD CES BYA
BA NI DGA' BA DANG, GZENGS MTHOS PA'I TSIG 'DI SKAD DU SMRAS SO
ZHES BYA BA'I DON TO, ,MI ZAD PA'I RNAM PAS BSTAN ZHES BYA BA NI
MI ZAD PA'I TSUL

GYIS BSTAN ZHES BYA BA'I DON TO, ,CHOS KYI DGAB PA'I PHYIR ZHES
BYA BA NI CHOS PHYIN CI MA LOG PAR BSHAD PAS, DE'I PHYIR BYIN PA
NI CHOS KYI DGAB PA'I PHYIR BYIN PA'O, ,LEGS SO LEGS SO ZHES LAN
GNYIS SU SMRAS PA NI DON RNAM PA GNYIS KYI PHYIR TO, GDON MI ZAD
BA DANG GZHAN

MA YIN PA'O, ,GDON MI ZA BA NI NGES PAR BLA NA MED PA'I BYANG
CHUB KYI RGYUR 'GYUR BA, LEGS SO ZHES BYA BA DANG PO GSUNGS SO,
,PHYIN CI MA LOG PAR BSHAD DE DON GZHAN MA YIN PAS LEGS SO ZHES
BYA BA GNYIS PA GSUNGS SO, ,LEGS PAR SMRAS SO ZHES BYA BA NI
PHYIN CI MA

LOG PAR BSHAD DO ZHES BYA BA'I DON TO, ,GSOL BA NI BCOM LDAN 'DAS
KYI SKU LA GSOL BA'O, ,MCHOD RTEN LAGS SO ZHES PA NI MYA NGAN LAS
'DAS PA 'DOD PA'I SEMS CAN RNAMS DGE BA BSAGS PAR BYA BA'I PHYIR
PHYAG 'TSAL BA DANG BSKOR PA'I GNAS SU GYUR PA ZHES BYA

BA'I DON TO, ,'DI ZHES BYA BA NI BLO GROS MI ZAD PA'I 'O, ,YANG
DAG PA'I YON TAN BRJOD PA NI DE'I MTHU DANG LDAN PA BDAG NYID
CHEN PO BRJOD PA'O, ,LTA BA NI SHA'I MIG GIS SO, ,PHYAG 'TSAL BA
NI LUS 'DUD PA'O, ,MCHOD PA NI ME TOG LA SOGS PAS SO, ,BSNYEN

BKUR NI BSKOR BA LA SOGS PA'O, ,NYAN PA NI DNGOS PO NYID DU TSIG
DANG YI GE NYAN PA'O, ,MOS PA NI SEMS DANG ZHING YID CHES PAR
BYED PA'O, ,YONGS SU 'DRI BA NI GZHUNG THAMS CAD GLEBS BAM DU
'DRI BA'O, ,'DZIN PA NI YI GE DANG DON GNYIS SEMS KYIS BLANGS
PA'O, ,'CHANG BA

@267B NI DE LTAR BZUNG NAS BRJED PAR BYA BA MA YIN GYI, DUS THAMS
CAD DU MI BRJED PAR 'CHANG BA'O, ,KLOG PA NI DE LTAR MI BRJED PAR
GZUNG BA DANG, DE PHYIR ZHING YI GE LTA ZHING KLOG PA'O, ,STON PA
NI JI LTAR GZUNG BA'I CHOS GZHAN LA YANG 'CHANG PA'O, ,KUN CHUB
PAR BYED PA NI GZUNG BA

DANG 'CHANG BA DANG 'DZIN PA DANG, KLOG PA DE DAG GANG YANG RUNG
MGO 'JUG TU PHYIN PAR BYED PA'O, ,GZHAN DAG LA YANG RGYA CHER RAB
TU STON PA NI, DON DANG TSIG DE DAG SEMS CAN KUN LA RGYA CHER
SBROS TE BSHAD PA'O, ,RIGS KYI BU'AM RIGS KYI BU MO ZHES BYA BA
NI RIGS LNGA LAS THEG

PA CHEN PO'I RIGS DANG LDAN PA LA BYA BAR DGONGS SO, ,BSGOM PA'I
RNAL 'BYOR LA BRTZON PAR GNAS PA NI BDAG NYID MI ZAD PA'I DON
BSGOM PA LA RGYUN DU BRTZON BA'O, ,BYANG CHUB KYI SEMS MA BRJED
PA ZHES BYA BA NI GZHAN LA PHAN PAR 'DOD PA'I BYANG CHUB KYI SEMS
DANG LDAN PA'O, ,BSKYOD

PAR MI NUS PA NI BZOD PA DE DKRUGS SHING MED PAR BYAR MI NUS
PA'O, ,CHOS THAMS CAD KYI RJES SU SONG BA'I BZOD PA ZHES BYA BA
NI MI ZAD PA'I CHOS RNAMS DANG MTHUN PAR BZOD PA'O, ,SBYOR BA NI
SEMS PA'O, ,NGES PAR SEMS PA NI PHYIN CI MA LOG PAR RTOGS PA'O,
,MI G-YENG BA NI

G-YENG BA MED PA'O, ,GZHAN GYI DRING MI 'JOG PAR SHES PA NI GZHAN
LA BRTEN MI DGOS PAR SHES PA'O, ,RAB TU RNAM PAR 'BYED PAR SHES
PA NI MI ZAD PA RNAMS KYI MTSAN NYID SO SOR MA 'DRES PAR DBYE
BSHES PA'O, ,SANGS RGYAS KYI CHOS NI STOBS DANG MI 'JIGS PA LA
SOGS PA'O, ,RGYA

ZHES BYA BA NIS BCUR 'DREN PAR BYED PA'I GZHI DANG RTEN YIN ZHES
BYA BA'I DON TO, ,RGYA 'DI LA YANG DAG PAR GZHOL BA ZHES BYA BA
NI CHOS KYI RNAM GRANGS 'DI BSGRUBS NA CHOS KYI RNAM GRANGS THAMS
CAD SGRUB PA YIN NO ZHES BYA BA'I DON TO, ,CHOS KYI BSRUNG BA
BGYI ZHES BYA BA NI CHOS 'CHAD PA LA BAR CHAD MED PAR

BSRUNG BA'O, ,SEMS CAN THAMS CAD YONGS SU BZUNG BAR 'GYUR ZHES
BYA BA NI SEMS CAN THAMS CAD LA PHAN BTAGS PAR 'GYUR ZHES BYA
BA'I DON TO, ,STOBS NI BDUD KYI 'KHOR GYI G-YOG RNAMS SO, ,BSRUNG
BA DANG BSKYAB PA DANG SBA BA NI MI DGE BA'I LAS RNAM PA GSUM LAS
SO, ,DE LA MTHONG BA'I

@268A *, ,CHOS LA MYONG BA'I LAS LAS NI BSRUNG BA'O, ,SKYES NAS
MYONG BA'I LAS LAS NI BSKYAB PA'O, ,TSE RABS GZHAN DU MYONG BA'I
LAS LAS NI SBA BA'O, ,YANG NA GNOD PA GNYIS 'BYUNG STE, RANG GI
RKYEN LAS 'BYUNG BA DANG, GZHAN GYI RKYEN LAS 'BYUNG BA'O, ,GZHAN
GYI RKYEN LAS 'BYUNG BA YANG

RNAM PA GNYIS TE, SEMS CAN MA YIN PA'I GRANGS KYI RKYEN LAS
'BYUNG BA DANG, SEMS CAN GYI GRANGS KYI RKYEN LAS 'BYUNG BA'O,
,BDAG GI LAS KYI RKYEN LAS 'BYUNG BA LAS NI BSRUNG BA'O, ,SEMS
CAN MA YIN PA'I GRANGS KYI GNOD PA RLUNG DANG TSA BA LA SOGS PA
LAS NI BSKYAB PA'O, ,SEMS CAN

GYI GRANGS KYI GNOD PA BRDEG PA DANG BCING BA LA SOGS PA LAS NI
SBA BA'O, ,SNYING LAS CHUNG DUR GYIS SHIG CES BYA BA NI RGYAS PAR
RNAM PAR DBYE BA'I SGO NAS KHYOD 'BAD MI DGES ZHES BYA BA'I DON
TO, ,DAM PA'I CHOS BZUNG BA 'JIG RTEN DU RING DU GNAS SHING MI
NUB PAR BYA'O, ,SLAD MA'I

DUS LNGA BRGYA THA MA LA ZHES BYA BA NI DE BZHIN GSHEGS PA'I CHOS
'PHEL BA DANG, 'GRIB PA'I TSUL BSTAN PA'I PHYIR DUS KYI KHYAD PAR
BRJOD PA'O, ,DE YANG DPER NA MI'I TSE LO BRGYA THUB PA LA LO LNGA
BCU'I BAR DU NI 'PHEL BA'I DUS TE, LUS DANG, SHES RAB DANG, RTZAL
LA SOGS PA 'PHEL ZHING

SKYE BA'O, ,DE LTAR LO LNGA BCU 'DAS NAS DE'I PHYI MA'I LNGA BCU
NI 'GRIB PA'I DUS TE, LUS DANG, SHES RAB DANG, RTZAL LA SOGS PA
SHIN TU NYAMS SHING BRI NAS THA MAR RGA SHI LA THUG STE ZAD PAR
'GYUR RO, ,DE BZHIN DU SANGS RGYAS SH'AKYA THUB PA'I BSTAN PA LA
'BRAS BU THOB PA DANG, SHIN TU RGYAS

PA'I DUS NI LO STONG SHIG 'DZAM BU'I GLING NA GNAS SO, ,DE'I
PHYED DU BGOS TE LNGA BRGYA SNGA MA NI 'PHEL BA'I DUS SU GZHAG
LA, LNGA BRGYA PHYI MA NI 'GRIB PA'I DUS SU GZHAG GO, ,'PHEL BA
NI LO BRGYAD CU'I BAR DU SH'AKYA THUB PA MYA NGAN LAS MA 'DAS TE,
DE'I DUS SU BYANG CHUB SEMS DPA' DANG, NYAN THOS

LA SOGS PA 'PHAGS PA PHYOGS BCU NAS DGE BA'I RTZA BA SMIN TE LHAG
MA RNAMS KYANG SHIN TU LHAG PAR RNAM PAR GROL, GZHAN LHA DANG MI
LA SOGS PA YANG DE BZHIN GSHEGS PA NYID KYIS BKA' BSTAN CING
MNGON SUM DU YONGS SU SMIN TE, YONGS SU BKROL BAS LHAG PAR 'BRAS
BU 'THOB PO, ,DE NAS SANGS

@268B RGYAS MYA NGAN LAS 'DAS NAS KYANG LO LNGA BRGYA SNGA MA
'DAS KYI BAR DU NI BYANG CHUB SEMS DPA' DANG, NYAN THOS CHEN PO
DAG SANGS RGYAS KYI BSTAN PA RNAMS SHIN TU 'DZIN CING 'DZAM BU'I
GLING NA KHYAB PAR GRANGS MANG DU GNAS TE, DE DAG GIS KYANG LHA
DANG MI LA SOGS PA SHIN TU TSAD MED PA YONGS SU SMIN PA DANG,
YONGS SU

GROL BAR BYAS TE 'BRAS BU THOB PAR GYUR TO, ,DPAR NA DUS DE'I TSE
NA GTAM DU BRJOD PA, 'PHAGS PA NYAN THOS AU PA GUPTA ZHES BYA BA
ZHIG GIS KYANG SANGS RGYAS KYI BSTAN PA BZUNG NAS SEMS CAN GRANGS
MED PA BSGRAL TE, JI SNYED CIG BSGRAL BA DE DAG BYANG BU LA BRIS
TE BSAGS PAS RANG GI KHANG PA GANG NGO ZHES BYANG

DANG; DGE SLONG DES BDUD KYANG BTUL TE DE DGE SLONG DE DUS GZHAN
ZHIG NA, BSAM GTAN BYED PA'I TSE DE'I THAD DU BDUD CIG 'ONGS PAS
MTSOR BAR MGO LA ME TOG GI PHRENG BA GZHAG GO, ,DE NAS DGE SLONG
DES KYANG TSOR TE BDUD DE LA GDUL BA'I SKABS SNANG NGO SNYAM NAS,
KHYI RO 'BU CAN ZHIG TU SPRUL TE BDUD KYI LUS LA SE MO

DOR BTAGS NAS, BDUD KYIS DOR DU MI NUS PAR BYIN GYIS BRLABS SO,
,DE NAS BDUD DE RANG GIS DOR MA NUS NAS, BRGYA BYIN GYI THAD DU
PHYIN TE GSOL BA BTAB NA DES KYANG GROGS MA BYAS SO, ,DE TSANGS
PA'I THAD DU PHYIN TE, GSOL BA BTAB NA YANG TSANGS PAS KYANG MA
BKROL TE, THA MA DGE SLONG GI MGO LA ME TOG

BZHAG PAS NYES SO ZHES DGE SLONG GI THOG TU BTANG NGO, ,DE NAS
DGE SLONG LA PHYAG 'TSAL TE GSOL BA BTAB NAS DGE SLONG AU BA
GUPTA SNGON SANGS RGYAS MA MTHONG BA DE BDUD KYIS SANGS RGYAS
MTSAN DANG LDAN PA NYAN THOS KYI 'KHOR DANG BCAS PA CIG SPRUL TE
BSTAN NA KHYI RO DGROL BAR DAM BCAS TE KHYI RO BKROL NAS SANGS

RGYAS 'KHOR DANG BCAS PAR SPRUL NAS BSTAN TO ZHES BYA BA LTA
BU'O, ,DE BAS NA LNGA BRGYA SNGA MA NI DUS BZANG PO STE DUS DE LA
LTOS NAS KHYAD PAR SMRAS PA NI LNGA BRGYA PHYI MA ZHES BYA'O, ,DE
LTA MOD KYI LNGA BRGYA PHYI MA'I DUS DE NA YANG LO LNGA BRGYA'I
BAR DU NI BYANG CHUB SEMS DPA' DANG NYAN THOS LA SOGS PA 'PHAGS
PA

GRANGS MANG DU 'DZAM BU'I GLING NA GNAS TE, DE DAG GIS KYANG LHA
DANG MI LA SOGS PA SHIN TU TSAD MED PA YONGS SU SMIN PA DANG,
YONGS SU BKROL TE 'BRAS BU THOB PAR BYAS SO, ,DE LTAR 'BRAS BU
THOB PA LA SOGS PAR GYUR KYANG, LNGA BRGYA SNGA MA DANG SBYAR NA
DE'I DUS NGAN PA'I PHYIR LNGA BRGYA PHYI MA ZHES

@269A *, ,SMOS TE, LNGA BRGYA PHYI MA'I MGO NAS SANGS RGYAS KYI
CHOS NAM 'DZAM BU'I GLING NA MED PAR MA GYUR GYI BAR DU LNGA
BRGYA PHYI MA ZHES BYA BA'I DUS SU BSDU'O, ,LNGA BRGYA PHYI MA'I
DANG PO TSUN CHAD DUS NGAN PAR GZHAG MOD KYI, 'ON KYANG LO LNGA
BRGYA'I BAR DU NI DUS NGAN PA'I NAD NAS KYANG 'BRAS

BU THOB PA NI SHIN TU MI DKA' BA'I PHYIR, DUS NGAN PA'I YANG NGAN
PA KHYAD PAR DU SMOS PA'O, ,LNGA BRGYA PHYI MA'I LO 'DAS PHYIN
CHAD NAS CHOS MED KYI BAR DU DUS NGAN PA'I YANG NGAN PAR GZHAG
MOD KYI, DE'I TSE NA YANG BRTZON 'GRUS DANG NAN TAN BYAS NAS
'BRAS BU MI THOB PA YANG MA YIN, BYANG

CHUB SEMS DPA' DANG, NYAN THOS 'GA' TZAM 'JIG RTEN DU MI 'BYUNG
BA YANG MA YIN NO, ,BDAG BLO ZHAN PAS ZHES BYA BA NI BDAG GI SHES
RAB DANG YE SHES CHUNG BAS ZHES BYA BA'I DON TO, ,'GOG PA LA YANG
'KHRUL BA MED CES BYA BA NI STONG PA NYID DU STON PA LA YANG
'KHRUL BA

MED PA'O, ,RTOGS PA KHONG DU CHUD CING ZHES BYA BA NI PHYIN CI MA
LOG PAR KHONG DU CHUD PA'O, ,YANG DAG PA'I DON RNAM PAR NGES PA
THOB PA YIN ZHES BYA BA NI CHOS THAMS CAD PHYIN CI MA LOG PA
DANG, GTAN LA PHAB PAR KHONG DU CHUD CING STON NUS PA THOB PA YIN
ZHES BYA BA'I DON

TO; ,DAM PA NI NYAN THOS LA SOGS PA SO SO YANG DAG PAR RIG PA LAS
KHYAD PAR DU 'PHAGS PA'O, ,MCHOG THOB PA NI SO SO YANG DAG PAR
RIG PA THOB PA'I BYANG CHUB SEMS DPA' GZHAN PAS KYANG MCHOG TU
GYUR PA'O, ,MING CI LAGS ZHES PA NI BDAG GI DON DU BRIS

PA STE; BDAG GI MING JI LTAR 'TSAL BAR BGYI ZHES BYA BA'I DON TO,
,JI LTA BUR GZUNG BAR BGYI ZHES BYA BA NI GZHAN GYI DON DU DRIS
PA STE, BDAG GI BZUNG NAS GZHAN LA 'CHANG CING THA SNYAD DU BGYID
PA'I TSE NA YANG, JI LTAR 'DZIN DU STZAL ZHES BYA BA'I DON TO,
,'PHAGS

PA BLO GROS MI ZAD PA'I MDO RIM GYIS MI ZAD PA RNAMS KYI LUS RNAM
PAR GZHAG PA NI RNAL 'BYOR SPYOD PA'I SA LAS BSTAN TE DER BLTA
BAR BYA'O, ,'PHAGS PA BLO GROS MI ZAD PAS BSTAN PA'I BSHAD PA
RDZOGS SO,, ,,