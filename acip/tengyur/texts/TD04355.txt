@226A *, ,GCES PA BSDUS PA'I 'PHRIN YIG BOD RJE 'BANGS
LA BRDZANGS PA BZHUGS, ,#, ,GCES PA BSDUS PA'I 'PHRIN YIG BTZUN
PA CHEN PO DPAL DBYANGS KYIS BOD RJE 'BANGS ....LA BRDZANGS PA,
BDAG RTOG SKYON GYI PHUNG PO BSHIG ,LEGS PA'I YON TAN

@226B MTHAR PHYIN PA, ,'GRO BA'I GNYEN GCIG DED DPON GTZO, ,MA
LUS MKHYEN LA BDAG PHYAG 'TSAL, ,RGYAL PO RNAMS DANG DGE SLONG
DANG, ,BLON PO LAS KYI SNA LA GTOGS, ,SO SO'I DED DPON DBANG BYED
DANG, ,ZHING PA TSONG PA ZHO SHAS 'TSO, ,MI YI SKYE BA BLANGS PA
YI, ,DAL 'BYOR RNYED DANG MA RNYED

DANG; ,BUD MED ROL MO MKHAN RNAMS DANG, ,DBUNG MTHA'I BOD NI RJE
'BANGS LA, ,'DI DANG PHYI MAR PHAN PA'I PHYIR, ,DGE BA BCU DANG
BCU DRUG DANG, ,BSAM BA BCU DANG CHOS SPYOD BCU, ,PHA ROL PHYIN
DRUG SPYAD PA YIS, ,TSE RABS MANG PO BGRANGS PAR YANG, ,LEGS PA'I
GZHUNG GZUGS

BDE 'GRO DANG, ,MTHAR NI SANGS RGYAS SGRUB PA'I PHYIR, ,ZHAL NAS
GSUNGS PA'I MDO SDE DANG, ,DGE BSHES PA RNAMS MNYES PAR MDZAD,
,KLU SGRUB SNYING PO BLO GROS DANG, ,MA LA BYAMS PAS MDZAD PA YI,
,BYANG CHUB SEMS DPA'I SPYOD PA DANG, ,BSHES SHING MDZA' BA'I
'PHRIN YAG DANG, ,

RIN CHEN PHRENG BA LA SOGS PA'I, ,NANG NAS PHAN PA'I GDAMS NGAG
DANG, ,MANG ZHING ZAB MO'I DON RNAMS NI, ,RGYAS PAR BSHAD NA MI
RTOGS PAS, ,DE LAS BSGRUB GLA GZUNG BDE RNAMS, ,NYUNG ZAD TZAM
ZHIG BDAG GIS BSDEBS, ,DUL BA'I DPAL NI BSKYED NAS KYANG, ,BDUD
RTZI 'THUNG BA

BZHIN DU NYON, ,DGE BCU RMAD DU BYA BA YI, ,MDO SDE LAS NI 'DI
SKAD 'BYUNG, ,LUS KYI SPYOD PA RAB BSDAMS NAS, ,SROG GCOD RKU
DANG G-YEM MI BYA, ,PHRA MA BRDZUN DANG TSIG RTZUB DANG, ,KYAL PA
SMRA BAR MI BYA'O, ,'DOD PA RNAMS LA MI CHAGS SHING, ,ZHE SDANG
SEMS KYANG MED PAR BYA, ,

LOG PAR LTA BA KUN SPANGS NA, ,BYANG CHUB SEMS DPA'I SPYOD PA
YIN, ,ZHES 'BYUNG, MI DGE BA BCU SPYAD PA'I RNAM PAR SMIN BA CIR
'GYUR ZHE NA, RIN PO CHE'I PHRENG BA LAS, GSOD PA YIS NI TSE
THUNG ZHING, ,DMYAL BA'I GNAS SU YUN RING 'GYUR, ,RNAM PAR 'TSE
BAS GNOD PA MANG, ,TSE

RABS KUN DU SDUG BSNGAL 'GYUR, ,RKU BA YIS NI LONGS SPYOD NYAMS,
,TSE RABS KUN DU YI DAGS SKYE, ,BYI PO BYED PAS DGRA DANG BCAS,
,CHUNG MA SNYING NI RING BAR 'GYUR, ,BRDZUN DU SMRA BAS SKUR PA
MANG, ,TSIG NI NAM DU'ANG MI BTZUN 'GYUR, ,PHRA MA YIS NI BSHES
DANG 'BRAL, ,BDAG LA SLU

@227A *, ,BA BYED PA MANG, ,TSIG RTZUB KYIS NI MI SNYAN THOS,
,MANG PO'ANG NGAN SMRA BAR 'GYUR, ,'KHYAL BA YIS NI DON MI RNYED,
,BDAG LA'ANG RKYAL BA BYED PAR 'GYUR, ,BRNAB SEMS YID KYI RE BA
'JOMS, ,GNOD SEMS 'JIGS PA SBYIN PAR BYED, ,LOG PAR LTA BAS LTA
NGAN NYID, ,

CHANG GIS 'JIG RTEN MYOS 'GYUR TE, ,NOR SHOR DON RNAMS LA LA BA
DANG, ,BYA BA MA YIN THAMS CAD BYED, ,DES NA CHANG NI TSOD ZIN
BYA, ,ZHES 'BYUNG NGO, ,MI CHOS BCU DRUG NI, DKON MCHOG GSUM LA
GCIG TU DAD, ,DGE SBYONG 'DZIN CING BRAM ZER 'DZIN, ,DRANG ZHING
DRANG BA'I RANG BZHIN CAN, ,BYAS

GZO BYAS LA PHAN 'DOGS DANG, ,PHA DANG MAR NI 'DZIN PA DANG,
,RIGS KYI RGAN RIMS GUS PAR BYED, ,TSES GRANGS RGYUD LA MKHAS PA
DANG, ,DUS TSIGS GSO SBYONG BYED PA DANG, ,BRE SRANG 'JAL LUGS
G-YO SGYU MED, ,PHAN TSUN 'GRAN SEMS GNOD MI BYED, ,'DI CHED PHYI
MA BSNYOMS NAS SPYOD, ,

DGE BCU'I STENG DU 'DI BSNAN TE, ,TSUL BZHIN BSRUNGS NA LHA MI
YI, ,LUS THOB DON YOD CHUD MI ZA, ,DE PHYIR THUB PA CHEN PO YIS,
,'JIG RTEN PA YI YANG DAG LTA, ,CHEN PO SU LA YOD GYUR BA, ,DE NI
TSE RABS STONG DAG TU, ,NGAN 'GROR LTUNG BAR MI 'GYUR RO, ,ZHES
'BYUNG, RTAG TU BSAM

BA BCU NI, NGES PAR 'CHI BSAM LAS KYI BSAGS PA BGRANG, ,DKON
MCHOG GSUM BSTEN NGO BO GNYIS MED MOS, ,BYANG CHUB SEMS BRTAN
THEG CHEN ZHUGS LA BYAMS, ,RTAGS BSAM DON CHEN DPAL GYI PHRENG
BAS BSNGAGS, ,ZHES MDO SDE DPAL PHRENG LAS 'BYUNG STE, RTAG TU
BSAM

PA BCU PO 'DI DAG DANG LDAN NA YON TAN CI 'THOB CE NA, YANG MDO
DAG LAS, DUS GSUM RGYAL BA RNAMS KYIS 'DI DGONGS PAS, ,DUG GSUM
SKYE BA'I LJON PA RTZA NAS BCAD, ,NYON MONGS BUD SHING SKAM PO
TSANG TSING LA, ,YE SHES ME STAG RANG RIG GSAL 'BAR BA, ,BLO LAS
BYUNG NAS THAL BA

BZHIN DU BSREGS, ,BDUD BZHI'I DMAG DPUNG G-YUL BZLOG BKAN PHUB
NAS, ,BDUD KYI GNAS KHANG KUN GZHI GTAN NAS BLANGS, ,DE DAG PHYIN
CHAD NGA NI RGYAL BA MNGON PHYUNG STE, ,LHA MI KUN GYI BDE STON
DPAL GYI SDONG PO DANG, ,RTAG TU BSAM PAR BYA BA BSAMS PAS NA,
,DE PHYIR SANGS RGYAS

@227B ZHES NI MTSAN GSOL TO, ,ZHES 'BYUNG NGO, ,CHOS SPYOD RNAM
PA BCU NI, MGON PO BYAMS PAS DBUS MTHA' LAS, ,YI GE 'DRI MCHOD
SBYIN PA DANG, ,NYAN DANG 'DZIN DANG KLOG PA DANG, ,'CHAD DANG
KHA DON BYED PA DANG, ,DE SEMS PA DANG SGOM PA'O, ,'DI BCU CHOS
KYI SGO MO STE, ,'DREN PA RNAMS

KYI GSHEGS SHUL YIN, ,RIG PA'I GNAS LNGA KUN MKHYEN PAS, ,THAMS
CAD MKHYEN PAR MTSAN GSOL TO, ,DE PHYIR RIGS LDAN SKYES BUS
KYANG, ,GNYID DANG SNYOM LAS LE LO DANG, ,'DU 'DZI CHAGS PHYIR
KHYIM LA DGA', ,BRE MO'I GTAM DANG BSRUNG LDEBS DANG, ,RGYAN PO
'GYED DANG 'DUS

LA LTA; ,SDIG PA'I GROGS DANG 'GROGS PA DANG, ,CHANG DANG MTSAN
MO 'GRO BA DANG, ,LONG YOD SNYAM PA'I SHES SPANG, ,DENG BYA SANG
BYA MA SEMS PAR, ,BANG BYA BRTOD DE MA 'BAD NA, ,'CHI BDAG BDUD
NI DRUNG NA BYA RA BYED, ,CES 'BYUNG NGO, ,PHA ROL TU PHYIN PA
BCU NI, SBYIN PA DANG NI TSUL

KHRIMS DANG, ,BZOD DANG BRTZON 'GRUS BSAM GTAN DANG, ,SHES RAB
THABS LA SOGS PA RNAMS, ,SRID PA'I RGYA MTSO SGROL BA'I GRU,
,ZHES 'BYUNG, PHA ROL TU PHYIN PA DRUG PO 'DI DAG MA SPYAD NA SGO
GZHAN NAS THABS MED DAM ZHE NA, MDO LAS, YUN RINGS 'GRON PO'I
RGYAGS SU SBYIN PA

SME; ,LUS SEMS RGYAN DANG CHAS SU TSUL KHRIMS BRJOD, ,NYON MONGS
DGRA TSOGS 'JOMS PAR BZOD PA DPA', ,'PHAGS LAM BDE 'GROD BZHON
PAR BRTZON 'GRUS BZANG, ,YANG DAG DON CHEN RTOGS PAR BSAM GTAN
MYUR, ,MA RIG MUN PA BSAL BAR SHES RAB GSAL, ,ZHES PA DANG,

RIN PO CHE'I PHRENG BA LAS KYANG, ,SBYIN PAS LONGS SPYOD KHRIMS
KYIS BDE, ,BZOD PAS MDANGS LDAN DGE BAS BRJID, ,BSAM GTAN GYIS NI
BLO GROS 'PHEL, ,SNYING BRTZE BAS NI DON KUN 'GRUB, ,BDUN PO 'DI
DAG MA LUS PAR, ,CIG CAR PHA ROL PHYIN SPYAD PAS, ,SA THOB MA
GYUR BAR

DU YANG, ,'KHOR BA'I BDE BA PHUN SUM TSOGS, ,NGAN SONG MING YANG
MI GRAG CING, ,MI KHOM BRGYAD PO GTAN DU SPANGS, ,DE NAS RIM PAR
SA THOB NAS, ,'JIG RTEN MGON PO NYID THOB 'GYUR, ,ZHES 'BYUNG
NGO, ,DA NI DE LTAR DGE BA BCU DANG MI CHOS BCU DRUG DANG, RTAG
TU BSAM PA BCU DANG,

@228A *, ,CHOS SPYOD RNAM PA BCU DANG, PHA ROL TU PHYIN PA DRUG
LA SOGS PA NYAMS SU BLANGS NAS SPYAD DGOS PA MDO TZAM BSTAN NAS
DA NI CHOS 'DI DAG TSIG TZAM DU BZLAS PAS MI PHAN PAR BSTAN TE,
DE YANG BYANG CHUB SEMS DPA'I SPYOD PA LA 'JUG PA'I NANG NAS,
SMAN PA'I NGAG MA MNYAN NA

SMAN DAG GIS, ,BCOS DGOS NAD PA SOS PAR GA LA 'GYUR, ,SMAN DPYAD
BKLAGS PA TZAM GYIS NI, ,NAD PA LA NI DE PHAN NAM, ,ZHES 'BYUNG
STE, RGYAL PO CHEN PO LA GDAMS NGAG GSOL PA YANG RGYAL PO KA NI
SA KA LA GSOL BA'I 'PHRIN YIG LAS, GDAMS BGYI MANG POR MCHIS MOD
KYANG, ,

THAMS CAD GDAMS PAR SUS RNGO THOGS, ,MDO TZAM DU NI GDAMS BGYI
NA, ,DE LTAR SNYAN GTOD NYID KYI CHED, ,BDAG GIS GSOL BA 'DI GSON
TE, ,BSGRUB DANG GTANG BA'I PHYOGS GNYIS LAS, ,GANG RIGS DE NI
NYAMS SU BZHES, ,GTANG BAR BGYI BA GTAN MA MDZAD, ,SA BDAG TSER
MA'I

SHING LAS SBRANG RTZI LTAR, ,DGRA BO LAS KYANG LEGS PAR SMRAS PA
GZUNG, ,GSER GYI RI LA DUG RGYUN JI BZHIN DU, ,YID 'ONG SKYE BO'I
TSIG NGAN SPANG 'TSAL TE, ,MDO TZAM GSOL BA 'DI DAG NYAMS SU
BZHES, ,RGYAL SRID 'JIG RTEN PHA ROL NAS, ,BSNAMS TE MA BYON
BSNAMS MI 'GYUR, ,

BSOD NAMS RGYUN LAS BSGRUBS PA STE, ,DE YANG YUD TZAM CIG TU BAS,
,G-YUNG DRUNG BTZUGS PAR MA DGONGS SHIG ,DGE BA'I BSHES GNYEN
BSTEN BGYI ZHING, ,GUS DANG ZHE SAR BCAS PA YIS, ,DAM PA'I CHOS
NI GSAN PAR MDZOD, ,GSAN PO'I CHOS RNAMS RNAM DPYAD DE, ,DPYAD PA

LA NI MKHAS PAR MDZOD, ,MYA NGAN GYIS NI MA GDUNGS SHIG ,NA GZHON
NAD MED LONGS PA YI, ,DNGOS PO DA LTAR BYUNG BA YI, ,BLO GROS LA
NI MI NUS MED, ,LONGS SPYOD SRID LAM YENGS PAR, ,MKHAS PA RNAMS
LAS DUS SU GSON, ,'ON TANG RIM GYIS MKHYEN PAR 'GYUR, ,NYUNG
DU'ANG

BSTZAGS NA NGES PAR NI, ,RING POR MI THOGS MANG POR 'GYUR, ,RTAG
TU CHU THIGS RE RE'I RGYUN, ,BAR CHAD MED PAR BAB PA YIS, ,GANG
ZHIG GANG BAR MI 'GYUR BA'I, ,SNOD DE JI LTA BU ZHIG MCHIS, ,JI
LTAR DPE GSAL DE LTA BU, ,RGYAL POS TSAD MAR MDZAD NAS NI, ,DAM
PA'I CHOS NI GSAN

@228B PA LA; ,RTAG PAR DGYES PA NYID DU MDZAD, ,ZHAM RANG BLON
PO'I PU TSUGS NI, ,YON TAN NOR GYI GNYER LA GNYEN, ,MKHAS SHING
SNYING RJE'I BDAG NYID CAN, ,BYAS GZO PHONGS CHOS MI BGYID PA,
,BZANG PO KHYOD KYI SLAD DU ZHOG ,MI GANG DKA' BA SPYOD BYED
DANG, ,DOR BAR BYA DKA' 'DOR BA

DANG; ,BZOD PAR DKA' BA BZOD BYED DANG, ,BKUR DKA' NYAMS SU LEN
PA DANG, ,RING POR BLTA ZHING NGES PA DANG, ,'PHRAL BLO MYUR
ZHING SDUG PA DANG, ,KHONG SRAN CHE ZHING DPA' BA DANG, ,BSLU BAR
MI TSUGS GSANG THUB DANG, ,CHOS KYIS RGYAL SRID SKYONG DGA' DANG,
,DAM CHOS MDZAD LA MI 'KHOR

BA; ,RIN GYIS 'JAL YANG MI PHAM GYIS, ,THUGS BRTAN MDZOD LA SPYAN
SNGAR ZHOG ,KHYOD KYIS BLUN DANG PHONGS CHOS CAN, ,GZHUNG NGAN
GDONG GANG BYED PA DANG, ,BRKAM ZHING BYAS PA MI GZO DANG, ,KHA
GCAM GTUM PO MI BZANG BA, ,YUL NA'ANG GNAS SUM STZAL CIG ,GAL TE
GZHUNG LUGS

BZANG DGYES NA, ,GONG NAS GOD DU 'BAR BAR 'GYUR, ,GAL TE NGAN PA
SPYOD MDZAD NA, ,'OG NAS 'OG TU LTUNG BAR 'GYUR, ,KHYU MCHOG DANG
NI KHYUS 'GRO BZHIN, ,KHYOD NI GYA GYU LA ZHUGS NA, ,GYA GYU KHO
NA'I RJES 'BRANGS TE, ,SKYE DGU KHYOD KYI RJES 'BRANGS PAS,
,RGYAL KHAMS NGAN PAR 'ONG

'GYUR RO, ,ZLA BA MAR GYI NGO BZHIN DU, ,NYES PA'I TSOGS RNAMS
'GRIB PAR MDZOD, ,ZLA BA YAR GYI NGO BZHIN DU, ,RGYAL KHAMS LEGS
PAR RGYAS PAR MDZOD, ,DAM CHOS BSKYANG BA'I KHRIMS RNAMS MDZOD,
,DAM CHOS 'JIG PA'I SKYE BO DANG, ,BKA' KHRIMS 'DRAL BA'I NGAN PA
RNAMS, ,LO THOG

RTZI THOG RGYAS PA LA, ,THOG DANG SER BA BZHIN DU PHOB, ,'ON DANG
NGAN MIG 'GAG PAR 'GYUR, ,LE LO NYAM BU SHED MA MDZAD, ,'CHI BDAG
SU DANG MI BSHES PA, ,GLO BUR DAG TU 'BAB 'GYUR BAS, ,SANG DAG
BYA ZHES MA GZHES PAR, ,DAM PA'I CHOS LA SMYUR TE MDZOD, ,'CHI
BDAG GIS NI

DRANGS PA NA, ,DGE DANG SDIG PA MA GTOGS PA, ,'GRO BA THAMS CAD
PHYIR LOG NAS, ,'GA' YANG KHYOD RJES MI 'BRANG BAS, ,MKHYEN PAR
MDZOD LA LEGS PAR SPYOD, ,SLOB DPON CHEN PO KLU SGRUB KYIS,
,RGYAL PO BDE SPYOD BZANG PO LA, ,BRDZANGS PA'I 'PHRIN YIG DAG
LAS KYANG, ,

@229A *, ,LONGS SPYOD G-YO BA SNYING PO MED MKHYEN NAS, ,DGE
SLONG BRAM ZA BKREN DANG BSHES RNAMS LA, ,SBYIN PA TSUL BZHIN
STZAL BGYI PHA ROL TU, ,SBYIN LAS GZHAN PA'I GNYEN MCHOG MA MCHIS
SO, ,KHYOD KYIS DGE SLONG BRAM ZE LA DANG NI, ,MGRON DANG YAB YUM
SRAS DANG BTZUN

MO DANG, ,'KHOR GYI SLAD DU SDIG PA MI BGYI STE, ,DMYAL BA'I RNAM
SMIN SKAL NOD 'GA' MA MCHIS, ,SDIG PA'I LAS RNAMS SPYAD PA 'GA'
YANG NI, ,MTSON BZHIN 'PHRAL DU LUS LA MI GCOD KYANG, ,GANG DU
PHYIN PA'I SA PHYOGS DE NA SDOD, ,THAR PA DAG LA RAG LUS 'DI LA
NI, ,GZHAN GYIS

GROGS BGYIR CIR YANG MA MCHIS KYIS, ,DE LTAR NYID KYA RTZAL GYIS
'BAD PAR MDZOD, ,TSE NI GNOD MANG RLUNG GIS BTAB PA YI, ,CHU YI
CHU BUR BAS KYANG MI RTAG STE, ,DBUGS RNGUB DBUGS PHYUNG GNYID
KYIS LOG PA LAS, ,SAD KHOM GANG LAGS DE DAG NGO MTSAR CHA, ,LUS
MTHA' THAL BA MTHAR

SKAM MTHAR 'DRUL ZHING, ,THA MAR MI GTZANG SNYING PO MA MCHIS PA,
,RNAM PAR 'JIG DENGS MYAGS PAR 'GYUR BA DE, ,SO SOR GYES CHOS CAN
DU RIG PAR MDZOD, ,RGYA MTSO GCIG GNAS GNYA' SHING BU GA DANG,
,RUS SBAL PHRAD PA BAS KYANG DUD 'GRO LAS, ,MI NYID CHES 'THOB
DKA' BAS MI DBANG GIS, ,

DAM CHOS SPYAD PAS DE 'BRAS MCHIS PAR MDZOD, ,GANG ZHIG GSER SNOD
RIN CHEN SPRAS PA YI, ,SNOD DU NGAN SKYUGS PHYAG DAR BGYID PA
BAS, ,GANG ZHIG MI RU SKYES NAS SDIG PA DAG ,BGYID PA DE NI CHES
RAB BLUN PA LAGS, ,SRAS DANG BTZUN MO YAB YUM 'KHOR RNAMS KYANG,
,NGES PA MA MCHIS LAS

KYI RLUNG DMAR GYIS, ,BDAS PA TZAM STE BDAG TU BZUNG PA BAS, ,PHA
NI BU NYID MA NI CHUNG MA NYID, ,SKYE BO DGRAR GYUR PA YANG BSHES
NYID DANG, ,BZLOG PA NYID DU MCHIS PAS DE SLAD DU, ,'KHOR BA DAG
NA NGES PA 'GA' MA MCHIS, ,THUGS BRTAN MA MDZAD 'DI KUN BSLU BA'I
BDUD, ,BSNYENGS DANG

BRAL BA MANG DU GSOL CI 'TSAL, ,PHAN PA'I GDAMS NGAG DAM PA 'DI
LAGS TE, ,KHYOD KYIS THUGS DUL MDZOD CIG BA COM LDAN GYIS, ,SEMS
NI CHOS KYI RTZA BA LAGS PAR GSUNGS, ,RIN PO CHE'I PHRED BA LAS
KYANG, DAM PA'I CHOS DANG CHOS SMRA LA, ,NYID KYIS BKUR SI MCHOG
DANG NI, ,GUS

@229B PAR MDZOD DE GDAN LAS BZHENGS, ,ME TOG GTOR NAS CHOS MNYAN
CING, ,CHOS KYI SBYIN PA DAG KYANG MDZOD, ,'JIG RTEN GTAM LA DGA'
MA MDZAD, ,'JIG RTEN 'DAS LA DGYES BAR MDZOD, ,'KHOR RNAMS ZIL
GYIS MNAN PA'I PHYIR, ,LHUN STUG BRTAN DANG NGES PAR MDZAD, ,BKA'
LUNG

MI 'GYUR NGES PAR GSUNGS, ,SNYAN KHUNG MI YANGS STUG PA DANG,
,BUD MED CHAGS PHYIR 'PHYAR G-YENG DANG, ,SRAB CHOS BUS PA LTAR
MA MDZAD, ,CUNG ZAD TZAM GYIS KHROM MDZAD, ,JI LTAR RGYAL SRID
BSKYANG BA DANG, ,'BANGS KUN BDE LA 'GOD PA DANG, ,BSNGO BA'I
DGRA RNAMS GDUL BA DANG, ,RGYAL

KHAMS CHOS KYIS BSKYANG BGYI BA, ,ZHIB TU DGONGS NAS GRUB PAR
MDZOD, ,'GRUB BAM MI 'GRUB MA NGES PAR, ,DGONGS MA THAG TU MA
GSUNGS SHIG ,YUN JI SRID CIG CHOS SGRUB CING, ,SER SNA 'JUR 'GEGS
MA MDZAD PAR, ,BDOG PA THAMS CAD GTUGS TE MDZOD, ,KHYOD NI BDOG
PA

KUN BOR NAS, ,GCIG BU GSHED GSHEGS 'TSAL BA, ,CHOS KYI SLAD DU
SPYAD PA KUN, ,KHYOD KYI MDUN DU 'ONG BA NYID, ,'BANGS LA RE BA
MA 'JOG PAR, ,ZHAL BZHUGS TSE NA MYUR BAR MDZOD, ,GTZUG LAG KHANG
DAG BRTZIG PA DANG, ,MCHOD RTEN BRTZIG DANG NA BZA' GSOL, ,ZHIG

RAL BCOS DANG MCHOD PA GZUGS, ,LHA KHANG LA SOGS GZHAN BGYI BA,
,SNGA LUGS BZHIN DU RGYAS PAR MDZOD, ,DAM CHOS TSUL BZHIN SPYOD
PA YI, ,DGE SLONG DGE BSNYEN LA SOGS PA, ,GZHAN GYIS GTZE BA MED
PA YI, ,DPUNG GNYEN SKYABS DANG KHA 'DZIN MDZOD, ,'DI KUN YUN DU
BDE BA

YI; ,MYA NGAN 'DA' BA'I DGE TSOGS LAGS, ,BGRES KHAR DGON PAR
GSHEGS NAS NI, ,MI RU 'KHRUNGS PA'I DON YOD MDZOD, ,BLON PO RNAMS
DANG LAS KYI SNA, ,MNGA' RIS DBUS MTHA'I 'BANGS RNAMS NI, ,DRAN
PA CAN GYIS BSGRUBS BYAS PA, ,RNAM PA MANG PO YOD NA YANG, ,SNGON
GYI DRANG

SRONG MKHAS RNAMS KYIS, ,GDAMS NGAG MDO TZAM 'DIR BSTAN GYIS,
,BDUNG RTZI 'THUNG BA BZHIN DU SLOBS, ,GTING NAS KHROS SHING
'KHRUGS GYUR KYANG, ,MDOG MDANGS LDAN ZHING 'DZUM PAR SMRA,
,'KHON GCUGS CHE ZHING SHA CHAGS KYANG, ,PHRAN TSIGS KHRO GTUM
GNOD MI BYED, ,

@230A *, ,DGRA BO 'THAB ZLAR GYUR KYANG 'PHRAL TSUL CI DGAR
'DRID, ,PHA ROL TSIG NGAN RDZOGS KYANG NGAN DU LAN MI SMRA, ,BDAG
GI RGYAB TU LTA ZHING LAM SEL THUB THABS SRANG SRUB TSOL, ,GNYEN
SBYAR RAN PAR TSOL ZHING SO NAM ZHIB MOR SGRUB, ,PHAt RAL RTZING
DANG GTUM CHOS NGA RGYAL CHUNG, ,

RNAM SMIN MED PA'I SO NAM YAL BAR BOR NAS NI, ,GZHAN GYI NOR LA
RTZIS GDAB CHOM RKUN GZAN BTZAL YANG, ,PHA MA'I NOR DANG DRIN
CHEN DGA' MDZA'I NOR, ,DKON MCHOG DKOR DANG LHA KLUS DBANG BYAS
NOR, ,NAM DU'ANG MI SPYOD PHONGS CHOS KHREL DOR SPANG, ,BYA'O COG
LA YID RING SRAN DANG LDAN, ,

RNA KHUNG RAN PAR CHE ZHING PHRA MA'I KHA NA LCI, ,DRIN CAN PHA
KHU MA DANG GNYEN BSHES LA, ,GSONG DES BKUR STI RIM GRO BRAN LTAR
BYED, ,BYED DGU RAN LA TSOD ZIN BRTAN PAR GZHUNG LA MKHAS, ,DOGS
PA'I DON LAM LUS LE LO MED, ,GYA TSOM MI SMRA SHES KYANG MA BCOL
RANG ZHUGS YONG MI BYED, ,

ZIN KHAR MI 'DOR 'OG NAS SNGAR MI SMRA, ,LHAG PAR KHE MTHONG
BTZAL GLAGS YOD KYANG MI RIGS 'DOD CHEN YONG MI BYED, ,DBANG DANG
TSAN GYIS THUB KYANG 'PHYAS GNON GZAN MI TSOL, ,NYE ZHES NYE MGON
MI BYED RING ZHES SNYOM LAS YONG MI SBYONG, ,DBANG SAR PHYIN CING
KUN GYIS BKUR YANG

MTHA' DAG SEMS BSRUNG BYA, ,LEGS NYES BSAM ZHING SROD DANG THO
RANGS DGE BA SPYAD, ,NGA RGYAL KHENGS SEMS MUR COR SMRA DANG
RGYAGS CHOS MED, ,TSAN KAR MI 'DOR GZHAN GYIS BRTZI SAR YUN RINGS
SDOD, ,PHYI TSUL MI 'CHOS NANG GI G-YO SGYU MED, ,GSONG DES MNYEN
DANG GSAL STUG

'JAM LA RING, ,NGAN LA KHYAD DU MI GSOD ZHE SA PHANGS MED MNYAM,
,PHRAG DOG 'GRAN SEMS NOR NGAN GZHAN LA 'PHYA MI BYED, ,BDAG LA
RANG BSTOD MI BYED GZHAN LA MTSANG MI 'BRU, ,DBA' LA SRAN CHE
BYED DGU MDZANGS LAS SLOB, ,CHANG DANG BUD MED DAD DANG KHE BRKAM
GCAM BU'I LAS, ,NAM

DU'ANG MI BYED CHUNG MA NGAN PA'I KHAR MI GTANG, ,YONG NI 'PHYA
LA MI MKHAS SHING, ,BYED DU BCUG NA NOR PAR RTZOM, ,ZHIB TU DPYAD
DE LAS RNAMS BRTZAM, ,MANG PO RNAMS NI KHA BSDUS LA, ,NGAN PA'ANG
KHYAD DU MI GSOD PAR, ,GROS SU BYAS DANG 'GYOD PA MED, ,MDZANGS
BA RNAMS NI LAS SU BRKO,

@230B YUL DU GSAR KHUNG BYUNG BA YIN, ,DPA' BO RNAMS KYIS 'THAB
SNA DRANG, ,DRANG RGAN RNAMS KYIS MDUN SA GZUNG, ,DRANG PO RNAMS
KYIS ZHAL LCE GCAD, ,G-YOG RNAMS 'KHOR GYIS MEL TZE BSGRIM, ,NYES
NA CHAD PAR NA PAR GCAD, ,CHES NA BUS KYANG MI BZOD 'GYUR, ,THOG
TU BAB PA'I LAS

RNAMS BYA, ,'ON TANG KUN GYIS BSNGAGS PAR 'GYUR, ,LEGS PA'I NGO
'PHRAL SBYIN PA YANG, ,THOG TU BAB DANG PHRAG DOG MED, ,NYES PA'I
SKYON YANG MI 'PHEL LO, ,NYES PA MA LEGS BYUNG NA YANG, ,MI NI
GTING NAS YI MI GCAD, ,PHYA [?] NAS CHU GANG DRAN PAR 'GYUR,
,PHYUGS NI DUS GCIG

SU NA MI DBYUNG, ,'ON DANG LCAGS SKYED CHE BAR 'GYUR, ,BRAN NI
'OS SHING RIGS BKOL DANG, ,YUN DU SNYING NI NYE BAR 'GYUR, ,BU
TSA MKHAS PAR BSLAB PA NI, ,GTAN GYI SRID DU PHYI PHYIR CHE,
,SKYES BA MDZAD SA BAR GYUR PA NI, ,NOR DU MKHAS DANG GTAM SNYAN
SGRUB, ,BUD MED MDZANGS PAR GYUR

PA NI; ,KHYO LA SRI ZHU RIM GRO DANG, ,RIGS LAS BSGRUBS PA'I BDOG
DON DANG, ,MI SMRA RNA KHUNG CHE BA DANG, ,DGOS PA'I MGRON LA
YANGS PA DANG, ,SKYES BU GZHAN DU MI TSOL DANG, ,BYA BA RNAMS LAM
RMONGS NA, ,LKUGS PA BZHIN DU 'DUG KYANG BLA, ,ZHES PA LA SOGS PA
SNGON GYI DRANG SRONG GIS

GDAMS NGAG MDO TZAM BSTAN PA YANG TSE 'DI'I CHED DANG, TSE PHYI
MA'I CHED KYANG GONG DU BSTAN PA BZHIN BYAS LA NGANG DRANG NA YUN
GYI SRID CHEN PO YANG ZHAR LA YOD DE, RGYAL POS DRANG POR BYAS
DANG RGYAL SRID MI NYAMS CHE, ,BLON POS DRANG POR BYAS DAD CHE
BTZAN YUN DU RTAG ,DE YI GZHI LAS THAR PA

THOB PAR 'GYUR, ,ZHES 'BYUNG, GZHAN DAG LAS KYANG, RTZOD PA MED
PAR CHOS SMRA BA NI MKHAS PA'I RAB, ,JI LTAR NGAN PAR GLENGS PAR
GYUR YANG MA 'KHRUGS PA NI BDUD KYI YUL LAS 'DAS, ,RGYAL PO'I
PHRIN LAS BYA BA NI, ,GTZO CHER 'BANGS KYI SPU 'DAM MO, ,BLON
PO'I LAS SU BYA BA

NI; ,DRANG SNYOMS MI NI THABS KYIS BCOS, ,PHYUGS NI MIG GIS BTZA'
BA DANG, ,NOR NI DGOS PA'I DON DANG SBYAR, ,MO NI SMAN DANG YUL
MI 'CHOR, ,SKYID PA'I MTHA' NI RING POR 'GYUR, ,DAL GYIS 'BAB
PA'I CHU BO NI, ,YUN DU GZHUNG NI BTZAN PAR 'GYUR, ,SPRIN NI HAL
HOL CAN DAG GIS, ,

@231A *, ,ZHING PA DGA' BA'I CHAR MI PHEBS, ,MI NI KHRA KHRO CAN
DAG GIS, ,DGOS PA'I DON NI SHOR BAR 'GYUR, ,DAL BUS SONG BAS GANG
DU'ANG PHYIN, ,'JAM BAR SMRAS PAS SU YANG GO, ,BSRINGS NAS
BSGRUBS PA CI YANG 'GRUB, ,BLON PO RNAMS KYIS BYA BA'I MDO,
,KHRIMS

SU BCAS PA BRTAN POR BZUNG, ,BKA' LUNG BTZAN ZHING SNYAN PAR
BSGRUB, ,SGO PHYED YAL BAR BOR NAS NI, ,GTZO CHER SPYI CHED SROG
DANG BSNGO, ,MNA' NI GZAN DU MI BOR ZHING, ,'THAMS [?]PA THAMS
CAD BTZAN PAR BYA, ,DAM CHOS BSRUNG LA BRTZON PA DANG, ,GTZO CHER
YUN GYI SRID DU NI, ,

DAM CHOS SPYOD PA MCHOG YIN NO, ,ZHES 'BYUNG, BLON PO GCIG PUR MA
ZAD KYI, ,MI YI RIS SU SKYES PA YI, ,GLEN LKUGS 'ON PA MA GTOGS
PAR, ,THAMS CAD KUN GYIS DE BZHIN SPYAD, ,'ON TANG 'DI DANG PHYI
MAR YANG, ,BDE BA PHUN SUM TSOGS BAR 'GYUR, ,DE DAG GDAMS NGAG

DAM PA YIN, ,DA NI RAB TU BYUNG BA'I DGE SLONG DANG, DGE TSUL
DANG, DGE SLONG MA LA GDAMS NGAG BYA BA, DANG POR RAB TU JI LTAR
BYUNG, ,SEMS THAG BCAD NAS SKRA BREGS SHING, ,STON PA'I NA BZA'
DUR SMRIG BGOS, ,PHA DANG MA DANG GNYEN BSHES LA'ANG, ,CHAGS PA
MED PA'I TSUL

BYAS PAS, ,KUN GYI MCHOD GNAS YIN PAS NA, ,'JIG RTEN PA YIS MA
'PHYAS PAS, ,BSLAB PA 'DI LTAR RIM BZHIN BYA, ,STON PA RKANG
GNYIS GTZO BO DANG, ,'DOD CHAGS BRAL BA CHOS KYI GTZO, ,'DUS BA'I
GTZO STE DGE 'DUN LA, ,GUS PAR SKYABS SU MCHI BAR BGYI, ,SLOB

DPON MKHAN PO KHRIMS DBANG DANG, ,PHRIN LAS MDZAD PA'I DGE 'DUN
LA, ,GUS BAR ZHUS TE DGE BSNYEN DANG, ,DGE TSUL DGE SLONG BAR
SLOB DANG, ,DGE SLONG MA YI SDOM PA DANG, ,BYANG CHUB SEMS DPA'I
BSLAB PA RNAMS, ,RIM PA BZHIN DU MNOS NAS KYANG, ,NYES BYAS MED
PAR BSRUNG

BAR BYA'O, ,MAndAL CHAG CHAG PHYAG DAR DANG, ,ZHU GNAS BCA' DANG
LHUNG BZED BKRU, ,BLA MA DGE 'DUN BGRES PA YI, ,DGOS PA'I YAN LAG
THAMS CAD BYA, ,SROD DANG THO RANGS THUN GNYIS LA, ,MI NYAL KHA
THON DGE BA BYA, ,'DRI KLOG NYAN 'DZIN BSAM PA DANG, ,SGOM DANG
BDEN PA BZHI

@231B LA BSAM, ,DE NAS RIM GYIS BRTZON LDAN PAR, ,BLA MA MGU BAR
BYAS NAS NI, ,PHUNG PO KHAMS DANG SKYE MCHED DANG, ,RTEN CING
'BREL BAR 'BYUNG BA'I LUGS, ,'DUL BA MDO SDE MNGON PA RNAMS,
,THEG PA KUN LAS 'JAM PAR BSLAB, ,KUN GYI PHUL DU PHYIN BYA'I
PHYIR, ,RIG PA'I GNAS LNGA

DAG DANG NI, ,RIG PA'I GNAS NI BCO BRGYAD LA, ,THOGS PA MED PAR
BSLAB PAR BYA'O, ,BKUR STI'I GNAS SU GYUR NAS KYANG, ,NGA RGYAL
KHENGS SEMS PHRAG DOG SPANG, ,RANG MTHONG SGER BU'I LAS MI BYA,
,KHA NAS SMRA BA'I TSIG RNAMS DANG, ,DON DU MTHUN PAR CHOS BZHIN
SPYOD, , [?]

MKHAS GZHAN NI MI SHES ZHES, ,KUN LA 'PHYA BA'I LAS MI BRTZAM,
,SLOB PAR 'DOD PA'I GANG ZAG RNAMS, ,CI LA DGA' BAR BSHAD PAR
BYA'O, ,SNGON GYI SLOB DPON DRIN CAN LA, ,BKUR STI RIM GRO BRAN
BZHIN BYA'O, ,GTZOR NA SNYING RJE BRTZER LDAN ZHING, ,TSAD MED
BZHI YI GO CHA BGOS, ,DUS

NGAN THA MAR SKYES PA YI, ,DA LTA'I DGE SLOD RANG MTHONG CAN,
,CUNG ZAD YON TAN RNYED PA DANG, ,KHENGS SHING RANG MTHONG GYONG
BU BYED, ,MAR GYIS KO KHENGS BSKUS MNYES NA, ,MI DUL BA NI GCIG
KYANG MED, ,DE BZHIN CHOS KYI MAR GYIS KYANG, ,MI SHES KO KHENGS
'DRA BA 'DUL, ,GROD SKOGS

MAR DANG LHAN CIG KYANG, ,MNYE BTUL MA BYAS GYONG BUR 'DUG ,DE
BZHIN CHOS KYI MAR GYIS BSKUS, ,SHES BZHIN DRAN PAS MA MNYES NA,
,CHOS MAR BSKUS KYANG GONG BUR 'DUG ,MNYES PA BZHIN DU DUL BAR
KYIS, ,BSLAB PAS MI NGOMS MNYAN PAR BYOS, ,MKHAS PA RNAMS LA DRI
BA BYOS [?], ,

TS [?] 'CHOS SA NI SHOR DOGS PAR, ,THOS PA MANG PO MA YIN YANG,
,'GA' TZAM GOMS LA'ANG MNYEN PAR BYOS, ,GROGS PO RNAMS LA 'GRAN
SEMS POR, ,RGAN PA RNAMS NI RIM PAR KHUR, ,GZHAN LA 'PHYA BA MI
DGOS GYIS, ,RANG NYID DE LTAR MA BYED CIG ,CHOS KYI SPUN DANG
BRAL NAS NI, ,

MI CHOS GNYEN LA MNYES MA BYED, ,SEMS CAN NGAN MAG MA SKYED CIG
,KHYOD KYIS BYA BA'I LAS MIN PA, ,CHUNG MA BLANG DANG BU TSANG
KLAG ,'KHRUG PA BYA DANG KHE TSONG BYA, ,BRE ZOL BYA DANG SRANG
ZOL BYA, ,SGYU NI RNAM PA SNA TSOGS DANG, ,'PHYAR DANG RTA GAD
RTZAB HRAL DANG, ,CHOS GOS MED PAR

@232A *, ,GRONG RGYU DANG, ,GZHAN GYI CHUNG MA BSTEN PA DANG,
,SROG CHAGS GSAD DANG BRDZUN SMRA DANG, ,CHOM RKUN BYA BA'I PHO
NYA DANG, ,PHRA MA MI DBYES LA SOGS PA, ,'CHI BAR BSAMS NAS MI
BYA'O, ,BCOM LDAN SH'AKYAS BKA' STZAL PA, ,NGA YI BSTAN PA'I DAM
CHOS NI, ,MU STEGS CAN GYIS MI BSHEGS

TE, ,SENG GE'I KHOG PA JI BZHIN DU, ,NGA YI SPOB MAS GZHIG PHAR
'GYUR, ,NGA YI BSTAN PA DAM CHOS NI, ,NAN TAN SNYING POR BYED PA
YI, ,GANG ZAG DGE SLONG LAG NA GNAS, ,BKA' BZHIN BYED PA'I DGE
SLONG NI, ,'JIGS PA MED PAR NGAS [?] BSHAD DE, ,DAM PA'I CHOS
'JIG NGAN SNA 'DREN, ,NGAN SONG GSUM GYI 'JIGS CHEN LAS,

NAMS KYANG THAR PAR NGAS MA GSUNGS, ,BDUD KYI SLU BAS ZIN PA LA,
,THAR PA'I GLAGS NI MED 'GYUR GYIS, ,DANG PO'I DAM BCAS JI BZHIN
DU, ,CHOS KYI KLUNG DU 'GRO BAR BYOS, ,BU SMAD 'DOD PA'I SRED PA
DANG, ,NAMS KYANG GNAS PAR MA BYED CIG ,GAL TE BU SMAD 'DOD CES
TE, ,KHYIM PA'I DNGOS PO BYED CE NA, ,DANG PO KHYOD NI

SU YIS BSLUS, ,DKON MCHOG GSUM BSLU CI YI PHYIR, ,SLOB DPON MKHAN
PO CI LA DGOS, ,SKYE BO'I MCHOD GNAS CI PHYIR BYA, ,'DREG PA'I
BYE BRAG GSUM YOD DE, ,SOG PO RNAMS NI BCOS KYIS 'DREG ,DUD 'GRO
PHAL NI LAS KYIS 'DREG ,DGE 'DUN RNAMS NI YON TAN GYIS, ,'DREG PA

YIN NA GANG PHYIR BREGS, ,STON PA'I NA BZA' CHUD RE ZOS, ,NA BZA'
CHOS GOS 'O RE BRGYAL, ,DANG PO 'DOD CHAGS BRAL ZHE NA, ,CI'I
PHYIR DA NI BU SMAD LA, ,MI SHES SKYE BO 'JU BA BZHIN, ,KHONG NAS
GDUNG SEMS YONG RE CHE, ,'DOD PA RNAMS LA DE BZHIN 'DUN, ,DANG
PO'I DAM BCA' GANG TZUG SONG, ,DE

YIS MYA NGAN 'DA' 'GYUR RAM, ,SDUG BSNGAL GRONG KHYER 'JIG 'GYUR
RAM, ,JI LTAR BSHANG GCI GSHER BA LA, ,NGAN SKYUGS KHYI PHAG
CHAGS PA LTAR, ,DE BZHIN BSHANG GCI GSHER BA LA, ,'DOD LDAN BAN
DE PHAG LTAR CHAGS, ,BDAG LUS BUD MED MI GTZANG PAR, ,DA DUNG BAR
DU

MA RTOGS PAR, ,MI RTAG SGYU MA'I BU SMAD LA, ,YANG DANG YANG DU
CHAGS PA NI, ,MI GTZANG DON DU KHYI RNAMS BZHIN, ,AE MA'O GZU LUM
SA AE MA'O BLUN, ,AE MA'O SKYE BOS KHREL DU RUNG, ,SLOB DPON
MKHAN PO KHRIMS DPANG RNAMS, ,KHYUD SKOR LOS KYANG MTHONG MI
BYED, ,CHUR MA'I GNYEN LA DGE BSHES

@232B BZHIN, ,SKYO BA TZAM DU 'KHOR BAR BYED, ,DES CI 'KHOR BA'I
RGYA MTSO LAS, ,MYUR DU RGAL BAR 'GYUR ZHE'AM, ,GA SHA KHU LJO MA
BYAS TZAM, ,GLEGS BAM THAG PAS KHU LJO YI, ,DKRI BA'I THAG PA MA
BYAS TZAM, ,SKU GZUGS DAR MA LHA CHA RNAMS, ,BYI BRUN THIGS PA DU
BAS NON, ,G-YANG SA GTZANG MAR BSKYAL NA RUNG, ,

GAL TE LEGS DON MA YIN YANG, ,'BUM LA KHYIM PAR GYUR YANG NI,
,BDE GSHEGS BSLAB PA DRAN BYAS NAS, ,GNAS KHANG SO SOR 'DUG BYAS
LA, ,NYES PA BSHAGS SHING DGE BA SPYAD, ,BSLAB LA 'GRUS PAR
BRTZON PAR BSKYED, ,BTZUN PA RNAMS LA BKUR STI BYA, ,RANG SKYON
SBA PHYIR MTSANG [?] MI 'BRU ,'ON TANG SDIG

ZHAD 'BRI LA PHAN, ,SEMS LA LTA ZHING DON LA SGOM, ,TSUL KHRIMS
RNAM PAR DAG PAR 'GYUR, ,DGE SLONG MA YANG CI YI PHYIR, ,DANG PO
KHAS BLANGS DAM BCAS NAS, ,SNGAR TSUL BSTAN PA'I DGE SLONG BZHIN,
,LEGS PAR RAB TU BYUNG BYAS NAS, ,RANG BSLUS SDIG PA'I KHUR BU
DRAGS, ,STON PA'I BKA' NI KHYAD

DU GSAD, ,KHYIM PA SKYE BO'I 'OG NA NYAL, ,DANG PO SKRA NI 'DRAG
PA'I TSE, ,KHYIM BDAG SNYING DU MI SDUG GAM, ,PHA MA SDANG NGAM
MGO RGYAN MED, ,KHYIM THAB MCHIS SAM NYES SKYON BYUNG, ,CI YI
PHYIR NA TSUL KHRIMS DRAL, ,SNYING NAS DAM CHOS SPYOD CE NA, ,LAS
'PHRO NGAN CING BLO ZHAN PAS, ,MKHAS PA'I PHUL DU MI

'GRUB KYIS, ,SEMS THAG CHOD LA BTZUN PAR SGRUBS, ,KLOG DANG DON
LA BRTZON 'GRUS BSKYED, ,SKYES PA RNAMS LA MI LTA ZHING, ,RANG GI
GNAS KHANG DAG TU 'DUG ,THOS PA BSAGS NA NAM ZHA YI, ,CHOS KYI
GTER NI GZUNG BAR 'GYUR, ,BYA BYED DAG LA YONG MA 'JUG ,DE DAG
TZAM NI THEG TSANG YIN, ,DA 'DI MAN CHAD

NI; SPYIR DGE BA SPYAD CANG SDIG PA SPANG BAR GDAMS NGAG BYED, DE
YANG BYANG CHUB SEMS DPA'I SPYOD PA LA 'JUG PA'I NANG NAS MDO
TZAM BSTAN PA, DAL 'BYOR 'DI NI RNYED PAR SHIN TU DKA', ,SKYES
BUS DON GRUB THOB PAR GYUR PA LA, ,GAL TE 'DI LA PHAN PA MA
BSGRUBS NA, ,PHYIS 'DI YANG DAG 'BYOR PAR GA LA 'GYUR, ,

BDAG GI 'BYOR PA DRUG GZHAN GYI 'BYOR PA BDUN TE BCU GSUM MO, ,DE
LA BDAG GI 'BYOR PA DRUG LA, YUL GYI DBUS SU SKYES PA DANG, DBANG
PO TSANG BA DANG, GNAS LA DAD PAR GYUR PA DANG, SMON LAM DAG PAS
SDIG PA'I GROGS PO DANG MA PHRAD PA DANG, LAS KYI MTHA' MA LOG PA
DANG, LTA BA NGAN PAS MI 'PHROGS PA'O, ,GZHAN

@233A *, ,GYI 'BYOR PA LA, SANGS RGYAS 'JIG RTEN BYUNG BA DANG,
DAM PA'I CHOS BSTAN PA DANG, BSTAN PA GNAS PA DANG, CHOS KYI RJES
SU 'JUG PA'I GROGS PO ZANG ZING LA MI LTA BA DANG PHRAD PA DANG,
THEG PA CHEN PO'I DGE BA'I BSHES GNYEN GZHAN GYI DON DU SNYID RJE
CHEN PO DANG PHRAD PA DANG, CHOS BYED PA LA

BYAMS PA'I GRONG KHYER DU NYE BAR SKYES PA DANG, RGYAL PO CHOS
BZHIN BYED PA'I YUL DU SKYES PA'O, ,JI LTAR MTSAN MO'I MUN NAG
SPRIN RUM NAS, ,GLOG 'GYUS SKAD CIG BAR SNANG STON PA LTAR, ,DE
BZHIN SANGS RGYAS MTHUS KYANG BRGYA LAM NA, ,'JIG RTEN BSOD NAMS
BLO GROS THANG [?] 'GA' 'BYUNG, ,DE LTAR DGE BA NYAM

CHUNG NYID LA RTAG ,SDIG PA STOBS CHEN SHIN TU MI BZAD PA, ,DE NI
RDZOGS PA'I BYANG CHUB SEMS MIN PA, ,DGE GZHAN GANG GIS ZIL GYIS
GNON PAR 'GYUR, ,SDUG BSNGAL 'DOR 'DOD SEMS YOD KYANG, ,SDUG
BSNGAL NYID LA MNGON PAR RGYUG ,BDE BA 'DOD KYANG GTI MUG PAS,
,RANG GI BDE BA DGRA LTAR

'JOMS, ,YID BRTAN MI RUNG 'CHI BDAG 'DI, ,BYAS DANG MA BYAS MI
SDOD PAS, ,NA DANG MIN KUN GYIS KYANG, ,GLO BUR TSEL YID MI
BRTAN, ,THAMS CAD BOR TE CHAS DGOS PAR, ,BDAG GIS DE LTAR MA SHES
NAS, ,MDZA' DANG MI MDZA'I DON GYI PHYIR, ,SDIG PA RNAM PA SNA
TSOGS BYAS, ,MI MDZA' RNAMS KYANG

MED 'GYUR ZHING, ,MDZA' BA RNAMS KYANG MED PAR 'GYUR, ,BDAG KYANG
MED PAR 'GYUR BA NYID, ,DE BZHIN THAMS CAD MED PAR 'GYUR, ,RMI
LAM NYAMS SU MYONG BA BZHIN, ,RE ZHIG GSON TSE 'DI NYID LA,
,MDZA' DANG MI MDZA' DU MA 'DAS, ,DE DAG DON DU BYAS PA'I SDIG
,MI BZAD GANG YIN MDUN NA

GNAS, ,DE LTAR BDAG NI GLO BUR ZHES, ,BDAG GIS RTOGS PAR MA GYUR
PAS, ,GTI MUG CHAGS DANG ZHE SDANG GIS, ,SDIG PA RNAM PA DU MA
BYAS, ,NYIN MTSAN SDOD PA YONG MED PAR, ,TSE 'DI RTAG TU 'GOD
'GYUR ZHING, ,SNON PA GUD NAS 'ONG MED NA, ,BDAG LTA 'CHI BAR CIS
MI 'GYUR, ,BDAG NI MA LAN

'DUG BZHIN DU, ,GNYEN BSHES MANG POS MTHA' BSKOR YANG, ,SROG GCOD
PA YI TSOR BDAG ,BDAG NYID GCIG PUS MYONG BAR 'GYUR, ,GSHIN RJE'I
PHO NYAS ZIN PA LA, ,GNYEN PAS CI PHAN BSHES CI PHAN, ,DE TSE
BSOD NAMS GCIG SKYABS NA, ,DE YANG BDAG GIS MA BSTEN TO, ,'JIGS
PA 'DI 'DRA

@233B MA 'TSAL NAS, ,MI RTAG TSE 'DI'I CHED DAG TU, ,SDIG PA MANG
PO NYE BAR BSGRUBS, ,DE LTAR 'JIGS CHEN YOD PAS NA, ,DGE BSHES
BSTAN LA BSOD NAMS BYOS, ,GNYEN DANG BSHES RNAMS RNAM SPANGS NAS,
,GCIG PU GSHED 'GRO DGOS NA, ,MDZA' DANG MI MDZA' KUN CIR RUNG,
,MI DGE BA LAS SDUG

BSNGAL 'BYUNG, ,DE LAS JI LTAR NGES THAR ZHES, ,NYIN MTSAN RTAG
TU BDAG GIS NI, ,DE NYID RTAG TU BSAM PAR RIGS, ,DA NI BDAG GIS
CI NAS KYANG, ,MI RU SKYES PA'I DON YOD BYA, ,LONG BAS PHYAG DAR
PHUNG PO LAS, ,JI LTAR RIN CHEN RNYED PA LTAR, ,DE BZHIN JI ZHIG
LTAR STES NAS, ,BYANG CHUB SEMS NI BDAG LA

SKYES, ,BLO 'DIR RAB TU SHUGS DBYUNG NGO, ,DING NAS BRTZON PA MA
BYAS NA, ,'OG NAS 'OG TU 'GRO BAR 'GYUR, ,SEMS CAN RNAMS LA PHAN
MDZAD PA'I, ,SANGS RGYAS GRANGS MED 'DAS GYUR KYANG, ,BDAG NI
RANG GIS NYES PA DE'I, ,GSO BA'I SPYOD YUL MA GYUR TO, ,DA DUNG
DE BZHIN BDAG BYED NA, ,NGAN 'GRO NGAN DANG

'CHI BA DANG, ,SDUG BSNGAL SNA TSOGS MYONG BAR 'GYUR, ,DE BZHIN
GSHEGS PA BYUNG BA DANG, ,DAD DANG MI LUS THOB PA DANG, ,DGE GOMS
RUNG BA DE LTA BUR, ,DKON PA NAM ZHIG THOB PAR 'GYUR, ,NAD MED
NYI MA 'DI LTA BUR, ,ZAS BCAS 'TSE BA MED KYANG NI, ,TSE NI SKAD
CIG SLU BA STE, ,LUS NI THANG CIG BRNYAN PO

BZHIN, ,BDAG GI SPYOD PA 'DI 'DRAS NI, ,MI LUS PHYIS NI THOB MI
'GYUR, ,MI LUS THOB PAR MA GYUR NA, ,SDIG PA 'BA' ZHIG DGE BA
MED, ,GANG TSE DGE SPYAD SKAL LDAN YANG, ,DGE BA BDAG GIS MA BYAS
NA, ,NGAN SONG SDUG BSNGAL KUN RMONGS PA, ,DE TSE BDAG GIS CI
BYAR YOD, ,DGE BA DAG KYANG MA BYAS LA, ,SDIG

PA DAG NI CHER BSAGS NA, ,BSKAL PA BYE BA BRGYAR YANG NI, ,BDE
'GRO'I SGRA YANG THOS MI 'GYUR, ,DON MED DGRA YIS RMA SROL BTOD
PA YANG, ,LUS LA RGYAN DANG 'DRA BAR SREL BYED NA, ,DON CHEN
SGRUB PHYIR YANG DAG BRTZON GYUR LA, ,BDAG LA SDUG BSNGAL CI'I
PHYIR GNOD BYED YIN, ,NYA PA ZHING PA GDOL BA LA SOGS PA, ,

RANG GI 'TSO BA TZAM ZHIG SEMS PA YANG, ,GRANG DANG TSA LA SOGS
PA GNOD BZOD NA, ,YUN GYI BDE PHYIR BDAG LTA CI ZHIG SMOS, ,DE
PHYIR SDIG NI SEMS LAS BYUNG BAS NA, ,BSLAB PA BSRUNG BAR 'DOD PA
YIS, ,RAB TU BSGRIMS TE SEMS GDUL TE, ,SEMS 'DI GDUL BA MA BYAS
NA, ,BSLAB PA BSRUNG BAR YONG MI

@234A *, ,NUS; ,SEMS KYI GLANG PO YAN BTANG BAS, ,MNAR MED GNOD
PA BYED PA LTAR, ,GLANG CHEN MA DUL MYOS PA YIS, ,'DI NA DE
'DRA'I GNOD MI BYED, ,KUN NAS DRAN PA'I THAG PA YIS, ,SEMS KYI
GLANG PO DAM BTAGS NA, ,'JIGS PA THAMS CAD MED PAR 'GYUR, ,DGE BA
THAMS CAD LAG

TU'ONG, ,SEMS 'DI KHO NA THUL BA YIS, ,GNOD BYED THAMS CAD 'DUL
BAR 'GYUR, ,SEMS CAN MI SRUN NAM MKHA' BZHIN, ,DE DAG GZHOM GYIS
GA LA LANG, ,KHRO BA'I SEMS NA GCIG BCOM NA, ,DGRA DE THAMS CAD
CHOMS DANG 'DRA, ,SA STENGS 'DI KUN KOS G-YOG TU, ,DE SNYED KO BA
GA LA YOD, ,

RKANG MTHIL GANG GI KO BAS NI, ,SA STENGS THAMS CAD G-YOGS DANG
'DRA, ,DE PHYIR PHYI ROL DNGOS PO YANG, ,BDAG GIS PHYAR BZLOG MI
LANG GIS, ,BDAG GI SEMS 'DI PHYIR BZLOG BYA'I, ,GZHAN RNAMS BZLOG
GO CI ZHIG DGOS, ,GANG GIS CHOS KYI DON PO MCHOG ,SEMS KYI GSANG
'DI MA SHES NA, ,

BDE 'DOD SDUG BSNGAL GZHOM 'DOD KYANG, ,DE DAG DON MED GYI NA
'KHYAM, ,DE LTAR BDAG GI SEMS 'DI NI, ,LEGS GZUNG LEGS PAR RTOGS
PAR BYA, ,SEMS BSRUNG BRTUL ZHUGS MA GTOGS PA, ,BRTUL ZHUGS MANG
POS CI ZHIG BYA, ,MA GRANGS GROL BA'I KHROD GNAS NA, ,BSGRIMS TE
RMA YI

BAG BYED BZHIN, ,SKYE BO NGAN KHROD GNAS PAS KYANG, ,SEMS KYI RMA
NI RTAG TU BSRUNG, ,SEMS RMA RTAG TU BSRUNG BA YANG, ,BLA MA DANG
NI 'GROGS PA LAS, ,MKHAS PAS RJES SU BSTAN PA DANG, ,'JIGS PAS
SKAL LDAN GUS BYED LA, ,DRAN PA SHIN TU SKYE BAR 'GYUR, ,DE PHYIR
DGE BSHES MKHAS PA BSTEN, ,

DON MED G-YENG BAR LTA BA NI, ,BAN DES NAM YANG MI BYA STE, ,SKYE
BO MDZANGS PA'ANG NGE BZHIN SPYOD, ,GANG ZHIG MIG LAM 'ONGS NA
YANG, ,BLTAS NAS LEGS PAR MGU BAR BYA, ,DGOS NA THAG RING DAG
TU'ANG LTA, ,GANG ZHIG BSAMS NAS BYAR BRTZAMS PA, ,DE LAS GZHAN
DU MI BSAM STE, ,DER GTAD PA YI BSAM PA

YIS; ,DE NYID KHO NA BSGRUB PAR BYA, ,DE LTAR NA NI KUN 'GRUB
'GYUR, ,GZHAN DU GNYIS KAR MI 'GRUB PO, ,KHYI NI CUNG PENG SNYEG
PA DANG, ,LHA KHANG BAR GYI KHYI BZHIN DU, ,DRAN DROD THAMS CAD
MI BYA'O, ,RING ZHIG LON NAS DAL BA'I MCHOG ,RNYED PA YANG DANG
YANG BSAMS NAS, ,DGE SLONG YIN NA 'KHOR G-YOG DANG, ,DRUNG DU

@234B 'ONGS PA'I LHA MI RNAMS, ,THAMS CAD DGE LA GZUD PAR BYA,
,KHYIM PA YIN NA'ANG BU DAG DANG, ,CHUNG MA PHA MA GNYEN 'DUN
RNAMS, ,GROS BTAB THAMS CAD DGE LA GZUNG, ,'ON TANG BYANG CHUB
SPYOD PA RDZOGS, ,BRAN G-YOG BKOL DU MI BTUB PA, ,ZAS LA SOGS PA
MI SBYIN LTAR, ,DGE BA MI BYED LUS 'DI LA, ,

BSNYOD KYANG DE'U RE GZHAN 'GRO LA, ,SDIG LUS BSNYOD CING GOS
BSKON YANG, ,PHAN MED SDIG BYED JI STE GSO, ,KHYOD MA 'GRANGS PAS
PHUNG 'OG BCUG ,KHYOD 'GRANGS PAS NA PHUNG MGO BTZUGS, ,DKON
MCHOG PHA MA DGA' MDZA' DANG, ,DRIN YOD DRIN MED RNAMS KYI NOR,
,SGYUS BRKUS MTHUS PHROGS

THABS KYIS BSLUS, ,MA 'GRANGS MA G-YOGS SDIG LUS KHYAD, ,MJUG TU
'BU SPRAD NYOD PAR SONG, ,KHYOD MA SOS PAS DMYAL BAR BTANG, ,BSAD
PA'I SDIG PA KHYOD LAS BYUNG, ,KHYOD MA MGU BAS 'PHROG RLOM BYAS,
,YI DAGS GNAS SU KHYOD KYIS BTANG, ,KHYOD MA SOS PAS LONG CHUNG
STE, ,DGE BSHES

MA BSTEN CHOS MA NYAN, ,DES NA DUD 'GRO BLUN POR GYUR, ,GTAN DU
'KHYAMS PA KHYOD KYIS NYES, ,KHYOD NI DGE BA SPYOD GYUR NA, ,RIN
CHEN PHUNG PO PHANGS PA'I GTZO, ,KHYOD LA BRTEN NAS SANGS RGYAS
CHOS, ,'BRAS BU BLA MED BYANG CHUB DANG, ,BAR DU'ANG BDE 'GRO
SKYID PA NI, ,LONG BTAGS DON YOD BYED PAS NA, ,'GRO

DANG 'ONG PA'I RTEN TZAM DU, ,LUS LA GRU YI BLO ZHOG STE, ,'DI LA
GLA RNGAN BYIN NAS NI, ,DA NI RANG GI DON BYED CHUG ,RMONGS PA'I
SEMS KHYOD CI ZHIG ZER, ,GZUGS SU 'DZIN PA KHYOD RANG YIN, ,LUS
SU LTA BA KHYOD RANG YIN, ,DON MED SHES PA GZHAN NAS 'ONGS,
,'BYUNG BAS BSGRUBS PA'I KHU KHRAG LA, ,KHYOD

KYIS NGAR 'DZIN BYAS NAS NI, ,BU DANG BU MOR KHYOD KYIS BZUNG,
,GZHAN GYIS 'BYUNG BA'I KHU KHRAG LA, ,GZHAN ZHES DGU RU LTA BAR
BYED, ,SDIG PAS BSGRUBS PA'I ZANG ZING LA, ,GZHAN GYIS KHYER
SNYAM PHRAG DOG LANGS, ,DON MED GYIS PA'I SPYOD PA 'DRA, ,KHYED
KYIS SHES NA DE MIN PA'I, ,BZANG PO'I DPAL TA RE YOD NA, ,DE

LAS MA SHES CI BYAR YOD, ,DA YI NYES PA CI YANG MED, ,NYES PA
THAMS CAD KHYOD LAS BYUNG, ,KHYOD KYIS RTZA YA KUN BCOM NA, ,GANG
DU 'GRO BA KHO BOS LTA, ,KHYOD KYIS NGAR 'DZIN MA BYAS NA, ,NGA
NI 'BYUNG BA'I BAG LA ZHA, ,NGA MA GSO BAR KHYED BDER SGRUBS,
,SKYON CAN KHYOD KYI NYES PA KUN, ,DRAN DROD MA SMRA SO SOR 'DUG
,KHYOD LA

@235A *, ,GSOL BAG CI MA LUS, ,GZHAN YANG TSIGS SU BCAD PA LA,
,DENG BYA SANG BYA LE LO PHYI SHOL GYIS, ,SNGON 'DAS DU SA NAS DA
SRID 'GYANGS PAS CHOG ,'CHI BDAG DGRA DANG BANG BYA BRTOD NAS NI,
,BKA' BSNGOS MYUR TE BYA BA'I MI RIGS SAM, ,SKRA DKAR SKYES SHING
GNYER MA'I TSOGS BGRANGS KYANG, ,

BYIS PA SHENG MA BYE DANG 'DRA BA NI, ,DON LA MKHAS PAS BRTAGS NA
SNYING RE RJE, ,GZHAN YANG, BSKAL PA STONG DU BSAGS PA YI, ,SBYIN
DAD BDE GSHEGS MCHOD LA SOGS, ,LEGS SPYAD GANG YIN THAMS CAD
KYANG, ,KHONG KHRO GCIG GIS 'JOMS PAR BYED, ,ZHE SDANG LTA BU'I
SDIG PA MED, ,BZOD PA LTA BU'I

DKA' THUB MED, ,DE BAS BZOD LA NAN TAN DU, ,SNA TSOGS TSUL BZHIN
BSGOM PAR BYA, ,ZHE SDANG ZUG RNGU'I SEMS 'CHANG NA, ,YID NI BDE
BA'I NYAMS MI MYONG, ,SGYU MAR BSAMS NAS BZOD PA BSGOMS, ,GAL TE
BCOS SU YOD NA NI, ,DE LA MI DGA' BYAR YANG MED, ,'ON TE BCOS SU
MED NA YANG, ,DE LA MI DGA' BYAS CI PHAN,,

LA LA BDAG GI KHRAG MTHONG NA, ,PHYIR ZHING KHONG DGRAR 'GYUR
BA'ANG YOD, ,LA LA GZHAN GYI KHRAG MTHONG NA, ,'BOG CING BRGYAL
BAR 'GYUR BA'ANG YOD, ,DE NI SEMS KYI NGANG BRTAN DANG, ,SNGAR
MA'I TSUL LAS GYUR PA YIN, ,DE BZHIN DGE BA BSGRUB PA YANG, ,SEMS
THAG GCAD DAM MI GCAD ZAN, ,KHYIM DANG 'BRAL

BAR MI NUS DANG, ,SO NAM YAL BAR DOGS PA DANG, ,DAM CHOS BSGRUB
PAR BSAM PA DANG, ,YUN GYI BDE BA BSGRUB PA NI, ,GNYIS KA YONG YE
'GRUB MI 'GYUR, ,SBYIN BA GTANG BAR BYA BA DANG, ,ZAD PAR DOGS PA
GNYIS MI 'PHRUGS, ,DPA' BO BYA BAR BSAM PA DANG, ,SHI BAR DOGS PA
GNYIS MI 'PHRUGS, ,MANG PO

DGA' BAR BYA BA DANG, ,KHRO GTUM BYA BA GNYIS MI 'PHRUGS, ,BSLAB
LA 'GRUS PAR BYA BA DANG, ,ZANG ZING BTZAL BA GNYIS MI 'PHRUGS,
,BTZUN PA'I PHUL DU BYUNG BA DANG, ,YUL LA CHAGS PA GNYIS MI
'PHRUGS, ,KUN GYIS BKUR BAR 'DOD PA DANG, ,SPYOD LAM NGAN PA
GNYIS MI 'PHRUGS, ,RGYAL PO MNYES PAR BYA BA DANG,

KHYIM NA NYAL BA GNYIS MI 'PHRUGS, ,SANGS RGYAS BSGRUB PAR BYA BA
DANG, ,SDIG PA SPYAD PA GNYIS MI 'PHRUGS, ,DE BZHIN GANG ZHIG
SGRUB NA YANG, ,SEMS THAG GCOD PAR BYED PAR BYA, ,'ON TANG DGOS
PA THAMS CAD 'GRUB, ,'JIG RTEN MGON POS DE SKAD GSUNGS, ,MDO SDE
RNAMS LAS BSLAB PA SNANG, ,RTAG TU MDO SDE

@235B BLTA BAR BYA'O, ,DE DAG GANG ZHIG SGRUB NA BDE, ,RLUNG MED
G-YO BA'ANG MED PA BZHIN, ,BSOD NAMS BRTZON 'GRUS MED MI 'GYUR,
,SGYID LUG SNYOM PA'I STOBS BCOM STE, ,NYIN MTSAN PHYAD PAR
BSGRUB PAR BYA'O, ,DES NA 'BRAS BU MED MI SRID, ,SRID PA'I RGYA
MTSO RGAL BA DANG, ,'JIG RTEN 'JIG RTEN 'DAS PA YI, ,DGOS

PA MA LUS BOS PA BZHIN, ,SEMS CAN MOS PA SNA TSOGS PA, ,RGYAL BAS
KYANG NI MI MGU NA, ,BDAG 'DRA NGAN PAS CI ZHIG SMOS, ,DE BAS
'JIG RTEN BSAM PA BTANG, ,SEMS CAN RNYED PA MED LA SMOD, ,RNYED
PA CAN LA MI SNYAN BRJOD, ,RANG BZHIN 'GROGS DKA' DE DAG GIS,
,DGA' BA JI LTAR SKYE BAR 'GYUR, ,DES NA DBEN

PAR GNAS PAR BYA'O, ,BDAG GIS MKHAS PA'I RJES BSNYAGS LA, ,BAG
YOD GDAMS NGAG DRAN BYAS TE, ,GNYID DANG RMUGS PA BZLOG PAR BYA,
,RGYAL SRAS THUGS RJE CHEN PO LTAR, ,RIGS PA'I SRAN DU GZUGS BYA
STE, ,BYIS PA'I SPYOD PA BTANG BYAS NAS, ,MDOR NA BDAG DANG GZHAN
RNAMS LA, ,PHAN

PA 'BA' ZHIG LHUR BYA'O, ,DE LTAR GDAMS NGAG BYAS NAS KYANG,
,BDAG GIS SPYAD PAR MA GRUB CING, ,NYAMS KYIS LTOGS PAR MA GYUR
NA, ,TSE RABS KUN DU PHAN PA YANG, ,DE BZHIN GSHEGS PA'I ZHAL NAS
GSUNGS, ,SDIG PA THAMS CAD ZANG BYED CING, ,DGE BA MA LUS RDZOGS
BYED PA, ,'DI DAG BRJOD PA'I

BSOD NAMS GANG, ,GAL TE DE LA GZUGS YOD GYUR, ,GANG G'A'I BYE MA
SNYED KYI NI, ,'JIG RTEN KHAMS SU SHONG MI 'GYUR, ,TSIGS SU BCAD
PA NYI SHU 'DI, ,GTZUG LAG KHANG NGAM MCHOD KHANG NGAM, ,MCHOD
RTEN SKU GZUGS SPYAN SNGA 'AM, ,GZHAN DU'ANG RUNG STE 'DI SKAD
BRJOD, ,NYIN MTSAN LAN NI GSUM GSUM

BRJOD, ,SANGS RGYAS CHOS DANG DGE 'DUN DANG, ,BYANG CHUB SEMS
DPA' RNAMS LA YANG, ,SGO GSUM BTUD DE SKYABS SU MCHI'O, ,MCHOD
'OS RNAMS LA PHYAG 'TSAL LO, ,SDIG PA'I LAS LAS BZLOG BGYID CING,
,BSOD NAMS THAMS CAD YONGS SU GZUNG, ,LUS CAN RNAMS KYI BSOD NAMS
DAG ,KUN LA RJES SU YI RANG NGO, ,BDAG NI

SPYIS BTUD THAL SBYAR TE, ,CHOS KYI 'KHOR LO BSKOR SLAD DANG,
,'GRO GNAS RAB TU BZHUGS SLAD DU, ,RDZOGS PA'I SANGS RGYAS RNAMS
LA GSOL, ,DE LTAR BGYIS PA'I BSOD NAMS DANG, ,BDAG GIS BGYIS DANG
MA BGYIS GANG, ,DES NI SEMS CAN THAMS CAD KYANG, ,BLA MED BYANG
CHUB SEMS LDAN SHOG ,SEMS CAN THAMS CAD DRI MED

@236A *, ,DBANG; ,YONGS RDZOGS MI KHOM KUN 'DAS SHING, ,SPYOD PA
RANG DBANG YOD PA DANG, ,'TSO BA BZANG DANG LDAN PAR SHOG ,LUS
CAN DAG NI THAMS CAD KYANG, ,LAG NA RIN CHEN NYID LDAN ZHING, ,YO
BYAD THAMS CAD MTHA' YAS PA, ,'KHOR BA JI SRID MI ZAD SHOG ,BUD
MED THAMS CAD RNAM KUN DU, ,

PHAN TSUN PHRAG DOG 'GRAN SEMS DANG, ,RANG BZHIN BZANG POR SKYES
GYUR NAS, ,SKYES MCHOG NYID DU 'GYUR BAR SHOG ,LUS CAN THAMS CAD
RIG PA DANG, ,RKANG PAR LDAN PA NYID DU SHOG ,LUS CAN KHA DOG
LDAN PA DANG, ,GZUGS BZANG GZI BRJID CHE BA DANG, ,BLTA NA SDUG
CING NAD MED DANG, ,STOBS CAN TSE DANG LDAN

PAR SHOG ,THAMS CAD THABS LA MKHAS GYUR TE, ,SDUG BSNGAL KUN LAS
THAR BA DANG, ,DKON MCHOG GSUM LA GZHOL BA DANG, ,DMU RGOD MI NAG
MED PAR SHOG ,GTZUG LAG KHANG DANG DBEN GNAS KYI, ,GNAS DANG NYE
BAR GNAS PAR SHOG ,SANGS RGYAS CHOS NOR LDAN PA DANG, ,TSAD MED
BZHI DANG LDAN PA DANG, ,

PHA ROL PHYIN DRUG LDAN PAR SHOG ,TSOGS RNAMS THAMS CAD YONGS
RDZOGS TE, ,MTSAN DANG DPE BYAD GSAL BA DANG, ,BSAM GYIS MI KHYAB
SA BCU DAG ,RGYUN MI 'CHAD PAR BGROD PAR SHOG ,BDAG KYANG YON TAN
DE DAG DANG, ,GZHAN KUN GYIS KYANG RGYAN LDAN TE, ,NYES PA'I
SKYON LAS GROL BA DANG, ,SEMS CAN KUN

MCHOG BYAMS PA DANG, ,SEMS CAN THAMS CAD YID RE BA'I, ,BDE BA
THAMS CAD RDZOGS BYED CING, ,RTAG TU LUS CAN THAMS CAD KYI, ,SDUG
BSNGAL SEL BAR BYED PAR SHOG ,'JIG RTEN KUN NA SKYE BO GANG, ,SU
DAG 'JIGS PAS NYEN PA RNAMS, ,BDAG GI MING TZAM THOS PAS KYANG,
,SHIN TU 'JIGS PA MED

PAR SHOG ,BDAG NI MTHONG DANG DRAN PA DANG, ,MING TZAM THOS PAS
SKYE BO RNAMS, ,RAB TU 'KHRUG MED RNAL MA DANG, ,RDZOGS PA'I
BYANG CHUB MKHAS PA RNAMS, ,TSE RABS KUN DU RJES 'BRANGS PA'I,
,MNGON SHES LNGA PO THOB PAR SHOG ,SEMS CAN KUN LA RNAM KUN DU,
,RTAG TU PHAN BDE BYED PAR SHOG ,'JIG RTEN KUN NA SKYE BO

GANG; ,SDIG PA BYED PAR 'DOD GYUR BA, ,DE DAG THAMS CAD GNOD MED
PAR, ,RTAG TU CIG CAR ZLOG GYUR CIG ,SA DANG CHU DANG ME DANG
RLUNG, ,SMAN DAD DGON PA'I SHING BZHIN DU, ,RTAG TU SEMS CAN
THAMS CAD KYIS, ,RANG DGAR DGAG MED SPYOD PAR SHOG ,SEMS CAN LA
BDAG SROG BZHIN PHANGS, ,DE DAG BDAG LA CHES [?]

@236B PHANGS SHOG ,BDAG LA DE DAG SDIG SMIN CING, ,BDAG DGE MA
LUS DER SMIN SHOG ,JI SRID SEMS CAN 'GA' ZHIG KYANG, ,GANG NA MA
GROL DE SRID DU, ,DE PHYIR BLA NA MED PA YI, ,BYANG CHUB THOB
KYANG GNAS GYUR CIG ,BDAG NI DGE SLONG DPAL DBYANGS KYIS, ,GCES
PA'I PHRING BA LAS BSDUS PA'I, ,GDAMS

DAG BRTZAM PAR BYAS PA YIS, ,GDAMS NGAG 'DI NI SUS THOS PA,
,GDAMS PA'I RJES SU SPYOD GYUR NAS, ,BYANG CHUB MYUR DU THOB PAR
SHOG ,BOD LA DGE SLONG MING YANG MED PA LAS, RJE BYANG CHUB SEMS
DPA' KHRI SRONG LDE BTZAN GYIS DAM PA'I CHOS BRNYES NAS DPAL LHA
BTZAN PO DAD PA BSKYED DE, RAB TU BYUNG

BA'I MING DPAL DBYANGS ZHES BGYI, BTZUN PA'I PHUL DU PHYIN,
MDZANGS PA'I ZHI RAB TU PHYIN, ,BOD KYI MDUN SAR BSRES NA DPE ZLA
MED PA DES MDZAD DE, ,BTZAN PO LA BKA' GROS DAG GSOL BA LAS, LA
LA NI GNANG, LA LA NI MA GNANG BAS 'KHON NAS GYED DE LTOR BZHUD,
GDAMS NGAG 'DI SLAR RJE

BLON DANG, SER CHAGS YONGS DANG, BOD RJE 'BANGS LA BRDZANGS PA
LAGS SO, ,MJUG 'KHON BAS LEGS TE, BTZUN PAS NI BZANG PO'I SPYOD
PA 'GRUB, ,BOD RJE 'BANGS NI GROGS KYIS DMA' ZHES GDA'O, ,GDAMS
NGAG GCES PA BSDUS PA'I 'PHRIN YIG BTZUN PA DPAL DBYANGS KYI SA
SNGON NAS LAS KYIS

'BREL CING BSHES PAR GYUR PA BOD RJE 'BANGS LA BRDZANGS BA RDZOGS
SO,, ,,