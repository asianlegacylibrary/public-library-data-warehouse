@286A #, ,RGYA GAR SKAD DU, SHR'I HE RU KA
BH'U TA N'A MA MAndALA NO PI K'A, BOD SKAD DU, DPAL HE RU KA
'BYUNG BA ZHES BYA BA'I DKYIL 'KHOR GYI CHO GA ,DPAL HE RU KA LA
PHYAG 'TSAL LO, ,ZHABS NI YONGS SU BSKYOD PAS SHIN TU BZLOG PAR

DKA' BA'I DPA' RLABS YONGS SU BGROD PA BZHIN, ,PHYAG RNAMS RNAM
PAR BSKYOD PA'I RNAM RGYAS RLABS KYI GAR NI SHIN TU DAG PA'I
RLABS, ,PHYAG GI GLANG PO LA SOGS CHU NA RGYU BA BZHIN TE GYEN
GYI DBU SKRA ME DANG MTSUNGS, ,DBU MA'I PHRENG LTAR BZHAD CING
CHU GTER DRI MED KHRAG 'THUNG KHYED

KYI SKUS NI SRUNG GYUR CIG ,DPAL LDAN KHRAG 'THUNG KUN MKHYEN RIG
PAR BCAS, ,SNYING RJE GCIG CING SKYON RNAMS MA LUS SPANGS, ,LHAN
CIG SKYES DNGOS SPYI BOS BTUD BYAS TE, ,DE YI BSDUS PA'I DKYIL
'KHOR BRJOD PAR BYA, ,DKYIL 'KHOR CHEN PO'I LAS NI MA GTOGS

@286B PAR, ,DNGOS GRUB BLA MED MCHOG NI MI RIGS TE, ,DBANG DANG
RAB GNAS BZLAS DANG SGRUB PA SOGS, ,DE BAS 'DOD PAS CHO GA LA
BRTZON BYA, ,DKYIL 'KHOR TING 'DZIN PHYAG RGYA SNGAGS DANG NI,
,BYA BA GDAN DANG BZLAS PA SBYIN SREG DANG, ,MCHOD PA LAS SU LDAN
PA SDUD PA STE, ,DE NYID

DAG NI RNAM PA BCU YIN NO, ,SLOB DPON DE NYID BCU RNAMS SHES,
,SNGAGS DANG RGYUD KYI SBYOR BA RIG ,MTSAN NYID KUN DANG YANG DAG
LDAN, ,BSTAN BCOS DON NI KUN RIG CING, ,DBANG RNAMS KUN GYIS
DBANG BSKUR CING, ,BLA MA'I BKA' THOB YON TAN LDAN, ,DAM TSIG
LDAN ZHING

SDOM PAR LDAN, ,BRTAN ZHING THEG PA GSUM LDAN RIG ,'JIG RTEN CHOS
KYIS MI 'PHROGS LA, ,BZOD LDAN SNYING RJE'I BDAG NYID CAN, ,BZLAS
PA LA BRTZON SER SNA BRAL, ,DAD DANG BYAMS LA YANG DAG GZHOL,
,CHO GA YONGS SU RDZOGS PA YIS, ,DKYIL 'KHOR BYA BA BRTZAM PA

STE, ,BSOD NAMS LA SOGS 'BREL PHYIR DANG, ,DAD PA'I PHYIR YANG
BYA BA STE, ,RTAG PAR DKYIL 'KHOR SMOD PA DANG, ,CHO GA DMAN PAR
MI BYA'O, ,SKYE BA 'DIR YANG SDUG BSNGAL CHE, ,'JIG RTEN PHA ROL
'JIGS PA CHE, ,DE BAS NAN TAN THAMS CAD KYIS, ,DNGOS GRUB 'DOD
PAS

BYA BA NYID, ,CHO GA BDAG NYID NUS PA YIS, ,RGYUD LAS GSUNGS PA'I
GZHUNG DE NYID, ,DE LTAR BYAS PA'I BSOD NAMS KYIS, ,BLTA BAS MI
MTHONG SKYE BAR 'GYUR, ,DKYIL 'KHOR MNGON PAR MCHOD PA YIS, ,DES
NI MYUR BAR SKYE BAR 'GYUR, ,DE LA DANG POR 'DI LTAR SLOB DPON

BKRA SHIS PAR 'DOD PAS SLOB MA LA SOGS PAS DKYIL 'KHOR SNGON DU
SONG BAS LAN GNYIS LAN GSUM DU GSOL BA BTAB PA'AM, BDAG NYID BSOD
NAMS 'DOD PAS DKYIL 'KHOR GYI CHO GA'I YID KYIS DANG POR RE ZHIG
SNGON DU BSNYEN PA BYA'O, ,DE LA DGE ZHING RJES SU MTHUN PA

BAR CHAD MED PA'I GNAS SU KYE'I RDO RJE'I RNAL 'BYOR GYIS DMIGS
SHING RNAL 'BYOR PAS TING NGE 'DZIN GSUM BYAS LA 'KHOR LOS SGYUR
BA'I RGYAL PO'I SNGAGS DANG, RANG GI LHAG PA'I LHA NYID KYI
SNGAGS 'BUM BZLAS PAR BYA ZHING, GZHAN DAG GI SNGAGS NI KHRI
BZLAS

@287A *, ,PAR BYA'O, ,YANG NA BDAG PO'I SNANG BAS DE LA MOS PAS
KYANG DKYIL 'KHOR BYA'O, ,SNGON DU BSNYEN PA'O, ,RI PHUG DANG NI
CHU 'GRAM DANG, ,DUR KHROD SKYE BOS DBEN DANG NAGS, ,'BAB CHUS
GANG BA 'BA' ZHIG TU, ,DNGOS GRUB MYUR BAR GDON MI ZA, ,

GRONG KHYER KHYIM DANG LHAS DANG NI, ,GTZUG LAG KHANG GI KHYIM
GNAS SU, ,YUN RINGS KYIS NI DNGOS GRUB DAG ,'GRUB CES DE NYID RIG
PAS GSUNGS, ,GNAS NI RNAM PAR BSTAN PA'O, ,NYI MA BZANG ZHING
SKAR BZANG LA, ,THO RANGS DUS SU BLO LDAN GYIS, ,SA YI MTSAN NYID
PHA

ROL SON, ,SA NI YANG DAG BRTAG PAR BYA, ,TZIN TZA YUNG BA BTU BAR
RAM, ,KA RANYDZA DANG DON 'GRUB KO BI DA RA DANG, KARnI KAS NI
MNYAM BKANG RIGS KYI RI, ,RUS SBAL GLANG PO'I RGYAB 'DRA'I SA NI
SPANG BAR BYA, ,SHAR PHYOGS PI PI LING GI SHING DANG NI, ,LHO
PHYOGS BLAG SHA BA YI

SHING DANG LDAN, ,NUB PHYOGS N+YA GRO DHA YI SHING DANG LDAN,
,BYANG GI PHYOGS NA BA KU LE DANG LDAN, ,ME YI MTSAMS NI KA KU
BHE DANG LDAN, ,PA L'A SHA NI BDEN BRAL DAG DU BRJOD, ,RLUNG GI
PHYOGS SU SHAL MA LI SHING STE, ,DBANG LDAN DU NI AU DUMW'A RA'O,
,MYA NGAN MED DANG KANDA SU KHA NIM PA GRUB SHING, TA MA LA DANG
MA

TZO KU TZA AA MRA BAL PO SE'U, CHU DANG DBANG PO'I PHYOGS SU CHU
MIG DANG LDAN SHIS PA'I SA, ,GRU BZHI'I MTSAN NYID SA NI RNAM PAR
BRTAG PAR BYA, ,DER NI GDAB GRU BZHI RNAM PAR BRKOS BYAS NAS, ,DE
LA BRKOS PA'I SA YIS SHIN TU GANG BAR BYA BA STE, ,GAL TE DONG
STE KHENGS PAR MA GYUR

SHIS PA MA YIN ZHING, ,SA LA SOGS PA LHAG PAR GYUR NA SHIN TU
BSNGAGS PA YIN NO, ,SA YONGS SU BRTAG PA'O, ,TZIN TZA LA SOGS
LDAN PA YIS, ,GAL TE DKYIL 'KHOR BRTZAMS GYUR NA, ,'THAB MO MYA
NGAN NOR NYAMS PA, ,YON BDAG DAG LA MYUR DU 'GRUB, ,RUS SBAL
GLANG RGYAB

YANG NA GZHONG, ,'CHI DANG NAD DANG YANG NA RGUD, ,DE PHYIR DE
'DRA'I GNAS SU NI, ,BLO LDAN DKYIL 'KHOR BRTZAM MI BYA, ,AA SHO
KA SOGS MNYAM LDAN PA'I, ,DKAR PO'I SA NI SHIN TU SHIS, ,BYANG
SHAR DAG NI CHU MIG TU, ,'GYUR NA DNGOS GRUB BLA NA MED, ,KHUNG
BU BRKOS

@287B PA'I SAS MA KHENGS, ,THAMS CAD KUN NI NYAMS PAR 'GYUR,
,BRKOS PA'I SAS NI KHUNG BKANG NA, ,THAMS CAD DAG NI 'BYUNG BAR
'GYUR, ,SA YI MTSAN NYID DO, ,DE LA RAB TU BSNGAGS PA'I SA'I DBUS
SU STAN BDE ZHING MTHO BA LA 'DUG STE, GTZANG SBRA DANG, DRI ZHIM
PA DANG,

LUS JI SNYED PA'I GOS KYIS BRGYAN PA DANG, COD PAN BCINGS PA BYAS
NAS, YO BYAD THAMS CAD MNYES PAR BZHAG STE, SRUNG BA DANG BZLAS
PA BYA ZHING RDO RJE DANG DRIL BU LAG TU BLANGS LA, SNGAGS PA
MNYAM PAR GZHAG PAS GTOR MA DANG MCHOD PA BYIN LA THO RANGS KYI
DUS SU TING NGE

'DZIN GSUM BYA STE, 'CHAD PAR 'GYUR BA'I CHO GA 'AM BDUG PA'I
SBYIN SREG GIS BGEGS BSAL ZHING PHUR BUS GDAB CING RDO RJE RA BA
DANG, RDO RJE'I GUR LA SOGS PA YANG RNAM PAR BSGOMS TE, SLOB MA
BSRUNG BA'I DON DU ZHI BA'I SBYIN SREG BYA'O, ,DE'I RJES LA GTOR
MA RGYA CHEN

PO MAN NGAG JI LTA BAS SBYANGS LA RNGA'I SGRA DANG BCAS PAS
PHYOGS KUN GYI 'JIG RTEN SKYONG BA RNAMS LA DBUL LO, ,DE NAS PHYI
DE NYIN PAR SNGA DRO'I DUS SU SNGAGS PAS LHA NYID KYI RNAL 'BYOR
BYA STE, LAS THAMS CAD PA'I SNGAGS KYIS BSNGAGS PA'I CHUS YANG
DAG PAR GTOR LA 'CHAD

PA'I 'GYUR BA'I MTSAN NYID KYIS SA'I LHA MO YID KYIS SPYAN DRANGS
NAS MCHOD PA LNGAS YANG DAG PAR MCHOD NAS, LHA MO KHYOD NI ZHES
BYA BA LA SOGS PA'I TSIGS SU BCAD PAS GSOL BA BTAB CING, AOm TI
shthA BADZRA H'Um, ZHES PA'I SNGAGS KYIS NAM MKHA'I DKYIL DU DGOD
PAR BYA'O,,

PUS MO'I TSAD TZAM SA LA NI, ,LAS KYI RDO RJES BRKO BAR BYA, ,BA
SU'I KLU NI MNYAM DMIGS LA, ,DE NAS SHIN TU YONGS SU SBYANGS,
,STON ZLA 'BRING DANG THA CHUNGS LA, ,NYI SHAR DBANG LDAN PHYOGS
SU DGOD, ,KLU NI LHO RU KHA BLTAS NYAL, ,G-YON LOGS SU NI SHIN TU
GNAS, ,

DGUN ZLA RA 'BRING THA CHUNGS LA, ,GSHIN RJE RU NI MGO GNAS TE,
,NUB TU KHA PHYOGS MI TSUL NI, ,RO STOD YIN TE KLU YI TSUL,
,DPYID KYI RA BA 'BRING DANG THA, ,ZLA BAR BYANG PHYOGS KHA BLTA
BA, ,NUB TU MGO BLTA NYAL BA NI, ,BA SU'I KLU NI STOBS PO CHE,
,DBYAR ZLAR 'BRING THU CHUNGS

@288A *, ,LA; ,KLU NI GZHOGS KYIS NYAL BA STE, ,BYANG DU MGO
BSTAN SHAR DU NI, ,DUS RNAMS KUN DU KHA BLTA'O, ,KLU 'DI'I RGYAB
KYI SMAD DU NI, ,GAL TE KUN DU BRKOS GYUR NA, ,YON BDAG 'DOD PA'I
DNGOS GRUB NI, ,'BYUNG BAR 'DI LA THE TSOM MED, ,GAL TE

MGO BOR BRKOS GYUR NA, ,PHA MA SPUN DANG RTZA LAG DANG, ,BU DANG
TSA BO STOBS LA SOGS, ,RTAG TU BRLAG PAR 'GYUR BA YIN, ,GAL TE
RGYAB KYI LUS LA BRKOS, ,GNAS RNAMS NYAMS DANG YANG NA 'CHI, ,YUN
NI RING BAR SNGA MA'I CHAS, ,BA GLANG MA HE LA SOGS

BRLAG ,KLU GNAS YANG DAG SHES BYA STE, ,SMAD KYI CHA 'DIR BRKO
BAR BYA, ,BSKOR BAS YONGS SU BGROD BYAS LA, ,SA YI GRAGS LDAN MA
LA BLTA, ,BLO LDAN MKHAS PAS BRTAG BYAS LA, ,DE NAS ZUG RNGU BSAL
BYAS LA, GAL TE ZUG RNGU DE MA BSAL, ,NYES PA DAG

NI SKYED PAR 'GYUR, ,RUS PA YAN LAG RDZOGS DANG MNYAM CHUD NA,
,ZUG RNGU SOL BA'I ZUG RNGUS 'JIGS PA STON, ,THAL BAS NOR NYAMS
'CHI DANG MI RUS DANG, ,SBRUL SOGS ZUG RNGUS KYANG NI GNOD PAR
'GYUR, ,RDO BA RDUL DANG GYO MO SEN MO SKRA DANG KRE TA'I SHING,
,SO

PHAG DRI MA SNUM PA TSER MA LA SOGS BCAS, ,'CHING DANG BSNUN PA
LA SOGS MANG PO'I ZUG RNGU 'BYUNG, ,ZUG RNGU LEGS BSAL DES NI
NYON MONGS MA LUS SEL, ,PUS MO TZAM NI BRKOS NIS SU, ,SA NI DAG
PAR MA GYUR NA, ,SLAR YANG SNGAGS PAS RKED PA TZAM, ,YONGS

SU DAG CING BRKO BAR BYA, ,RGYUN MI CHAD PA'I ZUG RNGU 'DI, ,GAL
TE 'BYUNG BAR GYUR BA NA, ,LAG PAS BKAB STE SNGAGS BZLAS PAS, ,DE
NYID KYIS NI DAG PAR 'GYUR, ,SNGAGS NI AOm HA NA HA NA KRO DHA
H'U% PHAt, ,DE NAS YI GE H'U% GIS BSNGAGS PA'I BDUD RTZI LNGA
DANG BSRES PA'I

CHUS 'JIM PA BYAS PAS YANG DAG PAR BYA ZHING, ,LAS THAMS CAD PA'I
SNGAGS KYIS BZLAS PA'I CHUS BSANG BA BYA ZHING, 'BRU DANG RIN PO
CHE DANG, SMAN RNAMS DBUS SU BRTAN PAR GZHUG CING SA GZHI DE SHIN
TU MNYAM PAR BYA'O, ,RANG GI KHYIM DANG BA LANG LHAS,

@288B GTZUG LAG KHANG DANG KHANG SHUL DANG, 'BAB SHUL RGYA MTSO
'JUG NGOGS SU, ,SBYANG DANG BRKO BA SOGS MI BYA, ,LAG PA BRKYANGS
TE SNGAGS BZLAS PAS, ,DE YIS SA NI SBYANG BAR GSUNGS, ,DE YIS SA
NI SBYANG 'GYUR TO, ,RANG GI SEMS NI YONGS SU DAG ,SNGAGS

NI AOm RAKshA RAKshA H'U% H'U% H'U% PHAt SV'A H'A, DE NAS SGO
BZHI DANG RTA BABS SU LDAN PA'I KHANG BU BRTZEGS PA'I NANG DU
CHUD PA'I BLA RE BRE BA DANG, RNGA MA DKAR PO DANG, ,LJON SHING
DANG, 'PHAN DANG LO MAS KUN DU KHYAB PAR BYA ZHING KHYAD PAR
'PHAGS PA'I DAR GYIS LEGS PAR BRGYAN CING, DRI ZHIM PO DANG

ME TOG GI PHRENG BAS RNAM PAR BKRA BA'I GOS KYIS YAN LAG BRGYAN
PA'I RANG BZHIN GYIS SBYANGS PA DANG, DRI YIS NYE BAR BYUGS PA
DANG, ZUR BZHIR RNAM PAR GNAS PA'I SPOS DRI ZHIM PO'I SNOD BYAS
LA SLAR YANG SBYIN SREG LA SOGS PA BYA'O, ,DE BZHIN DU SA'I LHA
MO NAM MKHA'I

PHYOGS SU RNAM PAR GNAS PAR BSAM PAR BYA'O, ,SA SBYANG BA'I CHO
GA'O, ,DE'I RJES LA RDO RJE SLOB DPON GROGS BZANG PO DANG, SHIN
TU LEGS PAR BSDAMS PA'I DKYIL 'KHOR GYI SA LA STAN BDE BA LA 'DUG
STE, GTOR MA DANG MCHOD PA LA SOGS PA PHUL LA, ,RANG 'DOD PA'I
LHA'I

DKYIL 'KHOR RNAM PAR BSGOM ZHING BGEGS BSKRAD PAR BYA BA'I PHYIR
LAS THAMS CAD PA'I SNGAGS KYIS BZLAS PA'I DRI'I CHUS DKYIL 'KHOR
GYI SA LA YONGS SU GTOR BAR BYA'O, ,DE NAS AOm BH'U KHA% ZHES BYA
BA'I SNGAGS KYIS NAM MKHA'I RANG BZHIN DU BYA'O, ,H'U% LA% H'U%,
ZHES BYA BAS RDO RJE

RDUL PHRAN GYI RANG BZHIN DU SA GZHI BSGOM PAR BYA'O, ,AOm ME D'I
NI BADZRA BHA BA BADZRA SATVA H'U% ZHES BYA BA 'DIS BYIN GYIS
BRLAB PAR BYA'O, ,'DI NI MAN NGAG GIS SA SBYANG BA'O, ,'DI NI
NANG GI SBYANG BA'I CHO GA 'O,, ,,DE'I RJES LA SLOB DPON GYIS ME
TOG DRI ZHIM POS DGRAM PA BYAS NAS DKYIL 'KHOR

GYIS GZHI'I DBUS SU 'DUG STE LAG TU RDO RJE DANG DRIL BU BZUNG
LA, DE BZHIN GSHEGS PA THAMS CAD KYIS BDAG NYID KYI TING NGE
'DZIN GSUM GYI RNAL 'BYOR DANG LDAN PA LA RDO RJE DANG DRIL BU
'DZIN PA'I SLOB MAS PHYOGS BZHIN RNAM PAR GNAS PA'I DKAR MO LA
SOGS PA'I RNAL 'BYOR MA

@289A *, ,BZHIR BSGOMS LA, ,TSIGS SU BCAD PA BZHIS GSOL BA GDAB
PAR BYA STE, ZHI BA DE BZHIN GSHEGS PA KUN, ,DE BZHIN GSHEGS PA
KUN GYI GNAS, ,CHOS RNAMS MCHOG NI BDAG MED PA'I, ,DKYIL 'KHOR
MCHOG NI BSHAD DU GSOL, ,MTSAN

NYID THAMS CAD YANG DAG RDZOGS, ,MTSAN MIN THAMS CAD YANG DAG
SPANGS, ,KUN DU BZANG PO SKU YI MCHOG ,DKYIL 'KHOR MCHOG NI BSHAD
DU GSOL, ,ZHI BA MCHOG NI CHOS LAS 'BYUNG, ,YE SHES SPYOD PA RNAM
PAR SPYOD, ,KUN DU BZANG PO GSUNG GI MCHOG ,KHA LO SGYUR BAS
DKYIL

'KHOR GSUNGS, ,SEMS CAN KUN GYI THUGS CHEN PO, ,RANG BZHIN DAG
CING DRI MA BRAL, ,KUN DU BZANG PO THUGS KYI MCHOG ,DKYIL 'KHOR
KHA LO SGYUR BAS GSUNGS, ,DE NAS SNGAGS PAS GSOL BA BTAB PA DANG
DU BLANGS LA, SANGS RGYAS DANG BYANG CHUB SEMS DPA'I THAMS CAD

KYI NGA RGYAL BSKYED PAR BYA STE, BDAG NYID SANGS RGYAS BYANG
CHUB SEMS, ,BDAG NYID DON YOD RDO RJE CHOS, ,RDO RJE NYI MA NYID
KYANG BDAG ,BDAG NYID SANGS RGYAS THAMS CAD DO, ,ZHES BYA BAS SO,
,DE'I RJES LA H'U% BADZROD TIshthA ZHES BYA BA'I SNGAGS 'DIS
BSGOMS PA'I DKYIL 'KHOR GYI

'KHOR LO GSHEGS SU GSOL TE, NAM MKHA'I DKYIL DU DGOD PAR BYA'O,
,DE NAS SEMS CAN GYI KHAMS NYON MONGS PA'I MUN PAS G-YOGS PA SHIN
TU SNYING RJE BA'I YID KYIS NYON MONGS PA LA RAB TU KHROS TE DE
NAS LDANG BAR BYA'O, ,tA YIG RI BONG MIG G-YON LA, ,MA YIG NYI MA

G-YAS LA 'DZIN, ,SNA TSOGS 'JIG RTEN DAG LA GZIGS, ,KUN NAS RDO
RJE'I LTA STANGS KYIS, ,RKANG MTHIL NAS NI RDO RJE 'BAR, ,DAL BAS
RDO RJE GSOR BYA ZHING, ,RDO RJE RGYA GRAM GOM STABS GAR, ,GNAS
RNAMS SU NI DRIL BU DKROL, ,BA% HV% SA YA% PRA DU shtO GHA NA
H'U%, KHA NAS H'U%

YIG SGRA GDON CING, RAB SDANG BSDIGS PAS GZHAG PAR BYA, ,SNGAGS
PAS G-YAS NAS BSKOR BYA ZHING, ,'KHOR LO YIS NI BSKOR BAR BYA'O,
,DE BAS BGEGS NI GZHIL BYA'I PHYIR, ,TSIGS BCAD 'DI NI BRJOD PAR
BYA, ,LUS NGAG SEMS LA GNAS PA YI, ,GZA' DANG

@289B 'BYUNG PO SHA ZA SOGS, ,GANG ZHIG LUS NI SRUL PO STE,
,KHYED RNAMS KUN DU 'GRO BAR BYOS, ,BDE CHEN YE SHES LAS BYUNG
BA, ,RDO RJE SEMS DPA' DNGOS KYI RIGS, ,NGA NI DPAL LDAN SNYING
RJE'I STOBS, ,BSNYUNG BA'I DKYIL 'KHOR SBYOR BA'O, ,GAL TE GANG
ZHIG GOMS BYED NA, ,

RDO RJE 'BAR BAS LUS PO NI, ,GSANG BA GSUM SKYES GSHEGS PA DANG,
,KUN NAS KUN DU PHYE MAR BRLAG ,DE NAS DE RJES MA LUS BGEGS,
,'JIGS PAS BYED PAR BLTA BAR BYA, ,BGEGS BSKRAD PA'I MTSAN NYID
DANG YONGS SU GZUNG BA ZHES BYA'O, ,DE NAS SNGAGS PAS BGEGS

NYE BAR ZHI BAR BYA BA'I PHYIR, ,BDUD RTZI 'KHYIL BA'I SKU LUS
PHYED RNO BA SHIN TU MI BZAD PA'I NYI MA PHYED PA'I 'OD DANG
MTSUNGS PA DBUS SU BSGOM PAR BYA STE, AOm GHA GHA GH'A TA YA GH'A
TA YA, SARBA DUsht'A% PHAt PHAt, K'I LA YA K'I LA YA, SARBA P'A
PAm H'U% H'U% H'U%, BADZRA K'I LA YA BADZRA DHA RA A'A DZNY'A PA
YA TI K'A YA

W'A KA TZI TTA BADZRA K'I LA YA H'Um PHAt CES BYA BA'I SNGAGS
'DIS PHYOGS THAMS CAD DU SPRO BA'I SBYOR BAS BLOS GDAB PAR BYA'O,
,SLAR YANG BGEGS MA LUS PA ZHI BAR BYA BA'I PHYIR, ,RANG RANG GI
PHYOGS NA GNAS PA BU DANG ZHO SHAS 'TSO BA DANG 'KHOR DU BCAS
PA'I DBANG PO LA SOGS PA PHYOGS

SKYONG BA DANG, GZHAN YANG BGEGS BYED PA NI DKYIL 'KHOR GYI SA'I
DBUS SU GCIG PA NYID DU GNAS PAR BLTAS LA, ,BDUD RTZI 'KHYIL BA'I
SNGAGS DE NYID KYI BLOS GDAB PAR BYA'O, ,PHUR BUS GDAB PA'I CHO
GA'O, ,DE NAS BGEGS MED CING 'BAR BA RNON PA'I RIGS KYI 'OD DU

DKYIL 'KHOR GYI SA BLTAS LA PHUR BUS GDAB PA'I PHYI ROL TU RDO
RJE RA BA ZHES BYA BA STE, RE PHA DMAR PO YONGS SU GYUR PA'I NYI
MA'I DKYIL 'KHOR GYI DBUS NA GNAS PA'I YI GE H'Um NAG PO YONGS SU
GYUR PA LAS SKYES PA'I 'OD ZER LNGA DANG LDAN PA'I SNA TSOGS RDO
RJE BSGOM PAR BYA ZHING 'OD ZER GYI

PHRENG BA DES RDO RJE PHRENG BA 'BAR BA 'PHROS PAS PHYOGS BZHIR
KHYAB CING, ,SHIN TU THUG PAR GYUR PAS RNAM PAR MDZES SHING RDO
RJE RAB GRUB ZHI PA'O, ,STENG DU KHYAB PAS NI RDO RJE'I GUR DANG
RA BA'I 'OG TU KHYAB PAS NI SA GZHI RDO RJE'I RANG BZHIN NO, ,RA
BA DANG GUR GNYIS LAS KYANG PHYOGS PHYOGS SU 'OD

@290A *, ,ZER SPROS PAS THUG PAR GYUR TE, PHYI'I PHYOGS BCING BA
DANG NYI MA DANG SNA TSOGS RDO RJE LAS KYANG KUN NAS 'OD ZER DU
GYUR PAS NANG MTSAMS MED PAR BYAS LA, ,DE NAS PHYI ROL THAG RING
POR MTSAMS BCAD PAR BSGOM PAR BYA'O, ,RDO RJE'I GUR LA SOGS PA'I
SRUNG

BA'I 'KHOR LO'I CHO GA'O, ,DE NAS BAm YIG LAS SKYES SHING DE LAS
BYUNG BA LUS PHYED LA, GSER GYI MDOG CAN PHYAG NA RIN PO CHE'I
BUM PA BSNAMS PA, NA BZA' BZANG POS BRGYAN CING SA'I LHA MDUN DU
BSAMS LA TSIGS SU BCAD PAS RAB TU GNAS PAR BYAS TE, KYE RDO RJE
KHRO BO'I

MCHOD PA LA, ,LHA MO KHYOD NI DBANG DU GYUR, ,RIN CHEN DU MA
'DZIN PA'I SA, ,CHE GE MO BDAG DKYIL 'KHOR BRI, ,BSKUL BA LAN
GSUM BAR DU NI, ,SA LA BSANG GTOR LA SOGS SBYIN, ,MCHOD PAS MNYAM
PAR MCHOD BYAS LA, ,DE NYID DU NI THIM PAR BSAM, ,DE NAS SLOB
DPON

GROGS DANG BCAS PAS DKYIL 'KHOR LA DRI ZHIM PO DANG ME TOG BZANG
POS NYE BAR BYUG PA DANG, GTOR BA BYAS LA, ,LHA'I GNAS SU BDUD
RTZI LNGAS DKYIL 'KHOR DGU DANG, BDAG MED MA'I DKYIL 'KHOR LA NI
DKYIL 'KHOR BCO LNGA BYAS LA, NAM MKHA' LA GNAS PA'I DKYIL

'KHOR BLOS SPYAN DRANGS TE, ,BDUD RTZI LNGAS NYE BAR BYUGS PA'I
DKYIL 'KHOR LA MNYAM PAR DGOD PAR BYA'O, ,RDO RJE RA BA LA SOGS
PA DANG MTSAMS BCAD PA'I MTHAR THUG PAR BYAS LA, PHYI DANG GSANG
BA'I MCHOD PA RNAMS KYIS DKYIL 'KHOR GYI 'KHOR LO DE LA YANG DAG
PAR MCHOD

PA DANG, BSTOD PA DANG BDUD RTZI MYONG BA BYA'O, ,SA YONGS SU
BZUNG BA DANG STA GON LA GNAS PA'I DUS SU MTSAN MO ROL MO DANG TA
MBU RA DANG GLING BU DANG LAG RNGA DANG RDZA RNGA SHIN TU SNYAN
PO'I ROL MO'I DBYANGS DANG, GLU SNYAN PA DANG SKYE BO SGEG PO DAG
GI GAR GYI RJES SU 'BRANG BA DANG, BKRA

SHIS KYI KHYAD PAR GYIS KYANG DKYIL 'KHOR GYI KHYIM DU DKYIL
'KHOR MCHOD PAR BYA'O, ,DE NAS LEGS PAR YONGS SU BRTAGS PA'I SHIN
TU 'JAM ZHING BDE BA'I STAN LA 'DUG STE, MDUN GYI G-YON GYI CHA
RU ME TOG BZANG PO DANG CHUS YONGS SU BKANG ZHING YONGS SU BZLAS
PA'I 'THOR

@290B 'THUNG GI SNOD GZHAG PAR BYA ZHING, ,TING NGE 'DZIN GSUM
GYI RNAL 'BYOR DANG LDAN PA'I RNAL 'BYOR PAS BUM PA STA GON LA
GNAS PAR BYA STE, DE LA NAG PO MA YIN PA DANG, KHA 'DAB YANGS PA
DANG, MGRIN PA RING BA DANG, NANG YANGS PA SHIN TU LEGS PAR BKRUS
LA SPOS

KYIS BDUG CING NAS DANG, NAS SO BA DANG, SRAN MA MA SHA DANG,
'BRAS KYI SO BA DANG, ,TIL DANG 'BRU LNGA DANG, BRI HA TI DANG,
KAndA KA RI DANG SVE TA AA PA RA DZI TA DANG, LHAR BCAS DANG LDAN
PA'I SMAN LNGA DANG, GUR GUM DANG, AA GA RU DANG, 'GRAN TI KA
DANG, TZANDAN DANG PA TRA% GA STE DRI LNGA DANG,

GSER DANG, DNGUL DANG, ZANGS DANG, MU TIG DANG, BYU RU DANG,
MTHING SHING STE RIN CHEN LNGA DANG LDAN PA, ,GLANG PO CHE DANG,
RTA DANG BA GLANG DANG BONG BU LA SOGS PAS MA BGROD PA'I CHU
KLUNG LA SOGS PA NAS SHIN TU BSHAMS LA CHU BLANGS LA SNOD GZHAN
DANG RIG PAR MI BYA'O, ,

AOm TA TPE TA TPE MA H'A TA TPE SV'A H'A, ZHES BYA BAS MAndALA
GYI CHU RU BYAS NAS CHUS YONGS SU BKANG BA LA TZU TA DZA DANG
DZAMBU KA DANG, BIL BA DANG, TA MA LU STE KHA RGYAN LNGA GZUGS
SHING GOS SAR PA ZUNG GIS MGRIN PA DKRI BAR BYAS TE, CHOS 'BYUNG
LA GNAS PA'I RANG GI LHA'I MTSAN MAS

MTSAN PAR BYA ZHING, YI GE BA% GYIS RIN PO CHE'I RANG BZHIN DU
BYAS PAR BSAMS LA, 'PHAN DANG GDUGS DANG LDAN PAR BYA ZHING
BSGOMS PA'I DKYIL 'KHOR GYI BDAG PO STENG DU DGOD CING ME TOG
PHRENG BAS DKRIS PA'I RDO RJES SBREL LA, ,RNAM PAR RGYAL BA'I BUM
PA DANG RJES SU

MTHUN PA'I STAN GZHAG CING ME TOG GIS DKRIS PA'I RDO RJE LAG PA
G-YON GYIS BLANGS LA, ,G-YAS PAS NI PHRENG BA BLANGS LA SNGAGS
PAS YI GE GSUM GYI BAR DU BCUG PA'I LHA RANG GI SNGAGS LAN BRGYA
RTZA BRGYAD KYIS MNGON PAR BSNGAGS PAR BYA'O, ,DE BZHIN DU DKYIL

'KHOR GYI BUM PA GZHAN LAS CUNG ZAD DMAN PA'I TSAD KYIS TE, CHO
GA YANG DE BZHIN DU BYA ZHING LHA RANG RANG GI MTSAN MAS MTSAN PA
DANG, RJES SU MTHUN PA'I GDAN LDAN PAR BSGOMS LA DKYIL 'KHOR GYI
SA LA DKYIL 'KHOR GYI LHA BYIN GYIS BRLABS PA'I YI GE GSUM GYI
BAR DU CHUD PA'I DKYIL 'KHOR GYI

@291A *, ,LHA'I SNGAGS KYIS LAN BDUN GYI BAR DU MNGON PAR BSNGAGS
PAR BYA'O, ,DE NAS ZHABS BSIL LA SOGS PA PHUL TE, MCHOD PA RNAM
PA LNGAS MCHOD CING DRIL BU DKROL LA BSTOD PAR BYA'O, ,DE BZHIN
DU BUM PA GZHAN YANG CHO GA BYA STE, SEMS CAN

RNAMS GSANG BA'I DON DU GHA SMA R'I BSKYED LA, YI GE GSUM GYI BAR
DU CHUD PA'I LAS THAMS CAD PA'I SNGAGS KYIS LAN BRGYA RTZA BRGYAD
KYI BAR DU MNGON PAR BSNGAGS PAR BYAS LA, DE BZHIN DU ZHABS BSIL
DANG, BSTOD PA LA SOGS PA BYA'O, ,DE'I 'OG TU BGEGS NYE

BAR ZHI BAR BYA BA'I PHYIR GTOR MA SBYIN PAR BYA'O, ,DE LA BUM PA
STA GON LA GNAS PA 'DI NYIN GCIG BZHIN DU DUS GSUM DU CHO GA
BYA'O, ,GZHAN DAG NA RE SHAR PHYOGS LA SOGS PA'I SGOR BUM PA
BRGYAD DANG LDAN PA STE, RGYAL BA DANG, BKRA SHIS DANG, GRUB PA
DANG,

BSRUNG BA DANG, RGYAL BA DANG, ZHI BA DANG, RDZU 'PHRUL DANG,
GRUB PA'I MING DANG LDAN PA STE, AOm SU% KshU% YU% H'U% PHAt SV'A
H'A, ZHES BYA BA'I SNGAGS 'DIS LAN BDUN DU BSNGAGS LA DE BZHIN DU
LHAG PAR GNAS PAR BYA'O ZHES ZER RO, ,BDAG MED MA'I DKYIL 'KHOR
LA NI LHA MO RNAMS

KYI BUM PA BCO LNGA LA DE BZHIN DU GRI GUG GIS MTSAN PAR BSGOM
ZHING, RANG RANG GI SNGAGS KYIS MNGON PAR BSNGAGS PAR BYA ZHING
LHAG MA NI SNGA MA BZHIN NO, ,BUM PA LHAG PAR GNAS PA'I CHO GA'O,
,DE NAS THAL MO SBYAR LA LUS BTUD DE ME TOG BZANG PO BZUNG LA,
AOm SARBA

TA TH'A GA TA SU LA LI TI, BI LA SA NA MI TER N'A MA MI BHA GA
B'A NA TA%, DZA: H'U% BA% HO:, PRA T'I TZTSA KU SU M'A NYDZA LI
NA N'A THA HO:, ZHES BRJOD LA ME TOG DOR LA DKYIL 'KHOR GYI 'KHOR
LO MCHOD PAR BYA'O, ,DE NAS PUS MO G-YAS PA'I LHA NGAS LA BTZUGS
TE, LAG PA G-YAS PA BRKYANG STE,

SNGAGS PAS SPOS BZANGS KYIS G-YAB PAR BYA ZHING LCE LA H'U% YIG
LAS SKYES PA'I RDO RJE PHRA MO BSAM PAR BYAS LA, DKYIL 'KHOR GYI
BDAG PO DANG GZHAN YANG BSKUL BAR BYA STE, BCOM LDAN KHRO BO RDO
RJE MCHOG ,RIG PA'I RGYAL PO PHYAG 'TSAL BSTOD, ,SNYING RJE'I
BDAG

@291B NYID DKYIL 'KHOR NI, ,MGON PO BDAG NI 'DRI BAR 'TSAL, ,SLOB
MA RNAMS NI BSKYAB PA DANG, ,KHYAD RNAMS LA YANG MCHOD PA'I
PHYIR, ,DE LA BDAG DANG BCOM LDAN KYE, ,BKA' DRIN BDAG NI MDZAD
PA'I RIGS, ,SANGS RGYAS 'GRO LA 'KHOR LO BSKOR, ,'BRAS

BU LA GNAS BYANG CHUB SEMS, ,GZHAN YANG SNGAGS KYI LHA NYID DANG,
,'JIG RTEN SKYONG BA'I LHA DAG DANG, ,RDZOGS SANGS BSTAN LA RAB
ZHUGS PA'I, ,'BYUNG PO BSTAN PA LA MOS RNAMS, ,YANG DAG RDO RJE'I
SPYAN GYIS NI, ,BDAG CAG RNAMS LA DGONGS SU

GSOL, ,CHE GE MO DAG RDO RJE CHE, ,KYE RDOR 'BYUNG BA'I DKYIL
'KHOR NI, ,CI NUS PA YIS CHO GA YI, ,'GRO BA SBYANG PHYIR 'BRI
BAR 'TSAL, ,SLOB MA DANG BCAS DE DAG LA, ,BRTZE BAS YONGS SU
BZUNG NAS NI, ,DKYIL 'KHOR DANG BCAS THAMS CAD LA, ,MYUR BA RU NI
SGRUB

PAR RIGS, ,ZHES LAN GSUM GYI BAR DU GSOL BAR BYA ZHING MCHOD LA
BSTOD PAR BYA'O, ,LHA LHAG PAR GNAS PAR BYA BA'I CHO GA'O, ,DE
NAS SNGAGS PAS DKYIL 'KHOR GYIS LAS 'PHAGS TE SLOB MA YANG DAG
PAR BSRUNGS TE LHAG PAR GNAS PAR BYA STE, YON TAN

BDE GSHEGS DAD DANG LDAN, ,RIGS LDAN NGA RGYAL BRAL BA DANG, ,KHA
DOG GZUGS DANG LANG TSOR LDAN, ,DON 'DOD BRTZON 'GRUS KHYAD PAR
'PHAGS, ,BYAS GZO BZO MKHAS SHES RAB LDAN, ,LEGS BKRUS ME TOG
PHRENG GIS BRGYAN, ,GZUGS BRAL YON TAN MED

PA'ANG RUNG, ,DMAN PA'ANG LHAG PAR GNAS PAR BYA, ,DKYIL 'KHOR CHO
GAR 'KHOR RNAM BZHI, ,DE DAG RJES SU GNANG BA NYID, ,RANG RANG
BSLAB PA DANG LDAN ZHING, ,THEG CHEN LA NI MOS PA'I BDAG ,LA LA
SNGAGS NI GRUB DON DU, ,DKYIL 'KHOR 'DIR NI 'JUG

PAR BYED, ,DE LAS GZHAN PA BSOD NAMS 'DOD, ,'JIG RTEN PHA ROL
'DOD PA GZHAN, ,'JIG RTEN PHA ROL BSTAN PA NA, ,NGES PAR DAD PAR
BYED PA NI, ,BLO LDAN DKYIL 'KHOR GZHUG BYA YI, ,SKYE BO 'DI YI
BLO YIS MIN, ,SKYE BA 'DI YI BLO YIS NI, ,DE BZHIN

@292A *, ,'JIG RTEN PHA ROL MIN, ,'JIG RTEN PHA ROL 'DOD PA'I MI,
,'DI YI 'BRAS BU ZHAR 'BYUNG NYID, ,'DI DAG MA LUS BAR BRJOD NAS,
,SLOB MA SNYING LA 'JUG SGOR BYA, ,RDO RJE'I LAM NAS BYUNG NAS
NI, ,RANG RIG PADMA'I DBUS NA GNAS, ,MA LUS SNYING GAR ZHUGS NAS

NI; ,ZHU GYUR DE BZHIN GSHEGS PA YIS, ,BKRU BAR BSGOM BYA SNGAGS
MCHOG GIS, ,DKYIL 'KHOR SGO NAS GSOL GDAB PA, ,SEMS CAN RNAMS LA
PHAN MDZAD PA'I, ,BRTZON CHEN BDAG NI STON PA KHYOD, ,'KHOR BA'I
RGYA MTSO MI BZAD LAS, ,BDE CHEN KHYOD KYIS DRANG DU GSOL, ,

THEG CHEN KHYOD KYIS DRANG DU GSOL, ,THEG BRTAN BYANG CHUB CHEN
PO NI, ,MGON PO CHEN PO BDAG LA STZOL, ,DAM TSIG DE NYID BDAG LA
STZOL, ,BYANG CHUB SEMS KYANG BDAG LA STZOL, ,SANGS RGYAS CHOS
DANG DGE 'DUN TE, ,DKON MCHOG GSUM PO BDAG LA STZOL, ,THAR PA
CHEN PO'I GRONG

MCHOG TU, ,MGON PO BDAG NI GZHUG TU GSOL, ,ZHES SLOB MAS GSOL BA
GDAB PAR BYA'O, ,GUS SHING KHYAD 'PHAGS DUL BA YIS, ,SLOB MAS LAN
GSUM GSOL NAS NI, ,GTZO GYUR SLOB MA BKUG BYAS LA, ,BLA MAS TSIG
'DI BRJOD PAR BYA, ,THEG CHEN 'DI NI BRTZE BA STE, ,

SNGAGS KYI SPYOD PA CHO GA'I GZHUNG, ,THEG CHEN SNOD NI KHYED
RNAMS LA, ,DE NI YANG DAG BSHAD PAR BYA, ,DUS GSUM 'BYUNG BA'I
SANGS RGYAS NI, ,SKU GSUNG THUGS KYI RDO RJE CAN, ,RDO RJE GSANG
SNGAGS MTHU STOBS KYIS, ,YE SHES MTSUNGS PA MED PA BRNYES,
,MTSUNGS MED SNGAGS

KYIS SBYOR BA YIS, ,BDUD KYI SDE CHEN MI BZAD PA, ,DPA' BO
SH'AKYA SENG GE SOGS, ,GANG ZHIG GIS NI STOBS CHEN BCOM, ,'JIG
RTEN RJES 'JUG LA 'GRO BA, ,PHYIR MI LDOG PA'I 'KHOR LO BSKOR,
,DE BAS BRTZE BLOS 'DI DAG NI, ,KUN MKHYEN THOB BYA'I PHYIR DU
GYIS, ,ZHES

'DI DAG BRJOD LA, SDIG PA BSHAGS PA LA SOGS PA BYAS NAS, ,GSUM LA
SKYABS SU 'GRO BA LA SOGS PA RGYAS PAR BYA'O, ,SANGS RGYAS CHOS
DANG DGE 'DUN TE, ,BLA NA MED PA'I DKON MCHOG GSUM, ,SANGS RGYAS
RNAL 'BYOR SDOM PA NI, ,DUS 'DI NAS NI GZUNG BAR BGYI,

@292B BSLAB PA'I TSUL KHRIMS RNAM GSUM DANG, ,DGE BA'I CHOS NI
SDUD PA DANG, ,SEMS CAN DON BYED TSUL KHRIMS NI, ,BDAG GIS BRTAN
PAR RAB TU GZUNG, ,RDO RJE DRIL BU PHYAG RGYA YANG, ,YANG DAG
NYID DU GZUNG BAR BGYI, ,RIN CHEN RIGS CHEN BSKYED BYA'I PHYIR,
,SLOB DPON DAG

KYANG GZUNG BAR BGYI, ,DAM PAR BYAS LA NYIN BZHIN DU, ,SBYIN PA
RNAM BZHI RAB TU SBYIN, ,RIN CHEN RIGS CHEN LA SBYOR BA'I, ,DAM
TSIG DAG KYANG YID DU 'ONG, ,PHYI NANG GSANG BA THEG PA GSUM,
,DAM PA'I CHOS NI RAB TU GZUNG, ,PADMA'I RIGS MCHOG DAG PA LA,
,BYANG CHUB CHEN PO LAS BYUNG BA, ,

SDOM PA THAMS CAD LDAN PAR NI, ,DE NYID KYIS NI RAB TU GZUNG,
,LAS NI CHEN PO RIGS 'BYUNG PHYIR, ,MCHOD PA'I LAS KYANG CI NUS
BGYI, ,BYANG CHUB SEMS NI BLA MED PA, ,DAM PA BDAG GIS BSKYED PAR
BGYI, ,SEMS CAN KUN GYI DON GYI RGYUS, ,SDOM PA THAMS CAD GZUNG
BAR BGYI, ,

MA BSGRAL BA NI BSGRAL BYA ZHING, ,MA GROL BA DAG RNAM GROL BGYI,
,DBUGS MA PHYIN PA DBUGS PHYUNG ZHING, ,SEMS CAN MYA NGAN 'DAS LA
DGOD, ,CES LAN GNYIS LAN GSUM MO, ,'BYOR PA MA YIN PA LA NI,
,SDIG PA THAMS CAD SO SOR BSHAGS, ,DKON MCHOG GSUM LA

SKYABS SU MCHI, ,'GRO BA'I DGE LA RJES YI RANG, ,SANGS RGYAS
BYANG CHUB YID KYIS GZUNG, ,ZHES BYA BA 'DIS GSUM LA SKYABS SU
'GRO BA LA SOGS PA SBYIN NO, ,DE NAS SLOB DPON GYIS SLOB MA RNAMS
KYI SNYING GA DANG SPYI GTZUG DANG MGRIN PA RNAMS SU BDAG MED MA
DANG MKHA' SPYOD MA

DANG SA SPYOD MA RNAMS BSGOM ZHING LAG PA G-YAS PAS RDO RJE'I
RTZE MO NAS BZUNG LA YI GE GSUM PA'I SNGAGS BRJOD CING SNYING GA
LA SOGS PAR REG PAR BYA'O, ,SPYI BOR NI ME TOG GZHAG CING SPOS
DANG MAR ME YANG MDUN DU STE, DRI NI SNYING GAR SBYIN PAR BYA'O,
,DE NAS PA tO DANG AU DUMW'A RA

DANG AA SHVA TTHA LA SOGS PA 'O MA CAN GYI SHING LAS SKYES PA SOR
BCU GNYIS PA SRIN GYIS MA ZOS SHING MA TSIG PA, 'GYEL BA MA YIN
PA, RMA MED PA MI YO BA LA DRI CHUS BSKUS TE, RTZE MOR ME TOG GI
PHRENG BA BCINGS LA, AOm AA DZI HV'A SA% BARTA NI H'U% PHAt CES
BYA BAS SO, ,SHING LA LA NA

@293A *, ,BDUN YONGS SU BZLAS NAS DE LA SBYIN PAR BYA'O, ,DE NAS
SLOB MAS SHAR RAM BYANG DU BLTAS LA, BA GLANG GI PAGS PA TZAM GYI
SA'I CHA LCI BAS NYE BAR BYUGS LA BLA MA'I BKAS RTZE MO NAS ZOS
TE SO SHING DOR BAR BYA'O, ,SO SHING JI LTAR BOR TI LHUNG BDE KHA
TSUR PHYOGS PA

DE DE LTA NA NI, DE NI DNGOS GRUB MCHOG TU SHES, ,GANG ZHIG SMRA
BA MKHAS PAR 'GYUR, ,SHAR DU DE BZHIN DNGOS GRUB NI, ,'BRING PO
RU NI RAB TU GRAGS, ,BYANG DU DE BZHIN DNGOS GRUB NI, ,'JIG RTEN
PA DANG DUD 'GRO YIN, ,SO SHING BOR BAR GYUR PA NA, ,GAL TE THUR
DU KHA BLTAS NA, ,DE

NI STENG 'OG DNGOS GRUB STE, ,PHYI ROL LHUNG NA DNGOS GRUB MED,
,DE NAS AOm HR'I BI SHUDDHA SARBA DHA RM'A: P'A PAm NI TZA SYA,
SAm SHO DHA YA SARBA BI KA LP'Am AA PA NA YA H'U% ZHES BYA BA'I
SNGAGS 'DIS MNGON PAR BSNGAGS PA'I CHU KHYOR BA GSUM BLUD PAR
BYA'O, ,DE NAS LAS THAMS CAD PA'I SNGAGS KYIS BZLAS PA'I

SKUD PA GSUM BSGRIL LA MDUD PA GSUM DOR BAS SLOB MA RNAMS BSRUNG
BA'I DON DU LAG PA G-YAS PA LA BCING BAR BYA'O, ,DE'I RJES LA LAS
THAMS CAD PA'I SNGAGS KYIS BZLAS PA'I, ,KU SHA GCIG SNGAGS KYI
DON DU SBYIN PAR BYA ZHING, DE BZHIN DU GZHAN YANG KU SHA MANG PO
STAN GYI

DON DU SBYIN PAR BYA'O, ,DE NAS CHOS BSHAD LA NYAN DU GZHUG GO,
,KUN MKHYEN 'JIG RTEN 'BYUNG BA NI, ,BRGYA LAM DAG NA 'BYUNG
'GYUR TE, ,AUDUMW'A RA'I ME TOG BZHIN, ,BRGYA LAM DAG NA 'BYUNG
BAR 'GYUR, ,SNGAGS NI THEG PAR SBYONG BA NI, ,DE BAS KYANG NI
'BYUNG BAR DKON, ,GANG

GIS SEMS CAN MTSUNGS MED DON, ,MI LDOG NUS PAR SPYAD PAR GYIS,
,BSKAL PA BYE BA DU MA RU, ,GANG GIS SNGON GYI SDIG BYAS PA,
,DKYIL 'KHOR 'DI 'DRA MTHONG BA YIS, ,DE DAG THAMS CAD ZAD PAR
'GYUR, ,GSANG SNGAGS THEG PA GNAS NAS NI, ,SKYOB PA'I SNGAGS NI

BZLAS PA YIS, ,GO 'PHANG BLA NA MED 'GYUR ZHING, ,DPAG MED GRAGS
PA SMOS CI DGOS, ,SDUG BSNGAL THAMS CAD 'BYUNG BA YI, ,DE RNAMS
KYIS NI NGAN 'GRO GCOD, ,GANG ZHIG SPYOD MCHOG 'DI YIS NI, ,BLO
NI SHIN TU DRI MA MED, ,DE NAS BDAG NYID CHE KHYOD KYIS, ,MTSUNGS
PA

@293B MED PA'I RNYED PA RNYED, ,RGYAL PA SRAS BCAS THAMS CAD
KYIS, ,GANG ZHIG KHYED RNAMS BSTAN PA 'DIR, ,THAMS CAD YONGS SU
GZUNG GNAS PAS, ,BDAG NYID CHEN PO RNAMS SU SKYE, ,DE BAS KHYED
RNAMS THEG CHEN LA, ,LEGS PA NYID DU SKYE BAR 'GYUR, ,DPAL LDAN
LAM MCHOG 'DI

YIS NI, ,THEG PA MCHOG TU 'BYUNG BAR BYED, ,GANG ZHIG KHYED RNAMS
BGROD 'GYUR BA, ,DE BZHIN GSHEGS PA NYID 'GYUR TE, ,YOD DANG MED
LAS 'DAS PAS NA, ,NAM MKHA' LTA BU'I DRI MA BRAL, ,ZAB CING RTOG
GE BA RNAMS KYIS, ,BRTAG PAR MI NUS GNAS DANG BRAL, ,SPROS

PA RNAMS DANG BRAL BA DE, ,SPROS PA RNAMS KYIS RNAM PAR SPROS,
,THEG CHEN GZHUNG LA GNAS PA YIS, ,'DI 'DRA BA YIS CHOS THOB
'GYUR, ,ZHES PAS SO, ,DE NAS DGE BA'I BSAM PAS LANGS SU BCUG LA
DES RANG GI GNAS SU DKYIL 'KHOR BRI BAR BYA YIS RMI LAM DU JI
LTAR MTHONG BA

BRJOD PAR RIGS SO ZHES BRJOD LA AOm RAKshA RAKshA H'U% H'U% H'U%
PHAt SV'A H'A, ZHES BYA BA'I LAS THAMS CAD PA'I SNGAGS 'DIS MNGON
PAR BSRUNGS LA DE LA NYAL DU GZHUG GO, ,SLOB MA LHAG PAR GNAS
PA'O, ,DE NAS RDO RJE SLOB DPON GYIS THAMS CAD RDZOGS NAS LAS
THAMS CAD PA'I

SNGAGS SAM, RTZA BA'I SNGAGS JI SRID 'DOD PA'I BAR DU BZLAS LA
SENG GE'I NYAL THABS SU BYAS TE, NYAL BAR BYA'O, ,DE NAS THO
RANGS DE'I MTSAN MA MTHONG BA'I RMI LAM DRI BAR BYA'O, ,DGE BA
'AM MI DGE BA THOS NAS TSAM TSOM MED PAR SMRA, ,RMI LAM SANGS
RGYAS MTHONG BA DANG, ,SKU

GZUGS MCHOD RTEN MTHONG BA DANG, CHOS NYAN PA DANG DE YI GROGS,
,DGE SLONG DGE 'DUN MTHONG BA DANG, ,LHA KHANG SANGS RGYAS SRAS
DANG DGE SLONG MA, ,RI BO SKYED MOS TSAL LA 'DZIN DANG RTEN,
,'BAB CHU LTENG KA ZHO YI TSOGS RNAMS DANG, ,RI DAGS RGYAL DANG
AE NA YA RNAMS

BSNGAGS, ,'KHOR LO YIS MTSAN KHYAD 'PHAGS BYA RNAMS DANG, ,RMI
LAM RTAG TU BSAM GTAN 'JUG MTHONG DANG, ,CHU DANG RI BO BZANG LA
GNAS PA DANG, ,KHYAD 'PHAGS NAM MKHA' LA GNAS 'PHAGS BSAM ZHING,
,DGE BSNYEN RNAMS DANG RGYAL PO BRTZON LDAN DANG, ,SNGAGS

@294A *, ,PA DBANG PHYUG NA CHUNG BZANG MO DANG, ,PHA MA BLA MA
MTHO RIS SONG BA DANG, ,LHA MO MCHOG DANG GSANG BA DAM PA DANG,
,SGRUB MCHOG YON TAN LDAN DANG BRAM ZE DANG, ,RGYAL BA'I DKYIL
'KHOR 'DUS PA CHEN PO DANG, ,GOS KYIS BRGYAN DANG ME TOG RGYAS PA
DANG, ,SBYIN SREG

BYED DANG 'BRAS BU ME TOG DANG, ,RGYAL POR DBANG BSKUR RGYAL SRID
THOB PA DANG, ,G-YUL LAS RGYAL DANG BDAG NYID RKUN PO BSAD, ,RGYA
MTSOR BYING LAS THAR PAR GYUR PA DANG, ,NGAM GROG BGROD PAR DKA'
LAS THAR PA'O, ,DE DAG LA SOGS PA'I RMI LAM GYI MTSAN MA DGE BA

DANG, DE LAS MI MTHUN PA NI MI DGE BA ZHES BRJOD DO, ,DGE BA LAS
NI DNGOS GRUB DANG MI DGE BA LAS NI DNGOS GRUB MA YIN PAR SNGAGS
PAS SHES NAS GANG MI DGE BA MTHONG BA DE LTA NA NI BGEGS MTHAR
BYED KYI SNGAGS BZLA BAR BYA ZHING, CHOS THAMS CAD NI RMI LAM LTA
BU DANG RMI LAM LTA

BUS THOB PAR NYE BAR BZUNG NAS DE LA MOS SHING DNGOS GRUB KYI
PHYIR RMI LAM NGAN PA NYE BAR ZHI BAR BSGOM MO, ,DE NAS RNAL
'BYOR PAS KYE RDO RJE'I TING NGE 'DZIN GSUM BYA STE, LHAG PAR
GNAS GZHUG PA'I CHED DANG LHA'I DKYIL 'KHOR GSHEGS SU GSOL BA'I
DON DU NAM MKHAR LA DGONG PAR BYAS LA, DUR KHROD NAS RNYED

PA'AM DAM TSIG DANG LDAN PAS BKAL BA'I SAR PA LA DKAR PO DANG SER
PO DANG DMAR PO DANG LJANG GU DANG NAG PO DANG DRI DANG KHA DOG
BZANG BSGRUB PA'I PHYE MAS BSRES PAS SO SOR BCOS PA LA, BHR'U%
A'A% DZ'i% KHA% H'U%, YI GE LAS GRUB PA RNAM PAR SNANG MDZAD
DANG, RIN CHEN 'BYUNG LDAN DANG,

'OD DPAG MED DANG, DON YOD GRUB PA DANG, MI BSKYOD PA'I RANG
BZHIN DANG, ME LONG LTA BU DANG, MNYAM PA NYID DANG, SO SOR RTOG
PA DANG, BYA BA NAN TAN DANG, CHOS KYI DBYINGS SHIN TU RNAM PAR
DAG PA'I YE SHES KYI BDAG NYID LA ME LONG LA SOGS PA YANG SO SO'I
YE SHES BZHI'I RJES SU

'BRANGS PAS NYI SHU RTZA LNGAS PHYE BA'I THIG SKUD RIM BZHIN DU
LAG PAR GZHAG LA BSGRIL BAR BYA TE, DE NAS RANG GI PHYOGS NA RNAM
PAR GNAS PA'I DE BZHIN GSHEGS PA THAMS CAD 'DUS PAR GYUR PA RNAM
PAR SNANG MDZAD LA SOGS PA DE BZHIN GSHEGS PA LNGAR BLTAS LA, DE
RNAMS

@294B KYI THUGS KAR YANG YI GE BHR'Um LA SOGS PA'I SA BON LAS
GRUB PA'I YE SHES KYI THIG SKUD 'OD ZER GYI RANG BZHIN BLTAS LA,
,AOm AA SHVA SHVA TA BADZRA, ,S'U TRA ME PRA YA TZTSA MA H'A
MAndALA S'U TRA YA NA H'U% ZHES BYA BA 'DIS RNAM PAR SNANG MDZAD
LA GSOL BA GDAB PAR BYA'O, ,DE BZHIN DU MTSAN SPOS LA RIN

CHEN 'BYUNG LDAN LA SOGS PA LA GSOL BA GDAB PAR BYA'O, ,DE NAS
KYE RDO RJE'I RNAL 'BYOR GYIS DE LTAR GNAS PAR BYAS NAS, SLOB
DPON GYIS MIG GNYIS LA DZA YIG LAS NYI ZLA BSGOM PAR BYA STE, RAB
TU 'BAR ZHING BSKYOD PA'I MIG LA MIG GI RDZI MA 'BAR PA'I LTA
STANGS KYIS LCAGS

KYUS BKUG CING SPYAN DRANGS PA'I YE SHES KYI THIG BCOM LDAN 'DAS
KYIS BSKUL ZHING BTANG BAR MOS TE, THIG SKUD LAG TU BZHAG LA RANG
RANG GI KHA DOG GI NANG DU RNAM PAR BCUG STE, GHA SMA R'I'I RNAL
'BYOR DANG LDAN PA'I SLOB MA DANG STABS GCIG TU THIG 'DZIN PAS
PHAN TSUN GNAS TE,

CHOS THAMS CAD NI PHAN TSUN GNAS PA, CHOS THAMS CAD NI GCIG NAS
GCIG TU GNAS PA, CHOS THAMS CAD NI SHIN TU RAB TU GNAS PA STE,
H'U% ZHES BYA BA 'DI BRJOD CING THIG SKUD BSGRIL BAR BYA'O, ,DE
NAS YANG JI LTAR BSGRIL BAR BYAS SHING GCIG TU GYUR PA'I THIG
SKUD KHRU RU NI

DKYIL 'KHOR GYI NYIS 'GYUR DU 'GYUR LA, ,PRA SBOM NI SGO'I NYI
SHU CHA'O, ,DE NAS SNGAGS PAS DRI'I CHUS BSRES PA'I BDUD RTZI
RNAM PA LNGAS GSHER BAR BYAS LA, DE'I SNYING POR YI GE GSUM CHUD
PAR BYAS TE DRIS NYE BAR BYUGS PA'I GSER LA SOGS PA'I SNOD DU
GZHAG CING MCHOD PA RNAM PA

LNGAS MCHOD LA LAG TU GZHAG STE YI GE H'U% GI BZLAS PAS YONGS SU
BSRUNG BAR BYA'O, ,DE NAS YANG SNGAGS PAS DKYIL 'KHOR GYIS LA
DRIS NYE BAR BYUGS SHING ME TOG BKRAM LA, NAM MKHA'I DKYIL NA
BZHUGS PA'I KYE'I RDO RJE'I DKYIL 'KHOR MNGON PAR DMIGS LA, BSANG
GTOR

LA SOGS PA PHUL LA MCHOD PA DBUL BAR BYA STE, DE NAS RNAL 'BYOR
BA BDAG NYID KYI RDO RJE'I RNAL 'BYOR DANG LDAN PAS BYANG PHYOGS
SU SGRUB PA PO GHA SMA R'I'I GZUGS SU DMIGS LA MIG G-YAS G-YON
DAG LA YI GE RDZA LAS SKYES PA'I 'OD ZER SER PO DANG LDAN PA'I
NYI ZLA RNAM PAR BSAM

@295A *, ,PAR BYA'O, ,DE NAS SNGAGS PA NUB KYI PHYOGS SU GNAS TE
KHA SHAR DU BLTAS TE, KHU TSUR G-YON PAS THIG SKUD DE LTE BA'I
THAD KAR GZUNG BAR BYA STE, BYANG PHYOGS KYI SGRUB PA POS KYANG
DER GZUNG BAR BYAS LA DZA: DZA: DZA: ZHES BYA BA'I DZA: YIG GSUM
GYIS BSKUL LA,

BYANG PHYOGS KYI SGRUB PA POS KYANG DZA: DZA: DZA: ZHES BYA BA'I
DZA YIG GSUM GYIS DE DGUG PAR BYA'O, ,DE BZHIN DU SHAR PHYOGS SU
MNGON PAR 'DUG LA KHA NUB PHYOGS SU BLTAS TE LHAN CIG PAS, ,AOm
BADZRA SA MA YA S'U TRA M'A TI KRA MA H'U% ZHES BRJOD LA RDO RJE
DANG BCAS PA'I LAG PA G-YAS PA'I

MTHEB MDZUB KYIS THIG BLANGS LA SE GOL GYI SGRA BYA ZHING, LTE
BA'I THAD KA'I PHYOGS DANG MNYAM PAR BAR SNANG LA PHYOGS THAMS
CAD MNYAM PAS TSANGS THIG GDAB PAR BYA STE, DE BZHIN DU 'OG GI
THIG GDAB PAR BYA'O, ,DE NAS YANG, 'DIR NI SEMS CAN 'GRO DON DU,
,KHYED

RNAMS KYI NI DUS LA BAB, ,CES BYA BA'I THIG GI SGRAS NAM MKHA'I
KHAMS THAMS CAD NA RNAM PAR BZHUGS PA'I DE BZHIN GSHEGS PA THAMS
CAD BSKUL BAR BYA'O, ,DE NAS BSKOR BA'I 'GROS KYIS LHO PHYOGS NAS
'DUG LA, BYANG PHYOGS SU KHA PHYOGS PA DANG, SLOB MA NI

BYANG PHYOGS 'DUG LA KHA LHO RU PHYOGS PA DANG, LHAN CIG PAS DE
BZHIN DU TSANGS THIG GDAB PAR BYA ZHING DE BZHIN DU 'OG TU YANG
THIG GDAB PAR BYA'O, ,DE NAS ME'I MTSAMS NA 'DUG STE KHA BYANG DU
PHYOGS PA DANG, DBANG LDAN GYI MTSAMS SU 'DUG STE KHA LHOR PHYOGS
PA DANG

LHAN CIG PAS SHAR GYI CHA'I THIG GDAB PAR BYA'O, ,DE NAS RLUNG GI
PHYOGS SU 'DUG STE KHA LHOR PHYOGS PA DANG, BDEN BRAL MTSAMS SU
'DUG STE KHA BYANG DU PHYOGS PA DANG, LHAN CIG PAS NUB KYI CHA'I
THIG GDAB PAR BYA'O, ,YANG BSKOR BA'I 'GROS KYIS RLUNG GI MTSAMS
SU

'DUG LA KHA SHAR DU PHYOGS PA DANG DBANG LDAN GYI MTSAMS SU 'DUG
STE KHA NUB TU PHYOGS PA DANG LHAN CIG PAS BYANG PHYOGS KYI CHA'I
THIG GDAB PAR BYA'O, ,DE NAS ME'I MTSAMS SU 'DUG STE KHA NUB TU
PHYOGS PA DANG, BDEN BRAL GYI MTSAMS SU 'DUG STE KHA SHAR DU
PHYOGS PA DANG LHAN CIG BAS LHO PHYOGS KYI CHA'I

@295B THIG GDAB PAR BYA'O, ,YANG DE KHO NA BZHIN DU 'DUG LA RLUNG
GI MTSAMS SU 'DUG PAS MTSAMS KYI THIG GDAB PAR BYA'O, ,DE NAS
BDEN BRAL GYI MTSAMS SU 'DUG PA DANG DBANG LDAN GYI MTSAMS SU
'DUG PA DANG LHAN CIG PAS MTSAMS KYI THIG GDAB PAR BYA'O, ,DE NAS

PHYOGS BZHI'I DBUS MA TSANGS THIG GI GZHOGS GNYIS SU 'KHOR LO GRU
BZHI PA CHA BRGYAD KYI TSAD SGO'I SA'I CHA'I THIG GDAB PAR BYA'O,
,DE NAS RTZA BA'I THIG GRU BZHI PA'I PHYI ROL DU SGO'I BZHI CHA'I
TSAD KYI RDUL TSON GYI THIG GDAB PAR BYA'O, ,DE'I PHYI ROL DU
SGO'I PHYED KYI TSAD BI DHI

KA'I SA'O, ,DE NAS RDUL TSON GYI THIG GO, ,DE NAS BIDHI KA'I TSAD
KYIS DRA BA DANG DRA BA PHYED PA NYI ZLA'I SNAM BU'I THIG GO, ,DE
NAS RDUL TSON GYI SA'I THIG GDAB PAR BYA'O, ,DE NAS SGO BZHI
RNAMS KYI GZHOGS GNYIS SU SO SOR RDUL TSON GYI SA'I THIG RNAM
GSUM GDAB PAR

BYA ZHING, ,SGO'I TSAD LHA'I SNAM BU'I SA'I THIG GDAB PAR BYA'O,
,DE NAS SGO'I GZHOGS GNYIS SU RDUL TSON GYI SA'I TSAD KYI CHA DOR
LA RDUL TSON GYI SA'I TSAD DU RTA BABS DANG KA BA'I THIG GDAB PAR
BYA'O, ,DE LTAR KHRUN DU NI SGO'I SUM 'GYUR TE RTA BABS KYI STENG
DU NI JI LTAR

MDZES PAR BRI'O, ,DE NAS THIG SKUD DE NYID NYIS LDAB TU BYAS LA
DKYIL 'KHOR GYI DBUS SU 'DUG STE, DKYIL 'KHOR LA GDAB PA'I SENG
LDENG GI PHUR PA YONGS SU BZUNG STE, BRTAN PAR GDAB PA DE LA THIG
SKUD BTAGS SHING, DE'I BYANG PHYOGS KYI SGRUB PA PO DANG LHAN CIG
DBANG LDAN GYI

PHYOGS NAS BRTZAMS NAS BSKOR BA'I 'GROS KYIS DKYIL 'KHOR GYI PHYI
ROL NAS PHYI ROL ZLUM PO'I RNAM PA RDO RJE'I THIG GNYIS GDAB PAR
BYA'O, ,YANG THIG SKUD DE NYID NYIS LDAB DU BYAS TE RANG GIS
DBANG LDAN GYI PHYOGS NAS BRTZAMS NAS BSKOR BA'I 'GROS KYIS DKYIL
'KHOR GYI NANG DU

ZLUM PO'I RNAM PA RDO RJE'I THIG GNYIS DE BZHIN DU GDAB PAR
BYA'O, ,DE NAS KHOR YUG CES BYA BA 'OD KYI DKYIL 'KHOR GYI THIG
GNYIS BSKOR BA'I 'GROS KYIS PHYOGS RNAMS MNYAM PAR 'BYUNG BAR
GDAB PAR BYA'O, ,BDAG MED MA'I DKYIL 'KHOR LA NI DKYIL 'KHOR
BRGYAD DANG

@296A *, ,MTSUNGS PAR KA BA BRGYAD KYI THIG LA DE BZHIN DU MNYAM
PA'I CHAR GDAB PAR BYA'O, ,SHAR PHYOGS KYI CHA'I 'KHOR LO'I KA BA
GDAB PA LA NI LHO PHYOGS KYI CHA RU 'DUG CING BYANG DU KHA PHYOGS
PAS GDAB PAR BYA'O, ,NUB PHYOGS KYI CHA'I PADMA'I KA BA'I THIG NI
BYANG PHYOGS KYI CHA

RU 'DUG LA KHA LHOR PHYOGS TE'O, ,BYANG PHYOGS KYI CHA'I RAL
GRI'I KA BA'I THIG NI NUB PHYOGS KYI CHAR 'DUG CING KHA SHAR DU
PHYOGS PAS SO, ,LHO PHYOGS KYI CHA'I RIN PO CHE'I KA BA'I THIG GI
SHAR PHYOGS KYI CHAR 'DUG CING KHA NUB TU PHYOGS PAS GDAB PAR
BYA'O, ,DE LA GAL TE THIG 'DEBS

PA LA SBYOR BA'I BYANG GI SGRUB PA PO MED PA DE LTA NA NI GROGS
LAS MA GTOGS PAR YANG RANG GI THIG SKUD PHUR BUS BTAB LA GDAB PAR
BYA'O, ,THIG 'DEBS PA'I DUS SU YANG MTSAN MA BRTAG PAR BYA STE,
MTSAN NGAN DNGOS GRUB MIN PA STE, ,THIG SKUD CHAD NA BLA MA
NYAMS, ,DMAN DANG

STONGS PAS NAD LA SOGS, ,PHYOGS LA RMONGS NA SLOB MA 'KHRUL,
,MTSAN MA DE YANG TSANGS THIG GNYIS BTAB PA LAS SO ZHES KHA CIG
SMRA'O, ,GZHAN DAG NA RE TSANGS THIG DANG PHYOGS THIG DANG ZUR
THIG BTAB PA LAS SO ZER RO, ,LA LA NA RE THIG THAMS CAD BTAB PA
LAS SO ZHES GSUNG NGO, ,DE'I RJES LA RTZA BA'I THIG RING NAS

BRTZAMS NAS SGO DKYIL DU THIG BZHI PHYI BAR BYA'O, ,DE NAS SO
SO'I SGO LOGS NA GNAS PA'I DANG PO'I RDUL TSON GYI RE KH'A BZHAG
LA, GSUM PA'O, ,DE NAS YA PHUBS KYI GZHOGS GNYIS NA GNAS PA'I
SGO'I TSAD KYI RE KH'A GNYIS SO, ,DE NAS BI DHI KA'I 'OG NA GNAS
PA MGRIN PA

G-YAS G-YON GYI LOGS NA GNAS PA'I SO SO'I RE KH'A GNYIS PHYI BAR
BYA'O, ,DE NAS SGO'I PHYED KYI TSAD KHA KHYER GYI 'OG NA GNAS PA
SO SO'I RE KH'A GNYIS SO, ,DE NAS BI DHI KA'I TSAD PHYOGS KYI
MKHUR BA'I GZHOGS NA GNAS PA SO SO'I RE KH'A GNYIS DANG KHA KHYER
GYI STENG NA YANG LHAG MA

RDUL TSON GYIS LA GNAS PA'I RI KH'A BDUN PHYE BAR BYA'O, ,DE NAS
YANG DKYIL 'KHOR GYI THIG GIS BTAB CING CI LTA BA'I DBYIBS KYI
TSAD KYIS BRGYAN PA DE NI PHYI DANG NANG DU YANG BSGOM PAR BYA
STE, ZUR BZHI PA LA SGO BZHI PA, ,RTA BABS BZHI YIS NYE BAR
BRGYAN, ,THEG BZHI DAG DANG MNYAM

@296B LDAN ZHING, ,DAR DANG ME TOG PHRENG GIS BRGYAN, ,RE KH'A
LNGA DANG MNYAM LDAN PA, ,DKYIL 'KHOR MCHOG LA BA DAN RTZER,
,DRIL BU RNAMS KYIS MNYAM PAR LDAN, ,MTSAMS KYI CHA NI THAMS CAD
DE, ,SGO SOGS KYI NI MTSAMS RNAMS SU, ,RIN PO CHE LA RDO RJES
MTSAN, ,'PHAR MA

GCIG PA DAG TU BYA, ,BDAG MED MA YIS YANG DE BZHIN, ,SLAR YANG
'KHOR LO'I NANG DU NI, ,PHYI YI 'KHOR LO'I PHYED KYI NI, ,KUN NAS
YONGS SU ZLUM PO LA, ,'KHOR LO'I KA BA SOGS KYIS BRGYAN, ,RDO
RJE'I PHRENG BA SOGS KYIS MDZES, ,RNGA MA ME LONG DAG DANG LDAN,
,BLA RE

YIS NI RNAM PAR BRES, ,DE LTAR CHOS KYI DBYINGS KYI BDAG NYID KYI
DKYIL 'KHOR TSON CAN GYIS THIG BTAB LA, THIG SKUD KYANG YI GE
GSUM PA MU:'I MTHA' CAN GYIS GSHEGS SU GSOL, ,SNOD GTZANG MAR
GZHAG PAR BYA'O, ,DE NAS RDO RJE SLOB DPON DKYIL 'KHOR DU 'KHOD
DE, YI GE

H'I YIS MIG G-YAS G-YON LA NYI ZLA DAG BSKYED LA KHRO BO'I LTA
STANGS KYIS KUN NAS BLTA BAR BYA ZHING YID KYIS SGO BZHI DBYE BAR
BYA'O, ,THIG GDAB PA'I CHO GA'O, ,DE NAS RIN PO CHE'I RIGS DANG
LCAGS SAM DUNG GI GNAS SAM, S'A LI DANG KHRE 'AM DUR KHROD KYI SO
PHAG DANG SOL

BA DANG MI RUS SAM, RKUN MO'I LO MA'I RANG BZHIN DKAR PO DANG SER
PO DANG DMAR PO DANG LJANG GU DANG NAG PO'I KHA DOG RNAMS LEGS
PAR BTAGS LA SPOS KYIS BDUGS TE, SNOD GTZANG MAR SO SOR BZHAG LA,
,BH'Um A'Am DZR'im KHAm H'U%, YI GE BSKYED LA RDUL TSON MDUN DU
GZHAG STE, SNGON

BZHIN DU RNAM PAR SNANG MDZAD LA SOGS PA'I DE BZHIN GSHEGS PA'I
YE SHES KYI 'OD ZER RNAMS KYIS 'BAR BAR BLTAS LA LCAGS KYUS BKUG
CING DE RNAMS YE SHES KYI RANG BZHIN DU GCIG TU BYAS LA, DE RNAMS
'BAR BAR BLTAS LA MNGON PAR BSNGAGS PAR BYAS TE, AOm

BADZRA TZ'I TRA SA M'A YA H'U%, ZHES BYA BA'I SNGAGS KYIS SO, ,DE
NAS BADZRA BE GA ZHES BRJOD LA DKYIL 'KHOR LA GNAS PA'I YE SHES
KYI THIG YID KYIS DOR LA DBUS SU GZHUG STE, DKYIL 'KHOR GYI LTA
BA LA GNAS PA'I PHUR PA YI GE H'Um GIS BTON LA, RANG GI LAG NA
GNAS PA'I

@297A *, ,RDO RJE'I SNYING PO LA BSGOM PAR BYA ZHING PHUR BU BTON
PA'I SHUL DU TSON SNA LNGAS MNYAM PAR BKANG LA, DRIL BU'I SGRA
DANG RDO RJE'I GLU RNAMS KYIS MTSAN MA NGAN PA SPANG PA'I PHYIR,
CHOS DBYINGS 'DI NI RNAM PAR DAG ,SEMS CAN KHAMS NI SGROL BA PO,
,KYE

RDOR ZHES BYA RGYAL PO CHE, ,DE BZHIN GSHEGS PA KUN GYI GNAS,
,NYES PA KUN LAS RNAM PAR GROL, ,ZHES, NGA RGYAL BSKYED LA THABS
DANG SHES RAB KYI BDAG NYID KYI RNAL 'BYOR PAS KHU TSUR G-YON PAS
SO SOR BLANGS TE DBANG LDAN GYI PHYOGS NAS BRTZAMS LA, DKAR

PO DANG, SER PO DANG DMAR PO DANG, LJANG GU DANG, NAG PO'I KHA
DOG RNAMS PHYI ROL NAS BRTZAMS TE BSKOR ZHING BRI BAR BYA'O,
,YANG GSUNGS PA, DKAR POS RDO RJE'I RANG BZHIN BSDUS, ,GZHAN NI
GSER GYIS SPRAS PA STE, ,PADMA R'A GA'I RANG BZHIN BSDUS,
,MARGATA LTA BU

DE BZHIN TE, ,NANG DU NAG PO SHES PAR BYA, ,'DI NI TSON RTZI'I
RIM PAR LDAN, ,ZHES SO, ,DE BZHIN DU YANG, JI LTAR RE KH'A 'BAB
PA NI, ,MNYAM LA MA YO MA CHAD CING, ,SGO YI NYI SHU'I CHA YIS
NI, ,MTSAMS NI NAS KYI TSAD DU 'GYUR, ,DE NAS YANG SNGAGS PA
MNYAM PAR

GZHAG PAS MTSAN MA NYE BAR BRTAG PAR BYA STE, SBOM PAR LHUNG BAS
RIMS SU 'GYUR, ,DMAN PA YIS NI NOR NYAMS SHING, ,YO BA GNAM THIG
CHAD PAS NI, ,BLA MA SLOB MA 'CHI BAR 'GYUR, ,RDUL TSON BSKOR BA
MA YIN PAS, ,PHAB NA YANG DAG 'DEBS PAR 'GYUR, ,

DE LAS GZHAN 'GYUR DGE BA STE, ,BLA MA SLOB MA SHIN TU 'PHAGS,
,DE NAS DBUS KYI DKYIL 'KHOR GYI THIG LA THUG PAR SHAR GYI SA'I
CHA NI DKAR PO'O, ,LHO'I SA'I CHA NI SER POR BYA'O, ,NUB KYI SA'I
CHA NI DMAR PO'O, ,BYANG GI SA'I CHA NI LJANG GU'O, ,DBUS KYI
SA'I CHA

NI NAG PO'O, ,DE'I DBUS SU PADMA 'DAB MA BRGYAD PA DMAR PO'I
BRE'U 'BRU LA, NYI MA'I DKYIL 'KHOR LA GNAS PA'I THOD PA DKAR PO
NANG DMAR BA KHA GYEN DU BLTAS PA'I DBUS SU SNA TSOGS RDO RJES
MTSAN PA BRI BAR BYA'O, ,PHYAG GNYIS PA DANG PHYAG DRUG PA'I KYE
RDO RJE

@297B RNAMS KYI RDO RJE NAG PO 'OD 'PHRO BA'O, ,SHAR GYI 'DAB MA
LA SOGS PAR RIM PA JI LTA BA BZHIN DU SNA TSOGS RDO RJE DANG BRAL
BA'I THOD PA STE, SHAR SGO'I PADMA LA GNAS PA'I ZLA BA'I STENG DU
KHA DOG NAG PO'I GRI GUG GO, ,LHO SGOR NI BTZOD KYI MDOG GI RDE'U
CHUNG NGO, ,NUB KYI SGOR

NI GSER GYI MDOG CAN GYI RUS SBAL LO, ,BYANG SGOR NI MARGAT KYI
MDOG GI SBRUL LO, ,DBANG LDAN GYI MTSAMS SU NI AI NDRA N'I LA'I
MDOG GI SENG GE'O, ,ME'I MTSAMS SU NI CHU SHEL LTA BU'I DGE SLONG
NGO, ,BDEN BRAL MTSAMS SU NI NAM MKHA' SNGO BSANGS KYI 'KHOR

LO'O, ,RLUNG GI MTSAMS SU NI SNA TSOGS PA'I MDOG GI RDO RJE STE,
PADMA DMAR PO 'DAB MA BRGYAD PA'I ZE'U 'BRU LA GNAS PA'I ZLA BA'I
STENG DU BRI BAR BYA'O, ,MTSAN MA DE DAG LA NI SLAR YANG BDUD
BZHI PO TSANGS PA LA SOGS PA'I GDAN MNYAM PA'AM MI MNYAM PAR BRI
BAR

BYA'O, ,DE NAS BDAG MED MA'I DKYIL 'KHOR BRI BAR 'DOD PAS DKYIL
'KHOR DE'I SNYING PO LA PADMA DMAR PO 'DAB BRGYAD BRI BAR BYA'O,
,DE'I ZE'U 'BRU LA YANG ZLA BA'I STENG DU GRI GUG KHA DOG NAG PO
BRI BAR BYA'O, ,DE BZHIN DU SHAR LA SOGS PA'I PADMA'I 'DAB MA
RNAMS LA GRI

GUG BZHI'O, ,PHYI'I 'PHAR MA DBANG LDAN LA SOGS PA'I MTSAMS RNAMS
SU YANG BZHI'O, ,SHAR SGO LA SOGS PAR YANG BZHI'O, ,SHAR NUB KYI
SGO LA GNAS PA NI GZHOGS GNYIS SU GRI GUG GNYIS PADMA LA GNAS
PA'I ZLA BA'I DKYIL 'KHOR GYI STENG DU BRI BAR BYA'O, ,

YANG 'DI DAG NI RDUL TSON BRI BA'I LAS LA 'JUG PA DANG LDOG PA'I
DUS SU YID KYIS RDO RJE THIG BSAL BAR BYA STA, ,BADZRA BE GA ZHES
BYA BA BRJOD NAS BYA'O, ,GZHAN DU NI DAM TSIG NYAMS PA YIN NO,
,DE BZHIN DU YANG DE KHO NA NYID BSDUS PA LAS, RDO RJE THIG RIS
YID KYIS

SPANGS, ,GZHAN DU NA NI 'JUG PA DANG, ,LDOG PA YI NI DAM TSIG
RNAMS, ,DE DAG GIS NI NYAMS PA YIN, ,ZHES GSUNGS SO, ,DE NAS
DKYIL 'KHOR GYI PHYOGS DANG MTSAMS SU ZHI BA DANG, RO LANGS DANG,
RO DANG 'BYUNG PO LA SOGS PAS BKRAM PA'I DUR KHROD BRGYAD BRI

@298A *, ,BAR BYA'O, ,DE LA SHAR PHYOGS SU NI 'TSED PAS SBREL BA
DRAG CING GTUM PA'I RI PHUG CES BYA BA'I DUR KHROD DO, ,LHO
PHYOGS SU NI DUM BUS BKANG BA'I 'JIGS SU RUNG BA'O, ,NUB PHYOGS
SU NI BOR BAS SBREL BA KA RAm KA KAm NGO, ,BYANG PHYOGS SU NI

MDUNG GIS 'BIGS PAS SBREL PA 'BAR BA SNA TSOGS SO, ,DBANG LDAN
MTSAMS SU NI BCINGS PAS SBREL BA HA TA'I GAD MO'O, ,ME'I MTSAMS
SU NI PHYED BSREGS PA DPAL GYI NAGS TSAL LO, ,BDEN BRAL GYI
MTSAMS SU NI DUM BU PHYED PAS GANG BA MUN PA MI BZAD

PA'O, ,RLUNG GI MTSAMS SU NI DONG BRKO BAS GANG BA G'I LI K'I
LA'I SGRA SGROGS PA BRI BAR BYA'O, ,DE NAS JI LTA BA BZHIN DU
SHING GI RIM PA BRI BAR BYA STE, SHRI SHA DANG, TZ'U TA DANG, KA
KO LI DANG, AA SHVA TTHA DANG, PA TA DANG, KA RA NYDZA DANG, LA
TA PAR KA TI DANG, SA RDUL LO, ,

SHING GI RTZE MOR NI SHING GI BDAG PO 'KHOR DANG BCAS PA BRI BAR
BYA STE, DE LA KHRA GDONG CAN NI KHRA'I TSOGS KYIS BSKOR BA'O,
,CE SPYANG GDONG NI 'UG PA'I TSOGS KYIS BSKOR BA'O, ,KHYI GDONG
CAN NI KHYI'I TSOGS KYIS BSKOR BA'O, ,PHAG GDONG CAN NI PHAG GI
TSOGS

KYIS BSKOR BA'O, ,BYI LA'I GDONG CAN NI CE SPYANG GI TSOGS KYIS
BSKOR BA'O, ,STAG GI GDONG CAN NI STAG GI TSOGS KYIS BSKOR BA'O,
,BYA RGOD KYI GDONG CAN NI SRIN PO'I TSOGS KYIS BSKOR BA'O, ,SHA
BA'I GDONG CAN NI RO LANGS KYI TSOGS KYIS BSKOR BA'O, ,

SHING GI RTZA BA RNAMS SU NI PHYOGS SKYONG LA 'KHOR DANG SRAS SU
BCAS PA 'DUD CING THAL MO SBYAR BA DANG LDAN PA'AM MI LDAN PA'ANG
RUNG BRI BAR BYA STE, DE LA DBANG PO NI SKU MDOG SER PO RIN PO
CHE'I COD PAN DANG RDO RJE 'DZIN PA NA BZA' BZANG POS BRGYAN CING
GLANG PO DKAR PO LA BCINGS PA'O, ,

GSHIN RJE NI SKU MDOG NAG PO SPYAN DMAR BA, SMIN MA DANG SKRA
GYEN DU BRDZES PA, DBYUG PA DANG MDUNG 'DZIN CING MA HE LA BCIBS
PA'O, ,CHU LHA NI SKU MDOG DKAR PO GDENGS KA BDUN DANG KLU'I
ZHAGS PA DANG DUNG 'DZIN PA CHU SRIN LA BCIBS PA'O, ,NOR SBYIN NI
GSER GYI MDOG CAN

@298B RIN PO CHE'I COD PAN CAN LCAGS KYU DANG DBYUG PA 'DZIN
ZHING SHA RA BHA LA BCIBS PA'O, ,DBANG LDAN NI SKU MDOG DKAR PO
RAL BA'I COD PAN GYI RTZER ZLA BAS MTSAN PA, SPYAN GSUM PA THOD
PA'I PHRENG BAS BRGYAN PA PHYAG BZHI LA RDE'U CHUNG DANG THOD PA
DANG RTZE GSUM DANG KHA tV'Am GA 'DZIN PA KHYU

MCHOG LA BCIBS PA'O, ,ME LHA NI SKU MDOG DMAR PO SKRA'I THOR
TSUGS DANG, MCHOD PHYIR THOGS PA CAN PHYAG BZHI LA MI 'JIGS PA
DANG PHRENG BA DANG MGRIN RINGS DANG, DBYU GU 'DZIN PA RA LA
BCIBS PA'O, ,BDEN BRAL NI SKU MDOG SNGON PO SKRA SER SKYA GYEN DU
'GRENG BA THOD PA'I PHRENG BAS

BRGYAN PA GRI DANG THOD PA 'DZIN PA RO LA BCIBS PA'O, ,RLUNG LHA
NI DU BA'I MDOG CAN RLUNG DAR 'DZIN CING RIN PO CHE'I COD PAN CAN
RI DVAGS LA BCIBS PA'O, ,DE DAG KYANG LHA DANG YI DAGS DANG KLU
DANG GNOD SBYIN DANG, 'BYUNG PO DANG DRANG SRONG DANG SRIN PO
DANG, RLUNG GI TSOGS KYIS BSKOR BA

BRI BAR BYA'O, ,DE'I G-YON PHYOGS RNAMS SU KLU BRGYAD PO GDENGS
KA DANG BCAS PA BRI BAR BYA STE, DE LA BA SU KA NI ZLA BA DANG
MTSUNGS PA'I SPYI BO NA AUTPALA SNGON PO CAN NO, ,PADMA NI DUNG
DU STON PA GDENGS KA LA SKAR MAS MTSAN PA'O, ,KAR KO tA NI D'UR
BA BZHIN LJANG BA MGRIN PAR RI MO

GSUM GYIS MTSAN PA'O, ,TA KshA KA NI ME TOG PANDU KA DANG MTSUNGS
PA SPYI BO NA G-YUNG DRUNG GIS MTSAN PA'O, ,PADMA CHEN PO NI
KUNDA DANG MTSUNGS PA SPYI BOR MDUNG GIS MTSAN PA'O, ,HU LU HU LU
NI MIG SMAN DANG MTSUNGS PA SPYI BOR PADMAS MTSAN PA'O, ,RIGS
LDAN NI DU BA'I MDOG CAN

ZLA BA PHYED PAS MGRIN PAR MTSAN PA'O, ,DUNG SKYONG NI GSER GYI
MDOG CAN MGRIN PAR ZLA BA RGYAS PAS MTSAN PA BRI BAR BYA'O, ,DE'I
RGYAB KYI CHA RNAMS SU SPRIN BRI BAR BYA STE, DE LA SGRA SGROGS
NI MDOG NAG PO'O, ,'KHYIL PA NI MDOG SNGON PO'O, ,MI BZAD PA NI
GUR GUM GYI MDOG GO,

GHUR NI TA NI SNA TSOGS PA'I MDOG GO, ,GHA NA NI MDOG DKAR PO'O,
,RNYIS PA NI MDOG SER PO'O, ,CHAR 'BAB PA NI DRU SA RA'I MDOG GO,
,TZANDAN NI MIG SMAN GYI MDOG STE DE LTAR BRI BAR BYA'O, ,GZHAN
DAG TU NI 'KHOR LO JI LTAR RJES SU MTHUN ZHING MDZAS PAR BRTAG
PAR BYA'O, ,RDUL

@299A *, ,TSON DBAB PA'I CHO GA'O,, ,,DKYIL 'KHOR BRI BA'I DUS SU
BRGYA LA GANG ZHIG RTZOD PA DANG, BGEGS SLONG BAR BYED PA'AM,
BDAG NYID BGEGS BYED PA DE LTA NA NI SNGAR GSUNGS PA'I CHO GAS
DBANG PO LA SOGS PA BSGOMS PA LA PHUR BU BTAB CING BGEGS NYE BAR
ZHI

BAR BYA'O, ,GAL TE CHAR 'BAB CING BDUD KYI BYED PA DE LTA NA NI
DUR KHROD KYI RAS KYIS NYE BAR G-YOGS LA KYE RDO RJE'I RNAL 'BYOR
GYI KHRO BOR GNAS TE, AOm A'A RYA A'A RYA, SA MA S'A NA PRI Y'A
YA H'U% H'U% H'U% PHAt SV'A H'A, ZHES PA'I SNGAGS YONGS SU BZLA
ZHING MIG GYEN DU BLTAS LA KHRO BO'I ME 'BAR

BA'I PHRENG BA'I RIGS YANG DAG PAR SPROS PA DES NAM MKHA'I DKYIL
KHYAB CING SPRIN THAMS CAD THAL BAR BYAS PAR BSAM MO, ,DE NAS ME
ZHI BAR 'DOD NA ME'I STENG DU BA% YIG LAS SKYES PA'I CHU'I DKYIL
'KHOR DKAR PO, DE'I STENG DU PADMA SNA TSOGS 'DAB MA'I ZA'U 'BRU
LA BH'Um DKAR PO

LAS SKYES PA'I 'KHOR LO DKAR PO RTZIBS BRGYAD PA'I DBUS NA GNAS
PA'I YI GE BH'U% YONGS SU GYUR PA LAS STON KA'I ZLA BA LA GNAS
PA'I THUGS KAR YI GE BH'U% GYIS BYIN GYIS BRLABS PA, RGYA MTSO
BZHI DANG CHU BO BZHI DANG MA DROS PA'I CHU DANG MTSUNGS PA RNAMS
KYIS THUGS KA'I

SA BON GYI 'OD ZER GYI SPRIN GYI TSOGS KYI PHRENG BA LAS BYUNG
BAS NAM MKHA'I DKYIL MA LUS PA KHYAB PA'I CHU'I RGYUN PHYOGS BCUR
YONGS SU KHYAB PAR BYED PA'I RNAM PAR SNANG MDZAD RNAM PAR BSAM
PAR BYA'O, ,GAL TE RLUNG ZHI BAR BYED 'DOD NA, DE LTA NA NI RANG
GI LHA NYID KYI RNAL 'BYOR

RAM RDO RJE H'Um MDZAD KYI RNAL 'BYOR GYIS YI GE H'Um 'BUM BZLAS
PA'I LCI BAS LAM LHUNG BA'AM GROG MKHAR GYI SAS RLUNG LHA'I GZUGS
BRNYAN BYAS LA, YAm YIG LAS BYUNG BA'I RLUNG LHA'I SKU NAM MKHA'I
DKYIL DU BSGOMS LA YID KYIS BKUG LA GZUGS BRNYAN BYAS LA GZHUG
CING

BSDAMS LA, MI RUS LAS PHUR PA SOR BZHI PA'I TSAD KYIS BRGYA RTZA
BRGYAD BZLAS LA GZUGS BRNYAN LA GDAB PAR BYA'O, ,DE BZHIN DU
CHU'I BGEGS ZHI BAR BYA BA'I PHYIR YANG CHU LA GDAB PAR BYA'O,
,YANG NA SNGAR BRJOD PA'I RIM PAS RDO RJE RA BA LA SOGS PAS GZHI
RDO RJE RA BA LA THUG

@299B PA'I CHO GA'I RJES SU 'JUG PAS KHRO BO'I BLTA BAS MDUN DU
BLTAS LA, RTZA BA'I SNGAGS BZLA BAR BYA STE, AOm AA sht'A NA N'A
YA, BIm GA LO RDHVA KE SHA BA RTMA NI, TZA TU RBIm SHA TI NE TR'A
YA, shO dA SHA BHU DZ'A YA, KRi shnA DZ'I M'U TA WA PU shE, KA
P'A LA M'A L'A NE K'A DHA RI nE, A'A DHMA TA KR'U RA TZI TT'A YA,
AA RDHE NTU DAm shtRi

NI; AOm M'A RA YA M'A RA YA, K'A RA YA K'A RA YA, GA RDZDZA YA GA
RDZDZA YA, TA RDZDZA YA TA RDZDZA YA, SHO shA YA SHO shA YA,
SAPTA S'A GA R'A NA, BANDHA BANDHA, N'A G'A shtA K'A NA, GRi HnA
GRi HnA, SHA TR'Um, HA H'A HI H'I HU H'U, HE HEE HO HOO HAm HA,
PHAt SV'A H'A, ZHES BYA BAS SO, ,YANG NA BGEGS THAMS CAD ZHI BAR
BYA

BA'I PHYIR AA RGA'I LO MA DANG DUG DANG SKE TSE DANG TZI TRA KA'I
KHU BAS BGEGS RNAMS KYI MING BRIS LA, AOm HE BADZRA DZVA RA DZVA
RA, SHA TR'Um NAm BHR'Um H'Um H'Um H'Um PHAt SV'A H'A, ZHES BYA
BA'I SNGAGS KHRI YONGS SU BZLAS LA, KHROS PAS 'BRAS PHUB KYI ME
LA BSREG PAR BYA'O, ,GAL TE DE LTA NA YANG

BGEGS MA ZHIN DE LTA NA NI DUG DANG TSVA DANG SKE TSE DANG DUR
KHROD KYI THAL BA DANG SOL BA DANG BSNUN PA DANG, MI RUS KYI PHYE
MA DANG SMYO BYED KYI KHU BAS BGEGS KYI GZUGS BRNYAN BYAS LA,
BONG BU DANG RNGA MO LA SOGS PA'I LCI BA LA DUR KHROD KYI ME
BTANG STE, MTSON RNON POS DUM BUR

BCAD LA, AOm SARBA BIGHN'Am M'A RA YA GHU ZHES BYA BA'I SNGAGS
KYIS KHROS SHING 'GENGS PA'I LTA STANGS DANG G-YON BRKYANG BA'I
GOM STABS KYIS SNGAR BZHIN DU BGEGS BSREG PAR BYA'O, ,YANG NA
CHOS THAMS CAD RNAM PAR RTOG PA TZAM GYIS SLOB STE DE'I RANG
BZHIN DANG BDAG

MED PAS BGEGS THAMS CAD THAL BAR BYA'O, ,BGEGS ZHI BAR BYA BA'I
CHO GA'O,, ,,DE NAS RDUL TSON RDZOGS PAR GDAB PAR BYAS NAS SLOB
DPON KHRUS DANG DRI ZHIM POS BYUGS PA DANG LUS LA GOS BZANG PO
DANG COD PAN DANG ME TOG DANG LDAN PAS DKYIL 'KHOR DU ZHUGS TE

STAN SHIN TU 'JAM ZHING MTHO BA LA 'DUG NAS LHA'I RNAL 'BYOR DU
BYAS NAS, RDUL TSON LHAG MA YI GE GSUM GYI MTHAR YI GE MU: SA
GSHEGS SU GSOL LA, RDUL TSON GYI SNOD KYANG SKYE BOS DBEN PA'I SA
PHYOGS SU GZHAG GO, ,DKYIL 'KHOR GYI PHYI'I SA LCI BAS BYUGS
SHING

@300A *, ,GTOR BA DANG, ME TOG GI RA BA DANG LDAN PA DANG, KHANtA
BINtA LA SOGS PA'I SPOS KYIS BDUG PA DANG, MAR ME'I PHRENG BA
'BAR BA DAG KYANG BYA'O, ,DE NAS DKYIL 'KHOR GYI PHYI ROL LAM
NANG DU GDAB PA'I RNAM PAR RGYAL BA'I BUM PAS LI DZAm LA SOGS PAS
GANG BAR

BYAS LA SHAR GYI CHA 'AM LHO'I CHAR GZHAG PAR BYA'O, ,DKAR PO LA
SOGS PA'I BUM PA BZHI PA NI DKYIL 'KHOR GYI PHYI ROL GYI SHAR LA
SOGS PA'I PHYOGS SU JI LTAR RIM PA BZHIN DU GZHAG PAR BYA'O,
,GZHAN YANG PUKKA S'I LA SOGS PA'I BUM PA NI DBANG LDAN LA SOGS
PA'I

MTSAMS SU GZHAG PAR BYA'O, ,LAS THAMS CAD PA'I BUM PA YANG DKYIL
'KHOR GYI SHAR SGO'I PHYOGS SU GZHAG PAR BYA'O, ,SGO'I BUM PA
BRGYAD PO YANG DKYIL 'KHOR GYI KHANG PA'I SHAR SGO LA SOGS PA'I
PHYOGS SU GZHAG PAR BYA'O, ,BDAG MED MA'I DKYIL 'KHOR LA

YANG RNAM PAR RGYAL BA'I BUM PA SNGA MA BZHIN DU DGOD PAR BYA'O,
,RDO RJE MA LA SOGS PA'I BUM PA BCU BZHI PO YANG GNAS JI LTA
BA'AM JI LTAR MDZES PA BZHIN DU SHAR NAS BRTZAMS TE DGOD PAR
BYA'O, ,LHAG MA NI SNGA MA BZHIN NO, ,DE NAS LHA MO'I BUM PA DE
RNAMS NAS CHU CUNG ZAD CUNG ZAD

BLANGS LA BDUD RTZI LNGA DANG LDAN PAS PADMA'I SNOD DU GDOD PAR
BYA'O, ,BUM PA DGOD PA'I CHO GA'O, ,DE NAS SNGAGS PAS DKYIL 'KHOR
LA MNGON PAR PHYOGS TE YO BYAD BSAGS LA, RAB TU DGA' BA'I YID
KYIS CHO GA BZHIN DU DKYIL 'KHOR MCHOD CING BSGRUB PAR BYA STE,
DE LA RIM

PA NI 'DI YIN TE, YOD NA LO BCU DRUG MA'I PHYI'I RIG MA 'AM MED
PAR GYUR NA BSGOMS PA'I RIG MA DANG LHAN CIG TING NGE 'DZIN GSUM
DANG LDAN PA'I RNAL 'BYOR PAS PADMA DE'I SGRAS PHYOGS BCU NA
BZHUGS PA'I DE BZHIN GSHEGS PA THAMS CAD SPYAN DRANGS LA, RANG GI
SNYING GNAS ZHUGS TE

ZHU BAS RDO RJE'I LAM NAS SHES RAB KYI PADMA'I DBUS SU GNAS PAR
BSGOM ZHING DE NAS NAM MKHA'I DKYIL DU SPRO BA'I SBYOR BAS SPRO
BAR BYA STE, SEMS CAN GYI DON BYAS NAS, YANG BLOS SPYAN DRANGS
NAS DKYIL 'KHOR GYI ZUR GYI NAM MKHA' LA DE DGOD PAR BYA'O, ,DE
NAS DE DANG LHAN

@300B CIG TU LHAGS PA'I BGEGS KYI RIGS ZHAL BRGYAD PA'I H'Um GI
SGRAS BSAL BAR BYA ZHING RANG GI DKYIL 'KHOR YANG MNGON PAR
BSRUNG BAR BYA'O ,DE NAS BSANG GTOR LA SOGS PA BYIN LA DZA: H'U%
BA% HO: ZHES BYA BA 'DIS JI LTAR RIM PA BZHIN DU SPYAN DRANGS LA
DKYIL

'KHOR LA GNAS PA'I MTSAN MA RNAMS LA GZHUG PA DANG BCING BA DANG
DBANG DU BYAS TE, DE NAS MIG DANG LUS LA SOGS PA BYIN GYIS BRLAB
PA DANG, PHUNG PO LA SOGS PA RNAM PAR DAG PAR MOS TE, YANG BSANG
GTOR LA SOGS PA PHUL LA RANG GI THUGS KA NAS SPROS PA'I MCHOD
PA'I

LHA MO BRGYAD KYIS PHYI DANG GSANG BA'I MCHOG PAS YANG DAG PAR
MCHOD LA NA BZA' GNYIS KYANG SO SOR PHUL, ,'KHOR LO'I BDAG PO LA
TSIGS SU BCAD PA 'DIS BSTOD PAR BYA'O, ,SNA TSOGS RNAM PAR BKRA
BA'I DNGOS PO RNAMS LA GZIGS PAR MOS, ,SNA TSOGS RNAM PAR BKRA
BA'I

'O DANG 'KHYUD PAS DGYES PA DANG, ,SNA TSOGS RNAM PAR BKRA BA'I
BDE BA'I STON MOS RAB TU DAD PA DANG, ,SNA TSOGS RNAM PAR BKRA
BA'I SDOM PA CHEN PO NYE BAR RAB TU STON, ,'JIG RTEN DNGOS PO
RNAMS KYI DAM TSIG RNAMS LA BZHUGS, ,RGYU DANG MI RGYU 'JIG RTEN
MA LUS BZHENGS SU

GSOL, ,KHYOD NI RNAL 'BYOR MA TSOGS DANG BAS YONGS SU BSKOR,
,KHYOD NI MCHOG THOB PA YIS SEMS NI BDE BAS KHYAB, ,DER NI RGYU
DANG MI RGYU'I 'JIG RTEN THAMS CAD SBYONG, ,SNYING RJE'I THUGS
KYIS SEMS CAN BYANG CHUB RNAM RTOG MDZOD, ,DPAL LDAN KHRAG 'THUNG
RDO RJE YIS NI DGYES

PA YIS, ,SGYU MAR BSLUS RDO RJE DAG LA RAB TU 'JUG ,CES PAS SO,
,DE NAS PADMA'I SNOD KYI BDUD RTZI LNGA PO MAN NGAG CI LTA BAS
SBYANGS LA GTOR BAR BYA'O, ,DKYIL 'KHOR GYI LHA DANG GTZO BOR
BCAS PA BDUD RTZI DES NGOMS SHING BDE BAS TSIM PAR BSGOMS LA SO
SOR RIM PAS

DKYIL 'KHOR GYI BDAG PO'I SNGAGS NAS BRTZAMS TE LHA THAMS CAD KYI
SNGAGS BZLAS LA DE RNAMS YONGS SU DGYES PAR BYA'O, ,DE NAS SNGAGS
PAS YOD PAR GYUR NA BYANG CHUB KYI SGRUB PA PO SKYE BO GZHAN DAG
'JUG PA BZLOG PA'I PHYIR DKYIL 'KHOR DU BKOD LA PHYIR 'GRO BAR
BYA STE,

@301A *, ,RNGA MA DKAR PO DANG 'PHAN DANG RGYAL MTSAN DANG BA DAN
DANG BCAS PA GLU DANG GAR DANG ROL MO'I SGRA LA SOGS PA'I SA
PHYOGS SU STAN BDE BA LA 'DUG STE MDUN DU ZANGS MO CHE'I NANG DU
KHUR BA LA SOGS PA NYA DANG SHA DANG ZAN DANG ZHO DANG 'O MA DANG
SBRANG RTZI DANG CHANG DANG S'A LI DANG TIL

GYIS BSRES PA DANG, SNA TSOGS PA'I BZA' BCA' DANG BTUNG BA DANG
BLDAG PA DANG GZHIB PA'I RDZAS KYIS GANG BAR MAR ME LNGA DANG,
BDUD RTZI DANG MCHOD RDZAS DANG GDUGS DANG RGYAL MTSAN DANG MAR
ME'I PHRENG BA STE, RDZAS GZHAN GYIS KYANG DGANG BAR BYA'O, ,MED
PAR GYUR NA NI ZAN DANG CHU

TZAM GYIS THAMS CAD GANG BAR MOS PAR BYAS LA, MDUN NA GNAS PA'I
GTOR MA LA BLTA ZHING DE LA CHO GA BZHIN DU 'BAR BA LA SOGS PA
DANG YE SHES LNGA'I BDAG NYID KYIS RIM PAS SBYANG BAR BYA'O, ,DE
LA RIM PA NI 'DI YIN TE BAR SNANG LA H'Um YIG LAS SKYES PA'I RDO
RJE SNGON PO RTZE MO GYEN

DU BLTAS BA BSGOMS LA, DE'I 'OG TU AA YIG LAS SKYES PA'I THOD PA
DMAR PO KHA GYEN DU PHYOGS PA'O, ,THOD PA DE'I DBUS SU AOm GYIS
BYIN GYIS BRLABS PA'I BDUD RTZI LNGA'I GZUGS SU GYUR PAR GTOR MA
BLTA'O, ,DE NAS RDO RJE DANG THOD PA MNYAM PAR SBYOR BA LAS MI
BYUNG

STE ME LONG YE SHES DANG, DES GDUNGS PA NI MNYAM PA NYID KYI YE
SHES DANG GDUNGS PAS ZHU ZHING 'OD 'BAR BA NI SO SOR RTOG PA'I YE
SHES DANG, YE SHES KYI RANG BZHIN DANG NYI MA'I DKYIL 'KHOR DU
BYAS PA NI BYA BA NAN TAN GYI YE SHES TE, DE'I 'OD ZER GYIS
PHYOGS BCU'I 'JIG

RTEN GYI KHAMS NA RNAM PAR BZHUGS PA'I DE BZHIN GSHEGS PA MA LUS
PA'I GZUGS BLTAS LA, 'OD ZER DE NYID KYIS DE'I YE SHES KYI SA BON
LAS YE SHES KYI BDUD RTZI BLANGS NAS BDUD RTZI DE NYID BLUGS
SHING RO MNYAM PAR BYAS PA NI CHOS KYI DBYINGS SHIN TU RNAM PAR
DAG PA'I YE

SHES TE, 'DI DE YE SHES LNGAS SBYANGS LA BDUD RTZI'I MCHOG TU BYA
ZHING YI GE GSUM GYIS BYIN GYIS BRLAB PAR BYA'O, ,DE NAS MDUN GYI
NAM MKHA'I PHYOGS SU CHOS 'BYUNG GI NANG DU CHUD PA'I PADMA DMAR
PO 'DAB MA BRGYAD PA BSGOMS LA, DE'I SHAR PHYOGS LA SOGS PA'I
'DAB MA LA

@301B RIM PA JI LTA BA BZHIN DU DBANG PO DANG, GSHIN RJE DANG CHU
LHA DANG RNAM THOS SO, ,DBANG LDAN LA SOGS PA'I MTSAMS KYI 'DAB
MA LA DBANG PO DANG ME LHA DANG BDEN BRAL DANG RLUNG LHA STE,
H'U% YIG LAS SKYES SHING MDOG NAG PO ZHAL GCIG PA LAG NA RDO RJE
DANG DRIL BUS SBREL BA RANG DANG 'DRA BA'I RIG MA

LA 'KHYUD PA G-YAS BRKYANG BAS GNAS PA MI BSKYOD PA'I COD PAN CAN
BSGOM PAR BYA'O, ,CHOS 'BYUNG GI NANG BRGYAD PO DE'I STENG DU NYI
ZLA TSANGS PA LA SOGS PA'I LTAR LDAN PA, RGYAL CHEN BZHI'I RIS
DANG LDAN PA GSUM CU RTZA GSUM DANG, 'THAB BRAL DANG, DGA' LDAN
DANG, 'PHRUL

DGA' DANG, GZHAN 'PHRUL DBANG BYED DO, ,'DOD PA NA SPYOD PA DANG
LDAN PA'O, ,TSANGS PA 'KHOR DANG, TSANGS PA MDUN NA 'DON DANG,
TSANGS PA CHEN PO STE, BSAM GTAN DANG PO DANG LDAN PA DANG, 'OD
CHUNG DANG TSAD MED 'OD DANG, 'OD GSAL TE, BSAM GTAN GNYIS PAR
SKYES PA

DANG, DGE CHUNG DANG, TSAD MED DGE DANG, DGE RGYAS TE, BSAM GTAN
GSUM PAR SKYES PA DANG, SPRIN MED 'OD DANG, BSOD NAMS SKYES DANG,
'BRAS BU CHE DANG, MI CHE BA DANG, MI GDUNG BA DANG, SHIN TU
MTHONG DANG, GYA NOM SNANG BA DANG, 'OG MIN NA GNAS PA STE, BSAM
GTAN BZHI PA

LAS SKYES PA GZUGS NA SPYOD PA DANG LDAN PA'O, ,BDE BA CAN GYI
'JIG RTEN GYI KHAMS NA GNAS PA DANG, 'OD ZER CAN GYI 'JIG RTEN
GYI KHAMS NA GNAS PA DANG LDAN PA STE, AAm YIG LAS SKYES PA SKU
MDOG DKAR PO, RDO RJE DANG DRIL BU 'DZIN PA 'KHOR DANG BCAS PA
RANG DANG 'DRA BA'I RIG

MA DANG LDAN PA, G-YAS BRKYANG BAS GNAS PA RNAM PAR SNANG MDZAD
KYI COD PAN CAN BSGOM PAR BYA'O, ,DE'I 'OG CHOS 'BYUNG GI NANG DU
NI MTHA' YAS DANG, BA SU KA DANG, TA KshA KA DANG, KAR KO tA
DANG, PADMA DANG, PADMA CHEN PO DANG, DUNG SKYONG DANG, RIGS LDAN
LA SOGS PA'I KLU

DANG THAG BZANGS RIS DANG, BA LI DANG, PRA HA DANG, RNAM PAR
SNANG MDZAD LA SOGS PA'I LHA MA YIN CHEN PO NI SA 'OG NA GNAS
PA'O, ,SA'I LHA YANG 'KHOR DANG BCAS PA'O, ,YANG SOS DANG, THIG
NAG DANG BSDUS 'JOMS DANG, NGU 'BOD DANG, NGU 'BOD CHEN PO DANG,
TSA BA DANG,

@302A *, ,RAB TU TSA BA DANG, MNAR MED PA'I MING CAN TE TSA BA'I
DMYAL BA NA RAB TU GNAS PA TSA BA DANG LDAN PA DANG, CHU BUR CAN
DANG, CHU BUR RDOL BA CAN DANG, SO THAMS THAMS DANG, AA CHU ZER
BA DANG, AUTPALA DANG, PADMA DANG, PADMA CHEN PO DANG ZHES BYA BA
GRANG BA NA GNAS

PA'I DMYAL BA DANG CHU DANG SKAM DANG, RLUNG GI PHYOGS DANG RI BO
LA SOGS PA SO SO NA GNAS PA'I SEMS CAN DMYAL BA'I RIS SU SKYES PA
KHA DOG DMAR PO RDO RJE DANG DRIL BU 'DZIN PA RANG DANG 'DRA BA'I
SHES RAB LA 'KHYUD PA, G-YAS BRKYANG BAS GNAS PA 'OD DPAG MED
PA'I COD PAN

CAN BSGOM PAR BYA'O, ,DE NAS RDO RJE SLOB DPON GOS RNAM PAR BKRA
BA DANG THOR TSUGS DANG, ME TOG DANG, RNA BAR AUTPALA DANG, RNA
CHA DANG, MGUL RGYAN DANG DO SHAL DANG DPUNG RGYAN DANG, RKANG
GDUB DANG SOR GDUB LA SOGS PA'I RGYAN GYIS BRGYAN PA SHAR LA SOGS
PA'I PHYOGS MTSAMS SU

DRIS NYE BAR BYUGS PA'I BI DHI KA BRGYAD KYI DBUS SU CHOS 'BYUNG
LA GNAS PA'I LHA STE, SHAR DANG DBANG LDAN DAG GI MTSAMS SU DRIS
NYE BAR BYUGS LA BI DHI KA NI CHOS 'BYUNG GI STENG NA GNAS PA
STE, NUB DANG BDEN BRAL DAG GI BAR GYI BI DHI KA LA NI CHOS
'BYUNG GI 'OG NA GNAS PA'I

LHA'O, ,YANG NA RANG DANG NYE BA JI BZHIN DU RIM PAS DKAR MO LA
SOGS PA BKUG STE, GZHUG PA DANG, BCING BA DANG, DBANG DU BYAS LA,
BSANG GTOR LA SOGS PA YANG BYIN LA GTOR MA LA SNGAGS KYIS BYIN
GYIS BRLAB PAR BYA STE, DE LA 'DI NI GTOR MA BYIN GYIS BRLAB PA'I

SNGAGS SO, ,AOm AI NDA, DZA MA DZA LA, DZA KKHA BH'U TA, B'A HNI,
B'A AU RAKKHA, TZANDA, SU DZDZA, M'A DA, PA PPA T'A LAm, P'A T'A
LA, AA shtA SAPPA SV'A H'A, AI DAm BA LIm, BHU NYDZA, DZIm GH'A
PHU LLA, DH'U PA, M'Am SA, PIm GA, AA MBHA SA PPA KA DZDZA S'A
DHA, KHA NTI, KHU NI, PHE dA G'A DA, AOm AA K'A RO MU KHAm SARBA
DHARM'A

n'Am, A'A DYA NU TPA NNA TV'A TA, AOm A'A: H'U% PHAt SV'A H'A, DE
NAS DE RNAMS KYI LCE LA H'U% YIG DKAR PO LAS SKYES PA'I RDO RJE
PHRA ZHING MDZES PA BSAM PAR BYA STE, SPRO BA'I SBYOR BAS DE'I
RANG BZHIN DU LCE BYAS LA, DE NAS LANGS TE RNGA LA SOGS PA'I
SGRAS DE LA MNGON DU PHYOGS SHING RIM PA JI

@302B LTA BA BZHIN DU KHUR PA'I KHU BA LA SOGS PA THAL MOS LAN
GSUM GYI BAR DU GTONG ZHING BDUD RTZI'I MCHOG TU GYUR PA'I GTOR
MA DES DE DAG TSIM PAR BYA'O, ,DE LTAR NA PHYOGS SKYONG LA SOGS
PA LA GTOR MA PHUL BAS, DE RNAMS KYIS NYE BAR SPYAD DE DGA' BA
DANG LDAN PAS SGRUB PA PO

LA MNGON PAR MOS PA'I DNGOS GRUB STER ZHING PHYOGS PAR BSGOMS LA,
YANG 'THOR 'THUNG LA SOGS PA PHUL TE MCHOD PA RNAM PA LNGAS MCHOD
LA TSIGS SU BCAD PA GNYIS KYIS BSTOD CING, THOD PA NA GNAS PA'I
BDUD RTZI MYANGS LA BZOD PAR GSOL TE, AOm KHYED KYIS SEMS CAN

DON KUN MDZAD, ,RJES SU MTHUN PA'I DNGOS GRUB STZOL, ,SANGS RGYAS
YUL DU GSHEGS NAS KYANG, ,SLAR YANG BYON PAR MDZAD DU GSOL, ,AOm
A'A: H'U% BADZRA MU: ZHES BYA BA 'DIS GSHEGS SU GSOL BAR BYA'O,
,GSHEGS NAS KYANG DE RNAMS RAB TU DGA' BA'I YID DANG LDAN

PAS RANG RANG GI GNAS SU SHES PAR BLTA'O, ,GTOR MA'I CHO GA'O,
,DE NAS SLOB DPON RDO RJE DANG DRIL BU 'DZIN PA'I SNGAGS PAS RDO
RJE DANG DRIL BU LAG TU BZUNG STE, G-YAS BRKYANG BA'I GO 'PHANG
GIS GNAS LA, KYE RDO RJE PHYAG GNYIS PA'I RNAL 'BYOR DANG LDAN
PAS ME TOG SNGON

PO'I PHRENG BA BLANGS LA, H'U% H'U% GI SGRA BRJOD PAR BYA BA
DANG, HI HI'I RNAM PAR 'JIGS PA'I NGANG TSUL DANG RDO RJE'I GO
'PHANG DANG RDO RJE'I GAR GYI SHUGS KYIS DKYIL 'KHOR DU ZHUGS LA
DRIL BU DKROL ZHING BSKOR BA GSUM BYAS LA, DMAN PA DANG STONG
PA'I NYES PA ZHI BAR BYA BA'I PHYIR

DKYIL 'KHOR LA BLTAS LA, ME TOG GI PHRENG BA SNGON PO BCOM LDAN
'DAS LA PHUL TE, SLAR GAR GYI SBYOR BAS BLANGS LA, RANG GI SPYI
BOR BCINGS TE, DKYIL 'KHOR LA MCHOD PA CHEN POS MCHOD PAR BYA'O,
,KO SHA TAS KAR KARTZU RE, ,MAR DANG SBRANG RTZIR SBYAR BA YI,
,DKYIL

'KHOR MDUN DU SPOS RNAMS NI, ,RTAG PAR DGYES MDZAD DGOD PAR BYA,
,SROG DANG KUN DUR GLA BA DANG, ,RGYA MO LAS NI 'BYUNG BA RNAMS,
,RIN CHEN RGYAL PO DGYES PA'I SPOS, ,BU RAM GYIS SBYAR LHO YI
CHAR, ,PA PA TI SKRA PRA BA GA ,SA DE DRI DANG SA TIR BYAS, ,'OD
DPAG MED NI DGYES

@303A *, ,PA'I SPOS, ,KHA SHAR GYIS SBYAR RGYAB TU BZHUG ,TZANDAN
GNYIS DANG GA BUR DANG, GLA BA SEN MO SA LA KI, DON YOD GRUB PA
DGYES PA'I SPOS, ,MAR GYIS SBYAR LA G-YON DU BZHAG ,DPAL DU MA MI
BSKYOD KHA CHE DANG, ,PHA LI NI DANG RGYA MTSO SKYES, ,DPAL LDAN
KHRAG

'THUNG DGYES PA'I SPOS, ,KHA RA YIS SBYAR RANG MDUN DGOD, ,BO LA
GLA BA SA RDZI DBANG, ,KO SI AA SREG 'DAB MNYAM PA, ,TIL MAR GYI
BSGOS MAR ME NI, ,'OD LDAN MTSAMS SU DGOD PAR BYA, ,GAL TE 'DU BA
TSOGS PA YOD NA DKYIL 'KHOR LAS MI RING BAR BSNYEN BKUR

DANG GUS PA SNGON DU SONG BAS SHAR PHYOGS KYI CHAR NI BCOM LDAN
'DAS MA SHES RAB KYI PHA ROL TU PHYIN PA GDON PAR BYA'O, ,LHOR NI
RIN PO CHE'I TOG GO, ,NUB TU NI SDONG PO BRGYAN PA'I MDO SDE'O,
,BYANG DU ZLA BA'I SGRON MA'I MDO SDE'O, ,GAR LA SOGS PA DANG
PHEG RDOB PA YANG

PHYOGS BZHIR BYA'O, ,DE NAS YANG ME TOG BZANG PO SNA TSOGS PA LA
AOm BADZRA PUshPE A'A: H'U% SV'A H'A, ZHES BYA BA'I SNGAGS 'DIS
BCOM LDAN 'DAS LA DBUL BAR BYA'O, ,AOm BADZRA DH'U PE A'A: H'U%
SV'A H'A, ZHES BYA BA 'DIS LHAN CIG SKYES PA YANG DAG PAR SBYAR
BA'I SPOS SO, ,AOm

BADZRA D'I PE A'A: H'U% SV'A H'A, ZHES BYA BA 'DIS BSKOL BA'I TIL
MAR ME'I RTZE MO'I SNANG BA'O, ,AOm DHVA% DHVA% BADZRA NE BI DYE
A'A: H'U% SV'A H'A, ZHES BYA BA 'DIS SA LI DRI ZHIM PO'I LHA
BSHOS SO, ,GZHAN YANG MCHOD PA'I RDZAS NI H'U% YIG LAS BSKYED PA
BYAS LA YI GE GSUM GYIS PHUL LA

BSTOD PA DANG BDUD RTZI MYANG BAR BYA'O, ,DE NAS CHO GA DMAN PA
DANG STONG PA YONGS SU RDZOGS PAR BYA BA'I PHYIR DKYIL 'KHOR LA
SNGAR PHYAG 'TSAL BA'AM, YANG NA MOS PAS LAS THAMS CAD PA'I THAB
KHUNG DU RGYAS PA'I SBYIN SREG BYA STE, DKYIL 'KHOR GYI LHO
PHYOGS SAM, SHAR

PHYOGS KYI CHAR SA SER PO LA ZHENG DU KHRU GANG GI TSAD TZAM
BRKOS LA ZHABS SU NI SOR BCU GNYIS TE, RDO RJE PHRENG BAS BSKOR
ZHING DBUS SU NI BIDHI KA'I MTSAN MA GNAS SHING RING THUNG SOR
BRGYAD PA GTZO BO'I MTSAN MA BYIN GYIS BRLABS PA'I DBUS SU STE,
STENG DU SOR BZHI PA'I

@303B BAR MTSAMS BOR LA ZHENG DANG DPANGS SU NI SOR BZHI PA PADMA
RGYAS PA'I RNAM PA LTA BU LA PHYOGS RNAMS SU NI RDO RJE RTZE LNGA
PAS MTSAN CING MTSAMS SU NI RDO RJE RTZE GSUM PAS BSKOR ZHING
KHRU GANG TZAM GYI THAB KHUNG GIS DANG LDAN PA'I THAB KHUNG BYAS
LAS SER POS BYUG CING, DKYIL 'KHOR

GYIS YANG LCI BAS NYE BAR BYUGS LA, YANG DE GNYI GA DRI SER PO
DANG BDUD RTZI LNGA BSRES PAS NYE BAR BYUG PA BYAS LA, ME TOG
BZANG PO KHRA BO'AM, ME TOG SER POS DUS GSUM DU DGRAM PAR BYA'O,
,DE NAS THAB KHUNG SHIS PA DE LA NANG LA NI LO MA'AM, SHA LA'I
BAR NI'AM CHU

SHING GI LO MA'AM GOS PHRA MOS KUN NAS GDAB PAR BYA'O, ,'BYOR PAR
MA GYUR NA, RDUL TSON GYIS THAB KHUNG BRI BAR BYA'O, ,DE NAS
KHRUS DANG DRI ZHIM POS YAN LAG DANG GOS KHRA BOS BRGYAN PA DANG,
ME TOG GI PHRENG BA DANG THOR TSUGS DANG YID RAB TU DGA' BAS
BSTAN BZANG PO LA 'DUG

PA'AM, RGYAL PO'I ROL PAS BSRUNG BA'I BZLAS PA BYAS LA KHA BYANG
DU PHYOGS PA'AM KHA SHAR DU PHYOGS PAS JI SRID MNGON PAR 'DOD PA
RGYAS PAR GYUR PA DE SRID DU SNGAGS PAS DGA' BA DANG LDAN PAS
RGYAS PA'I SBYIN SREG BYA'O, ,DE NAS MDUN DU BDUD RTZI LNGA DANG
CHUR BSRES PAS MAndALA

BYAS LA, ME TOG GI GCAL YANG BKRAM STE, G-YON GYI CHAR YANG
MANYDZI LA SOGS PA GSER RAM DNGUL LAM ZANGS SAM RDO SHING NGAM
SA'I RANG BZHIN NAM DUNG NGAM NYA PHYIS SAM BA RnA PU TA LA SOGS
PA LEGS PAR BKRUS LA BDUGS TE SNOD GSUM BZHAG LA, DE DAG TU

ZHO DANG TIL DANG BI TA'I DRIS JI LTAR BRJOD PA BZHIN DU 'JUG
NGOGS KYI CHUS DGANG BAR BYA'O, ,DE NAS DANG PO'I SNOD KYI CHU LA
AOm GYI MTHA' CAN LAS THAMS CAD PA'I SNGAGS KYIS LAN BDUN GYI BAR
DU BSNGAGS SO, ,SNOD GNYIS PA'I CHU LA NI YI GE GSUM GYI BAR DU
TSUD PA'I RANG

GI LHA'I SNGAGS AOm GYI MTHA' CAN GYIS LAN BDUN GYI BAR DU
BSNGAGS PAR BYA'O, ,DE NAS MDUN DU MA NYDZI GNYIS LA BZED ZHAL
GNYIS KYI SNOD BZHAG LA SNGA MA BZHIN DU DGOD PAR BYA'O, ,G-YAS
KYI PHYOGS SU BUD SHING LA MNGAR GSUM DANG LDAN PA DANG, ZAN
BZANG PO'I CHANGS

@304A *, ,PA LA ZHO MAR DANG SBRANG RTZIR LDAN PA TIL NAG PO DANG
SO BA DANG MAR DU LDAN PA, SA HA'I ME TOG DANG BIL BA'I 'BRAS BU
DANG S'A LU DANG 'BRAS THUG PO CHE DANG SO BA DANG, NAS DANG 'GRO
DANG RGYAL PO SRAN MA DANG, SRAN MA MA SHA DANG PADMA DANG N'A GA
GE SAR DANG KAR NI KA DANG, ME TOG

DMAR PO LA SOGS PA'I BSREG RDZAS LA LAS THAMS CAD PA'I CHUS BTAB
LA DGOD PAR BYA'O, ,DE NAS BGEGS NYE BAR ZHI BAR BYA BA'I PHYIR,
GTOR MA BYIN LA LHA'I RNAL 'BYOR DU BYAS PA'I RNAL 'BYOR PAS
MCHOD SBYIN GYI SHING LAS BYUNG BA'I THAB KHUNG NAS 'BUS MA ZOS
PA'I BUD SHING

BLANGS LA, DGE 'DUN GYI TSANG BANG NGAM, NOR BU LAS BYUNG BA'AM
RGYAL PO'I TSANG BANG NAS ME CHEN PO'I ME BLANGS LA, SNOD GTZANG
MAR BZHAG LA 'O MA DANG LDAN PA'I BUD SHING SKAM POS SBAR LA, DE
NAS DE'I YI GER GSUM GYIS BUS LA LAS THAMS CAD PA'I CHU LA KU
SHA'I BSANG SBREL GYI RTZE MO

NAS BZUNG LA LAN GSUM GYI BAR DU BSKOR ZHING GTOR TE, THAB KHUNG
GI DBUS SU SHING SKAM PO'I TSAL BU'AM RTZVA SKAM PO DANG BCAS PAS
GZHUG PAR BYA'O, ,DE NAS AOm DZVA LA DZVA LA H'Um ZHES BYA BA'I
SNGAGS BZLAS LA RLUNG G-YAB KYIS SBAR BAR BYA ZHING, RIGS KYI
SNYING POS LAN BDUN

GYI BAR DU BSNGAGS PA'I MAR GYIS BLUGS LA SBAR BAR BYA'O, ,DE NAS
AOm AI ME KU SH'A SHU BH'A DI BYA BA PU TRA BRAHMA BA BI tE nA
BUDDHA DHARMA SAm HA RA K'A: BRi THI BI RA SAm BADZRA TA GARBHA
AA BIGHn'Am MA MA SH'ANTIm KU RU BANDYA [?] AOm BADZRA SATVA A'A:
'DIS LAN BDUN GYI BAR DU BSNGAGS PA'I KU SHA RTZA BA NAS BTON
CING

GSAR PA DRI MAS MA GOS PA MA CHAD PA THA DAD PA MA YIN PA SRIN
GYIS SO BTAB PA MA YIN PA SHIN TU RING BA MA YIN PAS BSKOR BAR
BYA'O, ,BI DHI KA'I SHAR DU KHA BLTA ZHING SBYIN PA DANG GSHIN
RJE NAS NUB TU KHA BLTA BA DANG, BYANG DU RTZE MO BSTAN LA, ME
NAS SHAR DU RTZE MO BSTAN PAR BYA'O, ,

DE NAS RANG GI LHA'I SA BON LAS THAB KHUNG BSKYED LA DE NAS ME
'BAR BA DE'I DBUS SU RE PHA DANG BCAS PA'I DKYIL 'KHOR ZUR GSUM
PA DANG PO MCHOG GI THUGS KYI GZUGS LA, AOm YONGS SU GYUR PA'I
PADMA LA GNAS PA'I YI GE H'Um LAS SKYES PA KHA DOG SER PO DBU
SKRA'I THOR TSUGS CAN

@304B G-YAS NA BGRANG PHRENG DANG MI 'JIGS PA, PHYAG G-YON NA
SPYI BLUGS DANG DBYUG PA 'DZIN PA, GSUS PA 'PHYANG BA NA BZA' SER
PO CAN TSANGS SKU DANG LDAN PA, ,'OD ZER SER ZHING GDAN SER PO LA
SEMS DPA'I SKYIL MO KRUNG GIS BZHUGS PA'I ME LHA RNAM PAR BSGOMS
LA,

NAM MKHA' LA YANG YE SHES SEMS DPA' BLTAS LA SNGAGS 'DON ZHING
SPYAN DRANG BAR BYA STE, AOm AA GNA YE MA H'A TE DZA SARBA K'A
M'A RTHA PRA S'A DHA K'A, KA RU nA KRi T+SA TVA AA RTHA AA SMI NA
SANNI HI TO BHA BA ZHES BYA BAS SO, ,DE NAS YE SHES KYI ME LHA
SPYAN DRANGS TE, DE NYID GSUM GYI DBUS SU CHUD

PA'I tAKKI'I SNGAGS KYIS, MDUN GYI NAM MKHA'I PHYOGS SU PADMA'I
GDAN LA DGOD CING DE DANG LHAN CIG LHAG PA'I BGEGS H'U% YIG GIS
BSKRAD LA, CHU SNOD DANG PO LAS KU SHA'I GTZANG BSREL GYIS DANG
PO'I BZED ZHAL DU BSAD GTOR LAN GSUM DBUL LO, ,DE NAS MTHE BA

MDZUB GNYIS KYIS SNOD GNYIS PA NA GNAS PA NAS ME TOG DANG BCAS
PA'I CHU BLUGS LA DE BZHIN DU 'THOR 'THUNG LAN GSUM DBUL BAR
BYA'O, ,DE NAS AOm DZA: H'U% BA% HO:, KHAm RAm PRA BA RA SA TK'A
RA AA RGHAm PRA T'I TZTSA SV'A H'A ZHES BYA BA'I SNGAGS BRJOD LA
RDO RJE RTZE MO KHA PHYE NAS CHU SNOD GSUM PA

NAS SNOD GNYIS PAR MCHOD YON LAN GSUM GYI BAR DU DBUL BAR BYA'O,
,DE NAS AOm NI RI TI H'U% KHAm PRA BA RA SA TK'A RA P'A DYAm PRA
T'I TZTSA SV'A H'A, ZHES BYA BA 'DIS DE NA GNAS PA'I CHU NYID LAS
MTHEB MDZUB SBYAR BAS ME TOG DANG BCAS PA BLANGS TE DE BZHIN DU
DAL BAS LAN GSUM GYI BAR DU

ZHABS LA DBUL BAR BYA'O, ,DE NAS AOm AA GNA YE A'A DYI BY'A DI
BY'A BI sh'A BI sh'A MA H'A SHRI YE HA BHY'A KA BY'A BA HA N'A YA
SV'A H'A, ZHES BYA BA'I SNGAGS KYIS DE BKUG LA DAM TSIG GI ME LA
GZHUG PA DANG BCING BA DANG DBANG DU BYA BA DANG, 'DI'I MIG DANG
LUS LA SOGS PA BYIN GYIS BRLAB PA DANG,

DBANG YANG BYA STE, YANG BSANG GTOR LA SOGS PA DANG CHO GA'I RJES
SU 'JUG PA SNGAR BRJOD PA'I SNGAGS NYID KYIS MCHOD PA RNAM PA
LNGAS MCHOD LA YANG DAG PAR GRUB PA'I ME LA MNGON PAR BSTOD PAR
BYA'O, ,DE'I RJES LA GSER RAM ZANGS SAM MCHOD SBYIN GYI SHING LAS
BYAS

@305A *, ,PA SKYES BU'I MTHEB SOR GYI TSAD DANG LDAN PA STE, SOR
NYI SHU BZHI PA CHANG ZUNGS LA RDO RJES MTSAN PA RNAL 'BYOR DBYUG
PA'I STENG DU NI SOR BZHI PA LA GRU BZHI PA ZABS SU SOR GNYIS
BRUS PA DANG PO MCHOG GI RDO RJES MTSAN PA GUNG MO'I TSAD KYIS RO
'BAB PA'I BUG

PA DANG LDAN PA, DE'I MCHU NAS 'OG TU SOR BZHI PA LA DBUS SU RTZE
MOR THUG PA DANG BCAS PA STE, RTZE GSUM PA'I RDO RJE'O, ,RTZE
GSUM RDO RJE'I DBUS SU PADMA'I 'DAB MA'I RNAM PA'O, ,DBYUG PA'I
'OG TU NI SOR DRUG PA'I RDO RJE RIN PO CHES MTSAN PA'I BLUGS GZAR
TE, DE DANG

RJES SU MTHUN PA'I DBYUG PA LA RDO RJE RIN PO CHE DANG, RGYAR NI
SOR GNYIS PA PADMA'I 'DAB MA'I RNAM PA LA ZABS SU SOR GANG TZAM
BRKOS LA DBUS SU RDO RJE MCHOG GI RDO RJES MTSAN PA'I DGANG GZAR,
DE'I KHA LA NI RANG GI LHA'I SA BON DANG ME'I KHAR YANG RAm YIG
BKOD LA PUS MO'I

NANG NAS LAG PA KHA GYEN DU BLTAS TE, LAG PA G-YON PAS MAR GYIS
BKANG BA'I BLUGS GZAR BLANGS LA LAG PA G-YAS PA KHA SBUB STE
BLUGS GZAR LA BSKYON PA'I DGANG GZAR BLANGS TE, DE'I BLUGS GZAR
MAR GYIS BKANG LA AOm AA G+NA YE, AOm AA MU KAm SYA PU shtIm KU
RU AOm,

ZHES BYA BA'I SNGAGS KYIS BSREG RDZAS LA BSREGS PAS ME LHA'I KHA
CUNG ZHIG DBYE BA'O, ,DE NAS DGANG GZAR DANG BLUGS GZAR DU BCAS
PA BSKOR BA BYAS LA, AOm NA MA: SA MANTA BUDDH'A N'Am, AA G+NA YE
AOm AA MU KAm SYA PU shtIm KU RU AOm ZHES BRJOD LA RDZOGS PA'I
SREG PA BYA'O, ,

DE NAS SNGAGS PAS MNYAM PAR GZHAG PAS ME'I KHA DOG DANG DRI DANG
SGRA'I RNAM PAS ME'I MTSAN NYID DGE BA DANG MI DGE BA'I LTAS
BRTAG PAR BYA STE, ME NI RTZE GCIG 'BAR BA YIS, ,SBYOR BA THAMS
CAD BYED PAR 'GYUR, ,G-YO BA MED PAS MNYAM 'BAR LA, ,RTZE GNYIS
PA NI

'BRING POR SHES, ,GAL TE 'BAR BA RTZE BZHI LA, ,LEGS PAR MNYAM
NAS MTHONG NA NI, ,DE NA RTAG TU SA RNAMS KYI, ,RGYA MTSO BZHI YI
SKA RAGS SO, ,KUN DA ZLA MTSUNGS SNUM PA YI, ,BEE d'U RYA GZUGS
BZANG PO'I 'OD, ,DU BA MED CING DRI BRAL ME, ,NAD MED RIGS RGYUD

@305B 'PHEL BAR BYED, ,CHU SHAL NOR BU DANG MTSUNGS PA'I, ,KHA BA
YI NI RNAM PA 'DRA, ,BU YA RA GA LTA BU YIS, ,SDIG PA 'PHROG CING
DNGOS GRUB STE, ,LHAM BU CHU SHEL DBANG PO'I GZHU, ,GLOG DANG BYU
RU DANG MTSUNGS LA, ,GSER SBYANGS AINDRA N'I LA DANG, ,NYI 'OD
RGYAL SRID LONGS

SPYOD STER, ,TZAM PA 'DAM SKYES AUTPALA SI, ,MA LA TI DRIS BSIL
DANG LDAN, ,GA PUR AA RU nA YI DRI, ,RIG PA'I GNAS KYI BDAG PO
GTER, ,GLANG CHEN RTA DANG KHYU MCHOG SGRA, ,DUR BA KENG GI LA YI
SGRA, ,YUL 'JUG DUS KYI SBYIN SREG GIS, ,DGRA RNAM 'JOMS SHING

RNAM PAR RGYAL, ,PI WANG GLING BU ME DANG 'GA', ,PADMA DUD DANG
KA HA'I SGRA, ,SHIN TU ZAB CING SHIN TU SNUM, ,SGRA MED MES NI
BDE BA STER, ,DPAL BYED GDUGS DANG DUNG DANG PAD, ,RTZE MO GSUM
PO DAG GI TSUL, ,RGYAL MTSAN RNGA YAB RDO RJE MCHOG, ,KLU DRUNG
RTA DANG GLANG PO'I

TSUL, ,MAR BSREG DGANG GZAR RNAM PA DANG, ,GDAN BZANG NYI MA'I
RNAM PA DANG, ,SGRA MED G-YAS NAS SKOR BYED CING, ,GONG BU GCIG
PAS DON CHEN STER, ,DGE BA YI NI MTSAN NYID DO, ,G-YO ZHING MNGON
DU PHYOGS SHING 'BAR, ,RTZE GSUM PA LA DU BAR BCAS, ,'KHOR

ZHING ME STAG 'PHRO BAR BCAS, ,LUS NGAG YID LA NAD RNAMS BYED,
,GANG ZHIG HOM MKHAN BSREG PA'I TSUL, ,ME LCE RTZE GSUM LTAG PA
'DRA, ,ME LCE CHAD CING 'OD ZER BRAL, ,LANGS NA DE YIS 'CHI BA
STE, ,ME GANG MYUR DU G-YO BYED CING, ,MYUR DU DGOD CING NI shthA
RA, ,

G-YON NAS MYUR DU 'THOR BYED CING, ,MYUR DU SA LA REG PAR BYED,
,'DI NI SHING MDZER THIG LE GNAG ,RIGS RGYUD NYAMS SHING 'KHU BAR
SMRA, ,RGYAL PO'I BZHON PAR NYAMS PA'AM, ,YANG NA DE YI DPON PO
'CHI, ,MDOG BRAL DU BA SPRIN NAG DANG, ,SNGO BSANGS MDOG DANG
SHIN

TU BSRES, ,RTZUB DANG PA LA SA DMAR 'DRA, ,'DOD PA'I DON NI NYAMS
PAR BYED, ,DE YANG RNYANG DRI DRI MA NGAN, ,CHU SKYES SROG CHAGS
DRI DANG LDAN, ,RDUL DANG BYI LA MA HE DANG, CE SPYANG GTUM PA
DRI YI CHA, ,BYA ROG SBRUL GYI DRI DAG GAM, ,BSHANG BA DU MA'I
DRI DANG LDAN, ,GAL TE 'DI

@306A *, ,'DRA'I MER GYUR NA, ,GTZO BO RGUD PAR SMRA BAR BYED,
,TZA TA TZA TA'I SGRA LA SOGS, ,'UR 'UR ZHES PA'I SGRA DANG LDAN,
,'TSEG 'TSEG SGRA YI RANG BZHIN NAM, ,RDO RJE SGRA YIS NOR NYAMS
BYED, ,RAL GRI'I RTZE MOR ZUR 'DRA DANG, ,RNGA MO BA LANG MGO
DANG MTSUNGS, ,

GANG 'DI 'JIGS PA'I RNAM PA STE, ,GAL TE SBYIN SREG 'DI BRJOD NA,
,MI DGE BA YI MTSAN NYID DO, ,DE LTAR SHES PAR BYAS NAS GAL TE
SNGAGS PAS MI DGE BA'I LTAS MTHONG BA DE LTA NA NI LAS THAMS CAD
PA'I CHUS LAN BDUN GTOR ZHING, LAS THAMS CAD PA'I SNGAGS KYIS
SBYANGS

LA BSRUNGS TE, MAR GYIS BSREGS PAS LAN BDUN BSREG PAR BYA ZHING,
,YANG SNGA MA BZHIN DU BSKOR BAR BYA'O, ,DE LTAR BGEGS MED PAR
BYAS NAS YANG ME LA BSREG RDZAS DANG MAR DGANG GZAR DANG BLUGS
GZAR GANG BA GCIG GAM GSUM MAM LAN BDUN DU 'BYOR TSAD KYIS

BLUGS GZAR DGANG GZAR LDAN PAS DBUL BAR BYA STE, AOm NA MA: ZHES
BYA BA'I SNGAGS KYIS SO, ,DE NAS BLUGS GZAR GYIS MAR GYI SREG
BLUGS GSUM MAM BDUN BSREGS LA, PA LA SHA DANG, AU DUMW'A RA DANG,
AA MRA DANG, KA TA MBA DANG, KA SMA RYA DANG, AA SHVA TTHA DANG,
PA

LA KshA DANG, N+YA GRO DHA LA SOGS PA'I YAM SHING GI SHING 'O MA
CAN LAS SKYES PA'I SHING SAR PA LO MA GNYIS DANG BCAS PA MNYAM
PAR BCAD PA DBUS KYI CHA NAS LAG PAS BZUNG NAS RTZE MO GNYIS
MNYAM PAR GSHIBS LA BDUD RTZI DANG DRI SER PO'I CHUS BKRUS LA ZHO
DANG 'O MA DANG MAR LA RTZE MO GNYIS BSNYUGS TE, MING

MED DANG MTHE BOS BZUNG LA YAM SHING RTZE GCIG PAS BSREG PAR
BYA'O, ,YANG NA SENG LDENG DANG NYI MA'I SHING DANG PA LA KshA
DANG, PI PI LING DANG, AA PA SMA NA DANG, PA LA SHA DANG, AU DU
MW'A RA DANG, BHA TA DANG, BE KAm KA TA DANG, AA MRA DANG, S'A LI
DANG, KHA LCE LAS SKYES PA SHIN TU GSAR ZHING DRANG LA

LO MA DANG BCAS PA'I YAM SHING PHYOGS DRANG PO NAS RANG RANG GI
SNGAGS KYIS BSREG PAR BYA'O, ,YA YO CAN DANG SKRA 'DAB CAN DANG
BRAL BA RTZE MO NYAMS PA DANG, PAGS PA DANG BRAL BA DANG RING BA
DANG THUNG BA DANG SBOM PA DANG PHRA BA DANG, YO BA DANG RTZE MO
KHRAG DANG SRIN GYIS ZOS PA DANG, SROG

@306B CHAGS DANG BCAS PA NI SPANG BAR BYA'O, ,DE'I RJES LA YAM
SHING GIS BSREG PA'I ME LA MAR DANG MAR KHU MA NYAMS PA DANG KHRE
DANG SO BA DANG D'UR BA DANG KU SHA LA SOGS PA'I BSREG RDZAS
GZHAN BSREG PAR BYA BA SNGAGS BRJOD LA BSREG PAR BYA STE, SNGAGS
SO SO'I MTHA' RU AOm

CHE GE MO RGYAS PAR GYIS SHIG ,AOm ZHES BSKUL BA'I SNGAGS KYIS
DOR BAR BYA'O, ,DE LA SNGAGS KYI TSIG NI AOm BADZR'A YA DZ'A YA
SV'A H'A, AU DUMW'A RA'I'O, ,AOm BO DHI BRi Ksh'A YA SV'A H'A, AA
SHVA TTHA'I'O, ,AOm BADZRA LA T'A YA SV'A H'A, PA LA KshA'I'O,
,AOm BADZRA KU BE R'A YA SV'A H'A, N+YA GRO DHA LA

SOGS PA'I 'O MA CAN GYI'O, ,AOm SA H'A G'A H'A YA SV'A H'A, ,AA
MRA'I'O, ,DE LTAR NA GZHAN LA YANG STE, AOm SARBA P'A PAm DA HA
NA BADZR'A YA SARBA P'A BAm DA HA SV'A H'A, TIL LA SOGS PA'I'O,
,AOm BADZRA PU shtA YE SV'A H'A, MA NYAMS PA'I KHRE LA SOGS
PA'I'O, ,AOm SARBA SAm BA DE SV'A H'A, SO BA

DANG BZA' BA MCHOG GI'O, ,AOm BADZRA A'A YU shE SV'A H'A, D'UR
BA'I'O, ,AOm AA PRA TI HA T'A YA SV'A H'A, KU SHA'I'O, ,BADZRA BI
DZ'A YA SV'A H'A, SO BA'I'O, ,AOm MA H'A BE G'A YA SV'A H'A, NAS
KYI'O, ,AOm MA H'A BA L'A YA SV'A H'A, ,SRAN MA'I'O, ,AOm BADZRA
GHA SMA R'I SV'A H'A, GRO'I'O, ,RDZAS GZHAN LA YANG H'U% GI DE
KHO NA NYID GSUM

LAS SKYES PA RNAMS KYIS SO, ,DE LA GAL TE YOD NA 'DU BA'I RDZAS
DE THAMS CAD NI ME LHA'I ZHAL DU DBUL LO, ,KU SHA LA SOGS PA'I
BSREG RDZAS NI 'OD KYI DKYIL 'KHOR LA'O, ,BZA' BA DANG BTUNG BA
LA SOGS PA NI PHYAG TU'O, ,ME TOG NI SPYI BOR RO, ,SPOS NI 'BAR
BA LA'O, ,

DRI NI SNYING GAR RO, ,BSANG TOR NI SKU DANG ZHABS DAG LA'O, ,MAR
ME DANG MCHOD YON DANG LHA BA SHOS NI MDUN DU'O, ,DGANG GZAR DANG
BLUGS GZAR MED PAR GYUR NA LAG PA'I MTHEB MDZUB KYI SBYOR BAS
BSREG RDZAS THAMS CAD BSREG PAR BYA'O, ,DE LA SOR MO LNGA'I SBYOR
BAS NI

RDZOGS PA'I SREG BLUGS SO, ,GUNG MO DANG MING MED DANG MTHE BO'I
SBYOR BA CIG SHOS KYIS SREG BLUGS SBYIN PAR BYA'O, ,DE NAS ME LHA
LA MTHOR 'THUNG LA SOGS PA BYIN LA, ME DE DE BZHIN GSHEGS PA
THAMS CAD KYI YE SHES KYI MER GYUR PAS CHOS KYI DBYINGS SU GYUR
PA LA,

@307A *, ,SHES RAB KYI PHA ROL TU PHYIN PA'I RANG BZHIN LAS MA
LUS PA'I GNAS 'JIG RTEN LAS 'DAS PA'I MER BLTAS LA, ,DE'I SNYING
GA'I PADMA NYI MA'I DKYIL 'KHOR GYI GDAN LA RANG GI LHA'I SA BON
GRUB PA MTSAN MA DANG SA BON LAS YONGS SU GYUR PA LAS DKYIL 'KHOR
GYI

LHA MO DANG DKYIL 'KHOR GYI BDAG POR BCAS PA DE BZHIN GSHEGS PA
THAMS CAD KYI NGO BO DPAL KYE RDO RJER BSGOMS LA, YE SHES KYI
DKYIL 'KHOR YANG SPYAN DRANGS LA MDUN GYI NAM MKHA'I PHYOGS SU
DGOD PAR BYA'O, ,AOm AE HYE HI BHA GA W'AN NI HA BHA GA TYAm, SA
MA YE NA TZA AA NDHA DI KAm TZA,

PRA TI TZE DAm ME ZHES BYA BA'I SNGAGS KYIS SO, ,DE NAS BGEGS
BSKRAD PA LA SOGS PA BYA ZHING 'THOR 'THUNG DANG BSANG GTOR LA
SOGS PA PHUL LA, ,DZA: H'Um BAm HO:, ZHES BYA BA 'DIS DGUG PA
DANG GZHUG PA DANG BCING BA DANG DBANG DU BYAS LA, YE SHES KYI
'KHOR LO DANG DAM TSIG GI

'KHOR LO GNYIS LHAN CIG TU GYUR CING CHU DANG 'O MA LTA BUR
BLTA'O, ,DE NAS DKYIL 'KHOR DE'I LUS DANG MIG LA SOGS PA RNAM PAR
SBYANG BA DANG DBANG BSKUR BA YANG BYAS LA, SLAR YANG BSANG GTOR
DANG 'THOR 'THUNG LA SOGS PA DANG MCHOD PA DANG BSTOD PA'I BAR
GYIS CHO GA BYAS

LA; LCE LA H'U% YIG BSTIMS TE, RANG RANG GI SNGAGS KYIS CIG SHOS
KYI SREG BLUGS KYANG SNGON BZHIN DU PHUL LA, YO BYAD THAMS CAD
KYI RDZAS BSRES LA, SREG BLUGS GCIG GAM GSUM MAM BDUN NAM NYI SHU
RTZA GCIG GAM BRGYA RTZA BRGYAD DAM STONG PHRAG BRGYA JI LTAR
RNYED PA SNGA MA

BZHIN DU 'BUL LO, ,DE NAS YANG BSREG RDZAS THAMS CAD LHA RNAMS
KYI LJAGS LA LEGS PAR LHUNG BAR MOS PAR BYA'O, ,DBANG GI DUS SU
NI YON PHUL LA SLOB MA RNAMS KYI LAG PA G-YON PA'I MTHE BO SO SO
NAS GZUNG LA RANG NGAM GZHAN GYIS SREG BLUGS GSUM MAM BDUN BYIN
LA YOD

PAR GYUR NA, RGYAL PO SA'I BDAG PO DANG DGE 'DUN DANG LHA MO DANG
PHYOGS SKYONG BA DANG, BDAG NYID RGYAS PAR BYA BA'I DON DU SREG
BLUGS BSREG PAR BYA'O, ,DE LTAR CI RNYED PA'I SBYIN SREG BYAS LA
MTHAR NI RIGS KYI SNYING PO GSUM MAM BDUN NAM NYI SHU RTZA GCIG
TU MAR GYI SREG

@307B BLUGS KYIS NYE BAR SBAR BAR BYA'O, ,DE NAS RDZOGS PA'I SREG
BLUGS PHUL LA 'THOR 'THUNG DANG PHYE MA DANG BRAL BA'I TA MBO LA
DANG, GOS LA SOGS PA PHUL LA MCHOD PA DANG BSTOD PA BYAS LA, DE
NAS LHA DE DAG THAMS CAD LA TZANDAN LA SOGS PA DANG MAR LA SOGS
PA'I RDZAS KYIS

DGA' ZHING MGU NAS RANG GI LUS KYI SPRIN SPROS PAS RIN PO CHE
DANG BDUD RTZIS GANG BA'I BUM PA LAG NA BZUNG STE, BSGRUB BYA LA
DBANG BSKUR ZHING RDO RJE'I LUS SU BYAS LA DE'I KHANG PA YANG RIN
PO CHE DU MAS YONGS SU GANG BAR BSGOMS LA RAL GRI LA SOGS PA'I
DNGOS GRUB KYANG BSKYED CING,

RANG GI LUS KYI SPRIN RANG NYID LA YANG DAG PAR 'DUS PAR BLTA'O,
,DE NAS SNGAGS PAS ME TOG GI THAL MO SBYAR LA MNYAM PAR GZHAG STE
LUS BTUD LA DMAN PA DANG STONG PA'I SKYON ZHI BAR BYA BA'I PHYIR
DANG, MNGON PAR 'DOD PA'I DNGOS GRUB KYI PHYIR MKHYEN CING BZOD
PAR GSOL BAR BYA STE,

BCOM LDAN BDAG LA NUS MED PAS, ,MA 'BYOR PA DANG MA RIG DANG,
,DMAN PA'AM NI LHAG PA STE, ,GANG BGYIS DE KHYOD BZOD PAR GSOL,
,ZHES BYA BAS SO, ,DE NAS BADZRA SATVA ZHES LAN GSUM BRJOD PAR
BYA'O, ,AOm KHYED KYIS 'GRO BA'I DON KUN MDZAD, ,RJES SU MTHUN
PA'I

DNGOS GRUB STZOL, ,SANGS RGYAS YUL DU GSHEGS NAS NI, ,SLAR YANG
BYON PAR MDZAD DU GSOL, ,AOm A'A: H'U% BADZRA MA: ZHES BRJOD LA
RANG GI 'DOD PA'I LHA'I DKYIL 'KHOR GSHEGS SU GSOL BAR BYA'O, ,DE
NAS THAB KHUNG DANG ME LHA SNGON BZHIN DU BSANG GTOR DANG 'THOR
'THUNG

LA SOGS PA PHUL TE MNGON PAR MCHOD LA, RIM PA BZHIN DU YO BYAD
LHAG MA BSREG PAR BYA'O, ,DE NAS RDZOGS PA'I SREG BLUGS PHUL LA,
,BSANG GTOR LA SOGS PA YANG PHUL TE, ,TAMPO LA DANG GOS LA SOGS
PA'I MCHOD PA YANG BYAS LA, DRIL BU YANG DKROL ZHING BSTOD

PAR BYA'O, ,DE NAS 'DOD PA'I DNGOS GRUB KYI PHYIR GSOL ZHING BZOD
PA PHUL NAS BADZRA SATVA ZHES LAN GSUM BSKUL LA, SV'A NVA NTZE BA
PA R'A RTHA NYTZA S'A DHI TAm GA TZTSA, HA BYA BHU KA AA GA MI
shV'A PI YA TH'A K'A L'E, ,SARBA SIDDHI KU RU SHVA MI ZHES BYA
BA'I SNGAGS KYIS ME LHA GSHEGS SU GSOL

@308A *, ,LO; ,DE NAS ME NANG DU SNOD LEGS PAR BKRUS PAR BSREG
RDZAS KYI LHAG MA MAR DANG 'O MA DANG SBRANG RTZI DANG SHA KHA
RAR LDAN PA'I THUG PA BSDUS TE BSKOL LA, GNYEN 'DAB RNAMS LA YANG
CUNG ZAD SBYIN PAR BYA'O, ,DE'I RJES LA YI GE BRGYA PA'I SNGAGS
LAN BDUN BRJOD LA DGE

BA YANG BLA NA MED PA YANG DAG PAR RDZOGS PA'I BYANG CHUB TU
YONGS SU BSNGOS LA LDANG BAR BYA'O, ,DE LA 'DI NI YI GE BRGYA
PA'I SNGAGS SO, ,AOm BADZRA SATVA SA MA YA, MA NU P'A LA YA,
BADZRA SATVA TVE NO PA TI shthA DRi dHO ME BHA BA, SU TO shYO ME
BHA BA, SU PO shYO ME BHA BA, AA NU RAKTO ME BHYA BA, SARBA
SIDDHI MME

PRA YA TZTSA SARBA KARMA SU TZA ME TZI TTAm SHRE YA: KU RU H'Um,
HA HA HA HA HO, BHA GA W'A NA SARBA TA TH'A GA TA BADZRA M'A ME
MU NYTZA BADZR'I BHA BA MA H'A SA MA YA SATVA A'A:, 'DIR ZHAR LA
'ONGS PA'I DBANG GIS ZHI BA LA SOGS PA'I SBYIN SREG GI CHO GA
BRJOD PAR BYA'O, ,DE LA NAD DANG GNOD PA DANG SKAR MDA' LTUNG
BA'I

GNOD PA DANG BGEGS DANG NYON MONGS PA DANG SDIG PAS ZIN PA'I BDAG
GAM GZHAN RNAMS ZHI BAR BYA BA'I PHYIR DANG, MNGON PAR SHES PA
DANG THAR PA BSGRUB PA'I PHYIR YANG ZHI BA'I SBYIN SREG BYA'O,
,DE LA DKYIL 'KHOR GYI SHAR PHYOGS SU DKAR PO LA RGYAR KHRU GANG
BRKO ZHING ZABS SU NI SOR

BCU GNYIS TE, DBUS SU NI PADMA 'DAB MA BRGYAD PA SOR BCU DRUG PA
LA GNAS PA'I RDO RJE RTZE MO LNGA PA SOR BRGYAD PA RTZE MO SHAR
DU BSTAN PA'O, ,STENG DU NI SOR BZHI PA'I BAR BZHAG PA RGYA DANG
DPANGS SU YANG SOR BZHI PA'I BI DHI KAS BSKOR BA'I THAB KHUNG
ZLUM PO BYAS LA 'JIM PA DKAR POS BYUG

CING DKYIL 'KHOR GYI SA LA LCI BAS KYANG NYE BAR BYUGS LA, YANG
DE GNYI GA TZANDAN DKAR PO'I DRI BDUD RTZI LNGA DANG BCAS PAS
BYUG CING ME TOG DKAR PO BZANG POS KYANG MNGON PAR GTOR BAR
BYA'O, ,RDUL TSON GYIS KYANG THAB KHUNG BYA'O, ,GSER LA SOGS PA'I
SNOD DU DRI DKAR PO DANG NAS DANG 'O

MA DANG BCAS PA'I CHUS BKANG LA SV'A H'A'I MTHA' CAN GYI SNGAGS
KYIS SNGAR BZHIN BZLA BAR BYA'O, ,'O MA CAN GYI SHING NGAM 'BROG
GI LCI BA'I BUD SHING DANG ZHO MAR DANG SBRANG RTZI DANG 'O MA
DANG NAS DANG TIL DANG L'A DZ'A DANG PRI YANG KU DANG TZANDAN
DANG 'BRAS S'A LU'I ZAN DANG D'UR BA SNGON PO DANG, ME

@308B TOG DKAR PO GRUS PA DANG KE SA RA'I ME TOG DANG, AA MRA'I
LO MA DANG NI RA YA BA LA SOGS PA'I DRI ZHIM PO RNAMS KYANG BSREG
CING PA LA SHA LA SOGS PA SOR BCU GNYIS PA LA SBOM PA MA YIN PA
MTHEB MDZUB KYI TSAD TZAM RTZE MO'I CHA BDUD RTZI DANG DRI DKAR
PO DANG CHUS SPANG BAR BYA ZHING, SBRANG

RTZI DANG 'O MA DANG MAR LA RTZE MO GNYIS BSNYUGS LA, LHAG MA NI
SNGAR GSUNGS PA'I YAM SHING GI MTSAN NYID DO, ,MCHOD SBYIN GYI
SHING LAS BYUNG BA 'AM NOR BU LAS BYUNG BA'AM THA MAL PA'AM BRAM
ZE'I ME BLANGS LA ME SBAR ZHING, ME LHA SKU MDOG DKAR PO NA BZA'
DKAR PO MNABS PA

THOR TSUGS DKAR PO LA ME TOG DKAR PO DANG LDAN ZHING BYAMS PA
DANG SNYING RJE DANG LDAN PA, PADMA'I GDAN LA BZHUGS SHING ZHAL
BYANG NGAM SHAR DU PHYOGS SHING YID ZHI BA STE, NYA'I TSES GCIG
NAS BRTZAMS TE SNGAGS PA SNGAR LANGS TE, SNGAGS THAMS CAD KYI
MTHAR NI SV'A H'A AA MU KA SYA

SH'I NTAm KU RU SV'A H'A, ZHES YANG DAG PAR BSKUL ZHING SNGAGS
RAB TU BTON TE ZHI BA'I SBYIN SREG BYA'O, ,DE NAS MAR DANG BDUD
RTZI LA SOGS PA'I RDZAS KYI SA DGA' ZHING MGU NAS LHA RNAMS RANG
GI LUS KYIS SPRIN GYI TSOGS SPROS TE, YE SHES KYI CHUS GANG BA'I
RIN PO CHE'I BUM PA BSNAMS

PA RNAMS KYIS BSGRUB BYA DBANG BSKUR ZHING MI 'DOD PA'I NAD LA
SOGS PA BOR NAS, MNGON PAR 'DOD PA'I DNGOS GRUB BSGRUBS TE RANG
GI LUS KYI SPRIN RANG NYID LA 'DUS SHING, RNAM PAR GNAS TE BYA BA
BYAS PAR BLTA'O, ,ZHI BA'I SBYIN SREG GI CHO GA'O, ,RAL GRI DANG
'KHOR LO

DANG MDA' DANG RIN PO CHE DANG PADMA DANG GTER CHEN PO DANG BCUD
DANG BCUD LEN DANG RGYAL SRID LA SOGS PA BSGRUB PAR BYA BA'I
PHYIR NI BDAG THA MAL PA'AM PHA ROL THA MAL PAS ZLA BA NYA NAS
BRTZAMS TE RGYAS PA'I SBYIN SREG BYA'O, ,DE LA DKYIL 'KHOR GYI
LHO PHYOGS SU SA GZHI SER PO LA

KHRU DO BA THABS SU NI KHRU GANG BA KHYER GYI BAR LA SOR BRGYAD
DPANGS SU YANG SOR BRGYAD PA'I BE DHI KAS BSKOR BA LA, DBUS NA
'KHOR LO RTZIBS BRGYAD PA LA RDO RJE RIN PO CHE DANG LDAN PA, RIN
PO CHE ZUR BRGYAD PA LTA BU'AM, ZUR BZHI PA LTA BUR BRKOS LA THAB
KHUNG BYAS TE SA MDOG SER

@309A *, ,PO DANG DRI DANG BDUD RTZIS THAB KHUNG DANG DE'I SA
PHYOGS NYE BAR BYUGS LA, ME TOG SER PO'AM ME TOG KHRA BO DGRAM
PAR BYA'O, ,BUD SHING NI 'BROG GI LCI BA MA GTOGS PAR SNGAR BRJOD
PA NYID KYI 'BRAS BU DANG BCAS PA'O, ,LHAG MA NI LAS THAMS CAD
PA'I CHO

GAR GSUNGS PA BZHIN NO, ,RGYAS PA'I SBYIN SREG GI CHO GA'O, ,BSAD
PA DANG SKAM PA DANG BSKRAD PA DANG SDANG BA DANG RENGS PA DANG
RMONGS PA DANG LUS SKEMS PA LA SOGS PA'I LAS BSGRUB PAR BYA BA'I
PHYIR MNGON SPYOD KYI SBYIN SREG BYA STE, DE LA DKYIL 'KHOR GYI
BYANG PHYOGS SU RTZUB CING SKAM

PA'I NAM MKHA' LTA BU'I SA GZHI NAG PO LA SOR NYI SHU PA ZABS SU
SOR BCU PA DBUS SU NI RTZE GSUM PA'I RTZE MOR SOR BRGYAD PA'I RDO
RJES BYIN GYIS BRLABS PA, STENG DU SOR GSUM POR LA ZHED DANG
DPANGS SU NI SOR GSUM PA KHA KHYER GZHOL BAS BSKOR BA'I BI DHI
KA'AM MGO BYANG DU BLTAS

PA'I ZUR GSUM NAG PO'I THAB KHUNG BYAS LA, SA BDAG DANG DUR KHROD
KYI THAL BA DANG BONG BU DANG RNGA MO LA SOGS PA'I LCI BA JI
SNYED PAS BYUGS LA DRI MI ZHIM PA DANG, ME TOG SNGON PO DANG DMAR
PO DANG SO BA'I 'BRU LA SOGS PAS DGRAM PAR BYA'O, ,DE LA SNGAR
BRJOD PA'I SNOD DU DRI NGAN PA'I

CHU DANG KO TRA BA DANG, MI DANG BA LANG DANG BONG BU'I CHU ME
TOG DANG BCAS PA LA SNGAGS YI GE PHAt KYI MTHA' YIS SNGAR BZHIN
DU YONGS SU BZLAS LA G-YAS KYI CHAR YONGS SU GZHAG PAR BYA'O,
,YUNGS KAR SER PO DANG 'BRU MAR TSAN DE DANG ME TOG DANG TSVA
DANG SKE TSE DANG, DUR KHROD KYI

THAL BA DANG, RKANG PA'I RDUL DANG NIM PA'I LO MA DANG BONG BU
DANG RNGA MO LA SOGS PA'I LCI BA DANG SKRA DANG BRDUNGS LA, BYA
ROG LA SOGS PA RNAMS KYI DANG BYI LA'I GCIN RTUG DANG, TSER MA
DANG, GSEG MA DANG RUS PA'I PHYE MA DANG KHRAG SO RU DANG SHA
DANG DUG DANG KHRAG DANG SKE TSE DANG SMYO BA'I 'DAB

MA'I KHU BAS SBYAR LA, LAS THAMS CAD PA'I SNGAGS KYIS BZLAS PA'I
CHU DANG, THAL BA DANG BSNUN PA DANG SOL BA DANG DUG LA SOGS PA
DANG BSRES LA RDZAS 'DI RNAMS KYIS DGRA'I SPRUL PA'I GZUGS BRNYAN
BYAS LA BSREG RDZAS BYA'O, ,MI TSIL GYI MAR ME YANG G-YON GYI

@309B CHAR BZHAG GO, ,BUD SHING NI TSA BA DANG TSER MA CAN DANG,
KHA BA DANG, DRING BA DANG SHING LAS SKYES PA'AM, YANG NA DUR GYI
SHING NGAM BONG BU DANG RNGA MO'I LCI BA SKAM PO'O, ,NIM PA DANG
SENG LDENG DANG KO BHI DHA DANG BHA LA TA KA DANG MA DA NA'I
SHING LAS SKYES PA'AM, TSA BA DANG TSER MA DANG BCAS PA'AM,

KHA BA'I SHING LAS SKYES PA'AM DUR KHROD KYI SHING LAS SKYES PA
RTZA BA'I CHA NAS BCAD LA YAM SHING BYA STE, SOR BCU PA LA ME TOG
DANG BCAS PA RTZE MO RNO BA 'BRU MAR TSAN DE LA RTZE MO GNYIS
BSNYUG GO, ,DUR KHROD KYI MI RUS LAS SKYES PA'AM, ,DUR KHROD KYI
SHING LAS SKYES PA'AM,

RDO LAS BYUNG BA'AM, GDOL BA'I KHYIM NAS BYUNG BA'I ME YIS SO,
,KHA DOG NAG PO SKRA GYEN DU 'BAR BA, MIG DMAR BA MCHE BA GTZIGS
PA GDONG KHRO GNYER DANG BCAS PA, KHRO LA 'JIGS SU RUNG BA, GSUS
PA 'PHYANG BA, BONG THUNG BA GOS NAG PO GYON PA, MCHOD PHYIR
THOGS

PA DANG LDAN PA, 'BAR ZHING KHA GDANGS PA'I ME LHA'O, ,KHRO ZHING
GOS SNGON PO BGOS PA'I THOR TSUGS ME TOG DANG LDAN PA, GOS DANG
KHRAG DANG CHUS BRLAN PAR BYAS SHING KHENGS PA'I MIG CAN, KHRO
GNYER GYI GDONG DANG LDAN PA RKANG PA G-YON PAS G-YAS PA MNAN PA,
SO

YIS SO LA MNAN CING STAN DANG BRAL TE BSGRUB BYA'I GZUGS BRNYAN
GYI LTO BA LA TZOG BUR 'DUG PA'AM, KHRO BO'I SKYIL KRUNG BCINGS
LA KHA LHO RU BLTA ZHING SNYING RJE'I KHROS PAS DKON MCHOG GSUM
LA GNOD PA'I DGRA BZLOG PAR BYA BA'I PHYIR MAR NGO GANG YANG RUNG
BA NAS BRTZAMS TE,

NYIN PHYED DAM MTSAN PHYED NA KHRO BA NYID KYIS TSAD MAR BYAS TE,
PUS MO GNYIS LAS PHYI ROL TU LAG PA BYAS LA LAG PA G-YOS PAS
MTSON RNON PO BLANGS TE, BSREG BYA LA BCAD CING BCAD CING LAG PA
G-YON GYIS SDIGS MDZUB BYAS TE, PHAt AA MU KA SYA AA BHI TZA RAm
KU RU PHAt

CES PA'I SNGAGS BRJOD LA BSREG PAR BYA STE, MNGON SPYOD KYI SBYIN
SREG BYA STE, SDANG BA LA NI KHYAD PAR DU BSKUL BA'I MTSAMS SU,
AOm DZR'Im SV'A H'A, H'U% AA MU KAm BI DE SHA YA, BSKRAD PA LA NI
AOm KHAm SV'A H'A, H'U% AA MU KA AU TZTSA TRA NA YA H'U%, RENGS
PA DANG RMONGS PA DAG LA NI AOm H'U% H'U% SV'A H'A,

@310A *, ,BOO shA tA AA MU KAm STVAm MBHA YA MO HA YA BOO shA tA,
BSAD PA LA NI AOm GHU SV'A H'A, PHAt AA MU KAm M'A RA YA PHAt, DE
LTAR GZHAN LA YANG NGO, ,SBYIN SREG GI LHA DGYES TE RANG GI
SNYING GA'I SA BON LAS KHRO BO SPROS TE RDO RJE ZHAGS PA DANG ME
MDAG GI CHAR GYIS BSGRUB BYA

LA BKANG ZHING MTSON CHA DU MAS BTAB CING SROG DANG BRAL TE BDE
BAR GSHEGS PA NYID LA SBYAR NAS SPROS PA RNAMS BDAG NYID LA BSDUS
PAR BLTA'O, ,'DI NI MNGON SPYOD KYI SBYIN SREG GI CHO GA'O, ,LHA
DANG KLU DANG GNOD SBYIN DANG DRI ZA DANG LHA MA YIN DANG NAM
MKHA' LDING DANG MI'AM CI DANG

BUD MED KYI DKYIL 'KHOR DANG BCAS PA DANG MI'I DBANG PO LA SOGS
PA RNAMS DBANG DU BYA BA DANG DGUG PA'I PHYIR DBANG GI SBYIN SREG
GAM DGUG PA'I SBYIN SREG BYA STE, DE LA DKYIL 'KHOR GYI SHAR
PHYOGS SAM DGUG PA LA NI NUB NYID DU STE, SA PHYOGS DMAR PO BHA
GA'I RNAM PA'AM

ZLA BA PHYED PA'I RNAM PA LA DBUS SU RDO RJE PADMAS BYIN GYIS
BRLABS PA'O, ,DGUG PA LA NI DBUS SU RDO RJE RTZE GCIG PA'I RNAM
PA'I RDO RJE LCAGS KYUS BYIN GYIS BRLABS PA STE, DE GNYIS KA YANG
ZHI BA'I THAB KHU BA LTAR BRKO ZHING KHA KHYER LA SOGS PA'I TSAD
DANG LDAN PA'I THAB KHUNG BYAS

TE, SA DMAR PO DANG DRIS NYE BAR BSKUS LA ME TOG DMAR POS KYANG
BRGYAN CING CHU SHING LA SOGS PA'I 'DAB MAS KYANG DGAB PAR BYA'O,
,SNGAR BRJOD PA'I SNOD NA GNAS PA'I CHU DANG ME TOG DMAR PO DANG
DRIR LDAN PA LA YI GE HO'I MTHA'I SNGAGS KYIS G-YON PHYOGS SU
BZLA'O, ,DGUG

PA LA NI G-YAS PHYOGS SU GZHAG PAR BYA ZHING PRI YANG KHU DANG
TZAM PA KA DANG PU ndA R'I KA DANG N'A GA GE SAR DANG KE SA LA
DANG KU TZA LA DANG AA SHO KA STE, NAGS LAS BYUNG BA'I LO MA DANG
BCAS PA SOR LNGA PA ZHI BA'I SKABS SU GSUNGS PA'I SKYON DANG BRAL
BA'I YAM SHING NGO, ,SKYUR BA'I 'BRAS BU

DANG AUTPALA DMAR PO DANG ME TOG DMAR PO'I 'BRAS BU STE, GZHAN
YANG RANG RANG GI BRTAG PA LAS GSUNGS PA'I BSREG RDZAS NI G-YAS
SU'O, ,DGUG PA LA NI DE DAG NYID G-YON DU STE, LCAGS KYU'I RNAM
PA'I TSER MA DANG GZHAG PAR BYA'O, ,NI MA PA DANG SGYUR BA'I
SHING LAS SKYES PA DANG GZHAN YANG ME TOG

@310B TU BCAS PA'I BUD SHING NI DBANG LA'O, ,DGUG PA LA NI TSER
MA DANG BCAS PA'I BUD SHING NGO, ,ME NI SMAD 'TSONG MA'I KHYIM
MAM SMAD 'TSOD MA MA YIN PA GAR MKHAN GYI RIGS KYI KHYIM GYI
ME'O, ,DGUG PA LA NI GAR MKHAN GYI SHUL LAM LAM PO CHE'I ME'O,
,KHA DOG DMAR PO'I 'OD DANG

LDAN PA'I ME LHA GDAN DANG BCAS PA GOS DMAR PO GYON PA MCHOD
PHYIR THOGS PA DANG LDAN PA'O, ,GOS DMAR PO GYON CING COD PAN LA
ME TOG GIS DKRIS LA, KHRO BO'I NGA RGYAL SPANGS LA CHAGS PA'I YID
KYIS RDO RJE SKYIL MO KRUNG GIS 'DUG STE, KHA NUB TU PHYOGS PAS
SO, ,DGUG PA LA NI

CUNG ZHING SNGAGS PAS KHA GYEN DU BLTAS LA, AOm AA SV'A H'A, AOm
AA MU KAm BA SHIm KU RU HO:, AOm H'U% SV'A H'A, DZA AA MU KAm A'A
K'A RshA YA DZA: ZHES PA'I SNGAGS BRJOD LA, NAM PHYED NA DBANG GI
SBYIN SREG GAM, DGUG PA'I SBYIN SREG GO, ,SBYIN SREG GIS LHA MGU
NAS RANG GI LUS KYIS SPRIN SPRO STE, ,ME TOG

NAG PO DANG DMAR PO KHA BYE BA LAS BYAS PA'I GZHU RNA DRUNG DU
BKANG PA AUTPALA'I SDONG BU MDA' YIS BSGRUB BYA'I SNYING GAR
BSNUN TE DBANG DU BYED PA DANG DGUG PA LA NI AUTPALA DMAR PO'I
SDONG BU'I ZHAGS PAS BCINGS SHING ME TOG DMAR PO LAS BYAS PA'I
LCAGS KYUS SNYING GNAS BZUNG STE BKUG

NAS SGRUB PO'I RKANG PA'I DRUNG DU GDAB PAR BYAS NAS RANG GI LUS
KYI SPRIN RANG NYID LAS 'DUS PAR BSGOM PAR BYA'O, ,DBANG DANG
DGUG PA'I SBYIN SREG GI CHO GA'O, ,LAS THAMS CAD PA'I SBYIN SREG
NI JI LTAR GRAGS PA'I LAS RKYANG BAS BYA'O, ,DE LA YANG GSUNGS
PA'O, ,'DIS TSE 'PHEL

BAR BYA BA'I PHYIR MAR LA BSNYUGS PA'I D'UR BA DANG BCAS PA BSREG
PAR BYA ZHING BSRUNG BA'I DON DU NI DE BZHIN DU TIL MAR LA
BSNYUGS TE KU SHAS BSREG PAR BYA ZHING, RANG 'DOD PA'I LHA BSGOM
PAR BYA'O, ,SNGAGS KYI MTHAR NI JI LTAR YANG DAG PAR BSKUL BA'I
TSIG DANG, RDZAS DANG

BYA BA DANG BSGOM PA DANG SNGAGS DANG, SA BON LA SOGS PA'I KHYAD
PAR YANG SNGON DANG SNGON DU 'BRANG BAS SBYANG BAR BYA'O, ,DE
LTAR NA JI LTA BA BZHIN GYI TSES DANG DUS DANG JI LTAR SKABS YOD
PA'AM, DE LA MOS PAS JI SRID DU MNGON PAR 'DOD PA'I ZHI BA LA
SOGS PAR GYUR PA DE SRID DU

@311A *, ,SBYIN SREG BYA'O, ,DE YANG, THA MAL GNAS LA RGYAS PA
BYA, ,NAD KUN LA NI ZHI BA STE, ,SDANG BA KUN LA GSAD BYA ZHING,
,BDAG GI DON 'DOD DBANG GIS BYA, ,ZHES GSUNGS SO, ,DE NAS PHYI'I
SBYIN SREG BYAS PA'I SNGAGS PAS RDZAS DANG BDAG

DANG LHA RNAMS RNAM PAR DAG PA'I SGO NAS BSAM PAR BYA ZHING BYAMS
PA DANG BZOD PA DANG BRTZON 'GRUS DANG STONG PA NYID DMIGS PAR
BYA ZHING, KUN RDZOB KYI BDEN PA DANG DON DAM PA'I BDEN PA DANG
KUN 'BYUNG GI BDEN PA LA DGOD PAR BYA'O, ,NYAN THOS DANG RANG
SANGS RGYAS DANG

THEG PA CHEN PO DANG LAM DMAN PA DANG 'BRING DANG LHAG PAS RNAM
PAR GROL BA'I KHYAD PAR GYIS SANGS RGYAS KYI GO 'PHANG 'GRUB PAR
BYA'O, ,DE YANG, PHYIR NI RNAM PA GSUM LDAN TE, ,GNAS GSUM PO LA
GSUM GNAS NA, ,HAm GI LAS RNAMS GSUM PO NI, ,'GRUB PAR

DE BZHIN GSHEGS PAS GSUNGS, ,HAm GI LAS NI MI SHES PAR, ,GANG DAG
GZHAN DU BYED PA NI, ,SNGAGS KYI YE SHES SPANGS PA YIS, ,RMONGS
PAS 'BRAS BU THOB PA MED, ,CES GSUNGS SO, ,DE LTAR MNGON PAR 'DOD
PA'I DNGOS GRUB KYI PHYIR SGRUB PA PO RNAMS LA YUN

MI RING BA NYID KYIS 'GRUB PAR 'GYUR TE, SLAR YANG MYUR DU GOMS
PAR BYA BA'I PHYIR 'DI LTAR BSAM PAR BYA STE, 'DI LTAR SKABS SU
SBYIN SREG THAMS CAD LA NI GANG 'DI DAG SA DANG THAB KHUNG KU SHA
DANG ME TOG DANG BSREG RDZAS DANG SNOD DANG CHU DANG BZANG ZHAL
BLUGS GZAR DANG DGANG GZAR DANG

YAM GING DANG BUD SHING DANG ME LHA DANG 'DOD PA'I LHA DANG DKYIL
'KHOR MCHOD PA'I BDAG NYID LA SOGS PA THAMS CAD NI RANG BZHIN
GYIS YONGS SU DAG CING CHOS KYI DBYINGS KYI RANG BZHIN DU GYUR
PA'O ZHES NGES PAR BYA'O, ,HAm YIG YAN LAG 'BRAS SKYES PA, ,DE
LAS GZHAN DAG

BSHAD PA NI, ,MA BRJOD NA YANG BDAG NYID KYIS, ,MKHAS PAS SHES
PAR BYAS TE GZUNG, ,SA GZHI ZHING SA 'PHEL BAR BYED, ,THAB KYIS
KHYIM NI 'PHEL BYED CING, ,MAR GYIS THAMS CAD 'BYOR BAR BYED,
,YAM SHING GIS NI GZI BYIN BSKYED, ,SHING GIS LHAG PAR

@311B DPA' BAR BYED, ,KU SHAS SRUNG BA THAMS CAD BYED, ,DKAR POS
SA GZHI ZHI BAR BYED, ,KHRE YIS RGYAS PAR BYED PAR BRJOD, ,TIL
GYIS SDIG PA 'PHROG PAR RIGS, ,SO BAS NOR DANG SO PA 'DREN, ,SRAN
MAS STOBS NI CHE BAR BYED, ,NAS BYIN PAS NI RLUNG GI SHUGS, ,

'DAR BA YIS NI TSE 'PHEL BYED, ,GRO YIS NAD RNAMS NYAMS PA DANG,
,SBRANG RTZI 'O MAS SHES RAB STE, ,ZHO ZAN BDE BA THAMS CAD STER,
,'DOD PA'I LHA DANG ME YIS NI, ,DE BZHIN 'DOD PA'I DNGOS GRUB
STE, ,LHAG MAS LAS KYI RJES MTHUN PAR, ,ZHO SOGS LAS NI BYED PAR

SHES, ,BLUGS GZAR SHES RAB GONG MA THABS, ,DE NYID SBYOR BA GNYIS
MED BSGOM, ,DE NAS RNAM PAR BYUNG BA'I MAR, ,YE SHES CHEN PO'I
BDUD RTZIR BYED, ,BDAG DAG RGYU DANG MI RGYU DANG, ,ME LHA DE YIS
TSIM PAR BYA, ,DE LTAR GANG ZHIG SBYIN SREG BYED, ,DE NI 'DOD
PA'I

SNOD DU GYUR, ,SBYIN SREG GI CHO GA'O, ,DE LTAR SBYIN SREG GI CHO
GA BYAS NAS DKYIL 'KHOR DU 'JUG PAR BYA STE, DE NAS LHA'I 'KHOR
LO LA MNGON SUM BZHIN DU BLTAS LA, SNGAR GSUNGS PA'I CHO GAS
DKYIL 'KHOR LA YANG DAG PAR MCHOD PA DANG BSTOD PA DANG, BDUD
RTZI

MYANG BA LA SOGS PA BYAS NAS BZLA BAR BYA'O, ,DE NAS SLOB MA
RNAMS LA DBANG SOGS BSDU BAR 'DOD PA'I SNGAGS PAS RIGS KYI GTZO
BO LA BLA MA BYAS TE, 'CHAD PAR 'GYUR BA'I SLOB MA GZHUG PA'I CHO
GAS BDAG NYID DANG POR DKYIL 'KHOR DU 'JUG PA'I BDAG NYID KYIS,

RIGS KYI BDAG POS DBANG MTHA' DAG GI BAR RDZOGS PAR BYAS LA, DE
NAS 'DI LTAR LAS THAMS CAD DANG RJES SU GNANG BA THOB NAS DKYIL
'KHOR DU SLOB MA GZHUG PA'I DON DU ZAG PA MED PA'I BDE BA CHEN PO
RDO RJE 'DZIN PA'I RANG BZHIN DE KHO NA NYID KYI GZUGS BRNYAN LTA
BU'I

CHOS THAMS CAD KYI BDAG NYID GNYIS SU MED PA'I YE SHES KYI LUS
DKYIL 'KHOR GYI 'KHOR LO'I RANG BZHIN DANG BDEN PA DANG DRAN PAR
BYA BA'I PHYIR DGA' BAS TSIGS SU BCAD PA 'DI NYAN DU GZHUG GO,
,NAM MKHA'I LAS BYUNG MTSAN LDAN PHYIR, ,GDOD MA MED PA'I

@312A *, ,GTER GYI MCHOG ,SEMS DPA'I RDO RJE CHEN PO'I DNGOS,
,DPAL LDAN KYE RDOR SOGS BDAG SGRUBS, ,DNGOS GRUB CHEN PO KUN GYI
MCHOG ,DBANG PHYUG CHEN PO LHAG PA'I LHA, ,RDO RJE 'DZIN PA KUN
GYI RGYAL, ,DON DAM MI 'GYUR BDAG LA SGRUBS, ,SKYON

RNAMS KUN DANG BRAL BA STE, ,'DOD CHAGS KUN GYIS RJES CHAGS
KHYOD, ,'DOD CHAGS CHE LA DGYES CHEN PO, ,BCOM LDAN BDAG LA DE
NYID SGRUBS, ,SHIN TU DAG PA RNAMS KYI MCHOG ,GDOD MA NAS GROL DE
BZHIN GSHEGS, ,KUN DU BZANG PO KUN GYI MCHOG ,BYANG CHUB

SEMS DPA' BDAG LA SGRUBS, ,DNGOS GRUB CHEN PO KUN GYI MCHOG
,DBANG PHYUG CHE MCHOG PHYAG RGYA NI, ,DNGOS GRUB RDO RJE MTHAR
THUG PA, ,RDO RJE SNYING PO'I BDAG POR GYUR, ,SEMS CAN KUN GYI
YID KHYAB PA'O, ,SEMS CAN KUN GYI SNYING LA GNAS, ,SEMS CAN KUN
GYI YID

NYID NI, ,'DOD MCHOG DAM TSIG RNAMS KYI MCHOG ,BDEN PA GANG GIS
YE SHES TE, ,SHES RAB THABS DAG DKYIL 'KHOR LA, ,BDEN PA DE YIS
MGON PO BDAG ,KHYOD KYIS 'DOD PA YONGS SU RDZOGS, ,CHOS RNAMS
GZUGS BRNYAN LTA BU STE, ,DAG CING DANG LA RNYOG PA MED, ,

GZUNG DU MED CING BRJOD DU MED, ,RGYU DANG LAS LAS MNYAM PAR
BYUNG, ,DE NYID LAS BYAS DE BZHIN NYID, ,CES BYA BA'I BDEN PAS,
,GZUGS BRNYAN GSAL POR DRI MED PAR, ,DE NAS DKYIL 'KHOR NAS BYUNG
BA'I SLOB DPON GYI ZHABS GNYIS LA DKYIL 'KHOR SNGON DU 'GRO BAS

PHYAG 'TSAL LA, ,DRANG BAR BYA BA'I PHYIR SLOB MAS GSOL BA GDAB
PAR BYA BA NI 'DI LTAR GSOL BA GDAB PAR BYA'O, ,'KHOR LO PHYIR MI
LDOG PA'I DBANG, ,MGON POS BDAG LA STZAL NAS NI, ,DKYIL 'KHOR LHA
YI DE NYID DANG, ,SLOB DPON LAS KYANG GSUNG DU GSOL, ,SANGS

RGYAS KUN GYI DAM TSIG RNAMS, ,SDOM PA GSANG BA RNAMS KYI MCHOG
,SEMS CAN RNAMS KYI DON GYI RGYUS, ,BDAG NI RTAG TU SLOB DPON
GYUR, ,DE NAS 'DI LTAR GSOL BA BTAB NAS BLA MAS DKYIL 'KHOR GYI
BDAG PO LA GSOL BA BTAB PAR BYA STE, BDAG CHE GE MO MING 'DI
ZHES, ,BYANG CHUB SEMS

@312B NI GZUNG BA LA, ,DAM TSIG SDOM PAR LDAN PAR NI, ,GSANG BA'I
DKYIL 'KHOR 'DI RU 'TSAL, ,ZHES BYA BAS SO, ,DE NAS SLOB DPON
GYIS BRJOD PAR BYA STE, GSANG BA CHEN PO'I RIGS DAG PA, ,GSANG
CHEN YONGS SU GZUNG BA YI, ,BDAG NYID CHEN PO KHYOD 'DOD DAM,
,'CHAL

ZHES SLOB MAS KYANG BRJOD PAR BYA'O, ,DE NAS SLOB DPON GYIS LUS
LA KHRUS DANG DRI ZHIM PO DANG ME TOG GI PHRENG BA DANG GOS DMAR
PO COD PAN DANG BCAS PA LA GDONG PA GOS DMAR POS BKAB LA YON PHUL
TE, AA KHAm B'I RA H'U%, ZHES BYA BA'I SNGAGS KYIS ME TOG GI
PHRENG BA BZUNG LA, LAS

THAMS CAD PA'I SNGAGS BZLAS PA'I BUM PA'I CHUS GTOR LA, SLOB MA
'DOD PA'I LHA'I GZUGS LA MIG DANG LUS LA SOGS PA BYIN GYIS BRLABS
PAR RNAM PAR BSAMS NAS, YOL BAS BCAD PA BYAS NAS DKYIL 'KHOR DU
GZHUG PAR BYA BA'I PHYIR KYE SNYING DU SDUG PA KHYOD SU YIN ZHES

DRI BAR BYA'O, ,DES KYANG SKAL BZANG SNYING DU SDUG PA BDAG GO
ZHES BRJOD PAR BYA'O, ,DE NAS BLA MAS KYANG ME TOG LA SOGS PAS
YANG DAG PAR MCHOD DE, DE YI GE H'U% GIS SHAR SGOR GZHAG PAR
BYA'O, ,DE NAS 'DI'I SNYING GAR AOm YO GA TZI TTA AUTPA DA YA MI
ZHES BYA BA'I SNGAGS

KYIS RNAL 'BYOR DU SEMS BSKYED DO, ,AOm SU RA TES MA YA STVAm HO
SIDDHI BADZRA YA THA SU KHAm ZHES BYA BA 'DIS SNYING GAR ME TOG
DANG BCAS PA'I RDO RJE GZHAG PAR BYA'O, ,DE NAS 'DI LA DE BZHIN
GSHEGS PA THAMS CAD KYI SA DE RING KHYOD BYIN GYIS BRLAB PAR
'GYUR RO, ,KHYOD KYIS 'DI

DE BZHIN GSHEGS PA THAMS CAD KYI MCHOG GI GSANG CHEN GYI DKYIL
'KHOR DU MA ZHUGS PA RNAMS LA BRJOD PAR MI BYA ZHING, GZHAN DAD
PA MED PA RNAMS LA BRJOD PAR MI BYA'O, ,DE NAS LAS THAMS CAD PA'I
SNGAGS SAM, tAKKA'I SNGAGS KYIS SLOB MA DRANGS LA, AA KHAm B'I RA

H'U% ZHES BYA BA'I SNGAGS KYIS YOL BA'I NANG DU BCUG LA SLOB DPON
DANG DKYIL 'KHOR LA PHYAG BYAS NAS SLOB MAS 'DI SKAD BRJOD PAR
BYA'O, ,AOm DE BZHIN GSHEGS PA THAMS CAD KYI BSNYEN BKUR GYI
PHYIR BDAG NYID DBUL BAR BGYI'O, ,AOm SLOB DPON RNAMS KYI BSNYEN
BKUR

@313A *, ,GYI PHYIR BDAG NYID DBUL BAR BGYI'O, ,AOm SEMS CAN
RNAMS KYI BSNYEN BKUR GYI PHYIR BDAG NYID DBUL BAR BGYI'O ZHES
BYA BAS SO, ,DE NAS 'DI SKAD CES BRJOD PAR BYA'O, ,DENG 'DIR
KHYOD DE BZHIN GSHEGS PA THAMS CAD KYI RIGS SU ZHUGS

KYIS DE BAS NA NGAS KYANG RDO RJE YE SHES BSKYED PAR BYA STE, YE
SHES GANG GIS DE BZHIN GSHEGS PA THAMS CAD KYI DNGOS GRUB KYANG
THOB NA DNGOS GRUB GZHAN LTA SMOS KYANG CI DGOS, ,KHYOD KYIS 'DI
NI DKYIL 'KHOR MA MTHONG BA'I SNGON DU BRJOD PAR MI BYA'O, ,DES
DAM TSIG NYAMS

PAR GYUR TA RE ZHES BYA BAS SO, ,DE NAS SLOB MA'I SPYI BOR RDO
RJE BKOD LA, 'DI DE RDO RJE DAM TSIG STE, ,GAL TE KHYOD KYIS TSUL
'DI NI, ,'GA' ZHIG DRUNG DU BZLAS GYUR NA, ,MGO BO DAG NI GSHEGS
PAR BYED, ,CES BYA BAS SO, ,DE NAS SNYING GAR RDO RJE BKOD LA,
,AOm RDO RJE

SEMS DPA' NYID KYANG NI, ,DE RING KHYOD KYI SNYING LA GNAS, ,GAL
TE KHYOD NI SMRA BYED NA, ,SKAD CIG DE LA 'BIGS PAR 'GYUR, ,ZHES
BYA BA 'DIS MNAS BSGAGS LA, ,BDUD RTZI LNGA DANG BSRES PA'I DRI
ZHIM PO'I CHUS YI GE GSUM GYIS BYIN GYIS BRLABS LA, AOm BADZRA MA
HO DA

KA ZHES BYA BA 'DIS LAN BDUN BZLAS TE, 'DI DE DMYAL BA'I CHU YIN
TE, ,DAM TSIG 'DAS NA SREG PAR BYED, ,DAM TSIG BSRUNGS NA DNGOS
GRUB STER, ,RDO RJE BDUD RTZI'I CHU 'THUNG SHIG ,CES BRJOD LA
BLUD PAR BYA'O, ,DE NAS SLOB MA DAM BCAS PA BRTAN PAR BYA BA'I
PHYIR 'DI SKAD

BRJOD PAR BYA'O, ,DENG NAS BZUNG STENG NI KHYOD KYI PHYAG NA RDO
RJE STE, ,GANG NGA YIS BRJOD PA 'DI DAG KHYOD KYIS BYA ZHING, NGA
LA KHYOD KYIS BRNYAS PAR YANG MI BYA'O, ,NYAM NGA BA MA SPANGS
PAR 'CHI BA'I DUS BYAS TE DMYAL BAR LTUNG BAR GYUR TA RE ZHES BYA
BAS SO, ,DE NAS SARBA TA TH'A GA

TA SHV'A DHI TI shth'A NA TA MA BADZRA SV'A H'A, ZHES BRJOD DU
BCUG LA DE'I SNYING GAR SA'I DKYIL 'KHOR LA% YIG LAS SKYES PA GRU
BZHI PA SER PO ZUR BZHIR RDO RJE RTZE GSUM PA'I YI GE H'U% GIS
BYIN GYIS BRLABS PA BSGOM PAR BYA'O, ,MGRIN PAR NI CHU'I DKYIL
'KHOR BA% YIG LAS SKYES PA

@313B ZLUM PO DKAR BA BUM PAS MTSAN PA, AA'I YI GES BYIN GYIS
BRLABS PA BSGOM PAR BYA'O, ,DE NAS SPYI BOR RLUNG GI DKYIL 'KHOR
YAm YIG LAS SKYES PA GZHU'I RNAM PA NAG PO, ,MTHA' GNYIS SU DAR
DBYANGS G-YO BAS MTSAN PA DBUS SU HA% GIS BYIN GYIS BRLABS

PA BSAM ZHING, RKANG MTHIL GNYIS SU DZDZA YIG YANG DAG PAR 'BAR
BA BSAM PAR BYA'O, ,DE NAS DE'I 'OG TU RLUNG GI DKYIL 'KHOR GYI
STENG DU RA% YIG LAS SKYES PA'I ME'I DKYIL 'KHOR KHA DOG DMAR PO
ZUR GSUM PA BSGOM PAR BYAS LA DES SNANG BAR BYAS TE, DRIL BU

DKROL LA A'A BE SHA YA STVAm BHA YA RA RA RA RA, TZA LA YA TZA LA
YA, H'U% AA DZHEEm: ZHES BYA BA'I SNGAGS KYIS BSKUL LA JI SRID DU
BABS KYI BAR DU DBAB PAR BYA'O, ,YANG NA SLOB MA'I RKANG PA'I 'OG
TU RLUNG GI DKYIL 'KHOR LAS SA BON GYIS BYIN GYIS BRLABS PA
BSGOMS LA, DES DE BSKUL BAR BSGOM PAR BYA'O, ,DE

NAS YANG DRAG PO'I GAR DANG BCAS PAS DRIL BU DKROL ZHING, AOm LI
LE LI LE H'U% ZHES BYA BA'I SNGAGS BABS KYI BAR DU BRJOD LA, DE
BABS PAR RIG NAS KYANG 'DOD CHAGS RDO RJER BSAMS LA DE'I LCE LA
A'A: YIG DMAR PO BSGOMS LA, RDO RJE SMROS SHIG CES BRJOD PAR

BYA'O, ,DE NAS DE BABS PA LA BRTAN PAR BYA BA'I PHYIR TI shthA
BADZRA ZHES BRJOD PAR BYA'O, ,DE LTAR DRIS PA DANG DGE BA DANG MI
DGE BA SMRA BAR 'GYUR RO, ,DE NAS AOm TI shthA BADZRA SA MA YA
PRA TI SA LI TE H'U% H'U% HO HO SV'A H'A, ZHES BYA BA'I SNGAGS
KYIS BABS PA BRTAN PAR BYA ZHING,

TSIGS SU BCAD PA 'DIS BDEN PA'I BYIN RLABS BDAR BAR BYA'O, ,YANG
DAG DKYIL 'KHOR 'DI RU NI, ,BDAG GIS SLOB MA RAB GZHUG PAS, ,LHA
RNAMS KYI NI RIM PA NI, ,JI LTAR BSOD NAMS DE LTAR 'GYUR, ,'DI
YIS DNGOS GRUB CI 'GYUR BA, ,DE YI RIGS NI SNOD

YIN TE, ,GANG 'DI'I BSOD NAMS RJES MTHUN PA, ,DE 'DRA'I DKYIL
'KHOR DAG TU 'GYUR, ,ZHES BYA BAS SO, ,DE NAS DE'I MIG GIS CI
MTHONG ZHES DRI BAR BYA'O, ,DES BRJOD PA'I DKAR PO DANG, SER PO
DANG, DMAR PO DANG, NAG PO'I DKYIL 'KHOR GYI SNANG BAS ZHI BA
DANG

@314A *, ,RGYAS PA DANG DBANG DANG MNGON SPYOD KYI DNGOS GRUB TU
'OS PA DE LA RIM PAS BRJOD PAR BYA'O, ,DE NAS GZUNG BA'I ME TOG
GI PHRENG BA YI GE H'U% GIS 'PHANGS LA, PRA T'I TZTSA HO ZHES
BRJOD PAR BYA'O, ,DE NAS DNGOS GRUB DMAN PA DANG MCHOG ME TOG
LHUNG BA LHAS

MTSON PAR BYA'O, ,LHA RNAMS KYI NI KHYAD PAR LAS, ,DE BZHIN GNAS
LA GUS PA YI, ,SANGS RGYAS LA LHUNG ME TOG DE, ,DBU SNYAN GTZUG
TOR DBU SKRA NA, ,DNGOS GRUB PHYAG RGYA CHER GSUNGS TE, ,SNGAGS
LA MNGON PAR SBYAR NAS 'GYUR, ,SPYAN DANG ZHAL GYI PHYOGS CHA
NA,,

SNGAGS KYI DNGOS GRUB DAG TU GSUNGS, ,SKU YI STOD DU DNGOS GRUB
MCHOG ,SKU SMAD NA NI 'BRING DU BSHAD, ,'OG CHAR DNGOS GRUB THA
MA STE, ,MCHOG NI BYANG CHUB CES SU BSHAD, ,'BRING GIS DBANG
PHYUG DNGOS GRUB STE, ,THA MA YIS NI NOR RNAMS GRUB, ,'DI YIS RIM
PA

THAMS CAD NI, ,BDAG MED MA RNAMS LA YANG NGES, ,GZHAN DU LHA
RNAMS GDAN LA NI, ,DNGOS GRU GSUM GYI RNAM PAR STON, ,JI LTAR BOR
BA'I ME TOG DE, ,GZUGS BRNYAN LAS NI RING LHUNG NA, ,DE YI DNGOS
GRUB RING BAR 'GYUR, ,NYE BA NYID NA 'DIR 'GYUR TE, ,SNGAGS PA
RNAMS

LA PHAN PA'AM, ,PHAN 'DOGS RAB TU 'DZIN PA STE, ,DE YI SPYOD YUL
LHUNG GYUR NA, ,DE NI DE YI RIGS SU SHES, ,'PHANGS PA'I ME TOG
PHRENG BA DE, ,GAL TE BAR DU LHUNG GYUR NA, ,GANG LA NYE GYUR
PHRENG BA DE, ,DE NI DE YI RIGS SU STON, ,GAL TE MAndALA 'DAS NA
NI, ,GAL TE DE NI

LTUNG GYUR NA, ,DE YI DNGOS GRUB GZHAN 'GYUR TE, ,'DI YIS DAD PA
BCOS MA'O, ,GAL TE RGYA LA PHRENG BA DE, ,PHRENG BA RE KH'AR
LHUNG GYUR NA, ,ZHI BYAS SLAR YANG PHRENG BA NI, ,DE NI NAN TAN
GYIS GTOR BYA, ,SLAR YANG DE LA NYE GYUR NA, ,BLO LDAN GYIS NI
SLAR MI DOR, ,DE LA DNGOS GRUB

THOB PA MIN, ,GAR YANG NGES MED BLO LDAN KYE, ,GNYIS KYI BAR DU
MNYAM PA DANG, ,PHYIR LHUNG BA LA 'BRAS BU MED, ,ZHI BYAS SLAR
YANG BLO LDAN GYIS, ,PHRENG BA DE NI DOR BAR BYA, ,THIG GI RNAM
PAR SHES PA NYID, ,GZHAN MED RTAG PAR SNYING PO LHUNG, ,DE YI
SPYOD YUL DE SHES NYID, ,

@314B PHRED BA RU NI RAB TU GRAGS, ,DE LA SOGS PA RNAM PA YIS,
,GAL TE YANG DAG LDANG MA YIN, ,SLAR YANG PHRENG BA 'PHANG BAR
BYA, ,DE LTAR GSUM YIN SPANG BAR BYA, ,ME TOG DOR BA'O, ,DE NAS
ME TOG LHUNG BA LAS LHA SHES PAR BYA STE, SLAR YANG 'PHANGS PA'I
ME TOG BLANGS TE BLANGS

NAS KYANG, ,'DI NI MNYES SHING STOBS PO CHE, ,ZHES BRJOD LA SLOB
MA'I SPYI BOR BCING BAR BYA'O, ,PHRENG BA'I DBANG NGO, ,DE NAS
SLOB MA'I MIG DAG LA YI GE AOm 'BAR BA DANG LDAN PAR BSGOMS LA,
AOm DE RING RDO RJE SEMS DPA' NYID, ,MIG RNAMS 'BYED PA RNAMS KYI
MCHOG,

RDO RJE'I MIG NI BLA MED PAR, ,MIG RNAMS THAMS CAD DBYE BAR BYA,
,ZHES BRJOD LA GDONG BCINGS PA BKROL LA, ,KYE RDO RJE'I MTHONG BA
BRJOD PAR BYA BA NI SO SO'I LHA RNAMS KYI MING DANG, DKYIL 'KHOR
GYI BDAG PO'I MING SNGON DU 'GRO BA NAS BRTZAMS TE, DKYIL 'KHOR
BSTAN PAR BYA'O, ,

DE NAS BLA MA DGYES NAS SLOB MA LA 'DI SKAD BRJOD PAR BYA'O,
,DENG NAS DAD PA BSKYED BYOS LA, ,DKYIL 'KHOR 'DI NI BLTA BAR
BYA'O, ,KHYOD NI SANGS RGYAS RIGS SU SKYES, ,RIG PA'I SNGAGS NI
BYIN GYIS BRLABS, ,GRUB PA'I RNAL 'BYOR DE DAG DANG, ,'BYOR PA
THAMS CAD

MNGON DU GYUR, ,DNGOS GRUB RGYUS NI DAM TSIG SKYONGS, ,SNGAGS KYI
DNGOS LA 'BAD LDAN GYIS, ,DE NAS SLOB MAS KYANG BLA MA'I ZHABS
NGAG LA BTUNG DE 'DI SKAD BRJOD PAR BYA'O, ,AOm BADZRA MAndALA MA
H'A MAndALA PRA TI HO&HAm, ,AOm YO GA MAndALA MA H'A MAndALAm,
,DAR SI HO&HAm,

AOm GU HYA MAndALA MA H'A MAndALA dA KshI HO&HAm, ZHES BYA BAS
SO, ,SLOB MA GZHUG PA'I CHO GA'O, ,DE NAS BLA MA DANG SLOB MA'I
DGE BA SPEL BAR BYA BA'I PHYIR BKRA SHIS KYI TSIGS SU BCAD PA
GSUM BLANG BAR BYA'O, ,BKRA SHIS DAM PA GANG ZHIG SEMS CAN MA LUS
PHAN ZHING MOS

PA YIS, ,DPAL LDAN KHRAG 'THUNG SKYON RNAMS MANG PO RNAM PAR SEL
MDZAD PA, ,RIG PA'I YAN LAG CHAGS PA'I BDE BA'I BDAG NYID LEGS
NYAMS PA'I, ,DBANG RNAMS MCHOG LA YANG NI DES NI BKRA SHIS GYUR
PAR SHOG ,BKRA SHIS GANG ZHIG LHA DANG MI DANG LHA MA YIN

@315A *, ,GYIS MCHOD, ,LTAG NA MED PA'I CHOS RNAMS DAG NI DE YIS
GSUNGS PA DANG, ,'JIG RTEN GSUM PO RNAMS SU BDAG MED PAR NI RNAM
BSHAD PA, ,DBANG RNAMS MCHOG LA YANG NI DES NI BKRA SHIS GYUR PAR
SHOG ,BKRA SHIS GANG ZHIG MCHOG GI CHOS RNAMS RTAG

PAR 'DZIN MDZAD PA'I, ,LHA YI TSOGS NI RGYAL BA'I SRAS PO'I TSOGS
KYI BDAG ,BKRA SHIS BZANG PO SEMS CAN PHAN 'DOGS MDZAD PA RNAM PA
BZHI, ,DBANG RNAMS MCHOG LA YANG NI DES NI BKRA SHIS GYUR PAR
SHOG ,DE NAS, BYANG CHUB RDO RJE SANGS RGYAS RNAMS, ,JI LTAR CHE

BA'I CHEN PO GSAL, ,BDAG LA DRANG BA'I DON DU NI, ,NAM MKHA' RDO
RJE LA SOGS STZOL, ,ZHES BYA BA 'DIS GSOL BA BTAB PA DANG, SLOB
MA PADMA LA SOGS PA'I GDAN LA 'DUG CING, MI BSKYOD PA'I GZUGS SU
BSAMS LA, ,DE BZHIN GSHEGS PA THAMS CAD DPAL KYE

RDO RJE'I GZUGS DANG LDAN PAS YE SHES KYI CHUS GANG BA'I RIN PO
CHE'I BUM PA BSNAMS NAS DBANG BSKUR BAR RNAM PAR BSAMS LA, RDO
RJE RIN CHEN DBANG BSKUR NI, KHAMS GSUM KUN GYIS PHYAG BYAS PA,
,GSANG BA GSUM LAS MNYAM BYUNG BA, ,SANGS RGYAS RNAMS KYIS

BDAG LA STZOL, ,ZHES BRJOD LA, KHU TSUR GYI CHU DANG BCAS PA'I
RDO RJE BLANGS LA, AOm BADZRA AA BHI shI NYTZA, ZHES BRJOD LA
'KHOR LOS SGYUR BA LTAR DBANG BSKUR BAR BYA'O, ,DE LA 'DI NI
DBANG BSKUR BA'I RIM PA STE, DANG PO RNAM RGYAL BUM PA'I CHUS,
,DE'I 'OG GOO R'I SOGS BUM

CHUS, ,DE 'OG SBOS MO SOGS BUM CHUS, ,CHOS KYI DBYINGS SHIN TU
RNAM PAR DAG PA'I YE SHES KYI NGO BO CHU'I DBANG ZHES BYA'O, ,DE
NAS SLOB MA RIN CHEN RGYAL PO'I GZUGS SU BSGOMS LA, RANG GI LHA
DANG LDAN PA'I GSER LA SOGS PA LAS BYAS PA'I COD PAN SNGAR BRJOD
PA'I

SNGAGS KYIS SPYI BOR BZHAG LA PHYOGS BCU NA DE BZHIN GSHEGS PA'I
RIGS KYI BDAG PO'I GZUGS KYI COD PAN LA ZHUGS PAR BSGOMS LA SNGAR
BZHIN DU DBANG BSKUR BAR BSGOM MO, ,MNYAM PA NYID KYI YE SHES KYI
BDAG NYID KYI COD PAN GYI DBANG ZHES BYA'O, ,DE NAS 'OD

@315B DPAG MED KYI GZUGS SU DE BSGOMS LA RDO RJE'I RTZE MO NAS
BLANGS TE, SANGS RGYAS RDO RJE'I DBANG GIS NI, ,DE RING KHYOD LA
DBANG BSKUR GYIS, ,'DI DE SANGS RGYAS THAMS CAD NYID, ,DNGOS GRUB
PHYIR NI RDO RJE LONG, ,ZHES BRJOD LA RDO RJES SNYING GA DANG
SPYI GTZUG DANG MGRIN PA RNAMS SU

REG PAR BYA STE, LAG PA RNAMS SU BYIN LA SNGAR BZHIN DU DBANG
BSKUR BAR BYA'O, ,SO SOR KUN DU RTOG PA'I YE SHES KYI BDAG NYID
RDO RJE'I DBANG ZHES BYA'O, ,DE NAS DON YOD GRUB PA'I GZUGS SU
RNAM PAR BSGOMS LA, DRIL BU LAG PA G-YON PAR BYIN LA RDO RJE DANG
DRIL BUR

LDAN PA'I LAG PA GNYIS 'KHYUD PA'I TSUL DBYER MED PA'I RNAM PA LA
AOm BADZRA AA DHI BA DHI STV'Am AA BHI shI NYTZA MI, TI shthA
BADZRA SA MA YA STAm ZHES BRJOD LA DBANG BSKUR BAR BYA'O, ,BYA BA
NAN TAN GYI YE SHES KYI BDAG NYID DRIL BU'I DBANG ZHES BYA BA'O,
,DE NAS DE RNAM PAR SNANG MDZAD KYI

GZUGS SU BSAMS LA RDO RJE DANG DRIL BU SPYI BOR BZHAG STE, AOm
BADZRA SATVA STVAm AA BHI shI NYTZA MI, BADZRA N'A MA AA BHI shE
KA TA ZHES BRJOD LA, KYE DPAL CHE GE MO RDO RJE ZHES BYA BA'I
RNAM GRANGS 'DIS RIGS DANG RJES SU MTHUN PA NYID KYI TSUL GYIS
'KHOR LOS SGYUR PA'I MING GI

DBANG BSKUR BAR BYA'O, ,'DI NI ME LONG LTA BU'I YE SHES KYI NGO
BO NYID MING GI DBANG ZHES BYA'O, ,DBANG 'DI RNAMS KYIS NI SNGAGS
KYI RGYUD NYAN PA DANG BSHAD PA DANG SGRUB PA LA DBANG DU BYAS
PAR 'GYUR RO, ,DE NYID KHO NA RIG PA'I DBANG GI YE SHES RIGS RNAM
PA LNGA PO DE'I

PHYIR DBANG LNGA ZHES BYA'O, ,GANG GANG SNANG BA DE DE RNAMS, ,DE
NI HE RU KA DNGOS NYID, ,PHAL PA GANG NI DAG PA'I CHOS, ,SANGS
RGYAS YE SHES KYANG DE YIN, ,RIG PA'I DBANG SPYIS BYANG CHUB NGES
PAR THOB PA YIN GYIS, KHYAD PAR GYI YANG DAG PAR RDZOGS PA'I
BYANG CHUB PA

MA YIN NO, ,DE BAS NAN TAN GYIS YANG DAG PAR RDZOGS PA'I BYANG
CHUB NGES PAR THOB PAR BYA BA'I PHYIR SLOB DPON GYI DBANG GI DON
DU GNYER BA SPYI'I SDOM PA BZUNG ZHING SLOB DPON GYI SDOM PA
BZUNG BA LA BRTUL ZHUGS SBYIN PAR BYA'I GZHAN DU NA LHUNG BSTAN
PA DANG DBUGS

@316A *, ,'BYIN PA MA YIN TE, DE GNYIS KYIS NI PHYIR MI LDOG PA'I
SA LA RAB TU GNAS PA'I PHYIR TE, BDAG NI LUNG BSTAN TO, ,BDAG NI
DBUGS 'BYIN PA THOB PO ZHES MOS PA'I STOBS KYIS 'BAD PA MED PA'I
NGES PA THOB PA'O, ,SNOD KYI BYE BRAG MTHONG NAS BRTUL ZHUGS

STER BA LTAR LUNG BSTAN PA DANG, DBUGS DBYUNG BA YANG DE KHO NA
RIG PAS MI SBYIN NO, ,ZHES GZHAN DAG NA RE'O, ,BRGYA LA DE BZHIN
DU RJES SU GNANG BA YANG BYIN NAS SEMS CAN THAMS CAD CES BYA BA'I
TSIGS SU BCAD PA LNGA PO 'DIS ZHES NI GZHAN DAG NA RE'O, ,DE NAS
GZHAN

YANG RANG GI LHA'I PHYAG RGYA BSLABS LA, RTZA BA'I SNGAGS SAM
SNYING PO'I SNGAGS BRGYA RTZA BRGYAD BZLAS LA SLOB MA DE LA SBYIN
PAR BYA'O, ,NGA YIS KHYOD LA BCOM LDAN SBYIN, ,'DIR NI NYE BAR
GYUR PA YIN, ,ZHES SMRA BAR BYA'O, ,NGA YIS KHYOD NI BCOM LDAN
GZUNG, ,BDAG

LA NYE BA RU NI GYUR, ,ZHES SLOB MAS KYANG BRJOD PAR BYA'O, ,DE
NAS BLA MAS KHYOD KYIS SNGAGS DANG PHYAG RGYA 'DI DKYIL 'KHOR MA
MTHONG BA 'GA' ZHIG GI DRUNG DU SMRA BAR MI BYA'O, ,GLENG GZHI
DES KHYOD DMYAL BAR GYUR TA RE ZHES SLOB MA LA BRJOD PAR BYA'O,
,RIG PA'I DBANG GI TSO

GA'O, ,DE NAS RIG PA'I DBANG DANG SLOB DPON GYI SDOM PA 'DZIN PAS
PHYAG 'TSAL TE YON PHUL LA, BYANG CHUB RDO RJES SANGS RGYAS
RNAMS, ,JI LTAR CHE BA'I CHEN PO GSAL, ,BDAG LA'ANG DRANG BA'I
DON DU NI, ,NAM MKHA' RDO RJE LA SOGS STZOL, ,ZHES BYA BA'I GSOL
BA

'DI DANG LDAN PAS SGO NA GNAS PA GZHUG PAR BYA ZHING PADMA 'DAB
MA BRGYAD PA BRIS LA DE'I STENG DU BZHAG STE, RANG 'DOD LHA'I
RNAL 'BYOR GYIS SLOB MA NAM MKHA' LA GZHAG LA, RANG GI SNYING
GA'I 'OD ZER LAS KHA NAS BTON PA'I DE BZHIN GSHEGS PA THAMS CAD
DPAL HE RU KA'I

GZUGS DANG LDAN PAS MCHOD PA RNAM PA LNGA DANG GDUGS DANG RGYAL
MTSAN DANG BA DAN DANG ROL MO DANG BKRA SHIS KYI GLU DANG LDAN
PAS PHYAG NA RIN PO CHE'I BUM PA NAS YE SHES KYI CHU GNAS PAS
DBANG BSKUR BAR RNAM PAR BSGOM PAR BYA STE, RDO RJE CHEN PO'I
DBANG BSKUR NI, ,KHAMS

@316B GSUM GYIS NI PHYAG BYAS PA, ,GSANG BA GSUM LAS MNYAM BYUNG
BA, ,SANGS RGYAS KUN GYI GSAL GYUR TO, ,ZHES BRJOD LA PADMA'I
SNOD LA GNAS PA'I CHUS DBANG BSKUR BAR BYA'O, ,DE NAS 'DI LA
DKYIL 'KHOR GYI DE NYID DANG LHA'I DE NYID DANG, SLOB DPON GYIS
YONGS SU SPYAD PA YANG

BRJOD PAR BYA STE, DE LA SHIN TU RNAM PAR DAG PA'I TING NGE 'DZIN
GYI SNYING PO SDUD PA'I PHYIR LONGS SPYOD RDZOGS SKUS DKYIL 'KHOR
BSDUS SO, ,SEMS YANG DAG PAR BSLANG BA RNAM PAR DAG PAS NI KHANG
BU BRTZEGS PA'O, ,TSAD LAS MNYAM PAR BGROD PA NYID KYI PHYIR GRU
BZHI'O, ,BYAMS

PA CHEN PO DANG SNYING RJE CHEN PO DANG DGA' BA DANG, BTANG
SNYOMS RNAM PAR DAG PAS NI THIG BZHI'O, ,CHOS RJES SU DRAN PA'I
SBYOR BAS NI THIG SKUD DO, ,'JIG TSOGS LA LTA BA DANG, MTHAR
'DZIN PAR LTA BA MCHOG TU 'DZIN PA DANG, TSUL KHRIMS DANG BRTUL
ZHUGS MCHOG TU

'DZIN PA'I LTA BA LAS GROL ZHING YE SHES RNAM PAR DAG PAS NI THIG
'DEBS PA DANG, SDOM PA DANG, SEMS CAN GYI DON BYED PA DANG, DGE
BA'I CHOS SDUD PA DANG, SDOM PA'I TSUL KHRIMS RNAM PAR DAG PAS NI
RGYAN DU MAS BRGYAN PA'O, ,DAD PA DANG BRTZON 'GRUS DANG,

DRAN PA DANG TING NGE 'DZIN DANG, SHES RAB KYI DBANG POS NI SEMS
KYI RNAM GRANGS RNAM PA LNGA'O, ,SDIG PA MI DGE BA SKYES PA RNAMS
'JOMS PAR BRTZON PA NI SHAR GYI RTA BABS SO, ,MA SKYES PA RNAMS
MI SKYED PA'I PHYIR SO SOR RTOG PA NI NUB KYI RTA BABS SO, ,SKYES
PA RNAMS GNAS

PAR BYA BA'I PHYIR RAB TU BRTZON PA NI BYANG GI RTA BABS SO,
,YANG DAG PAR SPONG BA BZHI RNAM PAR DAG PA'I RTA BABS BZHI'O,
,LUS DANG TSOR BA DANG SEMS DANG, CHOS ZHES BYA BA DRAN PA NYE
BAR GZHAG PAS NI STEGS BU BZHI'O, ,BZOD PA DANG CHOS DANG, DON
DANG SNGAGS DANG,

GZUNGS RNAM PAR DAG PAS NI BI DHI KA LA RNAM PAR GNAS PA'I GLU
DANG GAR LA SOGS PA'I MCHOD PAS SBREL PA'I LHA MO'I TSOGS SO,
,STONG PA NYID RNAM PAR THAR PA'I SGO NI SHAR GYI SGO'O, ,MTSAN
MA MED PA RNAM PAR THAR PA'I SGO NI LHO'I SGO'O, ,SMON PA MED PA
RNAM PAR THAR

@317A *, ,PA'I SGO NI NUB KYI SGO'O, ,MNGON PAR 'DUS MA BYAS PA
RNAM PAR THAR PA'I SGO NI BYANG GI SGO'O, ,'DUN PA'I RDZU 'PHRUL
GYI RKANG PA NI SHAR GYI YA PHUBS SO, ,BRTZON 'GRUS KYI RDZU
'PHRUL GYI RKANG PA NI LHO'I SGO'O, ,SEMS KYI RDZU 'PHRUL GYI
RKANG PA NI NUB KYI SGO'O, ,DPYOD

PA'I RDZU 'PHRUL GYI RKANG PA NI BYANG GI SGO'O, ,THUGS RJES
BRLAN CING BSOD NAMS DANG YE SHES KYI TSOGS YONGS SU RDZOGS PA NI
BUM PA GANG BA'O, ,DRAN PA DANG CHOS RNAM PAR 'BYED PA DANG DGA'
BA DANG, SHIN TU SBYANGS PA DANG TING NGE 'DZIN DANG BRTZON 'GRUS
DANG, BTANG SNYOMS DANG

ZHES BYA BA BYANG CHUB KYI YAN LAG BDUN RNAM PAR DAG PAS NI ME
TOG GI PHRENG BA'O, ,SGRIB PA THAMS CAD RNAM PAR GROL ZHING TING
NGE 'DZIN DANG SHES RAB YANG DAG PAR 'DUS PA DE BZHIN GSHEGS PA'I
LAM GYI YE SHES NI RNGA YAB PO, ,NYON MONGS PA'I SA BON LA BTON
NAS NYON MONGS

PA RNAM PAR 'JOMS PA NI DO SHAL LO, ,NYON MONGS PA'I SA BON NYE
BAR BCOM NAS NYON MONGS PA RNAMS PHYED PA NI DO SHAL PHYED PA'O,
,ME LONG LA SOGS PA'I YE SHES KYIS NI ME LONG NGO, ,'GRO BA THAMS
CAD DBYER MED PAR BRJOD PAS DER GNAS PA'I NYON MONGS PAS RJES SU
MA

GOS PA'I PHYIR PADMA'O, ,SEMS CAN RNAMS MNYAM PAR 'BYUNG BA'I
PHYIR BYANG CHUB KYI SEMS RANG BZHIN GYIS 'OD GSAL BA'I RNAM PAR
DAG PAS NI ZLA BA'O, ,RDO RJE LTA BU'I TING NGE 'DZIN LAS SKYES
PA'I SHES RAB YE SHES NI NYI MA'I DKYIL 'KHOR RO, ,GZUGS LA SOGS
PA

LAS PHYIN CI MA LOG PA'I PHYIR GONG NA MED CING MTHA' LAS 'DAS
PA'I YON TAN NO, ,CHOS KYI DBYINGS SHIN TU RNAM PAR DAG PA'I RGYU
MTHUN PA'I PHYIR MCHOD PA RNAM PA LNGA'O, ,NGO TSA SHES PA DANG
KHREL YOD PAS NI NA BZA'O, ,GDUL BYA LA BSKYOD PA'I DAM PA'I CHOS
MDO'I

SDE DANG, DBYANGS KYIS BSNYAD PA'I SDE DANG LUNG DU BSTAN PA'I
SDE DANG TSIGS SU BCAD PA'I SDE DANG CHED DU BRJOD PA'I SDE DANG
DE LTA BU BYUNG BA'I SDE DANG, SHIN TU RGYAS PA'I SDE DANG RMAD
DU BYUNG BA'I SDE STE, LTA BA'I YAN LAG DGU'I TSIG THAMS CAD NA
GNAS PA'I PHYIR, BA DAN

@317B SNA TSOGS PA'I RTZE MO NA DRIL BU LA RLUNG GIS BSKYOD PA'I
SGRA'O, ,SHA DANG LHA DANG SHES RAB DANG CHOS DANG, SANGS RGYAS
KYI SPYAN GYI LTA BA RNAM PAR DAG PAS NI TSON SNA LNGA'O, ,BDAG
MED MA'I DKYIL 'KHOR LA YANG DE BZHIN TE, 'ON KYANG KHYAD PAR NI
'DI YANG DAG PA'I LTA BA DANG, YANG

DAG PA'I RTOG PA DANG, NGAG DANG LAS KYI MTHA' DANG, 'TSO BA DANG
RTZOL BA DANG, DRAN PA DANG TING NGE 'DZIN DANG 'DU SHES PA STE,
'PHAGS PA'I LAM YAN LAG BRGYAD PA RNAM PAR DAG PAS NI KA BA
BRGYAD DO, ,SANGS RGYAS THAMS CAD KYIS THAMS CAD DU THOGS PA MED
PAR RDO RJE

THEG PA'I CHOS KYI 'KHOR LO BSKOR BA KA BA BRGYAD KYI STENG RDO
RJE PHRENG BAS SBREL PA'O, ,'JIG RTEN GYI KHAMS THAMS CAD BDAG
MED PAR BSDUS PAS NI DUR KHROD BRGYAD DO, ,DKYIL 'KHOR GYI DE KHO
NA NYID CES BYA'O, ,GZUGS KYI SKYE MCHED KYI LUS SU GYUR PA LA SO
SOR RTOG PA NI DKAR

MO'O, ,SGRA'I SKYE MCHED KYI SEMS SU GYUR PA LA SO SOR RTOG PA'I
NGO BO NI CHOM RKUN MA'O, ,DRI'I SKYE MCHED DAG TU GYUR PA LA SO
SOR RTOG PA'I NGO BO NI RO LANGS MA'O, ,RO'I SKYE MCHED YE SHES
SU GYUR PA LA SO SOR RTOG PA'I NGO BO NI GHA SMA R'I'O, ,SA'I
KHAMS LUS KYI DE KHO NA NYID KYI YE

SHES KYI NGO BO NI PUKKA S'I'O, ,CHU'I KHAMS SEMS KYI DE KHO NA
NYID YE SHES KYI NGO BO NI RI KHROD MA'O, ,ME'I KHAMS NGAG GI DE
KHO NA NYID KYI YE SHES KYI NGO BO NI TZAndA L'I'O, ,RLUNG GI
KHAMS YE SHES KYI YANG DAG PA'I YE SHES KYI NGO BO NI dOMBI
N'I'O, ,JI LTAR BRJOD PA'I YANG DAG PA'I YE

SHES KYI 'BRAS BU NI RDO RJE 'CHANG CHEN PO'I GO 'PHANG GONG NA
MED PA'I BYANG CHUB DPAL KYE RDO RJE'O, ,BDAG MED MA'I DKYIL
'KHOR LA NI REG PA'I SKYE MCHED DANG SHES RAB KYI DBANG PO'I NGO
BO NYID NI SA SPYOD MA'O, ,CHOS KYI SKYE MCHED DANG DAD PA DANG,
,BRTZON 'GRUS DANG DRAN PA DANG,

TING NGE 'DZIN DANG SHES RAB DANG STOBS KYI NGO BO NI MKHA' SPYOD
MA'O, ,DAD PA'I DBANG PO'I NGO BO NI SA 'OG GNAS MA'O, ,BRTZON
'GRUS KYI DBANG PO'I NGO BO NI CHOM RKUN MA'O, ,DRAN PA'I DBANG
PO'I NGO BO NI RO LANGS MA'O, ,TING NGE 'DZIN GYI DPONG PO'I NGO
BO NI GHA SMA R'I'O, RAB

@318A *, ,TU DGA' BA DANG DRI MA MED PA DANG, 'OD BYED PA'I SA'I
NGO BO NI PUKKA S'I'O, ,MNGON DU GYUR PA'I SA'I NGO BO NI RI
KHROD MA'O, ,RING DU SONG BA DANG MI G-YO BA'I NGO BO NI TZAndA
L'I'O, ,LEGS PA'I BLO GROS DANG CHOS KYI SPRIN GYI NGO BO NI
dOMBI N'I'O, ,GZUGS KYI PHUNG PO DANG

MIG GI SKYE MCHED DANG GTI MUG CHEN PO DANG, SANGS RGYAS KYI SA
DANG, ME LONG LTA BU'I YE SHES KYI NGO BO NI RDO RJE MA'O, ,TSOR
BA'I PHUNG PO DANG SNA'I SKYE MCHED DANG NGA RGYAL CHEN PO DANG,
SANGS RGYAS KYI SA DANG, MNYAM PA NYID KYI YE SHES KYI NGO BO
NYID NI GSANG BA'I DKAR MO'O, ,

'DU SHES KYI PHUNG PO DANG, LCE'I SKYE MCHED DANG, 'DOD CHAGS
CHEN PO DANG, SANGS RGYAS KYI SA DANG, SO SOR RTOG PA'I YE SHES
KYI NGO BO NYID NI CHU'I RNAL 'BYOR MA'O, ,'DU BYED KYI PHUNG PO
DANG LUS KYI SKYE MCHED DANG, PHRAG DOG CHEN PO DANG, SANGS RGYAS
KYI SA DANG,

BYA BA NAN TAN GYI YE SHES KYI NGO BO NI RDO RJE MKHA' 'GRO MA'O,
,RNAM PAR SHES PA'I PHUNG PO DANG, YID KYI SKYE MCHED DANG, ZHE
SDANG CHEN PO DANG, SANGS RGYAS KYI SA DANG, CHOS KYI DBYINGS
SHIN TU RNAM PAR DAG PA'I NGO BO NI BDAG MED MA'O, ,LHA'I DE KHO
NA NYID CES BYA BA'O, ,

PHYI DANG NANG DANG SA SBYANG BA LA SOGS PA DANG SLOB DPON GYIS
YONGS SU SBYANG BA YANG NGO, ,DE NAS DAM TSIG GSUM DANG LDAN PAS
RDO RJE'I BRTUL ZHUGS SBYIN PAR BYA STE, H'Um YIG LAS SKYES RDO
RJE NI, ,'DI DE SANGS RGYAS THAMS CAD NYID, ,RDO RJE SEMS DPA'I
PHYAG NA GNAS, ,

PHYAG NA RDO RJE'I BRTUL ZHUGS BRTAN, ,KHYOD KYIS KYANG NI RTAG
PAR ZUNG, ,ZHES BRJOD LA 'DZIN DU GZHUG GO, ,SLOB MAS KYANG AOm
SARBA TA TH'A GA TA SIDDHI BADZRA SA MA YA TI shthA AE shA STVAm
DHA RA YA MI BA HO, ,HI HI HI HI H'Um ZHES BRJOD LA RDO RJE GZUNG
BAR BYA'O, ,RDO RJE BRTUL ZHUGS ZHES

BYA'O, ,DE NAS BLA MAS, SEMS DPA' THOG MA THA MA MED, ,RDO RJE
SEMS DPA' DGA' BA CHE, ,KUN DU BZANG PO KUN GYI BDAG ,RDO RJE
SNYING PO BDAG PO'I GTZO, ,ZHES BYA BA'I DE KHO NA NYID 'DIS SLOB
MA RDO RJE 'DZIN DU GZHUG GO, ,RDO RJE'I BRTUL ZHUGS DANG RDO
RJE'I DAM

@318B TSIG GO, ,DE'I RJES AA YIG LAS SKYES PA'I DRIL BU, ,'DI DE
SANGS RGYAS THAMS CAD KYI, ,SHES RAB DBYANGS KYI RJES 'GROR
BRJOD, ,RGYAL BA BYANG CHUB MCHOG GI GZHUNG, ,KHYOD KYIS KYANG NI
RTAG TU ZUNGS, ,ZHES BYA BAS 'DIS 'DZIN DU GZHUG CING, ,SRID PA
RANG BZHIN GYIS

DAG PHYIR, ,RANG BZHIN GYIS NI 'BYUNG BAR BYED, ,SEMS CAN RANG
BZHIN GYIS DAG PAS, ,DAM PA'I SRID PA DAG TU BYED, ,CES BYA BA
'DIS DRIL BU'I DE NYID KYIS SLOB MAS KYANG BZUNG LA DE DKROL BAR
BYA'O, ,RDO RJE BRTUL ZHUGS DANG DRIL BU'I DAM TSIG GO, ,DE NAS
RANG 'DOD LHA'I PHYAG RGYA

STE, ,YID KYI SKU NI BRTAN PA KHYOD, ,PHYAG RGYA MNGON PAR RTOGS
PAR MDZOD, ,THAMS CAD DU NI BRTAN PA GANG, ,DES NA PHYAG RGYA
ZHES SU BRJOD, ,CES BYA BA 'DIS BSLAB PAR BYA'O, ,SLOB MAS KYANG
BLA MA'I NGAG GIS RANG GI LHA NYID KYI PHYAG RGYA BSGOMS LA, DE
NYID

PHYAG RGYA'I MNGON PAR RTOGS PA ZHES BYA BA 'DIS BYIN GYIS BRLAB
PAR BYA'O, ,RDO RJE'I BRTUL ZHUGS DANG, PHYAG RGYA'I MNGON PAR
RTOGS PA STE DAM TSIG GSUM DANG LDAN PA'I RDO RJE'I BRTUL ZHUGS
SO, ,DE NAS BDAG NYID SANGS RGYAS KYI GZUGS SU RNAM PAR BSGOMS
LA,

KHU TSUR G-YON PAS CHOS GOS KYI GRVA NAS BZUNG LA SNYING GAR
BZHAG STE, MCHOG SBYIN PA'I PHYAG RGYA CHEN PO G-YAS BRKYANG BAS
MNGON PAR PHYOGS LA, AOm 'DIR NING YIS LUNG BSTAN BYA, ,KHYOD NI
BDE GSHEGS RDO RJE SEMS, ,SRID PA YONGS SU GRUB PA'I PHYIR, ,SRID
PA'I

NGAN 'GRO LAS GDON BYA, ,HE SHR'I AA MU KAm BADZRA N'A MA SIDDHYA
BHUR BHU BA SVA:, ZHES BRJOD LA LUNG BSTAN PAR BYA'O, ,PHYAG RGYA
CHEN PO BRKYANG BA 'DIS GANG LUNG BSTAN PA DE LA DE BZHIN GSHEGS
PA THAMS CAD DANG BYANG CHUB SEMS DPA' RNAMS KYIS MGRIN GCIG TU
BLA NA MED PA

YANG DAG PAR RDZOGS PA'I BYANG CHUB TU LUNG STON TO, ,'DI KHO NA
RDO RJE 'DZIN PA RNAMS KYI PHYAG RGYA DANG SNGAGS DANG BYIN GYI
RLABS SO ZHES BRJOD PAR BYA'O, ,LUNG BSTAN PA ZHES BYA BA'O, ,DE
NAS DAM TSIG GSUM DANG LDAN PA'I DBUGS 'BYIN PA SBYIN PAR BYA
STE, GSANG CHEN

@319A *, ,DKYIL 'KHOR DAM PA LA, ,MTHONG NAS MCHOG TU RAB TU
ZHUGS, ,SDIG PA KUN LAS RNAM PAR GROL, ,KHYOD NI DE RING LEGS
GNAS NYID, ,GANG PHYIR BDE CHEN MA DOR NA, ,SLAR YANG KHYOD NI MI
'CHI 'GYUR, ,KHYOD NI MTHONG BA MED PA RU, ,SU LA YANG 'JIGS

MED SPYAD PAR GYIS, ,SRID PA SHIN TU GRUB PA'I PHYIR, ,KHYOD SRID
SDUG BSNGAL MTSO LAS THAR, ,SRID PA SHIN TU BSNUN BYA'I PHYIR,
,BSTAN PA'I MCHOG TU YANG DAG 'BYUNG, ,DNGOS GRUB DAM TSIG SDOM
PA STE, ,'DI NI KHYOD KYIS RTAG TU ZUNGS, ,RTAG PA MCHOG RNAMS
DAG PA'I

BKA', ,SANGS RGYAS KUN GYIS MNYAM PAR GSUNGS, ,BYANG CHUB SEMS NI
SPANG MI BYA, ,GANG ZHIG RDO RJE'I PHYAG RGYA STE, ,GANG ZHIG
BLTAS PA TZAM GYIS KYANG, ,SANGS RGYAS NYID DU GDON MI ZA, ,DAM
PA'I CHOS NI SPONG BA DANG, ,DOR BA NAM YANG MI BYA'O, ,MI SHES
PA

YI RMONGS PA YIS, ,RTAG PAR BSGRAGS PAR BYAS GYUR NA, ,BDAG NYID
KYIS NI BDAG NYID SPANGS, ,BKA' THUB KYIS NI GDUNG MI BYA, ,JI
LTAR BDE BA BDER BZUNG STE, ,MA 'ONGS PA NA 'DI 'TSANG RGYA, ,RDO
RJE DRIL BU PHYAG RGYA YANG, ,DOR BA NAM YANG MI BYA'O, ,SLOB

DPON LA NI BRNYAS MI BYA, ,'DI NI SANGS RGYAS KUN DANG MNYAM,
,BLA MA SANGS RGYAS KUN DANG MNYAM, ,SLOB DPON 'DI LA BRNYAS NA
NI, ,SANGS RGYAS THAMS CAD LA BRNYAS YIN, ,DE NI RTAG TU SDUG
BSNGAL THOB, ,YAMS DAD 'TSE BA NAD RNAMS DANG, ,GDON DANG RIMS

DANG DUG RNAMS DANG, ,BGEGS DANG LOG 'DREN MI BZAD PAS, ,BSAD NAS
SEMS CAN DMYAL BAR 'GRO, ,DE BAS 'BAD PA THAMS CAD KYIS, ,RDO RJE
SLOB DPON BLA MA CHE, ,DGE BA RAB TU MI SPYOMS PAS, ,NAM YANG
SMAD PAR MI BYA'O, ,BLA MA LA NI GUS BCAS YON, ,RJES

SU MTHUN PAR DBUL BA BYA, ,DES NI RIMS SOGS GDUNG BA RNAMS,
,PHYIR ZHING 'BYUNG BAR MI 'GYUR RO, ,RTAG PAR RANG GI DAM TSIG
BSGRUB, ,RTAG PAR DE BZHIN GSHEGS PA MCHOD, ,RTAG PAR BLA MA LA
YANG DBUL, ,BLA MA SANGS RGYAS KUN DANG MNYAM, ,DE PHYIN

@319B SANGS RGYAS THAMS CAD LA, ,RTAG PAR BYIN PA NYID DU 'GYUR,
,DE BYIN BSOD NAMS TSOGS YIN TE, ,TSOGS LA DNGOS GRUB MCHOG TU
'GYUR, ,DE RING KHYOD KYIS SKYE 'BRAS BCAS, ,GANG 'DIR RAB TU
ZHUGS PA NYID, ,LHA DANG DAM TSIG MTSUNGS PAR NI, ,GNAS PAR GYUR
BAR THE

TSOM MED, ,SANGS RGYAS RDO RJE 'DZIN RNAMS KYIS, ,KHYOD NI DE
RING DBANG BSKUR TE, ,KHAMS GSUM PA YI RGYAL PO CHE, ,KHYOD KYIS
RGYAL PO'I GTZO BOR GNAS, ,DE RING BDUD LAS RNAM PAR RGYAL,
,GRONG KHYER MCHOG TU RNAM PAR ZHUGS, ,DE RING SANGS RGYAS THOB
PAR 'GYUR

'DIR NI SOM NYI MI BYA'O, ,MI BZAD RANG GI DAM TSIG BDE STER BZA'
BA DANG, ,RDO RJE LA NI YID KYIS RAB TU DAD PAR GYIS, ,'GRO BA
MYUR DU BDE BA DE NI RDO RJE SEMS, ,RAB MNYAM RTAG PAR KHYOD NI
DE RING ZHUGS PAR GYUR, ,SLOB MA GUS SHING MNYES GSHIN PA, ,BLA
MA'I ZHABS

GNYIS BTUD BYAS NAS, ,GTZO BOS JI LTAR BKA' STZAL PA, ,GSUNGS
SHIG DE LTAR BDAG GIS BGYI, ,'DI DAG NI DBUGS DBYUNG BA SBYIN
PA'O, ,DE NAS DE'I RJES SU GNANG BA SBYIN PAR BYA STE, ,DE LA
DANG POR RANG GI GTZO BO'I RNAL 'BYOR DANG LDAN PAS GSER GYI THUR
MA LA

BZLAS PA BYAS NAS SBYIN ZHING 'DI SKAD CES BRJOD PAR BYA'O, ,SMAN
PA'I RGYAL POS THUR MA YIS, ,'JIG RTEN RAB RIB BSAL BA LTAR,
,KHYOD KYIS MI SHES LING TOG NI, ,MNYES GSHIN RGYAL BAS BSAL BAR
MDZAD, ,AOm BADZRA NEE TRA AA PA HA RA BA TRA LAm HR'I: SLOB MA'I
MIG

GNYIS LA YI GE PRAm BSGOMS LA BZLA BAR BYA'O, ,DE NAS ME LONG
BSTAN LA CHOS KYI MTSAN NYID BRJOD PAR BYA STE, ,CHOS RNAM GZUGS
BRNYAN DAG DANG MTSUNGS, ,DAG CING DANG LA RNYOG BA BRAL, ,GZUNG
DU MED CING BRJOD DU MED, ,RGYU DANG LAS LAS MNYAM PAR BYUNG,
,RANG

BZHIN MED CING GNAS DANG BRAL, ,CHOS RNAMS DE LTAR NGES SHES NAS,
,SEMS CAN DON NI MTSUNGS MED GYIS, ,KHYOD NI 'DREN PA RNAMS SU
SKYE, ,ZHES BYA BA GSUNGS SO, ,DE NAS MTHA'I DBYANGS YIG LAS
SKYES PA'I DRIL BU DKROL LA SBYIN PAR BYA STE, THAMS CAD

@320A *, ,MKHA'I MTSAN NYID DE, ,NAM MKHA' LA YANG MTSAN NYID
MED, ,NAM MKHA' DANG MNYAM SBYOR BA LAS, ,MCHOG GI MNYAM PA NYID
GSAL LO, ,ZHES BYA BAS SO, ,DE NAS YI GE HO SA GZHU BYIN TE 'DI
SKAD CES BRJOD DO, ,SARBA TA TH'A GA TA AA NU R'A GA YA SV'A H'A,
,ZHES BYA BAS SO, ,

PHYOGS BZHIR MDA' BZHI 'PHANG BAR BYA'O, ,GCIG NI STENG DU 'PHANG
ZHING 'OG TU YANG NGO, ,AOm BADZRA SATVA ZHES BYA BA 'DIS ME LONG
BLANGS LA 'DI SKAD CES BRJOD PAR BYA'O, ,ME LONG DANG MTSUNGS RDO
RJE MA, ,DAG CING DANG LA RTOG PA MED, ,SANGS RGYAS KUN GYI BDAG
PO

MCHOG ,DE NI MNYES GSHIN SNYING LA GNAS, ,GANG 'DI DE BZHIN
GSHEGS PA THAMS CAD KYI BDAG PO'I BYANG CHUB KYI SEMS 'DIR MOS
PAR BYA'O, ,DE NAS AOm BADZRA HE TU MAm ZHES BYA BAS RKANG PA
GNYIS KYI 'OG TU 'KHOR LO'O, ,AOm BADZRA BTA shA RAm ZHES BYA BAS
LAG PA G-YAS

SU NI DUNG DANG G-YON DU GLEGS BAM STE, DBYANGS YIG DANG POS DRIL
BU BSKYED LA, YANG MTHA'I DBYANGS YIG GIS BYIN LA 'DI SKAD CES
BRJOD PAR BYA'O, ,DENG NAS BZUNG STE SEMS BSKYED PA DANG MTSUNGS
PA TZAM GYIS 'DI LTAR CHOS KYI 'KHOR LO BSKOR BAR BYA'O, ,

CHOS KYI DUNG NI BLA MED PA, ,KUN NAS DES PAR SGROGS PA'O, ,DE LA
'DOD PA'AM YID GNYIS MIN, ,DOGS PA MED PA'I SEMS KYIS SO, ,SNGAGS
SPYOD THEG PA'I CHO GA NI, ,'JIG RTEN PA LA RTAG TU STON, ,DE
LTAR BYAS GZO SANGS RGYAS RNAMS, ,NYE BAR PHAN

GDAGS ZHES SU GSUNGS, ,DE NAS RDO RJE 'DZIN RNAMS KYIS, ,KHYED
RNAMS KUN DU SRUNG BAR MDZAD, ,YANG RANG GIS SANGS RGYAS 'KHOR
LOS BSGYUR BA'I GZUGS JI LTA BAR DMIGS LA, 'JIG RTEN MA LUS THAMS
CAD DU, ,SEMS CAN RNAMS LA PHAN PA'I PHYIR, ,

JI LTAR SNA TSOGS 'DUL BA YI, ,CHOS KYI 'KHOR LO BSKOR BAR GYIS,
,DE BZHIN DU RDO RJE DANG RIN PO CHE DANG PADMA DANG, ,LAS KYI
'KHOR LO BSKOR BAR GYIS, ,TSIGS SU BCAD PA LNGAS RJES SU GNANG BA
SBYIN PAR BYA'O, ,'DI NI RJES SU GNANG BA SBYIN PA'O, ,BRTUL

@320B ZHUGS DANG RJES SU GNANG BA SBYIN PA LA THUG PA DE NI ZHI
BA'I MTHAR YANG SBYIN PAR BYA'O, ,DE NAS SLOB MA YONGS BRTAGS LA,
,RIGS KYI RIG PA KUN BYAS SHING, ,LAG GDUB SRUNG BAS BZLAS BYAS
LA, ,LAG G-YAS LA NI BCING BAR BYA, ,SPYI BRO GDUGS NI GZUNG BYA

ZHING, ,BSKOR BA DAG NI BYAS NAS KYANG, ,DKYIL 'KHOR SGO RU THAL
SBYAR LA, ,GDUGS DANG BCAS PA LHUNG BAR BYA, ,SLOB MA LA NI 'DI
BRJOD BYA, ,RGYUD NI 'DZIN PAR GYUR PA'O, ,SLOB DPON GYIS NI
GDUGS GSAL BA, ,DE YIS SNYING LA 'JUG BSGO BA, ,DA NI

DKYIL 'KHOR SLOB DPON 'GYUR, ,SNGAGS DANG RGYUD KYANG 'DZIN PAR
'GYUR, ,SANGS RGYAS BYANG CHUB SEMS DPAR BCAS, ,LHA RNAMS KYIS NI
GSUNG YANG YIN, ,SEMS CAN RNAMS NI BSKYAB PA'I PHYIR, ,KHYED KYIS
DKYIL 'KHOR CHO GA YIS, ,RGYUD DANG

SBYAR TE SGRUB PA POS, ,NAN TAN GYIS NI BRI BAR BYA, ,DE NAS RANG
GI SNGAGS BRGYA RTZA BRGYAD BZLAS LA, ,NGA YIS KHYOD LA BCOM LDAN
BYIN, ,'DIR NI YANG DAG NYE BAR 'GYUR, ,ZHES BYA BA 'DIS SLOB MA
LA SPYIN PAR BYA'O, ,SLOB MAS KYANG BZUNG LA, ,BCOM LDAN KHYOD LA

BDAG GIS NI, ,ZHES BYA BA 'DIS BZUNG LA BZLA BAR BYA'O, ,DE NAS
RANG GI LHA NYID KYI PHYAG RGYA BZHI BRLABS LA BRJOD PAR BYA STE,
KHYOD KYIS SNGAGS SAM PHYAG RGYA 'DI NI GZHAN DAG MI SHES PA
RNAMS LA NAM YANG LAN CIG TZAM YANG BRJOD CING BSTAN PAR MI
BYA'O,,

DE CI'I PHYIR ZHE NA, DE BZHIN DU SEMS CAN DE NI DKYIL 'KHOR MA
MTHONG BAR GYUR PAS, ,PHYAG RGYA DANG DKYIL 'KHOR SBYOR BA'I
'BRAS BU THOB PA NI YID GNYIS THOB PAR GYUR NAS NYAM NGA BA MA
SPANGS PAR 'CHI BA'I DUS BYAS NAS DMYAL BAR 'GRO BAR GYUR TER,
,KHYOD KYANG GZHI

DES DMYAL BAR 'GRO BAR 'GYUR RO, ,SPYI'I SLOB DPON GYI DBANG NGO,
,KHYAD PAR NI, ,SHES RAB BCU DRUG LON PA LA, ,LOG PA DAG GIS
MNYAM PAR 'KHYUD, ,RDO RJE DRIL BU'I SBYOR BAS NI, ,SLOB DPON GYI
NI BSKUR BAR 'DOD, ,'JIG RTEN LAS 'DAS PA'I SLOB DPON GYI DBANG

@321A *, ,ZHES BYA'O, ,SLOB DPON GYI DBANG KHO NA PHYIR MI LDOG
PA'I DBANG RDO RJE 'DZIN PA CHEN PO'I DBANG ZHES KYANG BRJOD DO,
,'JIG RTEN PA DANG 'JIG RTEN LAS 'DAS PA'I SLOB DPON GYI DBANG
ZHES BYA'O, ,RIG PA'I DBANG DANG SLOB DPON GYI DBANG NI BUM PA'I
DBANG ZHES

BRJOD DE, NOR BU'I BUM PA LA MNGON PAR DBANG BSKUR BA'I PHYIR RO,
,SKU RNAM PAR DAG PA'I MTSAN NYID SPRUL PA'I NGO BO BUM PA'I
DBANG ZHES BYA'O, ,SLOB DPON MCHOG NI DBANG PHYUG STE, ,SLOB DPON
DBANG BSKUR YANG DAG SBYIN, ,DAM TSIG BZANG PO NGES PAR BYIN,
,RMAD DU BYUNG

BA'I SDOM PA'I MCHOG ,GLANG PO MI SOGS BA LANG SOGS, ,MTHA' SOGS
KYI YANG BZA' BAR BYA, ,KYE YI RDO RJE'I DNGOS GRUB RGYUS, ,BDUD
RTZI LNGA NI DE BZHIN BZA', ,SROG CHAGS KYANG NI KHYOD KYIS
GZHOM, ,MI BDEN PA YANG SMRA BAR BYA, ,KHYOD KYIS MA BYIN PAR
YANG LONG, ,

GZHAN GYIS BUD MED BSTEN PAR GYIS, ,SROG NI SEMS ZHES BRJOD PA
STE, ,SEMS GCIG SROG CHAGS GSOD PA'O, ,'JIG RTEN BLA MED BSGRAL
ZHES PA, ,BRDZUN DU YANG NI SMRAS PA'I SGRAS, ,BTZUN MO'I KHU BA
MA BYIN PAR, ,RAB MDZES GZHAN GYI BUD MED DE, ,DAM

TSIG DE NYID YANG DAG PAR, ,RDZOGS SANGS RGYAS KYIS YANG DAG
BSTAN, ,BZA' CHEN KHYOD KYIS BSKYAB PA STE, ,SDOM PA LA NI BSGOM
PAR DKA', ,ZHES SO, ,DE NAS MCHOD PA LNGA PA NI, ,YUL RNAMS KYI
YANG KHYAD PAR GYIS, ,BLA MA'I KUN DU SGRUB PA PO, ,CHO GAS SLOB
MA

MCHOD PAR BYA, ,DAM TSIG LA SOGS SBYIN PA'O, ,DE NAS SLOB MAS
TSOGS KYI 'KHOR LO BYAS LA, ,DE'I 'OG TU BLA MA LA RIG MA BRGYAD
DBUL BAR BYA STE, ,SKYED MDZAD MA DANG SRING MO DANG, ,BU MO DANG
NI TSA MO DANG, ,DE BZHIN ZHANG PO'I CHUNG MA DANG, ,SRU MO DANG
NI SGYUG MO

DANG, ,DE BZHIN PA YI SRING MO DE, ,RIG MA BRGYAD DU YANG DAG
GRAGS, ,DE NI LHA MO BRGYAD KYI DNGOS, ,SGRUB POR DNGOS GRUB STER
BA'O, ,DE RNAMS MED NA DE BZHIN GSHEGS PA LNGA'I RIGS LAS SKYES
PA RDO RJE MA LA SOGS PA'I RIG MA DBUL BAR BYA'O, ,GAR MTSOS

@321B MA RIGS NGAN MA, ,DE BZHIN GTUM MO BRAM ZE MO, ,DE BZHIN
GSHEGS PA'I RIGS LAS SKYES, ,RIG MA LNGA ZHES NYE BAR BRJOD,
,ZHEN CING 'KHYUD PA'I 'O YIS NI, ,DE NAS DE MCHOD RNAL 'BYOR
PAS, ,BO LLA KA KKO LA SBYOR BAS, ,DE RNAMS DANG NI ROL PAR BYA,
,DER NI CHANG YANG

BLUD BYA ZHING, ,S'A LI LAS SKYES STOBS BZA' BYA, ,BTUNG BA DANG
NI BZA' BA DANG, ,DE BZHIN SLAR YANG MTSON PAR BYA, ,PHYI NANG
THUN TSOD GNYIS PA LA, ,SLOB MA DER NI GZHUG PAR BYA, ,MIG NI GOS
KYIS BKAB BYAS LA, ,'KHOR LO DER NI GZHUG PAR BYA, ,S'A LU LAS

SKYES BTZOS SBYAR BA'I, ,SLOB MA TSIM PAR BZA' BAR BYOS, ,DER NI
CHANG YANG BTUNG BAR BYOS, ,RNAL 'BYOR MA YANG MCHOD PAR BYA,
,DUM BU GCIG PA'I THOD CHEN PO, ,CHANG GIS RAB TU BKANG BYAS LA,
,SKAL CHEN PO STON LA DBUL ZHING, ,RJES LA PHYAG BYAS RANG NYID

BTUNG, ,SBYIN PA'ANG DE NYID RANG GIS SO, ,DE BZHIN DU NI SGRUB
PA POS, ,YANG NAS YANG DU PHYAG KYANG BYA, ,MA'AM SRID MO YIN PA
DANG, ,SGYUG MO DANG NI TSA MO DANG, ,RNAM PAR MI RTOG SEMS KYIS
SO, ,DNGOS GRUB YUN MI RING BAS THOB, ,DE NAS SLOB DPON GYIS 'DOD

YON LNGA DANG LDAN PA'I RNAL 'BYOR MA DANG RNAL 'BYOR GYI TSOGS
KYI RIGS MCHOD PA LNGA DANG LDAN PA, GLU DANG ROL MO'I SGRA DANG
MCHOD PA DANG LDAN PA'I TSOGS KYIS DKYIL 'KHOR BSDUS LA, GOS LA
SOGS PA'I YOL BAS SKYE BO MED PAR BYAS LA, BLA RE LA SOGS PA

MTHAR THUG PAS BLA RE BRES TE, RNGAMS 'PHYANG ZHING 'GAN STAN
'JAM PO LA RGYAB RTEN ZUNG DANG LDAN ZHING, BDUG PAS BDUGS SHING
MAR ME SBAR BA'I PHYOGS SU NYE BAR 'DUG STE, RIGS DE RNAMS GANG
YANG RUNG BA'AM SGRUB PA PO LA DGA' BA, SKRA BZANG LA MDZES PA'I

BZHIN CAN, MIG YANGS PA MDOG SNGO BSANGS LA DE KHO NA NYID KYI
GZUGS KYIS MTSAN PA, LANG TSOS BRGYAN CING RIGS DANG LDAN PA, DAD
PA DANG SNYING RJE DANG LDAN PA LA BRTAN PAS RANG GIS DBANG BSKUR
LA, TING NGE 'DZIN GSUM LA MKHAS PA, GOS BZANG POS BRGYAN

@322A *, ,CING SI HLA GA BUR 'BYUNG BA STE, YANG NA GANG YANG
RUNG STE JI LTAR RNYED PA'I LO BCU GNYIS PA'AM, LO BCU DRUG LON
PA'I RIG MA SLOB MAS PHUL LO, GOS KYIS BRGYAN PA ME TOG DANG LDAN
PA YAN LAG GIS YID 'PHROG PA, CHAGS PAS MDZES PA

'DI 'DRA BA LA PANG DU BLANGS TE CHAGS PA BSKYED LA 'KHYUD PAR
BYA'O, ,DE NAS RIG MA DANG BCAS PA'I BLA MA MTHONG NAS MCHOD PA
RNAM PA LNGA PO DANG, GDUGS DANG RGYAL MTSAN DANG BA DAN DANG GOS
KYI RGYAN DANG CHANG LA SOGS PA DANG SHA LA SOGS PA'I MCHOD PA DU
MAS DE LA

YANG DAG PAR MCHOD LA, YAN LAG THAMS CAD KYIS PHYAG BTZAL LA
MNGON PAR BSTOD PAR BYA STE, BCOM LDAN ZHI BA CHEN PO KYE, ,RDO
RJE RNAL 'BYOR GCIG PA'I MCHOG ,PHYAG RGYA SGRUB PA PO MI PHYED
PA'I, ,RDO RJE SBYOR BA LAS 'BYUNG BA'I, ,JI LTAR BDAG NYID CHE
KHYOD

KYIS, ,BDAG LA 'ANG DE MDZOD GTZO BO KYE, ,'KHOR BA YI NI 'DAM
TSOGS SU, ,BDAG BYING DRONGS LA SKYABS SU GSOL, ,ZHES PA'O, ,DE
NAS DE'I MTHAR SLOB DPON DANG RIG MA DAG SO BTAB PA BTUNG BAR BYA
ZHING, NU MA GNYIS DANG PADMA LA YANG REG PAR BYA STE,

RKANG PA BKUG LA 'PHYANG MO LA SOGS PAS GZHUG PA'I BYE BRAG GIS
JI SRID DU KHU BA DANG LDAN PAR GYUR PA DE SRID DU 'DI LA KUN DU
RU'I SBYOR BAS BSTEN PAR BYA'O, ,GROL BA'I DUS KYI GNAS SKABS DE
RU, KYE BCOM LDAN 'DAS ZHES BYA BA LA SOGS PA'I TSIGS SU

BCAD PA 'DIS BSTOD PA DANG RANG GI LHA NYID KYI RNAL 'BYOR MNGON
DU BYAS LA, SHES RAB DANG SLOB MA'I GDONG BCINGS LA, DE BZHIN
GSHEGS PA THAMS CAD ZHU BAS GANG BA ZLA BA DANG NYA BA DANG
MTSUNGS PA, KUN DU RU'I SBYOR BA LAS BYUNG BA RDO RJE NOR BU'I
NANG NA GNAS PA,

MTHE BONG DANG MING MED GNYIS KYIS SLOB MA'I KHA'I NAM MKHA' LA
DOR LA 'DI SKAD BRJOD PAR BYA'O, ,JI LTAR 'DAS PA'I SANGS RGYAS
KYIS, ,BYANG CHUB SRAS RNAMS DBANG BSKUR LTAR, ,BDAG GI GSANG
BA'I DBANG GIS NI, ,KHYOD KYI SEMS RGYUD DBANG BSKUR

@322B RO; ,ZHES PAS SO, ,SLOB MAS KYANG AA HO SU KHA ZHES BRJOD
LA LTO BA RU MID PAR BYA'O, ,RIG MA YANG GOS DANG BRAL BAR BYAS
LA, ,PADMA'I GDAN SBYOR BA LAS SKYES PA LA SLOB MA'I KHAS DE
BZHIN DU LTO BAR MID DE GNAS PAR BYA'O, ,NGAG RNAM PAR DAG PA'I
MTSAN NYID

DANG LONGS SPYOD RDZOGS PA'I SKU'I RANG BZHIN GSANG BA'I DBANG
ZHES BYA'O, ,DE NAS SLOB DPON DANG SLOB MA DAG SHES RAB YE SHES
KYI DBANG LEN PAR 'DOD NA, RIG MA GCIG GIS GZHUNG NGAM GZHAN MA
GCIG LA'ANG RUNG DE BZHIN DU SNGAR BZHIN DU KUN DU RU BYA ZHING,

SLOB MAS KYANG RDZOGS PA'I BYANG CHUB TU DUS SU SNGAR BZHIN BSTOD
PA BYAS LA RGYAL BA'I DBANG GSOL BA GDAB PAR BYA'O, ,DE NAS SLOB
DPON LANGS LA SLOB MA RMAD DU BYUNG BA KHRO BA SPANGS PA PHRAG
DOG MED PA MTHONG NAS DE LA RIG MA GTAD PAR BYA STE, RJES SU
'DREN

CING PHAN SEMS KYIS, ,DE NAS STON PAS BKA' STZAL PA, LHA MO DGA'
STER GNAS STER MA, ,SNA TSOGS GZUGS MA YID 'ONG MA, ,SEMS DPA'
CHEN POS 'DI KHYER LA, ,KUN DU RU GYIS RDO RJE 'DZIN, ,KHYER CIG
KHYER CIG SEMS DPA' CHE, ,KHYER LA

MCHOD PA DAG TU GYIS, ,SKAD CIG DBYE BAS PHYE BA YI, ,DGA' BA DE
NAS SKYE GYUR TE, ,BDE BA'I YE SHES SKAD CIG LA, ,AE BAm RNAM PAR
RAB TU BZHUGS, ,DANG PO DGA' BA TZAM NYID DE, ,GNYIS PA LA NI
MCHOG DGA' DANG, ,GSUM PA DGA' BRAL ZHES SU BRJOD,,

DE BZHIN BZHI PA LHAN CIG SKYES, DGA' BA BDE BA CUNG ZAD BDE,
,MCHOG GI DGA' BA DE BAS LHAG ,DGA' BA BRAL LA CHAGS PA YIN,
,LHAN CIG SKYES PA LHAG MA NYID, ,DANG POR REG PAR 'DOD PA DANG,
,GNYIS PA LA NI BDE BAR 'DOD, ,GSUM PA CHAGS PA

NYAMS PA'I PHYIR, ,DE PHYIR BZHI PA BSGOM PAR BYA, ,MCHOG GI DGA'
BA SRID PAR BRJOD, ,MYA NGAN 'DAS PA'ANG CHAGS BRAL NYID, ,DBU MA
DGA' BA TZAM NYID DE, ,'DI RNAMS SPANGS PA LHAN CIG SKYES, ,SNA
TSOGS DANG NI RNAM PAR SMIN, ,RNAM NYID DE BZHIN MTSAN

@323A *, ,NYID BRAL, ,SKAD CIG BZHI PO MNYAM PAR PHRAD, ,DE LTAR
RNAL 'BYOR PAS SHES 'GYUR, ,'KHYUD DANG 'O BYED LA SOGS PA, ,SNA
TSOGS RNAM PA SNA TSOGS BSHAD, ,RNAM PAR SMIN PA DE LAS BZLOG,
,BDE BA'I YE SHES ZA BA NYID, ,BDAG GIS BDE

BA ZOS PA'O, ,GROS NI RNAM PAR NYED PAR BRJOD, ,MTSAN NYID BRAL
BA GSUM LAS GZHAN, ,CHAGS DANG CHAGS BRAL RNAM PAR SPANGS, ,SNA
TSOGS DANG PO'I DGA' BA NYID, ,RNAM SMIN LA NI MCHOG DGA' NYID,
,RNAM NYED DGA' BRAL DGA' BA NYID, ,LHAN CIG SKYES

DGA' MTSAN NYID BRAL, ,CHAGS PA MA YIN CHAGS BRAL MIN, ,DBU MAR
DMIGS PAR MI 'GYUR RO, ,GSUM PO SPANGS PA KHO NA LA, ,LHAN CIG
SKYES PA RDZOGS PAR BRJOD, ,DGA' BA GSUM PO RNAM PAR SPANGS, ,DE
YANG DGA' BA DANG POR MTSON, ,MCHOG MTHA' DGA'

BRAL DBU MAR NI, ,STONG LAS STONG PA HE RU KA, ZHES SO, ,GRANGS
'DI'I RIM PAS GSUNGS TE, BSKYED PA'I RIM PAS YANG DGA' BRAL GYI
GNAS SU LHAN CIG SKYES PA RTOGS PAR BYA'O, ,DE NAS RIG MAS KYANG
ZHEN PA LTA BUS SGRUB PA PO LA RNAM PAR BLTAS LA, 'DI SKAD BRJOD
PAR BYA'O, ,DRI CHEN DRI CHU BZA' BA DANG, ,KHRAG

DANG KHU BA DE BZHIN SHA, ,RTAG PAR BUD MED LA GUS MCHOG ,MNYES
GSHIN KHYOD KYIS NUS SAM CI, ,BHA GA'I PADMAR 'O BYED PA, ,MNYES
GSHIN JI LTAR BDE BAR SMROS, ,DE NAS SGRUB PO BZHIN 'DZUM PAS,
,'DI SKAD CES NI BRJOD PAR BYA, ,KHU BA KHRAG LA SOGS BZA' BA,
,CI

PHYIR LHA MO BDAG MI SPRO, ,DE BZHIN BHA GAR 'O BYED DANG, ,RTAG
PAR BUD MED LA GUS BGYID, ,DE NAS DGYES SHING GOS DANG BRAL BAR
BYAS SHING, GUR GUM DANG, GLA BA DANG, GA BUR DANG, TZANDAN LA
SOGS PA'I DRI BZANG POS BYUGS LA GNAS SU ME TOG BZANG POS BRGYAN
LA,

TZOG PUR 'DUG LA RANG GI MTSAN MA NYE BAR BSTAN LA, 'DI SKAD CES
BRJOD PAR BYA'O, ,AE MA BDAG PAD RIN CHEN NI, ,BDE BA THAMS CAD
YANG DAG GNAS, ,GANG ZHIG CHO GA BZHIN DU BSTEN, ,BDAG NI DE YI
MDUN DU GNAS, ,RDZOGS SANGS RGYAS

@323B BSTEN LA SOGS DANG, ,JI LTAR PADMAR BYA BA GYIS, ,BDE CHEN
RGYAL PO 'DI NYID NI, ,DE BZHIN DU NI RNAM PAR GNAS, ,BHA NYDZA
MO KshA HO ZHES BYA BAS SO, ,DE NAS SGRUB PA POS BLA MA'I MAN
NGAG GIS SA BON DANG MTSAN MA YONGS SU GYUR PAS BDAG MED MA'I
GZUGS SU DE RNAM PAR BSAMS

LA, ,DE'I SNYING GA DANG, SPYI GTZUG DANG, MGRIN PA RNAMS SU,
H'U% AOm A'A:'I YI GE BLTA BAR BYA'O, ,DE NAS PADMA DANG RDO RJE
SBYANG BAR BYA STE, AOm PADMA SU KHA DHA RA, MA H'A R'A GA, SU
KHA NDA, TZA TU R'A NANDA, BHA GA BI SHVA, H'U% H'U% H'U%, KA
RYAm KU RU shVA ME, AOm BADZRA MA H'A DVE shA, TZA TU R'A NANDA,
D'A YA KA, KHA

GA MU KHA AE KA RA SVA NA THA, H'U% H'U% H'U%, KA RYAm KU RU shVA
ME ZHES BYA BA 'DIS SO, ,DE'I RJES LA DGA' BA DANG BCAS SHING
ZHEN PA'I MIG GIS DE LA BLTA BAR BYA ZHING 'KHYUD PA DANG 'O DANG
BCAS PAS PADMA'I NANG NA GNAS PA'I BDAG MED MA'I RANG BZHIN GYIS
RTZA GSUM LA SOR MO 'AM LCES RTZE BAR

BYAS LA, JI SRID DU GNYI GA'I KHU BA DE SRID DU BSTEN PAR BYA'O,
,DE LA YANG KUN DU BLTAS NAS BRTZAMS TE, TSOGS KYI LAM DANG,
MTHONG BA DANG SGOM PA DANG, KHYAD PAR DANG, MTHAR PHYIN PA DANG,
BAR CHAD MED PA'I LAM STE, YANG DAG PAR RDZOGS PA'I BYANG CHUB NI
BRDA'I SGO NAS BLA

MA'I MAN NGAG GIS RIG PAR BYA'O, ,BYANG CHUB KYI SEMS RDO RJE NOR
BU'I RTZE MO LA GNAS PA NI BYANG CHUB KYI SEMS BDE BA CHEN PO
LHAN CIG SKYES PA, BDE BA CHEN PO DBANG PO THAMS CAD 'PHEL BA
'GAGS PA, YUL NA MI GNAS PA DMIGS PA MED PA'I DBANG GIS SO SOR
NGES PA'I

YUL 'PHEL BA DON DAM PA'I LHAN CIG PA'I DPE'I TSUL, GANG ZHIG
NYAMS SU MYONG BAR GYUR PA DE NI MAN NGAG GOMS PA'I DBANG GIS
BTZIR BA'I CHO GAS RLUNG RNAM PAR RGYAL BA'AM, PHYI'I SRUNG BAS
JI LTAR NUS PAS BRTAN PAR BYAS LA, DON DAM PA LHAN CIG SKYES PA
DMIGS

PAR BYA BA'I PHYIR MTSON PAR BYA'O, ,YANG GSUNGS PA, BYANG CHUB
SEMS NI RNAM SPANGS NAS, ,JI SRID MA BYAS RNAL 'BYOR PAS, ,DE
SRID RGYUN MI 'CHAD PA THOB, ,DGA' SKYES BDE BA CI ZHIG SPROS,
,BDE BA THAMS CAD KYI NI STE, ,BYANG CHUB SEMS NI LHUNG GYUR NA,
,RNAM SHES

@324A *, ,PHUNG BO BRGYAL BA'I PHYIR, ,SMOD MED DNGOS GRUB GNAS
'ONGS, ,ZHES SO, ,SBYOR BA DE NI MNYAM BYUNG BA'I, ,MKHAS PAS GA
PHUR SPANGS MI BYA, ,DE NAS LAG GIS BLANG MI BYA, ,THOD PA DUNG
GIS MA YIN TE, ,BDUD RTZI LCE YIS BLANG BYAS NAS, ,RGYAS DANG
STOBS

NI NGES PAR BYED, ,DE NAS LANGS TE BLO LDAN GYIS, ,BLA MA'I ZHABS
LA BTUD PAR BYA, ,MCHOG TU DGA' BA YANG DAG THOB, ,SNA TSOGS
SPANGS PA'I SKAD CIG LA, ,STON PAS SMRAS PA SEMS DPA' CHE, ,BDE
BA CHEN PO RNAM PAR ZUNG, ,JI SRID BYANG CHUB BAR DU NI, ,SEMS
CAN

DON GYI RDO RJE 'DZIN, ,ZHI DANG RGYAS PA LA SOGS PA, ,'DI YIS
KUN DU 'GRUB PAR 'GYUR, ,'BYUNG BA LNGA YI RANG BZHIN LAS, ,KUN
DU RU LA LNGA RU 'GYUR, ,DGA' BA CHEN PO GCIG NYID LAS, ,DBYE BA
LNGA RU 'GRO BAR 'GYUR, ,PO LA KA KOO LA SBYOR BAS, ,REG PAS SRA
BA'I

BAG CHAGS NYID, ,SRA BA GTI MUG CHOS KYI PHYIR, ,GTI MUG RNAM PAR
SNANG MDZAD BRJOD, ,GANG PHYIR BYANG CHUB SEMS GANG NYID, ,GSHER
BA CHU YI KHAMS SU BRJOD, ,CHU NI MI BSKYOD GZUGS KYI PHYIR, ,ZHE
SDANG 'DREN PA MI BSKYOD PA, ,GNYIS BSKYOD PA YIS SBYOR BA LAS,
,DROD

NI RTAG TU SKYE BAR 'GYUR, ,'DOD CHAGS DPAG MED RDO RJE NI, ,KA
KKO LAR NI GANG ZHIG SEMS, ,DE NI RLUNG GI RANG BZHIN CAN, ,PHRAG
DOG DON YOD GRUB PA YIN, ,BDE BA'I 'DOD CHAGS KHRAG TU 'GYUR,
,DGA' BA NAM MKHA'I MTSAN NYID DE, ,NAM MKHA'I SER SNA RDO RJER

'GYUR, ,SER SNA NAM MKHA' LAS BYUNG NYID, ,SEMS NI CHEN PO GCIG
NYID LA, ,LNGA YI GZUGS KYIS RNAM PAR MTSON, ,RIGS NI LNGA PO DE
NYID LAS, ,STONG PHRAG DU MA SKYES PA NYID, ,DE PHYIR 'DI DAG
RANG BZHIN GCIG ,BDE CHEN MCHOG TU RTAG PA NYID, ,'DI NYID YE
SHES

CHEN PO NYID, ,RTOG PA THAMS CAD RNAM PAR SPANGS, ,GNYIS DANG
GNYIS SU MED PA'I TSUL, ,DNGOS DANG DNGOS MED BDAG NYID GTZO,
,THABS DANG SHES RAB SHIN TU 'DRES, ,CHAGS DANG CHAGS BRAL RNAM
PAR 'DRES, ,DE NYID SROG CHAGS RNAMS KYI SROG, ,DE NYID YI GE DAM
PA

@324B NYID, ,BRTAN DANG G-YO BA KHYAB NAS GNAS, ,SGYU MA'I GZUGS
CAN NYID DU 'DOD, ,DKYIL 'KHOR 'KHOR LO'I THABS KYIS NI, ,RTAG TU
NGES PAR 'GRO BAR 'GYUR, ,YANG NA BDAG NYID THAMS CAD DE, ,YANG
NA KUN GYIS RNAM PAR SPANGS, ,DE YANG DGA' BRAL DANG POR MTSON,
,DGA' BA

GSUM PO RNAM PAR SPANGS, ,YE SHES 'DI NI CHES PHRA ZHING, ,RDO
RJE NAM MKHA'I DKYIL DANG MTSUNGS, ,ZHI BA THAR NYER 'DOD CHAGS
SKYES, ,KHYED RANG YANG NI DE YI PHA, ,ZHES SO, ,THUGS RNAM PAR
DAG PA'I MTSAN NYID CHOS KYI DBYINGS KYI NGO BO NYID SHES RAB YE
SHES KYI DBANG ZHES BYA'O, ,YANG

DBANG GNYIS PO 'DI LA NI DE KHO NA NYID MED PAR GYUR NA, BSGOMS
PAS BKUG PA'I GROGS KYIS SBYOR BAS SO, ,'DIR NI 'DI SKAD GSUNGS
PAR GYUR TE, SLOB DPON GSANG BA SHES RAB DANG, ,BZHI PA DE YANG
DE BZHIN TE, ,DGA' BA LA SOGS RIM PA YIS, ,'DI BZHI GRANGS BZHIN

BSKUR BAR SHES, ,ZHES SO, ,DE LA YANG DBANG BZHI PA ZHES JI LTAR
YIN TE, ,KYE RDO RJE'I RGYUD LAS DBANG RNAM PA GSUM ZHES 'DOD DO,
,BZHI PA SLAR YANG DE BZHIN NO, ,ZHES PA NI GSUM PA LAS GZHAN PA
NI PHRENG BA DANG CHU LA SOGS PA STE, DBANG GI MTHA' NI DE KHO NA
NYID BSDUS PA LA SOGS

PA'I GZHUNG DES BSDUS NAS SMRAS TE, GANG 'DI LTAR RDO RJE'I RIGS
KYI LE'U LAS DBANG RNAM PA BZHI BRJOD PA JI LTAR 'DOD PA BZHIN
'GYUR TE, DE LTAR NA NI DBANG RNAM PA BZHI PO NI SHES RAB YE SHES
LAS MNGON NAS MOS PAR SBYOR RO, ,DE BZHIN DA YANG DGOD PAS DAG PA
SLOB DPON DU 'DOD

CING, BLTA BA DE BZHIN GSANG BA STE, ,LAG PAS 'KHYUD PAS SHES RAB
BO, ,DE YANG DER NI GNYIS GNYIS SO, ,ZHES SO, ,'DI'I DON NI GANG
SHES RAB DANG LHAN CIG TU DGA' BA DANG, DGOD PA LA SOGS PA DE
BZHIN GSHEGS PA THAMS CAD MCHOD PA'I GZUGS SLOB DPON GYI PHYIR

DE NI SLOB DPON GYI DBANG NGO, ,GANG SHES RAB LA DGA' BA DANG
BCAS PAS PADMA LA BLTA BA DE NI GSANG BA LA BRTEN PA'I PHYIR
GSANG BA'I DBANG NGO, ,GANG YANG SHES RAB LA 'KHYUD NAS SHES RAB
LA BRTEN PA DANG BAS PA'I PHYIR, SHES RAB KYI DBANG NGO, ,GANG
SLAR GNYIS KYIS 'BYOR BA LAS

@325A *, ,THUN MONG BA DANG MCHOG GI DE KHO NA NYID NYE BAR MTSON
PA DANG BCAS PA GNYIS SU MED PA'I YE SHES DE NI BZHI PA ZHES SU
'DOD DO, ,GZHAN NI 'DI LTAR SO SOR 'DOD DE, LE'U DANG PO LAS 'DI
LTAR THAMS CAD DU BZHI'O ZHES ZER BA'I PHYIR RO, ,LA LA NI MNGON
PA NI MI PHYED PA'I MOS

PA'I SBYOR BA STE, DE BAS NA SEMS KYI DBANG DE NYID LAS RNAM PA
GNYIS KYI DBYE BAS DBANG BZHI PAR BSTAN PAR BYA'O, ,DE BZHIN DU
YANG SHES RAB KYI YAN LAG LA 'DUS SHING LHAN CIG SKYES PA'I BDE
BA CHEN PO GANG BSTEN PAR BYAS PA'I MTSAN NYID DE NI SHES RAB KYI
SHES RAB LA BRTEN PA'I PHYIR

SHES RAB YE SHES KYI DBANG ZHES BYA'O, ,GANG MNYAM PAR GZHAG PA'I
YID KYIS LHAN CIG SKYES PA'I BDE BA CHEN PO'I SBYOR BA 'DI NI DAM
TSIG 'DI DANG 'DRA BAR 'DI YANG BSGOM PAR BYA BA NI LHAN CIG
SKYES PA DAM PA'I SBYOR BA DE NI THAMS CAD DU PAndI TA CHEN PO
DPAL ZHI BA RIN CHEN 'BYUNG GNAS ZHABS KYIS

'DI GSAL BAR GSUNGS SO, ,LHAN CIG SKYES PA DAM PA'I SBYOR BA'O,
,LHAN CIG SBYOR BA DAM PA'I SBYOR BA'I t'I K'A LHAN CIG SKYES
MDZES ZHES BYA BA BDAG NYID KYIS BYAS PA DER YANG BDAG GI DBANG
GI DON YANG DAG PAR BSHAD DE, 'DIR GZHUNG RGYAS PA'I 'JIGS PAS
RGYAS PAR MA BYAS SO, ,'DI DAG

THAMS CAD KYANG MNYAM PAR GZHAG PA'I BLA MAS SHES RAB YE SHES KYI
DBANG GI DUS SU SLOB MA LA BSNYAD PAR BYA BA YIN NO, ,SKU GSUNG
THUGS RNAM PAR DAG PA'I MTSAN NYID BDE BA CHEN PO'I NGO BO DBANG
BZHI PA ZHES BYA'O, ,JI LTAR BRJOD PA'I MNGON PAR DBANG BSKUR
GSUM PO NI NYAN THOS DANG, RGYAL

PO DANG MU STEGS DANG, RTOG GE SKAM PO DANG RMONGS PA DANG MA
NING DANG, RGAN PO DANG, RANG GI BU DANG, DAD PA MED PA RNAMS LA
SBYIN PAR MI BYA'O, ,GZHAN YANG PHRENG BA DANG TSUL SOGS PA'I
MNGON PAR DBANG BSKUR BA GANG SU YANG RUNG BA LA TSIG TZAM GYIS
MI BYA'O, ,'DI NI DBANG GI CHO GA'O,, ,,CHOS DANG

DE BZHIN BDE GSHEGS GLEGS BAM RDO RJE DRIL BU DANG, ,RAB GNAS NAM
MKHA'I KHAMS DANG MNYAM PAR RJES SU 'GRO BAR NI, ,DON DAM MGON PO
'DI NI 'JIG RTEN PA YIS MI SHES PAS, ,'JIG RTEN RNAMS LAS PHAN
PAR 'DOD PAS RAB TU GNAS PAR BYED, ,SKU GZUGS MCHOD RTEN GTZUG
LAG

@325B KHANG, ,DAM CHOS RAS RIS GLEGS BAM DANG, ,BZANG PO TSAD
DANG DMAN PA DANG, ,RDZOGS PA BDE BA'I RGYUD LDAN PA, ,DE RIGS DE
MTSAN SHES PA YIS, ,RAB GNAS DAG NI BYA BAR RIGS, ,BSOD NAMS
MNGON PAR 'PHEL BYED DANG, ,YANG NI RJES SU YI RANG NYID, ,GANG
DU SKU GZUGS RDZOGS

PA NYID, ,MA MCHOD YUN RING GNAS PA NI, ,JI SRID MCHOD PAR MA
GYUR PA, ,DGE BA MA YIN SKYED PAR BYED, ,DPER NA SKYES BU GANG
ZHIG NI, ,RIG PA'I MTSAN NYID RNAM SPANGS NA, ,'JIG RTEN KUN GYIS
MCHOD MI BYED, ,GZUGS BRNYAN RNAMS KYANG DE BZHIN 'GYUR, ,GANG
GIS RAB GNAS DAG

DANG BRAL, ,DE LA PHYAG 'TSAL MCHOD PA NI, ,DPER NA SNGAGS BRAL
SBYIN SREG BZHIN, ,BSREG RDZAS 'BRAS MED THAL BA'O, ,DE BZHIN 'DI
LTAR SNGAGS MED GNAS, ,MCHOD LDAN GANG ZHIG MCHOD PA'O, ,DE YI
LAS KYI RNAM SMIN GYIS, ,SKYE BA KUN DU MCHOD 'OS MIN, ,DE LA NYI
MA BZANG PO DANG, ,RGYU SKAR

BZANG PO DANG GZA'I SBYOR BA DANG LDAN PA LAS KHRUS DANG GTZANG
SBRAS DRI BZANG POS LUS LA BYUGS LA RGYAN BZANG PO DANG, THOR
TSUGS DANG GROGS BZANG PO DANG BCAS PAS LAG TU RDO RJE DRIL BU
BZUNG LA YO BYAD YONGS SU BSOGS TE, ME TOG BZANG POS GTOR BA'I
STAN 'JAM PO LA NYE BAR 'DUG CING, DKYIL

'KHOR GYI MCHOD PA DANG TING NGE 'DZIN GSUM BYAS LA LHA LA MNGON
DU PHYOGS PA GSUM GYIS RDO RJE SLOB DPON RNAMS KUN MCHOG DANG
LDAN PA'I RJES SU MTHUN PA MTSAN MA DANG, STAN DANG RTEN DANG
BRTEN PA DANG BCAS PA'I DKYIL 'KHOR SNYING GAR SA BON DANG MTSAN
MAS BYIN GYIS BRLABS LA RIGS DANG RJES SU

MTHUN PA'I COD PAN LA BYIN GYIS BRLABS PA DANG LDAN PAR BLTAS LA
NAM MKHA' LA YANG YE SHES SEMS DPA'I DKYIL 'KHOR RNAM PAR BLTAS
LA, BSANG GTOR LA SOGS PA BYIN LA, RANG GI SNYING GA'I SA BON GYI
'OD ZER LAS SPROS PA'I MCHOD PA'I LHA MO BRGYAD POS YANG DAG PAR
MCHOD PA DANG, BSTOD

PA DANG BDUD RTZI MYANG BAR BYA'O, ,DE NAS ME TOG BZANG POS THAL
MO SBYAR TE LUS BTUD LA, AOm SARBA TA TH'A GA TA SU LA LI TA BI
L'A SA NA MI STE NA M'A MI HAm BHA GA B'A NA TI DZA: H'U% BAm HO:
PRA T'I TZTSA KU SU M'A NYDZA LI N'A THA HO: SA MA YA STVA% SA MA
YA STVA% SA MA YA STVA% ZHES BRJOD LA, THAL MO'I ME TOG DOR BAR
BYA'O, ,DE NAS PUS MO G-YAS PA'I LHA NGAS LA

@326A *, ,BTZUGS LA, LAG PA G-YAS KYI SPOS KYIS BDUG PAR BYA
ZHING, GTZO BO DANG GZHAN YANG STA GON LA GNAS PAR BYA'O, ,BCOM
LDAN CHE GE RDO RJE MCHOG ,RIG PA'I RGYAL PO PHYAG 'TSAL BSTOD,
,RDO RJE BDAG NYID RAB GNAS NI, ,MGON PO BDAG NI BGYID PAR
'TSAL,,

SLOB MA RNAMS LA SKYABS PA DANG, ,KHYED RNAMS LA YANG MCHOD PA'I
PHYIR, ,BCOM LDAN BDAG NI DE LA DANG, ,BKA' DRIN DAG NI MDZAD PAR
RIGS, ,JI LTAR RDZOGS PA'I SANGS RGYAS RNAMS, ,DGA' LDAN DU NI
YANG DAG GNAS, ,LHA MO SGYU 'PHRUL LTO BA DER, ,DE RU GNAS NAS
'DI RU MDZAD, ,MGON

PO RTAG TU 'DIR BZHUGS LA, ,GYUR TE ME TOG LA SOGS 'DI, ,CHE GE
MO YI BYANG CHUB SEMS, ,'PHEL BA'I PHYIR NI BZHES SU GSOL, ,ZHES
DE LTAR LAN GSUM STA GON LA GNAS PAR BYA'O, ,MCHOD PA LA SOGS PA
SNGA MA BZHIN DU BYA'O, ,DE NAS PHYI ROL DU 'KHOD DE PHYOGS
SKYONG RNAMS LA GTOR MA

SBYIN PAR BYA'O, ,DE NAS NANG DU ZHUGS TE LAS THAMS CAD PA'I
SNGAGS KYIS BZLAS PA'I SKUD PA SUM BSGRIL LA MDUD PA GSUM DANG
LDAN PA LA, SO SO 'BRANG MAS LAG PA G-YAS PA LA BTAGS LA, LAS
THAMS CAD PA'I SNGAGS KYIS BZLAS PA'I CHU GTOR LA SLOB MA BSRUNG
BAR BYA'O, ,BYA BA THAMS CAD

KYIS GSO SBYONG 'DI DANG LDAN PA'I SLOB MA DANG, LHAN CIG RGYU
BAR BYA LA, 'DI DAG DE YIS BRJOD DU GZHUG STE, SNGAGS PAS CUNG
ZAD GANG BRJOD PA, ,MCHOD PA LA SOGS CHO GA YIS, ,MCHOD SBYIN CHE
'BRAS BSKYED PA LA, ,G-YO NI MED PA DAG TU BYOS, ,ZHES PAS SO,
,DE NAS BGEGS ZHI BAR BYA BA'I PHYIR, ,RTZA BA'I

SNGAGS YONGS SU BZLAS LA NYAL BAR BYA'O, ,'DI NI RAB TU GNAS PA'I
CHO GA'O,, ,,DE NAS NYI MA GZHAN PA LA NI JI LTAR BRJOD PA'I
MTSAN NYID KYIS SNGAGS PAS ZHI BA'I GTOR MA SBYIN LA, LHA LA
MNGON PAR PHYOGS PAS 'DUG STE, LHA'I RNAL 'BYOR BYAS LA GZUGS
BRNYAN SHAR DU BSTAN LA, GOS SER PO BSKON TE SNGAR

GSUNGS PA'I MTSAN NYID KYI RDZOGS PA'I RNAL 'BYOR GYIS RDZOGS PAR
BYAS LA RNAM PA KUN GYI MCHOG DANG LDAN PA LA SNYING GA DANG
MGRIN PA DANG SPYI BO RNAMS SU H'U% DANG A'A: DANG AOm GYI YI GE
GSUM GYIS BYIN GYIS BRLABS PA KHRI ZUR BZHI PA GRU BZHI'I TSAD
DPANGS SU KHRU DO PA'I KHRI GTZANG MA LA YANG DAG PAR BKOD DE BYA
BA PA

@326B RNAMS KYIS BYA BA PAR BYA'O, ,DE NAS KHU TSUR G-YAS G-YON
GYIS NYUNGS KAR SER PO BLANGS LA, LUGS SU 'JUG PA DANG BZLOG PAS
BSKOR LA, AOm SARBA P'A PAm DA HA NA BADZRA YA SV'A H'A, ZHES BYA
BA 'DIS LAN GSUM GYIS BSNGAGS LA ME LA DOR BAR BYA'O, ,DE BZHIN
DU SNGAGS DE NYID KYIS CHU LA GTOR BAR BYA'O, ,DE NAS

KHAM POR SO MA BTANG BA DANG ZAN CHANGS KYIS KYANG BYA BA PAR BYA
STE, DE'I RJES LA AOm SARBA TA TH'A GA TA K'A YA BI SHO DHA NE
SV'A H'A, ZHES BYA BAS LAN BDUN GYIS BSNGAGS PA'I 'DI DANG TIL
MAR DANG D'UR BA'I TSOM BUS RAB TU GTOR LA PHYI'O, ,'KHAR BA'I
SNOD NA GNAS PAS 'BA' DO DANG, AU DU MB'A RA DANG, SHI RI

SHA DANG, AA SHVA DTHA DANG, BLAG SHA DANG, BA KA LA BYA BA CING
SA BON LNGAS BYIN GYIS BRLABS PA'I DRI LNGAS BKRU BAR BYA'O,
,PHYI NAS RGYAL PO MNGON PAR DBANG BSKUR BA'I SBYOR BAS GDUGS
DKAR PO 'DZIN PA'I MI DANG, BCAS PAS RGYAL BA DANG BKRA SHIS KYI
TSIGS SU BCAD PAS BSTOD PAR

BYA STE, RNGA'I SGRA DANG, DUNG GI SGRA DANG, BUD MED RNAMS KYI
CA CO'I SGRA DANG, GLU SNYAN NYE BAR MTSAN PAR BYAS PA'I DBANG
BSKUR BA'I CHO GA DANG DE BZHIN GSHEGS PA'I PHYAG NA BSNAMS PA'I
BUM PAS KHRUS KYI TSIGS SU BCAD PA 'DON CING KHRUS BYA'O, ,TSIGS
SU BCAD PA NI, JI LTAR BLTAMS PA TZAM GYIS NI

DE BZHIN GSHEGS RNAMS KHRUS GSOL LTAR, ,LHA YI CHU NI DAG PA YIS,
,DE BZHIN BDAG LA KHRUS GSOL CIG ,AOm SARBA TA TH'A GA TA AA BHI
shE KA TAS MA YA SHRI YE H'Um, RI MO DANG GLEG BAM LA SOGS PA NI
ME LONG LA BKRU BAR BYA'O, ,DE BZHIN DU BKRA SHIS KYI TSIGS SU
BCAD PA'I CHED DU BRJOD PA

GDON PAR BYA STE, BKRA SHIS GANG ZHIG CHOS KYI SKUS BSNGAGS PAS,
,GCIG DANG DU MA NYID NI RAB SPANGS SHING, ,NGOS GZUNG BRAL BA
SPROS PA MED PA YIS, ,KHYOD KYIS BKRA SHIS DES NI ZHI BAR MDZOD,
,BKRA SHIS GANG ZHIG DPE BYAD MTSAN NYID SOGS, ,DBUS BZHUGS NYID
'KHRUNGS KYIS NI

RNAM PAR BRGYAN, ,LONGS SPYOD RDZOGS SKU CHOS GSUNG BZANG PO STE,
KHYED KYIS BKRA SHIS DES NI ZHI BAR MDZOD, ,BKRA SHIS GANG ZHIG
ME BZHIN 'BAR BA STE, ,'OD 'BAR SHIN TU RAB TU 'KHOR BA YI,
,SPRUL PA'I SKU NI GZHAN GYI DON MDZAD PA, ,KHYED KYIS BKRA SHIS
DES NI ZHI BAR MDZOD, ,CES BYA BA

@327A *, ,NI BKRA SHIS KYI TSIGS SU BCAD PA'O, ,RIM PA DE LTAR
MNGON PAR BKRUS NAS, ,GTZANG LA 'JAM PA'I NA BZA' 'AM, ,LOG PAS
CHU MED PAR BYAS TE, GUR GUM GYI LDE GUS GOS GNYIS LA BSKUS LA,
AOm DI BYA B'A SA ME SV'A H'A, ZHES BYA BA'I SNGAGS 'DIS YONGS SU
GSOL

BAR BYA'O, ,DE NAS AOm BADZRA GA NDHE A'A: H'Um, ZHES BYA BAS
'DIS GA BUR DANG GLA BA DANG SI HLA DANG, TZANDAN LA SOGS PA'I
DRIS YOD PAR GYUR NA MNYAM PAR BYUGS PAR BYA'O, ,AOm BADZRA BHA
RA shA BI BHU shA NE SV'A H'A, ZHES BYA BAS RNA CHA DANG MGUL
RGYAN DANG DPUNG RGYAN DANG LAG GDUB LA SOGS PA'I RGYAN GYIS

BRGYAN PA BYA'O, ,DE NAS AOm BADZRA RATNA TRA MI TI ZHES BYA BA'I
SNGAGS KYIS SPYI BOR COD PAN BCING BAR BYA'O, ,AOm BADZRA SATVA
A'A: ZHES BYA BAS ME LONG BSTAN PAR BYA'O, ,GSER GYI RANG BZHIN
GYI THUR MA LA, AOm BADZRA TZA KshU TZA KshU SA MANTA TZA KshU BI
SHODHA NE SV'A H'A, ZHES BYA BA 'DIS SPYAN PHYE BAR BYA'O, ,DE
NAS GO RO TZA

NA'I THIG LE PHUL LA, ME TOG DANG SPOS DANG MAR ME DANG TAM PO LA
CUNG ZAD LA LAS THAMS CAD PA'I SNGAGS KYIS YANG DAG PAR BSRUNGS
LA, YI GE H'Um GIS BLANGS TE, tA KKIS SAM SRUNG BA'I SNGAGS KYIS
DKYIL 'KHOR DU BCUG LA GCIG TU DGOD PAR BYA'O, ,DE NAS DKYIL
'KHOR BSGRUB PA'I CHO

GAS YE SHES KYI DKYIL 'KHOR RAM YE SHES SEMS DPA' BSGRUBS LA,
'THOR 'THUR DANG BSANG GTOR LA SOGS PA PHUL LA, ZHAL BRGYAD PA'I
H'U% GI SGRAS DE DANG LHAN CIG LHAGS PA'I BGEGS KYI RIGS TSAR
GCAD LA, DZA H'U% BAm HO: ZHES BYA BA 'DIS BKUG LA GRUB PA'I SKU
GZUGS LA GZHUG PA DANG BCING BA

DANG DBANG DU BYAS LA, MIG DANG LUS LA SOGS PA BYIN GYIS BRLAB PA
DANG, DBANG BSKUR BA BYIN LA, YANG BSANG GTOR LA SOGS PA DBUL LO,
,DE NAS ME TOG LA SOGS PA'I MCHOD PA SNGAGS BRJOD LA DBUL BAR BYA
STE, CHU DANG THANG LAS DE BZHIN SKYES, ME TOG DAM PA 'DI DAG NI,
BDAG GIS

GUS PAS DBUL LAGS KYIS, ,CI BDE BAR NI RAB TU BZHES, ,LHAN CIG
SKYES SAM SBYAR LAS BYUNG, ,SPOS MCHOG DAM PA 'DI RNAMS NI, ,BDAG
GIS GUS PAS DBUL LAGS KYIS, ,CI BDE BAR NI RAB TU BZHES, LHAN CIG
SKYES SAM DE BZHIN SBYAR, ,DRI MCHOG DAM PA 'DI RNAMS NI, ,

@327B BDAG GIS GUS PAS DBUL LAGS KYIS, ,CI BDE BAR NI RAB TU
BZHES, ,MAR ME BZANG 'BAR MUN PA 'PHROG ,SHIN TU SNUM PA'I SGRON
MA 'DI, ,BDAG GIS DAD PAS DBUL LAGS KYIS, ,CI BDE BAR NI RAB TU
BZHES, ,BZA' DANG BCA' BAR YANG DAG LDAN, ,KHA DOG DRI DANG ROR
LDAN PA, ,LHA BSHOS

THAMS CAD LDAN PA STE, ,PHUL BA MNYAM PAR RAB TU BZHES, ,SO SO
RANG GI TSIGS SU BCAD PA LA SNGAGS BRJOD PAR BYA'O, ,DE NAS 'THOR
'THUNG LA SOGS PA PHUL LA, 'DOD YON LNGA'I MCHOD PAS KYANG MCHOD
LA, ,BSTOD PA DANG BDUD RTZI MYANG BAR BYA'O, ,DE NAS SNGAGS PAS
MNYAM PAR GZHAG STE,

THAL MO SBYAR BA DAM PA DE NYID LAS, ,NAM MKHA' LAS BYUNG MTSAN
LDAN PHYIR, ,ZHES BYA BA'I TSIGS SU BCAD PA 'DIS BRJOD LA, ,YI GE
BRGYA PA'I SNGAGS LAN BDUN GYI BAR DU BZLA BAR BYA'O, ,DE NAS
BRTAN PAR BYA STE, SEMS CAN GYI DON DU GSOL BA GDAB PAR BYA'O,
,MGON PO JI LTAR SKAL LDAN

PAR; ,SEMS CAN DON NI RTAG TU MDZOD, ,SNA TSOGS GZUGS NI BZUNG
GYUR TE, ,'JIG RTEN KHAMS 'DI THAMS CAD DU, ,ZHES BYA BAS SO, ,DE
NAS SNGON BZHIN DU PHYI ROL DU GTOR MA PHUL LA, BDUD RTZIS DGYES
PAR BYAS TE, ,YANG DAG PAR MCHOD LA, PHYOGS SKYONG GSHEGS SU GSOL
BAR

BYA'O; ,DE NAS RJES LA DKYIL 'KHOR DU ZHUGS PA'I LHA DANG DKYIL
'KHOR LA PHYAG 'TSAL ZHING, BSKOR BA BYAS LA, CHO GA DMAN PA
BSKANG BA'I PHYIR SNGON BZHIN DU RGYAS PA'I SBYIN SREG GI MTHAR
YON BDAG RGYAS PAR BYA BA'I PHYIR, MTHE BONG G-YAS PA LAG PA
G-YON PAS BZUNG STE, BSREG

RDZAS LAS LAN GSUM MAM BDUN SBYIN PA'AM SBYIN DU GZHUG GO, ,DE
NAS BLA MAS SLOB MA LA YON BLANG BAR BYA STE, SLOB MAS KYANG DGA'
BA'I YID KYIS RANG GI 'BYOR BA DANG RJES SU MTHUN PA STE, RGYAN
THAMS CAD KYIS BRGYAN PA'I BU MO DANG, GLANG PO DANG RTA DANG
SHING RTA DANG, BA LANG DANG MA

MA HE LA SOGS PA DANG, SO BA DANG GSER DANG, DNGUL DANG ZANGS
DANG NOR BU DANG MU TIG LA SOGS PA'I RDZAS DANG, LO THOG PHUN SUM
TSOGS PA'I ZHING SA DANG, KHYIM DANG SKYED MOS TSAL DANG, KUN
DGA' RA BA LA SOGS PA'AM GNAS RNAMS PHUL BAS DGYES TE, SLOB DPON
DAM

@328A *, ,PA DANG LHA THAMS CAD DGYES PAR 'GYUR RO, ,DGYES PAS NI
'DOD PA'I DNGOS GRUB RNAMS SU SHES PAR BYA'O, ,THAMS CAD DU BLA
MA DGYES PAR BYA'O, ,DE NAS SNOD LEGS PAR BKRUS PAR SREG BLUGS
KYI LHAG MA SBRANG RTZI DANG, 'O MA DANG SHA KHA RAR BSRES PA'I

THUG PA BSGRUBS LA RANG GI LHA'I SNGAGS KYIS SO, ,DE'I RTZE MO'I
CHA GSER LA SOGS PA'I SNOD DU BZHAG LA, AOm DI BY'A NAm SA M'A
DHI DHY'A NAm PRi nA NE SV'A H'A, ZHES BYA BA'I SNGAGS 'DIS LHA
LA DBUL BAR BYA'O, ,DE NAS DRI GTZANG KHANG BRTZIG PA NI SHIN TU
GZOB PAS BRTZIGS LA, SKU GZUGS

KYI SUM CHA'I TSAD KYI STEGS BU LA SKU GZUGS SHIN TU BUB PA MA
YIN PA DANG, GYED PA MA YIN PA DANG, YO BA MA YIN PAS DRANG POR
LEGS PAR BKOD LA, AOm SU PRA TI shthA BADZRA SV'A H'A, ZHES BYA
BA 'DIS BZHUGS SU GSOL LO, ,DE LTA MA YIN NA NI NYES PA STER BAR
'GYUR RO, ,DE NAS SNGON BZHIN DU

BSANG GTOR LA SOGS PA PHUL LA YANG DAG PAR MCHOD PA DANG BSTOD PA
DANG, BDUD RTZI MYANG BA LA SOGS PA DANG, YI GE BRGYA PA'I SNGAGS
LAN BDUN BZLAS LA BZOD PAR GSOL BAR BYA STE, LHA DANG DE YI SRAS
RNAMS DANG, ,RDZOGS SANGS BZOD MDZAD PA YI RIGS, ,TSANGS SOGS LHA
YI TSOGS

RNAMS KYI, ,THEG 'GYUR CHO GA'I BYA BA LA, ,KUN DU ZHI DANG BKRA
SHIS DANG, ,YON TAN BDAG NYID CHER MDZAD NAS, ,SANGS RGYAS YUL DU
GSHEGS NAS NI, ,SLAR YANG BYON PAR MDZAD DU GSOL, ,GANG GIS SKU
GZUGS 'DI LA NI, ,BSKAL PA BSKAL PA BRGYAR BZHUGS TE, ,SA CHU ME
DANG RLUNG

RNAMS KYI, ,LHA RNAMS KYIS NI BSRUNG BAR MDZOD, ,'DI NI SHIN TU
DGYES 'GYUR TE, ,DGA' BAS RANG GI GNAS GSHEGS LA, ,SLOB DPON SLOB
MAR BCAS PA DANG, ,BU DANG TSA BO BSRUNG DU GSOL, ,ZHES BYA BAS
SO, ,GZHAN YANG KHYAD PAR BRJOD PAR BYA STE, BRIS PA DANG LUGS MA
LA JI LTAR BRJOD

PA'I CHO GAS RAB TU GNAS PAR BYA STE, RJE BTZUN GYI MCHOD RTEN
YANG KHANG BU BRTZEGS PA BSKYED PA'I CHO GAS BSKYED LA SANGS
RGYAS DANG BYANG CHUB SEMS DPA' THAMS CAD KYI GNAS SU BSGOMS TE,
SANGS RGYAS DANG BYANG CHUB SEMS DPA' DANG, RIG SNGAGS KYI LHA MA
LUS PA SPYAN DRANGS LA, MCHOD

@328B RTEN GYI NANG DU GZHUG PA DANG BCING BA DANG DBANG DU BYAS
LA BSANG GTOR LA SOGS PA PHUL TE, MNGON PAR MCHOD PA DANG BDUD
RTZI MYANG BA LA SOGS PA BYAS LA, AOm SU PRA TI shthA BADZRES
SV'A H'A, AOm H'U% HR'I BHR'Um DRi dHA TI shthA ZHES BYA BA'I
SNGAGS KYI RAB TU GNAS PAR BYA'O, ,LHAG MA NI SNGA MA BZHIN NO,
,GLEGS

BAM NI 'DI LTAR RAB TU GNAS PAR BYA STE, YI GE DZR'im YONGS SU
GYUR PA LAS GLEGS BAM LA 'OD DPAG TU MED PAR BLTAS LA, DE YONGS
SU GYUR PA LAS SKYES PA'I YI GE'I CHAL BAR BSGOMS LA, AOm H'Um
HR'I DHVAm ZHES BYA BA 'DIS RAB TU GNAS PAR BYA STE, DE BZHIN
GSHEGS PA THAMS CAD DANG, RDO RJE

'DZIN PA THAMS CAD KYIS BYIN GYIS BRLABS PAR BSGOM PAR BYA'O,
,LHAG MA NI SNGA MA BZHIN NO, ,GTZUG LAG KHANG LA NI SANGS RGYAS
DANG BYANG CHUB SEMS DPA' THAMS CAD DANG, NYAN THOS DANG RANG
SANGS RGYAS RNAMS BZHUGS PA'I TING NGE 'DZIN GYI GNAS CHOS KYI
DBYINGS RGYAS PAR AOm H'Um HR'I: ZHES BYA BA'I

SNGAGS 'DIS BSKYED PAR BYA'O, ,DE NAS LHAG PAR GNAS PA LA SOGS PA
BYAS LA, GTOR MA DANG MCHOD PA LA SOGS PA PHUL TE, AOm SU PRA TI
shthA BADZRE SV'A H'A, AOm H'Um HR'I: BHR'Um KHAm DZR'iM BHA BA
DRi dHA TEshthA BHU KHAm ZHES BYA BA'I SNGAGS KYIS RAB TU GNAS
PAR BYAS LA, SANGS RGYAS DANG BYANG CHUB SEMS DPA' DANG

RDO RJE 'DZIN PA RNAMS KYIS BYIN GYIS BRLABS TE, MI PHYED PA'I
RDO RJE BZHIN DU RAB TU GNAS PAR BSGOMS LA, BUM PA THAMS CAD KYI
CHUS BKRUS NAS, GTZUG LAG KHANG LA AOm BADZROD KA AA BHI shE KA
NA ZHES BYA BA'I SNGAGS KYIS BSANG BAR BYA'O, ,DE NAS GTZUG LAG
KHANG SKYONG BA'I NAG PO CHEN PO

BLOS BKUG LA GCIG DU GZHUG PA DANG, BCING PA DANG DBANG DU BYAS
LA, SLOB DPON PHYAG GNYIS PA'I HE BADZRA'I RNAL 'BYOR DANG LDAN
PAS BKA' SBYIN PAR BYA STE, GTZUG LAG KHANG 'DI GNAS PAR DU,
,SDIG BRAL KHYOD KYIS SRUNG BAR GYIS, ,'PHAGS PA'I DGE 'DUN BYA
BA DKA', ,BYA BA

RNAMS NI MYUR DU SGRUBS, ,ZHES PAS SO, ,DE LTAR BYAS NAS BLA MAS
SLOB MA DGA' BA DANG BCAS PAS BOD CING BSHES DRIN BYA'O, ,RAB
GNAS MTSAN MA NGAN SPANGS PA, ,KHYOD KYIS GSOL GDAB BYAS PA'O,
,DE NI NGA YIS 'BAD PAS BYAS, ,CI BDE BAR NI MCHOD PAR GYIS,
,ZHES BYA

@329A *, ,BAS SO, ,DE NAS SNGAGS KYI LHAG MA'I THUG PA SBYIN PAR
BYA'O, ,BDE GSHEGS LHAG MA 'DI DAG NI, ,SDIG PA NYAMS PAS BZA'
BAR GYIS, ,GZHAN LA CI THOB PA CUNG ZAD SBYIN PAR BYA'O, ,DE NAS
SLOB MAS KYANG MCHOD PA DU MAS LHA RNAMS MCHOD LA BSKOR BA GSUM
BYA ZHING

PHYAG BYA'O, ,DE NAS RANG GI GNAS SU 'KHOD LA DGE SLONG DANG DGE
SLONG MA DANG, DGE BSNYEN DANG DGE BSNYEN MA LA SOGS PA LA GSOL
BAR BYA'O, ,GZHAN YANG MGON MED CING PHONGS PA LA NUS TSAD KYI
STON MO SBYIN PAR BYA'O, ,DE'I RJES LA BZO BO DANG SLOB DPON DU
BCAS PA LA STON MO GSOL TE,,

NA BZA' LA SOGS PA'I SBYIN PAS YONGS SU MNYES PAR BYAS LA, BZOD
PA GSOL TE GSHEGS SU GSOL LO, ,MTSAN MO TSOGS KYI 'KHOR LO BYAS
LA ROL MO'I SGRA CHEN PO BYA'O, ,DE NAS SLOB DPON DKYIL 'KHOR DU
ZHUGS LA MCHOD PAR BYA STE, LAG PA G-YON PAS SPOS KYI RENG BU
GZUNG ZHING

LAG PA G-YAS PAS DRIL BU DKROL TE BSTOD PAR BYA ZHING, YI GE GSUM
PO MU:'I MTHA' CAN GYIS GSHEGS SU GSOL LO, ,RDUL TSON SNOD GTZANG
MAR GZHAG LA 'DOD PA RNAMS LA CUNG ZAD SBYIN TE, CHU KLUNG CHEN
PO LA DOR BAR BYA'O, ,DKYIL 'KHOR GYIS PHYOGS KYANG, AOm AA K'A
RO MU KHAm SA RBBA DHA RM'A

n'Am A'A DYA NU TPA NNA TV'A TTA MU: ZHES BYA BA'I SNGAGS KYIS
LCI BAS BYUG PAR BYA'O, ,DE NAS PHYOGS SKYONG LA SOGS PA LA GTOR
MA RGYA CHEN PO SBYIN PAR BYA'O, ,GANG GIS DKYIL 'KHOR 'DI 'DRA
BAS, ,DNGOS GRUB JI LTAR 'DOD PAR 'GYUR, ,SKYE BA 'DI'AM PHA ROL
DU, ,DE BAS 'DI DAG LDAN PAR BYA, ,YANG

GSUNGS PA, GDOL PA SMYIG MKHAN LA SOGS PA, ,GSOD DON DON DU SEMS
PA STE, ,DES KYANG KYE RDOR SHES PA NA, ,'GRUB 'GYUR 'DI LA THE
TSOM MED, ,CES PA'O, ,RTZIG RMANG DANG NI RAB GNAS DANG, ,SBYIN
SREG DKYIL 'KHOR NOR GANG NI, ,DE RNAMS SLOB DPON DBANG BAR NI,
,RDO RJE 'DZIN PA

RNAMS KYIS GSUNGS, ,DPAL LDAN KYE RDOR RGYUD LAS GSUNGS, ,GANG
ZHIG CHO GA MA RDZOGS PA, ,DE RDZOGS BYA PHYIR SPYI YIS NI,
,RGYUD GSUNGS CHO GAR BRTEN PA YIN, ,DPAL LDAN ZHIB BZANG PO'I
ZHABS KYI PADMA LAS SKYES BCUD, ,YANG DAG MAN NGAG RIN CHEN BZANG
PO'I MDZOD NI MYANG BYAS NAS,,

@329B DPAL LDAN KHRAG 'THUNG 'BYUNG BA'I DKYIL 'KHOR RIN PO CHE
'DI YIS, NYIN MO'I 'BYUNG GNAS BDAG NI SKYE BO'I BSIL GRIB BYED
PAR 'DOD, ,DPAL LDAN HE RU KA 'BYUNG DKYIL 'KHOR LEGS PAR SBYAR
BA LAS, ,DE YIS SKYON BSAL DGE BA BDAG LA RAB TU GANG SKYES PA,
,DE YIS SKYE BO MA LUS PA

RNAMS NYON MONGS RNAM BRAL TE, ,DPAL LDAN KHRAG 'THUNG ZHABS PAD
LHA DANG LHA MIN MIS 'DUD SHOG ,DPAL HE KA 'BYUNG BA ZHES BYA
BA'I DKYIL 'KHOR GYI CHO GA ,MKHAS PA CHEN PO NYIN MO'I 'BYUNG
GNAS ZLA BA'I ZHABS KYIS MDZAD PA RDZOGS SO,, ,,