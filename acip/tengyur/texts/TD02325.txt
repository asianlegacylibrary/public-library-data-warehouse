@266B #, ,RGYA GAR SKAD DU, MA H'A MU DRA
TATTVA N'AKshA RO PA DE SHA, ,BOD SKAD DU, DE KHO NA NYID PHYAG
RGYA CHEN PO YI GE MED PA'I MAN NGAG ,'JAM DPAL SMRA BA'I SENG GE
LA

PHYAG 'TSAL LO, ,GRUB THOB DAM PA BRGYAD CU RTZA BZHI LAS, ,SKYES
BU KHYAD PAR RIG 'DZIN LNGA YI GZHUNG, ,MCHOG GYUR RNAMS KYI
ZHABS KYI RDUL LA REG ,DE PHYIR DPE BRAL PHYAG RGYA CHEN PO
BSHAD, ,RNAM GCOD DANG NI YONGS GCOD DANG, ,PHUNG PO GSUM BO SEL
BA DANG, ,DON DAM MJAL

BA'I TSAD MA YIS, ,YANG DAG YID LA LTA BA BYA, ,YANG DAG DON LA
YI GE MED, ,GANG GIS YI GE MED SHES PA, ,DE YIS YI GE THAMS CAD
SHES, ,YI GE AA NAS KshA LA RDZOGS, ,SDE TSAN BRGYAD KYI SGRA
SBYOR NI, ,A'A LI K'A LIR SHES PAR BYA, ,MA SKYES PA DANG MA 'GAG
PA, ,ZUNG 'JUG MTHA' BZHI

BRAL BA YI, ,BDE BA CHEN PO RGYUN CHAGS SU, ,BLA MA'I BRDA YIS
MTSON PAR BYA, ,KHA DOG MAR ME ME LONG RGYA, ,ME SHEL SA BON
SKYUR DANG SGRA, ,BRGYAD PA 'DI RU DON BSDUS PA, ,GO BA CIG SHOS
SKYE BAR 'GYUR, ,AINDRA BH'U TI BDAG MED MA, ,LHAN CIG SKYES
SBYOR 'DOD YON GROL, ,

'KHOR BA DANG NI MYA NGAN 'DAS, ,BDEN DON RTOGS PA 'PHAGS PA LHA,
,SNGOG DANG RTZOL BA N'A GA PA, ,PHYI NANG RLUNG GSUM TSANGS PAR
'DREN, ,KHA SBYOR THIG LE PADMAR 'BYUNG, ,BDE BAS RGYAS PA'I ZA
MA TOG ,SKU GSUM MNYAM GZHAG MDA' BSNUN NA, ,DRAN MED SKYE MED
BLO LAS

'DAS, ,MNYAM GZHAG DANG NI RJES THOB DANG, ,RMI LAM DANG NI BAR
DO LA, ,ZIN DANG BRTAN DANG BOGS 'BYIN PA, ,RGYAS GDAB PA DANG
RNAM PA BZHI, ,DANG PO DUS BZHI MNYAM SBYAR LA, ,GNAD GSUM GZER
BZHI GDAB PAR BYA, ,LUS KYI GNAD DANG DMIGS PA'I GNAD,,

@267A *, ,RLUNG GI GNAD NI SHES PAR BYA, ,RIG PA GCUR LA GDAB PA
DANG, ,SHES PA SRANG DU GZHUG PA DANG, ,SEMS NI RUNG DMIGS 'DREN
PA DANG, ,RTEN DANG DBRAL ZHING BSGOM PA GCES, ,AE WAm BRGYAN
PA'I BDE BA LA, ,BDE BAS BYANG CHUB LAM DU KYER, ,SNANG SRID BRDA
RU SLOB PA

DANG, ,GANG MTHONG PHYAG RGYA CHEN POR SHAR, ,THAMS CAD RO MNYAM
DE BZHIN NYID, ,GCIG ZOS PA YIS GZHAN KUN GROL, ,JI LTAR CHU BO'I
RGYUN BZHIN DU, ,RNAL 'BYOR MA YENGS RGYUN DU BSGOM, ,GZUNG BA
DANG NI SBYANG BA DANG, ,SGYU MA DANG NI KHO NA NYID, ,NYAL DANG
LOG PA'I KHYAD PAR LAS,,

RMI LAM MAN DAG SHES PAR BYA, ,DA LTA 'CHI KHA BAR DO LA, ,RTEN
DANG 'ONG DANG THIG LE SEMS, ,GRONG 'PHO'I MAN NGAG SHES PA YIS,
,BDE BA CAN DU DE 'GRO'O, ,DON MTHONG PA YIS SGRO 'DOGS CHOD,
,NYAMS SU BLANGS NA BYIN RLABS 'BYUNG, ,DROD RTAGS NUS PA TSOD
ZIN PAS, ,

YID BZHIN NOR BU LTA BU'O, ,RLUNG MKHRIS BAD KAN 'DUS PA'I NAD,
,MTSON DANG MCHE BA 'BYUNG BA 'KHRUGS, ,DAL YAMS 'BRUM PO CHU SER
LA, ,TING 'DZIN ME BTZA' SKYUGS KYIS ZHI, ,BDUD DANG MU STEGS TSE
'PHRUL GTONG, ,GDON DANG 'BYUNG BO BSHUGS PA 'DREN, ,GNOD

SBYIN 'KHU LDOG BYED PA'I TSE, ,MI G-YO RGYA MTSO LTA BU GZHAG
,ME DANG CHU DANG DUG SBRUL DANG, ,BSE DANG CHOM RKUN RGYAL PO'I
CHAD, ,STAG DANG DRED MO GCAN GZAN KHRO, ,DE TSONG YIS 'DOD PA
YIN, ,DGOD DANG RTZED MO BYED PA DANG, ,DAL DANG DRAG DANG SHIN
TU DRAG ,ZANG ZING LONGS

SPYOD MANG PO LA, ,SBYOR BA 'DI YIS KHYAB NA BDE, ,RO SNYOMS GTUM
MO MKHA' SPYOD DANG, ,SMAN DANG BCUD LEN BDUD RTZI BSTEN, ,RO
LANGS MKHA' 'GRO DNGOS GRUB STER, ,BLANG DOR MED PA'I SEMS KYIS
'BAD, ,MTHA' RGYAS GNYIS KYIS SHAN PHYE LA, ,KHAR PHOG

CAR PHOG THOG BABS SU, ,THUN DANG BCUD KYIS RTZAL SBYANGS TE,
,SNANG GSUM SBYOR BA BSKYED PA'I PHYIR, ,DBANG PO GSUM GYIS DAM
MI 'DA', ,MA 'KHRUL GSUM GYIS SO THUB STE, ,SROG 'DZIN GSUM GYIS
BRTAN PA THOB, ,GROL LUGS GSUM GYIS TSAD BSTAN NO, ,LO ZLA GSUM

@267B GYIS ZAD SAR BSKYAL, ,'GRO BA SDUG BSNGAL 'KHOR BAR BYING
BA LA, ,MA RIG MIG 'BYED ZHI BYED 'DI BKOD PAS, ,PHYI NANG GSANG
BA KHO NA NYID RTOGS TE, ,KUN GYIS PHYAG RGYA CHEN PO THOB PAR
SHOG ,DE KHO NA NYID PHYAG RGYA CHEN PO YI GE MED PA'I MAN NGAG
RNAL 'BYOR GYI DBANG PHYUG CHEN PO KA

MA LA SH'I LAS MDZAD PA RDZOGS SO,, ,,RGYA GAR GYI MKHAN PO
DZNY'A NA GU HYA DANG, ZHU CHEN GYI LO TZ'A BA BLA MA LO BTZUN
CHUNG GIS BSGYUR CING ZHUS TE GTAN LA PHAB PA,, 