@76A #, ,RGYA GAR SKAD DU, MANTRA NA YA A'A LO KA ,BOD
SKAD DU, GSANG SNGAGS KYI TSUL GYI SNANG BA, BCOM LDAN 'DAS 'JAM
PA'I RDO RJE LA

PHYAG 'TSAL LO, ,RNAM DAG DGA' BA YANG DAG 'BAB, ,RAB MDZES RGYA
CHE'I SKU MNGA' BA, ,SHES RAB THABS BDAG NYID RDO RJE, ,SKU GSUNG
THUGS LA PHYAG 'TSAL LO, ,DUS KYI BDAG NYID NGAN PA DANG, ,'GRO
BA 'ANG SKAL BA MED PA DAG ,GZIGS NAS BDAG GI BLA MA YIS,,

GSANG SNGAGS TSUL BSHAD BKAG PA YIN, ,'DI LTAR DE NYID KYIS MDZAD
PA'I, ,DE NYID SNYING PO BSDUS PAR NI, ,DE MA BSHAD PA'I RIGS PA
DANG, ,DGONGS PA YANG NI BSTAN PA YIN, ,GANG YANG BLO DMAN KHA
CIG NI, ,DER DES MA RTOGS PA NYID DAM, ,PHRAG DOG YIN PAR

DOGS BYED CING, ,RMONGS PA YIS KYANG DE BRNYAS BYED, ,DE SPANG
SDIG PA'I ME NANG DU, ,PHYE MA LEB LTAR JI SRID NI, ,LTUNG BAR MA
GYUR DE SRID DU, ,DE SKYOB PA LA BDAG 'BAD DO, ,'DI NA CHOS BDAG
MED PA NI, ,THOS PA TZAM GYIS BLO NGAN RNAMS, ,PHAL CHER RGYANG
BA NA GRUB MTHA' YI, ,

@76B GZHUNG LUGS LA NI KUN DU BRTEN, ,ZAS DANG SPYOD LAM LA SOGS
PA, ,NGAN PA RANG DGA' NYID DU BYED, ,BLA MA DGE BA'I BSHES GNYEN
YANG, ,MI SHES DREGS PAS SMOD PAR BYED, ,BDAG DANG BDAG GIR 'DZIN
SMYO BYED, ,CUNG ZAD TZAM YANG BTZAL BAR NI, ,MI NUS BZHIN DU
CHOS

RNAMS KYI, ,NGO BO MED PA NYID DU'ANG SMRA, ,THUB PA CHEN PO'I
BSTAN PA YI, ,DE NYID DON NI MI SHES PAR, ,MI BZAD LAS KYIS BCOM
PA RNAMS, ,GZHAN DAG KYANG NI RLAG PAR BYED, ,BDE GSHEGS GZHUNG
DU BCOS PA YI, ,BSTAN PA 'JIG BYED BDUD DE NI, ,GZHOM PA'I DON DU
BDAG

CAG GIS, ,DE NYID CUNG ZAD BSTAN PAR BYA, ,'JIG RTEN GRAGS LAM
BZANG SPONG BA, ,'JIG RTEN RGYANG PA NA MA GTOGS PA, ,MU STEGS PA
YANG 'DOD MIN NA, ,SANGS RGYAS RJES 'BRANG SMOS CI DGOS, ,NYON
MONGS SHES BYA'I SGRIB 'JIG CING, ,BDUD RNAMS 'JOMS PA'I

BSTAN PA NI, ,NYES PA KUN LAS RNAM GROL BA, ,BLO GROS NGAN PAS
DRI MAS GOS, ,BDE GSHEGS GZHUNG NI GANG YIN LA, ,ZAS SPYOD NGAN
'DI GA LA YOD, ,NYI MA DAG DANG MUN NAG NI, ,LHAN CIG GNAS PAR
SNANG BA YIN, ,'ON TE DE NYID RNAL 'BYOR PA, ,BDAG CAG LA NI KHA
ZAS

DANG; ,SPYOD LAM SOGS KUN CI DGA' BAR, ,RNAL 'BYOR RGYUD LAS
SKYOB PAS GNANG, ,DE YANG 'DI NI GSAL NYID DU, ,ZLA GSANG THIG LE
LA SOGS LAS, ,RNAL 'BYOR BA YIS MI BYA BA, ,CI YANG MED CIS
GSUNGS PA YIN, ,GZHAN YANG, CHOS DANG CHOS MIN PA

SOGS PA, ,THAMS CAD BSAM PAS BRTAG PAR ZAD, ,DNGOS PO DE LTA'I
RANG BZHIN YIN, ,KHYOD KYI TSAD MA CI YANG MED, ,BYA BA'I 'BRAS
BU BSAM PA LA, ,RAG LAS DE PHYIR DE BZHIN GSHEGS, ,BRTZER LDAN DE
NYID GZIGS PA YIS, ,BKAG PA RNAMS KYANG GNANG BAR

MDZAD, ,GZHAN YANG 'DI DAG RANG BZHIN GYIS, ,CHOS RNAMS THAMS CAD
BDAG MED DE, ,NAM MKHA'I AUTPALA SOGS BZHIN GSOG ,NYON MONGS CI
ZHIG BYED PAR 'GYUR, ,YANG NA 'DI DAG KHYAD PAR 'PHAGS PA'I,
,TSOGS PA DANG NI LDAN GYUR PAS, ,'BRAS BU KHYAD 'PHAGS NYID

@77A *, ,'BYIN TE, ,RGYA SKYEGS KYIS BSGOS PA SA BON MTSUNGS,
,RDZAS SOGS MNYAM NYID GOMS PA LAS, ,NGES PAR DAG PA NYID GYUR
PA'I, ,SEMS KYIS BYANG CHUB THOB 'GYUR ZHES, ,DE LTAR DE NYID
SHES RNAMS GNAS, ,CHOS RNAMS SGYU MA LTA BU YI, ,DON DAM PA

NYID MTHONG NA NI, ,RDZOGS SANGS RGYAS LTAR 'JIG RTEN 'DIR, ,CI
BDE BAR NI GNAS PAR BYA, ,DKA' BA'I LAS NI GANG CI YANG RUNG,
,GANG ZHIG NYON MONGS SKYED 'GYUR BA, ,DE NI 'JIG RTEN MGON PO
YIS, ,SNGAGS SPYOD GNAS PA RNAMS PHYIR BKAG ,BDE BAS BYANG

CHUB THOB 'GYUR SOGS, ,GSUNG LA MA GUS PA RNAMS NI, ,BSTAN BCOS
MI SHES 'DI CI ZHES, ,DAM TSIG SDANG RNAMS BDAG LA SMOS, ,DE LTAR
YID NI MA RIG PA'I, ,GNYIS KYIS YE SHES MIG RGYA BTAB, ,SAD MA
GYUR PAS BLO NGAN RNAMS, ,DE DANG DE'I SMRA BAR BYED,,

SPYIR NI RGYUD RNAMS THAMS CAD LAS, ,'DI 'DRA'I DAM TSIG SDOM PA
NI, ,MGON POS GSUNG BA BDEN MOD KYI, ,'ON KYANG 'DI DE RNAMS
DPYAD BYA, ,BZA' MIN BGROD MIN BSTEN LA SOGS, ,GAL TE BYANG CHUB
'GRUB 'GYUR NA, ,THA MAL BA DANG DUD 'GRO YANG, ,CI PHYIR DA

DUD [*DUNG?] GROL MA GYUR, ,DUG GI NUS PA 'CHI BA DANG, ,'KHRU
BA'I NUS PA 'KHRU BA LTAR, ,BZA' MIN SOGS PA SDIG BSKYED DE,
,DNGOS RNAMS NUS PA SNA TSOGS YIN, ,LA LAS DUG NI ZOS PA YIS, ,DE
YI MTHU RTOGS MA YIN GYIS, ,'ON KYANG 'JIG RTEN GRAGS PHYIR RAM,,

BSTAN BCOS LAS NI SHES PA YIN, ,GUR GUM LA SOGS SER BA DANG,
,BSHANG BA LA SOGS SMAD PA NYID, ,NGO BO NYID KYIS GRUB PA LA,
,GZHAN DU BYA BAR SU YIS NUS, ,DUG SOGS NUS PA DE YANG NI,
,MTHONG BA NYID NA NYAMS MYONG 'GYUR, ,BZA' MI NA SOGS NI MI

MTHONG YANG, ,DE NI DE BZHIN RTOGS PAR 'GYUR, ,PHYIN CI LOG GI
LAS BYED NA, ,RE ZHIG 'JIG RTEN SMOD BYED LA, ,DE BZHIN RGYAL PO
LA SOGS KYI, ,CHAD PAS RMONGS PA 'JIG PAR 'GYUR, ,JI LTAR BCOS
MA'I GSER LA SOGS, ,GSANG STE 'TSO BAR BYED PA YIN, ,DE BZHIN

@77B SNGAGS SPYOD RANG GI NI, ,NYAMS SU LEN LA 'JUG PAR 'OS,
,BKRES SKOM TSA GRANG RMUGS PA DANG, ,GNYID SOGS KYIS RAB GDUNGS
GYUR PA, ,SNANG NA DE RU KHYOD KYI NI, ,DNGOS PO MED PA GANG DU
SONG, ,CHOS RNAMS THAMS CAD BDAG MED LA, ,RNYED DANG BKUR STI
'DOD PA NYID, ,SNANG

NA RNAL 'BYOR PA DAG NI, ,SHIN TU NGO MTSAR CIS MI BYED, ,PHAN
BYED SDUG PAR MTHONG BA DANG, ,LA LA GNOD BYED MTHONG BA DAG
,DNGOS LA DBANG PO 'DAS SHES LA, ,MA MTHONG BA LA'ANG NGES PA
'DI'O, ,KHYED KYIS SPANG BYA SPANG BA DANG, ,BLANG BYA BLANG BAR
CIS MI SNANG, ,'JIG RTEN PHA

ROL DAG TU YANG, ,'DI LA CI PHYIR MNGON MI DGA', ,BYA BA RNAMS
KYI 'BRAS YOD CES, ,KHYED RNAMS KYIS KYANG NGES PAR BYA, ,DE LTAR
MIN NA ZAS SKOM SOGS, ,'THOB PHYIR SPYOD PA CI STE BYED, ,THUB
PA'I BSTAN PA NGES PA DANG, ,DRANG BA'I DON GYI DBYE BAS PHYE,
,DAM TSIG LA SOGS DRANG

DON NI, ,MIN ZHES NGES NYID JI LTAR BYED, ,'DI NI GSAL BAR DRANG
DON NI, ,YIN PAR YE SHES GRAGS PAS BSHAD, ,DE NI DE NYID 'JUG PA
LAS, ,DE YI TSIG 'DI MNYAN PAR GYIS, ,GNOD SBYIN SRIN PO SHA ZA
SOGS, ,DAM TSIG BSTAN PAR MDZAD PA NI, ,YID RTON SEMS KYIS ZHEN
PA

DAG ,DE RNAMS DE BSGRUB PHYIR YIN NO, ,LOG RTOG DRA BA THAMS CAD
LAS, ,NGES PAR ZLOG PHYIR SKYOB PA YIS, ,RIGS KYI DBYE BA LA
BRTEN LA, ,DAM TSIG NGES PAR GSUNG BA YIN, ,GAL TE DNGOS RNAMS
STONG NYID DU, ,YANG DAG NYID DU KHAS LEN NA, ,CI PHYIR LA LAR
MNGON ZHEN PAS, ,

'DI NYID LA NI KHAS 'CHES BYED, ,'ON TE SEMS CAN CHEN PO 'GA',
,DAM TSIG LA SOGS BSTEN PA YIS, ,DNGOS GRUB NYE BAR THOB CES
THOS, ,BDAG CAG RNAMS KYANG DE RJES 'BRENG, ,KHYED 'DRA'I BLO
GROS CHUNG DU DAG ,DE NYID MTHONG BA DE LTA BU'I, ,BSAM PA'I RGYA
MTSO GTING ZAB

PAR; ,'JUG PAR NUS PA GA LA YIN, ,BYIS PA SA RDUL TZAM LA NI,
,BZA' BA 'DI DANG BTUNG BA 'DI, ,TSOD MA SNA TSOGS KYANG ZO ZHES,
,RTZED MO BYED PA JI LTA BAR, ,DE BZHIN DE NYID MI SHES PA'I,
,SNGAGS KYI BSTAN BCOS LA BSGOM PA, ,RANG GI RTOG PAS KUN BSKYED
PA'I, ,'BRAS

@78A *, ,BU MED PAR DA LTAR SNANG, ,BSTAN BCOS BDEN PA LA BRTEN
CING, ,BLA MA'I LUNG NI BSGOM PA DAG ,BYED NA RNAL 'BYOR 'BRAS BU
'DI, ,MED CES CI PHYIR SEMS PAR BYED, ,YANG DAG PA YI RNAL 'BYOR
PA, ,DNGOS MED RTOGS SHING BRTZER LDAN LA, ,RGYAL BAS 'DI GSUNGS

BDEN MOD KYI, ,DE LTAR 'DI 'DRA 'GA' MA MTHONG, ,RDZOGS SANGS
RGYAS LTAR 'JIG RTEN 'DIR, ,CI BDER GNAS BYA GANG SMRA BA, ,KHYOD
LA RDZOGS SANGS MTSAN MA'I CHA, ,YOD PAR CI YI PHYIR MI SNANG,
,GAL TE SNGAGS KYI BSTAN PA LA, ,SMOD DU GYUR PA KHYOD YIN NA,
,BDAG CAG DAM

TSIG LA SNANG BAS, ,'GAL BAR SMRA BAR 'GYUR BA YIN, ,GAL TE ZAS
SKOM SGO NAS NI, ,RDZAS SOGS MNYAM PAR SLOB BYED NA, ,SBYIN LA
SOGS PA'I LAM GYIS NI, ,MI SLOB CES PA NGO MTSAR CHE, ,GAL TE
SGYU MA LTAR GNAS PA, ,'DI LA KHYOD KYIS BRTEN BYAS NA, ,BKRES

SKOM GRANG SOGS GNOD PA LA, ,KHYED KYIS SGYU MA GANG DU SONG,
,'JIG RTEN GNYEN GYIS BSNGAGS PA LA, ,TSOGS PA KHYAD PAR CAN
GSUNGS PA, ,DE'I CHA KHYOD LA YOD MIN PA, ,RGYU MED 'BRAS BU GA
LAS BYUNG, ,BDE BAS BYANG CHUB THOB 'GYUR DANG, ,DKA' BA SPYOD
PA'ANG SPANG BA

NI; ,NYIN MTSAN BSGOM BRTZON RNAL 'BYOR PA, ,GANG YIN DE LA DE
GSUNGS SO, ,RGYAL BAS GSUNG TSIG GANG GANG YIN, ,SNGA MA'I PHYOGS
SU BSTAN PA RNAMS, ,RANG NYID GSAD PHYIR GSHED BYED NI, ,RANG
NYID JI LTA SLONG BAR BYED, ,DE BZHIN NYID KYI RNAL 'BYOR PA,
,SHES RAB

THABS MCHOG BDAG NYID CAN, ,DE LA GSUNGS PA DE'I NANG NAS, ,KHYED
LA CHUNG NGU 'ANG 'GA' MA MTHONG, ,GANG YANG MGON POS SNGAGS TSUL
LAS, ,DGAG PA MANG PO GSUNGS PA DAG ,DE NI SKAL MED PHYIR YIN NA,
,RMONGS PA KHYOD KYIS CIS MA MTHONG, ,RAB BRTAGS SHIN TU

LEGS DPYAD NAS, ,MKHAS PA RNAMS NI 'JUG BYA YIN, ,GZHAN DU 'DI NI
MER 'JUG PAS, ,BCU DRUG CHAR YANG MI PHOD DO, ,DE NYID DE NYID
KYIS SHES NAS, ,GANG ZHIG LHAG MAS NGES STON PA, ,DE 'GRUB 'GYUR
GYI GZHAN DU DE, ,DMYAL BA CHEN POR LTUNG BAR 'GYUR, ,'JIG RTEN

@78B 'DAS SPYOD GSANG BAR NI, ,RNAM PAR MI RTOG NYID DU SPYAD,
,GZHAN DU BAG MED PAR GYUR NA, ,DE NI RNAM RTOG 'PHYOGS PAR
'GYUR, ,GAL TE SHES RAB THABS DAG LAS, ,SEMS NI GZHAN DU MI 'PHRO
NA, ,DE NI NGES PAR BYANG CHUB CHE, ,RAB TU SBYIN BYED YIN PAR
BSHAD, ,STON BYED SKYE BO NGAN PA

DANG; ,PHRAD PAS BSTAN PA DKRUGS GYUR PAS, ,BDAG GI BLA MAS SEMS
CAN RNAMS, ,DE BZHIN LAM SOGS SONG BAR GZIGS, ,DES NA SNGAGS TSUL
GSANG BAR NI, ,BYA ZHES DE LTAR BSTAN PA NI, ,GANG ZHIG SKAL DANG
LDAN PA DES, ,BLA MA'I KHA LAS SHES PAR 'GYUR, ,DE LTAR

GSANG SNGAGS TSUL SNANG BA, ,BLA MA'I BKA' YI RJES 'BRANGS TE,
,BYAS PA 'DIS NI MKHAS PA RNAMS, ,DGA' BAR 'DIR NI NGES PAR
'GYUR, ,GANG ZHIG CUNG ZAD SHES PA YI, ,DREGS PAS 'DI LA BRNYAS
MI RIGS, ,BDAG NYID CHE DANG SU ZHIG 'GRAN, ,RNAL 'BYOR CAN DE
BZOD

PAR MDZOD, ,BLO CAN GANG ZHIG GSANG SNGAGS KYI, ,SPYOD LA YANG
DAG 'JUG 'GYUR BA, ,DES NA BDAG GI TSIG GI NI, ,GCES DANG MI GCES
RTOGS PAR 'GYUR, ,DE LTAR BLA MA'I TSIG GI SNYING PO LEGS PAR
BRTAGS NAS NI, ,RGYA CHEN SEMS LDAN DGA' BAR BYED PA 'DI NI BSHAD
BYAS

PAS, ,'DI LAS BDAG GIS DGE BA GANG BSAGS DES NI 'JIG RTEN RNAMS,
,THUB PA'I KHYU MCHOG GSUNG GIS MUN PA THAMS CAD 'JIG BYED SHOG
,GSANG SNGAGS KYI TSUL SNANG BA ZHES BYA BA, RDO RJE SLOB DPON
CHEN PO MTHO BTZUN BTZO YANGS KYI ZHAL SNGA NAS MDZAD PA RDZOGS

SO,, ,,RGYA GAR GYI MKHAN PO PADM'A KA RA WARMA DANG, ZHU CHEN
GYI LO TZ'A BA DGE SLONG RIN CHEN BZANG POS BSGYUR CING ZHUS TE
GTAN LA PHAB PA,,