@29B #, ,RGYA GAR SKAD DU, SR'I K'A LA TZAKRA GA nA TZAKRO P'A
YI K'A BI DHI, BOD SKAD DU, DPAL DUS KYI 'KHOR LO'I

TSOGS 'KHOR GYI CHO GA ZHES BYA BA, DPAL RDO RJE SEMS DPA' LA
PHYAG 'TSAL LO, ,DE YANG TSOGS KYI 'KHOR LO NI RIGS SUM CU SO
DRUG GI DPA' BO DANG, DPA' MO'I DBANG PHYUG RNAMS KYI RIGS KYI
DKYIL 'KHOR DU BYA STE, DE YANG DANG POR GDAN BSHAM PA NI, DBUS
SU BA LANG DANG

PHAG GI PAGS PA'I STAN LA, SHES RAB DANG BCAS PA'I GTZO BO STE,
SLOB DPON BSDAD CING MI'I PAGS PA'I SNOD DO, ,DE'I G-YAS PHYOGS
SU MI'I PAGS PA'I STENG DU G-YUNG MO'O, ,PHYOGS RNAMS LA KHYI
DANG RTA DANG BA LANG DANG, GLANG PO'I PAGS PA'I STAN RNAMS LA
DMANGS RIGS MA

DANG; RGYAL RIGS MA DANG BRAM ZE MA DANG, RJE'U RIGS MA RNAMS
DANG, MTSAMS RNAMS KYI BYANG SHAR NAS DRI CHU DANG DRI CHEN DANG
KHRAG DANG RKANG RNAMS KYI SNOD RNAMS SO, ,DE NAS THUGS KYI
DKYIL 'KHOR YONGS SU BSKOR BA'I PHYOGS RNAMS SU LUG DANG NAGS
KYI KHYI DANG RNGA MO DANG 'DAM

SENG GI PAGS PA RNAMS LA 'KHAR MGAR MA DANG, AU MA PA'I STENG DU
GAR BYED MA DANG, NOR BU BYED MA DANG, KHRON PA BYED MA RNAMS
SO, ,MTSAMS RNAMS LA RA DANG RI DAGS DANG BONG BU DANG PHAG PA'I
PAGS PA'I STAN RNAMS LA THA GA MA DANG, CHANG 'TSONG MA DANG,
GSER

MGAR MA DANG, PHRENG BA MA RNAMS SO, ,DE NAS GSUM PA GSUNG GI
'KHOR LO'I GNAS LA PHYOGS DANG PHYOGS MTSAMS LA CHU SRIN DANG,
KUM BHI RA DANG, 'GRON BU'I PHUNG PO DANG, NYA SKAM DANG, CHU
SRIN DANG, SBAL PA DANG, RUS SBAL KHOG PA DANG, DUNG GI GDAN
RNAMS LA

@30A *, ,SHAN PA MA DANG, BUM PA BYED MA DANG, KHUR BA BYED MA
DANG, SMAD 'TSOD MA DANG, KHYOGS MKHAN MA DANG, NYA BA MA DANG,
GAR MA DANG, KHRUS MKHAN MA RNAMS SO, ,DE NAS BZHI PA'I YONGS SU
BSKOR BA'I PHYOGS RNAMS SU BSE DANG STAG DANG DRED DANG SRE MONG
RNAMS

KYI PAGS PA LA LCAGS MA GAR MA DANG, RGYA SKYEGS MKHAN MA DANG,
SRIN BAL MKHAN MA DANG, MAR KHU MKHAN MA RNAMS SO, ,MTSAMS RNAMS
SU ME'I MTSAMS NAS 'BRI DANG CE SPYANG DANG, SRAM DANG, BYI LA'I
PAGS PA RNAMS LA SMYUG MKHAN MA DANG, SHING MKHAN MA DANG,

KO LPAGS MKHAN MA DANG, 'BREG MKHAN MA RNAMS SO, ,YONGS SU BSKOR
BA LNGA PA LA, GO TA PA DANG, BYI BA DANG, SA LI DZA TA KA DANG,
SBRE'U RNAMS LA KLA KLO MA DANG, MI GTZANG PHYAG MA DANG, DUR
KHROD GNAS MA DANG, TSON RTZI MA RNAMS SO, ,MTSAMS KYI ME MTSAMS
NAS RI BONG DANG

GZUGS MO DANG, AI SHU KA PA SHU DANG, SBAL PA RNAMS LA KO SKYA
MA DANG, MTHU MA DANG, MI RGOD MA DANG, RI KHROD MA RNAMS SO,
,PAGS PA 'DI RNAMS MED NA SHAR DANG MER KHYI'I PAGS PA'O, ,LHO
DANG BDEN BRAL DU RTA'I PAGS PA'O, ,NUB DANG RLUNG DU GLANG PO
CHE'I PAGS PA'O, ,

BYANG DANG DBANG LDAN DU BA LANG GI PAGS PA'O, ,DBUS SU MI'I
PAGS PA'O, ,RNAL 'BYOR MA 'DI RNAMS MA LUS PA GOS DANG BRAL BA,
SKRA GROL BA PHYAG RGYA LNGA DANG LDAN PA, ME RNAMS KYI G-YAS
RNAMS SU DPA' BO YANG DE RNAMS DANG MNYAM PAR PHYAG RGYA LNGA
DANG LDAN PAS, DE RNAMS

LA PAGS PA'I GDAN SBYIN PAR BYA'O, ,DE NAS BTUNG BA'I SNOD NI
SHAR DANG MER NYA PHYIS SO, ,LHO DANG LHO NUB TU NA RI KE LA'I
SNOD DO, ,NUB DANG RLUNG DU KHAM PHOR RO, ,BYANG DANG DBANG LDAN
DU MI'I THOD PA'O, ,DBUS SU SHING GI PHOR PA RNAMS SO, ,DE NAS
DAM TSIG GI RDZAS RNAMS NI LHA MO RNAMS KYI

RANG BZHIN TE, GDAN GYI SROG CHAGS SUM CU SO DRUG GI STOBS RNAMS
DANG, CHU LA SPYOD PA'I DAM TSIG GO, ,YA TZA TA KA DANG, NE TZE
DANG, KHU BYUG DANG, SA RI KA DANG, BYA WANG DANG, PHUG RON
DANG, SO BYA DANG, MCHIL BA DANG, NGUR BA DANG, NGANG BA DANG,
BYA LONG DANG,

@30B KHU BYUG DANG, MIG DANG, RA MA DZA KA DANG, BA KA BI TA
DANG, PO TA KI DANG, SREG PA DANG, BZHAD DANG, CHU BYA DANG, CHU
SKYAR DANG, KHVA TA DANG, BYA RGOD DANG, 'UG PA DANG, HOR PA
DANG, RMA BYA DANG, KHYIM BYA DANG, KHRA DANG, 'OL BA DANG, BYAN
LAG DANG, SHING GI DGRA DANG, MIG SNGON DANG,

TZA KO RA DANG, GO BO DANG, PAGS PA'I BYA CHEN PO DANG, D'A TU
HA DANG, PA DOR DANG, SA HI DANG, NYA ZA DANG, KHRUNG KHRUNG
DANG, AAm PA RI KA RNAMS KYI STOBS TE 'DI RNAMS NI MKHA' LA
SPYOD PA'I DAM TSIG GI RDZAS SUM CU SO DRUG GO, ,DE NAS YANG SO
DANG, SKRA DANG, PAGS PA DANG, SHA DANG, CHU BA

DANG, RUS PA DANG, GROD PA DANG, BAG DANG, SHIG DANG, BA SPU
DANG, SRIN BU DANG, GLO BA DANG, RGYU MA DANG, MTSAN MA DANG,
BAD KAN DANG, MKHRIS PA DANG, CHU SER DANG, KHRAG DANG, RDUL
DANG, TSIL BU DANG, MCHIL MA DANG, SNABS DANG, DRI CHU DANG,
ZHAG DANG, RNAG

RNAMS TE KHA DOG SNA TSOGS DANG, DRI SNA TSOGS DANG, PHYIS DANG,
LCE DANG, MIG DANG, RNA BA DANG, SNA DANG, KHU BA DANG, RDUL
RNAMS TE 'DI RNAMS NI SEMS CAN RNAMS KYI LUS KYI DAM TSIG GO,
,KHU BA DANG, DRI CHU DANG, BSHANG BA DANG, RKANG MAR DANG, SHA
DANG, MCHER PA DANG, MKHRIS

PA DANG, KHRAG DANG, RGYU MA DANG, PAGS PA RNAMS DANG, CHU DANG,
YON CHAB DANG, BDUG SPOS DANG, ME TOG DANG, 'BRAS BU DANG, 'BRU
MA NYAMS PA DANG, MAR ME DANG, LHA BSHOS RNAMS NI SNOD DU BZHAG
STE PHYOGS 'TSAMS BRGYAD DU GZHAG GO, ,DE NAS SLOB DPON GYIS

SRUNG BA'I 'KHOR LO BSGOM PA SNGON DU SONG BAS STONG PA NYID KYI
RJES SU BDAG NYID KYI SA BON GYI 'OD ZER LAS SPYAN DRANGS PA'I
YE SHES KYI 'KHOR LO MCHOD PA SNGON DU SOD BAS, THUGS LA SOGS
PA'I DKYIL 'KHOR LA GZHUG PAR BYA'O, ,DE RNAMS KYANG LHA'I GZUGS
SU BSGOMS LA, DE NAS

SLOB DPON GYIS SNGON DU SONG BA'I DAM TSIG GI RDZAS DANG, STOBS
DANG, MYOS BYED DANG, ZAN LA SOGS PA SNGON DU BZHAG LA GTOR MA
SBYANG BAR BYA'O, ,SBYANG LUGS NI, AOm BADZRA KRO DHI SHVA RI
SARBA DRA BYA NI BI SHVA DHA YA H'Um PHAt CES PAS BDUD RTZI LNGA
MYOS BYED KYIS BZHU BAR BYA STE BSANG GTOR BYA'O,

@31A *, ,DE NAS SRIN LAG GIS BLANGS NAS, GRU GSUM BYAS PA'I
DBUS SU MAndALA ZLUM PO BYAS PA DANG, DE LA YE SHES KYI 'KHOR LO
SPYAN DRANG NGO, ,DE NAS SRIN LAG GIS BLANGS NAS, SNGON DU SONG
BA'I SNGAGS KYIS YANG DAG PAR MNYES PAR BYA'O, ,DE NAS SDIG BA
BSHAGS

PA LA SOGS PA BYA STE, 'DOD BA'I DON LA GSOL BA GDAB PA BYAS NAS
GSHEGS SU GSOL BAR BYA'O, ,DE NAS ZHING SKYONG RNAMS LA SNGON DU
SONG BA'I SNGAGS KYIS GTOR MA SBYIN LA, DE NAS AOm HA RI TI PI
ndA KAm PRA T'I TZTSA SV'A H'A, AOm D'U TI KI AA GR'A SAm PRA
T'I TZTSA SV'A H'A, ZHES PAS 'PHROG MA DANG, PO NYA

DAG LA CHANG ZAN DANG BUD YI GE GSUM MNGON PAR BZLAS TE SA LA
BZHAG NAS BZA' BA ZOS PA DANG SBYIN NO, ,DE NAS YON BDAG GIS
MAndALA BYAS TE CI BDE BAR GSOL BAR ZHU ZHES SO, ,DE NAS LAS KYI
RDO RJES BLA MA LA GUS PAS, BAG YOD PA DANG DAM TSIG GI RDZAS DE
RNAMS GUS PA DANG BCAS PAS DBUL

BAR BYA'O, ,MYOS BYED KYI SNOD PADMA'I PHYAG GIS DRANG BAR BYA
ZHING, LEN BAS KYANG PADMA'I LAG KOR GYIS SO, ,SLOB DPON LA
THAMS CAD NYIS 'GYUR DU DRANG BAR BYA'O, ,DE RNAMS KYI MYOS BYED
KYI PHUD DANG POR SLOB DPON LA PHUL TE PHYAG BYAS LA BTUNG BAR
BYA'O, ,GNANG BA MA BYIN BAR DU MYOS BYED

SA LA MI GZHAG CING, SA LA BZHAG NA GCIG LA GCIG PADMA'I LAG PAS
BLANG BAR BYA'O, ,DE LTAR STOBS DANG MYOS BYED LA SOGS PA DANG
LDAN PA BTUNG BA DANG BZA' BA DANG BCA' BA RNAMS 'DREN PA'I DUS
SU DI DAG GIS BRJOD PA, CHOS RNAMS RANG BZHIN RNAM BAR DAG ,DE
LA THE TSOM

MA BYED PAR, ,BRAM ZE KHYI DANG GDOL BA RNAMS, ,RANG BZHIN GCIG
TU BZA' BAR GYIS, ,BDE GSHEGS CHOS RNAMS ZAG PA MED, ,NAM MKHA'
DANG MTSUNGS DRI MA MED, ,GZUNG DANG 'DZIN PA RNAMS DANG BRAL,
,'DI LA 'KHRUL PA MED PAR GYIS, ,ZHES SO, ,GZHAN

YAR; ,'KHOR LO'I GTZO BOS MA GNANG BAR, ,TSOGS KYI 'KHOR LO BYA
BA MIN, ,LHA YI RNAL 'BYOR LDAN PA YIS, ,BYA BA THAMS CAD DAL
GYIS BYA, ,GZHAN DU RNAM PAR G-YENG BAR 'GYUR, ,'GRO BAR 'DOD
NA 'KHOR LO'I GTZO BO LA SOGS PA LA PHYAG BYAS NAS GNANG BA ZHU
BA'O, ,

@31B 'JUG PA'I DUS SU PHYAG BYAS PA'O, ,DE LTAR MNYAM PAR BZHAG
PAS LONGS SPYOD DO, ,STOBS DANG MYOS BYED LA SOGS PAS SHES PA
BTEG NA BLA MA LAS RJES GNANG THOB PA DANG YID DU 'ONG BA'I RDO
RJE'I GLU CUNG ZAD SMAD LA BLANG BA NI, LHA DE DANG DE'I PHYAG
RGYA DANG GAR DANG BCAS PAS SO, ,DE NAS STOBS

DANG MYOS BYED LA SOGS PA BZA' BA DANG BTUNG BA LA SOGS PA BYAS
NAS DANG, SO SO'I GNAS NA GNAS PA'I RNAL 'BYOR MA RNAMS DANG,
ZUR GYI MIG GIS SDUG PA'I LTA BAS BLTA BAR BYA ZHING, MTHOL
MKHREGS PA'I NU MA DANG PADMA LAG PA'I PADMAS REG CING MCHU GZHIB
CING 'KHYUD PA

LA SOGS PA'I KAR NA'I BYE BRAG BYA'O, ,'DIR RNAL 'BYOR DANG RNAL
'BYOR MA RNAMS KYIS THA SNYAD KYI NGO TSA DANG RIGS DANG RIGS
MIN LA SOGS PA'I RNAM PAR RTOG PA SPANGS TE, SO SO'I GNAS NA
GNAS PA'I SRING MO LA SOGS PA SNA DANG RNA BA DANG, MCHU LA SOGS
PA CHAD PA DANG GZUGS NGAN

PA LA SOGS PA RNAMS DE RU 'DUS PA'I RNAL 'BYOR PA RNAMS KYIS
SPANG BAR MI BYA'O, ,RNAL 'BYOR MA RNAMS KYIS KYANG NGO, ,DE
YANG LANG TSO MA GANG ZHIG AUTPALA'I SPYAN DANG LDAN PAS SLOB
DPON DANG DPA' BO RNAMS DANG BCAS PA'I RDO RJE LA MCHOD PA BYED
NA, DE'I BSOD NAMS KYIS GZHI DANG,

GLANG PO CHE DANG RTA DANG BU MO LA SOGS PA DPAG TU MED PA PHUL
BAS KYANG MCHOG TU 'GYUR RO, ,'DIR RNAL 'BYOR PA RNAMS KYIS
PHYAG DANG MTSAN MA DANG RIGS KYI DBYE BA LA SOGS PA GZHUNG CHES
KYIS DOGS NAS MA BRIS SO, ,DE NAS STOBS DANG MYOS BYED LA SOGS
PA LA LONGS SPYOD PA 'DI LTAR

THAMS CAD BYA STE, RDZOGS PA DANG, ZOS PA DANG 'THUNGS PA'I LHAG
MA SLOB DPON GYIS SDUD DU BCUG LA, MDUN DU BZHAG LA SLAR YANG
MYOS BYED LA SOGS PA BLUGS TE SNGAGS GSUM GYIS MNGON PAR BYIN
GYIS BRLABS PA'I CHANG GIS KHA PHRU BTAB LA, AOm KHA KHA KH'A HI
KH'A HI, AU TZTSIshtA BHAKshA SV'A H'A,

ZHES PA'I SNGAGS KYIS LHAG MA'I GTER MA LA STE, MAR ME DANG BCAS
PAS PHYI ROL DU GTONG DU GZHUG GO, ,DE NAS GOS ZUNG DANG LAG
GDUB DANG RNA RGYAN LA SOGS PA DANG DRI ZHIM PO DANG BCAS PA'I
SO RTZI LA SOGS PA GTZO BO DANG DPA' BO DANG DPA' MO RNAMS LA
DBUL LO, ,DE NAS MAndALA BYAS TE

@32A *, ,BRJOD PA; BSOD NAMS 'DI YIS SEMS CAN GRANGS MED KHAMS
GSUM LA GNAS RNAMS KYIS BLA NA MED PA'I BYANG CHUB THOB PAR SHOG
,CES PAS YON GYI BDAG BO LA SMON LAM GDAB PAR BYA'O, ,DE NAS
LHAG MA LUS PA DONG DU SBA BAR BYA'O, ,DE LTAR TSOGS KYI 'KHOR

LO SA BDAG RGYAL PO'AM GZHAN GYIS BYA BA'O, ,DE LAS GZHAN PA NI
TSOGS PA'I BYE BRAG JI LTAR RNYED PA'I THA MA LA PA'I BUD MED
DAM SKYES PA RNAMS LAS, LNGA'AM BCU GSUM MAM NYI SHU RTZA GCIG
GAM RTZA DGU'AM YONGS SU RDZOGS PA LA SNYAN GSAN PHAB STE, JI
LTAR RNYED PA'I GDAN LA SOGS

PA LA DE LTAR THAMS CAD BYA'O, ,DE NAS DPA' BO'I STON MO NI RDUL
TSON GYI DKYIL 'KHOR MED NA DBUS SU BA LANG GI LCI BAS GRU BZHI
PA BYAS TE, DE NAS YE SHES KYI 'KHOR LO SPYAN DRANG BA LA SOGS
PA SLOB DPON GYIS SNGA MA LTAR BYAS LA, DE YANG TSOGS KYI GTZO
BO SHAR DU PHYOGS PA'O, ,DE'I

G-YON DU PHYAG RGYA GCIG YON BDAG GIS DBUL BAR BYA'O, ,GZHAN DU
NA PHYAG RGYA DANG BRAL BA'I CHANG BTUNG BA BKAG PA'I PHYIR RO,
,DE'I G-YAS PHYOGS SU SLOB DPON DGE SLONG RNAMS KYI GRAL SHAR
DU KHA PHYOGS PAS SO, ,BDEN BRAL DU SLOB DPON DGE TSUL RNAMS
BYANG DU KHA PHYOGS PAS SO, ,DE'I

DBANG LDAN DU SLOB DPON KHYIM PA RNAMS LHOR KHA PHYOGS PAS SO,
,DE LTAR DGE SLONG MA DANG DGE TSUL MA DANG DGE BSNYEN MA RNAMS
KYI'O, ,TSOGS KYI GTZO MO'I G-YON DU DPA' BO GCIG YON BDAG GIS
DBUL BAR BYA'O, ,GZHAN DU NA THABS DANG BRAL BA'I STOBS KYIS
BZA' BA BKAG PA'I PHYIR RO, ,

LHAG MA SNGA MA DANG MTSUNGS SO, ,'DI NI DPA' BO'I STON MO DANG
BCAS PA'I TSOGS KYI 'KHOR LO'I CHO GA'I RIM PA'O, ,TSOGS KYI
'KHOR LO'I MCHOD PA SLOB DPON DUS 'KHOR ZHABS KYIS MDZAD PA
RDZOGS SO,, ,,PAndI TA W'A G'I SHVA RA DANG CHOS RAB KYIS BSGYUR
PA'O,, ,,

