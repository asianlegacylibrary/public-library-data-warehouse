@305B #, ,RGYA GAR SKAD DU, TZITTA PAR'IKshA, BOD SKAD DU, SEMS
BRTAG PA, THAMS CAD MKHYEN PA LA PHYAG 'TSAL LO, ,SEMS BRTAG
BRJOD PHYIR GUS PHYAG 'TSAL, ,NYON MONGS LAS DANG SDUG BSNGAL
DANG, ,DAD SOGS DGE DANG BDE BA DANG, ,THAR PA 'DOD PA THAMS CAD
DANG, ,SEMS LAS

BYUNG BA YIN PAR GSUNGS, ,SEMS MA BSGOMS PAS THOG MED NAS, ,'KHOR
BAR RTAG TU 'KHYAMS PAR GYUR, ,DE SPANG BDE DANG THAR PA NI, ,DON
DU GNYER BAS SEMS LA BRTAG ,CHAGS SDANG RMONGS DANG RNAM RTOG
DANG, ,NGA RGYAL CHA MNYAM CAN GYIS NI, ,THAMS CAD BSDUS PA YIN
PAR 'DOD, ,SROG GCOD

LA SOGS MI DGE LAS, ,SKYE BA LA SOGS SDUG BSNGAL LO, ,MI SDUG
BYAMS PA RTEN 'BREL DANG, ,DBUGS BGRANG KHAMS DBYE GANG 'DOD KYI,
,DMIGS PAS NYON MONGS CAN GYI SEMS, ,RIM PA BZHIN DU SPONG BAR
'GYUR, ,GANG GIS GANG LA JI LTA BUR, ,SGOM PA GZHAN LAS BSTAN PA
YIN, ,DE MED PHYIR

NI DE MI 'BYUNG, ,DE YANG MED PAR 'GYUR BA YIN, ,MI RTAG PA YI
LCAG GIS NI, ,DAD PA'I RTZA LA SEMS GNAS BYA, ,NGO TSA KHREL YOD
GROGS KYIS NI, ,'PHEN PA BRTZON 'GRUS YIN PAR 'DOD, ,BSRUNG BA
BAG YOD BSGOM BYA STE, ,GNAS PA TING NGE 'DZIN GYIS NI, ,NGO BO
MA CHAGS LA SOGS KYIS, ,BSGOMS PA BYAMS

PA SNYING RJE YI, ,RTZA BA CAN GYI BYANG CHUB SEMS, ,BDAG GZHAN
MNYAM NYID BRJE BA YIN, ,SEMS DPAG MED PA BSGOM PAR BYA, ,DE LAS
BSOD NAMS DPAG MED 'BYUNG, ,'KHOR BA'I BDE BA DPAG TU MED, ,MI
DGE BA NI THAG RING STE, ,THAR PA'ANG GAM NA 'DUG PA YIN, ,SEMS
NI RANG BZHIN 'OD GSAL

'DOD, ,'OD GSAL STONG PA NYID YIN NO, ,RTAG TU DE NI BSGOM PAR
BYA, ,SGRIB PA BAG CHAGS BCAS PA SPONG, ,YE SHES TSOGS NI DPAG TU
MED, ,GAL TE 'OD GSAL MA YIN 'DOD, ,DNGOS POR LTA BAR 'GYUR BAS
NA, ,BDAG DANG BDAG 'DZIN LA SOGS PAS, ,'KHOR BAR 'KHYAM PA NYID
DU 'GYUR, ,RTEN

GYI SGO NAS YANG MI 'GRUB, ,SNANG DU RUNG LAS MA DMIGS DANG,
,RDUL PHRAN DPYAD PA'I RIGS PA YIS, ,RTEN GYIS RAB TU MI 'GRUB
BO, ,'DAS DANG MA 'ONGS MED PHYIR DANG, ,DA LTAR SKAD CIG MI GNAS
PHYIR, ,DUS GSUM 'GAG PA'I RIGS PA YIS, ,DPYAD NA DE YANG MI
'GRUB PO, ,DKAR DMAR

@306A *, ,SOGS SUM GRUB PHYIR, ,RANG GI NGO BO 'ANG 'GRUB MI
'GYUR, ,RGYU LAS KYANG NI MI 'GRUB STE, ,YUL LAS SKYE NA GNYIS SU
'GYUR, ,SNGA MA LAS SKYES DANG PO NI, ,SNGA MA RGYU MED CAN DU
'GYUR, ,RGYU MED PHYIR NA SKYE BA MED, ,NAM MKHA' LA SOGS JI
BZHIN NO, ,SGRUB BYED MED PHYIR MI

'GRUB STE, ,GZHAN GYIS 'GRUB NA SEMS TZAM NYAMS, ,'DOD NA'ANG
RNAM BCAS RNAM MED KYIS, ,'GRUB PA RAB TU BKAG PA YIN, ,GNYIS MED
PHYIR NA DE MI 'GRUB, ,MDZUB MO'I RTZE MO JI BZHIN NO, ,PHYI ROL
'GOG PA'I RIGS PA YIS, ,SEMS LA'ANG CI YI PHYIR MI GNOD, ,MDO LAS
KYANG NI

GSAL POR GSUNGS, ,DE PHYIR DE NI STONG NYID GRUB, ,DE NYID GNYIS
KYI TSUL GYIS NI, ,SEMS NI LEGS PAR BSGOM PAR BYA, ,SEMS DUL BA
NI LEGS PA STE, ,BSLAB PA THAMS CAD SRUNG BAR 'GYUR, ,SEMS DUL
BAS NI BDE BA 'DREN, ,SANGS RGYAS ZHING NI RNAM DAG 'GYUR, ,'DI
LAS BYUNG

STE SKYE BO RNAMS, ,'DI DON MYUR DU RTOGS GYUR CIG ,SEMS BRTAG PA
SLOB DPON TSUL KHRIMS 'PHAGS PAS MDZAD PA RDZOGS SO,, ,,PAndITA
KA NA KA DANG, LO TZ'A BA CHOS 'BAR GYIS ZHUS TE GTAN LA PHAB PA,
, 