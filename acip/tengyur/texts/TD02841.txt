@181B *, ,BCOM LDAN 'DAS 'JIG
RTEN MGON PO LA PHYAG 'TSAL LO, ,DPAL LDAN 'JIG RTEN MGON ZHABS
KYI, ,CHO GA TING 'DZIN RGYAL PO YI, ,YONGS DAG ZHING DU RNAM PAR

SHES, ,'PHRO BA RDO RJE'I SKAR MDA' BRTZAM, ,SHIN TU YID DGA'
GRUB PAS BYIN BRLABS SAM, ,LHA MCHOG LEGS GNAS TING 'DZIN GRUB
PA'I GZHI, ,YANG NA DUR KHROD CHU BO SHING GCIG 'GRAM, ,SKAL LDAN
CHAGS BRAL THE TSOM MED PAR ZHUGS, ,RGYA CHEN MCHOD SBYIN RE BA
MED YID DAG PA DANG, ,

BCAS LA RGYAL BA LHA YI PHO BRANG DGA' LDAN DU, ,RTZE GCIG YID
BYED GANG LA CHAGS PA'I GNAS, ,ME 'OBS DONG LTAR MI DGA' SKYO BA
DRAG BSKYED BYA, ,SKYIL KRUNG RGYAL PO RDO RJE'I MDUD PA BRTAN PA
LA GNAS LA, ,SPYI BO SNYING GA LTE DBUS HAm DANG H'Um DANG AAm
RIM BZHIN, ,DKAR DANG SNGO DANG DMAR PO 'OD

'PHRO RTZA CHEN SBUBS NANG GZHUG ,PHA MA SEMS DBYINGS LUS RLUNG
SROG BSDUS YI GE GSUM LA BSDU, ,SKYE MED LAS SKYES ME YIS RAB
BZHUS RGYAL SRAS 'OD 'DZAG SPRUL PA BSKYOD, ,LCAGS KYU ZHAGS PA
RDO RJE RLUNG GIS HAm AAm H'Um GSUM GCIG GYUR CING, ,YE SHES 'OD
PHYUNG DH'U T'I'I LAM BYUNG

SHIN TU DMAR GSAL DAG BYAS LA, ,RJE BTZUN PHYAG MTHIL PAD DBUS AA
LAS 'OD SBUBS DMAR PO YANG DRANG BYA, ,DE LA RJE BTZUN SPYAN RAS
GZIGS NYID GDUL BYA'I DON LA GCIG TU THUGS RNAM PAR BRTZE BAS
BDAG GI LTOS PA THAMS CAD NYE BAR DOR BA THUGS BSKYOD PA NI, RIGS
KYI BU

KHYOD GANG GI TSE TSE'I DUS BYED PAS NYID MTSAMS SBYOR BA'I 'JIGS
PAS RAB TU 'JIGS PAR GYUR PA DE'I TSE, KHO BO'I THUGS RJE DANG
BYIN GYI RLABS KYIS CI NAS KYANG, KHYOD JI LTAR 'JIGS PA MED PA
DE LTAR YANG DAG PAR SKYOB PAR 'GYUR GYIS THAMS CAD KYI THAMS CAD
DU RNAM PA THAMS CAD

@182A *, ,'KHOR BA'AM NGAN SONG DU YANG BA DANG 'JIGS PAR MA BYED
CIG ,RIGS KYI BU CHE GE MO ZHES BYA BA KHYOD RJES SU 'DZIN PA'I
LHA NI NGA YIN NO ZHES GSUNGS PAS DBUGS PHYUNG STE, JI SKAD BRJOD
PA DANG, SKYE BA DRAG PO GNYIS KYIS GNAS GNYIS LA MNGON PAR DGA'
BA DANG, GDUNG BA

NYID DANG LHAG PA'I LHA LA GUS PA MI BZAD PAS SKYABS SU GSOL BA
NI THABS YIN NO, ,DE NAS STOBS LDAN SPRUL PA'I DBUS, ,LEGS BCUG
DH'U T'I'I DBUS NAS SU, ,SBUBS DAG NAS NI SRAN 'BRUM BZHIN,
,MKHAS PAS RNAM SHES 'PHRO BAR BYA, ,TSANGS DBANG ZA DANG 'GUL
DANG 'PHRIG ,DMIGS

PA RANG DBANG GYUR NYID DANG, ,GSOL BTAB NGAL BSOS GDON MI ZA,
,BRTAN PA'I 'PHRO BA GRUB PA'I LTAS, ,RDO RJE SKAR MDA'I MAN NGAG
RDZOGS SO,,