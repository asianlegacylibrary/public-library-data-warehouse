@201B #, ,RGYA GAR SKAD DU, SHR'I BADZRA BHEE RA WA S'A DHA NA, BOD
SKAD DU, DPAL RDO RJE 'JIGS BYED KYI SGRUB THABS, ,DPAL GSHIN RJE
GSHED LA PHYAG 'TSAL LO, ,RNAM RTOG DRA BA RAB BSAL ZHING, ,YE
SHES RGYA MTSO BLO MNGA' BA'I, ,'JAM PA'I DBYANGS LA RAB BTUD DE,
,RDO RJE

'JIGS BYED SGRUB THABS BSHAD, ,DANG POR RE ZHIG SNGAGS PA YIS,
,DUR KHROD DANG NI CHU YI 'GRAM, ,SHING GCIG DANG NI MTSAN MA
GCIG ,LAM GYI BZHI MDO RI BO'I RTZE, ,KHANG STONG DANG NI MA MO'I
GNAS, ,LHA RNAMS YANG DAG RTZOD PA'I SA, ,GRONG KHYER GRONG GI
MTHA' RNAMS DANG,,

RANG NYID RJES DGA'I GNAS 'DUG NAS, ,'JAM DBYANGS KHRO BO BSGRUB
PAR BYA, ,RANG GI SNYING GAR PADMA LA, ,NYI MA LA GNAS YI GE
MCHOG ,THUGS KYI BDAG NYID RNAM BSGOMS TE, ,BLA MA DANG BCAS LHA
DMIGS BYA, ,YE SHES LAS GZHAN TSOGS KYI PHYIR, ,PHYAG 'TSAL MCHOD
CING BSNGO

MTHAR THUG ,RNAM BDUN BSAGS NAS DE RJES SU, ,TSANGS PA'I GNAS NI
BSGOM PAR BYA, ,AOm SVA BH'A WA SHUDDHA: SARBA DHARM'A: SVA BH'A
WA SHUDDHO&HAm, AOm SH'U N+YA T'A DZNY'A NA BADZRA SVA BH'A
WA A'ATMA KO&HAm, STONG PA NYID DU RNAM PA BSGOMS NAS, ,YAm
RAm WAm LAm YI GE LAS, ,RLUNG DANG ME DANG CHU DANG NI, ,DBANG

CHEN DKYIL 'KHOR BSAM PAR BYA, ,DER NI H'Um GI RNAM PA LAS, ,RDO
RJE'I SA GZHI RA BA DANG, ,DE BZHIN RDO RJE'I GUR DANG NI, ,BLA
RE YANG NI BSAM PAR BYA, ,DE DBUS GNOD MDZES RGYAL PO NI, ,BKA'
YI 'KHOR LO BSGOM PAR BYA, ,RTZIBS BCU RAB 'BAR CUNG ZAD SER,
,KHRO BO BCU DANG

@202A *, ,BCAS PA BSAM, ,GNOD MDZES LA SOGS KHRO BO'I TSOGS, ,SNA
TSOGS PADMA NYI ZLA LA, ,G-YON BRKYANG ZHABS KYIS YANG DAG GNAS,
,ZHAL GSUM PHYAG DRUG DANG PO YI, ,PHYAG GNYIS RANG GI SHES RAB
'KHYUD, ,'DI LTA BU YI 'KHOR LO 'DI, ,RDO RJE 'BAR BA'I SPRIN LTA
BUS,,

BGEGS KYI TSOGS RNAMS RAB TU 'JOMS, ,GNOD MDZES DANG NI GSHIN RJE
GSHED, ,GZHAN GYIS MI THUB RTA MGRIN DANG, ,BDUD RTZI 'KHYIL
RNAMS DBUS DANG NI, ,SHAR LA SOGS PA'I PHYOGS SU BSAM, ,'DOD PA
DBYUG PA STOBS MI G-YO, ,BYIN ZA LA SOGS MTSAMS SU'O, ,GTZUG

TOR RDO RJE SA 'OG NI, ,DE BZHIN STENG DANG 'OG TU BSAM, ,DBUS
DANG SHAR DANG LHO DANG NUB, ,DE BZHIN STENG GI KHRO BO RNAMS,
,MTHING DANG DKAR PO DMAR PO DANG, ,DE LTAR SNGON PO DKAR DANG
DMAR, ,DKAR PO MTHING GA DMAR PO DANG, ,DE BZHIN DMAR DANG MTHING
GA DKAR, ,SER LJANG MTHING

GA DKAR PO NI, ,GNOD SBYIN BDEN BRAL RLUNG GI PHYOGS, ,MDOG RNAMS
DBANG PO'I PHYOGS LTAR TE, ,DE BZHIN BYIN ZA DBANG LDAN DANG,
,'OG RNAMS DBUS MA JI LTA BU'I, ,RDO RJE THO BA BE CON DANG, ,DE
BZHIN PADMA RDO RJE DANG, ,LCAGS KYU DBYUG PA DPAL RTZE DANG,
,RAL GRI 'KHOR LO RDO RJE RNAMS, ,G-YAS

KYI DANG PO'I RIM BZHIN DU'O, ,DE BZHIN G-YON PA RAL GRI STE, ,MI
G-YO BA LA RDO RJE'O, ,G-YAS G-YON PAR MA THAMS CAD LA, ,RIN PO
CHE DANG PADMAS SBREL, ,BDAG PO'I G-YAS G-YON THA MAR NI, ,LCAGS
KYU DANG NI ZHAGS PA'O, ,DE BZHIN DU NI RTA MGRIN LA, ,PADMA'I
GNAS SU 'KHOR LO'O, ,

GNOD MDZES LA SOGS THAMS CAD LA, ,THUGS KYI BDAG POS RGYAS BTAB
STE, ,GSHIN RJE GSHED DANG RTA MGRIN LA, ,DE BZHIN SKU DANG GSUNG
GIS SO, ,DE NAS BDAG PO YONGS GYUR NAS, ,RDO RJE SEMS DPA' BSAM
BYAS TE, ,DKAR DANG MTHING GA DMAR PO'I ZHAL, ,PHYAG DRUG DANG
POS RIG MA

'KHYUD; ,LHAG MA RDO RJE RAL GRI DANG, ,RIN CHEN PADMA 'DZIN
PA'O, ,DE NAS CHOS KYI 'BYUNG GNAS NI, ,MDOG DKAR GYEN BSGRENG
GZUGS CAN LA, ,CHU SKYES SNA TSOGS RDO RJE YIS, ,RNAM PAR RGYAL
BA MKHAS PAS BSGOM, ,DER NI BHR'Um DANG 'KHOR LO'O, ,RDO RJE
'CHANG DANG 'DRA BA YI, ,RTAG PA'I RGYAL

@202B PO BSAM PA NI, ,RDO RJE LA GNAS 'KHOR LO'O, ,DE LAS BYUNG
BA'I GZHAL YAS KHANG, ,GRU BZHI PA LA SGO BZHI PA, ,RTA BABS BZHI
YIS RNAM PAR MDZES, ,DRIL BU 'PHAN BCING LA SOGS DANG, ,ME TOG
PHRENG BAS RAB TU BRGYAN, ,GRVA RNAMS DANG NI THAMS CAD DANG,
,SGO KHYUD DAG GI GNAS SU YANG,,

RDO RJE RIN PO CHE YIS BRGYAN, ,DE BZHIN ZLA BA PHYED PAS SO, ,DE
YI DBUS SU 'KHOR LO NI, ,RE'U MIG DGU PA ZLUM PO STE, ,SGO GCIG
DAG NI BZHAG NAS NI, ,LHAG MA'I SGO NI GCAD PAR BYA, ,SGO BZHI
DANG NI MTSAMS RNAMS SU, ,YI DAGS CHEN PO DGOD PAR BYA, ,DE DBUS
DBYANGS YIG DANG PO

LAS; ,BYUNG BA'I ZLA BA'I DKYIL 'KHOR BSAM, ,DER NI DH'I: LAS
GYUR PA YI, ,'JAM DPAL GZHON NU BSAM PA NI, ,GZHON NU'I RGYAN
GYIS RNAM PAR BRGYAN, ,ZHAL GCIG PA LA PHYAG GNYIS TE, ,CUNG ZAD
SER PO PHYAG G-YAS NA, ,RAL GRI G-YON GLEGS BAM BSNAMS, ,DE YI

THUGS KAR DBYANGS YIG NI, ,BCU DRUG PA LAS BYUNG BA YI, ,NYI MA'I
DKYIL 'KHOR RNAM BSAMS NAS, ,DE YI 'OD KYIS PHYOGS BCU NA,
,BZHUGS PA'I BDE GSHEGS SRAS BCAS DANG, ,RIG PA'I LHA MO KHRO
BO'I TSOGS, ,SPYAN DRANGS 'JAM DPAL DANG BCAS PA, ,SANGS RGYAS
TSOGS KUN

RAB BZHUGS PAS, ,'OD ZER DRUG POS KHYAB PA YI, ,NYI MA'I DKYIL
'KHOR BSAM PAR BYA, ,DE STENG KHA DOG DKAR PO H'Um, ,'OD ZER LNGA
DANG LDAN PA BSAM, ,DE YI 'OD KYIS SANGS RGYAS TSOGS, ,SNGON
BZHIN SPYAN DRANGS RAB BCUG NAS, ,RDO RJE CHEN PO RNAM PAR BSGOM,
,DE YI 'OD ZER

LAS BYUNG BA'I, ,SANGS RGYAS SRAS BCAS KHRO BO DANG, ,RIG PA'I
LHA MO LA SOGS PAS, ,NAM MKHA'I KHAMS KUN KHYAB PAR BSAM, ,'GRO
KUN BYANG CHUB LA BKOD DE, ,DE RNAMS DANG BCAS RDO RJE LA, ,BCUG
PAS BDAG NYID BCOM LDAN 'DAS, ,'JIGS BYED SKU MDOG NAG POR

BSAM; ,ZHAL DGU PHYAG NI SUM CU BZHI, ,BCU DRUG ZHABS LA G-YON
BRKYANG BA, ,GCER BU MTSAN MA GYEN DU 'GRENG, ,LJAGS BRKYANG GAD
MO RNAM PAR SGROG ,SPYAN GSUM DPRAL BA'I KHRO GNYER CAN, ,BSKAL
PA'I ME LTAR 'OD 'BAR ZHING, ,THOD PAS BRGYAN ZHING PHEm GYI
SGRA, ,SGROGS

@203A *, ,SHING 'JIGS PA BSDIGS PAR MDZAD, ,GSUS PA CHE ZHING
SKRA BRDZES PA, ,DANG PO'I ZHAL NI MA HE'I STE, ,KHA DOG NAG PO
CUNG ZAD KHRO, ,G-YAS KYI RVA YI ZHAL GSUM NI, ,DANG PO MTHING GA
G-YAS DMAR PO, ,G-YON SER SHIN TU KHRO BA'O, ,DE BZHIN G-YON GYI
RTZA

BA'I ZHAL, ,DKAR PO DUD KA DE BZHIN DU, ,NAG PO SHIN TU KHROS PA
YIS, ,RVA GNYIS DBUS SU ZHAL DMAR PO, ,'JIGS BYED ZHAL NAS KHRAG
'DZAG BSAM, ,DE STENG 'JAM DPAL GZHON NU'I ZHAL, ,SER BA CUNG ZAD
KHRO BA STE, ,ZUR PHUD LNGA PA GZHON NU YI, ,RGYAN GYIS LEGS PAR

RNAM PAR BRGYAN, ,ZHAL RNAMS KUN KYANG SPYAN GSUM PO, ,G-YAS
G-YON DANG PO'I PHYAG GNYIS KYIS, ,GLANG CHEN PAGS PA RLON PA
BSNAMS, ,GRI GUG BHINDI P'A LA DANG, ,GTUN SHING CHU GRI DE BZHIN
DU, ,KARnA YA DANG STA RE DANG, ,MDUNG DANG MDA' DANG LCAGS KYU
DANG, ,DBYUG PA KHA

tV'Am 'KHOR LO DANG, ,RDO RJE RDO RJE THO BA DANG, ,RAL GRI
RNGE'U CHUNG G-YAS PA YI, ,PHYAG MTSAN RNAMS NI RIM BZHIN BSAM,
,DE BZHIN G-YON GYI PHYAG RNAMS NI, ,THOD PA DANG NI MGO BO DANG,
,DE BZHIN DU NI RKANG PA DANG, ,PHUB DANG DE BZHIN ZHAGS PA GZHU,
,RGYU MA DRIL BU MI'I LAG PA, ,DE BZHIN

DUR KHROD RAS DANG NI, ,RTZE GSUM MTSON GTZUG SKYES BU DANG, ,ME
SNOD THOD PA'I DUM BU DANG, ,SDIGS MDZUB RTZE GSUM PA DAN DANG,
,RLUNG GI RAS RNAMS RIM BZHIN BSNAMS, ,MI DANG MA HE GLANG DANG
NI, ,BONG BU RNGA MO DE BZHIN KHYI, ,THUG RE CE SPYANG G-YAS PA
YI, ,ZHABS RNAMS KYIS NI RIM PAS

MNAN; ,DE BZHIN G-YON PA'I ZHABS RNAMS KYIS, ,BYA RGOD 'UG PA BYA
ROG DANG, ,NE TZO KHRA DANG NAM MKHA' LDING, ,KHYIM BYA BZHAD
RNAMS RIM BZHIN MNAN, ,DE NAS DBANG BSKUR SKYE MCHED DAG ,BYIN
GYIS BRLAB CING LUS LA SOGS, SKU GSUNG THUGS KYI RDO RJE BSGOM,
,DE BZHIN YE SHES SEMS

DPAR BSAM, ,DE NAS BLO DANG LDAN PA YIS, ,RDO RJE 'JIGS BYED CHEN
PO NI, ,SPYAN DRANGS YON CHAB LA SOGS PAS, ,RIM BZHIN MCHOD PAS
MNYES PAR BYA, ,AOm HR'I: HA BHO MA H'A KRO DHA A'A GTZTSA, AA
SMATA P'U DZA PRA TI GRiHnA TU PRA S'ADHA, ME DHI MAm KU RU SV'A
H'A, SPYAN DRANG BA'I SNGAGS SO, ,AOm HR'I: shtRi: AA,

@203B MCHOD YON GYI SNGAGS SO, ,AOm H'Um H'Um PHAt PHAt, ZHABS
BSIL BA'I SNGAGS SO, ,AOm WI KRi T'A NA NA DUsht'Am SATVA DA MA
KA GA: GA: DRI'I SNGAGS SO, ,AOm KU M'A RA R'U PI nI DZA DZA H'Um
HA, ME TOG GI SNGAGS SO, ,AOm HR'I: HA HO PHAt, BDUG PA'I SNGAGS
SO, ,AOm D'IPTA LO TZA NE BI KRi T'A NA NA MA H'A AAttA HA SA NA
DI NI D'IPT'A YA SV'A H'A,

MAR ME'I SNGAGS SO, ,AOm BADZRA NEE WI D+YE A'A: H'Um SV'A H'A,
LHA BSHOS KYI SNGAGS SO, ,AOm K'A LA R'U PA SARBA SATVA DA MA KA
MA H'A BH'U TA PA TI AI DAm PA LIm GRiHnA GRiHnA PA YA SV'A H'A,
GTOR MA'I SNGAGS SO, ,DE NAS YANG DAG SNGAGS BZLAS BYA, ,BZLAS
DUS RANG GI SNYING GAR NI, ,NYI MA'I DKYIL 'KHOR RNAM BSAMS TE, ,

RANG GI GSANG SNGAGS RNAM BKOD BYA, ,DE RJES MA YENGS SEMS KYIS
NI, ,'BAR BA'I GSANG SNGAGS BZLAS PAR BYA, ,AOm YA MA R'A DZA, SA
DO ME YE, YA ME DO RU, nA YO DA YA, YA DA YO NI, RA YA KshE YA,
YAKshE YATZTSA, NI R'A MA YA, H'Um H'Um PHAt PHAt, 'DI NI 'JAM
DPAL ZHES BYA BA'I, ,RDO RJE 'JIGS BYED

CHEN PO'I MCHOG ,'KHOR LO MA HE'I ZHAL NA NI, ,RTZA BA'I SNGAGS
KYIS LAS KUN BYED, ,GSANG SNGAGS 'BUM DU BZLAS PA YIS, ,LAS RNAMS
THAMS CAD BYED PAR 'GYUR, ,AOm HR'I: shtRi: WI KRi T'A NA NA H'Um
PHAt, 'DI NI GSANG SNGAGS RGYAL PO STE, ,MA HE'I ZHAL GYI SBYOR
BA YIS, ,LAS RNAMS KUN

NI BYED PA'O, ,'BUM PHRAG GSUM NI BZLAS NAS SU, ,LAS RNAMS THAMS
CAD RAB TU BYA, ,AOm YA M'ANTA KA H'Um PHAt, 'DI NI MA HE'I GDONG
CAN GYI, ,SNYING PO'I SNGAGS SU RAB TU GRAGS, ,YI GE RE LA 'BUM
BZLAS NA, ,LAS RNAMS THAMS CAD RAB TU 'GRUB, ,KHAMS GSUM LA NI
GANG DANG

GANG; ,SHIN TU MNYAM GZHAG RAB TU GRUB, ,DE NAS BZLAS PA BTANG
'DOD NA, ,SPYAN DRANGS KHRO BO GSHEGS SU GSOL, ,AOm DZA YA DZA YA
SU DZA YA BI SHVA R'U PA DHA RI, GTZTSA GTZTSA SVA STH'A NAm,
KRi TVAm TE NA TA TH'A GTZTSA SARBA BUDDHA SHTZA BI SARDZA YA MA
MA KARYAm KU RU SV'A H'A, GSHEGS SU GSOL BA'I SNGAGS SO, ,

GANG GZHAN LHAG PA'I SEMS MED KYANG, ,BRTZE BA'I STOBS KYIS 'DI
BRIS PA'O, ,BSOD NAMS DE YIS 'GRO BA RNAMS, ,'JAM DPAL DBYANGS
DANG MTSUNGS PAR SHOG ,DPAL RDO RJE 'JIGS BYED KYI SGRUB THABS
RDZOGS SO,, ,,GRUB PA'I SLOB DPON LA LI TAS MDZAD PA'O,, ,,

