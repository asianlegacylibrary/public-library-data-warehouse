@19B *, ,RGYA GAR SKAD DU, SA KHA LI TA PRA MARDA NA YUKT'A HE TU
SIDDHI N'A MA, BOD SKAD DU, 'KHRUL PA BZLOG PA'I RIGS PA GTAN
TSIGS GRUB PA ZHES BYA BA, 'JAM DPAL GZHON NUR GYUR PA LA PHYAG
'TSAL LO, ,STON PA 'JIG RTEN SGRON MA DANG, ,NYON MONGS NAD SEL
BDUD RTZI'I CHOS, ,SLOB DANG MI

SLOB LA SOGS LA, ,SGO GSUM DANG BAS PHYAG 'TSAL TE, ,SNYIGS MA
LNGA YI 'JIG RTEN 'DIR, ,'GRO LA PHAN PHYIR LAM BSHAD PA, ,BDUD
DANG BDUD LA PHYOGS PA DAG ,LAM LA LOG PAR LTA BA'I PHYIR, ,RANG
GI LTA BAS BDEN LAM NYAMS, ,NOR BA'I LAM LA LAM DU 'DOD, ,YANG
DAG PA LA LOG

RTZOD PA, ,DE DAG BSAL PHYIR BSHAD PAR BYA, ,SDOM NI, YOD LA MED
PAR 'KHRUL DANG MI RTAG NYID LA NGES PAR 'KHRUL, ,MED LA YOD PAR
'KHRUL DANG RTAG PA NYID DU NGES PAR 'KHRUL, ,'KHRUL LAS 'KHRUL
PA SLU ZHING BSLUS PAS 'KHRUL PA'I 'KHRUL PA SGRUB, ,'KHRUL PA'I
DBANG GIS YANG DAG DON LA 'KHRUL

TE RGYU LA 'KHRUL, ,DE 'KHRUL RKYEN GYIS 'BRAS BU NGAN SONG GSUM
DU RTAG TU 'KHRUL, ,'KHRUL DANG MA 'KHRUL SHES PAS 'KHRUL PA BSAL
PHYIR MA 'KHRUL TE, ,'KHRUL PA DAG LA BSTAN PHYIR 'KHRUL PA MED
PAR BSHAD PAR BYA, ,'KHRUL PA'I SKYON DANG MA 'KHRUL YON TAN SHES
PHYIR 'KHRUL 'DI BRTAG ,DE LA YOD PA

LA MED PAR 'KHRUL PA NI KHA CIG NA RE, MA SHI BAR DU BDE BAR
'TSO, ,SHI NAS DE YI SPYOD YUL MED, ,LUS KYANG THAL BA BZHIN SONG
NAS, ,SLAR 'TSO BAR LTAG LA 'GYUR, ,DE PHYIR SNGA PHYI YOD MA
YIN, ,TSE 'DI NYID LA BDE BA'I PHYIR, ,LHA MCHOD 'DRE SRIN MNAN
BYAS NA, ,BTZAN PHYUG MTHU STOBS 'GRUB PAR

'GYUR; ,DE LA CHOS 'DI PA NA RE, NYI MA NYI MA NYI MA'I GRANGS,
,SA BON MYU GU RGYU 'BRAS DE, ,GOMS PA'I DBANG GIS NU ZHO'O,
,GCIG 'GAL SKYE BA DPAG TU MED, ,DPAL DANG GZI BYIN LONGS SPYOD
PHYIR, ,LHA KLU GNOD SBYIN SRIN PO BGEGS, ,DE DAG MCHOD MNAN PHAN
NA LHA, ,RANG NYID 'DOD

BZHIN GRUB PAR RIGS, ,YANG GZHAN KHA CIG NA RE, PHYI NANG SKYE
MCHED CHOS RNAMS THAMS CAD NI, ,NGO BO NYID LAS GRUB PA GZHAN LAS
MIN, ,SRAN ZLUM SKYER TSER GZANG RINGS RNO BA DANG, ,RMA BYA'I
MJUG MA MGRIN PA'I TSOGS BKRA DANG, ,NYI SHAR CHU RNAMS THUR DU
'BAB PA RNAMS, ,NGO BO NYID LAS GRUB STE

@20A *, ,RGYU YOD MIN, ,DE LA CHOS 'DI PA NA RE, GAL TE NAM MKHA'
RTEN MED LA, ,SRAN DANG CHER SOGS YOD NA NI, ,RGYU MED NGO BO
NYID MTHONG NA, ,DE DAG SA SOGS BRTEN NAS SKYE, ,CHU YANG GYEN DU
THUR 'BAB CING, ,NYI MA PHYOGS BZHIR 'DRAR SHAR NA, ,RGYU MED NGO
BO NYID BDEN NA, ,CHU NI SA YI

SHUGS KYIS 'BAB, ,RI RAB JI BZHIN NYI MA 'KHOR, ,YANG GZHAN KHA
CIG NA RE, SKYE BA PO NI SHES PA YOD MIN TE, ,BDAG GI BDE SDUG
LEN LA RANG DBANG MED, ,DBANG PHYUG GIS NI YANG NA G-YANG SA 'AM,
,YANG NA MTHO RIS DAG TU SKYE BAR BYED, ,'DI LA CHOS 'DI PA NA
RE, SA GZHI BZANG NGAN MTHO

RIS NGAN SONG GI ,SA BON DGE SDIG NAS DANG GRO 'DRA BA, ,BYED PA
DBANG PHYUG 'DRA BA'I MIS BTAB NA, ,SKYE BAR 'DRA YANG GRO NAS SO
SOR SMIN, ,DE 'DRAR DBANG PHYUG MI DBANG DGE SDIG DBANG, YANG KHA
CIG NA RE, DPER NA RDZA MA BE'U BZHIN DU, ,MTHO RIS NGAN SONG GAR
'GRO BA, ,RIG PA'I RGYAL PO

RANG DBANG CHE, ,RGYU RKYEN GZHAN LA BRTEN MI DGOS, ,DE LA CHOS
'DI PA NA RE, BYE'U BZHIN RANG DBANG YOD PA YANG, ,YUL LA THOGS
PA MED NA LTA, ,MTHO RIS NGAN SONG BYE'U BZHIN NA, ,DE NI YUL LA
THOGS PA YOD, ,DE BZHIN DGE SDIG YUL GYIS KYANG, ,RIG PA'I RGYAL
PO RANG DBANG MED, ,DE PHYIR

MTHO RIS NGAN SONG GI ,GAR 'GRO DGE SDIG GNYIS KYI DBANG, ,DE LA
MI RTAG PA NYID LA NGES PAR 'KHRUL PA NI KHA CIG NA RE, 'DI NA
RGYAN THOGS BZA' BTUNG LDAN PA DANG, ,'KHOR DANG BZHON PA GNAS
DANG SMRA TSIG DANG, ,CI BSAM CI SGRUB DE DAG PHA ROL NA, ,DE
BZHIN BYED DE 'DI DAG THAMS CAD RTAG ,

DE LA CHOS 'DI PA NA RE, 'DI LA CI BYED PHA ROL NA YANG DE BZHIN
RTAG NA NI, ,DPER NA DBYAR DRO DGUN GRANG STON SMIN DPYID SKYE
GCIG TU RTAG RIGS NA, ,'DI LTAR 'DI DAG MI RTAG CI PHYIR GLING
BZHI'I NYI MA'I DBANG GIS 'GYUR, ,DE BZHIN SEMS CAN 'DI DAG PHA
ROL MI RTAG LAS KYIS BSGYUR, ,YANG KHA CIG NA RE,

PHA BU SPUN DANG CHUNG MA GNYEN RNAMS NI, ,'DI NA JI BZHIN PHA
ROL DE BZHIN TE, ,NYE MDZA' 'DI DAG RTAG TU 'GROGS PAR NGES,
,BRAM ZE SMRA LA MKHAS PAS DE SKAD ZER, ,DE LA CHOS 'DI PA NA RE,
DPER NA S'A LU'I SNYE MA LA, ,LHAN CIG 'BRAS BU MANG SMIN YANG,
,LA LA SA BON LA LA BTZOS, ,SA

@20B BON RNAMS KYANG PHYOGS MTSAMS 'THOR, ,LHAN CIG SMIN PA GANG
YANG MED, ,DE BZHIN NYE MDZA' 'DI DAG KYANG, ,PHA BU CHUNG MA
SPUN MA NGES, ,GZHAN YANG MTHO RIS NGAN SONG DU, ,NAS DANG RIGS
KYANG MA NGES SO, ,DE LA MED PA LA YOD PAR 'KHRUL PA NI, KHA CIG
NA RE, SKYES BU KUN GYI

BYED PA PO, ,BDE SDUG MYONG BA'I SHES MTHONG BA, ,DE YOD DES NI
THAMS CAD BYED, ,RTAG PA GCIG PU SHES PA'O, ,DE LA CHOS 'DI PA NA
RE, DPER NA THAG PA LA NI SBRUL DU 'KHRUL PA BZHIN, ,CHOS 'DI
THAG PA 'DRAL BA DAG TU MTHONG, ,DE LA SBRUL MED DE BZHIN CHOS LA
BDAG MED DE, ,MTHONG

BA MA DAG SHES BZHIN MU STEGS BDAG TU RMONGS, ,YANG KHA CIG NA
RE, SA CHU ME RLUNG 'BYUNG BA'I DNGOS PO 'DI, ,RTAG TU YOD DE 'DI
DAG MED MI SRID, ,RANG BZHIN MI 'GYUR MI TSA CHU GRANG BZHIN, ,SA
SRA RLUNG G-YO 'DI DAG RTAG PAR NGES, ,'DI LA CHOS 'DI PA NA RE,
SA SOGS 'BYUNG BA BZHI PO 'DI DAG NI, ,

PHRA RAB RDUL LAS GRUB PAS RAGS PA MIN, ,PHYOGS CHA DRUG GIS PHRA
RAB DE YANG MED, ,'JIG PA GSUM GYIS DNGOS PO 'DI MI RTAG ,YANG
KHA CIG NA RE, DBANG PHYUG TSANGS PA KHYAB 'JUG DANG, ,PHYA DANG
SRID PA RNAMS KYIS BSKOS, ,TSE ZAD LUS GZUGS 'DUG GNAS DAG ,BYED
PA POS BYAS PHYIR

MI DRANG, ,DE LA CHOS 'DI PA NA RE, DBANG PHYUG LA SOGS BYED PA
POS, ,THAMS CAD BYED PA'I MTHU YOD NA, ,GZHAN DAG DE LTAR BYAS PA
BAS, ,BDAG NYID LEGS PAR BYA BA'I 'OS, ,BYED PA PO NYID MI RTAG
LA, ,SKYE SHI SDUG BSNGAL DPAG MED NA, ,DES BYAS BDEN PAR GA LA
'GYUR, ,RGYA MTSO'I

RIN CHEN 'OD SNANG LA, ,BYED PA'I MTHU LTA GA LA YOD, ,DE LA RTAG
PA NYID DU 'KHRUL PA NI, KHA CIG NA RE, 'GRO BA RIGS LNGA'I RGYUD
LA YANG, ,'KHOR BA RTAG PA BZHIN DU 'DOD, ,LHA NI LHAR SKYE MI NI
MIR SKYE STE, ,BZHI PO GZHAN YANG DE BZHIN SKYE, ,DE LA CHOS 'DI
PA NA RE, 'GRO BA RIGS LNGA DE LTAR

SO SOR NGES NAS NI, ,MANG YANG MANG ZHING NYUNG YANG NYUNG RTAG
RIGS 'OS NA, ,MANG YANG NYUNG ZHING NYUNG YANG MANG STE MI RTAG
PAS, ,DGE SDIG LAS KYI RKYEN GYIS SO SOR SKYE BAR RIGS, ,YANG KHA
CIG NA RE, KHA DOG DKAR PO LA SOGS LA, ,KHA DOG DKAR PO LA SOGS
SKYE, ,DRAN PA GSAL DANG MI

@21A *, ,GSAL DANG, ,GRUM PO DAG LA'ANG DE BZHIN SKYE, ,DE LA
CHOS 'DI PA NA RE, DPER NA GSER DANG DNGUL SOGS LA, ,SENG GE RTA
DANG GLANG LA SOGS, ,MI MTHUN PA DAG BLUGS BYAS NA, ,LUGS DPE
MTHUN DANG 'DRA BA BZHIN, ,SEMS RGYUD DRI ZA MI GCIG KYANG, ,'DOD

PA CHAGS PA'I RKYEN GYIS NI, ,KHA DOG LUS GZUGS DRAN SHES DAG
,LUGS DPE BZHIN DU DE MTHUN NO, ,DE LA 'KHRUL PAS 'KHRUL PA BSLU
BA NI KHA CIG NA RE, TSANGS PAR GYUR NA GZI BRJID CHE, ,DBANG
PHYUG THOB NA MTHU STOBS CHE, ,BRGYA BYIN KHYAB 'JUG DE BZHIN TE,
,SLU DANG DE BZHIN SMAN

RNAMS BDE, ,DE PHYIR DE DAG THOB PA'I THABS, ,GANG DAG SNA TSOGS
YOD PA DAG ,BYA BA SLA BA CIS SMOS TE, ,DKA' BA DAG KYANG BYA BAR
'OS, ,DE LA CHOS 'DI PA NA RE, DPER NA SGYU MA'I SPRUL PA LA,
,SGYU MA MI SHES BDEN MTHONG NAS, ,SGYU MA'I SPRUL PAS DE BSLU
ZHING, ,'KHRUL PA YOD MED RTAG

SOGS LA, ,SGYU MA BZHIN DU DE 'KHRUL BAS, ,SKYE BO RNAMS LA THAMS
CAD BSLUS, ,LTA BA NGAN PA'I DBANG SONG BAS, ,YOD MED RTAG CHAD
MTHA' LA GNAS, ,DE LA 'KHRUL PAS 'KHRUL PA'I 'KHRUL PA BSGRUB PA
NI, KHA CIG NA RE, MI LNGA BSTEN PAS TSANGS PA 'GRUB, ,DBYUG GU
GSUM PAS

DBANG PHYUG CHE, ,BYA YI DKA' THUB RTOGS 'DOD RIGS, ,KHYI YI
BRTUL ZHUGS SMIN DRUG 'KHOR, ,NANG PAR BSRUNG BA DUS NGES PA'O,
,DE LA CHOS 'DI PA NA RE, ME DANG DBYUG GU'I DKA' THUB NI, ,LTA
BA 'KHRUL PA'I DKA' THUB STE, ,DPER NA RI DVAGS KHA SKOM ZER,
,CHU 'DOD SMIG RGYU

SNYEG PA 'DRA, ,DE LA 'KHRUL PA'I DBANG GIS YANG DAG PA'I DON LA
'KHRUL PA NI, ,THAMS CAD RTAG PAR RTOG PA BZHI, ,KHA CIG RTAG PAR
RTOG PA BZHI, ,RGYU MED SMRA BA RNAM PA GNYIS, ,MTHA' LA RTOG PA
BZHI DANG NI, ,LHA MI SPONG BAR RTOG PA BZHI, ,BCO BRGYAD DE DAG
SNGON GYI MTHUD, ,'DU SHES

CAN RTOG BCU DRUG DANG, ,'DU SHES MED PAR RTOG PA BRGYAD, ,'DU
SHES YOD MIN MED MIN BRGYAD, ,CHAD PAR LTA BDUN MTHAR LTA LNGA,
,BZHI BCU RTZA BZHI PHYI MA'I MTHA', ,DRUG CU RTZA GNYIS BDEN PAR
LTA, ,DE DAG BDEN PA'I DON LA 'KHRUL, ,DE LA RGYU LA 'KHRUL PA
NI, ,KHA CIG NA RE, DUS KYIS

@21B 'BYUNG BA RNAM SMIN BYED, ,DUS KYIS SKYE DGU RNAMS 'BYIN
BYED, ,DUS KYIS GNYID LOG SAD PAR BYED, ,DUS KYIS SKYE ZHING DUS
KYIS 'CHI, ,DUS LAS 'DA' BAR DKA' BA'O, ,DE LA CHOS 'DI PA NA RE,
DUS KYIS THAMS CAD BYED NA GO ,NAM MKHA' LTA BUR RTEN MED LA, ,SA
BON 'BRAS BU SKYE

BAR RIGS, ,'GRO BA RIGS LNGA'I 'KHOR BA YANG, ,PHA MED MA LA BU
SKYE ZHING, ,MA MED PHA LA'ANG DE BZHIN TE, ,RGYU RKYEN MED NA
DUS DBANG NYAMS, ,KHA CIG NA RE, PHA NI BA SBRA RNAMS KYI GZHI,
,CHU SHEL CHU RNAMS JI BZHIN DU, ,BLAG SHA YAL GA RNAMS JI BZHIN,
,SKYES BU LUS CAN KUN GYI

RGYU; ,DE LA CHOS 'DI PA NA RE, THAG PA SBRUL DU 'KHRUL PA LTAR,
,SKYES BU 'KHRUL PAS MING BTAGS PA, ,RANG MA GRUB PA GZHAN GYI
RGYU, ,SKYES BU DE YIS JI LTAR BYED, ,YANG KHA CIG NA RE, DE TZAM
NYI SHU LNGA SHES SHING, ,RAL PA'AM SPYI BO GTZUG PHUD KYIS, ,CHA
LUGS GANG DU GNAS PA NI, ,

GROL 'GYUR 'DI LA THE TSOM MED, ,DE LA CHOS 'DI PA NA RE, DE LTAR
GRANGS SHES MTHO RIS 'GYUR NA NI, ,RDO SHING BGRANGS PAS GSER
SOGS SNANG 'GYUR 'OS, ,GRANGS SHES RDO SHING 'DRA LA MTHO RIS
GSER BZHIN TE, ,KUN RDZOB RIGS PAR 'GAL NA DON DU SMOS CI DGOS,
,DE NI BKRES PAS NGA

BGRANGS ZER BA 'DRA, ,YANG KHA CIG NA RE, LUS CAN 'DI DAG SKYES
PA NI, ,RGYU LAS MA BYUNG RANG SKYES TE, ,DPER NA SPANG KHA'I SHA
MO LA, ,SA BON RGYU NI MED BZHIN NO, ,DE LA CHOS 'DI PA NA RE, DE
NYID DPE LAS BDAG GIS BZUNG, ,SA LA BRTEN NAS RLAN GYIS BSKYED,
,RGYU MED MA YIN YOD PA BZHIN, ,

RGYU RKYEN LAS KYIS BSKYED PAR RIGS, ,DE LA 'KHRUL PA'I RKYEN
GYIS 'BRAS BU NGAN SONG GSUM DU 'KHRUL PA NI, 'KHRUL PA'I DBANG
GIS DBEN MA MTHONG, ,RGYU 'BRAS MI BSLU LAS MA SHES, ,NYON MONGS
LNGA LA MNGON ZHEN NAS, ,SKYE GNAS BZHI PO'I GNAS SU SKYE, ,BYOL
SONG MNGAL DANG SGO NGA DANG, ,

DROD GSHER LAS SKYES YI DVAGS NI, ,MNGAL SKYES DMYAL BA RDZUS TE
SKYE, ,KHA DOG RIGS GZUGS GRANG MED KYANG, ,GNYIS DANG BZHI PA
MED PA DANG, ,RKANG MED RIGS DANG RNAM BZHIR BSDU, ,GCIG LA GCIG
GIS 'TSE GYUR PAS, ,BSRUNG PHYIR GAB DANG SNYOG PA'I PHYIR,
,'BROS DANG BKOL

@22A *, ,SPYAD BRDEG BTZOG DANG, ,BSAD DANG GSOD DANG GSOD 'GYUR
PHYIR, ,SDUG BSNGAL DPAG MED MYONG BA YIN, ,KHAB MIG KHA DANG RTA
RNGA'I MGRIN, ,LTO BA RI YI GTOS TZAM NYID, ,RKANG LAG THUR MA
BZHIN DU PHRA, ,SHING RTA 'KHOL 'DRA DUD PA 'THUL, ,YID DU 'ONG
BA'I ZAS

DANG SKOM, ,BKOD PA BLTAS NAS LAG BSNYABS PAS, ,RAB 'JIGS SKYES
BU GO CHA CAN, ,MTSON RNON DBYIG PA THOGS PA YIS, ,RGYAB NAS RDUL
BZHIN 'GYUR MTHONG NAS, ,LEN PA'I DBANG MED BKRES GDUNGS 'GYUR,
,LA LAS BZA' BTUNG KHAR BCUG NA, ,ME LCER 'BAR ZHING 'TSIG

'GYUR TE, ,LA LAR RNAG KHRAG DRI NGA YANG, ,MI RNYED LUS LAS
BTZAGS LAS 'DON, ,LA LAS BZA' BTUNG MI MTHONG ZHING, ,MI THOS
PHYOGS BCUR RGYUG PAR 'GYUR, ,MNAR MED RAB TSA TSA BA DANG, ,NGU
'BOD CHE DANG NGU 'BOD NYID, ,BSDUS 'JOMS THIG NAG YANG SOS
BRGYAD, ,CHU BUR

CAN DANG CHU BAR RDOL, ,SO THAMS AA CHU KYI HUD ZER, ,AUTPALA LTA
BU PADMA GNYIS, ,LUS DANG SGRA 'GYUR MING BTAGS BRGYAD, ,NYI TSE
NYE 'KHOR GCIG BCU DRUG ,NYES SPYAD RNAM SMIN MA ZAD PAR, ,DE DAG
'CHI BAR MI 'GYUR TE, ,BRIS MTHONG BSHAD THOS KLAGS DRAN YANG,
,'JIGS SKYE NYAMS MYONG CI

ZHIG SMOS, ,'JIG RTEN KHAMS RNAMS SDUG BSNGAL GANG, ,MTHONG BA'I
CHOS LA YOD DO COG ,GCIG TU BSDUS PAS DMYAL BA YI, ,SDUG BSNGAL
GANG CHUNG 'BUM GYI CHAR, ,MI PHOD CUNG ZAD DE MI MTSUNGS SO, ,DE
KUN MA RIG LTA LAS BYUNG, ,DE PHYIR NGAN SONG GSUM DU 'KHRUL, ,DE
LA 'KHRUL

PA MED PAR BSHAD PAR BYA BA NI, RGYU RKYEN YAN LAG BCU GNYIS PO,
,TSE GSUM RIGS GSUM YAN LAG LNGA, ,NYI MA JI BZHIN 'GRO BZHIN TE,
,SHING RTA'I 'PHANG LO BZHIN DU 'KHOR, ,NYES PA BCU GNYIS SRID
RTZA RNAMS, ,DANG PO BKAG BAS KUN BKAG CING, ,RGYU 'BRAS YANG DAG
BDEN SHES

DANG, ,YANG DAG GYUR PA BCU GNYIS RNYED, ,THAR PA'I LAM LA DE
GNAS PHYIR, ,YON TAN DPAG MED THOB PA YIN, ,'DI LA DGE BA GANG
YOD DES, ,LAM LNGAR 'KHOR BA'I SEMS CAN RNAMS, ,CHOS NYID SHES
NAS NYES SPANGS TE, ,BDE BA'I LAM LNGAR BGROD PAR SHOG ,'KHRUL BA
BZLOG

@22B PA'I RIGS PA GTAN TSIGS GRUB PA ZHES BYA BA, SLOB DPON
'PHAGS PA LHAS MDZAD PA RDZOGS SO,, ,,RGYA GAR GYI MKHAN PO SARBA
DZNY'A DE BA DANG, ZHU CHEN GYI LO TZ'A BA BANDE DPAL BRTZEGS
KYIS BSGYUR CING ZHUS TE GTAN LA PHAB PA'O,,