@220B #, ,RGYA GAR SKAD DU , M'A DHY'A MA KA AA BA T'A RA BH'A
shU N'A MA, BOD SKAD DU, ,DBU MA LA 'JUG PA'I BSHAD PA ZHES BYA
BA, 'PHAGS PA 'JAM DPAL GZHON NUR GYUR PA LA PHYAG 'TSAL LO, ,DBU
MA'I BSTAN BCOS LA 'JUG PAR BYA BA'I PHYIR, DBU MA LA

'JUG PA RTZOM PAR 'DOD PAS, YANG DAG PAR RDZOGS PA'I SANGS RGYAS
DANG BYANG CHUB SEMS DPA' RNAMS PAS KYANG THOG MAR, BCOM LDAN
'DAS SNYING RJE CHEN PO SANGS RGYAS NYID KYI RGYU PHUN SUM TSOGS
PA DANG PO, SEMS CAN 'KHOR BA'I BTZON RAR BSDAMS PA SKYABS MED PA
DPAG TU MED PA

MA LUS PA YONGS SU SKYOB PA'I MTSAN NYID CAN LA BSTOD PAR 'OS PA
NYID DU BSTAN PA'I PHYIR, NYAN THOS SANGS RGYAS 'BRING RNAMS THUB
DBANG SKYES, ,SANGS RGYAS BYANG CHUB SEMS DPA' LAS 'KHRUNGS
SHING, ,SNYING RJE'I SEMS DANG GNYIS SU MED BLO DANG, ,BYANG CHUB
SEMS NI RGYAL

SRAS RNAMS KYI RGYU, ,ZHES BYA BA LA SOGS PA TSIGS SU BCAD PA
GNYIS SMOS SO, ,DE LA GONG NA MED PA'I CHOS KYI DBANG PHYUG PHUN
SUM TSOGS PA MNGA' BAS, NYAN THOS DANG RANG SANGS RGYAS DANG
BYANG CHUB SEMS DPA' RNAMS PAS KYANG DBANG PHYUG DAM PA PHUN SUM
TSOGS PA NYID DANG, NYAN

THOS LA SOGS PA RNAMS DE'I BKAS MNGA' BSGYUR BA'I PHYIR, SANGS
RGYAS BCOM LDAN 'DAS RNAMS LA THUB DBANG ZHES BYA'O, ,DE RNAMS
LAS NYAN THOS LA SOGS PA DAG SKYES PA NI DE DAG LAS BSKRUN PA'O,
,JI LTAR ZHE NA, SANGS RGYAS RNAMS BYUNG BAR GYUR PA NA RTEN CING
'BREL PAR 'BYUNG BA

PHYIN CI MA LOG PA STON PA LA 'JUG PA'I PHYIR LA, DE NYAN PA DANG
SEMS PA DANG SGOM PA'I RIM PA LAS KYANG LHAG PAR MOS PA JI LTA BA
BZHIN NYAN THOS LA SOGS PA RNAMS YONGS SU RDZOGS PAR 'GYUR BA'I
PHYIR RO, ,GAL TE YANG KHA CIG GIS RTEN CING 'BREL PAR 'BYUNG BA
NYE BAR BSTAN PA

NYAN PA KHO NA LAS DON DAM PA RTOGS PA LA MKHAS SU ZIN KYANG
MTHONG BA'I SKYE BA KHO NA LA MYA NGAN LAS 'DAS PA THOB PAR MI
'GYUR MOD KYI, DE LTA NA YANG NYE BAR STON PA'I SGRUB PA PO DAG
GIS LAS RNAM PAR SMIN PAR NGES PA'I 'BRAS BU LTAR TSE RABS GZHAN
DU MNGON PAR 'DOD PA'I 'BRAS BU YONGS

@221A *, ,SU SMIN PA GOR MA CHAG THOB PAR 'GYUR RO, ,JI SKAD DU
'PHAGS PA LHAS, DE NYID SHES PAS GAL TE 'DIR, ,MYA NGAN 'DAS PA
MA THOB KYANG, ,SKYE BA GZHAN DU 'BAD MED PAR, ,NGES PAR THOB
'GYUR LAS BZHIN NO, ,ZHES BSHAD DO, ,DE NYID KYI PHYIR DBU MA LAS
KYANG,

RDZOGS SANGS RGYAS RNAMS MA BYUNG ZHING, ,NYAN THOS RNAMS KYANG
ZAD PA NA, ,RANG SANGS RGYAS KYI YE SHES NI, ,RTEN PA MED PAR RAB
TU 'BYUNG, ,ZHES GSUNGS SO, ,DE LA YANG DAG PA'I GDAMS NGAG GI
'BRAS BU THOB PAR BYED PAS NA NYAN THOS DAG STE, 'DI LTAR BYA BA
BYAS SO, ,'DI

LAS SRID PA GZHAN MI SHES SO ZHES BYA BA LA SOGS PA 'BYUNG BA YIN
NO, ,YANG NA 'BRAS BU'I MCHOG GAM BLA NA MED PA YANG DAG PAR
RDZOGS PA'I SANGS RGYAS KYI LAM DE BZHIN GSHEGS PA RNAMS LAS THOS
NAS DE DON DU GNYER BA RNAMS LA SGROGS PAR BYED PAS NA NYAN THOS
DAG STE, DAM

PA'I CHOS PADMA DKAR PO'I MDO LAS, MGON PO DE RING BDAG CAG NYAN
THOS GYUR, ,BYANG CHUB DAM PA YANG DAG BSGRAGS PAR BGYI, ,BYANG
CHUB PA YI SGRA YANG RAB TU BRJOD, ,DE BAS BDAG CAG NYAN THOS MI
ZAD 'DRA, ,ZHES JI SKAD GSUNGS PA LTA BU'O, ,BYANG CHUB SEMS DPA'
RNAMS

KYANG DE LTA YIN MOD KYI, DE LTA NA YANG SGROGS PAR BYED PA NYID
YIN GYI RJES SU MTHUN PA TZAM YANG MI SGRUB PA GANG YIN PA DE DAG
NYAN THOS YIN PAS BYANG CHUB SEMS DPA' RNAMS LA THAL BAR MI 'GYUR
RO, ,SANGS RGYAS KYI SGRA 'DI SANGS RGYAS KYI DE NYID NYAN THOS
DANG RANG SANGS RGYAS DANG BLA NA

MED PA YANG DAG PAR RDZOGS PA'I SANGS RGYAS GSUM CAR LA YANG 'JUG
STE, DES NA SANGS RGYAS KYI SGRAS RANG SANGS RGYAS DAG BSNYAD DO,
,DE DAG NI BSOD NAMS DANG YE SHES GONG DU 'PHEL BA'I KHYAD PAR
GYIS NYAN THOS RNAMS LAS KHYAD PAR DU 'PHAGS PA'I PHYIR DANG,
BSOD NAMS DANG YE

SHES KYI TSOGS DANG THUGS RJE CHEN PO DANG, RNAM PA THAMS CAD
MKHYEN PA LA SOGS PA MED PAS YANG DAG PAR RDZOGS PA'I SANGS RGYAS
RNAMS PAS DMAN PA'I PHYIR NA 'BRING NGO, ,DE NYID KYI PHYIR DE
DAG NI NYE BAR MA BSTAN PAR YE SHES 'BYUNG ZHING BDAG NYID GCIG
PU'I PHYIR RANG NYID SANGS

@221B RGYAS PAS RANG SANGS RGYAS SO, ,JI SKAD BSHAD PA'I TSUL
GYIS NYAN THOS DANG RANG SANGS RGYAS DE DAG NI DE BZHIN GSHEGS
PAS CHOS BSTAN PA LAS NGES PAR BYUNG BA NYID KYI PHYIR THUB DBANG
LAS SKYES SO, ,YANG THUB PA'I DBANG PO DE RNAMS GANG LAS BLTAMS
SHE NA, SANGS RGYAS BYANG CHUB

SEMS DPA' LAS 'KHRUNGS SHING, ,ZHES BYA BA SMOS SO, ,GAL TE BYANG
CHUB SEMS DPA' RNAMS KYANG DE BZHIN GSHEGS PAS NYE BAR BSTAN PA
LAS SKYES PAR GYUR BAS RGYAL PA'I SMRAS ZHES BRJOD PA MA YIN NAM,
DE'I PHYIR JI LTAR SANGS RGYAS BCOM LDAN 'DAS RNAMS BYANG CHUB
SEMS DPA'

LAS 'KHRUNGS SHE NA, 'DI NI BDEN MOD KYI 'ON KYANG RGYU GNYIS
KYIS BYANG CHUB SEMS DPA' DAG SANGS RGYAS BCOM LDAN 'DAS RNAMS
KYI RGYUR 'GYUR TE, GNAS SKABS KYI KHYAD PAR DANG, YANG DAG PAR
'DZIN DU 'JUG PA LAS SO, ,DE LA GNAS SKABS KYI KHYAD PAR LAS NI
DE BZHIN

GSHEGS PA'I GNAS SKABS NI BYANG CHUB SEMS DPA'I GNAS SKABS KYI
RGYU CAN YIN PA NYID KYI PHYIR RO, ,YANG DAG PAR 'DZIN DU 'JUG PA
LAS NI JI LTAR 'PHAGS PA 'JAM DPAL BYANG CHUB SEMS DPAR GYUR PA
NYID KYIS BCOM LDAN 'DAS SH'AKYA THUB PA DANG, DE LAS GZHAN PA'I
DE BZHIN

GSHEGS PA RNAMS CHES THOG MA KHO NAR BYANG CHUB KYI SEMS YANG DAG
PAR 'DZIN DU BCUG PAR 'DOD PA YIN NO, ,DE'I PHYIR DE LTAR 'BRAS
BU MTHAR THUG PA DE'I RGYU GTZO BOR GYUR PA LA LTOS NAS DE BZHIN
GSHEGS PA RNAMS BYANG CHUB SEMS DPA' LAS 'KHRUNGS PAR BSTAN TO,
,DE NYID KYI

PHYIR RGYU PHUN SUM TSOGS PA CHES BRLING BA YIN PA'I PHYIR LA,
RGYU LA MCHOD PA BRJOD PAS KYANG 'BRAS BU LA MCHOD PA DON GYIS
'PHANGS PAR DGONGS TE, SANGS RGYAS BCOM LDAN 'DAS DE DAG GIS SMAN
GYI LJON SHING CHEN PO 'BRAS BU NGES PA DPAG DU MED PA STER BA,
MYU GU LA

SOGS MTHO ZHING LO MA 'JAM PA'I GNAS SKABS SU GYUR PA LTAR
BSGRIMS TE YONGS SU BSKYANG BAR BYA BA NYID DU BSTAN PAR BYA
ZHING, DUS DER NYE BAR GYUR CING THEG PA GSUM LA BKOD PA'I SEMS
CAN GYI PHUNG PO THEG PA CHEN PO NYID LA NGES PAR SBYAR BAR BYA
BA'I PHYIR BYANG CHUB SEMS DPA'

@222A *, ,RNAMS LA BSNGAGS PA MDZAD PA YIN NO, ,JI SKAD DU 'PHAGS
PA DKON MCHOG BRTZEGS PA'I MDO LAS, 'OD SRUNGS 'DI LTA STE DPER
NA ZLA BA TSES PA LA PHYAG 'TSAL BA LTAR NYA BA LA NI MA YIN NO,
,'OD SRUNGS DE BZHIN DU GANG DAG NGA LA RAB TU DAD PA DE DAG GIS
BYANG

CHUB SEMS DPA' RNAMS LA PHYAG BYA'I, DE BZHIN GSHEGS PA RNAMS LA
NI DE LTA MA YIN NO, ,DE CI'I PHYIR ZHE NA, BYANG CHUB SEMS DPA'
RNAMS LAS NI DE BZHIN GSHEGS PA RNAMS BYUNG NGO, ,DE BZHIN GSHEGS
PA RNAMS LAS NI NYAN THOS DANG RANG SANGS RGYAS THAMS CAD BYUNG
NGO ZHES

GSUNGS PA LTA BU'O, ,DE'I PHYIR DE LTAR NA RIGS PA DANG LUNG DAG
GIS DE BZHIN GSHEGS PA RNAMS BYANG CHUB SEMS DPA' LAS 'KHRUNGS PA
YIN NO ZHES BYA BA 'DI BSGRUBS PA YIN NO, ,YANG BYANG CHUB SEMS
DPA' DE DAG CI'I PHYIR RGYU CAN ZHIG YIN ZHE NA, SNYING RJE'I
SEMS DANG GNYIS SU MED

BLO DANG, ,BYANG CHUB SEMS NI RGYAL SRAS RNAMS KYI RGYU, ,ZHES
BYA BA SMOS SO, ,DE LA SNYING RJE NI BRTZE BA STE, 'DI NYID DU
'CHAD PAR 'GYUR BA'I RNAM PA DANG RANG GI NGO BO CAN NO, ,GNYIS
SU MED PA'I BLO NI, DNGOS PO DANG DNGOS PO MED PA LA SOGS PA
MTHA' GNYIS DANG BRAL BA'I SHES

RAB PO, ,BYANG CHUB KYI SEMS NI 'PHAGS PA CHOS KUN 'GRO BA'I MDO
LAS, BYANG CHUB SEMS DPAS BYANG CHUB KYI SEMS LAS CHOS THAMS CAD
KHONG DU CHUD PAR BGYI'O, ,CHOS THAMS CAD NI CHOS KYI DBYINGS
DANG MNYAM PA'O, ,GLO BUR DU BYUNG BA MI GNAS PA CHOS THAMS CAD
NI SHES

PAR BGYI BA TZAM DANG, SHES PA POS STONG PA'I PHYIR YONGS SU SHES
PAR BGYI BA TZAM DU BAS NA CHOS NYID 'DI LTA BU 'DI SEMS CAN
RNAMS KYIS KHONG DU CHUD PAR BYA'O SNYAM NAS, BYANG CHUB SEMS
DPA' LA SEMS GANG SKYES PA 'DI NI BYANG CHUB SEMS DPA'I BYANG
CHUB KYI SEMS ZHES

BGYI'O, ,SEMS CAN THAMS CAD LA PHAN PA DANG BDE BA'I SEMS DANG,
BLA NA MED PA'I SEMS DANG, BYAMS PAS MNYEN PA'I SEMS DANG, SNYING
RJES MI ZLOG PA'I SEMS DANG, DGA' BAS 'GYOD PA MA MCHIS PA'I SEMS
DANG, BTANG SNYOMS KYIS DRI MA MA MCHIS PA'I SEMS DANG,

@222B STONG PA NYID KYIS MI 'GYUR BA'I SEMS DANG, MTSAN MA MA
MCHIS PAS SGRIB PA MA MCHIS PA'I SEMS DANG, SMON PA MA MCHIS PAS
MI GNAS PA'I SEMS ZHES JI SKAD BSTAN PA BZHIN NO, ,BYANG CHUB
SEMS DPA' RNAMS KYI GTZO BO'I RGYU NI SNYING RJE DANG, GNYIS SU
MED PA'I SHES RAB DANG, BYANG

CHUB KYI SEMS ZHES BYA BA CHOS GSUM PO 'DI DAG YIN NO, ,JI SKAD
DU RIN PO CHE'I PHRENG BA LAS, ,DE YI RTZA BA BYANG CHUB SEMS,
,RI DBANG RGYAL PO LTAR BRTAN DANG, ,PHYOGS MTHA' GTUGS PA'I
SNYING RJE DANG, ,GNYIS LA MI BRTEN YE SHES LAGS, ,ZHES GSUNGS
SO, ,BYANG

CHUB KYI SEMS DANG GNYIS SU MED PA'I YE SHES GNYIS KYI RTZA BA
YANG SNYING RJE YIN PA'I PHYIR NA SNYING RJE GTZO BO NYID DU
BSTAN PAR 'DOD PAS, GANG PHYIR BRTZE NYID RGYAL BA'I LO THOG PHUN
TSOGS 'DI YI, ,SA BON DANG NI SPEL LA CHUR 'DRA YUN RING DU,
,LONGS SPYOD GNAS LA SMIN PA LTA BUR 'DOD

GYUR PA, ,DE PHYIR BDAG GIS THOG MAR SNYING RJE BSTOD PAR BGYI,
,ZHES BYA BA SMOS SO, ,JI LTAR PHYI ROL GYI 'BRU LA SOGS PA PHUN
SUM TSOGS PA LA, THOG MA DANG BAR DANG THA MA RNAMS SU SA BON
DANG CHU DANG SMIN PA RNAMS GTZO BO NYID DU GYUR PAS NYE BAR MKHO
BA NYID YIN PA DE BZHIN DU,

SNYING RJE KHO NA DUS GSUM CAR DU YANG RGYAL BA'I LO THOG PHUN
SUM TSOGS PA LA NYE BAR MKHO BA NYID DU STON PA YIN NO, ,'DI LTAR
SNYING RJE CAN NI GZHAN GYI SDUG BSNGAL GYIS SDUG BSNGAL BA NYID
KYIS SEMS CAN SDUG BSNGAL BAR GYUR PA MA LUS PA YONGS SU BSKYAB
PAR BYA BA'I PHYIR, GDON MI ZA

BAR BDAG GIS 'JIG RTEN 'DI MTHA' DAG SDUG BSNGAL NAS BTON TE,
SANGS RGYAS NYID LA NGES PAR SBYAR BAR BYA'O SNYAM DU NGES PAR
SEMS SKYED PAR BYED DO, ,DAM BCA' BA 'DI YANG GNYIS SU MED PA'I
YE SHES SPANGS PAS SGRUB PAR MI NUS PAS GNYIS SU MED PA'I YE SHES
LA YANG NGES PA KHO

NAR 'JUG STE, DE'I PHYIR SANGS RGYAS KYI CHOS THAMS CAD KYI SA
BON NI SNYING RJE NYID YIN NO, ,JI SKAD DU RIN PO CHE'I PHRENG BA
LAS, THEG PA CHEN PO GANG ZHIG LAS, ,SNYING RJE SNGON BTANG SPYOD
PA KUN, ,YE SHES DRI MA MED BSHAD PA, SEMS YOD SU ZHIG DE LA
SMOD, ,CES GSUNGS SO, ,BYANG

@223A *, ,CHUB KYI SEMS BSKYED DU ZIN KYANG, GAL TE DUS PHYIS
SNYING RJE'I CHUS YANG DANG YANG DU BCUS PAR MA GYUR NA, 'BRAS
BU'I TSOGS YANGS PA MA BSAGS PA 'DI NGES PAR NYAN THOS DANG RANG
SANGS RGYAS KYIS YONGS SU MYA NGAN LAS 'DAS PAS MYA NGAN LAS 'DA'
BAR 'GYUR RO, ,

'BRAS BU MTHA' YAS PA'I GNAS SKABS THOB TU ZIN KYANG GAL TE DUS
PHYIS SNYING RJE'I YONGS SU SMIN PA DANG BRAL BAR GYUR NA NI 'DI
DUS RING POR NYE BAR LONGS SPYOD PAR MI 'GYUR LA, 'PHAGS PA'I
'BRAS BU'I TSOGS CHEN PO RIM PA GCIG NAS GCIG TU BRGYUD PA RNAM
PA BAR MA CHAD PA YUN RING POR MNGON PAR 'PHEL

BAR YANG MI 'GYUR RO, ,DA NI DMIGS PA'I BYE BRAG LA 'JUG PA'I SGO
NAS KYANG SNYING RJE'I RANG GI NGO BO'I KHYAD PAR MNGON PAR GSAL
BAR BYAS TE DE NYID LA PHYAG 'TSAL BA BRTZAM PAR 'DOD PAS, DANG
POR NGA ZHES BDAG LA ZHEN GYUR ZHING, ,BDAG GI 'DI ZHES DNGOS LA
CHAGS BSKYED PA, ,

THO CHUN 'PHYAN LTAR RANG DBANG MED PA YI, ,'GRO LA SNYING RJER
GYUR GANG DE LA 'DUD, ,CES BYA BA SMOS SO, ,'JIG RTEN 'DI NI BDAG
GIR MNGON PAR ZHEN PA'I SNGA ROL NYID DU NGAR 'DZIN PAS YOD PA MA
YIN PA'I BDAG YOD DO SNYAM DU NYE BAR BRTAGS NAS 'DI NYID DU BDEN
PAR MNGON PAR ZHEN CING, ,

'DI NI BDAG GI'O SNYAM DU NGAR 'DZIN PA'I YUL LAS GZHAN PA'I
DNGOS PO'I RNAM PA MA LUS PA LA MNGON PAR ZHEN PA YIN NO, ,BDAG
DANG BDAG GIR MNGON PAR ZHEN PA'I 'JIG RTEN 'DI NI LAS DANG NYON
MONGS PA'I THAG PAS CHES DAM DU BSDAMS PA, 'KHRUL 'KHOR BSKOR
MKHAN RNAM PAR

SHES PA'I BSKYOD PA LA RAG LAS PAR 'JUG PA, 'KHOR BA'I KHRON PA
CHEN PO SRID PA'I RTZE MO NAS MNAR MED PA LA THUG PA ZAB LA BAR
MED PAR 'PHYAN PA, RANG GI RANG NYID KYIS THUR DU 'GRO BAR 'JUG
PA 'BAD PAS CI ZHIG LTAR DRANG BAR BYA BA MI SHES PA LA SOGS PA
NYON MONGS PA DANG LAS DANG

SKYE BA'I KUN NAS NYON MONGS PA GSUM YOD KYANG SNGA MA DANG PHYI
MA DANG BAR GYI RIM PA NGES PAR MI ZIN PA, NYI MA RE RE ZHING
SDUG BSNGAL GYI SDUG BSNGAL DANG, 'GYUR BA'I SDUG BSNGAL NYID DAG
GIS GCOG PA'I PHYIR ZO CHUN KHYUD MO'I GNAS SKABS LAS MA 'DAS PAR
GNAS PA ZHIG STE, GANG GI

@223B PHYIR BYANG CHUB SEMS DPA' DE'I SDUG BSNGAL GYIS SDUG
BSNGAL BA DE LA SHIN TU SNYING RJES DMIGS NAS BSKYAB PAR SPRO BA
DE'I PHYIR CHES THOG MA KHO NAR BCOM LDAN 'DAS MA SNYING RJE CHEN
PO LA RAB TU PHYAG 'TSAL LO, ,'DI NI BYANG CHUB SEMS DPA' RNAMS
KYI SNYING RJE SEMS CAN LA DMIGS PA'O, ,

CHOS LA DMIGS PA DANG DMIGS PA MED PA'I SNYING RJE YANG DMIGS
PA'I SGO NAS GSAL BAR BYA BA'I PHYIR, 'GRO BA G-YO BA'I CHU YI
NANG GI ZLA BA LTAR, ,G-YO DANG RANG BZHIN NYID KYIS STONG PAR
MTHONG BA YIS, ,ZHES BYA BA SMOS TE, SNYING RJER GYUR GANG DE LA
'DUD, ,CES BYA BA DE DANG SBYAR BAR BYA'O, ,

'DI LTAR CHU SHIN TU DANGS PA RLUNG TE POR DRAG PO MA YIN PAS CHA
SHAS BRLABS PAS KHYAB PA'I NANG DU ZLA BA'I GZUGS BRNYAN SNGAR
DMIGS PA'I RTEN GYI YUL DANG, LHAN CIG 'JIG PA DE DAG GI DNGOS PO
MNGON SUM DU DMIGS PA LTA BU SHAR BA NA, DAM PA DAG GIS GNYIS PO
'DI RANG GI BDAG NYID

GSAL BAR BYED PA LTAR GNAS PAR MTHONG STE, 'DI LTA STE, SKAD CIG
RE RE LA MI RTAG PA NYID DANG, RANG BZHIN GYIS STONG PA NYID DO,
,DE BZHIN DU BYANG CHUB SEMS DPA' SNYING RJE'I GZHAN GYI DBANG DU
GYUR PA RNAMS KYIS KYANG SEMS CAN 'JIG TSOGS LA LTA BA'I MTSOR MA
RIG PA'I CHOS KYI

BDUD RTZI'I PHUL DU BYUNG BA 'BYUNG BA'I RGYU, PHYIN CI LOG RTOG
PA MTHA' DAG PA'I MTSAN NYID, 'GRO BA YONGS KYI MA RIG PA'I CHU
SNGON PO RGYA CHEN BA TSUL BZHIN MA YIN PA'I RNAM PAR RTOG PA'I
RLUNG GIS RAB TU BSKYOD PA'I NANG NA GNAS PA RANG GI LAS KYI
GZUGS BRNYAN LTA BUR MDUN NA GNAS

PA RNAMS SKAD CIG RE RE LA MI RTAG PA'I SDUG BSNGAL THOG TU 'BAB
PA DANG, RANG BZHIN GYIS STONG PAR MTHONG BA NA, DE DAG GI MI
RTAG PA NYID KYI SDUG BSNGAL LA 'JOMS PA LTA BUR GYUR PA, DAM
PA'I CHOS KYI BDUD RTZI'I PHUL DU BYUNG BA 'BYUNG BA'I RGYU,
PHYIN CI LOG GI RTOG PA MTHA' DAG

'OG MA'I MTSAN NYID, 'GRO BA YONGS KYI GNYEN NYID KYI RANG BZHIN
DU GYUR PA SANGS RGYAS NYID YANG DAG PAR THOB PAR 'DOD PA YIN NO,
,DE DAG GI SNYING RJE SEMS CAN LA DMIGS PA DANG, CHOS LA DMIGS PA
DANG, DMIGS PA MED PA GANG YIN PA DE RNAMS LA RAB TU BTUD NAS,
BYANG

@224A *, ,CHUB SEMS DPA' RNAMS KYI BYANG CHUB KYI SEMS KYI DBYE
BA RNAM PA BCU BRJOD PAR 'DOD PAS JE BYANG CHUB KYI SEMS DANG
PO'I DBANG DU BYAS NAS, RGYAL BA'I SRAS PO 'DI YI SEMS GANG 'GRO
BA RNAMS, ,RNAM PAR GROL BAR BYA PHYIR SNYING RJE'I DBANG GYUR
ZHING, ,KUN TU BZANG PO'I

SMON LAM RAB BSNGOS DGA' BA LA, ,RAB TU GNAS PA DE NI DANG PO
ZHES BYA'O, ,ZHES BYA BA SMOS SO, ,BYANG CHUB SEMS DPA' RNAMS KYI
ZAG PA MED PA'I YE SHES SNYING RJE LA SOGS PAS YONGS SU ZIN PA
NYID CHAR RNAM PAR PHYE BA NAS ZHES BYA BA'I MING 'THOB STE, YON
TAN GYI RTEN DU GYUR PA'I

PHYIR RO, ,DE YANG GONG NAS GONG DU YON TAN GYI GRANGS DANG, MTHU
PHUL DU BYUNG BA THOB PA DANG, SBYIN PA LA SOGS PA'I PHA ROL TU
PHYIN PA KLAGS PA DANG, RNAM PAR SMIN PA 'PHEL BA'I BYE BRAG GIS
SA RAB TU DGA' BA LA SOGS PA'I RNAM PAR DBYE BAS DBYE BA RNAM PA
BCUR GZHAG GI ,'DI

LA RANG GI NGO BO'I KHYAD PAR GYIS BYAS PA'I DBYE BA NI YOD PA MA
YIN NO, ,JI SKAD DU, JI LTAR BAR SNANG BYA RJES MKHAS RNAMS KYI,
,BRJOD PAR NUS MA YIN ZHING MI MTHONG BA, ,DE LTAR RGYAL BA'I
SRAS KYI SA KUN KYANG, ,BRJOD MI NUS NA MNYAN PAR GA LA NUS,
,ZHES GSUNGS SO, ,DE

LA BYANG CHUB SEMS DPA'I SA RAB TU DGA' BA NI, BYANG CHUB SEMS
DPA' RNAMS KYI SEMS BSKYED PA DANG PO YIN LA MTHAR CHOS KYI SPRIN
NI SEMS BSKYED PA BCU PA'O, ,DE LA BYANG CHUB SEMS DPA' JI SKAD
BSHAD PA'I TSUL GYIS 'GRO BA RANG BZHIN MED PAR MTHONG BA SNYING
RJE'I KHYAD PAR NYID DU

NYE BAR GZUNG BA'I SEMS GANG SNYING RJE'I GZHAN GYI DBANG DU GYUR
CING, BYANG CHUB SEMS DPA' KUN TU BZANG PO'I SMON LAM GYIS YONGS
SU BSNGOS PA RAB TU DGA' BA ZHES BYA BA'I MING CAN GNYIS SU MED
PA'I YE SHES DE'I RGYU CAN GYI 'BRAS BUS NYE BAR MTSON PA DE LA
NI, DANG PO ZHES BYA BAR BRJOD DO, ,

DE LA SMON LAM CHEN PO BCU LA SOGS PA SMON LAM 'BUM PHRAG BCU PO
GANG DAG BYANG CHUB SEMS DPA' SEMS DANG PO BSKYED PAS 'DEBS PA DE
DAG NI BYANG CHUB SEMS DPA' KUN TU BZANG PO'I SMON LAM GYI NANG
DU 'DUS PA YIN TE, SMON LAM MA LUS PA NYE BAR BSDU BAR BYA BA'I
PHYIR

@224B KUN TU BZANG PO'I SMON LAM KHYAD PAR BKOD PA YIN NO, ,DE LA
JI LTAR NYAN THOS KYI THEG PAR ZHUGS PA DANG, 'BRAS BU'I LAM LA
GNAS PA'I DBYE BAS NYAN THOS KYIS BRGYAD RNAM PAR 'JOG BDE BZHIN
DU, THEG PA CHEN POR YANG BYANG CHUB SEMS DPA' RNAMS KYI BYANG
CHUB SEMS DPA'I SA BCU

YIN NO, ,YANG JI LTAR NYAN THOS NGES PAR 'BYED PA'I CHA DANG
MTHUN PA'I GNAS SKABS SKYED PA NI, 'BRAS BU DANG PO LA ZHUGS PA'I
GNAS SKABS YIN PAR MI 'DOD PA DE BZHIN DU, 'BYUNG BAR 'GYUR BA'I
BYANG CHUB SEMS DPA' YANG YIN TE, DKON MCHOG SPRIN GYI MDO LAS,
MOS PA CHEN

PO'I YANG CHEN POS SPYOD PA'I CHOS NYID KYI SA DANG PO DE MA THAG
TU THOB PAR GNAS PA 'DI NI BYANG CHUB SEMS DPA'I BYANG CHUB KYI
SEMS MA BSKYED PA'I SA'O ZHES JI SKAD GSUNGS PA LTA BU'O, ,MOS
PAS SPYOD PA'I SKAD CIG DE LA GNAS PA YANG, RIGS KYI BU 'DI LTA
STE DPER NA 'KHOR LOS SGYUR BA'I

RGYAL PO NI MI'I MDOG LAS NI 'DAS LA, LHA'I MDOG NI MA THOB PA
YIN TE, DE BZHIN DU BYANG CHUB SEMS DPA' YANG 'JIG RTEN PA DANG
NYAN THOS DANG RANG SANGS RGYAS KYIS THAMS CAD LAS NI SHIN TU
'DAS LA, DON DAM PA'I BYANG CHUB SEMS DPA'I SA NI THOB PA YIN NO
ZHES DE NYID LAS RNAM PAR

BSHAD DO, ,YANG GANG GI TSE 'DI RAB TU DGA' BA ZHES BYA BA'I SA
DANG PO LA ZHUGS PAR GYUR PA, DE NAS BZUNG STE DE NI DE THOB GYUR
PA YIS, ,BYANG CHUB SEMS DPA' ZHES BYA'I SGRA NYID KYIS BSNYAD
DO, ,SEMS DE THOB PA NI RNAM PA THAMS CAD DU SO SO'I SKYE BO'I SA
LAS 'DAS PA'I GNAS SKABS

SU BYANG CHUB SEMS DPA'I SGRA KHO NAS BRJOD PAR BYA BA YIN GYI,
RNAM PA GZHAN GYIS NI MA YIN TE, DE'I TSE DE 'PHAGS PA YIN PA'I
PHYIR RO, JI SKAD DU BCOM LDAN 'DAS MA NYIS STONG LNGA BRGYA PA
LAS, BYANG CHUB SEMS DPA' ZHES BYA BA NI RJES SU RTOGS PA'I SEMS
DPA'I TSIG [*CHAG?] BLA DAGS

TE; GANG GIS CHOS THAMS CAD RJES SU RTOGS SHING SHES PA'O, ,JI
LTAR SHES SHE NA, MA BYUNG BA DANG YANG DAG PAR MA BYUNG BA DANG
LOG PA DANG DE DAG JI LTAR BYIS PA SO SO'I SKYE BO'I BRTAGS PA DE
LTA MA YIN PA DANG, JI LTAR BYIS PA SO SO'I SKYE BOS RNYED PA DE
LTA MA YIN PA STE, DE'I PHYIR BYANG

@225A *, ,CHUB SEMS DPA' ZHES BYA'O, ,DE CI'I PHYIR ZHE NA, BYANG
CHUB NI RNAM PAR MA BRTAGS PA'O, ,BYANG CHUB NI MA BSGRUBS PA'O,
,BYANG CHUB NI DMIGS PA MED PA'O, ,RAB KYI RTZAL GYIS RNAM PAR
GNON PA, DE BZHIN GSHEGS PAS NI BYANG CHUB BRNYES PA MED DE, CHOS

THAMS CAD MA RNYED PA'I PHYIR RO, ,CHOS THAMS CAD MA DMIGS PA'I
PHYIR BYANG CHUB CES BYA STE, DE LTA BU NI SANGS RGYAS KYI BYANG
CHUB CES BYA'I, JI SKAD BRJOD PA NI MA YIN NO, ,RAB KYI RTZAL
GYIS RNAM PAR GNON PA, GANG DAG BYANG CHUB TU SEMS BSKYED CING
SEMS 'DI BYANG CHUB TU SEMS BSKYED

PAR BYA'O, ,GANG DU BDAG CAG GIS SEMS BSKYED PAR BYA BA'I BYANG
CHUB DE NI YOD DO ZHES BYANG CHUB TU RLOM SEMS SU BYED PA DE DAG
NI BYANG CHUB SEMS DPA' ZHES MI BYA'O, ,DE DAG NI SKYE BAR SEMS
DPA' ZHES BYA'O, ,DE CI'I PHYIR ZHE NA, 'DI LTAR SKYE BA LA MNGON
PAR ZHE NA, SEMS SU MNGON

PAR ZHE NA, BYANG CHUB TU MNGON PAR ZHE NA, ZHES BYA BA LA SOGS
PA GSUNGS PA LTA BU'O, ,YANG BYANG CHUB NI MTSAN NYID MED PA STE,
MTSAN NYID KYI RANG BZHIN DANG BRAL BA'O, ,GANG GIS 'DI LTAR RJES
SU RTOGS PA DE NI BYANG CHUB CES BYA'I, YANG JI SKAD BRJOD PA NI
MA YIN NO, ,RAB KYI RTZAL GYIS

RNAM PAR GNON PA CHOS DE RNAMS RTOGS PA'I PHYIR BYANG CHUB SEMS
DPA' ZHES BYA'O, ,RAB KYI RTZAL GYIS RNAM PAR GNON PA GANG LA LA
ZHIG CHOS 'DI MA SHES SHING RJES SU MA RTOGS BZHIN DU BDAG NYID
LA BYANG CHUB SEMS DPA' BYANG CHUB SEMS DPA'O SNYAM DU SHES PA DE
NI BYANG CHUB SEMS

DPA'I SA LAS RING BA YIN ZHING, DE NI BYANG CHUB SEMS DPA'I CHOS
RNAMS LAS RING BA YIN NO, ,DE BZHIN DU DE NI BYANG CHUB SEMS
DPA'I MING GIS LHA DANG MI DANG LHA MA YIN GYI 'JIG RTEN BSLU BA
YIN NO, ,RAB KYI RTZAL GYIS RNAM PAR GNON PA 'DI TSIG TZAM GYIS
BYANG CHUB SEMS DPAR 'GYUR NA

NI; DE BAS NA SEMS CAN THAMS CAD KYANG BYANG CHUB SEMS DPAR 'GYUR
NA, RAB KYI RTZAL GYIS RNAM PAR GNON PA 'DI NI GANG GI LAS TZAM
MA YIN TE, 'DI LTA STE, BYANG CHUB SEMS DPA'I SA'O ZHES BYA BA LA
SOGS PA GSUNGS PA YIN NO, ,JI SKAD DU BSHAD PA'I BYANG CHUB KYI
SEMS THOB

@225B PA NI GNAS SKABS DER BYANG CHUB SEMS DPA'I SGRA KHO NAS
BRJOD PA 'BA' ZHIG TU MA ZAD KYI, GZHAN YANG, 'DI NI DE BZHIN
GSHEGS PA RNAMS KYI RIGS SU'ANG SKYES PA STE, 'DI YI KUN DU SBYOR
BA GSUM PO THAMS CAD SPANGS PAR GYUR, ,BYANG CHUB SEMS DPA' DE NI
DGA' BA MCHOG

TU GYUR 'CHANG ZHING, ,'JIG RTEN KHAMS BRGYA KUN NAS G-YO BAR NUS
PAR GYUR PA'ANG YIN, ,SO SO'I SKYE BO DANG, NYAN THOS DANG RANG
SANGS RGYAS KYIS THAMS CAD LAS 'DAS PA'I PHYIR DANG, DE BZHIN
GSHEGS PA'I SA KUN DU 'OD CES BYA BA'I RJES SU 'GRO BA'I LAM
SKYES PA'I PHYIR NA BYANG CHUB

SEMS DPA' DE DE BZHIN GSHEGS PA'I RIGS SU SKYES PA YIN NO, ,DE'I
TSE GANG ZAG GI BDAG MED PA MNGON SUM DU MTHONG BAS 'DI NI 'JIG
TSOGS LA LTA BA DANG THE TSOM DANG TSUL KHRIMS DANG BRTUL ZHUGS
MCHOG TU 'DZIN PA ZHES BYA BA KUN DU SBYOR BA GSUM DANG YANG BRAL
BA YIN TE, SLAR

MI SKYE BA'I PHYIR RO, ,DE KHO NA NYID MA MTHONG BA NI BDAG TU
SGRO BTAGS PA LAS 'JIG TSOGS SU LTA BAR 'GYUR ZHING, DE BZHIN DU
THE TSOM GYIS DE LAM GZHAN DU 'ANG 'GRO BA SRID PA ZHIG NA GZHAN
NI MA YIN NO, ,NGES PA LA ZHUGS PAS DE'I RGYU CAN GYI YON TAN
THOB PA DANG, SA'I MI MTHUN PA'I

PHYOGS KYI SKYON DANG BRAL BAS THUN MONG MA YIN PA'I DGA' BA'I
KHYAD PAR SKYES PAS RAB TU DGA' BA MANG BA NYID KYI PHYIR NA
BYANG CHUB SEMS DPA' DE NI DGA' BA MCHOG TU GYUR PA SREL BA YANG
YIN NO, ,RAB TU DGA' BA KHYAD PAR 'PHAGS PA YOD PA'I PHYIR NA SA
'DIS NI RAB TU DGA' BA ZHES BYA

BA'I MING YANG RNYED PAR 'GYUR RO, ,'JIG RTEN GYI KHAMS BRGYA
BSKYOD PAR YANG NUS SO, ,SA NAS SAR GNON BYED CING GONG BAR RAB
TU 'GRO BAR 'GYUR, ,DE TSE 'DI YI NGAN 'GRO'I LAM RNAMS MTHA' DAG
'GAGS PAR GYUR, ,DE TSE 'DI YI SO SO'I SKYE BO'I SA RNAMS THAMS
CAD ZAD, ,

'DI NI 'PHAGS PA BRGYAD PA JI LTA DE LTAR NYE BAR BSTAN, ,ZHES
BYA BA LA 'DI NI JI LTAR KHONG DU CHUD PA'I CHOS LA GOMS PA'I
PHYIR DANG, SA GNYIS PA LA SOGS PA LA GNON PA LA SPO BA CHE BA'I
PHYIR SA NAS SAR GNON PA NA GONG DU RAB TU 'GRO BAR 'GYUR RO,
,MDOR NA JI LTAR 'PHAGS

@226A *, ,PA RGYUN DU ZHUGS PA LA RANG DANG RJES SU MTHUN PA'I
'PHAGS PA'I CHOS RTOGS PA LAS SKYON DANG BRAL ZHING, YON TAN
'BYUNG BAR GYUR PA DE BZHIN DU BYANG CHUB SEMS DPA' 'DI LA YANG
SA RTOGS PA LAS RANG DANG 'TSAM PA'I YON TAN 'BYUNG BA DANG,
SKYON ZAD PAR RGYUN DU ZHUGS PA'I

DPE'I SGO NAS YONGS SU GSAL BAR BYAS PA YIN NO, ,BYANG CHUB SEMS
DPA' 'DI, RDZOGS PA'I BYANG CHUB SEMS LTA DANG PO LA GNAS KYANG,
,THUB DBANG GSUNG SKYES DANG BCAS RANG SANGS RGYAS RNAMS NI,
,BSOD NAMS DAG GI DBANG GIS PHAM BYAS RNAM PAR 'PHEL, ,ZHES BYA
BA

GANG YIN PA 'DI NI KHYAD PAR GZHAN YIN TE, JI SKAD DU 'PHAGS PA
BYAMS PA'I RNAM PAR THAR PA LAS, RIGS KYI BU 'DI LTA STE, DPER NA
RGYAL PO'I BU SKYES NAS RING POR MA LON PA RGYAL PO'I MTSAN DANG
LDAN PA NI BLON PO'I TSOGS RGAN PO GTZO BOR GYUR PA THAMS CAD
KYANG RIGS KYI BDAG NYID

CHE BA'I DBANG GIS ZIL GYIS GNON TO, ,DE BZHIN DU BYANG CHUB SEMS
DPA' LAS DANG PO PA BYANG CHUB TU SEMS BSKYED NAS RING PO MA LON
PA, DE BZHIN GSHEGS PA CHOS KYI RGYAL PO'I RIGS SU SKYES PAS
KYANG BYANG CHUB KYI SEMS DANG, SNYING RJE'I DBANG GIS NYAN THOS
DANG RANG SANGS RGYAS YUN

RING DU TSANGS PAR SPYAD PA RNAMS ZIL GYIS GNON TO, ,RIGS KYI BU
'DI LTA STE, DPER NA NAM MKHA' LDING GI DBANG PO CHEN PO'I PHRU
GU SKYES NAS RING PO MA LON PA'I GSHOG PA'I RLUNG GI SHUGS DANG,
MIG YONGS SU DAG PA'I YON TAN GANG YIN PA DE NI DE LAS GZHAN PA'I
BYA'I TSOGS

MA LUS PA RGAS PAR GYUR PA THAMS CAD LA YOD PA MA YIN NO, ,DE
BZHIN DU BYANG CHUB SEMS DPA' BYANG CHUB TU SEMS DANG PO BSKYED
PA, DE BZHIN GSHEGS PA NAM MKHA' LDING GI DBANG PO CHEN PO'I RIGS
KYI RGYUD DU YANG DAG PAR BYUNG BA NAM MKHA' LDING GI DBANG PO
CHEN PO'I PHRU GU THAMS CAD

MKHYEN PA NYID DU SEMS BSKYED PA'I GSHOG PA'I STOBS KYIS PHA ROL
GNON PA DANG, LHAG PA'I BSAM PA YONGS SU DAG PA'I MIG GI YON TAN
GANG YIN PA DE NI BSKAL PA BRGYA STONG DU NGES PAR 'BYUNG BA'I
NYAN THOS DANG, RANG SANGS RGYAS THAMS CAD LA YOD PA MA YIN NO
ZHES PA LA

@226B SOGS PA GSUNGS PA LTA BU'O, ,DE NI RING DU SONG BAR BLO
YANG LHAG PAR 'GYUR, ,'PHAGS PA SA BCU PA LAS KYANG, KYE RGYAL
BA'I SRAS DAG 'DI LTA STE, DPER NA RGYAL PO'I RIGS SU SKYES PA'I
RGYAL PO'I BU RGYAL PO'I MTSAN DANG LDAN PA NI SKYES PA TZAM GYIS
RGYAL PO'I BYIN GYIS BLON

PO'I CHOGS THAMS CAD ZIL GYIS GNON GYI, RANG GI BLO'I STOBS KYIS
RNAM PAR DPYAD PAS NI MA YIN NO, ,NAM DE NAR SON PAR GYUR PA DE'I
TSE RANG GI BLO'I STOBS BSKYED PAS BLON PO'I BYA BA THAMS CAD LAS
SHIN TU 'DAS PA YIN NO, ,KYE RGYAL BA'I SRAS DAG DE BZHIN DU
BYANG CHUB SEMS

DPA' YANG SEMS BSKYED MA THAG TU LHAG PA'I BSAM PA'I CHE BA NYID
KYIS NYAN THOS DANG RANG SANGS RGYAS THAMS CAD ZIL GYIS GNON GYI,
RANG GI BLO'I STOBS KYIS RNAM PAR DPYAD BAS NI MA YIN NO, ,BYANG
CHUB SEMS DPA'I SA BDUN PA 'DI LA GNAS PA'I BYANG CHUB SEMS DPA'
NI RANG GI

YUL SHES PA'I CHE BA LA GNAS PAS NYAN THOS DANG RANG SANGS RGYAS
KYI BYA BA THAMS CAD LAS SHIN TU 'DAS PA YIN NO ZHES JI SKAD
GSUNGS PA LTA BU'O, ,DE'I PHYIR DE LTAR NA RING DU SONG BA KHO NA
NAS BZUNG NAS NI BYANG CHUB SEMS DPAS RANG GI BLO'I STOBS BSKYED
PAS KYANG NYAN THOS DANG RANG SANGS

RGYAS DAG ZIL GYIS GNON PAR 'GYUR GYI, SA 'OG MA RNAMS SU NI MA
YIN NO ZHES BYA BAR SHES PAR BYA'O, ,LUNG 'DI LAS NI NYAN THOS
DANG RANG SANGS RGYAS RNAMS LA YANG CHOS THAMS CAD RANG BZHIN MED
PAR SHES PA YANG YOD DO ZHES BYA BAR GSAL BAR NGES TE, DE LTAR MA
YIN NA DNGOS

PO RANG BZHIN MED PAR YONGS SU SHES PA DANG BRAL BA'I PHYIR,
,'JIG RTEN PA'I 'DOD CHAGS DANG BRAL BA LTAR DE DAG KYANG SEMS
DANG PO BSKYED PA'I BYANG CHUB SEMS DPAS KYANG RANG GI BLOS RNAM
PAR DPYAD PAS KYANG ZIL GYIS GNON PAR 'GYUR LA, PHYI ROL PA BZHIN
DU 'DI DAG GIS

KHAMS GSUM NA SPYOD PA'I PHRA RGYAS THAMS CAD SPANGS PAR YANG MI
'GYUR RO, ,GZUGS LA SOGS PA'I RANG GI NGO BO LA DMIGS PAS PHYIN
CI LOG TU GYUR PA'I PHYIR GANG ZAG GI BDAG MED PAR RTOGS PAR YANG
MI 'GYUR TE, BDAG TU GDAGS PA'I RGYU PHUNG PO LA DMIGS PA'I PHYIR

@227A *, ,RO; ,JI SKAD DU RIN PO CHE'I PHRENG BA LAS, JI SRID
PHUNG POR 'DZIN YOD PA, ,DE SRID DE LA NGAR 'DZIN NYID, ,NGAR
'DZIN YOD NA YANG LAS TE, ,DE LAS YANG NI SKYE BA YI, ,LAM GSUM
THOG MTHA' DBUS MED PA, ,'KHOR BA'I DKYIL 'KHOR MGAL ME YI, DKYIL

'KHOR LTA BU PHAN TSUN GYI, ,RGYU CAN 'DI NI 'KHOR BAR 'GYUR, ,DE
NI RANG GZHAN GNYIS KA DANG, ,DUS GSUM NYID DU 'ANG MA THOB
PHYIR, ,NGAR 'DZIN PA NI ZAD PAR 'GYUR, ,DE NAS LAS DANG SKYE BA
DANG, ,ZHES GSUNGS SO, ,YANG JI LTAR MIG NI 'KHRUL PA YIS, MGAL
ME'I 'KHOR LO

'DZIN BYED PA, ,DE BZHIN DBANG PO RNAMS KYIS NI, ,DE LTA'I YUL
DAG 'DZIN PAR BYED, ,DBANG PO DANG NI DBANG DON RNAMS, ,'BYUNG BA
LNGA YI RANG BZHIN 'DOD, ,'BYUNG BA SO SOR DON MED PAS, ,'DI DAG
DON DU DON MED DO, ,'BYUNG RNAMS SO SOR THA DAD NA, ,BUD SHING
MED PA'I MER THAL

'GYUR, ,'DUS NA MTSAN NYID MED 'GYUR TE, ,LHAG MA LA YANG DE LTAR
NGES, ,DE LTAR 'BYUNG RNAMS RNAM GNYIS SU'ANG, ,DON MED PAS NA
'DUS DON MED, ,'DUS PA DON MED NYID KYI PHYIR, GZUGS KYANG DON DU
DON MED DO, ,RNAM SHES TSOR DANG 'DU SHES DANG, ,'DU BYED RNAMS
KYANG

THAMS CAD DU, ,SO SOR BDAG NYID DON MED PHYIR, ,DAM PA'I DON DU
DON MED DO, ,JI LTAR SDUG BSNGAL PHYIR BCOS LA, ,DON DU BDE BAR
NGA RGYAL BYED, ,DE BZHIN BDE 'JOMS BYUNG BA LA, ,SDUG BSNGAL DU
YANG NGA RGYAL BYED, ,DE LTAR NGO BO NYID MED PHYIR, ,BDE DANG
PHRAD PA'I SRED PA DANG,,

SDUG BSNGAL BRAL BA'I SRED PA SPONG, ,DE PHYIR DE LTAR MTHONG BA
GROL, ,GANG GIS MTHONG BAR 'GYUR ZHE NA, ,THA SNYAD DU NI SEMS LA
BRJOD, ,SEMS 'BYUNG MED PAR SEMS MED DE, ,DON MED PHYIR NA YOD MI
'DOD, ,DE LTAR YANG DAG JI BZHIN DU, 'GRO BA'I DON MED SHES NAS
NI, ,RGYU

MED PA YI ME BZHIN DU, ,GNAS MED LEN MED MYA NGAN 'DA', ,ZHES
GSUNGS SO, ,CI STE BYANG CHUB SEMS DPA' RNAMS KHO NAS DE LTAR
RANG BZHIN MED PAR MTHONG BA YIN NO ZHE NA, DE YANG YOD PA MA YIN
TE, NYAN THOS DANG RANG SANGS RGYAS RNAMS KYI DBANG DU BYAS NAS
DE SKAD DU,

@227B GSUNGS BA'I PHYIR RO, ,'DI JI LTAR SHES SHE NA, BRJOD PAR
BYA STE, MJUG THOGS KHO NAR BYANG CHUB SEMS DPA' RNAMS KYI DBANG
DU MDZAD NAS, DE LTAR BYANG CHUB SEMS DPAS KYANG, ,MTHONG NAS
BYANG CHUB NGAS PAR 'DOD, ,'ON KYANG DE NI SNYING RJE YIS, ,BYANG
CHUB BAR DU SRID

MTSAMS SBYOR, ,ZHES BYA BA LA SOGS PA GSUNGS PA'I PHYIR RO, ,NYAN
THOS LA BSTAN PA'I MDO DAG LAS KYANG, NYAN THOS RNAMS KYI NYON
MONGS PA'I SGRIB PA SPANG BAR BYA BA'I PHYIR, GZUGS NI DBU BRDOS
PA 'DRA, ,TSOR BA CHU YI CHU BUR BZHIN, ,'DU SHES SMIG RGYU LTA
BU STE, ,'DU BYED

RNAMS NI CHU SHING BZHIN, ,RNAM PAR SHES PA SGYU MA LTAR, ,NYI
MA'I GNYEN GYIS BKA' STZAL TO, ,ZHES BYA BA LA SOGS PAS DBU BRDOS
PA DANG, CHU YI CHU BUR DANG, SMIG RGYU'I CHU DANG, ,CHU SHING GI
PHUNG PO DANG SGYU MA LA SOGS PA'I DPE DAG GIS 'DU BYED RNAMS
NGES PAR DPYAD PA YIN NO,,

DON 'DI NYID STON PAR MDZAD PA NI, SLOB DPON GYI ZHAL SNGA NAS
KYIS, THEG PA CHE LAS SKYE MED BSTAN, ,GZHAN GYI ZAD PA STONG PA
NYID, ,ZAD DANG MI SKYE DON DU NI, ,GCIG PA DE PHYIR BZOD PAR
GYIS, ,ZHES BYA BA DANG, DE BZHIN DU, BCOM LDAN DNGOS DANG DNGOS
MED PA, ,MKHYEN

PAS K'A T'A YA NA YI, ,GDAMS NGAG LAS NI YOD PA DANG, ,MED PA
GNYIS KA GDAGS PA MDZAD, ,CES GSUNGS SO, ,GANG ZHIG GAL TE NYAN
THOS KYI THEG PA LAS KYANG CHOS LA BDAG MED PA BSTAN NA DE'I TSE
THEG PA CHEN PO BSTAN PA DON MED PAR 'GYUR RO SNYAM DU SEMS PA
DE'I

LUGS DE YANG 'DI LTAR RIGS PA DANG LUNG DANG 'GAL BAR RTOGS SO,
,THEG PA CHEN PO BSTAN PAS NI CHOS LA BDAG MED PA TZAM 'BA' ZHIG
STON PAR BYED PA MA YIN GYI, ,'O NA CI ZHE NA, BYANG CHUB SEMS
DPA' RNAMS KYI SA DANG PHA ROL TU PHYIN PA DANG, SMON LAM DANG
SNYING RJE CHEN PO

LA SOGS PA DANG YONGS SU BSNGO BA DANG TSOGS GNYIS DANG BSAM GYIS
MI KHYAB PA'I CHOS NYID KYANG YIN NO, ,JI SKAD DU RIN PO CHE'I
PHRENG BA LAS, NYAN THOS THEG PA DE LAS NI, ,BYANG CHUB SEMS
DPA'I SMON LAM DANG, ,SPYOD PA YONGS BSNGO MA BSHAD DES, ,BYANG
CHUB SEMS

@228A *, ,DPAR GA LA 'GYUR, ,BYANG CHUB SPYOD LA GNAS PA'I DON,
,MDO SDE LAS NI BKA' MA STZAL, ,THEG PA CHE LAS BKA' STZAL PA,
,DE PHYIR MKHAS PA RNAMS KYIS GZUNG, ,ZHES GSUNGS SO, ,CHOS KYI
BDAG MED PA GSAL BAR BYA BA'I PHYIR THEG PA CHEN PO BSTAN

PA YANG RIGS PA NYID DE, RGYAS PAR BSTAN PA BRJOD PAR 'DOD PA'I
PHYIR RO, ,NYAN THOS KYI THEG PA LAS NI CHOS KYI BDAG MED PA MDOR
MTSON PA TZAM ZHIG TU ZAD DO, ,JI SKAD DU SLOB DPON GYI ZHAL SNGA
NAS KYIS, MTSAN MA MED PA MA RTOGS PAR, ,KHYOD KYIS THAR PA MED
PAR GSUNGS, ,

DE PHYIR KHYOD KYIS THEG CHEN LAS, ,DE NI TSANG PAR BSTAN PA
LAGS, ,ZHES GSUNGS SO, ,ZHAR LA 'ONGS PAS CHOG GO, ,DE NYID KYI
PHYIR BLO MA DKRUGS PA RNAMS KYIS RANG NYID KYI DON GYI DE KHO NA
NYID KHONG DU CHUD PAR NUS PAS DKYUS MA NYID BRJOD PAR BYA'O, ,DE
TSE DE LA RDZOGS SANGS BYANG

CHUB RGYUR, ,DANG PO SBYIN PA NYID NI LHAG PAR 'GYUR, ,BYANG CHUB
SEMS DPA' SA RAB TU DGA' BA THOB PA DE LA, SBYIN PA DANG TSUL
KHRIMS DANG BZOD PA DANG BRTZON 'GRUS DANG BSAM GTAN DANG SHES
RAB DANG, THABS DANG SMON LAM DANG, STOBS DANG YE SHES ZHES BYA
BA BCU PO DAG

LAS SBYIN PA'I PHA ROL TU PHYIN PA KHO NAS CHES LHAG PAR YOD PAR
'GYUR TE, DE LAS GZHAN RNAMS MED PA NI MA YIN NO, ,SBYIN PA DE
YANG RNAM PA THAMS CAD MKHYEN PA NYID KYI RGYU DANG PO YIN NO,
,RANG SHA STER LA'ANG GUS PAR BYAS PA YI, ,SNANG DU MI RUNG DPOG
PA'I RGYUR YANG GYUR, ,DE'I

TSE BYANG CHUB SEMS DPA' DE'I YON TAN SNANG RUNG MA YIN PAS RTOGS
PA LA SOGS PA GANG DAG YIN PA DE DAG KYANG PHYI DANG NANG GI BDAG
NYID KYI DNGOS PO STONG PA'I KHYAD PAR GYI RJES SU DPAG PA NYID
LAS GSAL BAR DPOG PAR BYED PA YIN TE, DU BA LA SOGS PA LAS ME
LA SOGS PA

DAG BZHIN NO, ,JI LTAR BYANG CHUB SEMS DPA' RNAMS KYI SBYIN PA
SANGS RGYAS NYID KYI RGYU DANG PO DANG, MNGON SUM MA YIN PA'I YON
TAN NGES PA'I RTAGS YIN PA DE BZHIN DU, SO SO'I SKYE BO DANG NYAN
THOS DANG RANG SANGS RGYAS RNAMS KYI YANG SDUG BSNGAL PHYIR BCOS
PA DANG, GTAN DU

@228B BA'I BDE BA THOB PA'I RGYU YIN NO ZHES BSTAN PAR 'DOD PAS,
SKYE BO 'DI KUN BDE BA MNGON 'DOD CING, ,MI RNAMS BDE BA 'ANG
LONGS SPYOD MED MIN LA, ,LONGS SPYOD KYANG NI SBYIN LAS 'BYUNG
MKHYEN NAS, ,THUB PAS DANG POR SBYIN PA'I GTAM MDZAD DO, ,ZHES
BYA BA SMOS PA LA, BKRES PA

DANG SKOM PA DANG NAD DANG GRANG BA LA SOGS PA'I GNYEN PO, ,SDUG
BSNGAL PHYIR BCOS PA TZAM SRID PA'I BDE BA 'BYUNG BA'I RGYU
'CHING BA PHYIN CI LOG TZAM GYIS BDAG NYID KYI RGYUN NYE BAR
BRTAGS PAS, NYE BAR 'TSE BA BSAL BA BDE BA'I BDAG NYID MA YIN PA
NYID LA 'JIG RTEN SHIN TU CHES MNGON PAR

ZHEN LA; DE LTA BU'I BDE BA MNGON PAR 'DOD PA DE'I BDE BA SDUG
BSNGAL PHYIR BCOS PA TZAM GYI RANG BZHIN GANG YIN PA DE NI, MNGON
PAR 'DOD PA'I YUL LONGS SPYOD SDUG BSNGAL GYI GNYEN POR GYUR PA,
PHYIN CI LOG GI BDAG NYID CAN LONGS SPYAD PA MED PAR SKYE BAR MA
DMIGS SO, ,SDUG

BSNGAL PHYIR BCOS PA'I RGYUR GYUR PA'I YUL DE DAG KYANG SBYIN PA
LAS BYUNG BA'I BSOD NAMS BYA BA'I DNGOS PO MA BSAGS PA RNAMS LA
MI 'BYUNG NGO SNYAM DU MKHYEN NAS, BCOM LDAN 'DAS 'GRO BA MA LUS
PA'I BSAM PA'I RANG BZHIN MKHYEN PAS TSUL KHRIMS LA SOGS PA'I
GTAM RNAMS PAS

CHES THOG MAR SBYIN PA'I GTAM NYID MDZAD DO, ,DA NI STONG PA PO'I
SEMS CAN TSUL DANG MI MTHUN PA YIN DU ZIN KYANG, RANG GI BYA BA
DANG RJES SU MTHUN PAS SBYIN PA'I BDAG NYID CHEN PO BRJOD PAR BYA
BA'I PHYIR, SNYING RJE DMAN ZHING SHIN TU RTZUB SEMS CAN, ,RANG
DON LHUR LEN NYID DU GYUR

PA GANG, ,DE DAG GI YANG 'DOD PA'I LONGS SPYOD RNAMS, ,SDUG
BSNGAL NYER ZHI'I RGYUR GYUR SBYIN LAS BYUNG, ZHES BYA BA SMOS
TE, GANG DAG TSONG PA BZHIN DU NOR CHES NYUNG DU BTANG BA LAS
'BRAS BU NOR GYI PHUNG PO CHES YANGS PA 'DOD PA DON DU GNYER BA
BAS KYANG LHAG PAR DON DU GNYER BAR

GYUR CING SBYIN PAR 'DOD PAR GUS KYI, BDE BAR GSHEGS PA'I SRAS
RNAMS LTAR SNYING RJE'I GZHAN GYI DBANG GIS SBYIN PA'I 'BRAS BU
DON DU MI GNYER BA KHO NAR SBYIN PAR 'DOD PA'I DGA' STON MNGON
PAR 'PHEL BAR MI BYED PA DE DAG LA YANG, SBYIN PA'I SKYON 'DZIN
PA LA RGYAB KYIS PHYOGS

@229A *, ,PA YON TAN TZAM 'DZIN PA LA G-YER BAG THOB PA DES,
LONGS SPYOD PHUL DU BYUNG BA PHUN SUM TSOGS PA'I SGO NAS LUS KYI
SDUG BSNGAL YID DU MI 'ONG BA BKRES PA DANG SKOM PA LA SOGS PA
'JOMS PAR BYED PAS SDUG BSNGAL NYE BAR ZHI BA'I RGYUR 'GYUR RO,
,GANG ZHIG SNYING RJE

DANG BRAL BAS RANG GI SDUG BSNGAL PHYIR BCOS PA LA LTOS PA NYID
KYIS SBYIN PAR 'DOD PAR GUS PA 'DI YANG, 'DI YANG SBYIN PA'I
SKABS KYIS NAM ZHIG TSE, ,'PHAGS PA'I SKYE BA DANG PHRAD MYUR DU
'THOB, ,DE NAS SRID RGYUN YANG DAG BCAD BYAS TE, ,DE YI RGYU CAN
ZHI BAR 'GRO BAR 'GYUR, ,ZHES

BYA BA SMRAS SO, ,SBYIN BDAG GTONG BA PO'I THAD DU DAM PA DAG GIS
BGROD PA YIN NO ZHES 'BYUNG BA'I PHYIR, SBYIN PA LA LHAG PAR MOS
PA NI, SBYIN PA'I SKABS KYIS 'PHAGS PA'I SKYE BA DANG PHRAD PAS
DES NYE BAR BSTON [*STON?] PA LAS 'KHOR BA LA YON TAN MED PAR RIG CING,
'PHAGS PA'I

LAM DRI MA MED PA MNGON DU BYAS PAS SDUG BSNGAL NYE BAR ZHI BA'I
MA RIG PA SPANGS NAS, 'KHOR BA'I RGYUN SKYE BA DANG 'CHI BA GCIG
NAS GCIG TU BRGYUD PA THOG MA MED PA'I DUS NAS 'JUG PA DOR TE,
NYAN THOS DANG RANG SANGS RGYAS KYI THEG PAS YONGS SU MYA NGAN
LAS 'DA' BAR 'GYUR RO, ,

DE LTA NA RE ZHIG BYANG CHUB SEMS DPA' MA YIN PA RNAMS KYI SBYIN
PA 'KHOR BA DANG MYA NGAN LAS 'DAS PA'I BDE BA THOB PA'I RGYU YIN
NO, ,'GRO BA PHAN PAR DAM BCAS YID CAN RNAMS, ,SBYIN PAS RING POR
MI THOGS DGA' BA THOB, ,BYANG CHUB SEMS DPA' MA YIN PA RNAMS NI
SBYIN PA DANG

DUS MNYAM DU JI SKAD BSHAD PA'I SBYIN PA'I 'BRAS BU NGES PAR
LONGS SPYOD PA MA YIN TE, DES NA DE RNAMS NI SBYIN PA'I 'BRAS BU
MNGON SUM PA MA YIN PA NYID KYI PHYIR SBYIN PA LA MI 'JUG PA YANG
SRID NA, BYANG CHUB SEMS DPA' RNAMS NI SBYIN PA DANG DUS MNYAM PA
KHO NAR DON DU GNYER

BA'I YANG YONGS SU TSIM PAR BYAS PA LAS, MNGON PAR 'DOD PA'I
SBYIN PA'I 'BRAS BU PHUN SUM TSOGS PA MCHOG TU DGA' BA 'CHANG
ZHING, DE NYID DU SBYIN PA'I 'BRAS BU NYE BAR LONGS SPYOD DO,
,DE'I PHYIR DUS THAMS CAD KYI TSE SBYIN PA LA DGA' BAR 'GYUR RO,
,DE'I PHYIR DE LTAR JI

@229B SKAD BSHAD PA'I TSUL GYIS, GANG PHYIR BRTZE BDAG BRTZE BDAG
MA YIN PA, ,THAMS CAD KYI MNGON PAR MTHO BA DANG NGES PAR LEGS
PA'I RGYU SBYIN PA YIN PA, DE PHYIR SBYIN PA'I GTAM NYID RTZA BA
YIN, ,GANG LAS DE RNAMS DUS RTAG TU SBYIN PA LA GUS PAR 'GYUR BA,
DON DU GNYER BA

RNAMS LONGS SPYOD KYIS RNAM PAR 'GED PA'I SGO NAS YID TSIM PAR
BYED PA NA, BYANG CHUB SEMS DPA' RNAMS LA DGA' BA'I KHYAD PAR
SKYE BA KO CI 'DRA BA ZHIG CE NA, BRJOD PAR BYA STE, JI LTAR BYIN
CIG CES SGRA THOS BSAMS LAS, RGYAL SRAS BDE 'BYUNG DE LTAR THUB
RNAMS LA, ,ZHI BA

ZHUGS PAS BDE BA BYIN MIN NA, ,THAMS CAD BTANG BAS LTA ZHIG SMOS
CI DGOS, ,RE ZHIG DON DU GNYER BA RNAMS KYIS BYIN CIG CES BYA
BA'I SGRA THOS PA NYID SEMS PAR BYED PA NA, BYANG CHUB SEMS DPA'
RNAMS LA 'DI DAG NI BDAG LA SLONG BA ZHIG GO SNYAM DU RTOGS NAS
YANG NAS YANG DU BDE

BA 'BYUNG BA GANG YIN PA DE NYID JE MYA NGAN LAS 'DAS PA'I BDE BA
BAS KYANG PHUL DU BYUNG BA DANG BCAS PA YIN NA, PHYI DANG NANG GI
DNGOS PO BTANG BAS, DON DU GNYER BA'I SKYE BO TSIM PAR BYED PA
RNAMS KYI LTA CI SMOS, YANG CI GANG LAS DE SKAD BRJOD PA PHYI
DANG NANG GI DNGOS PO GTONG BA'I BYANG

CHUB SEMS DPA' RNAMS LA LUS KYI SDUG BSNGAL YANG MI 'BYUNG NGAM
ZHE NA, BSHAD PA, BDAG NYID CHEN PO RNAMS LA NI SEMS MED PA RNAMS
BCAD PA LTAR LUS KYI SDUG BSNGAL 'BYUNG BA MI SRID PA NYID DE,
'PHAGS PA NAM MKHA' MDZOD KYI TING NGE 'DZIN LAS, 'DI LTA STE,
DPER NA

SHING S'A LA CHEN PO'I TSAL ZHIG YOD LA, DER 'GA' ZHIG 'ONGS NAS
S'A LA GCIG BCAD PA NA, DER SHING S'A LA LHAG MA DE RNAMS 'DI
SNYAM DU 'DI NI BCAD PA'O, ,BDAG CAG NI MA BCAD PA'O SNYAM DU MI
SEMS SHING, DE DAG LA RJES SU CHAGS PA DANG KHONG KHRO BA MED DO,
,RTOG PA

DANG; RNAM PAR RTOG PA MED DO, ,BYANG CHUB SEMS DPA'I BZOD PA DE
LTA BU GANG YIN PA DE NI BZOD PA YONGS SU DAG PA MCHOG NAM MKHA'
DANG MNYAM PA YIN NO ZHES JI SKAD GSUNGS PA LTA BU'O, ,RIN PO
CHE'I PHRENG BA LAS KYANG, DE LA LUS KYI SDUG BSNGAL MED, ,YID
KYI SDUG BSNGAL

@230A *, ,GA LA YOD, ,DE NI SNYING RJES 'JIG RTEN SDUG ,DE NYID
KYIS NI YUN RING GNAS, ,ZHES GSUNGS SO, ,YANG CHAGS PA MED PA'I
GNAS SKABS MA THOB PA GANG ZHIG LA LUS GNAS PA DANG 'GAL BA'I YUL
YANG DAG PAR BABS PAS LUS KYI SDUG BSNGAL GDON MI ZA BAR 'BYUNG

BA DE'I TSE DE YANG SEMS CAN GYI DON BYA BA DAG LA CHES LHAG PAR
'JUG PA'I RGYU NYID DU GNAS PA YIN NO ZHES BSHAD PA NI, LUS BCAD
STER ZHING BDAG GI SDUG BSNGAL GYIS, ,GZHAN DAG RNAMS KYI DMYAL
BA LA SOGS PA'I, ,SDUG BSNGAL RANG RIG NYID DU MTHONG NAS DE, ,DE
GCAD BYA PHYIR MYUR DU BRTZON

'GRUS RTZOM, ,ZHES BYA BA STE, BYANG CHUB SEMS DPA' NI SDUG
BSNGAL CAN DMYAL BA DANG, DUD 'GRO'I SKYE GNAS DANG, GSHIN RJE'I
'JIG RTEN LA SOGS PA'I 'GRO BA MI BZAD PAR CHUD PA BAR MTSAMS MED
PAR SDUG BSNGAL CHES DRAG PAS LUS 'JOMS PA, RANG GI LUS GCOD PA'I
SDUG

BSNGAL BAS STONG 'GYUR BAS KYANG CHES LHAG PAR 'PHEL BA'I SDUG
BSNGAL BA SRAN DU MED PA DANG LDAN PA DAG LA RANG GI SDUG BSNGAL
MYONG BA NYID DU LTA BA NA RANG GI LUS GCOD PA'I SDUG BSNGAL LA,
RTZIS MED PAR BYAS NAS SEMS CAN RNAMS KYI DMYAL BA LA SOGS PA'I
SDUG BSNGAL GCOD PAR BYA BA'I

PHYIR CHES MYUR DU BRTZON 'GRUS RTZOM MO, ,JI SKAD BSHAD PA'I
SBYIN PA LA PHA ROL TU PHYIN PA'I RNAM PAR DBYE BA BSTAN PA'I
PHYIR, SBYIN PA SBYIN BYA LEN PO GTONG POS STONG, ,'JIG RTEN 'DAS
PA'I PHA ROL PHYIN ZHES BYA, ,ZHES BYA BA SMOS TE, DE LA PHA ROL
ZHES BYA BA NI GANG 'KHOR BA'I RGYA MTSO'I

PHAR 'GRAM DANG NGOGS TE, ,NYON MONGS PA DANG SHES BYA'I SGRIB PA
MA LUS PA SPANGS PA'I RANG BZHIN MNGA' BA'I SANGS RGYAS NYID DO,
,PHA ROL DU SON PA NI PHA ROL TU PHYIN PA'O ZHES BYA STE, TSIG
PHYI MA YOD NA MI MNGON PAR MI BYA'O ZHES BYA BA'I MTSAN NYID
'DIS LAS KYI RNAM PAR DBYE BA MI MNGON PAR

MA BYAS PAS GZUGS SU 'GYUR BA'AM, PREshO DA RA LA SOGS PA YIN
PA'I PHYIR PHYI MA'I MTHA' CAN NYID DU GZHAG GO, ,SHES RAB BZUNG
NAS BYE BRAG TU BSHAD PA YIN TE, SBYIN PA LA SOGS PA RNAMS NI PHA
ROL TU PHYIN PA DANG 'DRA BAS PHA ROL TU PHYIN PA YIN NO, ,YONGS
SU BSNGO BA'I KHYAD PAR

@230B GYIS PHA ROL TU 'GRO BA LA NGES PAR GZHAG NAS NI SBYIN PAS
PHA ROL TU PHYIN PA'I MING RNYED PAR 'GYUR RO, ,TSUL KHRIMS LA
SOGS PA 'CHAD PAR 'GYUR BA DAG KYANG DE BZHIN DU RIG PAR BYA'O,
,PHA ROL TU PHYIN PA ZHES BYA BA'I SBYIN PA 'DI YANG SBYIN PAR
BYA BA DANG, LEN PA PO DANG, SBYIN PA POR

DMIGS PAR BYA BA DANG BRAL BAR GYUR NA, 'JIG RTEN LAS 'DAS PA'I
PHA ROL TU PHYIN PA YIN NO, ,ZHES BCOM LDAN 'DAS MA SHES RAB KYI
PHA ROL TU PHYIN PA LAS GSUNGS TE, MI DMIGS PA NI 'JIG RTEN LAS
'DAS PA'I PHYIR LA, DMIGS PA NI THA SNYAD KYI BDEN PAS BSDUS PA
NYID KYI

PHYIR 'JIG RTEN PA NYID YIN PA'I PHYIR RO, ,DE NI BYANG CHUB SEMS
DPA'I GNAS SKABS MA THOB PA DAG GIS SHES PAR MI NUS SO, ,GZHAN
YANG, GSUM PO DAG LA CHAGS SKYES GYUR PAS DE, ,'JIG RTEN PA YI
PHA ROL PHYIN ZHES BSTAN, ,SBYIN PA DE NYID GSUM DU DMIGS PA YOD
NA 'JIG RTEN

PA'I PHA ROL TU PHYIN PA ZHES BYA BAR BSNYAD DO, ,DA NI JI SKAD
BRJOD PA'I SA ZHES BYA BA SHES PA'I KHYAD PAR GYI PHUL DU BYUNG
BA'I YON TAN RJES SU BRJOD PA'I SGO NAS BSTAN PA'I PHYIR, DE LTAR
RGYAL BA'I SRAS KYI YID LA RAB GNAS SHING, ,DAM PA'I RTEN LA 'OD
CHAGS MDZES PA RNYED GYUR PA'I, ,DGA' BA

'DI NI NOR BU CHU SHEL JI BZHIN DU, ,MUN PA STUG PO THAMS CAD
RNAM PAR BSAL NAS RGYAL, ,ZHES BYA BA SMOS SO, ,DE LTAR GYI SGRA
NI JI SKAD BSHAD PA'I RNAM PA BSTAN PAR BYA BA'I PHYIR RO, ,DGA'
BA ZHES BYA BA NI SA'I MING YANG DAG PAR SGROGS PA'O, ,RGYAL ZHES
BYA BA NI MI MTHUN PA'I PHYOGS

PHAM PAR BYAS NAS GNAS SO ZHES BYA BA'I DON TO, ,DE NI SHES PA'I
RANG BZHIN YIN PA NYID KYIS RGYAL BA'I SRAS KYI YID LA GNAS PA'I
PHYIR MTHON POR GNAS PA YIN TE, SA RAB TU DGA' BA NI JI SKAD
BSHAD PA'I TSUL GYIS MUN PA STUG PO THAMS CAD KYANG RNAM PAR BSAL
TE RGYAL BAR

'GYUR RO, ,JI SKAD BSHAD PA'I DON NYID DPES GSAL BAR BYA BA'I
PHYIR SMRAS PA NI, NOR BU CHU SHEL JI BZHIN DU ZHES BYA BA'O,
,DBU MA LA 'JUG PA'I BSHAD PA LAS RAB TU DGA' BA ZHES BYA BA SEMS
BSKYED PA DANG PO'O, ,BYANG CHUB SEMS DPA'I SEMS BSKYED PA DANG
PO

@231A *, ,BSHAD ZIN TO,, ,,DA NI GNYIS PA'I DBANG DU BYAS NAS, DE
TSUL PHUN TSOGS YON TAN DAG LDAN PHYIR, ,RMI LAM DU YANG 'CHAL
KHRIMS DRI MA SPANGS, ,ZHES BYA BA SMOS TE, SA ZHES BYA BA SHES
PA'I KHYAD PAR THAMS CAD NI RANG BZHIN GCIG PA NYID KYI PHYIR, DE
MED NA MI

'BYUNG BA'I YON TAN TSUL KHRIMS KYI PHA ROL TU PHYIN PA LA SOGS
PA PHUL DU BYUNG BA NYID LAS SEMS BSKYED PA GNYIS PA LA SOGS PA'I
KHYAD PAR STON PAR BYED DO, ,DE LA NYON MONGS PA DANG DU MI LEN
PA'I PHYIR DANG, SDIG PA MI 'BYUNG BA'I PHYIR SEMS YID LA GCAGS
PA'I ME ZHI BAS BSIL BA NYID

KYI PHYIR RAM, BDE BA'I RGYU YIN PA NYID KYIS DAM PA DAG GIS
BSTEN PAR BYA BA NYID KYI PHYIR NA TSUL KHRIMS TE DE YANG SPONG
BA BDUN GYI MTSAN NYID CAN NO, ,CHOS GSUM PO MA CHAGS PA DANG ZHE
SDANG MED PA DANG YANG DAG PA'I LTA BA NI DE DAG KUN NAS SLONG
BAR BYED PA YIN TE, DE'I PHYIR KUN NAS

SLONG BAR BYED PA DANG BCAS PA'I TSUL KHRIMS KYI DBANG DU BYAS
NAS LAS KYI LAM BCUR RNAM PAR BSHAD DO, ,TSUL KHRIMS PHUN SUM
TSOGS PA NI TSUL KHRIMS RAB TU GYUR PA'O, ,YON TAN RNAM PAR DAG
PA NI YON TAN DAG PA STE, TSUL KHRIMS PHUN SUM TSOGS PA YONGS SU
DAG PA

ZHES BYA BAR TSIG RNAM PAR SBYAR RO, ,RANG GI YON TAN YONGS SU
DAG PA NYID KYI PHYIR TSUL KHRIMS NYID KHYAD PAR DU 'PHAGS PA YIN
NO, ,DE DANG LDAN PA'I PHYIR BYANG CHUB SEMS DPA' DE NI RMI LAM
GYI GNAS SKABS SU YANG TSUL KHRIMS 'CHAL BA'I DRI MA DAG GIS MI
GOS PA'O, ,YANG JI

LTAR NA DE DE LTAR TSUL KHRIMS PHUN SUM TSOGS PAS YON TAN YONGS
SU DAG PAR 'GYUR ZHE NA, 'DI LTAR BYANG CHUB SEMS DPA' BYANG CHUB
SEMS DPA'I SA GNYIS PA LA RAB TU GNAS PA 'DI NI, LUS NGAG YID KYI
RGYU BA DAG GYUR PAS, ,DAM PA'I LAS LAM BCU CHAR SOGS PAR BYED,

JI SKAD DU BYANG CHUB SEMS DPA'I SA GNYIS PA LAS, KYE RGYAL BA'I
SRAS DAG BYANG CHUB SEMS DPA'I SA DRI MA MED PA LA GNAS PA'I
BYANG CHUB SEMS DPA' NI RANG BZHIN GYIS SROG GCOD PA SPANGS PA
YIN TE, DBYIG PA SPANGS, MTSON CHA SPANGS, 'KHON DU 'DZIN PA
SPANGS NAS, 'JEM

@231B PA DANG LDAN ZHING SNYING RJE LA ZHUGS PAS, DE SROG CHAGS
'BYUNG PO THAMS CAD LA PHAN PA DANG, BDE BA DANG, SNYING BRTZE BA
DANG, BYAMS PA'I SEMS DANG LDAN TE, DE KUN TU RTOG PA TZAM GYIS
KYANG, SROG CHAGS LA RNAM PAR 'TSE BAR MI BYED NA, SEMS CAN GZHAN
LA SEMS

CAN DU 'DU SHES SHING CHED DU BSAMS TE, LUS KYI MTHO 'TSAMS PA
CHEN PO BYA BA LTA CI SMOS, MA BYIN PAR LEN PA SPANGS PA YANG YIN
TE, BDAG GI LONGS SPYOD KYIS CHOG SHES SHING SNYING BRTZE BA DANG
LDAN TE, GZHAN GYI LONGS SPYOD LA BAG BYED PAS DE GZHAN GYIS
YONGS SU BZUNG BA'I DNGOS

PO DAG LA GZHAN GYIS BZUNG BAR 'DU SHES SHING, RKU SEMS NYE BAR
GZHAG STE THA NA {RTZVA} DANG LO MA TZAM YANG MA BYIN PAR MI LEN
NA, 'TSO BA'I YO BYAD GZHAN DAG LTA CI SMOS, 'DOD PA LA LOG PAR
G-YEM PA SPANGS PA YANG YIN TE, BDAG GI CHUNG MAS CHOG SHES
SHING, GZHAN GYI

CHUNG MA LA 'DOD PA MED PAS, DE GZHAN GYIS BZUNG BA'I BUD MED
GZHAN GYI CHUNG MA DANG, RUS DANG, MTSAN DANG, CHOS KYIS BSRUNGS
PA RNAMS LA CHAGS SEMS KYANG MI BSKYED NA, YAN LAG MA YIN PA'I
RNAM PAR RIG BYED DAM, GNYIS KYI DBANG PO GNYIS SPROD PA LTA CI
SMOS, BRDZUN

DU SMRA BA SPANGS PA YANG YIN TE, BDEN PAR SMRA ZHING YANG DAG
PAR SMRA LA, DUS SU SMRA STE, JI SKAD SMRAS PA DE BZHIN BYED
PA'O, ,DE THA NA RMI LAM NA YANG LTA BA DANG BZOD PA DANG 'DOD PA
DANG RAB TU RTOG PA BSGYUR TE, BSLU BA'I BSAM PAS BRDZUN GYI TSIG
MI SMRA NA, CHED DU BSAMS TE SMRA BA LTA CI

SMOS, PHRA MA'I TSIG SPANGS BA YIN TE, SEMS CAN RNAMS LA DBYEN MI
BYED CING, RNAM PAR MI 'TSE BA LA ZHUGS PAS, DES DE DAG DBYE BA'I
PHYIR TSU GI LAS THOS NAS PHA GIR SNYOD PA MA YIN TE, DE DAG DBYE
BA'I PHYIR THA GI LAS THOS NAS TSU GIR SNYOD PA MA YIN TE, 'DUM
PA

RNAMS MI 'BYED CING, BYE BA RNAMS LA YANG MI GNON TE, MI 'DUM PA
LA DGA' ZHING MI 'DUM PA LA MOS PA MA YIN PAS, ,BDEN NAM BRDZUN
YANG MI 'DUM PAR BYA BA'I TSIG MI SMRA'O, ,TSIG RTZUB MO SPANGS
PA YIN TE, ZHER 'DEBS PA DANG, BRLANG PA DANG, GZHAN

@232A *, ,LA GNOD PA DANG, GZHAN GYI MTSANG 'BRU BA DANG, GRONG
MI'I TSIG DANG, MA RABS KYI TSIG NGOR BRJOD PA DANG, DOR BRJOD
PAR GZHOL BA DANG, BRDZUN DANG RNAR MI SNYAN PA DANG, KHRO ZHING
GSHE BA LAS BYUNG BA DANG, MI SNYAN PA DANG, YID DU MI 'ONG BAS
SNYING

NA BAR BYED PA DANG, YID GDUNG BAR BYED PA DANG, RANG GI SEMS KYI
RGYUD DANG, GZHAN GYI SEMS KYI RGYUD MA RUNGS PAR BYED PA'I TSIG
RNAM PA DE LTA BU SPANGS TE, GANG 'DI MNYEN PA DANG, 'JAM PA
DANG, YID DU 'ONG BA DANG, BRDZUN DU MA YIN PA DANG, RNAR SNYAN
PA DANG, SNYING DU SDUG PA DANG, GRONG

KHYER BA DANG, SKYE BO MANG PO'I SNYING DU SDUG PA DANG, SKYE BO
MANG PO'I YID DU 'ONG BA DANG, YID DGA' BAR BYED PA DANG, YID
TSIM PAR BYED PA DANG, RANG GI SEMS KYI RGYUD DANG, GZHAN GYI
SEMS KYI RGYUD DANG BAR BYED PA'I TSIG RNAM PA DE LTA BU DAG
BRJOD DO, ,TSIG 'KHYAL PA SPANG PA YIN TE, LAN LEGS

PAR GLON PA'I TSIG DANG, DUS SU SMRA BA DANG, YANG DAG PAR SMRA
BA DANG, DON SMRA BA DANG, CHOS SMRA BA DANG, RIGS PAR SMRA BA
DANG, PHUL BAR SMRA BA DANG, BZOD PA DANG LDAN PA DANG, DUS DANG
RMED DANG BCAS PA'I TSIG SMRA BA YIN TE, DE THA NA BZHAD GAD DU
BYA BA'I YONGS SU SPANG BAR

BYA BA YANG YONGS SU SPONG NA, TSIG GIS RNAM PAR G-YENG BA LTA CI
SMOS, BRNAB SEMS MED PA YANG YIN TE, DE GZHAN GYI NOR DANG, GZHAN
GYI 'DOD PA DANG, GZHAN GYI RDZAS DANG, YO BYAD GZHAN GYIS YONGS
SU BZUNG BA LA, BRNAB SEMS MI BSKYED LA, CHAGS PAR MI BYED LA,

MI SMON TE, CHAGS PA'I SEMS MI BSKYED DO, ,GNOD SEMS MED PA YANG
YIN TE, SEMS CAN THAMS CAD LA BYAMS PA'I SEMS DANG, PHAN PA'I
SEMS DANG, SNYING RJE'I SEMS DANG, BDE BA'I SEMS DANG, 'JAM PA'I
SEMS DANG, SKYE BO THAMS CAD LA PHAN GDAGS

PA'I SEMS DANG LDAN PAS KHRONG KHRO BA DANG, 'KHON DU 'DZIN PA
DANG, THA BA DANG, DRI MA DANG, GNOD SEMS DANG, KHONG KHRO BA
SNGON DU 'GRO BA GANG DAG YIN PA DE DAG SPANGS TE, BYAMS PA DANG
LDAN PA GANG DAG YIN PA DE DAG RTOG PA YIN NO, ,LOG PAR LTA BA
SPANGS PA YANG YIN TE,

@232B YANG DAG PAR LTA BAR GYUR LA YANG DAG PA'I LAM LA GNAS
SHING, DGE MTSAN DANG BKRA SHIS RNAM PA SNA TSOGS DANG, TSUL
KHRIMS NGAN PA'I LTA BA CAN DANG BRAL BA YIN TE, LTA BA DRANG
ZHING G-YO MED LA SGYU MED PAS, SANGS RGYAS DANG, CHOS DANG DGE
'DUN LA BSAM PA NGES PA YIN

NO ZHES BYA BA LA SOGS PA GSUNGS PA LTA BU'O, ,DE LA DGE BA'I LAS
KYI LAM DANG PO GSUM NI LUS KYIS RDZOGS PAR BYED DO, ,BAR GYI
BZHI NI NGAG GIS SO, ,THA MA GSUM NI YID KYIS SO, ,DE LTAR NA DGE
BA'I LAS LAM BCU CHAR YANG SOG PAR BYED PA YIN NO, ,YANG CI LAS
KYI

LAM 'DI RNAMS SEMS DANG PO BSKYED PA'I BYANG CHUB SEMS DPAS MI
SOG GAM ZHE NA, DES KYANG SOG MOD KYI 'ON KYANG, DGE BA'I LAM 'DI
LTA ZHIG BCU CHAR YANG, ,DE LA KLAGS TE SHIN TU DAG PAR 'GYUR,
,DE LTAR BYANG CHUB SEMS DPA' SEMS DANG PO BSKYED PA LA NI MA YIN
NO, ,STON

KA'I ZLA LTAR RTAG TU RNAM DAG STE, ,ZHI 'OD CHAGS PAR DE DAG GIS
RNAM MDZES, ,ZHI BA NI DBANG PO BSDAMS PA'O, ,'OD CHAGS PA NI
LHAM MER GSAL BA'I LUS CAN NYID DO, ,DE LTAR TSUL KHRIMS YONGS SU
DAG PA YIN YANG, GAL TE DE NI KHRIMS DAG RANG BZHIN LTA, ,DE
PHYIR DE NI

TSUL KHRIMS DAG MI 'GYUR, ,JI SKAD DU, 'PHAGS PA DKON MCHOG
BRTZEGS PA'I MDO LAS, 'OD SRUNGS 'DI LA DGE SLONG KHA CIG TSUL
KHRIMS DANG LDAN PA YIN TE, SO SOR THAR BA'I SDOM PAS BSDAMS
SHING GNAS, CHO GA DANG SPYOD YUL PHUN SUM TSOGS PA KHA NA MA THO
BA PHRA RAB

RNAMS LA YANG 'JIG PAR LTA BA, YANG DAG PAR BLANGS TE BSLAB PA'I
GZHI RNAMS LA SLOB CING LUS DANG NGAG DANG YID KYI LAS YONGS SU
DAG PA DANG LDAN PAR GYUR PAS 'TSO BA YONGS SU DAG KYANG BDAG TU
SMRA BA YIN TE, 'OD SRUNGS DE NI TSUL KHRIMS 'CHAL BA, TSUL
KHRIMS DANG LDAN PA

LTAR BCOS PA DANG PO ZHES BYA BA NAS, 'OD SRUNGS GZHAN YANG 'DI
LA DGE SLONG KHA CIG SBYANGS PA'I YON TAN BCU GNYIS YANG DAG PAR
BLANGS KYANG, DMIGS PAR LTA BA YIN TE, NGAR 'DZIN PA DANG NGA YIR
'DZIN PA LA GNAS PA DE NI, 'OD SRUNGS TSUL KHRIMS 'CHAL PA TSUL
KHRIMS DANG LDAN

@233A *, ,PA LTAR BCOS PA BZHI PA STE, ZHES BYA BA'I BAR DU
GSUNGS SO, ,DE PHYIR DE NI RTAG TU GSUM CHAR LA'ANG, ,GNYIS BLO'I
RGYU BA YANG DAG BRAL BAR 'GYUR, ,SEMS CAN GANG DAG LA SPONG BAR
BYED PA DANG GANG ZHIG BYED PA DANG GANG GIS BYED PA DE GSUM CAR
LA'ANG DNGOS PO

DANG DNGOS PO MED PA LA SOGS PA GNYIS KYI BLO DANG BRAL BAR 'GYUR
RO, ,DE LTAR RE ZHIG BYANG CHUB SEMS DPA' RNAMS TSUL KHRIMS PHUN
SUM TSOGS PA DANG LDAN PAR BRJOD NAS, DE'I 'OG TU SPYIR DE LAS
GZHAN PA RNAMS KYI TSUL KHRIMS PHUN SUM TSOGS PA YANG SBYIN PA LA
SOGS PA

DAG LAS KYANG SHIN TU CHE BA NYID DANG, YON TAN PHUN SUM TSOGS PA
THAMS CAD KYI RTEN NYID DU GYUR BAR BSTAN PA'I PHYIR, SBYIN PAS
LONGS SPYOD DAG NI 'GRO NGAN NA 'ANG, ,SKYE BO TSUL KHRIMS RKANG
PA NYAMS LA 'BYUNG, ,ZHES BYA BA SMOS TE, SBYIN PA GANG KHO NA
LAS SBYIN BDAG

TSUL KHRIMS DANG LDAN PAR GYUR PA DE LA, LHA DANG MI DAG GI NANG
DU KHYAD PAR DU 'PHAGS PA'I LONGS SPYOD PHUN SUM TSOGS PA 'BYUNG
BA DE NYID TSUL KHRIMS KYI RKANG PA DANG BRAL BA LAS NGAN 'GRO'I
'GRO BAR LTUNG BA NYI TSE BA'I SEMS CAN DMYAL BA DANG BA LANG
DANG, RTA DANG, GLANG PO CHE DANG,

SPRE'U DANG, KLU LA SOGS PA DANG, YI DAGS RDZU 'PHRUL CHEN PO CAN
LA SOGS PA RNAMS SU SKYES PA DE LA LONGS SPYOD PHUN SUM TSOGS PA
SNA TSOGS 'BYUNG BA KHO NAR 'GYUR TE, DE'I PHYIR, BSKYED BCAS
DNGOS 'DU YONGS SU ZAD PAS NA, ,PHYIN CHAD DE LA LONGS SPYOD
'BYUNG MI 'GYUR, ,

GANG ZHIG SA BON TSES NYUNG DU BTAB NAS 'BRAS BU RGYA CHEN PO
'BYUNG BA RNYED CING SLAR YANG 'BRAS BU'I CHED DU DE BAS KYANG
CHES MANG PO'I SA BON 'DEBS PAR BYED PA DE LA NI 'BRAS BU'I TSOGS
CHEN PO DUS JI LTA BA BZHIN DU NYE BAR 'PHEL BAS RIM PA RNAM PAR
CHAD PA MED PA YONG SRID KYI, BYAS PA

CHUNG GSON PA'I TSUL CAN GANG ZHIG BLUN PA NYID KYIS SNGAR GYI SA
BON TZAM YANG NYE BAR LONGS SPYOD PA DE LA NI SKYED DANG LHAN CIG
TU DNGOS PO 'DU BA YANG ZAD PA'I PHYIR, 'BYUNG BAR 'GYUR BA'I
'BRAS BU PHUN SUM TSOGS PA SKYE BA LTA GA LA YOD, DE BZHIN DU
TSUL KHRIMS DANG BRAL BA'I PHYIR

@233B GNAS MA YIN PAR LONGS SPYOD NYE BAR LONGS SPYOD PA LA YANG
SHIN TU BLUN PAS SNGA NA MED PA'I 'PHEN PA DANG BRAL BA'I PHYIR
DANG, SNGAR 'PHANGS PA MA LUS PAR NYE BAR LONGS SPYOD PA'I PHYIR
PHYIS LONGS SPYOD DAG 'BYUNG BA MI SRID PAR 'GYUR RO, ,TSUL
KHRIMS KYI RKANG PA DANG BRAL BA 'DI'I LONGS

SPYOD 'BYUNG BA RDZOGS PA SHIN TU RNYED PAR DKA' BA 'GA' ZHIG TU
MA ZAD KYI, NGAN 'GROR SONG BAS NGAN 'GRO LAS LDANG BA YANG SHIN
TU RNYED PAR DKA'O ZHES BYA BAR BSTAN PA'I PHYIR, GANG TSE RANG
DBANG 'JUG CING MTHUN GNAS PAS, ,GAL TE 'DI BDAG 'DZIN PAR MI
BYED NA, ,G-YANG SAR

LTUNG BAS GZHAN DBANG 'JUG 'GYUR BA, ,DE LA PHYI NAS GANG GIS
SLONG BAR 'GYUR, ,ZHES BYA BA SMOS TE, GAL TE 'DI DE'I TSE, DPA'
BO MTHUN PA'I YUL NA GNAS PA'I 'CHING BA LAS GROL BA LTAR 'DOD
PAS GZHAN LA RAG MA LAS PAR 'JUG CING, LHA DANG MI LA SOGS PA'I
'GRO BAR

GNAS PA NA, BDAG NYID 'DZIN PAR MI BYED NA, DPA' BO BCINGS NAS RI
SUL CHES CHEN POR BSKYUR BA LTAR, NGAN 'GROR SONG BA DE PHYI NAS
GANG GIS 'DON PAR 'GYUR, DES NA GNOD PAR BYA BA'I PHYIR NGAN 'GRO
KHO NAR NGES PAR 'GYUR RO, ,DE NYID KYI PHYIR DE NAS GAL TE MI
RNAMS KYI NANG DU

SKYES NA YANG RNAM PAR SMIN PA GNYIS MNGON PAR SGRUB STE ZHES
GSUNGS SO, ,GANG GI PHYIR DE LTAR TSUL KHRIMS 'CHAL BA NYES BA'I
TSOGS SHIN TU MANG PO'I GNAS SU GYUR PA, DE PHYIR RGYAL BAS SBYIN
PA'I GTAM MDZAD NAS, ,TSUL KHRIMS RJES 'GRO'I GTAM NYID MDZAD PA
YIN, ,

DE NYID KYI PHYIR SDIG PA'I CHOS MTHA' DAG PHAM PAR MDZAD PA'I
RGYAL BAS SBYIN PA LA SOGS PA'I YON TAN CHUD MI ZA BAR BYA BA'I
PHYIR, SBYIN PA'I GTAM GYI DUS KYI MJUG THOGS SU TSUL KHRIMS KYI
GTAM KHO NA MDZAD DO, ,GANG GI PHYIR, YON TAN TSUL KHRIMS ZHING
DU RNAM 'PHEL NA, ,

'BRAS BU NYER SPYOD CHAD PA MED PAR 'GYUR, ,YON TAN THAMS CAD KYI
RTEN DU GYUR PA'I PHYIR, TSUL KHRIMS NYID KYI ZHING NGO, ,DER
SBYIN PA LA SOGS PA'I YON TAN RNAMS RNAM PAR 'PHEL BA NA, RGYU
DANG 'BRAS BU BRGYUD PA GONG NAS GONG DU RIM PA RNAM PAR MA CHAD
PA'I SGO NAS 'BRAS BU'I

@234A *, ,TSOGS NYE BAR 'PHEL ZHING, DUS RING POR NYE BAR LONGS
SPYAD PAR NUS KYI, GZHAN DU NI MA YIN NO, ,DE'I PHYIR TSUL 'DIS,
SO SO'I SKYE BO RNAMS DANG GSUNG SKYES DANG, ,RANG BYANG CHUB LA
BDAG NYID NGES RNAMS DANG, ,RGYAL SRAS RNAMS KYI NGES PAR LEGS PA
DANG,,

MNGON MTHO'I RGYU NI TSUL KHRIMS LAS GZHAN MED, ,JI SKAD DU MI
DGE BA BCU'I LAS KYI LAM 'DI DAG BSTEN PA DANG, MANG DU BYAS PA'I
SHAS CHE BAS NI SEMS CAN DMYAL BA'I RGYUR 'GYUR RO, ,'BRING GIS
NI DUD 'GRO'I SKYE GNAS KYI RGYUR 'GYUR RO, ,CHUNG DUS NI GSHIN
RJE'I 'JIG RTEN

GYI RGYUR 'GYUR RO, ,DE LA SROG GCOD PAS NI SEMS CAN DMYAL BAR
KHRID DO, ,DUD 'GRO'I SKYE GNAS SU KHRID DO, ,GSHIN RJE'I 'JIG
RTEN DU KHRID DO, ,DE NAS GAL TE MI RNAMS KYI NANG DU SKYES NA
YANG RNAM PAR SMIN PA GNYIS MNGON PAR SGRUB STE, TSE THUNG BA
DANG, NAD MANG BAR 'GYUR RO, ,

MA BYIN PAR LEN PAS NI SEMS CAN DMYAL BAR KHRID DO ZHES BYA BA
NAS LONGS SPYOD CHUNG BA DANG, THUN MONG GI LONGS SPYOD DU 'GYUR
BA'O ZHES BYA BA'I BAR DANG, 'DOD PAS LOG PAR G-YEM PAS NI SEMS
CAN DMYAL BAR KHRID DO ZHES BYA BA NAS, 'KHOR G-YOG BRTAN DU MI
RUNG BA DANG,

DGRA ZLA DANG BCAS PA'I CHUNG MAR 'GYUR BA'O ZHES BYA BA'I BAR
DANG, BRDZUN DU SMRA BAS NI SEMS CAN DMYAL BAR KHRID DO ZHES BYA
BA NAS, SKUR PA MANG BA DANG, GZHAN GYIS BSLU BAR 'GYUR BA'O ZHES
BYA BA'I BAR DANG, PHRA MAS NI SEMS CAN DMYAL BAR KHRID DO ZHES
BYA BA NAS, 'KHOR

G-YOG MI 'DUM BA DANG, 'KHOR G-YOG NGAN PAR 'GYUR RO ZHES BYA
BA'I BAR DANG, TSIG RTZUB MOS NI SEMS CAN DMYAL BAR KHRID DO ZHES
BYA BA NAS, YID DU MI 'ONG BA THOS PA DANG 'THAB MO'I CHIG TU
'GYUR BA'O ZHES BYA BA'I BAR DANG TSIG 'KHYAL PAS NI SEMS CAN
DMYAL BAR KHRID DO

ZHES BYA BA NAS, GZUNG BAR 'OS PA'I TSIG MA YIN PA DANG, MA NGES
PA'I SPOBS PAR 'GYUR PA'O ZHES BYA BA'I BAR DANG, BRNAB SEMS KYIS
NI SEMS CAN DMYAL BAR KHRID DO ZHES BYA BA NAS, CHOG MI SHES PA
DANG, 'DOD PA CHE BAR 'GYUR RO ZHES BYA BA'I BAR DANG, GNOD SEMS

@234B KYIS NI SEMS CAN DMYAL BAR KHRID DO ZHES BYA BA NAS, PHAN
PA MI TSOL BA DANG, GZHAN GYIS GNOD PA BYAS PAR 'GYUR RO ZHES BYA
BA'I BAR DANG, LOG PAR LTA BAS NI SEMS CAN DMYAL BAR KHRID DO,
,DUD 'GRO'I SKYE GNAS SU KHRID DO, ,GSHIN RJE'I 'JIG RTEN DU
KHRID DO, ,DE NAS

GAL TE MI RNAMS KYI NANG DU SKYES NA YANG, RNAM PAR SMIN PA GNYIS
MNGON PAR SGRUB STE, LTA BA NGAN PAR LTUNG BA DANG, G-YO SGYU CAN
DU 'GYUR RO, ,DE LTAR MI DGE BA BCU'I LAS KYI LAM 'DI DAG NI SDUG
BSNGAL GYI PHUNG PO CHEN PO TSAD MED PA SDUD PAR 'GYUR GYIS, DGE
BA BCU'I LAS KYI

LAM YANG DAG PAR BLANGS PA'I RGYUS NI LHA DANG MIR SKYE BA LA
SOGS PA SRID PA'I RTZE MO'I BAR DU SKYE BA YOD PAR 'GYUR RO,
,DE'I GONG DU DGE BA BCU'I LAS KYI LAM 'DI DAG NYI TSE BA'I SEMS
DANG, KHAMS GSUM PAS SKRAG PA'I YID DANG, SNYING RJE CHEN PO MED
PA DANG, GZHAN LAS THOS

PA'I RJES SU 'GRO STE SGRA'I RJES SU 'BRANG BAR SHES RAB KYI RNAM
PAS YONGS SU BSGOMS NA, NYAN THOS KYI THEG PA YONGS SU 'GRUB PAR
BYED DO, ,DE'I GONG DU GZHAN GYI DRING MI 'JOG PA DANG, RANG
MNGON PAR RDZOGS PAR 'TSANG RGYA BA DANG, SNYING RJE CHEN PO
DANG, THABS MA KHAS PA MED

BA DANG; RKYEN NYID 'DI PA ZAB MO KHONG DU CHUD PAS YONGS SU
SBYANGS NA, RANG SANGS RGYAS KYI THEG PA 'GRUB PAR BYED DO, ,DE'I
GONG DU SHIN TU RGYA CHE ZHING TSAD MED PA'I SNYING BRTZE BA
DANG, SNYING RJE DANG LDAN PA DANG, THABS LA MKHAS PAS BSDUS PA
DANG, SMON LAM CHEN PO SHIN TU BTAB

PA DANG; SEMS CAN THAMS CAD YONGS SU MI GTONG BA DANG, SANGS
RGYAS KYI YE SHES SHIN TU RGYAS PA LA DMIGS PAS YONGS SU SBYANGS
NA, BYANG CHUB SEMS DPA'I SA YONGS SU DAG PA DANG, PHA ROL TU
PHYIN PA YONGS SU DAG PA'I SPYOD PA RGYA CHEN PO 'GRUB PAR BYED
DO ZHES RGYA

CHER GSUNGS PA LTA BU'O, ,DE'I PHYIR TSUL 'DIS DGE BA BCU'I LAS
KYI LAM DE DAG MA GTOGS PAR SO SO'I SKYE BO DANG, NYAN THOS DANG,
RANG SANGS RGYAS DANG, BYANG CHUB SEMS DPA' RNAMS KYI CI RIGS PAR
MNGON PAR MTHO BA'I 'KHOR BA'I BDE BA DANG, NGES PAR LEGS PA

@235A *, ,BDE BA YANG MA YIN SDUG BSNGAL BA YANG MA YIN PA'I RANG
BZHIN THAR PA'I MTSAN NYID CAN THOB PA'I THABS GZHAN YOD PA MA
YIN NO ZHES BYA BAR GSAL BAR BSTAN PAR 'GYUR RO, ,GANG SEMS
BSKYED PA GNYIS PA'I BYANG CHUB SEMS DPA' DE NI, JI LTAR RGYA
MTSO RO DANG

LHAN CIG DANG, ,BKRA SHIS SNA NAG MA DANG LHAN CIG BZHIN, ,DE
LTAR TSUL KHRIMS DBANG BYAS BDAG NYID CHE, ,DE 'CHAL BA DANG LHAN
CIG GNAS MI 'DOD DO, ,SNA NAG MA ZHES BYA BA NI, BKRA MI SHIS
PA'I RNAM GRANGS SO, ,JI SKAD BSHAD PA'I TSUL KHRIMS LA PHA ROL
TU PHYIN PA'I

RNAM PAR DBYE BA BSHAD PA NI, GANG GIS GANG ZHIG GANG LA SPONG
BYED PA, ,GSUM DU DMIGS PA YOD NA TSUL KHRIMS DE, ,'JIG RTEN PA
YI PHA ROL PHYIN ZHES BSHAD, ,TSUL KHRIMS DE NI GSUM DU DMIGS PA
YOD NA 'JIG RTEN PA'I PHA ROL TU PHYIN PA'O ZHES BSTAN TO, ,GSUM
LA CHAGS

PAS STONG DE 'JIG RTEN 'DAS, ,TSUL KHRIMS DE NYID JI SKAD BSHAD
PA'I GSUM POR DMIGS PA MED NA NI 'JIG RTEN LAS 'DAS PA'I PHA ROL
TU PHYIN PA'O ZHES BSHAD DO, ,JI SKAD BSHAD PA'I SA'I YON TAN
RJES SU BRJOD PA'I SGO NAS TSUL KHRIMS KYI PHA ROL TU PHYIN PA'I
SKABS YONGS SU

RDZOGS PAR 'CHAD PA NI, RGYAL SRAS ZLA BA LAS BYUNG SRID MI SRID
PA YI, ,DPAL GYUR DRI MA DANG BRAL DRI MA MED 'DI YANG, ,STON
KA'I DUS KYI ZLA BA'I 'OD NI JI BZHIN DU, ,'GRO BA'I YID KYI
GDUNG BA SEL BAR BYED PA YIN, ,ZHES BYA BA'O, ,DRI MA MED PA ZHES
BYA BA NI, DGE BA

BCU'I LAS KYI LAM GYIS DRI MA MED PA'I PHYIR TE, BYANG CHUB SEMS
DPA'I SA GNYIS PA'I DON DANG MTHUN PA'I MING NGO, ,JI LTAR STON
KI'I ZLA BA'I 'OD DRI MA DANG BRAL BA SKYE BO'I GDUNG BA SEL BAR
BYED PA DE BZHIN DU RGYAL BA'I SRAS KYI ZLA BA LAS BYUNG BA'I DRI
MA MED PA 'DI YANG 'CHAL PA'I TSUL

KHRIMS KYIS BSKYED PA'I YID KYI GDUNG BA SEL BAR BYED PA YIN NO,
,'DI NI 'KHOR PA'I KHONGS SU MA GTOGS PAS SRID PA MA YIN YANG
SRID PA'I DPAL TE, YON TAN PHUN SUM TSOGS PA THAMS CAD DE'I RJES
SU 'GRO BA'I PHYIR DANG, GLING BZHI'I DBANG PHYUG PHUN SUM TSOGS
PA'I RGYU

@235B YIN PA'I PHYIR RO, ,DBU MA LA 'JUG PA'I BSHAD PA LAS SEMS
BSKYED PA GNYIS PA'O,, ,,DA NI SEMS BSKYED PA GSUM PA'I DBANG DU
BYAS NAS, ,SHES BYA'I BUD SHING MA LUS SREG PA'I ME, ,'OD 'BYUNG
PHYIR NA SA NI GSUM PA 'DI, ,'OD BYED PA STE ZHES BYA BA SMOS SO,
,'OD BYED

PA STE ZHES BYA BA NI BYANG CHUB SEMS DPA'I SA GSUM PA'I MING
NGO, ,YANG 'DI CI'I PHYIR 'OD BYED PA YIN ZHE NA, DON DANG MTHUN
PA NYID STON PAR BYED DO, ,DE'I TSE SHES BYA'I BUD SHING MA LUS
PA SREG PA'I YE SHES KYI ME ZHI BA'I BDAG NYID CAN GYI 'OD 'BYUNG
BA'I PHYIR SA 'DI LA 'OD BYED PA ZHES BSHAD

DO; ,SEMS GSUM PA BSKYED PA'I, BDE GSHEGS SRAS DE LA, DE TSE NYI
LTAR ZANGS 'DRA'I SNANG BA 'BYUNG, ,JI LTAR NYI MA SHAR BA'I GNAS
SKABS KYI SNGA ROL DU ZANGS LTA BU'I SNANG BA 'BYUNG BA LTAR, DE
BZHIN DU BYANG CHUB SEMS DPA' LA YANG DER YE SHES KYI SNANG BA
'BYUNG NGO, ,YE SHES

KYI SNANG BA DE LTA BU RNYED PA'I BYANG CHUB SEMS DPA' DE LA,
BZOD PA'I PHA ROL TU PHYIN PA LHAG PA NYID DU BSTAN PA'I PHYIR,
,GAL TE GNAS MIN 'KHRUGS BA 'GA' YIS DE'I, ,LUS LAS SHA NI RUS
BCAS YUN RING DU, ,SRANG RE RES NAS BCAD PAR GYUR KYANG DE'I,
,BZOD PA GCOD PAR BYED

LA LHAG PAR SKYE, ,ZHES BYA BA SMOS SO, ,BYANG CHUB SEMS DPA' NI
GZHAN GYI SEMS RJES SU BSRUNG BA NYID KYI PHYIR DANG, DE LTA BU'I
YE SHES YOD PA'I PHYIR, GANG GIS GZHAN DAG GI MNAR SEMS KYI GZHI
DUS GSUM GYI DON MA YIN PA DOGS PA CAN DU 'GYUR BDE LTA BU'I RANG
BZHIN GYI

LUS DANG NGAG DANG YID 'JUG PAR MNGON DU BYED PA MA YIN TE, DE'I
PHYIR NA, GAL TE GNAS MIN 'KHRUGS PA 'GA' YIS DE'I, ,ZHES KHYAD
PAR DU BYAS SO, ,GAL TE RNAM PA DE LTA BU'I SEMS CAN GYIS BYANG
CHUB SEMS DPA' DE'I LUS LAS SHA RUS PA DANG BCAS PA SRANG RE RE
NAS SDOD CING SDOD

CING YUN RING POR GCOD KYANG, RNAM PA DE LTA BU'I GCOD PAR BYED
PA PO LA SEMS KHONG NAS 'KHRUGS PA NYID DU MI 'GYUR BA 'BA' ZHIG
TU MA ZAD KYI, SDIG PA'I LAS DE'I RKYEN CAN DMYAL BA'I SDUG
BSNGAL LA SOGS PA LA LHAG BAR DMIGS PA'I BYANG CHUB SEMS DPA' LA
CHES LHAG PAR BZOD PA

@236A *, ,NYID SKYE BAR 'GYUR RO, ,GZHAN YANG, BDAG MED MTHONG
BA'I BYANG CHUB SEMS DPA' LA, ,GANG ZHIG GANG GIS GANG TSE JI
LTAR GCOD, ,GANG PHYIR CHOS KYANG DE YI GZUGS BRNYAN LTAR,
,MTHONG BA DES NA DE YIS BZOD PAR 'GYUR, ,SDIG PA'I LAS DE'I
RKYEN CAN

DMYAL BA LA SOGS PA'I SDUG BSNGAL LA LHAG PAR DMIGS NAS CHES LHAG
PAR BZOD PAR 'GYUR PA 'BA' ZHIG TU MA ZAD KYI, GANG GI PHYIR DES
CHOS RNAMS KYANG GZUGS BRNYAN DANG 'DRA BAR MTHONG ZHING, BDAG
DANG BDAG GI BA'I 'DU BYED DANG BRAL BA 'DI'I PHYIR YANG CHES
SHIN TU BZOD

PA NYID DO, ,KYANG GI SGRAS NI BZOD PA'I RGYU BSDU BAR BYA BA'I
PHYIR RO, ,BZOD PA 'DI BYANG CHUB SEMS DPA' RNAMS KYI 'TSAM PA'I
CHOS YIN PA 'BA' ZHIG TU MA ZAD KYI, DE LAS GZHAN PA RNAMS KYI
YON TAN MTHA' DAG BSRUNG BA'I RGYU YANG YIN PAS MI BZOD PA DANG
LDAN PA LTAR KHRO BA LAS

LDOG PAR RIG PAR 'CHAD PA NI, GNOD PA BYAS PAS GAL TE DER BKON
NA, DE LA BKON PAS BYAS ZIN LDOG GAM CI, ,DE PHYIR DE BKON NGES
PAR 'DIR DON MED, ,'JIG RTEN PHA ROL YANG NI 'GAL BAR 'GYUR,
,ZHES BYA BA STE, GAL TE RE ZHIG KHONG 'KHRUGS PA'I SKABS STER BA

'DI GNOD PA BYAS PA GZHAN LA KHRO NA DE'I TSE GNOD PA BYAS ZIN PA
BZLOG TU MED PA'I PHYIR, DE LA DMIGS PA'I ZHE 'KHAM [?] PA DON MED PA
NYID DO, RGYU BYAS ZIN PA'I PHYIR RO, ,'DI'I BKON PA DANG LTA
DGOS PA MED PA 'BA' ZHIG TU MA ZAD KYI, 'JIG RTEN PHA ROL DANG
YANG 'GAL BAR 'GYUR

TE; KHONG KHRO BA SKYES PA YIN DANG RNAM PAR SMIN PA YID DU MI
'ONG BA 'PHEN PA'I PHYIR RO, ,GANG ZHIG RANG GIS NYES PAR SPYAD
PA BYAS BA'I 'BRAS BU'I KHYAD PAR NYE BAR SPYOD PA BZHIN DU GTI
MUG PAS GZHAN GYIS BDAG LA GNOD PA DE BYAS SO SNYAM DU RTOG PA DE
LA NI GNOD PA BYED PA LA KHRO BA NYE BAR SKYE

LA; LAN DU GNOD PA BSKYAL BAS DE'I GNOD PA PHAM PAR 'DOD PA GANG
YIN PA DE YANG BZLOG PAR BYA BA'I PHYIR BSHAD PA, SNGON BYAS PA'I
MI DGE BA'I LAS KYI 'BRAS BU GANG, ,ZAD PAR BYED PAR BRJOD PAR
'DOD PA DE NYID KO, ,GZHAN LA GNOD PA DANG NI KHRO BAS SDUG
BSNGAL PHYIR, ,

@236B SA BON NYID DU JI LTA BUR NA KHRID PAR BYED, ,GANG ZHIG
MTSON CHA RNON PO'I SO BABS PAS, ,DE LA LUS LA GNOD PA'I SDUG
BSNGAL CHES CHE BA SGRA DAG GIS NYE BAR BSGRUBS PA DE NI, 'BRAS
BU 'BYUNG BA THA MA SROG GCOD PA'I LAS SNGON BYAS PA SEMS CAN
DMYAL BA DANG, DUD 'GRO'I SKYE

GNAS DANG, GSHIN RJE'I 'JIG RTEN LA SOGS PA'I RNAM PAR SMIN PA'I
'BRAS BU DRAG PA NYAMS SU MYONG BAR GYUR CING, RGYU DANG 'BRAS BU
NYON MONGS PA LHAG MAR LUS PA CAN RNAMS KYI 'BRAS BU YID DU MI
'ONG BA MA LUS PA LDOG PA'I RGYU GANG YIN PA STE, DE JI LTAR SLAR
YANG RNAM PAR 'GYUR

PAS SMAN GYI BTUNG BA THA MA KHONG NA YOD PA'I NAD GSO BA'I RGYU
LTAR KHONG NAS 'KHRUG PA DANG, GZHAN LA GNOD PA DAG GIS 'BRAS BU
YID DU MI 'ONG BA 'DAS ZIN PA BAS KYANG CHES LHAG PAR GNOD PAR
BYED PA'I 'BRAS BU 'BYUNG BA'I RGYU NYID DU BKRI BAR 'GYUR, DE'I
PHYIR DES SMAN PA NAD GSO BAR

BYED PA'I RGYUR GYUR PA GTZAGS CHA RNON PO'I LAS BYED PA LA BYA
BA LTAR, 'BRAS BU SDUG BSNGAL 'BYUNG BA'I RGYU LA CHES SHIN TU
BZOD PAR RIGS SO, ,MI BZOD PA NI JI SKAD BSHAD PA'I TSUL GYIS
RNAM PAR SMIN PA YID DU MI 'ONG BA SPANGS PA 'PHEN PA'I RGYU YIN
PA 'BA' ZHIG TU MA ZAD KYI, YUN RING DU

BSAGS PA'I BSOD NAMS KYI TSOGS ZAD PA'I RGYU YANG YIN NO ZHES
BSTAN PA'I PHYIR, GANG PHYIR RGYAL SRAS RNAMS LA KHRO BA YIS,
,SBYIN DANG KHRIMS 'BYUNG DGE BA BSKAL PA BRGYAR, ,BSAGS PA SKAD
CIG GIS 'JOMS DE YI PHYIR, ,MI BZOD LAS GZHAN SDIG PA YOD MA YIN,
,ZHES BYA

BA SMOS TE, GAL TE BYANG CHUB SEMS DPA' BDAG NYID CHEN PO DES
GANG ZAG GI KHYAD PAR DU NGES PA DANG BRAL BA'I PHYIR LA, NGES PA
YIN DU ZIN KYANG NYON MONGS PA GOMS PA LA RAG LAS NAS 'JUG PA
NYID KYI PHYIR BYANG CHUB TU SEMS BSKYED PA RNAMS LA BDEN PAR
GYUR PA DANG, BDEN PAR

'GYUR PA MA YIN PA'I NYES PA LHAG PAR SGRO BTAGS NAS KHYOD KHRO
BA'I BSAM PA SKAD CIG TZAM ZHIG BSKYED NA YANG, DE TZAM GYIS
KYANG BSKAL PA BRGYAR BSAGS PA'I BSOD NAMS KYI TSOGS SNGAR BSTAN
PA'I SBYIN PA DANG, TSUL KHRIMS KYI PHA ROL TU PHYIN PA GOMS PA
LAS BSKYED PA

@237A *, ,'JOMS PAR 'GYUR NA, BYANG CHUB SEMS DPA' MA YIN PAS
BYANG CHUB SEMS DPA' RNAMS LA BSKYED PA LTA CI SMOS TE, DE'I
PHYIR RGYA MTSO CHEN PO'I CHU'I TSAD SRANG GRANGS KYIS NGES PAR
MI NUS PA LTAR, DER RNAM PAR SMIN PA'I MTSAMS NGES PAR MI NUS SO,
,DE'I PHYIR DE LTAR

NA 'BRAS BU YID DU MI 'ONG BA 'PHEN PA DANG, DGE BA LA GNOD PA
BYED PA'I SDIG PA NI MI BZOD PA LAS GZHAN MCHOG TU GYUR PA YOD PA
MA YIN NO, ,DE SKAD DU YANG, 'JAM DPAL KHONG KHRO BA KHONG KHRO
BA ZHES BYA BA NI, BSKAL PA BRGYAR BSAGS PA'I DGE BA NYE BAR
'JOMS PAR BYED PA DE'I PHYIR

KHONG KHRO BA KHONG KHRO BA ZHES BYA'O ZHES GSUNGS SO, ,GZHAN
YANG MI BZOD PA GZHAN LA GNOD PAR BYED MI NUS PA RNAMS KYIS NI
BDAG NYID KHO NA 'JOMS PAR BYED LA, NUS PA SNYING RJE MED PA
RNAMS KYIS NI BDAG DANG GZHAN 'JOMS PAR BYED PA 'DI NI SKYES BA
NYID KYIS, MI SDUG GZUGS SU

BYED CING DAM PA MIN PAR DKRI, ,TSUL DANG TSUL MIN SHES PA'I RNAM
DPYOD 'PHROG BYED CING, ,DUS PHYIS RIGS MTHUN PA BTANG NAS, MI
BZOD PA YIS MYUR DU NGAN 'GROR SGYUR BAR BYED, GAL TE MI BZOD
PA'I SKYON DE DAG YIN NA DE DANG 'GAL BA BZOD PA'I YON TAN CI YIN
ZHE NA,

BSHAD PA, BZOD PAS BSHAD ZIN DANG 'GAL YON TAN RNAMS BYED DO,
,BZOD PAS MDZES SHING SKYE BO DAM PA LA, ,PHANGS DANG LUGS DANG
LUGS MIN SHES PA LA, ,MKHAS PAR GYUR ZHING DE YI 'OG TU NI, ,LHA
MI'I SKYE DANG SDIG PA ZAD PAR 'GYUR, ,MI BZOD PA LA SKYON

GANG DAG BSTAN PA DE DAG DANG 'GAL BA'I YON TAN DE DAG BZOD PA LA
RIG PAR BYA'O, ,DE'I PHYIR DE LTAR, SO SO'I SKYE BO DANG NI RGYAL
SRAS KYIS, ,KHRO DANG BZOD PA'I SKYON YON RIG BYAS TE, ,MI BZOD
SPANGS NAS 'PHAGS PA'I SKYE BO YIS, ,BSNGAGS PA'I BZOD PA RTAG TU
MYUR

BSNYEN BYA, ,KHRO BA DANG BZOD PA NI KHRO BA DANG BZOD PA'O,
,SKYON DANG YON TAN NI SKYON DANG YON TAN TE, KHRO BA DANG BZOD
PA DAG GI SKYON DANG YON TAN GNYIS ZHES BYA BA'I TSIG RNAM PAR
SBYAR RO, ,KHRO BA'I SKYON NI JI SKAD BSHAD PA DANG BZLOG PA'I
SGO NAS BZOD PA'I YON TAN KHONG DU CHUD

@237B PAR BYAS TE, MI BZOD PA SPANGS NAS DUS THAMS CAD DU BZOD PA
KHO NA BSTEN PAR BYA BA YIN NO, ,DE NI BZOD PA LA PHA ROL TU
PHYIN PA'I RNAM PAR DBYE BA BSTAN PA'I PHYIR, RDZOGS SANGS RGYAS
KYI BYANG CHUB PHYIR BSNGOS KYANG, ,GSUM DMIGS YOD NA DE NI 'JIG
RTEN PA'O, ,SANGS RGYAS

NYID DU YONGS SU BSNGOS SU ZIN KYANG, GANG BZOD PA DANG, GANG GIS
BZOD PA DANG, SEMS CAN GANG DAG LA BZOD PA GSUM PO 'DI LA DMIGS
PA YOD NA, BZOD PA DE NI 'JIG RTEN PA'I BZOD PA'I PHA ROL TU
PHYIN PA ZHES BYA'O, ,DMIGS PA MED NA DE NYID SANGS RGYAS KYIS,
,'JIG

RTEN 'DAS PA'I PHA ROL PHYIN ZHES BSTAN, ,SA DE LA BYANG CHUB
SEMS DPA'I BZOD PA'I PHA ROL TU PHYIN PA RNAM PAR DAG PAR JI LTAR
'GYUR BA DE BZHIN DU, SA DER RGYAL SRAS BSAM GTAN MNGON SHES
DANG, ,'DOD CHAGS ZHE SDANG YONGS SU ZAD PAR GYUR, ,DES KYANG
RTAG TU 'JIG RTEN PA YI NI, ,'DOD

PA'I 'DOD CHAGS 'JOMS PAR NUS PAR 'GYUR, ,BSAM GTAN ZHES BYA BA'I
BSAM GTAN GYI SGRA NI NYE BAR MTSON PA'I DON TE, SNYOMS PAR 'JUG
PA DANG TSAD MED PA RNAMS KYANG 'DZIN PA YIN NO, ,JI SKAD DU
BYANG CHUB SEMS DPA'I SA GSUM PA LAS GSUNGS PA BZHIN TE, BYANG
CHUB SEMS

DPA'I SA 'OD BYED PA 'DI LA GNAS PA'I BYANG CHUB SEMS DPA' DE NI,
'DOD PA RNAMS LAS DBEN PA, SDIG PA MI DGE BA'I CHOS RNAMS LAS
DBEN PA, RTOG PA DANG BCAS PA DPYOD PA DANG BCAS PA DBEN PA LAS
SKYES PA'I DGA' BA DANG BDE BA CAN BSAM GTAN DANG PO BSGRUBS TE
GNAS SO, ,DE

RTOG PA DANG DPYOD PA DANG BRAL ZHING NANG YONGS SU DANG STE,
SEMS KYI RGYUD GCIG TU GYUR PAS RTOG PA MED PA DPYOD PA MED PA
TING NGE 'DZIN LAS SKYES PA'I DGA' BA DANG BDE BA CAN BSAM GTAN
GNYIS PA BSGRUBS TE GNAS SO, ,DE DGA' BA'I 'DOD CHAGS DANG BRAL
BAS BTANG SNYOMS LA GNAS

SHING DRAN PA DANG SHES BZHIN CAN YIN TE, BDE BA LUS KYIS MYONG
LA 'PHAGS PA RNAMS KYIS GANG DE DRAN PA DANG LDAN PA BDE BA LA
GNAS PA BTANG SNYOMS PA'O ZHES BRJOD PA STE, DGA' BA MED PA'I
BSAM GTAN GSUM BSGRUBS TE GNAS SO, ,DE BDE BA YANG SPANGS TE SNGA
NAS

@238A *, ,SDUG BSNGAL YANG SPANGS SHING YID BDE BA DANG YID MI
BDE BA YANG NUB PAS, BDE BA YANG MA YIN SDUG BSNGAL BA YANG MA
YIN PA BTANG SNYOMS DANG DRAN PA YONGS SU DAG PA BSAM GTAN BZHI
PA BSGRUBS TE GNAS SO ZHES BYA BA DE DAG NI BSAM GTAN BZHI PA'O,
,GZUGS

MED PA'I SNYOMS PAR 'JUG PA BZHI NI, 'DI LTA STE, DE RNAM PA
THAMS CAD DU GZUGS KYI 'DU SHES LAS YANG DAG PAR 'DAS TE, THOGS
PA'I 'DU SHES RNAMS NUB PAR GYUR CING, SNA TSOGS KYI 'DU SHES YID
LA MI BYED PAS NAM MKHA' MTHA' YAS SO SNYAM NAS NAM MKHA' MTHA'

YAS SKYE MCHED BSGRUBS TE GNAS SO, ,DE RNAM PA THAMS CAD DU NAM
MKHA' MTHA' YAS SKYE MCHED LAS YANG DAG PAR 'DAS TE, RNAM PAR
SHES PA MTHA' YAS SO SNYAM NAS RNAM SHES MTHA' YAS SKYE MCHED
BSGRUBS TE GNAS SO, ,DE RNAM PA THAMS CAD DU RNAM SHES MTHA' YAS

SKYE MCHED LAS YANG DAG PAR 'DAS TE, CI YANG MED DO SNYAM NAS CI
YANG MED PA'I SKYE MCHED BSGRUBS TE GNAS SO, ,DE RNAM PA THAMS
CAD DU CI YANG MED PA'I SKYE MCHED LAS YANG DAG PAR 'DAS TE, 'DU
SHES MED 'DU SHES MED PA YANG MA YIN NO SNYAM STE 'DU SHES MED
'DU SHES MED MIN

SKYE MCHED BSGRUBS TE GNAS SO ZHES BYA STE, 'DI DAG NI GZUGS MED
PA'I SNYOMS PAR 'JUG PA BZHI'O, ,TSAD MED PA BZHI NI 'DI LTA STE,
BYAMS PA DANG LDAN PA'I SEMS YANGS BA RGYA CHEN POR GYUR PA, MI
GNYIS PA, TSAD MED PA, 'KHON MED PA, 'GRAN ZLA MED PA, SGRIB PA

MED PA, GNOD PA MED PA THAMS CAD DU KHYAB PAS CHOS KYI DBYINGS
KYIS KLAS PA, NAM MKHA'I KHAMS KYI MTHAS GTUGS PA THAMS CAD DANG
LDAN PA'I 'JIG RTEN KHYAB PAR BYAS NAS BSGRUBS TE GNAS SO, ,DE
BZHIN DU SNYING RJE DANG LDAN PA DANG, DGA' BA DANG LDAN PA DANG,
BTANG

SNYOMS DANG LDAN PA'I SEMS YONGS PA ZHES BYA BA NI SNGA MA BZHIN
NO, ,MNGON PAR SHES PA LNGA NI 'DI LTA STE, DE RDZU 'PHRUL BYA BA
RNAM PA DU MA MYONG BAR BYED DES YANG G-YO BAR BYED DO, ,GCIG TU
GYUR NAS MANG POR 'GYUR RO, ,MANG POR GYUR NAS GCIG TU 'GYUR RO,
,SNANG BAR 'GYUR ZHING

@238B MI SNANG BAR 'GYUR RO, ,RTZIG PA LA YANG THAD KAR 'GRO, ,RA
BA LA YANG THAD KAR 'GRO, RI LA YANG MI THOGS PAR THAD KAR 'GRO
STE DPER NA NAM MKHA' LA BYA BA BZHIN NO, ,NAM MKHA' LA YANG
SKYIL MO KRUNG GIS 'GRO STE DPER NA 'DAB CHAGS BYA BZHIN NO, SA
LA YANG STENG DU 'BYUNG BA

DANG BYI'U 'DZUL BYED DE, DPER NA CHU LA BYA BA BZHIN NO, ,CHU LA
YANG MI NUB PAR 'GRO STE, DPER NA SA LA BYA BA BZHIN NO, ,DU BA
'THUL BAR YANG BYED 'BAR BAR YANG BYED DE, DPER NA ME'I PHUNG PO
CHEN PO BZHIN NO, ,BDAG GI LUS LA CHU'I RGYUN CHEN PO 'BYIN TE,
DPER NA, SPRIN CHEN PO BZHIN NO, ,CHU'I

RGYUN DE DAG GIS KYANG STONG GSUM GYI STONG CHEN PO'I 'JIG RTEN
GYI KHAMS 'DI KUN TU 'BAR ZHING RAB TU 'BAR LA, KUN TU RAB TU
MCHED CING 'BAR TE ME LCE GCIG TU GYUR PA ZHI BAR BYED DO, ,ZLA
BA DANG NYI MA 'DI LTAR RDZU 'PHRUL CHE BA 'DI LTAR MTHU CHE BA
'DI GNYIS LA YANG LAG PAS 'DZIN ZHING KUN DU

NYUG PAR BYED DO, ,TSANGS PA'I 'JIG RTEN GYI BAR DU YANG LUS KYIS
DBANG BSGYUR RO ZHES BYA BA 'DI NI RDZU 'PHRUL GYI MNGON PAR SHES
PA'O, ,DE LHA'I RNA BA'I KHAMS RNAM PAR DAG PA MI LAS 'DAS PAS
LHA DANG MI GNYIS KA'I SGRA YANG THOS SO, ,PHRA BA DANG RGYA CHE
BA DANG GANG DAG RING YANG RUNG NYE YANG

RUNG; THA NA SBRANG BU DANG, SHA SBRANG DANG, BUNG BA DANG, SRIN
BU RNAMS KYI SGRA YANG THOS SO, ,'DI NI LHA'I RNA BA'I MNGON PAR
SHES PA'O, ,DE SEMS CAN GZHAN DAG DANG GANG ZAG GZHAN RNAMS KYI
SEMS DANG SEMS KYI YANG DAG PA JI LTA BA BZHIN DU RAB TU SHES TE,
'DOD CHAGS DANG BCAS

PA'I SEMS LA YANG 'DOD CHAGS DANG BCAS PA'I SEMS SU YANG DAG PA
JI LTA BA BZHIN DU RAB TU SHES SO, ,'DOD CHAGS DANG BRAL BA'I
SEMS LA YANG 'DOD CHAGS DANG BRAL BA'I SEMS SU YANG DAG PA JI LTA
BA BZHIN DU RAB TU SHES SO, ,DE BZHIN DU ZHE SDANG DANG BCAS PA
DANG ZHE SDANG DANG

BRAL BA DANG, GTI MUG DANG BCAS PA DANG GTI MUG DANG BRAL BA
DANG, NYON MONGS PA DANG BCAS PA DANG NYON MONGS PA MED PA DANG,
CHUNG BA DANG YANGS PA DANG, CHEN POR GYUR PA DANG TSAD MED PA
DANG, BSDUS PA DANG RGYAS PA DANG MNYAM PAR BZHAG PA DANG MNYAM
PAR MA BZHAG PA

@239A *, ,DANG, RNAM PAR GROL BA DANG RNAM PAR MA GROL BA DANG,
SKYON CAN DANG SKYON MED PA DANG, SEMS RAGS PA LA YANG SEMS RAGS
PA'O ZHES YANG DAG PA JI LTA BA BZHIN DU RAB TU SHES SO, ,SEMS
RAGS PA MA YIN PA LA YANG SEMS RAGS PA MA YIN PA'O ZHES

YANG DAG PA JI LTA BA BZHIN DU RAB TU SHES SO, ,DE LTAR NA SEMS
CAN GZHAN DAG DANG GANG ZAG GZHAN RNAMS KYI SEMS SEMS KYIS YANG
DAG PA JI LTA BA BZHIN DU RAB TU SHES SO ZHES BYA BA 'DI NI GZHAN
GYI SEMS SHES PA'I MNGON PAR SHES PA'O, ,DE SNGON GYI GNAS RNAM
PA DU MA RJES SU DRAN TE,

TSE RABS GCIG KYANG RJES SU DRAN NO, ,TSE RABS GNYIS DANG, GSUM
DANG, BZHI DANG LNGA DANG, BCU DANG, NYI SHU DANG, SUM CU DANG,
BZHI BCU DANG, LNGA BCU DANG, BRGYA DANG STONG YANG RJES SU DRAN
NO, ,TSE RABS BRGYA PHRAG DU MA DANG TSE RABS STONG PHRAG DU MA
DANG, TSE RABS 'BUM

PHRAG DU MA DANG, TSE RABS BYE BA 'BUM PHRAG DU MA DANG, TSE RABS
BYE BA KHRAG KHRIG 'BUM PHRAG DU MA DANG, 'JIG PA'I BSKAL PA
DANG, 'CHAGS PA'I BSKAL PA DANG, 'JIG PA DANG, 'CHAGS PA'I BSKAL
PA DU MA YANG RJES SU DRAN NO, ,BSKAL PA BRGYA YANG RJES SU DRAN
NO, ,BSKAL PA STONG

YANG RJES SU DRAN NO, ,BSKAL PA 'BUM DANG, BSKAL PA BYE BA DANG,
BSKAL PA BYE BA PHRAG BRGYA DANG, BSKAL PA BYE BA PHRAG STONG
DANG, BSKAL PA BYE BA PHRAG 'BUM NAS BSKAL PA BYE BA KHRAG KHRIG
'BUM PHRAG DU MA'I BAR DU RJES SU DRAN NO, ,CHE GE MO ZHIG NA
BDAG MING NI 'DI ZHES BYA BAR GYUR,

RUS NI 'DI ZHES BYA, RIGS NI 'DI ZHES BYA, ZAS NI 'DI LTA BU ZHIG
ZA ZA, TSE NI 'DI TZAM ZHIG THUB, YUN NI 'DI SRID CIG GNAS GNAS,
BDE BA DANG SDUG BSNGAL NI 'DI LTA BU ZHIG MYONG NGO, ,BDAG DE
NAS SHI 'PHOS NAS CHE GE MO ZHIG TU SKYES SO, ,DE NAS SHI 'PHOS
NAS 'DIR SKYES

SO ZHES RNAM PA DANG BCAS DAN RTAGS DANG BCAS RGYU MTSAN DANG
BCAS PAR SNGON GYI GNAS RNAM PA DU MA RJES SU DRAN NO, ,DE NI
SNGON GYI GNAS RJES SU DRAN PA'I MNGON PAR SHES PA'O, ,DES LHA'I
MIG RNAM PAR DAG PA MI LAS 'DAS PAS SEMS CAN 'CHI 'PHO BA DANG
SKYE BA DANG MDOG SDUG PA DANG

@239B MDOG MI SDUG PA DANG BDE BAR SONG BA DANG NGAN PAR SONG BA
DANG, BZANG PO DANG NGAN PA RNAMS MTHONG NGO, ,LAS JI LTA BA
BZHIN DU NYE BAR 'GRO BA'I SEMS CAN RNAMS YANG DAG PA JI LTA BA
BZHIN DU RAB TU SHES SO, ,KYE MA SEMS CAN 'DI DAG NI LUS KYI NYES
PAR SPYOD PA DANG LDAN PA, NGAG GI

NYES PAR SPYOD PA DANG LDAN PA, YID KYI NYES PAR SPYOD PA DANG
LDAN PA, 'PHAGS PA RNAMS LA SKUR BA 'DEBS PAR SPYOD PA LOG PAR
LTA BA CAN DAG STE, LOG PAR LTA BA'I LAS YANG DAG PAR BLANGS PA'I
RGYUS LUS ZHIG STE SHI BA'I 'OG TU NGAN SONG NGAN 'GRO RNAM PAR
LTUNG BA SEMS CAN DMYAL

BA RNAMS SU SKYE'O ZHES BYA BA DANG, KYE MA SEMS CAN 'DI DAG NI
LUS KYI LEGS PAR SPYOD PA DANG LDAN PA, NGAG GI LEGS PAR SPYOD PA
DANG LDAN PA, YID KYI LEGS PAR SPYOD PA DANG LDAN PA, 'PHAGS PA
RNAMS LA SKUR BA MI 'DEBS PA YANG DAG PAR LTA BA CAN DAG STE,
YANG DAG PAR LTA

BA'I LAS YANG DAG PAR BLANGS PA'I RGYUS LUS ZHIG STE SHI BA'I 'OG
TU BDE 'GRO MTHO RIS KYI 'JIG RTEN DU LHA RNAMS KYI NANG DU
SKYE'O ZHES BYA BAR RAB TU SHES TE, DE LTAR NA LHA'I MIG RNAM PAR
DAG PA MI LAS 'DAS PAS SEMS CAN 'CHI 'PHO BA DANG SKYE BA DANG
MDOG SDUG PA DANG MDOG MI SDUG PA DANG

ZHES BYA BA NAS THAMS CAD RNAM PA DANG BCAS DAN RTAGS DANG BCAS,
RGYU MTSAN DANG BCAS PAR MTHONG STE, LAS JI LTA BA BZHIN DU NYE
BAR 'GRO BA'I SEMS CAN DAG BYANG RAB TU SHES SO, ,DE BSAM GTAN
DANG RNAM PAR THAR PA DANG TING NGE 'DZIN DANG, SNYOMS PAR 'JUG
PA 'DI DAG LA SNYOMS PAR 'JUG

CING RNAM PAR LDANG YANG, GANG DAG BYANG CHUB KYI YAN LAG YONGS
SU RDZOGS PAR 'GYUR BAR MTHONG BA DER CHED DU BSAMS TE SMRON [?] LAM
BTAB PA'I DBANG GIS SKYES PA MA GTOGS PAR DE DAG GI DBANG GIS MI
SKYE'O, ,DE CI'I PHYIR ZHE NA, 'DI LTAR BYANG CHUB SEMS DPA' DE
THABS MKHAS PAS

MNGON PAR BSGRUBS PA'I SEMS KYI RGYUD DANG LDAN PA'I PHYIR RO
ZHES BYA BA'I BAR DU 'GYUR RO, ,DE LTAR NAS 'DIR BYANG CHUB SEMS
DPA' LAS BSAM GTAN DANG MNGON PAR SHES PA 'BYUNG BAR 'GYUR RO,
,CI LTAR RTAG TU 'JIG RTEN GYI 'DOD CHAGS DANG ZHE SDANG YONGS SU
ZAD PAR 'GYUR

@240A *, ,ZHE NA; DANG GI SGRAS NI MA SMOS PA BSDU BAR BYA BA'I
PHYIR TE DE'I GTI MUG KYANG YONGS SU ZAD PAR 'GYUR RO, ,CI LTAR
ZHE NA, 'DI YANG MDO JI LTA BA BZHIN TE, JI SKAD DU DES CHOS
THAMS CAD RKYEN LA RTON PA NYID YIN PAS 'PHO BA MED PA NYID DANG,
RNAM PAR 'JIG PA

MED PA NYID DU RTOGS PAS DE BAS KYANG SHAS CHER 'DOD PA'I 'CHING
BA THAMS CAD BSRABS PAR 'GYUR RO, ,GZUGS KYI 'CHING BA THAMS CAD
DANG SRID PA'I 'CHING BA DANG MA RIG PA'I 'CHING BA BSRABS PAR
'GYUR RO, ,DE'I LTA BAR GYUR BA'I 'CHING BA RNAMS NI SNGA NAS
SPANGS PA YIN NO, ,

BYANG CHUB SEMS DPA'I SA 'OD BYED PA 'DI LA GNAS PA BYANG CHUB
SEMS DPA' DE NI BSKAL PA BRGYA PHRAG DU MA DANG BSKAL PA STONG
PHRAG DU MA DANG, BSKAL PA 'BUM PHRAG DU MA DANG, BSKAL PA BYE BA
PHRAG DU MA NAS BSKAL PA KHRAG KHRIG 'BUM PHRAG DU MAR LOG PA'I
'DOD CHAGS 'GRIB

PAR BYA BA MA YIN PA SPONG BAR 'GYUR RO, ,LOG PA'I ZHE SDANG
'GRIB PAR BYA BA MA YIN PA SPONG BAR 'GYUR RO, ,LOG PA'I GTI MUG
'GRIB PAR BYA BA MA YIN PA SPONG BAR 'GYUR RO ZHES GSUNGS PA LTA
BU'O, ,DE LTAR NA DE'I 'DOD CHAGS DANG ZHE SDANG DANG GTI MUG
YONGS SU ZAD PAR 'GYUR RO, ,

DE CI LTAR RTAG TU 'JIG RTEN GYI 'DOD PA'I 'DOD CHAGS 'JOMS PAR
NUS PAR 'GYUR ZHE NA, JI SKAD DU KYE RGYAL BA'I SRAS DAG 'DI NI
BYANG CHUB SEMS DPA'I SA GSUM PA 'OD BYED PA ZHES BYA BA MDOR
BSTAN PA'O, ,DE LA GNAS PA'I BYANG CHUB SEMS DPA' NI PHAL CHER
LHA'I RGYAL PO LHA'I

BDAG PO DBANG POR GYUR TE, SEMS CAN RNAMS KYI 'DOD PA LA 'DOD
CHAGS RNAM PAR BZLOG PA'I THABS BSGRUB PA LA BYANG BA DANG, GTZO
BO YIN ZHING SEMS CAN RNAMS 'DOD PA'I 'DAM NAS 'DON PA LA MKHAS
PA YIN NO ZHES GSUNGS PA LTA BU'O, ,DE LTAR RGYAL BA'I SRAS PO DE

NI 'JIG RTEN GYI 'DOD PA'I 'DOD CHAGS 'JOMS PAR NUS PAR 'GYUR RO,
,DE LTAR NA BYANG CHUB SEMS DPA' 'DIS BYANG CHUB SEMS DPA'I SA
GSUM PAR, BZOD PA'I PHA ROL TU PHYIN PA RNAM PAR DAG PA DANG BSAM
GTAN DANG TSAD MED PA DANG SNYOMS PAR 'JUG PA DANG MNGON PAR

@240B SHES PA DANG 'DOD CHAGS LA SOGS PA YONGS SU ZAD PA GDON MI
ZA BAR THOB PAR 'GYUR RO ZHES BSTAN NAS, DA NI BZOD PA'I PHA ROL
TU PHYIN PA LA THUG PA PHA ROL TU PHYIN PA GSUM GYI RTEN GYI
KHYAD PAR DANG TSOGS KYI RANG BZHIN DANG 'BRAS BU YONGS SU GRUB
PA RNAM PAR GZHAG PA GSAL BAR

BYA BA'I PHYIR BSHAD PA, SBYIN SOGS CHOS GSUM DE DAG PHAL MO
CHER, ,BDE BAR GSHEGS PAS KHYIM PA RNAMS LA BSNGAGS, ,BSOD NAMS
ZHES BYA'I TSOGS KYANG DE DAG NYID, ,SANGS RGYAS GZUGS KYI BDAG
NYID SKU YI RGYU, ,BYANG CHUB SEMS DPA' RNAMS KHO NA JI SKAD
BSHAD

PA'I SBYIN PA LA SOGS PA'I RTEN YIN MOD KYI, DE LTA NA YANG KHYIM
PA DANG RAB TU BYUNG BA'I DBYE BAS DE RNAMS LA GNYIS SRID PA LA
LTOS NAS DE SKAD DU BRJOD DO, ,DE LA KHYIM PA RNAMS LA NI PHAL
CHER SBYIN PA LA SOGS PA'I CHOS GSUM PO DE DAG SGRUB PAR SLA LA,
RAB TU BYUNG BA RNAMS LA NI BRTZON

'GRUS DANG BSAM GTAN DANG SHES RAB YIN TE CIG SHOS DAG LA GCIG MI
SRID PA NI MA YIN NO, ,SANGS RGYAS NYID KYI RGYU'I TSOGS NI GNYIS
YIN TE, GANG 'DI BSOD NAMS KYI TSOGS DANG YE SHES KYI TSOGS SO,
,DE LA BSOD NAMS KYI TSOGS NI PHA ROL TU PHYIN PA GSUM PO DE DAG
NYID

YIN LA YE SHES KYI TSOGS NI BSAM GTAN DANG SHES RAB BO, ,BRTZON
'GRUS NI GNYIS KA'I RGYUN YIN NO ZHES BYA BAR RNAM PAR GZHAG GO ,
,DE LA BSOD NAMS KYI TSOGS GANG YIN PA DE NI RDZOGS PA'I SANGS
RGYAS BCOM LDAN 'DAS RNAMS KYI GZUGS KYI SKU BSOD NAMS BRGYA'I

MTSAN NYID CAN RMAD DU BYUNG ZHING BSAM GYIS MI KHYAB PA'I GZUGS
SNA TSOGS DANG LDAN PA'I RGYU YIN NO, ,CHOS KYI BDAG NYID CAN GYI
SKU SKYE BA MED PA'I MTSAN NYID CAN GYI RGYU NI YE SHES KYI TSOGS
YIN NO, ,DA NI RTEN LA SOGS PA'I CHE BA'I BDAG NYID KYIS BDAG
NYID CHE BAR BRJOD NAS

BYANG CHUB SEMS DPA'I SA GSUM PA'I SKABS RDZOGS PAR BSHAD PA,
RGYAL BA'I SRAS PO NYI MA LA GNAS 'OD BYED 'DI, ,RANG GTOGS MUN
RNAMS DANG PO YANG DAG BSAL BYAS NAS, ,'GRO BA'I MUN PA RNAM PAR
'JOMS PAR MNGON PAR 'DOD, ,SA 'OD BYED PA BDE BAR

@241A *, ,GSHEGS PA'I SRAS KYI NYI MA LA GNAS PA 'DI NI RANG GI
RTEN LA YOD PA'I MI SHES PA BDAG NYID 'BYUNG BA'I GEGS SU GYUR PA
NI SKYE BZHIN PA'I GNAS SKABS NYID DU BSAL NAS, RNAM PA DE LTA BU
NYE BAR BSTAN PA LAS DE LAS GZHAN PA RNAMS KYIS GSUM PA

'BYUNG BA'I GEGS BYED PA'I MUN PA 'JOMS PAR 'DOD PA YIN NO,
,BYANG CHUB SEMS DPA' DE NI, SA 'DIR SHIN TU RNO BAR GYUR KYANG
KHRO MI 'GYUR, ,DE NI NYES PA'I MUN PA YON TAN 'JOMS PAR BYED PA
BCOM PAS NYI MA LTAR CHES RNO BAR 'JUG TU ZIN KYANG SKYON DANG
LDAN PA'I SKYE BO

LA 'KHRUG PAR MI 'GYUR TE, BZOD PA LA CHES LHAG PAR GOMS PA'I
PHYIR DANG SNYING RJES RGYUD SNUM PAR BYAS PA'I PHYIR RO, ,DBU MA
LA 'JUG PA'I BSHAD PA LAS, SEMS BSKYED PA GSUM PA'O,, ,,DA NI
SBYIN PA DANG TSUL KHRIMS DANG BZOD PA'I PHA ROL TU PHYIN PA
RNAMS

PAS BRTZON 'GRUS KYI PHA ROL TU PHYIN PA LHAG PAR BSTAN PA'I SGO
NAS SEMS BSKYED PA BZHI PA'I DBANG DU BYAS TE BSHAD PA, YON TAN
MA LUS BRTZON 'GRUS RJES 'GRO ZHING, ,BSOD NAMS BLO GROS TSOGS NI
GNYIS KYI RGYU, ,BRTZON 'GRUS GANG DU 'BAR BAR 'GYUR BA YI, ,SA

DE BZHI PA 'OD NI 'PHRO BA'O, ,DGE BA'I LAS LA SPRO BA DANG MI
LDAN PA LA NI RNAM PA THAMS CAD DU SBYIN PA LA SOGS PA DAG LA
'JUG PA MED PAS YON TAN THAMS CAD 'BYUNG BA MI SRID LA, SNGAR NYE
BAR BKOD PA'I YON TAN BSAGS PA SPROS PA DANG LDAN PA LA NI THOB
PA DANG MA THOB PA 'PHEL BA

DANG THOB PA SRID PAS YON TAN YIN NO COG GI RGYU NI BRTZON 'GRUS
NYID YIN NO, ,TSOGS GNYIS KYI RGYU NYID DU NI GONG DU BSHAD ZIN
TO, ,BRTZON 'GRUS DE RANG GI YON TAN YONGS SU DAG PA'I SGO NAS SA
GANG ZHIG TU LHAG PAR 'BAR BA 'CHANG BA DE NI BYANG CHUB SEMS
DPA'I SA BZHI PA 'OD 'PHRO BA

ZHES BYA BA YIN NO, ,YANG CI'I PHYIR 'OD 'PHRO BA ZHES BRJOD CE
NA, MING 'JUG PA'I RGYU MTSAN BSTAN PA'I PHYIR, ,DER NI BDE
GSHEGS SRAS LA RDZOGS PA YI, ,BYANG CHUB PHYOGS LHAG BSGOMS PA
LAS SKYES PA'I, ,SNANG BA ZANGS KYI 'OD PAS LHAG 'BYUNG ZHES,
,ZHES

@241B BYA BA SMOS TE, 'DI LTAR SA 'DIR BYANG CHUB SEMS DPA' LA
BYANG CHUB KYI PHYOGS KYI CHOS SUM CU RTZA BDUN BSGOMS PA LAS
SNGAR BSHAD PA'I ZANGS KYI SNANG BA PAS LHAG PA'I SNANG BA 'BYUNG
BAR 'GYUR TE, DE'I PHYIR YANG DAG PA'I YE SHES KYI ME'I 'OD
'BYUNG BAS BYANG CHUB SEMS DPA'I SA DE

LA 'OD 'PHRO BA ZHES BYA BA'O, ,DE LA BYANG CHUB KYI PHYOGS KYI
CHOS SUM CU RTZA BDUN NI 'DI LTA STE, DRAN PA NYE BAR GZHAG PA
BZHI DANG, YANG DAG PAR SPONG BA BZHI DANG, RDZU 'PHRUL GYI RKANG
PA BZHI DANG, DBANG PO LNGA DANG, STOBS LNGA DANG, BYANG CHUB KYI
YAN LAG BDUN DANG,

'PHAGS PA'I LAM YAN LAG BRGYAD PA ZHES BYA'O, ,DE LA DRAN PA NYE
BAR GZHAG PA BZHI NI, KYE RGYAL BA'I SRAS DAG BYANG CHUB SEMS
DPA'I SA 'OD 'PHRO BA CAN 'DI LA GNAS PA'I BYANG CHUB SEMS DPA'
NI BRTUN PA CAN DANG SHES BZHIN DANG DRAN PA DANG LDAN PAR GYUR
NAS, 'JIG

RTEN LA BRNAB SEMS DANG YID MI BDE BA NYID RNAM PAR SPONGS TE,
NANG GI LUS LA LUS KYI RJES SU LTA ZHING GNAS SO, ,BRTUN PA CAN
DANG, SHES BZHIN DANG DRAN PA DANG LDAN PAR GYUR NAS 'JIG RTEN NA
BRNAB SEMS DANG YID MI BDE BA NYID RNAM PAR SPANGS TE, PHYI'I LUS
LA LUS

KYI RJES SU LTA ZHING GNAS SO, ,NANG DANG PHYI'I LUS LA LUS KYI
RJES SU LTA ZHING GNAS SO ZHES BYA BA NI SNGA MA BZHIN NO, ,DE
BZHIN DU BRTUN PA CAN DANG SHES BZHIN DANG DRAN PA DANG LDAN PAR
GYUR NAS, NANG GI TSOR BA RNAMS DANG, PHYI'I TSOR BA RNAMS DANG,
NANG DANG PHYI'I TSOR BA

RNAMS DANG, SNGA MA BZHIN DU NANG GI SEMS DANG, PHYI'I SEMS DANG,
NANG DANG PHYI'I SEMS LA GNAS SO ZHES BYA BA DANG, NANG GI CHOS
RNAMS DANG, PHYI'I CHOS RNAMS DANG, NANG DANG PHYI'I CHOS RNAMS
LA GNAS SO ZHES BYA BA RGYAS PAR GSUNGS PA LTA BU'O, ,YANG DAG
PAR SPONG

BA BZHI NI 'DI LTA STE, DE SDIG PA MI DGE BA'I CHOS MA SKYES PA
RNAMS MI BSKYED PA'I PHYIR 'DUN PA BSKYED DO, ,'BAD DO, ,BRTZON
'GRUS RTZOM MO, ,SEMS RAB TU 'DZIN TO, ,YANG DAG PAR RAB TU 'JOG
GO, ,SDIG PA MI DGE BA'I CHOS SKYES PA RNAMS SPONG BA'I

@242A *, ,PHYIR ZHES BYA BA NI SNGA MA BZHIN NO, ,DGE BA'I CHOS
MA SKYES PA RNAMS BSKYED PA'I PHYIR ZHES BYA BA NI SNGA MA BZHIN
NO, ,DGE BA'I CHOS SKYES PA RNAMS GNAS PA DANG MI NYAMS PA DANG
RGYAS PAR 'GYUR BA DANG, PHYIR ZHING 'BYUNG BA DANG RAB TU RDZOGS
PAR BYA BA'I

PHYIR 'DUN PA BSKYED DO, ,'BAD DO ZHES BYA BA NI SNGA MA BZHIN
NO, ,RDZU 'PHRUL GYI RKANG PA BZHI NI 'DI LTA STE, 'DUN PA'I TING
NGE 'DZIN SPONG BA'I 'DU BYED DANG LDAN PA'I RDZU 'PHRUL GYI
RKANG PA DBEN PA LA GNAS PA, 'DOD CHAGS DANG BRAL BA LA GNAS PA,
'GOG PA LA

GNAS PA RNAM PAR SPONG BAS YONGS SU BSGYUR BA SGOM MO, ,DE BZHIN
DU BRTZON 'GRUS KYI TING NGE 'DZIN SPONG BA'I 'DU BYED DANG LDAN
PA'I RDZU 'PHRUL GYI RKANG PA DANG, SEMS KYI TING NGE 'DZIN SPANG
BA'I 'DU BYED DANG LDAN PA'I RDZU 'PHRUL GYI RKANG PA DANG, DPYOD
PA'I TING NGE 'DZIN SPONG BA'I

'DU BYED DANG LDAN PA'I RDZU 'PHRUL GYI RKANG PA ZHES BYA BA YANG
SNGA MA BZHIN NO, DBANG PO LNGA NI 'DI LTA STE, DAD PA'I DBANG PO
DBEN PA LA GNAS PA ZHES BYA BA DANG, DE BZHIN DU BRTZON 'GRUS KYI
DBANG PO DANG, DRAN PA'I DBANG PO DANG, TING NGE 'DZIN GYI DBANG
PO DANG, SHES RAB KYI

DBANG PO DBEN PA LA GNAS PA DANG, 'DOD CHAGS DANG BRAL BA LA GNAS
PA ZHES BYA BA LA SOGS PA'O, ,STOBS LNGA NI DE DAG NYID MI MTHUN
PA'I PHYOGS PHAM PAR BYAS PA RNAMS YIN TE SNGA MA BZHIN NO,
,BYANG CHUB KYI YAN LAG BDUN NI 'DI LTA STE, DE DRAN PA YANG DAG
BYANG

CHUB KYI YAN LAG DBEN PA LA GNAS PA ZHES BYA BA LA SOGS PA STE,
DE BZHIN DU CHOS RAB TU RNAM PAR 'BYED PA BYANG CHUB KYI YAN LAG
DANG, DE BZHIN DU BRTZON 'GRUS YANG DAG BYANG CHUB KYI YAN LAG
DANG, DGA' BA YANG DAG BYANG CHUB KYI YAN LAG DANG, SHIN TU
SBYANGS PA

YANG DAG BYANG CHUB KYI YAN LAG DANG, TING NGE 'DZIN YANG DAG
BYANG CHUB KYI YAN LAG DANG, BTANG SNYOMS YANG DAG BYANG CHUB KYI
YAN LAG DBEN PA LA GNAS PA ZHES BYA BA SNGA MA BZHIN NO, ,'PHAGS
PA'I LAM YAN LAG BRGYAD PA NI 'DI LTA STE, YANG DAG PA'I LTA BA
DBEN PA LA

@242B GNAS PA, 'DOD CHAGS DANG BRAL BA LA GNAS PA, 'GOG PA LA
GNAS PA RNAM PAR SPONG BAS YONGS SU BSGYUR BA SGOM MO, ,YANG DAG
PA'I RTOG PA YANG SNGA MA BZHIN NO, ,YANG DAG PA'I NGAG DANG,
YANG DAG PA'I LAS KYI MTHA' DANG, YANG DAG PA'I 'TSO BA DANG,

YANG DAG PA'I RTZOL BA DANG, YANG DAG PA'I DRAN PA DANG, YANG DAG
PA'I TING NGE 'DZIN DBEN PA LA GNAS PA ZHES BYA BA YANG SNGA MA
BZHIN NO, ,SA 'DI LA BYANG CHUB KYI PHYOGS SGOM PA 'BYUNG BA 'BA'
ZHIG TU MA ZAD KYI, RANG DU LTA BA DANG 'BREL YONGS SU ZAD, ,SA
'DIR

DE'I RANG DU LTA BA ZAD PAR YANG 'GYUR TE, JI SKAD DU, KYE RGYAL
BA'I SRAS DAG BYANG CHUB SEMS DPA'I SA 'OD 'PHRO BA CAN 'DI LA
GNAS PA'I BYANG CHUB SEMS DPA' DE 'JIG TSOGS LA LTA BA SNGON DU
'GRO BA'I BDAG DANG, SEMS CAN DANG, SROG DANG, GSO BA DANG,

SKYES BU DANG, GANG ZAG DANG, PHUNG PO DANG, KHAMS DANG, SKYE
MCHED LA MNGON PAR ZHEN PAS KUN NAS BSLANG BA'I LHAG PAR G-YO BA
DANG BRAL BA RNAMS DANG, RNAM PAR BRTAGS PA RNAMS DANG, RNAM PAR
DPYAD PA RNAMS DANG, BRTAN PAR 'DZIN PA RNAMS DANG,

BDAG GIR 'DZIN PA RNAMS DANG, NOR DU 'DZIN PA RNAMS DANG, 'JIG
RTEN GYI GNAS RNAMS GANG YIN PA DE DAG THAMS CAD DANG DE BRAL BA
YIN NO ZHES GSUNGS PA LTA BU'O, ,DBU MA LA 'JUG PA'I BSHAD PA LAS
'OD 'PHRO BA ZHES BYA BA SEMS BSKYED PA BZHI PA'O,, ,,

DA NI SEMS BSKYED PA LNGA PA'I DBANG DU BYAS NAS, BDAG NYID CHE
DE BDUD RNAMS KUN GYIS KYANG, ,SBYANG DKA'I SA LA PHAM PAR NUS MA
YIN, ,BYANG CHUB SEMS DPA'I SA LNGA PA LA GNAS PA'I BYANG CHUB
SEMS DPA' NI 'JIG RTEN GYI KHAMS THAMS CAD NA GNAS PA'I LHA'I
BU'I

BDUD RNAMS KYIS KYANG PHAM PAR BYA BAR MI NUS NA, DE DAG LAS
GZHAN BDUD KYI BKA' NYAN LA SOGS PA RNAMS KYIS LTA CI SMOS SO,
,DE NYID KYI PHYIR SA 'DI'I MING SBYANG DKA' BA ZHES BYA'O,
,BYANG CHUB SEMS DPA' NI, BSAM GTAN LHAG CING BLO BZANG BDEN RANG
BZHIN, ,

@243A *, ,ZHIB MO RTOGS LA'ANG SHIN TU MKHAS PA THOB PA YIN PAR
RIG PAR BYA'O, ,DE LA PHA ROL TU PHYIN PA BCU LAS BSAM GTAN GYI
PHA ROL TU PHYIN PA NYID CHES LHAG PAR 'GYUR RO, ,BLO BZANG ZHES
BYA BA NI 'PHAGS PA RNAMS SO, ,DE DAG GI BDEN PA RNAMS NI BLO
BZANG

BDEN PA STE, 'PHAGS PA'I BDEN PA RNAMS ZHES BYA BA'I DON TO,
,RANG BZHIN NI RANG GI NGO BO'O, ,SHES PA ZHIB MOS KHONG DU CHUD
PAR BYA BA'I RANG BZHIN NI RANG BZHIN ZHIB MO STE, DE NI BLO GROS
BZANG PO'I BDEN PA RNAMS KYI RANG GI NGO BO PHRA MO SHES PA LA
CHER MKHAS PAR 'GYUR RO, ,DE

LA 'PHAGS PA'I BDEN PA BZHI NI SDUG BSNGAL DANG, KUN 'BYUNG DANG
'GOG PA DANG LAM ZHES BYA BA RNAMS SO, ,GAL TE BCOM LDAN 'DAS
KYIS BDEN PA NI GNYIS KHO NAR BSTAN TE, 'DI LTA STE, KUN RDZOB
KYI BDEN PA DANG, DON DAM PA'I BDEN PA'O, ,JI SKAD DU, YAB

SRAS MJAL BA'I MDO LAS, 'JIG RTEN MKHYEN PAS GZHAN LAS MA GSAN
PAR, ,BDEN PA 'DI GNYIS NYID KYIS BSTAN PAR MDZAD, ,GANG ZHIG KUN
RDZOB DE BZHIN DON DAM STE, ,BDEN PA GSUM PA 'GA' YANG MA MCHIS
SO, ,ZHES GSUNGS SO, ,DBU MA LAS KYANG,

SANGS RGYAS RNAMS KYIS CHOS BSTAN PA, ,BDEN PA GNYIS LA YANG DAG
BRTEN, ,'JIG RTEN KUN RDZOB BDEN PA DANG, ,DAM PA'I DON GYI BDEN
PA'O, ,ZHES BSHAD DO, ,DE'I PHYIR BDEN PA GNYIS LAS THA DAD PAR
'PHAGS PA'I BDEN PA BZHI PO GZHAN GA LA YOD CE NA, BSHAD

PA; GAL TE YANG DE LTA YIN MOD KYI, DE LTA NA YANG BLANG BAR BYA
BA YANG SPANG BAR BYA BA DAG RE RE'I RGYU DANG 'BRAS BU'I DNGOS
PO BSTAN PAR BYA BA'I PHYIR, 'DIR 'PHAGS PA'I BDEN PA BZHI BSNYAD
DO, ,DE LA SPANG BAR BYA BA'I PHYOGS NI KUN NAS NYON MONGS PA'O,
,DE'I 'BRAS BU NI SDUG

BSNGAL GYI BDEN PA'O, ,RGYU NI KUN 'BYUNG GI BDEN PA'O, ,BLANG
BAR BYA BA'I PHYOGS NI RNAM PAR BYANG BA YIN LA, DE'I 'BRAS BU NI
'GOG PA'I BDEN PA'O, ,DE THOB PA'I RGYU NI LAM GYI BDEN PA'O, ,DE
LA SDUG BSNGAL DANG KUN 'BYUNG DANG LAM GYI BDEN PA NI KUN RDZOB
KYI BDEN PA'I KHONGS SU

@243B GTOGS SO, ,'GOG PA'I BDEN PA NI DON DAM PA'I BDEN PA'I RANG
GI NGO BO'O, ,DE BZHIN DU BDEN PA GZHAN GANG CUNG ZAD CIG YOD PA
DE YANG CI RIGS PAR BDEN PA GNYIS KYI KHONGS SU GTOGS PA KHO NAR
NGES PAR BYA'O, ,YANG CI BDEN PA BZHI LAS THA DAD PA'I BDEN PA
GZHAN YANG

YOD DAM ZHE NA, BSHAD PA YOD DE, JI SKAD DU BYANG CHUB SEMS DPA'I
SA LNGA PA LAS, 'DI NI SDUG BSNGAL 'PHAGS PA'I BDEN PA'O ZHES
YANG DAG PA JI LTA BA BZHIN DU RAB TU SHES SO, ,'DI NI SDUG
BSNGAL KUN 'BYUNG BA'O, ,'DI NI SDUG BSNGAL 'GOG PA'O, ,'DI NI
SDUG

BSNGAL 'GOG PAR 'GRO BA'I LAM 'PHAGS PA'I BDEN PA'O ZHES YANG DAG
PA JI LTA BA BZHIN DU RAB TU SHES SO, ,DE KUN RDZOB KYI BDEN PA
LA MKHAS PA YIN, DON DAM PA'I BDEN PA LA MKHAS PA YIN, MTSAN NYID
KYI BDEN PA LA MKHAS PA YIN, RNAM PAR DBYE BA'I BDEN PA

LA MKHAS PA YIN, PHYE STE RTOGS PA'I BDEN PA LA MKHAS PA YIN,
DNGOS PO'I BDEN PA LA MKHAS PA YIN, RAB TU SKYE BA'I BDEN PA LA
MKHAS PA YIN, ZAD PA DANG MI SKYE BA SHES PA'I BDEN PA LA MKHAS
PA YIN, LAM SHES PA LA 'JUG PA'I BDEN PA LA MKHAS PA YIN, BYANG

CHUB SEMS DPA'I SA'I GO RIMS THAMS CAD KYI MTSAMS SBYAR BA SGRUB
PA NAS DE BZHIN GSHEGS PA'I YE SHES YANG DAG PAR 'BYUNG BA'I BAR
GYI BDEN PA LA MKHAS PA YIN TE, DE LA SEMS CAN GZHAN DAG GI BSAM
PA SHES PA JI LTA BA BZHIN DU TSIM PAR BYED PAS KUN RDZOB KYI
BDEN PA

RAB TU SHES SO, ,BGROD PA GCIG PU LA YANG DAG PAR GZHOL BAS DON
DAM PA'I BDEN PA RAB TU SHES SO, ,RANG DANG SPYI'I MTSAN NYID
RTOGS PAS MTSAN NYID KYI BDEN PA RAB TU SHES SO, ,CHOS RNAM PAR
DBYE BA RNAM PAR GZHAG PA RTOGS PA RNAM PAR DBYE BA'I BDEN PA RAB
TU

SHES SO, ,PHUNG PO KHAMS DANG SKYE MCHED KYI RNAM PAR GZHAG PA
RJES SU RTOGS PAS PHYE STE RTOGS PA'I BDEN PA RAB TU SHES SO,
,LUS DANG SEMS LA GNOD PA NYAMS SU 'BAB PAS DNGOS PO'I BDEN PA
RAB TU SHES SO, ,'GRO BAR NYING MTSAMS SBYOR BA RTOGS PAS RAB TU
SKYE

@244A *, ,BA'I BDEN PA RAB TU SHES SO, ,RIMS NAD KYIS YONGS SU
GDUNG BA THAMS CAD SHIN TU ZHI BAS ZAD PA DANG MI SKYE BA SHES
PA'I BDEN PA RAB TU SHES SO, ,MI GNYIS PA MNGON PAR BSGRUBS PAS
LAM SHES PA LA 'JUG PA'I BDEN PA RAB TU SHES SO, ,RNAM

PA THAMS CAD MNGON PAR RDZOGS PAR KHONG DU CHUD PAS BYANG CHUB
SEMS DPA'I SA'I GO RIMS THAMS CAD KYI MTSAMS SBYOR BA SGRUB PA
NAS DE BZHIN GSHEGS PA'I YE SHES YANG DAG PAR 'BYUNG BA'I BAR GYI
BDEN PA RAB TU SHES TE ZHES GSUNGS PA LTA BU'O, ,DBU MA LA 'JUG
PA'I

BSHAD PA LAS, SBYANG DKA' BA ZHES BYA BA SEMS BSKYED PA LNGA
PA'O,, ,,DA NI SEMS BSKYED PA DRUG PA'I DBANG DU BYAS NAS BSHAD
PA, MNGON DU PHYOGS PA MNYAM GZHAG SEMS GNAS TE, ,RDZOGS PA'I
SANGS RGYAS CHOS LA MNGON PHYOGS SHING, ,'DI RTEN 'BYUNG

BA'I DE NYID MTHONG BA DE, ,SHES RAB GNAS PAS 'GOG PA THOB PAR
'GYUR, ,BYANG CHUB SEMS DPA'I SA LNGA PAR BSAM GTAN GYI PHA ROL
TU PHYIN PA YONGS SU DAG PA THOB PAS SA DRUG PAR MNYAM PAR GZHAG
PAR SEMS LA GNAS SHING RTEN CING 'BREL PAR 'BYUNG BA ZAB MO'I DE

NYID MTHONG BA'I BYANG CHUB SEMS DPA' NI SHES RAB KYI PHA ROL TU
PHYIN PA YONGS SU DAG PAS 'GOG PA THOB PAR 'GYUR GYI SNGA ROL DU
NI MA YIN TE, SHES RAB LHAG PAR GYUR PA MED PA'I PHYIR TE, SBYIN
PA LA SOGS PA PHA ROL TU PHYIN PA PHUL DU BYUNG BA DANG LDAN PAS
NI 'GOG PA THOB PAR

MI NUS SO, ,GZUGS BRNYAN DANG 'DRA BA'I CHOS NYID KHONG DU CHUD
PA'I PHYIR DANG, BYANG CHUB SEMS DPA' RNAMS KYIS BYANG CHUB SEMS
DPA'I SA LNGA PAR LAM GYI BDEN PA LA DMIGS PA'I PHYIR DANG,
RDZOGS PA'I SANGS RGYAS KYI CHOS LA MNGON DU PHYOGS PA'I PHYIR NA
SA 'DI LA MNGON

DU GYUR BA ZHES BYA'O, ,DA NI DE LAS GZHAN PA'I YON TAN GYI TSOGS
RNAMS SHES RAB KYI PHA ROL TU PHYIN PA LA RAG LAS PA NYID DU
BSTAN PA'I PHYIR BSHAD PA, JI LTAR LONG BA'I TSOGS KUN BDE BLAG
TU, ,MIG LDAN SKYES BU GCIG GIS 'DOD PA YI, ,YUL DU KHRID PA DE
BZHIN

@244B 'DIR YANG BLOS, ,MIG NYAMS YON TAN BLANGS TE RGYAL NYID
'GRO, ,JI LTAR SKYES BU MIG DANG LDAN PA GCIG GIS LONG BA'I TSOGS
MTHA' DAG MNGON PAR 'GRO BAR 'DOD PA'I YUL DU BDE BLAG TU KHRID
PAR BYED PA DE BZHIN DU, SHES RAB KYI PHA ROL TU PHYIN PAS KYANG
DE LAS GZHAN

PA'I PHA ROL TU PHYIN PA'I YON TAN RNAMS BLANGS NAS BDE BAR
GSHEGS PA'I SA KUN TU 'OD CES BYA BAR 'JOG PAR 'GYUR TE, YANG DAG
PA'I LAM DANG LAM MA YIN PA MTHONG BA'I RANG BZHIN NYID YIN PA'I
PHYIR RO, ,'DIR SMRAS PA, 'DI RTEN 'BYUNG BA'I DE NYID MTHONG BA
DE, ,SHES

RAB GNAS PAS 'GOG PA THOB PAR 'GYUR, ,ZHES DE SKAD DU GANG SMRAS
NA, CI LTAR BYANG CHUB SEMS DPA' CHOS RTEN CING 'BREL PAR 'BYUNG
BA MTHONG BA NA, 'DI LA BRTEN NAS 'BYUNG BA'I DE KHO NA NYID
MTHONG BAR 'GYUR ZHE NA, BSHAD PA, DE'I RANG GI NGO BO NI MI RIG
PA'I LING THOG

MTHUG POS BLO'I MIG MA LUS PAR G-YOGS PA BDAG CAG GI YUL DU NYE
BAR 'GRO BA MA YIN GYI, DRUG PA LA SOGS PA SA GONG MA LA GNAS
PA'I BYANG CHUB SEMS DPA' RNAMS KYI YUL DU NI 'GYUR ZHE NA, DE'I
PHYIR DE LA KHO BO CAG LA DRI BAR BYA BA MA YIN GYI GANG DAG
STONG PA NYID

PHYIN CI MA LOG PAR MTHONG BA'I MIG SMAN MA RIG PA'I RAB RIB KYI
LING THOG 'JOMS PAS BSKUS PA BLO'I SBYIN MA RIG PA'I RAB RIB KYI
LING THOG DANG BRAL BA DRI MA MED PA MNGA' BA BYANG CHUB SEMS
DPA' DANG SANGS RGYAS BCOM LDAN 'DAS DE DAG NYID LA RMAD PAR
BYA'O, ,GAL TE

'PHAGS PA'I SHES RAB KYI PHA ROL TU PHYIN PA DANG 'PHAGS PA SA
BCU PA LA SOGS PA MDO SDE GANG DAG 'DON PA DE DAG LAS 'PHAGS PA
SHES RAB KYI PHA ROL TU PHYIN PA LA SPYOD PA'I BYANG CHUB SEMS
DPA' JI LTAR RTEN CING 'BREL PAR 'BYUNG BA'I DE NYID MTHONG BA
ZHES BYA BA GSUNGS PA YIN

NAM; DE'I PHYIR LUNG GI RJES SU 'BRANGS NAS BSHAD PAR RIGS SO ZHE
NA, 'DI YANG YOD PA MA YIN TE, LUNG GI DGONGS PA NGES PAR DKA'
BA'I PHYIR BDAG CAG 'DRA BAS LUNG LAS KYANG DE KHO NA NYID BSTAN
PAR MI NUS SO, ,RANG DBANG NYID KYI DBANG DU BYAS NAS DE SKAD DU
BRJOD

@245A *, ,KYI; BSTAN BCOS TSAD MAR GYUR PA'I SKYES BUS BYAS SHING
LUNG PHYIN CI MA LOG PAR 'CHAD PA MTHONG BA LAS LUNG GI DGONGS PA
NGES PAS NI, JI LTAR DE YIS CHOS ZAB CHOS RTOGS PA, ,LUNG DANG
GZHAN YANG RIGS PAS YIN PAS NA, ,DE LTAR 'PHAGS PA KLU

SGRUB GZHUNG LUGS LAS, JI LTAR GNAS PA'I LUGS BZHIN BRJOD PAR
BYA, ,SHES RAB KYI PHA ROL TU PHYIN PA LA SPYOD PA'I BYANG CHUB
SEMS DPAS CHOS RNAMS KYIS BDAG NYID JI LTA BA NYID JI LTAR MTHONG
BA DE LTAR, 'PHAGS PA KLU SGRUB KYIS LUNG PHYIN CI MA LOG PAR
MKHYEN NAS DBU MA'I BSTAN BCOS LAS

RIGS PA DANG LUNG DAG GIS CHOS RNAMS KYI BDAG NYID YANG DAG PA JI
LTA BA NYID RANG BZHIN MED PA MTSAN NYID CAN CHES GSAL BAR BSTAN
TO, ,DE'I PHYIR JI LTAR 'PHAGS PA KLU SGRUB KYI ZHAL SNGA NAS
RIGS PA DANG LUNG DAG GIS CHOS RNAMS KYI DE NYID BSTAN PA DE KHO
NA LTAR, BDAG GIS

DES NYE BAR BSTAN PA'I LUGS JI LTAR GNAS PA BZHIN DU BRJOD PAR
BYA'O, ,CI STE RE ZHIG 'PHAGS PA KLU SGRUB DE NYID LA LUNG PHYIN
CI MA LOG PAR NGES PA CI LTAR YOD CE NA, LUNG LAS SHES TE, JI
LTAR 'PHAGS PA LANG KAR GSHEGS PA LAS, LHO PHYOGS BE TA'I YUL DU
NI, ,DGE

SLONG DPAL LDAN CHER GRAGS PA, ,DE MING KLU ZHES BOD PA STE, ,YOD
DANG MED PA'I PHYOGS 'JIG PA, ,NGA YI THEG PA 'JIG RTEN DU, ,BLA
MED THEG CHEN RAB BSTAN NAS, ,RAB TU DGA' BA'I SA BSGRUBS TE,
,BDE BA CAN DU DE 'GRO'O, ,ZHES GSUNGS PA DANG, YANG 'PHAGS PA
SPRIN CHEN

PO STONG PHRAG BCU GNYIS PA LAS KYANG, KUN DGA' BO LI TZTSA B'I
GZHON NU SEMS CAN THAMS CAD KYIS MTHONG NA DGA' BA ZHES BYA BA
'DI NI NGA MYA NGAN LAS 'DAS NAS LO BZHI BRGYA LON PA NA KLU ZHES
BYA BA'I DGE SLONG DU GYUR NAS NGA'I BSTAN PA RGYAS PAR RAB TU
BSTAN TE, MTHAR GYIS RAB TU DANG

BA'I 'OD CES BYA BA'I 'JIG RTEN GYI KHAMS SU DE BZHIN GSHEGS PA
DGRA BCOM PA YANG DAG PAR RDZOGS PA'I SANGS RGYAS YE SHES 'BYUNG
GNAS 'OD CES BYA BAR 'GYUR RO ZHES GSUNGS SO, ,DE'I PHYIR 'DIS
LUNG PHYIN CI MA LOG PAR NGES PAR GRUB BO, ,RTEN CING 'BREL PAR

@245B 'BYUNG BA YANG DAG PA JI LTA BA BZHIN STON PA'I 'BRAS BU
CAN GYI BSTAN BCOS DE YANG SNGAR GOMS PAS RGYUD LA STON PA NYID
KYI SA BON BZHAG PA RNAMS KHO NA LA BSTAN PAR BYA'I GZHAN DAG LA
NI MA YIN TE, DE DAG STONG PA NYID NYAN PAR GYUR DU ZIN KYANG DE
LA LOG PAR ZHUGS PA'I BSAM PA DANG LDAN

PA NYID KYIS DON MA YIN PA CHEN PO DANG LDAN PA'I PHYIR RO, ,'DI
LTAR RES 'GA' NI MI MKHAS PAS STONG PA NYID SPANGS NAS NGAN 'GROR
'GRO BAR 'GYUR RO, ,RES 'GA' NI STONG PA NYID KYI DON NI MED PA
YIN NO ZHES DE LTAR PHYIN CI LOG TU NGES PAR BZUNG STA, DNGOS PO
THAMS CAD LA

SKUR PA 'DEBS PA LOG PAR LTA BA SKYED NAS 'PHEL BAR BYED DO,
,DE'I PHYIR STON PA POS LHAG PAR MOS PA'I KHYAD PAR NGES PAR BYAS
TE, NYAN PA PO RNAMS LA STONG PA NYID KYI LTA BA BSHAD PAR BYA'O,
,YANG CI LTAR 'DI LA STONG PA NYID BSTAN PAR 'OS SO, ,'DI LA
STONG PA NYID NYE BAR BSTAN PAR

BYA'O ZHES NGES PAR DKA' BA NGES PAR NUS SHE NA, DE NI PHYI ROL
GYI MTSAN MA RNAMS KYIS NGES PAR NUS PAS DE'I RGYU MTSAN NYE BAR
BSTAN PA'I PHYIR BSHAD PA, SO SO SKYE BO'I DUS NA'ANG STONG PA
NYID THOS NAS, ,NANG DU RAB TU DGA' BA YANG DANG YANG DU 'BYUNG,
,RAB TU DGA' BA LAS BYUNG

MCHI MAS MIG BRLAN ZHING, ,LUS KYI BA SPU LDANG BAR GYUR PA GANG
YIN PA, ,DE LA RDZOGS PA'I SANGS RGYAS BLO YI SA BON YOD, ,DE
NYID NYE BAR BSTAN PA'I SNOD NI DE YIN TE, ,DE LA 'CHAD PAR 'GYUR
BA'I MTSAN NYID CAN, ,DAM PA'I DON GYI BDEN PA BSTAN PAR BYA, ,DE
LTA BUR GYUR PA'I

NYAN PA PO LA DE KHO NA NYID STON PA PO'I 'BAD PA 'BRAS BU MED
PAR MI 'GYUR RO, ,DE CI'I PHYIR ZHE NA, 'DI LTAR, DE LA DE YI
RJES SU 'GRO BA'I YON TAN 'BYUNG, ,NYAN PA PO DE LA STONG PA NYID
DU 'DZIN PA'I PHYIN CI LOG SHES BSKYED PA'I DON MA YIN PA DANG
LDAN PAR MI 'GYUR BA 'BA' ZHIG TU

MA ZAD KYI, STONG PA NYID KYI LTA BA NYAN PA'I RGYU CAN YON TAN
RNAMS KYANG 'BYUNG BAR 'GYUR RO, ,CI LTAR ZHE NA, DE STONG PA
NYID KYI LTA BA NYAN PA LA GTER RNYED PA DANG 'DRA BAR SEMS SHING
DE MI NYAMS PAR BYA BA'I PHYIR, RTAG TU TSUL KHRIMS YANG DAG
BLANGS NAS GNAS PAR 'GYUR, ,SBYIN

@246A *, ,PA GTONG BAR 'GYUR ZHING SNYING RJE STEN PAR BYED,
,BZOD PA SGOM BYED DE YI DGE BA BYANG CHUB TU, ,'GRO BA DGROL BAR
BYA PHYIR YONGS SU SDO BYED CING, ,RDZOGS PA'I BYANG CHUB SEMS
DPA' RNAMS LA GUS PAR BYED, ,DE LA BDAG TSUL KHRIMS 'CHAL BA'I
RKYEN GYIS

NGAN 'GROR LTUNG NA STONG PA NYID KYI LTA BA RGYUN CHAD PAR 'GYUR
DU 'ONG NGO SNYAM DU RIG NAS RTAG TU TSUL KHRIMS YANG DAG PAR
BLANGS NAS GNAS SO, ,BDAG TSUL KHRIMS KYIS BDE 'GROR SKYES KYANG
DBUL POR GYUR NA ZAS DANG SMAN DANG CHOS GOS LA SOGS PA 'TSO BA'I
YO BYAD TSOL BA LHUR BYED PAS STONG

PA NYID NYAN PA RGYUN CHAD PAR 'GYUR DU 'ONG NGO SNYAM ZHING
SBYIN PA GTONG BAR BYED DO, ,STONG PA NYID KYI LTA BA SNYING RJES
YONGS SU ZIN PA NI SANGS RGYAS NYID 'DREN PAR BYED PA YIN GYI
GZHAN DU NI MA YIN NO ZHES SNYING RJE STEN PAR BYED DO, ,KHRO BAS
NI NGAN SONG DU 'GRO ZHING KHA DOG NGAN PA THOB PAR BYED PAS

DE'I RKYEN GYIS 'PHAGS PA RNAMS MNYES PAR BYED PAR MI 'GYUR RO
SNYAM STE BZOD PA SGOM PAR BYED DO, ,THAMS CAD MKHYEN PA NYID DU
YONGS SU MA BSDOS PA'I TSUL KHRIMS LA SOGS PA DAG NI SANGS RGYAS
NYID THOB PA'I RGYU DANG 'BRAS BU DPAG TU MED PA, RNAM PAR TSANG
PA MED PAR

'BYUNG BAR MI 'GYUR BAS, DGE BA'I RTZA BA DE YANG 'GRO BA DGROL
BA'I PHYIR BYANG CHUB TU RAB TU SNGO BAR BYED DO, ,BYANG CHUB
SEMS DPA' MA GTOGS PAR GZHAN DAG GIS RTEN CING 'BREL PAR 'BYUNG
BA'I BDAG NYID JI LTA BA NYID NYE BAR BSTAN PAR MI NUS SO SNYAM
DU BSAMS NAS,

RDZOGS PA'I BYANG CHUB SEMS DPA' RNAMS LA GUS PAR BYED DO, ,DE
LTAR YUN RING POR BAR CHAD MED PAR DGE BA'I TSOGS GDON MI ZA BAR
BSAGS PAR GYUR NAS, ZAB CING RGYA CHE'I TSUL LA MKHAS PA'I SKYE
BOS NI, ,RIM GYIS RAB TU DGA' BA'I SA NI THOB 'GYUR BAS, ,DE NI

DON DU GNYER BAS LAM 'DI MNYAN PAR GYIS, ,SA RAB TU DGA' BA DON
DU GNYER BAS ZHES BYA BA'I THA TSIG GO, ,'DI ZHES BYA BA NI 'CHAD
PAR 'GYUR BA'I MTSAN NYID CAN NO, ,DE LA CHOS RNAMS KYI YANG DAG
PA JI LTA BA NYID BSTAN PA LA 'DI NI RE ZHIG LUNG YIN TE, JI SKAD
DU 'PHAGS

@246B PAS BCU PA LAS, KYE RGYAL BA'I SRAS DAG BYANG CHUB SEMS
DPA' SA LNGA PA LA LAM SHIN TU YONGS SU RDZOGS PA'I BYANG CHUB
SEMS DPA' DE BYANG CHUB SEMS DPA'I SA DRUG PA LA 'JUG STE, DE
CHOS MNYAM PA NYID BCUS 'JUG GO, ,BCU GANG ZHE NA 'DI LTA STE,
CHOS THAMS CAD

MTSAN MA MED PAR MNYAM PA NYID DANG, CHOS THAMS CAD MNYAN NYID
MED PAR MNYAM PA NYID DANG, DE BZHIN DU SKYE BA MED PA DANG, MA
SKYES PA DANG, DBEN PA DANG, GDOD MA NAS RNAM PAR DAG PA DANG,
SPROS PA MED PA DANG, BLANG BA MED PA DANG, DOR BA MED PAR

MNYAM PA NYID DANG, CHOS THAMS CAD SGYU MA DANG RMI LAM DANG MIG
YOR DANG BRAG CA DANG CHU ZLA DANG GZUGS BRNYAN DANG SPRUL PA LTA
BUR MNYAM PA NYID DANG, CHOS THAMS CAD DNGOS PO DANG DNGOS PO MED
PA GNYIS SU MED PAR MNYAM PA NYID DO, ,DE CHOS THAMS CAD KYI RANG
BZHIN DE LTAR RAB

TU RTOGS PA NA RNO ZHING RJES SU MTHUN PA'I BZOD PAS BYANG CHUB
SEMS DPA'I SA DRUG PA MNGON DU GYUR PA RJES SU THOB STE ZHES
GSUNGS PA LTA BU'O, ,DE'I PHYIR 'DIR CHOS SKYE BA DANG MNYAM PA
NYID KHO NA RIGS PAS BSTAN PA NYID KYIS CHOS MNYAM PA NYID GZHAN
BSTAN PA SLA BAR DGONGS TE,

SLOB DPON GYIS DBU MA'I BSTAN BCOS KYI DANG POR, BDAG LAS MA YIN
GZHAN LAS MIN, ,GNYIS LAS MA YIN RGYU MED MIN, ,DNGOS PO GANG DAG
GANG NA YANG, ,SKYE BA NAM YANG YOD MA YIN, ,ZHES NYE BAR BKOD PA
YIN NO, ,RNAM YANG ZHES BYA BA NI GZHAR YANG ZHES BYA

BA'I DON TO, ,GANG NA YANG ZHES BYA BA'I SGRA 'GAR YANG GI SGRA'I
RNAM GRANGS RTEN GYI TSIG GIS NI YUL DANG DUS DANG GRUB PA'I
MTHA' BSHAD DO, ,GANG DAG GI SGRA BRTEN PA'I TSIG NI PHYI DANG
NANG GI DNGOS PO BRJOD PA'O, ,DES NA PHYI DANG NANG GI DNGOS PO
RNAMS NI YUL DANG DUS DANG

GRUB PA'I MTHA' 'GAR YANG BDAG LAS SKYE BA SRID PA MA YIN NO ZHES
'DI LTAR SBYAR BAR BYA'O, ,'DIR MA YIN ZHES BYA BA 'DI YOD PA
NYID KYI SGRUB BYED RANG LAS SKYE BA DANG SPREL GYI YOD PA DANG
NI MA YIN TE, DE DGAG PA DON GYIS GRUB PA'I PHYIR RO, ,DE BZHIN
DU DAM BCA' BA

@247A *, ,GSUM CAR LA YANG SBYAR BAR BYA'O, ,DAM BCA' BA BZHI PO
DE RJES SU BRJOD NAS RIGS PAS SGRUB PA'I PHYIR BSHAD PA, DE NYID
DE LAS BYUNG MIN GZHAN DAG LAS LTA GAL ZHIG ,GNYIS KA LAS KYANG
MA YIN RGYU MED PAR NI GA LA YOD, ,BDAG LAS SKYES PA MA

YIN TE ZHES BYA BA'I DON GANG YIN PA DE NYID DE LAS 'BYUNG MIN
ZHES BYA BA YIN TE, DE BZHIN DU LHAG MA LA YANG SBYAR BAR BYA'O,
,YANG 'DI GANG LAS NGES SHE NA 'DI LTAR, ,DE NI DE LAS BYUNG NA
YON TAN 'GA' YANG YOD MA YIN, ,SKYES PAR GYUR PA SLAR YANG SKYE
BA RIGS PA'ANG MA YIN

NYID; ,DE NI ZHES BYA BA NI SKYE BZHIN PA SKYE BA'I BYA BA'I BYED
PA PO STE MYU GU ZHES BYA BA'I DON TO, ,DE LAS ZHES BYA BA NI
SKYE BZHIN PA DE NYID KYI BDAG GI NGO BO LAS ZHES BYA BA'I DON
TO, ,DE'I PHYIR MYU GU'I RANG GI BDAG NYID DE NYID LAS MYU GU'I
RANG GI BDAG NYID DE NYID 'BYUNG BA MA YIN NO ZHES BYA BA

'DI NI 'DIR DAM BCA' BA'I DON YIN NO, ,CI'I PHYIR ZHE NA, GANG GI
PHYIR BDAG NYID YOD PA THOB PA DE NYID MYU GU'I RANG GI BDAG NYID
YOD BZHIN PA DE NYID LAS 'BYUNG BA LA YON TAN LHAG PA 'GA' YANG
YOD PA MA YIN TE, YOD PA NYID SNGAR THOB ZIN PA'I PHYIR RO, ,BDAG
LAS SKYE BA'I PHYOGS

'DI NI RIGS PA DANG 'GAL BA YANG YIN NO ZHES BSHAD PA NI, SKYES
PAR GYUR PA SLAR YANG SKYE BA RIGS PA'ANG MA YIN NYID, ,CES
BYA'O, ,'DI NA DAM BCA' BA TZAM ZHIG TU ZAD PAS RIGS PA'I DBANG
DU BYAS NAS, SKYES ZIN SLAR YANG SKYE BAR YONGS SU RTOG PAR 'GYUR
NA NI, ,MYU GU LA

SOGS RNAMS KYI SKYE BA 'DIR RNYED MI 'GYUR ZHING, ,ZHES BYA BA
SMOS TE, SKYES ZIN PA'I SA BON YANG SKYE BAR 'DOD NA NI, GANG GI
'DI YANG SKYE BA BKAG NAS MYU GU SKYE BAR RTOG PAR BYED PAR 'GYUR
BA SLAR YANG DE SKYE BA LA GEGS CI ZHIG YOD, DE'I PHYIR MYU GU
DANG SDONG BU DANG SBUBS 'CHA'

BA LA SOGS PA RNAMS GTAN MI SKYE BAR 'GYUR RO, ,GZHAN YANG, SA
BON SID MTHAR THUG PAR RAB TU SKYE BA NYID DU 'GYUR TE, JI SKAD
DU BSHAD PA'I RGYU NYID KYI PHYIR RO, ,CI STE MYU GU SKYE BA LA
PHAN 'DOGS PA'I RKYEN CHU DANG DUS LA SOGS PA RNAMS NI SA BON
RNAM PAR 'GYUR BAR BYED CING MYU

@247B GU SKYED PAR BYED LA, MYU GU DE YANG BYED PA PO DANG LHAN
CIG GNAS PAR 'GAL BA NYID KYI PHYIR SA BON 'JIG PAR BYED CING
'BYUNG BA YIN TE, DE'I PHYIR JI SKAD SMRAS PA'I NYES PA'I SKABS
MED CING, SA BON DANG MYU GU DAG GZHAN MA YIN PA NYID KYI PHYIR
BDAG LAS MI SKYE BA YANG MA YIN NO

SNYAM NA, 'DI YANG MI RUNG STE, GANG GI PHYIR, JI LTAR DE NYID
KYIS DE RNAM PAR 'JIG PAR BYED PAR 'GYUR, SA BON DANG MYU GU DAG
GZHAN MA YIN PA NYID KYI PHYIR, MYU GUS KYANG 'DI 'JIG PAR BYED
PAR MI RIGS TE, RANG GI BDAG NYID BZHIN NO SNYAM DU BSAMS PA'O,
,GZHAN

YANG, BYED RGYU SA BON GYI LAS THA DAD MYU GU'I DBYIBS DANG NI,
,KHA DOG RO NUS SMIN PA'I THA DAD KHYOD LA MED PAR 'GYUR, ,DE LA
DBYIBS NI RING PO DANG ZLUM PO LA SOGS PA'O, ,KHA DOG NI SER PO
LA SOGS PA'O, ,RO NI MNGAR BA LA SOGS PA'O, ,NUS PA NI MTHU'I
KHYAD

PAR NUS MTHU'I BYE BRAG STE, DPER NA GZHANG 'BRUM GYI SMAN LUS
DANG NYE BA TZAM GYIS GZHANG 'BRUM SEL BA DANG, RTZI SMAN LA
SOGS PA RNAMS BCANGS PA TZAM GYIS NAM MKHA' LA 'GRO BA LTA BU'O,
,RNAM PAR SMIN PA NI RDZAS KYI KHYAD PAR YONGS SU 'GYUR BAS THOB
PAR BYA BA STE, DPER

NA PI PI LING LA SOGS PA RNAMS MNGAR PO NYID DU 'GYUR BA LTA
BU'O, ,GAL TE SA BON DANG MYU GU DAG GZHAN MA YIN PA NYID YIN NA
NI SA BON GYI RANG GI BDAG NYID LA YOD PA LTAR, MYU GU LA YANG
DBYIBS LA SOGS PA THA MI DAD PAR DMIGS PAR 'GYUR BA ZHIG NA,
DMIGS PA YANG MA YIN

PA DE'I PHYIR, SGOG SKYA LA SOGS PA'I SA BON DAG LAS CHU SHING LA
SOGS PA'I MYU GU RNAMS LTAR GZHAN MA YIN PA NYID DU MI RIGS SO,
,CI STE SA BON GYI GNAS SKABS BTANG NAS GNAS SKABS GZHAN 'THOB
PAS SA BON NYID MYU GUR 'GYUR BA YIN NO SNYAM NA, DE LTAR NA
YANG, GAL TE

SNGAR GYI BDAG GI DNGOS PO BSAL NAS DE LAS GZHAN, ,NGO BOR 'GYUR
NA DE TSE DE YI DE NYID JI LTAR 'GYUR, ,DE'I DNGOS PO NI DE NYID
DE GZHAN MA YIN PA NYID CES BYA BA'I DON TO, ,RTOG PA 'DI LAS MYU
GU'I GZHAN MA YIN PA NYID SRID PA MA YIN PAS 'DI'I GZHAN MA YIN
PA NYID SNYAM PA YIN

@248A *, ,NO; ,CI STE SA BON DANG MYU GU DAG DBYIBS LA SOGS PA
THA DAD KYANG RDZAS THA MI DAD DO SNYAM NA, DE LTA MA YIN TE,
DBYIBS LA SOGS PA MA BZUNG NA DE DAG GI RDZAS MA BZUNG BA'I PHYIR
RO, ,GZHAN YANG, GAL TE KHYOD KYI SA BON MYU GU 'DIR GZHAN MA YIN
NA, ,SA

BON BZHIN DU MYU GU ZHES BYA DE BZUNG MED PA'AM, ,YANG NA DE DAG
GCIG PAS JI LTAR MYU GU 'DI BZHIN DU, ,DE YANG GZUNG DU YOD 'GYUR
DE PHYIR 'DI NI KHAS MI BLANG, ,JI LTAR MYU GU'I GNAS SKABS SA
BON GYI BDAG NYID RANG GI NGO BOS GZUNG DU MED PA DE BZHIN DU, SA
BON LAS GZHAN

MA YIN PA NYID KYI PHYIR SA BON GYI RANG GI BDAG NYID LTAR MYU
GU'I RANG GI BDAG NYID KYANG GZUNG DU YOD PAR MI 'GYUR RO, ,YANG
NA JI LTAR MYU GU GZUNG DU YOD PA DE BZHIN DU MYU GU'I RANG GI
BDAG NYID LTAR SA BON YANG GZUNG DU YOD PAR 'GYUR TE, MYU GU LA
SOGS PA LAS GZHAN MA YIN PA NYID

KYI PHYIR RO, ,NYES PAR THAL BAR 'GYUR BA YONGS SU SPANG BAR 'DOD
PAS NI SA BON DANG MYU GU DAG GZHAN MA YIN PA NYID DU KHAS BLANG
BAR BYA BA YANG MA YIN NO, ,DE'I PHYIR DE LTAR DE NYID RTOGS PAR
'DOD PA'I LUGS GZHAN DU BRTAG PA'I BDAG LAS SKYE BA BZLOG NAS
LUGS GZHAN DU

BLO MA SBYANGS PA'I 'JIG RTEN GYI THA SNYAD DU YANG RTOG PA 'DI
MI 'THAD DO ZHES BSTAN PA'I PHYIR BSHAD PA, GANG GI RGYU ZHIG NA
YANG DE YI 'BRAS BU MTHONG BA'I PHYIR, ,DE DAG GCIG PA YIN ZHES
'JIG RTEN GYIS KYANG KHAS MI LEN, ,'DI LTAR RGYU SA BON ZHES BYA
BA 'GAGS ZIN KYANG 'BRAS BU MYU GU

ZHES BYA BA MTHONG BA DE'I PHYIR, 'JIG RTEN GYIS KYANG SA BON MYU
GU DAG GZHAN MA YIN PA NYID DU MI MTHONG STE, GCIG NYID YIN NA NI
RGYU BZHIN DU 'BRAS BU YANG MTHONG PAR MI 'GYUR BA ZHIG NA MTHONG
BA YANG YIN TE, DE'I PHYIR DE DAG GZHAN MA YIN PA NYID MA YIN NO,
,GANG GI PHYIR

PHYOGS GNYI GA LTAR YANG BDAG LAS SKYE BA RIGS PA DANG 'GAL BA,
,DE PHYIR DNGOS PO BDAG LAS 'BYUNG ZHES RAB TU BRTAGS PA 'DI, ,DE
NYID DANG NI 'JIG RTEN DU YANG RIGS PA MA YIN NO, ,DE NYID KYI
PHYIR SLOB DPON GYIS KHYAD PAR DU MA MDZAD PAR, BDAG LAS MA YIN
ZHES

@248B SPYIR SKYE BA BKAG PA YIN NO, ,GANG ZHIG DNGOS PO RNAMS NI
DON DAM PAR BDAG LAS SKYES PA MA YIN TE, YOD PA'I PHYIR SEMS CAN
BZHIN NO ZHES KHYAD PAR DU BYED PA DE'I DON DAM PAR ZHES BYA BA'I
KHYAD PAR DON MED DO ZHES BSAM PAR BYA'O, ,GZHAN YANG, BDAG LAS
SKYE BAR 'DOD NA

BSKYED PAR BYA DANG SKYED BYED DANG, ,LAS DANG BYED PA PO YANG
GCIG NYID 'GYUR NA DE DAG NI, ,GCIG NYID MA YIN PAS NA BDAG LAS
SKYE BAR KHAS BLANG BAR, ,BYA MIN RGYA CHER BSHAD PA'I NYES PAR
THAL BAR 'GYUR PHYIR RO, ,JI SKAD DU, RGYU DANG 'BRAS BU GCIG
NYID DU, ,NAM YANG 'THAD PAR

MI 'GYUR RO, ,RGYU DANG 'BRAS BU GCIG NYID NA, ,SKYE DANG BSKYED
PA GCIG TU 'GYUR, ,ZHES GSUNGS SO, ,GCIG PA NYID NI YOD PA MA YIN
TE, PHA DANG BU DAG GAM MIG DANG RNAM PAR SHES PA DAG KYANG GCIG
NYID DU THAL BAR 'GYUR BA'I PHYIR RO, ,DE NYID KYI PHYIR, GAL TE
SHING DE ME YIN

NA; ,BYED PA PO DANG LAS GCIG 'GYUR, ,ZHES GSUNGS SO, ,DE'I PHYIR
DE LTA BU LA SOGS PA'I SKYON DU THAL BAR 'GYUR BA'I 'JIGS PA LAS
NA, BDEN PA GNYIS PHYIN CI MA LOG PAR RTOGS PAR 'DOD PAS DNGOS PO
RNAMS BDAG LAS SKYE BAR KHAS BLANG BAR MI BYA'O, ,'DIR DNGOS PO

RNAMS BDAG LAS 'BYUNG BAR MI 'GYUR TE ZHES BYA BA 'DI NGES PA YIN
LA PHYOGS 'DI NI RIGS PA NYID KYANG YIN NA, GANG 'DI SKAD DU,
GZHAN DAG LAS LTA GA LA ZHIG ,CES SMRAS PA DE NI MI RIGS SO, ,'DI
LTAR GZHAN DU GYUR PA'I RKYEN BZHI PO RGYU DANG DMIGS PA DANG DE
MA THAG PA DANG DE BZHIN DU

BDAG PO STE, RKYEN RNAMS DNGOS PO RNAMS KYI SKYED PAR BYED PA'O
ZHES BYA BA'I GSUNG RAB LA LTOS NAS MI 'DOD BZHIN DU YANG GZHAN
LAS SKYE BAR KHAS BLANG BAR BYA'O, ,DE LA KHA CIG NA RE, RGYU'I
RKYEN NI BYED RGYU MA GTOGS PA'I RGYU LNGA'O, ,DE LA DMIGS PAR
BYAS NA DMIGS PA STE, CI

RIGS PAR RNAM PAR SHES PA DRUG GI DMIGS PA CHOS THAMS CAD NI
DMIGS PA'I RKYEN NO, ,PHUNG PO LHAG MA MED PAR MYA NGAN LAS 'DAS
PAR 'JUG PA'I SEMS LAS GZHAN PA'I SEMS DANG SEMS LAS BYUNG BA
RNAMS NI DE MA THAG PA'I RKYEN NO, ,BYED RGYU NI BDAG PO'I RKYEN
YIN NO ZHE'O, ,

@249A *, ,GZHAN DAG NA RE, SGRUB PAR BYED PA NI RGYU YIN NO ZHES
BYA BA'I MTSAN NYID LAS GANG ZHIG GANG GI SKYED PAR BYED PA SA
BON GYI NGO BOR GNAS PA DE NI DE'I RGYU'I RKYEN YIN LA, SKYES BU
RGAN PO LDANG BA LTAR SEMS DANG SEMS LAS BYUNG BA RGYU LAS SKYES
BZHIN PA RNAMS RTEN

BAR BA DANG 'DRA BA'I DMIGS PA GANG GIS BSKYED PAR 'GYUR BA DE NI
DMIGS PA'I RKYEN TE, SKYE BZHIN PA'I CHOS KYI RTEN YIN NO ZHES
BYA BA'I DON TO, ,RGYU 'GAGS MA THAG PA NI 'BRAS BU SKYE BA'I
RKYEN YIN TE, DPER NA SA BON 'GAGS MA THAG PA MYU GU'I MTSUNGS PA
DE MA THAG PA'I RKYEN MA

YIN PA LTA BU'O, ,GANG ZHIG YOD NA GANG 'BYUNG BA DE NI DE'I BDAG
PO'I RKYEN YIN NO ZHE'O, ,YANG RKYEN GZHAN GANG DAG LHAN CIG
SKYES PA DANG PHYI NAS SKYES PA LA SOGS PA DE DAG KYANG 'DI RNAMS
KYI NANG DU 'DUS PA YIN NO, ,DBANG PHYUG LA SOGS PA DAG NI RKYEN
MA YIN TE DE'I PHYIR, RKYEN

LNGA PA NI YOD MA YIN, ,ZHES NGES PAR 'DZIN PAR BYED DO ZHES
SMRA'O, ,'DI NI GZHAG PAR NUS PA MA YIN TE, RIGS PA DANG LUNG
DANG 'GAL BA'I PHYIR RO, ,DE LA RIGS PA'I DBANG DU BYAS NAS BRJOD
PA, GZHAN LA BRTEN NAS GAL TE GNAS ZHIG 'BYUNG BAR 'GYUR NA NI,
,'O NA ME

LCE BAS KYANG MUN PA MTHUG PO 'BYUNG 'GYUR ZHING STE GZHAN NYID
YIN PA'I PHYIR RO, ,DE NI MTHONG BA'AM RIG PA YANG MA YIN TE,
DE'I PHYIR 'DI NI YOD PA MA YIN NO, ,DE NYID KYI PHYIR, RGYU DANG
'BRAS BU GZHAN NYID DU, ,NAM YANG 'THAD PAR MI 'GYUR RO, ,RGYU
DANG 'BRAS BU GZHAN NYID NA,

RGYU DANG RGYU MIN MTSUNGS PAR 'GYUR, ,ZHES GSUNGS SO, ,GZHAN
YANG, THAMS CAD LAS KYANG THAMS CAD SKYE BAR 'GYUR TE, RGYUR GYUR
PA DANG RGYU MA YIN PAR GYUR PA THAMS CAD LAS KYANG DNGOS PO
'BRAS BUR GYUR PA DANG 'BRAS BUR MA GYUR PA THAMS CAD SKYE BAR
'GYUR RO, ,CI'I

PHYIR ZHE NA, GANG GI PHYIR, SKYED PAR BYED PA MA YIN MA LUS PA
YANG GZHAN NYID MTSUNGS, ,JI LTAR SKYED PAR BYED PA'I S'A LU SA
BON RANG GI 'BRAS BU S'A LU'I MYU GU LAS GZHAN NYID YIN PA DE
BZHIN DU, SKYED PAR BYED PA MA YIN PA ME DANG SOL BA DANG NAS KYI
SA BON LA SOGS PA YANG

@249B YIN NO, ,JI LTAR S'A LU'I SA BON GZHAN DU GYUR PA LAS SVA
LU'I MYU GU SKYE BA DE BZHIN DU, ME DANG SOL BA DANG NAS KYI SA
BON LA SOGS PA DAG LAS KYANG 'GYUR RO, ,YANG JI LTAR S'A LU'I MYU
GU'I GZHAN DU GYUR PA S'A LU'I SA BON LAS 'BYUNG BA DE BZHIN DU
BUM PA DANG SNAM BU LA SOGS PA

RNAMS KYANG 'GYUR BA ZHIG NA, DE NI MTHONG BA YANG MA YIN TE,
DE'I PHYIR 'DI YANG YOD PA MA YIN NO, ,'DIR SMRAS PA, RGYU DANG
'BRAS BU GNYIS LA GZHAN NYID KYANG YOD LA THAMS CAD LAS THAMS CAD
'BYUNG BAR THAL BA YANG MA YIN TE, NGES PA MTHONG BA'I PHYIR RO,
,'DIR NGES PA

NI 'DI YIN TE, GANG GI PHYIR, RAB TU BYA BAR NUS PA DE'I PHYIR
'BRAS BUR NGES BRJOD CING, ,GANG ZHIG DES BSKYED NUS PA DE NI
GZHAN NA'ANG RGYU YIN LA, ,RGYUD GCIG GTOGS DANG SKYED PAR BYED
LAS SKYE BA DE YI PHYIR, ,S'A LU'I MYU GU NAS LA SOGS LAS DE LTA
MIN ZHE NA, ,'DIR

'BRAS BU ZHES BYA BA NI, ,NUS PA'I DON LA KRI TYA'I RKYEN CAN TE,
GANG ZHIG GANG GIS BYA BAR NUS PA DE NYID DE'I 'BRAS BU YIN LA,
GANG ZHIG 'BRAS BU 'DI BSKYED PAR NUS PA DE NI GZHAN YIN DU ZIN
KYANG RGYU YIN TE, DES NA GZHAN NYID KHYAD PAR CAN KHO NAS RGYU
DANG 'BRAS BU'I DNGOS

PO DNGOS PO YIN GYI, GZHAN NYID KYI SPYIS NI MA YIN NO, ,RGYUD
GCIG TU GTOGS PA DANG SKYED PAR BYED PA DE LAS KYANG SKYE BA YIN
GYI RGYUD THA DAD PAR GTOGS PA NAS KYI SA BON LA SOGS PA'AM,
RGYUD GCIG TU GTOGS KYANG SKYED PAR BYED PA MA YIN PA SKAD CIG MA
PHYI MA LAS KYANG

SKAD CIG MA SNGA MA MA YIN PAS THAMS CAD LAS THAMS CAD 'BYUNG BAR
THAL BAR MI 'GYUR RO ZHE NA, 'DI NI MI RUNG STE, 'DI LTAR GANG
S'A LU'I MYU GU'I RGYU NI S'A LU'I SA BON KHO NA YIN GYI GZHAN MA
YIN LA, S'A LU'I SA BON GYI 'BRAS BU NI S'A LU'I MYU GU KHO NA
YIN GYI GZHAN MA YIN NO ZHES BYA BA'I

NGES PA GANG YIN PA 'DI KO GANG LAS YIN ZHES RE ZHIG 'DI NYID
RGYU DANG 'BRAS BU SMRA BA 'DI LA 'DRI BAR BYA'O, ,SMRAS PA, NGES
PA MTHONG BA'I PHYIR RO ZHE NA, YANG CI'I PHYIR DE LTAR NGES PA
MTHONG ZHES BRGAL ZHING BRTAGS PA NA, GANG GI PHYIR NGES PA
MTHONG BA DE'I PHYIR NGES PA MTHONG NGO

@250A *, ,ZHES BYA BA DE TZAM ZHIG SMRA BA 'DIS NI NGES PA'I RGYU
MA BSTAN PAR BSHAD ZIN PA'I NYES PA CUNG ZAD KYANG SPANG PAR MI
NUS SO, ,GZHAN YANG GZHAN NYID THUN MONG PA KHYAD PAR DU YONGS SU
MA BCAD PA SHIN TU GRAGS PA 'DI NYID 'DI'I JI LTA BA BZHIN 'DOD
PA LA GNOD BYED DU YOD

PA YIN NO ZHES BSTAN PA'I PHYIR BSHAD PA, JI LTAR NAS DANG GE SAR
DANG NI KING SHU KA LA SOGS, ,S'A LU'I MYU GU SKYED PAR BYED PAR
'DOD MIN NUS LDAN MIN, ,RGYUD GCIG KHONGS SU GTOGS MIN 'DRA BA MA
YIN NYID DE BZHIN, ,S'A LU'I SA BON YANG NI DE YI MIN TE GZHAN
NYID PHYIR, ,JI

LTAR NAS DANG GE SAR DANG KING SHU KA LA SOGS PA RNAMS GZHAN YIN
PA'I PHYIR S'A LU'I MYU GU SKYED PAR BYED PAR MI 'DOD CING, S'A
LU'I MYU GU BSKYED PA'I NUS PA DANG LDAN PA MA YIN PA DANG RGYUD
GCIG TU GTOGS PA MA YIN PA DANG 'DRA BA MA YIN PA DE BZHIN DU,
,S'A LU'I SA BON YANG DE LA JI

SKAD BSHAD PA'I KHYAD PAR GYIS KHYAD PAR CAN DU 'GYUR BA MA YIN
TE, GZHAN NYID YIN PA'I PHYIR RO, ,DE LTAR RE ZHIG GZHAN LA GRAGS
PA'I GZHAN NYID GRUB GRUB LTAR RJES SU BRJOD NAS SUN 'BYIN BYAS
PA YIN NO, ,DA NI RGYU DANG 'BRAS BU DAG GI GZHAN NYID MI SRID
PAR BSHAD PA, ,MYU

GU SA BON DANG NI DUS MNYAM YOD PA MA YIN TE, ,GZHAN NYID MED PAR
SA BON GZHAN PA NYID DU GA LA 'GYUR, ,DES NA MYU GU SA BON LAS
SKYE 'GRUB PAR 'GYUR MIN NAS, ,GZHAN LAS SKYE BA YIN ZHES BYA
BA'I PHYOGS 'DI GTANG BAR BYOS, ,'DI NA BYAMS PA DANG NYER SBAS
YOD BZHIN PA DAG

KHO NA PHAN TSUN LTOS NAS GZHAN NYID DU MTHONG GI ,SA BON DANG
MYU GU DAG NI DE LTAR CIG CAR DMIGS PA YANG MA YIN TE, SA BON
RNAM PAR MA GYUR PAR MYU GU MED PA'I PHYIR RO, ,GANG GI TSE DE
LTAR SA BON DANG DUS MNYAM DU MYU GU YOD PA MA YIN PA DE'I PHYIR
SA BON LA MYU GU LAS GZHAN NYID YOD PA MA

YIN LA, GZHAN NYID MED NA GZHAN LAS MYU GU SKYE'O ZHES BYA BA 'DI
YOD PA MA YIN NO, ,DE'I PHYIR GZHAN LAS SKYE'O ZHES BYA BA'I
PHYOGS 'DI GTANG BAR BYA'O, ,DON 'DI NI, DNGOS PO RNAMS KYI RANG
BZHIN NI, ,RKYEN LA SOGS PA YOD MA YIN, ,BDAG GI DNGOS PO YOD MIN
NA, ,GZHAN

@250B GYI DNGOS PO GA LA YOD, ,CES BSHAD PA YIN NO, ,'DIR RKYEN
LA SOGS LA ZHES BYA BA NI RGYU 'AM RKYEN DAG GAM, RGYU DANG RKYEN
GYI TSOGS PA'AM DE LAS GZHAN YANG RUNG STE, RANG BZHIN RNAM PAR
MA GYUR PA NA 'BRAS BU RNAMS KYI RANG BZHIN YOD PA MA YIN PA KHO
NA STE MA SKYES PA'I

PHYIR RO, ,DE MED NA RKYEN LA SOGS PA RNAMS LA GZHAN NYID YOD PA
MA YIN NO, ,GANG YOD PAS NA YOD PA'I MTSAN NYID DO ZHES BYA BA
'DI NI BDUN PA YIN NO, ,GANG GI TSE GZHI YIN PA DE'I TSE NA 'BRAS
BU RNAMS KYI RANG BZHIN RKYEN LA SOGS PA DAG LA 'KHAR GZHONG DANG
RGYA SHUG LTAR YOD PA

MA YIN NO ZHES BYA BA'I DON TO, ,GANG ZHIG GANG NA MED PA DE NI
DE LAS SKYES PA MA YIN TE, DPER NA BYE MA DAG LA TIL MAR BZHIN
TE, CI STE DE NI MED PAR YANG, ,RKYEN DE DAG LAS SKYE 'GYUR NA,
,RKYEN MA YIN PA DAG LAS KYANG, ,CI YI PHYIR NA SKYED MI 'GYUR,
,ZHES JI SKAD GSUNGS

PA YIN NO, ,DE'I PHYIR RTEN GYI PHYOGS 'DI NI SLOB DPON NYID KYIS
TSIGS SU BCAD PA SBYAR BA KHO NAS CHES LEGS PAR RNAM PAR PHYE BAS
NYE BAR MA BKOD DO, ,'DIR SMRAS PA, MYU GU SA BON DANG NI DUS
MNYAM YOD PA MA YIN TE, ,ZHES GANG SMRAS PA DE NI RIGS PA MA YIN
TE, ,JI LTAR SRANG

MDA'I MTHON DMAN DAG DUS GCIG NYID DU MTHONG BA DE BZHIN DU SA
BON 'GAG BZHIN PA NA MYU GU SKYE BAR 'GYUR RO, ,'DI LTAR GANG KHO
NA'I TSE SA BON 'GAG PA DE'I TSE KHO NAR DUS GCIG NYID DU MYU GU
SKYE BA YIN TE, DE'I PHYIR SA BON 'GAG PA DANG MYU GU SKYE BA
GNYIS DUS GCIG PA'I PHYIR SA BON

DANG MYU GU DAG KYANG DUS MNYAM PAR 'GYUR LA, DE'I PHYIR GZHAN
NYID YIN NO ZHES BSTAN PA'I PHYIR SMRAS PA NI, JI LTAR SRANG GI
MDA' GNYIS MTHO BA DANG DMA' BA DAG ,DUS MNYAM MA YIN PAR NI MIN
PAR MTHONG BA DE BZHIN DU, ,BSKYED PAR BYA DANG SKYED BYED DAG GI
SKYE 'GAG 'GYUR ZHE NA, ,

ZHES BYA BA STE DE'I PHYIR NYES PA MED DO ZHE NA, DE LTA NA YANG,
GAL TE GCIG TSE YIN NA 'DIR DUS GCIG MED DE YOD MIN, ,GAL TE
SRANG GI DPES BSKYED PAR BYA BA DANG, SKYED PAR BYED PA GNYIS KYI
SKYE BA DANG 'JIG PA DUS GCIG TU RTOG NA DE MI RUNG NGO, ,DE CI'I
PHYIR ZHE NA, GAL TE YANG

@251A *, ,SRANG GI DPER MTHO DMAN DUS GCIG PA NYID YIN MOD KYI,
DE LTA NA YANG DPE LAS BYUNG BA'I DON DNGOS PO LA DUS GCIG PA
NYID MED PAS 'DI MI RIGS SO, ,JI LTAR YOD PA MA YIN PA DE LTAR
BSTAN PA'I PHYIR BSHAD PA, GAL TE SKYE BZHIN PA DE SKYE LA PHYOGS
PAS YOD

MIN ZHING, ,'GAG BZHIN PA NI YOD KYANG 'JIG LA PHYOGS PAR 'DOD
GYUR PA, ,DE TSE 'DI NI JI LTA BUR NA SRANG DANG MTSUNGS PA YIN,
,DE LA SKYE BZHIN PA ZHES BYA BA NI SKYE BA LA MNGON DU PHYOGS
PAS MA 'ONGS PA YIN LA 'GAG BZHIN PA ZHES BYA BA NI 'GAG PA LA
MNGON DU PHYOGS PA'I PHYIR DA LTAR BA

YIN TE, DE'I PHYIR YOD PA MA YIN PA NYID MA SKYES PA'I PHYIR SKYE
BA YIN LA YOD PA NYID DA LTAR BA YIN PAS 'GAG PA YIN NO, ,GANG GI
TSE 'DI DE LTAR YIN PA DE'I TSE JI LTAR SRANG DANG MTSUNGS PAR
'GYUR, SRANG MDA' GNYIS LA NI DA LTAR BA YIN PA'I PHYIR, MTHON
DMAN GYI BYA BA DAG DUS

GCIG PA NYID YOD KYI SA BON DANG MYU GU DA LTAR BA DANG MA 'ONGS
PA DAG LA NI DUS GCIG MED PAS 'DI NI SRANG DANG MTSUNGS PA MA YIN
NO, CI STE CHOS DAG DUS GCIG PA NYID MED MOD KYI, ,DE LTA NA YANG
DE'I BYA BA DAG LA DUS GCIG PA NYID YOD DO SNYAM NA DE YANG MI
RUNG STE, DE DAG GI BYA BA CHOS

LAS THA DAD PAR KHAS MA BLANGS PA'I PHYIR RO, ,GZHAN YANG SKYE BA
'DI NI BYED PO MED PAR RIGS PA'I NGO BO'ANG MIN, ,SKYE BA'I BYA
BA GANG YIN PA DE'I BYED PA PO MYU GU NI MA 'ONGS PA YIN PA'I
PHYIR YOD PA MA YIN PA NYID DO, ,DE MED NA YANG RTEN MED PAR 'DI
YOD PA MA YIN PA LA YOD PA MA YIN PA NI

'GAG PA DANG DUS GCIG PAR CI LTAR 'GYUR TE, DE'I PHYIR BYA BA
BDAG DUS GCIG PA NYID DU MI RIGS PA KHO NA'O, ,GAL TE DNGOS PO MA
SKYES PA, ,'GA' ZHIG GANG NA YOD GYUR NA, ,DE NI SKYE 'GYUR DNGOS
PO DE, ,MED NA CI ZHIG SKYE BAR 'GYUR, ,ZHES GSUNGS SO, ,'DI'I
DON NI 'DI YIN TE,

MYU GU ZHES BYA BA'I DNGOS PO MA SKYES PA 'GA' ZHIG SKYE BA'I
SNGA ROL DU 'GA' ZHIG NA YOD PAR GYUR NA NI SKYE BAR 'GYUR BA
ZHIG NA, SKYE BA'I SNGA ROL DU NI 'GA' YANG 'GA' ZHIG NA YOD PAR
GZHAG PAR MI NUS TE, ,MA SKYES PA'I PHYIR RO, ,DE'I PHYIR SKYE
BA'I BYA BA'I RTEN DNGOS PO SKYE BA'I SNGA ROL DU MED

@251B NA STE MI BDOG NA CI ZHIG SKYE BAR 'GYUR ZHES BYA BA'O, ,DE
ZHES BYA BA'I SGRA DNGOS PO'I KHYAD PAR YIN PAS GZHI MTHUN NO,
,DNGOS PO ZHES BYA BA NI BDUN PA'O, ,MED NA ZHES BYA BA YANG
DNGOS PO'I KHYAD PAR RO, ,CI ZHIG GI SGRA NI SKYE BAR 'GYUR ZHES
BYA BA 'DI DANG SBYAR BAR BYA STE, DNGOS PO DE MED

NA CI ZHIG SKYE BAR 'GYUR TE CUNG ZAD KYANG SKYE BAR MI 'GYUR RO
ZHES BYA BA'I DON TO, ,GAL TE SRANG MDA'I MTHON DMAN GYI TSUL
GYIS SKAD CIG GANG KHO NA LA SA BON 'GAG PA DE NYID LA MYU GU
SKYE'O ZHES 'PHAGS PA S'A LU LJANG PA'I MDO LAS SRANG GI DPE 'DI
NYE BAR BKOD PA MA YIN NAM ZHE NA, NYE BAR

BKOD PA NI BDEN MOD KYI, DE GZHAN LAS SKYE BAR BSTAN PA'I PHYIR
MA YIN ZHING, RANG GI MTSAN NYID KYI SKYE BA BSTAN PA'I PHYIR
YANG MA YIN NO, ,'O NA CI ZHE NA, CIG CAR DU BRTEN NAS 'BYUNG BA
MA BRTAGS PAR GRUB PA SGYU MA LTA BU YONGS SU GSAL BAR BYA BA'I
PHYIR TE, JI SKAD DU, SA BON

ZHIG DANG MA ZHIG LAS, ,MYU GU 'BYUNG BA MA YIN PA, ,KHYOD KYIS
SKYE BA THAMS CAD NI, ,SGYU MA 'BYUNG BA BZHIN DU GSUNGS, ,ZHES
BSHAD DO, ,'DIR SMRAS PA, SA BON DANG MYU GU DAG CIG CAR BA NYID
MED PAS GZHAN NYID MED PA'I PHYIR SKYE BA MI RIGS NA, GANG DU CIG
CAR BA NYID

YOD PA DER GZHAN NYID YOD PAS SKYE BA YOD PAR 'GYUR TE, DPER NA
MIG GI RNAM PAR SHES PA DANG DE DANG LHAN CIG 'BYUNG BA TSOR LA
SOGS PA RNAMS LTA BU'O, ,MIG DANG GZUGS LA SOGS PA DAG DANG TSOR
BA LA SOGS PA LHAN CIG 'BYUNG BA RNAMS DUS MNYAM KHO NAR MIG GI
RNAM PAR

SHES PA SKYED PAR BYED PA DE BZHIN DU, MIG LA SOGS PA DAG DANG
SEMS KYANG DUS MNYAM KHO NAR TSOR BA LA SOGS PA RNAMS KYI RKYEN
NYID DU 'GYUR RO ZHES SMRA'O, ,DE NI YOD PA MA YIN TE, CI'I PHYIR
ZHE NA, GAL TE MIG GI BLO LA RANG GI SKYED BYED DUS GCIG PA, ,MIG
LA SOGS DANG LHAN

CIG 'BYUNG BA 'DU SHES LA SOGS LAS, ,GZHAN NYID YOD NA YOD LA
'BYUNG BAS DGOS PA CI ZHIG YOD, ,CI STE DE MED CE NA 'DI LA NYES
PA BSHAD ZIN TO, ,GAL TE MIG LA SOGS PA RNAMS DANG 'DU SHES LA
SOGS PA DUS MNYAM PA RNAMS MIG GI BLO DE LTAR BA'I RKYEN NYID DU
'DOD NA DE'I TSE YOD PA

@252A *, ,NI DE LA LTOS PA'I GZHAN NYID DU 'GYUR MOD KYI YOD PA
LA 'BYUNG BAS DGOS PA CUNG ZAD KYANG MED PAS SKYE BA MED DO, ,CI
STE SKYE BA MED PA YONGS SU SPANG BAR 'DOD NAS DE YOD PA NYID DU
KHAS MI LEN NA NI, DE'I TSE YANG YOD PA MA YIN PA'I BLO LAS MIG
LA SOGS PA RNAMS GZHAN NYID

MA YIN NO ZHES NYES PA BSHAD ZIN PA KHO NA'O, ,DE'I PHYIR DE LTAR
GZHAN LAS SKYE BAR 'DOD PA NA GZHAN NYID SRID KYANG SKYE BA MI
SRID LA DE MI SRID PA'I PHYIR GNYI GA MI SRID CING, SKYE BA SRID
KYANG GZHAN NYID MI SRID PA DE MI SRID PA'I PHYIR GNYIS KA YANG
MI SRID PAS RNAM PA THAMS CAD DU PHYI ROL GYI DON YOD PA MA

YIN PA'I PHYIR, PHYI ROL GYI DON GYI STONG PAS, SONG SONG NAS
SGRA TZAM 'BA' ZHIG LUS PAR 'GYUR TE, DE'I PHYIR RTOGS PA 'DI NI
MI RUNG NGO, ,DA NI RGYU DANG 'BRAS BU GNYIS LAS RGYU LA LTOS
PA'I DUS YOD PA MA YIN PAR BSTAN PA'I PHYIR BSHAD PA, SKYED PAR
BYED PA BSKYED BYA GZHAN BSKYED PA DE RGYU YIN NA, ,

YOD PA 'AM 'ON TE MED DANG GNYI GA'I GNYIS BRAL ZHIG BSKYED
GRANG, ,YOD NA SKYED BYED CI DGOS MED LA'ANG DES NI CI ZHIG BYA,
,GNYIS NYID LA DES CI BYA GNYIS DANG BRAL LA'ANG DES CI BYA,
,ZHES BYA BA NI, RE ZHIG SKYED PAR BYED PA'I RGYU BSKYED BYA YOD
PAR 'GYUR BA'I SKYED BYED NI MA YIN TE, SKYES

PAR GYUR PA SLAR YOD SKYE BAR RIGS PA'ANG MA YIN NYID, ,CES BYA
BA LA SOGS PAS NYES PA BSHAD ZIN PA NYID KYI PHYIR RO, ,DE'I
PHYIR DE LA RKYEN DAG GIS DGOS PA CUNG ZAD KYANG MED DO, ,BSKYED
PAR BYA BA YOD PA MA YIN PAR GYUR PA LA YANG SKYED PAR BYED PA DE
DAG GIS CI ZHIG BYA STE, BONG

BU'I RVA LTAR MED PA'I PHYIR RO, ,JI SKAD DU, 'BRAS BU YOD PAR
GANG 'DOD DANG, ,'BRAS BU MED PAR GANG 'DOD LA, ,KHYIM GYI DON DU
KA BA SOGS, ,BRGYAN PA'I DON YANG MED PAR 'GYUR, ,ZHES BSHAD DO,
,DBU MA LAS KYANG, 'BRAS BU NGO BO NYID YOD NA, ,RGYUS NI CI
ZHIG

SKYED PAR BYED, ,'BRAS BU NGO BO NYID MED NA, ,RGYUS NI CI ZHIG
SKYED PAR BYED, ,SKYE BA YOD PA MA YIN NA, ,RGYU NYID 'THAD PAR
MI 'GYUR RO, ,RGYU NYID 'THAD PA YOD MIN NA, ,'BRAS BU GANG GI
YIN PAR 'GYUR, ,ZHES GSUNGS SO, ,GNYIS NYID YIN PAR DE LA RKYEN
RNAMS KYIS CI ZHIG

@252B BYA STE, BSHAD ZIN PA'I NYES PAR THAL BAR 'GYUR BA'I PHYIR
RO, ,GNYIS KYI DNGOS PO ZHIG GNYIS NYID YIN ZHING GNYIS NYID LA
YOD PA NI GNYIS NYID DO, ,YOD PA DANG MED PA'I NGO BO CAN NYID NI
DUS GCIG GI TSE GCIG LA SRID PA YANG MA YIN PAS, DE'I RANG BZHIN
CAN GYI DNGOS PO NI

YOD PA MA YIN LA, YOD PA MA YIN PA NYID KYI PHYIR DE LA SKYED PAR
BYED PA'I RKYEN DAG GIS CI ZHIG BYA, JI SKAD DU BSTAN BCOS LAS,
,MYA NGAN 'DAS PA DNGOS PO DANG, ,DNGOS MED GNYIS KAR JI LTAR
'GYUR, ,DE GNYIS GCIG LA YOD MIN TE, ,SNANG BA DANG NI MUN PA
BZHIN, ,

ZHES BYA BA DANG, DE BZHIN DU, BYED PA POR GYUR MA GYUR DANG,
,GYUR MA GYUR DE MI BYED DO, ,YIN DANG MA YIN GYUR CIG LA, ,PHAN
TSUN 'GAL BAS GA LA ZHIG ,CES GSUNGS SO, ,GNYI GA DANG BRAL BA
YOD PA YANG MA YIN MED PA YANG MA YIN PA'I 'BRAS BU GANG YIN PA
GNYIS

KA DANG BRAL BA DE LA YANG RKYEN DE DAG GIS CI ZHIG BYA STE, YOD
PA DANG MED PA'I NGO BO SPANGS PA'I 'BRAS BU YOD PA MA YIN PA'I
PHYIR RO, ,YOD PA DANG MED PA NYID MI SRID NA YOD PA YANG MA YIN
MED PA YANG MA YIN ZHES DE DAG BKAG PAS CUNG ZAD KYANG KHYAD PAR
DU MI 'GYUR RO, ,GANG GI TSE 'DI

GNYI GA MA GRUB PA DE'I TSE YOD PA YANG MA YIN MED PA YANG MA YIN
PA MI SRID PA NYID DO, ,JI SKAD DU, DNGOS MIN DNGOS PO MED MIN
PA, ,MYA NGAN 'DAS PAR GANG STON PA, ,DNGOS MED PA DANG DNGOS PO
DAG, ,GRUB NA DE NI 'GRUB PAR 'GYUR, ,ZHES GSUNGS SO, ,GAL TE

SKYE BAR RAB TU GRUB PAR BYA BA'I PHYIR RIGS PA GANG DANG GANG
SMRAS PA DE DANG DE NI BUD SHING SKAM PO MAR GYIS BRAN PA LTAR,
KHYOD KYI BLO'I MES MA LUS PAR BSREGS PAS, KHYOD KYI SHES RAB KYI
MES SPOR BA LHUR BYED PA'I RIGS PA'I BUD SHING BSKUL BAS CHOG GO,
,GAL TE RIGS

PA NYE BAR MA BSTAN PAR BRJOD PAR 'DOD PA'I DON GRUB PAR MI 'GYUR
BA MA YIN NAM ZHE NA, DE NI YOD PA MA YIN NO, ,DON GANG ZHIG 'JIG
RTEN NYID LAS, GRUB PA DER NI RIGS PAS CI YANG BYA BAS MED DE,
'JIG RTEN GYI MTHONG BA NI SHIN TU STOBS DANG LDAN PA'I PHYIR RO
ZHES SMRAS PA,

@253A *, ,GANG GIS RANG LTA LA GNAS 'JIG RTEN TSAD MAR 'DOD PAS
NA, ,'DIR NI RIGS PA SMRAS PA NYID KYIS LTA KO CI ZHIG BYA,
,GZHAN LAS GZHAN 'BYUNG BA YANG 'JIG RTEN PA YIS RTOGS 'GYUR TE,
,DES NA GZHAN LAS SKYE YOD 'DIR NI RIGS PAS CI ZHIG DGOS, ,'JIG

RTEN PA NI THAMS CAD RANG GI LTA BA KHO NA LA GNAS PA NA SHIN TU
STOBS DANG LDAN PA YIN ZHING GZHAN KHO NA LAS SKYE BAR LTA BA
YANG YIN LA, ,RIGS PA NYES PAR 'GOD PA YANG DNGOS PO MNGON SUM MA
YIN PA KHO NA LA NI 'OS KYI MNGON SUM LA NI MA YIN TE, DE'I PHYIR
'THAD PA MED PAR YANG DNGOS PO

RNAMS GZHAN LAS SKYE BA YOD PA KHO NA'O ZHE NA, GANG ZHIG BSTAN
BCOS KYI DON PHYIN CI MA LOG PAR MA RTOGS SHING THOG MA MED PA'I
'KHOR BAR DNGOS PO'I BAG CHAGS GZHAG PA YONGS SU SMIN PA, DNGOS
PO LA MNGON PAR ZHEN PA'I MDZA' BO DANG BRAL BAR THOS PA MI BZOD
PAS 'JIG RTEN GYIS

GNOD PA'I RDOL THABS LA BRTEN PA 'DI NI, 'JIG RTEN GYI BYUNG TSUL
SHIN TU MANG ZHING RGYA CHE BA MA BSHAD PAR 'JIG RTEN GYI GNOD
PA'I BLA RDOL LAS BZLOG PAR MI NUS PAS, 'JIG RTEN GYI GNOD PA'I
YUL KHYAD PAR CAN BSTAN PAR BYA BA'I PHYIR, RE ZHIG BDEN PA GNYIS
KYI RNAM PAR

GZHAG PA'I DBANG DU BYAS NAS BSHAD PA, DNGOS KUN YANG DAG BRDZUN
PA MTHONG BA YIS, ,DNGOS RNYED NGO BO GNYIS NI 'DZIN PAR 'GYUR,
,YANG DAG MTHONG YUL GANG YIN DE NYID DE, ,MTHONG BA BRDZUN PA
KUN RDZOB BDEN PAR GSUNGS, ,'DI NA BDEN PA GNYIS KYI RANG GI NGO
BO PHYIN CI MA

LOG PAR MKHYEN PA SANGS RGYAS BCOM LDAN 'DAS RNAMS KYIS, 'DU BYED
DANG MYU GU LA SOGS PA NANG DANG PHYI ROL GYI DNGOS PO THAMS CAD
KYI RANG GI NGO BO RNAM PA GNYIS NYE BAR BSTAN TE, 'DI LTA STE,
KUN RDZOB DANG DON DAM PA'O, ,DE LA DON DAM PA NI YANG DAG PAR
GZIGS PA RNAMS KYI YE SHES KYI

KHYAD PAR GYI YUL NYID KYIS BDAG GI NGO BO RNYED PA YIN GYI, RANG
GI BDAG NYID KYIS GRUB PA NI MA YIN TE, 'DI NI NGO BO GCIG YIN
NO, ,GZHAN NI SO SO'I SKYE BO'I MA RIG PA'I RAB RIB KYI LING THOG
GIS BLO'I MIG MA LUS PAR KHEBS PA RNAMS KYI MTHONG BA BRDZUN PA'I
STOBS LAS BDAG GI

@253B YOD PA RNYED PA YIN TE, BYIS PA RNAMS KYI MTHONG BA'I YUL
DU 'GYUR PA JI LTA BA DE LTA BU'I RANG BZHIN DU RANG GI NGO BOS
GRUB PA NI MA YIN NO, ,DE'I PHYIR DNGOS PO THAMS CAD RANG BZHIN
DE GNYIS 'DZIN PA YIN NO, ,RANG BZHIN DE GNYIS LAS KYANG MTHONG
BA YANG DAG PA'I YUL GANG YIN PA DE NI DE NYID DE, DE

NI DON DAM PA'I BDEN PA'O ZHES BYA BA'I DON TO, ,DE'I RANG GI NGO
BO NI BSHAD PAR BYA'O, ,MTHONG BA BRDZUN PA'I YUL GANG YIN PA DE
NI KUN RDZOB KYI BDEN PA'O, ,DE'I PHYIR DE LTAR BDEN PA GNYIS
RNAM PAR GZHAG NAS, MTHONG BA BRDZUN PA RNAMS LA MTHONG BA YANG
DAG PA DANG BRDZUN PA NYID LAS

GNYIS NYID YOD PAS DES GZUNG BAR BYA BA'I DON DANG, SHES PA GNYIS
NYID BSTAN PAR BYA BA'I PHYIR BSHAD PA, MTHONG BA BRDZUN PA'ANG
RNAM PA GNYIS 'DOD DE, DBANG PO GSAL DANG DBANG PO SKYON LDAN NO,
,SKYON LDAN DBANG CAN RNAMS KYI SHES PA NI, ,DBANG PO LEGS GYUR
SHES LTOS

LOG PAR 'DOD, ,DE LA DBANG PO GSAL BA CAN NI RAB RIB DANG BRAL
ZHING MIG SER LA SOGS PAS NYAMS PAR MA BYAS PA DANG, RNAM PA DE
LTA BU'I PHYI ROL GYI YUL PHYIN CI MA LOG PAR 'DZIN PA RNAMS SO,
,SKYON DANG LDAN PA'I DBANG PO CAN RNAMS NI DE LAS BZLOG PA DAG
GO, ,DE LA

DBANG PO LEGS PAR GYUR PA RNAMS KYI SHES PA LA LTOS NAS SKYON
DANG LDAN PA'I DBANG PO CAN RNAMS KYI SHES PA GANG YIN PA DE LOG
PAR SHES PAR 'DOD DO, ,JI LTAR 'DI DAG GI SHES PA PHYIN CI LOG
PA DANG PHYIN CI MA LOG PA NYID KYI SGO NAS RNAM PA GNYIS YIN PA
DE BZHIN DU, YUL YANG YIN NO

ZHES BSTAN PA'I PHYIR BSHAD PA, GNOD PA MED PA'I DBANG PO DRUG
RNAMS KYIS, ,BZUNG BA GANG ZHIG 'JIG RTEN GYIS RTOGS TE, ,'JIG
RTEN NYID LAS BDEN YIN LHAG MA NI, ,'JIG RTEN NYID LAS LOG PAR
RNAM PAR GZHAG ,DE LA RAB RIB DANG MIG SER LA SOGS PA DAG

DANG DA DUR ZOS PA LA SOGS PA RNAMS NI DBANG PO LA GNOD PA'I
RKYAN NANG NA YOD PA YIN NO, ,TIL MAR DANG CHU DANG ME LONG
DANG BRAG PHUG LA SOGS PA NAS BRJOD PA'I SGRA LA SOGS PA RNAMS
DANG, NYI MA'I 'OD ZER YUL DANG DUS KHYAD PAR CAN DANG NYE BAR
GYUR PA LA SOGS PA RNAMS NI DBANG PO

@254A *, ,LA GNOD PA'I RKYEN PHYI ROL NA YOD PA YIN TE, DE DAG NI
DBANG PO LA GNOD PAR BYED PA NANG NA YOD PA DAG MED PAR, GZUGS
BRNYAN DANG BRAG CA DANG SMIG RGYU LA CHU LA SOGS PAR 'DZIN PA'I
RGYUR 'GYUR RO, ,DE BZHIN DU MIG 'KHRUL MKHAN LA SOGS PAR RAB TU

SBYAR BA'I SNGAGS DANG SMAN LA SOGS PA DAG KYANG SHES PAR BYA'O,
,YID KYI GNOD PAR BYED PA NI DE DAG DANG YANG DAG PA MA YIN PAS
BYAS PA'I GRUB PA'I MTHA' LA SOGS PA DAG DANG, RJES SU DPAG PA
LTAR SNANG BDAG STE, RMI LAM LA SOGS PA RNAMS KYI RNAM PAR GZHAG
PA NI 'CHAD PAR

'GYUR RO, ,DE'I PHYIR DE LTAR 'JIG RTEN GYIS DBANG PO LA GNOD
PA'I RKYEN JI SKAD DU BSHAD PA MED PAR DBANG PO DRUG CAR GYIS
GZUNG BAR BYA BA'I DON RTOGS PA DE NI 'JIG RTEN NYID LAS BDEN PA
YIN GYI 'PHAGS PA LA LTOS NAS NI MA YIN NO, ,GZUGS BRNYAN LA SOGS
PA GANG ZHIG DBANG PO

RNAMS LA GNOD PA YOD PA NA YUL GYI NGO BO NYID DU SNANG BA DE NI
'JIG RTEN NYID LA LTOS NAS LOG PA YIN NO, ,DA NI BSHAD ZIN PA'I
DON NYID DPER BRJOD PA'I TSUL GYIS NYE BAR BSTAN PA'I PHYIR BSHAD
PA, MI SHES GNYID KYIS RAB BSKYOD MU STEGS CAN, ,RNAMS KYI BDAG
NYID JI

BZHIN BRTAGS PA DANG, ,SGYU MA SMIG RGYU SOGS LA BRTAGS PA GANG,
,DE DAG 'JIG RTEN LAS KYANG YOD MIN NYID, ,MU STEGS CAN 'DI DAG
NI DE KHO NA NYID LA 'JUG PAR 'DOD PAS SKYE BO MA BYANG BA GNAG
RDZI DANG BUD MED LA SOGS PA YAN CAD LA GRAGS PA'I DNGOS PO SKYE
BA DANG 'JIG

PA LA SOGS PA PHYIN CI MA LOG PAR YANG DAG PAR NGES PAR MA BZUNG
BAR, PHUL DU BYUNG BAR 'GRO BAR 'DOD PAS SHING LA 'DZEGS PAS YAL
GA SNGA MA BTANG NAS YAL GA PHYI MA MA BZUNG BA LTAR LHUNG BA
CHEN POS LTA BA NGAN PA'I RI'I SU LA DAG TU LTUNG BAR 'GYUR
ZHING, BDEN PA GNYIS

MTHONG BA DANG BRAL BA'I 'BRAS BU MI THOB PAR 'GYUR RO, ,DE'I
PHYIR 'DI DAG GIS GANG BRTAGS PA YON TAN GSUM LA SOGS PA DE DAG
NI 'JIG RTEN GYI KUN RDZOB TU YANG YOD PA MA YIN PA NYID DO,
,DE'I PHYIR 'DIR, MIG NI RAB RIB CAN GYI DMIGS PA YIS, ,RAB RIB
MED SHES LA GNOD

@254B MIN JI LTAR, ,DE BZHIN DRI MED YE SHES SPANGS PA'I BLOS,
,DRI MED BLO LA GNOD PA YOD MA YIN, ,GZHAN LAS SKYE BA DGAG PA
BSHAD PA GANG YIN PA DE NI 'JIG RTEN PA'I LTA BA KHO NA LA GNAS
NAS NI MA YIN NO, ,'O NA CI ZHE NA, 'PHAGS PA RNAMS KYI GZIGS PA
KHAS BLANGS NAS YIN

NO, ,GANG GI TSE SKYE BA DGAG PA 'DI KHYAD PAR DU YIN PA DE'I TSE
JI LTAR RAB RIB CAN RNAMS KYI SGRA LA SOGS PA'I NGO BO LA DMIGS
PAS RAB RIB MED PA'I SHES PA LA MI GNOD PA DE BZHIN DU, ZAG PA
MED PA'I YE SHES DANG BRAL BA SO SO'I SKYE BO RNAMS KYI SHES PAS
KYANG GZIGS PA ZAG PA MED PA LA

GNOD PA MA YIN PAS RNAM PA DE LTA BU YUL LA 'JIG RTEN GYIS GNOD
PA MA YIN NO, ,DE'I PHYIR DE LTAR PHA ROL PO NI DAM PA DAG GIS
BZHAD GAD DU BYA BAR 'OS PA NYID DU 'GYUR RO, ,DE'I PHYIR 'DIS NI
BDEN PA GNYIS YIN PA DANG, KUN RDZOB DANG DON DAM PA'I DBYE BAS
DNGOS PO RNAMS KYI NGO BO

GNYIS SU BRJOD PA YIN NO, ,DE LA 'JIG RTEN GYI KUN RDZOB KYI BDEN
PA BSTAN PAR BYA BA'I PHYIR BSHAD PA, GTI MUG RANG BZHIN SGRIB
PHYIR KUN RDZOB STE, ,DES GANG BCOS MA BDEN PAR SNANG DE NI, ,KUN
RDZOB BDEN ZHES THUB PA DES GSUNGS TE, ,BCOS MAR GYUR PA'I DNGOS
NI KUN RDZOB TU'O,,

DE LA 'DIS SEMS CAN RNAMS JI LTAR GNAS PA'I DNGOS PO LTA BA LA
RMONGS PAR BYED PAS NA GTI MUG STE, MA RIG PA DNGOS PO'I RANG GI
NGO BO YOD PA MA YIN PA SGRO 'DOGS PAR BYED PA RANG BZHIN MTHONG
BA LA SGRIB PA'I BDAG NYID CAN NI KUN RDZOB BO, ,KUN RDZOB DES
GANG ZHIG BDEN PAR SNANG ZHING RANG

BZHIN MED BZHIN DU RANG BZHIN DU SO SOR SNANG BA DE NI 'JIG RTEN
PHYIN CI LOG TU GYUR PA'I KUN RDZOB TU BDEN PAS 'JIG RTEN GYI KUN
RDZOB KYI BDEN PA STE, DE NI BCOS MA RTEN CING 'BREL BAR 'BYUNG
NGO, ,BRTEN NAS 'BYUNG BA GZUGS BRNYAN DANG BRAG CA LA SOGS PA
CUNG ZAD CIG NI BRDZUN YANG MA

RIG PA DANG LDAN PA RNAMS LA SNANG LA, SNGON PO LA SOGS PA GZUGS
DANG SEMS DANG TSOR BA LA SOGS PA CUNG ZAD CIG NI BDEN PAR SNANG
STE, RANG BZHIN NI MA RIG PA DANG LDAN PA RNAMS LA RNAM PA THAMS
CAD DU MI SNANG NGO, ,DE'I PHYIR DE DANG GANG ZHIG KUN RDZOB TU
YANG BRDZUN PA KUN RDZOB

@255A *, ,KYI BDEN PA MA YIN NO, ,DE LTAR NA RE ZHIG SRID PA'I
YAN LAG GIS YONGS SU BSDUS PA NYON MONGS PA CAN GYI MA RIG PA'I
DBANG GIS KUN RDZOB KYI BDEN PA RNAM PAR GZHAG GO, ,DE LA NYAN
THOS DANG RANG SANGS RGYAS DANG BYANG CHUB SEMS DPA' NYON MONGS
BA CAN GYIS

GZIGS PA SPANGS PA, 'DU BYED GZUGS BRNYAN LA SOGS PA'I YOD PA
NYID DANG 'DRA BAR GZIGS PA RNAMS LA NI BCOS MA'I RANG BZHIN GYI
BDEN PA MA YIN TE, BDEN PAR MNGON PAR RLOM PA MED PA'I PHYIR RO,
,BYIS PA RNAMS LA NI SLU BAR BYED PA YIN LA, DE LAS GZHAN PA
RNAMS LA NI

SGYU MA LA SOGS PA LTAR RTEN CING 'BREL PAR 'BYUNG BA NYID KYIS
KUN RDZOB TZAM DU 'GYUR RO, ,DE YANG SHES BYA'I SGRIB PA'I MTSAN
NYID CAN MA RIG PA TZAM KUN DU SPYOD PA'I PHYIR, SNANG BA DANG
BCAS PA'I SPYOD YUL CAN GYI 'PHAGS PA RNAMS LA SNANG GI, ,SNANG
BA MED PA'I SPYOD YUL MNGA' BA RNAMS LA NI

MA YIN NO, ,SANGS RGYAS RNAMS LA NI CHOS THAMS CAD RNAM PA THAMS
CAD DU MNGON PAR RDZOGS PAR BYANG CHUB PA'I PHYIR, SEMS DANG SEMS
LAS BYUNG BA'I RGYU BA GTAN LOG PAR 'DOD PA YIN NO, ,DE LTAR NA
RE ZHIG BCOM LDAN 'DAS DES KUN RDZOB KYI BDEN PA DANG KUN RDZOB
TZAM DU GSUNGS PA YIN NO, ,

DE LA SO SO'I SKYE BO RNAMS KYI DON DAM PA GANG YIN PA DE NYID
'PHAGS PA SNANG BA DANG BCAS PA'I SPYOD YUL CAN RNAMS KYI KUN
RDZOB TZAM YIN LA, DE'I RANG BZHIN STONG PA NYID GANG YIN PA DE
NI DE RNAMS KYI DON DAM PA'O, ,SANGS RGYAS RNAMS KYI DON DAM PA
NI RANG BZHIN NYID YIN ZHING, DE YANG SLU

BA MED PA NYID KYIS DON DAM PA'I BDEN PA YIN LA, DE NI DE RNAMS
KYI SO SO RANG GIS RIG PAR BYA BA YIN NO, ,KUN RDZOB KYI BDEN PA
NI SLU BAR BYED PA NYID KYI PHYIR DON DAM PA'I BDEN PA MA YIN NO,
,DE'I PHYIR DE LTAR KUN RDZOB KYI BDEN PA BSTAN NAS, DON DAM PA'I
BDEN PA BSTAN PAR

'DOD PAS DE NI BRJOD DU MED PA'I PHYIR DANG SHES PA'I PHYIR YUL
MA YIN PA NYID KYI PHYIR DNGOS SU BSTAN PAR MI NUS PAS, NYAN PAR
'DOD PA SEMS LA RANG GIS MYONG BA NYID DU DE'I RANG BZHIN GSAL
BAR BYA BA'I PHYIR DPE BSHAD PA, RAB RIB MTHU YIS SKRA SHAD LA
SOGS PA'I, ,NGO BO LOG

@255B PA GANG ZHIG RNAM BRTAGS PA, ,DE NYID BDAG NYID GANG DU MIG
DAG PAS, ,MTHONG DE DE NYID DE BZHIN 'DIR SHES KYIS, ,RAB RIB KYI
MTHUS RAB RIB CAN GYIS RANG GI LA GA NA THOGS PA'I BSE RU LA SOGS
SNOD KYI NANG NA SKRA SHAD LA SOGS PA'I TSOGS YONGS SU 'GYUR
BZHIN PAR MTHONG BA DES BSAL

PAR 'DOD NAS SNOD DE LA YANG DANG YANG DU SGRE ZLOG BYED PA'I
TSEGS THOB PAR RIG STE, 'DI CI BYED PA ZHIG SNYAM NAS RAB RIB MED
PAS DE'I GAN DU PHYIN NAS SKRA SHAD LA YUL GYI YUL DER MIG GTAD
KYANG SKRA SHAD KYI RNAM PA DE DAG MA DMIGS SHING, SKRA SHAD DE'I
RTEN CAN DNGOS PO DANG DNGOS PO MED PA DANG

SKRA SHAD DANG SKRA SHAD MA YIN PA DANG MTHON KA LA SOGS PA'I
KHYAD PAR DAG TU RTOG PAR BYED PA YANG MA YIN NO, ,YANG GANG GI
TSE RAB RIB CAN RAB RIB MED PA LA SKRA SHAD MTHONG NGO ZHES RANG
GIS BSAM PA STON PAR BYED PA DE'I TSE DE'I RNAM PAR RTOG PA BSAL
BAR 'DOD PAS RAB RIB CAN GYI DMIGS

PA'I NGOR BYAS NAS 'DI NA SKRA SHAD DAG YOD PA MA YIN NO ZHES
DGAG PA LHUR BYED PA'I TSIG SMRA MOD KYI, SMRA BA PO 'DI LA DE LA
SKUR PA 'DEBS PA YOD PA MA YIN NO, ,SKRA SHAD DAG GI DE KHO NA
NYID NI GANG ZHIG RAB RIB MED PAS MTHONG BA DE YIN GYI CIG SHOS
NI MA YIN NO, ,DE BZHIN DU MA RIG PA'I RAB

RIB KYIS GNOD PA BYAS PAS DE KHO NA NYID MA MTHONG BA DAG GIS
PHUNG PO DANG KHAMS DANG SKYE MCHED LA SOGS PA'I RANG GI NGO BO
DMIGS PA GANG YIN PA DE NI DE DAG GI NGO BO KUN RDZOB PA'O, ,GAL
TE PHUNG PO LA SOGS PA DE DAG NYID MA RIG PA'I BAG CHAGS DANG
BRAL BA SANGS RGYAS BCOM LDAN

'DAS RNAMS KYI RAB RIB CAN MA YIN PAS SKRA SHAD MTHONG BA'I TSUL
DU RANG BZHIN GANG GIS GZIGS PA DE NI DE DAG GI DON DAM PA'I BDEN
PA'O, ,GAL TE RNAM PA DE LTA BU'I RANG BZHIN NI MTHONG BA MED PA
NYID MA YIN NAM DE'I PHYIR JI LTAR DE DAG GIS GZIGS SHE NA, BDEN
MOD KYI

'ON KYANG DE MA GZIGS PA'I TSUL GYIS DE DAG GIS GZIGS SO ZHES
BRJOD JI SKAD DU 'PHAGS PA BDEN PA GNYIS LA 'JUG PA LAS, LHA'I BU
GAL TE DON DAM PAR NA DON DAM PA'I BDEN PA LUS DANG NGAG DANG YID
KYI YUL GYI RANG BZHIN DU 'GYUR NA NI, DE DON DAM PA'I BDEN PA
ZHES BYA BA'I GRANGS

@256A *, ,SU MI 'GRO STE KUN RDZOB KYI BDEN PA NYID DU 'GYUR RO,
,'ON KYANG LHA'I BU DON DAM PAR NA DON DAM PA'I BDEN PA NI THA
SNYAD THAMS CAD LAS 'DAS PA, BYE BRAG MED PA, MA SKYES PA, MA
'GAGS PA, SMRA BAR BYA BA DANG, SMRA BA DANG, SHES PAR BYA BA
DANG, SHES PA DANG

BRAL BA'O, ,LHA'I BU DON DAM PA'I BDEN PA NI RNAM PA THAMS CAD
KYI MCHOG DANG LDAN PA THAMS CAD MKHYEN PA'I YE SHES KYI YUL GYI
BAR LAS 'DAS PA YIN TE, JI LTAR DON DAM PA'I BDEN PA'O ZHES BRJOD
PA LTAR NI MA YIN NO, ,CHOS THAMS CAD NI BRDZUN TE SLU BA'I CHOS
SO, ,LHA'I

BU DON DAM PA'I BDEN PA NI BSTAN PAR MI NUS SO, ,DE CI'I PHYIR
ZHE NA, GANG GIS STON PA DANG, CI STON PA DANG, GANG LA STON PA'I
CHOS DE DAG THAMS CAD NI DON DAM PAR RAB TU MA SKYES PA'O, ,RAB
TU MA SKYES PA'I CHOS RNAMS KYIS NI RAB TU MA SKYES PA'I CHOS
RNAMS BSHAD PAR MI

NUS SO ZHES RGYA CHER GSUNGS PA LTA BU'O, ,DE'I PHYIR DE KHO NA
NYID LA DE'I YUL CAN DNGOS PO DANG DNGOS PO MED PA DANG, RANG GI
DNGOS PO DANG GZHAN GYI DNGOS PO DANG, BDEN PA DANG BDEN PA MA
YIN PA DANG, RTAG PA DANG CHAD PA DANG, RTAG PA DANG MI RTAG PA
DANG, BDE BA DANG SDUG BSNGAL

BA DANG, GTZANG BA DANG MI GTZANG BA DANG, BDAG DANG BDAG MED PA
DANG, STONG BA DANG MI STONG PA DANG, MTSAN NYID DANG MTSAN GZHI
DANG, GCIG NYID DANG GZHAN NYID DANG, SKYE BA DANG 'GAG PA LA
SOGS PA'I KHYAD PAR DAG SRID PA MA YIN TE, DE'I RANG GI NGO BO MA
DMIGS PA'I PHYIR

RO, ,DE'I PHYIR DE LTAR NA DE KHO NA NYID BSAM PA LA 'PHAGS PA
RNAMS KHO NA TSAD MA YIN GYI 'PHAGS PA MA YIN PA DAG NI MA YIN
NO, ,CI STE 'JIG RTEN GYI GNOD PA BRJOD PAR 'DOD PAS DE KHO NA
NYID RNAM PAR DPYOD PA LA 'JIG RTEN GYI MTHONG BA YANG TSAD MA
NYID DU KHAS LEN NA DE LTA YIN DANG,

GAL TE 'JIG RTEN TSAD MA YIN NA NI, ,'JIG RTEN DE NYID MTHONG BAS
'PHAGS GZHAN GYIS, ,CI DGOS 'PHAGS PA'I LAM GYIS CI ZHIG BYA,
,BLUN PO TSAD MAR RIGS PA'ANG MA YIN NO, ,'JIG RTEN TSAD MA NYID
DU KHAS BLANGS PA YIN PA DANG, DE NYID DE KHO NA NYID MTHONG BA
YIN PA'I

@256B PHYIR MA RIG PA SPANGS PA YIN PAR KHAS BLANG BAR BYA DGOS
NA, GANG GI PHYIR BLUN PO NI TSAD MAR RIGS PA YANG MA YIN NO,
,GANG LA GANG GI YUL CAN GYI MI SHES PA YOD PA DE NI DE LA TSAD
MA NYID MA YIN PAR MTHONG STE, DPER NA NOR BU RIN PO CHE LA SOGS
PA BRTAGS PA LA DE MI SHES PA

RNAMS LTA BU'O, ,MIG LA SOGS PA DAG KHO NAS DE KHO NA NYID NGES
PA'I PHYIR, 'PHAGS PA'I LAM KHONG DU CHUD PAR BYA BA'I PHYIR,
TSUL KHRIMS DANG, THOS BA DANG, BSAM PA DANG, BSGOM PA LA SOGS
PA'I BSGRIM PA 'BRAS BU DANG BCAS PA MA YIN PAR YANG 'GYUR BA
ZHIG NA DE NI DE LTAR

YANG MA YIN NO, ,DE'I PHYIR, RNAM KUN 'JIG RTEN TSAD MIN DE YI
PHYIR, ,DE NYID SKABS SU 'JIG RTEN GNOD PA MED, ,JI SKAD BSHAD
PA'I TSUL 'DI LAS NA DE KHO NA NYID KYI SKABS SU 'JIG RTEN RNAM
PA THAMS CAD DU TSAD MA MA YIN ZHING, DE KHO NA NYID KYI SKABS SU
'JIG RTEN GYIS GNOD

PA YANG MA YIN NO, ,'O NA CI LTAR 'JIG RTEN GYIS GNOD PAR 'GYUR
ZHE NA, BSHAD PA, 'JIG RTEN DON NI 'JIG RTEN GRAGS NYID KYIS,
,GAL TE SEL NA 'JIG RTEN KYIS GNOD 'GYUR, ,DPER NA KHA CIG GIS
NGA'I RDZAS PHROGS SO ZHES SMRAS PA DANG, CIG SHOS KYIS DE LA
BRGAL

ZHING BRTAGS PA, RDZAS DE CI ZHIG YIN, DES BUM PA'O ZHES SMRAS PA
LA, BUM PA NI RDZAS MA YIN TE, GZHAL BYA YIN PA'I PHYIR RMI LAM
GYI BUM PA BZHIN NO ZHES DE DES SUN 'BYIN PAR BYED PA DE LTA BU
LA SOGS PA'I YUL LA 'JIG RTEN PA'I DON 'JIG RTEN PA'I GRAGS PA
NYID KYIS SEL

BAR BYED PA LA 'JIG RTEN GYIS GNOD PAR 'GYUR GYI, GANG GI TSE
'PHAGS PA'I GZIGS PA LA GNAS TE, SKYE BO MKHAS PA TSAD MAR BYED
PA DE'I TSE NI 'JIG RTEN GYI GNOD PA YOD PA MA YIN NO, ,MKHAS PAS
PHYOGS 'DIS GZHAN YANG DPYAD PAR BYA'O, ,DE LTAR 'JIG RTEN GYI
GRAGS

PAS GZHAN LAS SKYE BA KHAS BLANGS NAS KYANG 'JIG RTEN GYI GNOD PA
YONGS SU SPANGS TE, DA NI 'JIG RTEN LA YANG GZHAN LAS SKYE BA YOD
PA MA YIN PAS DE'I LTA BA LA GNAS NAS KYANG GZHAN LAS SKYES PA
DGAG PAR 'DOD PA LA 'JIG RTEN GYI GNOD PA YOD PA MA YIN NO ZHES
BSTAN PA'I PHYIR BSHAD

@257A *, ,PA; GANG PHYIR 'JIG RTEN SA BON TZAM BTAB NAS, ,BDAG
GIS BU 'DI BSKYED CES SMRA BYED CING, ,SHING YANG BTZUGS SO SNYAM
DU RTOGS DES NA, ,GZHAN LAS SKYE BA 'JIG RTEN LAS KYANG MED,
,PHO'I DBANG POS MNGON PAR GSAL BAR BYAS PA 'GA' ZHIG

NYE BAR STON PA NA BU 'DI BDAG GIS BSKYED DO ZHES SMRA BAR BYED
DO, ,'DI RNAMS DE LTA BU ZHIG RANG GI LUS LAS BTON NAS DE'I MA'I
KHONG DU 'DZUD PA NI MA YIN TE, 'O NA CI ZHE NA, DE'I SA BON DU
GYUR PA MI GTZANG BA TZAM ZHIG GO, ,GANG GI PHYIR 'DI DE'I RGYU
BLUGS NAS RANG GI BU GTONG BAR BYED PA DE'I

PHYIR SA BON DANG BU GNYIS GZHAN NYID MA YIN NO ZHES BYA BAR 'JIG
RTEN DU GSAL BAR NGES PA YIN NO, ,GZHAN NYID YIN NA NI GANG ZAG
GZHAN LTAR DE YANG NYE BAR STON PAR BYED PAR MI 'GYUR RO, ,DE
BZHIN DU SA BON DANG LJON SHING DAG LA YANG SBYAR BAR BYA'O,
,DE'I PHYIR DE LTAR JI SKAD

BSHAD PA'I TSUL LA RTEN CING 'BREL PAR 'BYUNG BRTAG PA DANG CHAD
PA MED PAR GRUB PA'I SGO NAS YON TAN BSTAN PA'I PHYIR BSHAD PA,
GANG PHYIR MYU GU SA BON LAS GZHAN MIN, ,DE PHYIR MYUG TSE SA BON
ZHIG PA MED, ,GANG PHYIR GCIG NYID YOD MIN DE PHYIR YANG, ,MYUG
TSE SA

BON YOD CES BRJOD MI BYA, ,GAL TE MYU GU SA BON LAS GZHAN NYID
YIN NA NI, THE TSOM MED PAR MYU GU YOD BZHIN DU YANG SA BON RGYUN
CHAD PAR 'GYUR TE, GANG GI PHYIR BA MEN YOD PAS BA LANG SHI BAR
GYUR KYANG RGYUN MA CHAD PA NI MA YIN LA, SO SO'I SKYE BO YOD PAS
'PHAGS PA

RNAMS MYA NGAN LAS 'DAS PA YANG MA YIN NO, ,GZHAN NYID MED PA'I
PHYIR MYU GU'I RANG GI BDAG NYID LTAR SA BON CHAD PAR MA YIN TE,
DE LTAR NA CHAD PA SPANGS PA YIN NO, ,GCIG NYID MED PAS SA BON
GANG YIN PA DE NYID MYU GU MA YIN PAS SA BON MI 'JIG LA BKAG PA'I
PHYIR RTAG PA

YANG BKAG PAR 'GYUR RO, ,JI SKAD DU, SA BON YOD NA MYU GU JI
BZHIN TE, ,SA BON GANG YIN MYU GU DE NYID MIN, ,DE LAS GZHAN MIN
DE YANG MA YIN TE, ,DE LTAR RTAG MIN CHAD MIN CHOS NYID DO, ,ZHES
GSUNGS PA LTA BU'O, ,SA BON YOD NA ZHES BYA BA NI SA BON YOD PAR
'GYUR BA

@257B NA ZHES BYA BA'I DON TO, ,SA BON GYI RGYU CAN MYU GU YANG
'BYUNG BA NI SA BON LAS GZHAN NYID DU MI RUNG NGO ZHE NA, GSUNGS
PA, SA BON GANG YIN MYU GU DE NYID MIN, ,YANG CI'I PHYIR SA BON
DE NYID MYU GU DER MI 'GYUR ZHE NA, DE'I PHYIR, DE LAS GZHAN MIN
DE YANG MA YIN TE, ,ZHES BYA BA GSUNGS SO, ,

GANG GI PHYIR DE NYID DANG GZHAN NYID GNYI GA'I PHYOGS MI SRID PA
DE'I PHYIR, DE LAS GZHAN DANG GZHAN MA YIN PA NYID MI RIGS SO,
,DE LTAR PHYOGS GNYIS CHAR YANG BKAG PA NA RTAG PA DANG CHAD PA
MED PA'I CHOS NYID DU YONGS SU GSAL BAR BYAS PAR 'GYUR RO, ,'DIR
DON GYI DE KHO NA NYID NI SA

BON DANG MYU GU GNYIS LA RANG BZHIN 'GA' ZHIG YOD PAR GYUR NA NI,
,DE GNYIS GCIG PA'AM GZHAN PA NYID DU'ANG 'GYUR BA ZHIG NA, GANG
GI PHYIR TSE DE DAG LA RANG BZHIN NYID YOD PA MA YIN PA DE'I TSE
RMI LAM DU DMIGS PA'I SA BON DANG MYU GU DAG LTAR GCIG PA NYID
DAM GZHAN NYID DU GA LA

'GYUR ZHES BYA BA 'DI YIN PAR RIG PAR BYA'O, ,DON 'DI NYID, 'DU
BYED RNAMS NI MA RIG RKYEN CAN TE, ,'DU BYED DE DAG DE NYID DU
YOD MIN, ,'DU BYED MA RIG PA GNYIS STONG PA STE, ,RANG BZHIN GYIS
NI G-YO BA DANG BRAL BA'O, ,ZHES BYA BAS BSHAD PA, BSTAN BCOS LAS
KYANG,

GANG LA BRTEN TE GANG 'BYUNG BA, ,DE NI RE ZHIG DE NYID MIN, ,DE
LAS GZHAN PA'ANG MA YIN PA, ,DE PHYIR RTAG MIN CHAD PA'ANG MIN,
,ZHES GSUNGS SO, ,JI LTAR RANG BZHIN GYIS 'GA' YANG SKYE BA MED
DO ZHES BYA BA 'DI NI GDON MI ZA BAR KHAS BLANG BAR BYA DGOS SO,
,DE LTAR MA YIN TE,

GAL TE RANG GI MTSAN NYID BRTEN GYUR NA, ,DE LA SKUR PAS DNGOS PO
'JIG PA'I PHYIR, ,STONG NYID DNGOS PO 'JIG PA'I RGYUR 'GYUR NA,
,DE NI RIGS MIN DE PHYIR DNGOS YOD MIN, ,GAL TE GZUGS DANG TSOR
BA LA SOGS PA DNGOS PO RNAMS KYANG RANG GI MTSAN NYID DE RANG GI
NGO BO DANG RANG BZHIN

RGYU DANG RKYEN DAG GIS BSKYED NA NI, DE GANG GI TSE NA RNAL
'BYOR PA 'DIS DNGOS PO RNAMS RANG BZHIN GYIS STONG PAR MTHONG
ZHING CHOS THAMS CAD RANG BZHIN MED PAR RTOGS PA DE'I TSE NGES
PAR JI LTAR SKYES PA'I RANG BZHIN LA SKUR BA BTAB BAS STONG PA
NYID RTOGS PAR 'GYUR TE, DE'I PHYIR JI LTAR THO

@258A *, ,BA LA SOGS PA DAG BUM PA LA SOGS PA RNAMS KYI 'JIG PA'I
RGYU YIN PA DE BZHIN DU, STONG PA NYID KYANG DNGOS PO'I RANG
BZHIN LA SKUR PA'I RGYUR 'GYUR BA ZHIG NA DE NI RUNG BA YANG MA
YIN TE, DE'I PHYIR DNGOS PO RNAMS KYI RANG GI MTSAN NYID NI THAMS
CAD KYI TSE SKYE BAR

KHAS BLANG BAR MI BYA'O, ,JI SKAD DU, 'PHAGS PA DKON MCHOG
BRTZEGS PA'I MDO LAS, 'OD SRUNGS GZHAN YANG DBU MA'I LAM CHOS
RNAMS LA YANG DAG PAR SO SOR RTOG PA NI, GANG STONG PA NYID KYIS
CHOS RNAMS STONG PAR MI BYED DE, CHOS RNAMS NYID STONG PA DANG,
GANG MTSAN MA MED

PAS CHOS RNAMS MTSAN MA MED PAR MI BYED DE, CHOS RNAMS NYID MTSAN
MA MED PA DANG, GANG SMON PA MED PAS CHOS RNAMS SMON PA MED PAR
MI BYED DE, CHOS RNAMS NYID SMON PA MED PA DANG, GANG MNGON PAR
'DU BYA BA MED PAS CHOS RNAMS MNGON BAR 'DU BYED PA MED PAR MI
BYED DE, CHOS

RNAMS NYID MNGON PAR 'DU BYED PA MED PA DANG, GANG MA SKYES PAS
CHOS RNAMS SKYES PA NYID DU MI BYED DE, CHOS RNAMS NYID MA SKYES
PA DANG, GANG MA BYUNG BAS CHOS RNAMS MA BYUNG BAR MI BYED DE,
CHOS RNAMS NYID MA BYUNG BA DANG ZHES RGYA CHER GSUNGS PA LTA
BU'O, ,GANG ZHIG GZHAN GYI DBANG

GI NGO BO KHAS BLANGS NAS DE LA BRTEN PA'I STONG PA NYID GZUNG BA
DANG 'DZIN PA MED PA'I MTSAN NYID CAN MI RTAG PA NYID LA SOGS PA
LTAR DE NYID DANG GZHAN NYID DU BRJOD PAR BYA BA MA YIN PAR SEMS
PA DE'I LTAR NA, STONG PA NYID KHO NAS CHOS THAMS CAD STONG PA
YIN GYI, RANG BZHIN NYID KYIS NI

MA YIN NO ZHES BYA BAR 'GYUR RO, ,BZHI BRGYA PA LAS, STONG MIN
STONG LDAN MTHONG MIN TE, ,MYANG 'DAS BDAG GIR GYUR CIG CES, ,LOG
LTAS MYA NGAN MI 'DA' BAR, ,DE BZHIN GSHEGS PA RNAMS KYIS GSUNGS,
,ZHES BSHAD LA, BSTAN BCOS LAS KYANG, STONG NYID LTA BA

THAMS CAD NI, ,NGES PAR 'BYIN PAR RGYAL BAS GSUNGS, ,GANG DAG
STONG PA NYID LTA BA, ,DE DAG SGRUB TU MED PAR GSUNGS, ,ZHES
GSUNGS SO, 'DIR SMRAS PA, ,DON DAM PAR SKYE BA MED PAS BDAG DANG
GZHAN LAS SKYES PA BDAG LA RAG MOD, GZUGS DANG TSOR BA LA SOGS PA

@258B GANG DAG MNGON SUM DANG RJES SU DPAG PA DAG GIS DMIGS PA DE
DAG GI RANG BZHIN NI GDON MI ZA BAR GZHAN LAS SKYE BAR 'GYUR RO,
,CI STE DE LTAR MI 'DOD NA NI BDEN PA GNYIS CI STE BRJOD DE, BDEN
PA GCIG KHO NAR 'GYUR RO, ,DE'I PHYIR GZHAN LAS SKYE BA MED PA
NYID DO, ,'DI LA BSHAD

PAR BYA STE, 'DI BDEN MOD KYI DON DAM PAR NA BDEN PA GNYIS YOD PA
MA YIN TE, DGE SLONG DAG BDEN PA DAM PA 'DI NI GCIG STE, 'DI LTA
STE, MI SLU BA'I CHOS CAN MYA NGAN LAS 'DAS PA'O, ,'DU BYED THAMS
CAD NI BRDZUN PA SLU BA'I CHOS CAN NO ZHES 'BYUNG BA'I PHYIR RO,
,DE'I PHYIR KUN RDZOB

KYI BDEN PA GANG YIN PA DE NI DON DAM PA'I BDEN PA LA 'JUG PAR
BYA BA'I THABS YIN PA'I PHYIR, BDAG DANG GZHAN DAG LAS SKYE BA MA
DPYAD PAR 'JIG RTEN PA'I LUGS KYIS KHAS LEN PAR BYED PA YIN NO,
,'DI LTA STE, GANG PHYIR DNGOS PO 'DI DAG RNAM DPYAD NA, ,DE NYID
BDAG CAN DNGOS

LAS TSU ROL DU, ,GNAS RNYED MA YIN DE PHYIR 'JIG RTEN GYI, ,THA
SNYAD BDEN LA RNAM PAR DPYAD MI BYA, ,'DI LTAR GZUGS DANG TSOR BA
LA SOGS PA 'DI DAG NI CI BDAG LAS SKYE BA ZHIG GAM, CIG GZHAN LAS
SKYE BA ZHIG CES BYA BA DE LTA BU LA SOGS PA RNAM PAR DPYAD PA
NA, DON DAM PAR MA

SKYES PA DANG MA 'GAGS PA'I PHYIR RANG BZHIN CAN LAS TSU ROL TE
GZHAN DU GYUR BA'I CHA SKYE BA LA SOGS PA CAN LA GNAS BA MA YIN
TE, DE'I PHYIR BDAG DANG GZHAN LAS ZHES BYA BA DE LTA BU LA SOGS
PA'I RNAM PAR DPYOD PA 'JUG PA MED PAR BYAS TE, 'JIG RTEN PAS
YONGS SU MTHONG BA 'DI YOD

NA 'DI 'BYUNG NGO ZHES BYA BA 'DI TZAM ZHIG GZHAN LA RAG LAS PA'I
'JUG PA'I SGO NAS KHAS BLANG BAR BYA STE, 'PHAGS PA LTAS, JI LTAR
KLA KLO SKAD GZHAN GYIS, ,GZUNG BAR MI NUS DE BZHIN DU, ,'JIG
RTEN PA YI MA RTOGS PAR, ,'JIG RTEN GZUNG BAR NUS MA YIN, ,ZHES
JI

SKAD DU BSHAD PA LTA BU'O, ,BSTAN BCOS LAS KYANG, ,THA SNYAD LA
NI MA BRTEN PAR, ,DAM PA'I DON NI RTOGS MI 'GYUR, ,DAM PA'I DON
NI MA RTOGS BAR, ,MYA NGAN 'DAS PA THOB MI 'GYUR, ,ZHES GSUNGS
SO, ,RNAM PAR DPYAD PA BYAS NA NI 'JIG RTEN PA'I THA SNYAD NYAMS
PAR

@259A *, ,'GYUR TE, JI SKAD DU MDO LAS, DPER NA SHING DANG RGYUD
LA BRTEN BYAS LA, ,LAG PA RTZOL BA BYAS PA GSUM TSOGS NA, ,SGROG
BYED PI WANG GLING BU LA SOGS LAS, ,DE DAG LAS SKYES SGRA YANG
'BYUNG BAR 'GYUR, ,DE NAS MKHAS PA LA LAS BRTAG BYAS TE, ,DE NI
GANG

NAS 'ONGS LA GAR SONG ZHES, ,PHYOGS DANG PHYOGS MTSAMS KUN DU
BRTAG BYAS NA, ,SGRA YI 'ONG BA 'AM 'GRO BA RNYED MI 'GYUR, ,DE
LTAR RGYU DAG DANG NI RKYEN DAG LAS, ,'DU BYED GYUR BA THAMS CAD
'BYUNG BA STE, ,YANG DAG MTHONG BA'I RNAL 'BYOR PA YIS NI, ,'DU
BYED STONG PA G-YO

BA MED PAR MTHONG, ,PHUNG PO DAG DANG SKYE MCHED KHAMS RNAMS NI,
,NANG YANG STONG LA PHYI ROL STONG PA STE, ,SEMS CAN BDAG GIS
STONG ZHING GNAS MED LA, ,CHOS KYI MTSAN NYID NAM MKHA'I NGO BO
NYID, ,CES RGYA CHER GSUNGS PA LTA BU'O, ,CI STE YANG DE LTAR
DNGOS PO LA MNGON PAR ZHEN

PA'I BDOG PA THAMS CAD KUN NAS GCOD PA NA BRED SHA THON PA THA
SNYAD KYI BDEN PA LA MNGON PAR ZHEN PA 'DI GANG ZHIG KUN NAS NYON
MONGS PA DANG RNAM PAR BYANG BA'I RGYUR GYUR PA RDZAS KYI BDAG
NYID 'GA' ZHIG SKYE BAR 'GYUR BAR BYA DGOS SO ZHES SMRA NA, DE
LTA NA YANG DE SKAD DU SMRA BA LA TSIG

TZAM ZHIG LHAG MA LUS PAR 'GYUR RO, ,CI'I PHYIR ZHE NA, DE NYID
SKABS SU RIGS PA GANG ZHIG GIS, ,BDAG DANG GZHAN LAS SKYE BA RIGS
MIN PA'I, ,RIGS DES THA SNYAD DU YANG RIGS MIN PAS, ,KHYOD KYI
SKYE BA GANG GIS YIN PAR 'GYUR, ,JI LTAR DON DAM PA'I SKABS SU JI

SKAD BSHAD PA'I RIGS PAS BDAG DANG GZHAN LAS SKYE BA MI RUNG BA
DE BZHIN DU THA SNYAD DU YANG, DE NYID KYIS SKYE BAR MI RIGS PAS
KHYOD KYI DNGOS PO RNAMS KYI SKYE BA GANG GIS 'GRUB PAR 'GYUR,
DE'I PHYIR RANG GI MTSAN NYID KYI SKYE BA NI BDEN PA GNYIS CHAR
DU YANG YOD PA MA YIN NO ZHES

MI 'DOD PA ZHIN DU YANG GDON MI ZA BAR KHAS BLANG BAR BYA'O,
,GANG DAG BDAG LAS MA YIN ZHES BYA BA LA SOGS PAS NI SLOB DPON
KLU SGRUB KYI ZHAL SNGA NAS KYIS BRTAGS PA'I NGO BO NYID KHO NA
BKAG PA YIN GYI, GZHAN GYI DBANG GI NGO BO NI MA YIN NO SNYAM DU
SEMS PA DE DAG GI 'DOD PA 'DI

@259B YANG GTAN TSIGS MED PAR MI GRUB PAS, DE SKAD DU SMRA BA DE
DAG NI BRGAL ZHING BRTAG PAR BYA BA KHO NA YIN NO, ,'O NA NI GAL
TE BDEN PA GNYIS CHAR DU YANG RANG GI MTSAN NYID KYI SKYE BA YOD
PA MA YIN PA DE'I PHYIR CI LTAR NA DE DAG GI RANG GI NGO BO 'JIG
RTEN DU DMIGS PAR 'GYUR ZHE NA, BSHAD

PA; DNGOS PO STONG PA GZUGS BRNYAN LA SOGS PA, ,TSOGS LA LTOS
RNAMS MA GRAGS PA YANG MIN, ,JI LTAR DER NI GZUGS BRNYAN SOGS
STONG LAS, ,SHES PA DE YI RNAM PAR SKYE 'GYUR LTAR, ,DE BZHIN
DNGOS PO THAMS CAD STONG NA YANG, ,STONG NYID DAG LAS RAB TU SKYE
BAR

'GYUR, ,DNGOS PO THAMS CAD NI RGYU DANG 'BRAS BU THA DAD PA MED
PAR GNAS PA YIN LA, GZUGS BRNYAN RANG BZHIN MED PA'I RGYU DANG
'BRAS BU'I RNAM PAR GZHAG PA YANG SHES BZHIN DU MKHAS PA SU ZHIG
GZUGS DANG TSOR BA LA SOGS PA RGYU DANG 'BRAS BU LAS THA DAD PA
MED PAR GNAS PA RNAMS

YOD PA TZAM ZHIG TU DMIGS PAS RANG BZHIN DANG BCAS PAR NGES PAR
BYED, DE'I PHYIR YOD PAR DMIGS KYANG RANG BZHIN GYIS SKYE BA MED
DO, ,JI SKAD DU, ME LONG SHIN TU YONGS DAG LA, ,JI LTAR RANG
BZHIN MED PA YI, ,GZUGS BRNYAN SNANG BA DE BZHIN DU, ,LJON PA
CHOS RNAMS

SHES PAR GYIS, ,ZHES GSUNGS SO, ,DE NYID KYI PHYIR, BDEN PA GNYIS
SU 'ANG RANG BZHIN MED PA'I PHYIR, ,DE DAG RTAG PA MA YIN CHAD
PA'ANG MIN, ,GANG GI PHYIR DE LTAR DNGOS PO RNAMS GZUGS BRNYAN
GYI RNAM PA LTAR RANG BZHIN GYIS STONG PA DE NYID KYI PHYIR, DON
DAM PA DANG KUN RDZOB KYI

BDEN PA GNYIS CHAR DU YANG RANG BZHIN TE NGO BO NYID MED PA'I
PHYIR RTAG PA DANG CHAD PA MED PA NYID DO, ,JI SKAD DU BSTAN BCOS
LAS, GANG ZHIG NGO BO NYID YOD PA, ,DE NI MED PA MIN PAS RTAG,
,SNGON BYUNG DA LTAR MED CES PA, ,DES NA CHAD PAR THAL BAR 'GYUR,
,ZHES BYA BA DANG, DE BZHIN DU, DNGOS

PO YOD PAR KHAS BLANGS NA, ,RTAG DANG CHAD PAR LTA BAR NI, ,THAL
BAR 'GYUR TE DNGOS DE NI, ,RTAG DANG MI RTAG 'GYUR PHYIR RO,
,ZHES BYA BA LA SOGS PA GSUNGS PA LTA BU'O, ,DE BZHIN DU, JI LTAR
STON PAS SPRUL PA NI, ,RDZU 'PHRUL PHUN TSOGS KYIS SPRUL ZHING,
,SPRUL PA DE YANG

@260A *, ,SPRUL PA NA, ,SLAR YANG GZHAN NI SPRUL PA LTAR, ,DE
BZHIN BYED PO DE LAS GANG, ,BYAS PA'ANG SPRUL PA'I RNAM PA BZHIN,
,DPER NA SPRUL PAS SPRUL GZHAN ZHIG, ,SPRUL PA MDZAD PA DE BZHIN
NO, ,NYON MONGS LAS DANG LUS RNAMS DANG, ,BYED PA PO DANG 'BRAS

BU DAG ,DRI ZA'I GRONG KHYER LTA BU DANG, ,SMIG RGYU RMI LAM 'DRA
BA YIN, ,ZHES SPRUL BA'I DPES RANG BZHIN MED PA LAS RANG BZHIN
MED PA RNAMS SKYE BAR BSTAN TO, ,DE PHYIR DE LTAR BDEN PA GNYIS
KAR YANG RANG BZHIN MED PAS RTAG PA DANG CHAD PAR LTA BA RGYANG
RING DU SPANGS PA 'GA' ZHIG TU MA ZAD

KYI, LAS RNAMS 'GAGS NAS YUN RING DU LON YANG LAS RNAMS KYI 'BRAS
BU DANG 'BREL PA NI KUN GZHI'I RNAM PAR SHES PA'I RGYUN DANG CHUD
MI ZA BA DANG THOB PA LA SOGS PAR YANG YONGS SU RTOG PA MED PAR
YANG 'THAD PA YIN NO, ,JI LTAR ZHE NA, GANG PHYIR RANG BZHIN GYIS
DE MI 'GAG PA,,

DE PHYIR KUN GZHI MED KYANG 'DI NUS PHYIR, ,LA LAR LAS 'GAGS YUN
RING LON LAS KYANG, ,'BRAS BU YANG DAG 'BYUNG BAR RIG PAR GYIS,
,GANG GI LTAR NA LAS 'GAGS PA DE NI 'GAGS ZIN PA'I LAS DE LAS
'BRAS BU JI LTAR 'BYUNG BAR 'GYUR ZHES BRTZAD PA'I LAN DU, 'GAGS

ZIN PA'I LAS KYI NUS PA GZHAG PAR BYA BA'I PHYIR KUN GZHI'I RNAM
PAR SHES PA'AM, BU LON GYI DBANG RGYA DANG 'DRA BA'I CHOS GZHAN
CHUD MI ZA BA'AM, THOS PA'AM, LAS KYI BAG CHAGS KYIS BSGOS PA'I
RNAM PAR SHES PA'I RGYUN RTOGS PAR BYED DO, ,GANG GI LTAR NA LAS
RANG GI BDAG NYID

KYIS MA SKYES PA DE'I LTAR NA NI DE 'GAG PA YOD PA MA YIN ZHING,
MA ZHIG PA LAS 'BRAS BU 'BYUNG BA MI SRID PA YANG MA YIN PAS, LAS
RNAMS MI 'JIG PAS LAS DANG 'BRAS BU'I 'BREL PA CHES SHIN TU 'CHAD
PAR 'GYUR RO, ,JI SKAD DU, BSTAN BCOS LAS, GANG PHYIR LAS

NI SKYE BA MED, ,'DI LTAR RANG BZHIN MED DE'I PHYIR, ,GANG PHYIR
DE NI MA SKYES PA, ,DE PHYIR CHUD ZAR MI 'GYUR RO, ,ZHES GSUNGS
PA LTA BU'O, ,MDO LAS KYANG, MI YI TSE TSAD LO BRGYA STE, ,DE
SRID 'TSO ZHES BRJOD MOD KYI, ,LO LA PHUNG POR SPUNGS PA MED,
,SGRUB PA DE YANG DE DANG

@260B MTSUNGS, ,ZAD PA MED CES GANG SMRAS DANG, ,LAS ZAD CES NI
GANG SMRAS PA, ,STONG PA'I TSUL DU ZAD PA MED, ,THA SNYAD TSUL DU
ZAD PAR BSTAN, ,ZHES 'BYUNG NGO, ,JI SKAD BSNYAD BA'I DON NYID
DPE'I SGO NAS BSHAD PA, ,RMI LAM DMIGS PA'I YUL DAG MTHONG NAS
NI, ,SAD KYANG

BLUN LA CHAGS PA SKYE 'GYUR BA, ,DE BZHIN 'GAGS SHING RANG BZHIN
YOD MIN PA'I, ,LAS LAS KYANG NI 'BRAS BU YOD PA YIN, ,JI SKAD DU,
SRID PA 'PHO BA'I MDO LAS, RGYAL PO CHEN PO 'DI LTA STE, DPER NA
MI ZHIG NYAL BA'I RMI LAM NA YUL GYI BUD MED BZANG MO DANG LHAN

CIG SPYOD PA RMIS LA, DE NYAL BA LAS SAD NAS YUL GYI BUD MED
BZANG MO DRAN NA, RGYAL PO CHEN PO 'DI CI SNYAM DU SEMS, GANG RMI
LAM GYI YUL GYI BUD MED BZANG MO DANG LHAN CIG SPYOD PA RMIS LA,
DE NYAL BA LAS SAD NAS YUL GYI BUD MED BZANG MO DE DRAN BA'I MI
DE MKHAS PA'I

RANG BZHIN CAN YIN NAM, GSOL BA, BCOM LDAN 'DAS DE NI MA LAGS TE,
DE CI'I SLAD DU ZHE NA, BCOM LDAN 'DAS RMI LAM GYI BUD MED BZANG
MO YANG MA MCHIS SHING MI DMIGS LAGS NA, DE DANG YONGS SU SPYOD
PA LTA GA LA MCHIS TE, 'DI LTAR MI DE NI PHONGS SHING

DUB BA'I SKAL BA CAN DU 'GYUR LAGS SO, ,BCOM LDAN 'DAS KYIS BKA'
STZAL PA, RGYAL PO CHEN PO DE BZHIN DU BYIS PA SO SO'I SKYE BO
THOS PA DANG MI LDAN PA YANG MIG GIS GZUGS RNAMS MTHONG NAS YID
BDE BAR GYUR PA'I GZUGS RNAMS LA MNGON PAR ZHEN TE, MNGON PAR
ZHEN PAR

GYUR NAS CHAGS PA SKYED PAR BYED DO, ,CHAGS NAS 'DOD CHAGS LAS
BYUNG BA DANG, ZHE SDANG LAS BYUNG BA DANG, GTI MUG LAS BYUNG
BA'I LAS LUS DANG NGAG DANG YID KYIS MNGON PAR 'DU BYED DO, ,LAS
DE MNGON PAR 'DU BYAS PAR GYUR NAS 'GAG GO, ,'GAGS PA NA SHAR

PHYOGS SU BRTEN TE GNAS PA MA YIN PA NAS PHYOGS MTSAMS RNAMS SUM
YIN NO ZHES BYA BA'I BAR DANG, DUS GZHAN JI TZAM ZHIG NA 'CHI
BA'I DUS DANG NYE BAR GNAS PA'I TSE DE DANG SKAL PA 'DRA BA'I LAS
ZAD NAS RNAM PAR SHES PA THA MA 'GAG PA'I TSE, 'DI LTA STE, DPER
NA NYAL

@261A *, ,NYAL BA LAS SAD PA'I MI'I YUL GYI BUD MED BZANG MO LTA
BUR YID LAS DE NYID LA MNGON DU PHYOGS PAR 'GYUR RO, ,RGYAL PO
CHEN PO DE LTAR RNAM PAR SHES PA THA MA 'GAG CING SKYE BA'I CHAR
GTOGS PA'I RNAM PAR SHES PA DANG PO YANG NA NI LHA DAG GI NANG DU
ZHES BYA

BA NAS YANG NA NI YI {DVAGS} RNAMS SU 'BYUNG BAR 'GYUR RO ZHES
BYA BA'I BAR DANG, RGYAL PO CHEN PO RNAM PAR SHES PA DANG PO DE
'GAGS MA THAG TU GANG LA RNAM PAR SMIN PA MYONG BAR 'GYUR BAR
MNGON PA DE DANG SKAL BA 'DRA BA'I SEMS KYI RGYUN 'BYUNG NGO,
,RGYAL PO CHEN PO DE LA CHOS GANG YANG

'JIG RTEN 'DI NAS 'JIG RTEN PHA ROL TU 'PHO BA YANG MED LA 'CHI
'PHO BA DANG SKYE BAR MNGON PA YANG YOD DE, RGYAL PO CHEN PO DE
LA GANG RNAM PAR SHES PA THAM 'GAG PA DE NI 'CHI 'PHO BA ZHES
BYA, GANG RNAM PAR SHES PA DANG PO 'BYUNG BA DE NI SKYE BA ZHES
BYA'O, ,RGYAL PO CHEN PO RNAM PAR SHES PA

THA MA 'GAG PA'I TSE YANG GANG DU YANG MI 'GRO'O, ,RNAM PAR SHES
PA DANG PO SKYE BA'I CHAR GTOGS PA 'BYUNG BA'I CHA YANG GANG NAS
KYANG MI 'ONG NGO, ,DE CI'I PHYIR ZHE NA, RANG BZHIN GYIS DBEN
PA'I PHYIR RO, ,RGYAL PO CHEN PO DE LA RNAM PAR SHES PA THA MA NI
RNAM PAR SHES PA THA MAS STONG NGO, ,'CHI

'PHO BA NI 'CHI 'PHO BAS STONG NGO, ,LAS NI LAS KYIS STONG NGO,
,RNAM PAR SHES PA DANG PO NI RNAM PAR SHES PA DANG POS STONG NGO,
,SKYE BA NI SKYE BAS STONG LA LAS RNAMS CHUD MI ZA BAR YANG MNGON
NO ZHES BYA BA GSUNGS PA LTA BU'O, ,CI STE GAL TE RANG BZHIN GYIS
MA SKYES PA LA ZAD PA MED PAS

RNAM PAR SMIN PAR 'DOD NA, DE LTA YIN DANG, JI LTAR MA 'GAGS PA'I
PHYIR RNAM PAR SMIN PA 'BYUNG BA DE BZHIN DU, RNAM PAR SMIN PAR
BYAS ZIN PA LAS KYANG RNAM PAR SMIN PA YIN PA DANG, DE LA LAS ZAD
PA MED PA'I PHYIR, RNAM PAR SMIN ZIN PA LAS KYANG YANG RNAM PAR
SMIN PAR 'GYUR

PA'I PHYIR THUG PA MED PA'I SKYON DU 'GYUR RO SNYAM NA, DE NI YOD
PA MA YIN TE, ,JI LTAR YUL NI YOD NYID MIN MTSUNGS KYANG, ,RAB
RIB CAN GYIS SKRA SHAD RNAM PAR NI, ,MTHONG GI DE DNGOS PO GZHAN
RNAMS MA YIN LTAR, ,DE BZHIN SMIN LAS SLAR SMIN MIN SHES KYI,
,DPER NA YUL YOD PA MA

@261B YIN PAR 'DRA BZHIN DU RAB RIB CAN GYIS YOD PA MA YIN PA'I
SKRA SHAD LA SOGS PA'I NGO BO MTHONG GI ,DE LAS GZHAN PA'I DNGOS
PO'I RNAM PA BONG BU'I {RVA} DANG MO GSHAM GYI BU LA SOGS PA DAG
NI MA YIN PA DE BZHIN DU, LAS KYI RANG BZHIN MA 'GAGS PAR MTSUNGS
BZHIN DU RNAM PAR SMIN

PA LA NGES PAR 'GYUR RO, ,DPE 'DIS LAS RNAMS MA NGES PA MA YIN PA
'BA' ZHIG TU MA ZAD KYI RNAM PAR SMIN PA YANG NGES PA YIN NO ZHES
BSHAD PA, DE'I PHYIR RNAM SMIN MI DGE NAG PO'I LAS, ,RNAM SMIN
DGE NYID DGE LAS YIN MTHONG ZHING, ,DGE MI DGE MED BLO CAN MTHAR
'GYUR

TE; ,LAS 'BRAS RNAMS LA SEMS PA DGAG PA MDZAD, ,GAL TE YANG DGE
BA DANG MI DGE BA'I LAS GNYIS RANG BZHIN MED PA YIN MOD KYI, DE
LTA NA YANG SKRA SHAD LA SOGS PA'I MTHONG BA NGES PA DE NYID KYI
PHYIR NA, RNAM PAR SMIN PA YID DU 'ONG BA NI MI DGE BA LAS MA YIN
LA, YID DU

MI 'ONG BA NI DGE BA LAS MA YIN NO, ,DGE BA DANG MI DGE BA'I LAS
MI DMIGS PAS NI THAR PAR 'GYUR RO, ,DE NYID KYI PHYIR BCOM LDAN
'DAS KYIS SO SO'I SKYE BO SHIN TU NGES PAR DPYOD PAR BYED PA
RNAMS LA, LAS DANG 'BRAS BU LA SKUR BA BTAB PA LAS KUN RDZOB 'JIG
PAR 'GYUR DU 'ONG NGO

SNYAM STE, LAS RNAMS KYI 'BRAS BU RNAM PAR SMIN BA NI BSAM GYIS
MI KHYAB PO ZHES LAS DANG 'BRAS BU LA BRTEN PA'I SEMS PA DGAG PA
MDZAD DO, ,GAL TE DE LTAR LAS RNAMS KYI 'BRAS BU 'BREL BA RNAM
PAR GZHAG NA, 'O NA 'PHAGS PA LANG KAR GSHEGS PA LA SOGS PA RNAMS

LAS KUN GZHI'I RNAM PAR SHES PA CHOS MTHA' YAS PA'I NUS PA'I
KHYAD PAR GYI GZHI SA BON THAMS CAD RBA RLABS RNAMS LA RGYA MTSO
LTAR DNGOS PO THAMS CAD SKYE BA'I RGYUR GSUNGS PA GANG YIN PA DE
CI RNAM PA THAMS CAD DU SKYE BA MED PA ZHIG GAM ZHE NA, DE LTAR
NI MA YIN TE, DE SKAD DU NYE BAR

BSTAN PAS GDUL BA RNAMS LA DE YOD PA NYID DU BSTAN PA'I PHYIR RO,
,DNGOS PO THAMS CAD KYI RANG BZHIN RJES SU ZHUGS PA'I PHYIR STONG
PA NYID KHO NA KUN GZHI'I RNAM PAR SHES PA'I SGRAS BSTAN PAR RIG
PAR BYA'O, ,KUN GZHI'I RNAM PAR SHES PA 'BA' ZHIG YOD PAR MA ZAD
KYI GANG ZAG KYANG

@262A *, ,YOD DA, DES 'DUL BA'I SKYE BO LA DE YOD PA NYID DU
BSTAN PAS RJES SU 'DZIN PA'I PHYIR RO, ,JI SKAD DU DGE SLONG DAG
PHUNG PO LNGA NI KHUR RO, ,KHUR KHUR BA NI GANG ZAG GO ZHES
GSUNGS PA LTA BU'O, ,KHA CIG LA NI PHUNG PO TZAM ZHIG BSTAN PA
MDZAD DE, SEMS ZHES BYA

BA 'AM YID CES BYA BA'AM, RNAM PAR SHES PA ZHES BYA BA DE NI DUS
RING POR DAD PA DANG TSUL KHRIMS LA SOGS PAS YONGS SU BSGOS SHING
GANG DU 'GRO BA NI PHYI MA LA MTHO RIS SU 'GRO BAR 'GYUR RO ZHES
GANG BSHAD PA YIN NO, ,'DI DAG THAMS CAD NI DGONGS PA'I DBANG GIS
GSUNGS PA YIN NO, ,'DIR

DGONGS PA GANG ZHIG YIN ZHE NA, BRJOD PAR BYA STE, KUN GZHI YOD
CING GANG ZAG NYID YOD LA, ,PHUNG PO 'DI DAG 'BA' ZHIG NYID YOD
CES, ,BSTAN PA 'DI NI DE LTAR CHOS ZAB DON, ,RIG PAR MI 'GYUR
GANG YIN DE LA'O, ,GDUL BYA GANG DAG YUN RING POR MU STEGS KYI
LTA BA LA

GOMS PAR BYAS PAS CHOS NYID ZAB MO LA 'JUG PAR MI NUS SHING BDAG
MED DO 'BYUNG BAR MI 'GYUR RO ZHES JI SKAD BSTAN PA'I CHOS NYID
THOS NAS SKRAG PA THOG MA KHO NAR STON PA'I NYE BAR BSTAN PA LA
G-YANG SA DANG 'DRA BAR SEMS PA DE DAG DE LA RGYAB KYIS PHYOGS
PAS DON CHEN PO BSGRUB PAR MI

'GYUR RO, ,CHOS THOG MAR KUN GZHI'I RNAM PAR SHES PA LA SOGS PA
BSTAN PAS NI MU STEGS KYI LUGS BSAL NAS DE DAG GI DON CHEN PO
'DREN PAR 'GYUR ZHING, PHYI NAS GSUNG RAB KYI DON PHYIN CI MA LOG
PAR RIG PA RNAMS RANG NYID KYIS DE DAG SPONG BAR 'GYUR BAS YON
TAN KHO NA 'BYUNG

GI SKYON NI MA YIN NO, ,JI SKAD DU 'PHAGS PA LHAS, GANG ZHIG GANG
GANG LA DGA' BA, DE YI DE DE SNGAR DPYAD BYA, ,NYAMS PAR GYUR PA
DAM CHOS KYI, ,SNOD NI CIS KYANG MA YIN NO, ,ZHES BSHAD DO,
,GZHUG PAR BYA BA'I PHYIR DANG POR KUN GZHI'I RNAM PAR SHES PA LA
SOGS PA BSTAN PA

'BA' ZHIG TU MA ZAD KYI, 'ON KYANG, 'JIG TSOGS LTA DANG BRAL YANG
SANGS RGYAS KYIS, ,JI LTAR NGA DANG NGA YI BSTAN PA LTAR, ,DE
BZHIN DNGOS RNAMS RANG BZHIN MED MOD KYI, ,YOD CES DRANG DON NYID
DU BSTAN PA YIN, ,'JIG TSOGS LA LTA BA MTHA' DAG SPANGS PAS NGAR
'DZIN PA DANG

@262B NGA YIR 'DZIN PA SPANGS SU ZIN KYANG, NGA DANG NGA'I ZHES
BSNYAD PA'I 'JIG RTEN GYIS KHONG DU CHUD PAR BYA BA'I THABS YIN
PA'I PHYIR, BCOM LDAN 'DAS KYIS NGA DANG NGA'I ZHES BYA BA DE LTA
BU JI SKAD BSTAN PA DE BZHIN DU, DNGOS PO RNAMS RANG BZHIN YOD PA
MA YIN YANG DE YOD PA NYID DU NYE BAR BSTAN PA 'JIG

RTEN GYIS KHONG DU CHUD PA'I THABS YIN PA'I PHYIR, YOD PA NYID DU
BSTAN PA MDZAD DO, ,JI SKAD DU SHAR GYI RI BO'I SDE DANG MTHUN
PA'I TSIGS SU BCAD PA DAG LAS, GAL TE 'JIG RTEN RNAM 'DREN RNAMS,
,'JIG RTEN MTHUN PAR MI 'JUG NA, ,SANGS RGYAS CHOS NYID GANG YIN
DANG, ,SANGS

RGYAS SUS KYANG SHES MI 'GYUR, ,PHUNG PO DAG DANG KHAMS RNAMS
DANG, ,SKYE MCHED RANG BZHIN GCIG BZHED LA, ,KHAMS GSUM PO DAG
STON MDZAD PA, ,'DI NI 'JIG RTEN MTHUN 'JUG YIN, ,MING MED PA YI
CHOS KYI RNAMS, ,BSAM DU MED PA'I MING DAG GIS, ,SEMS

CAN RNAMS LA YONGS BRJOD PA, ,'DI NI 'JIG RTEN MTHUN 'JUG YIN,
,DNGOS MED NYE BAR STON MDZAD CING, ,SANGS RGYAS RANG BZHIN LA
BZHUGS PAS, ,DNGOS MED 'GA' YANG 'DIR MED PA, ,'DI NI 'JIG RTEN
MTHUN 'JUG YIN, ,DON DANG DON MED MI GZIGS LA, ,

'GOG PA DANG NI DAM PA'I DON, ,SMRA BA RNAMS KYI MCHOG GSUNGS PA,
,'DI NI 'JIG RTEN MTHUN 'JUG YIN, ,ZHIG PA MED CING SKYE MED LA,
,CHOS KYI DBYINGS DANG MNYAM GYUR KYANG, ,BSREG PA'I BSKAL PA
BRJOD MDZAD PA, ,'DI NI 'JIG RTEN MTHUN 'JUG YIN, ,DUS GSUM

DAG TU SEMS CAN GYI, ,RANG BZHIN DMIGS PA MA YIN LA, ,SEMS CAN
KHAMS KYANG STON MDZAD PA, ,'DI NI 'JIG RTEN MTHUN 'JUG YIN,
,ZHES RGYA CHER GSUNGS PA LTA BU'O, ,DE'I PHYIR DE LTAR RNAM PAR
SHES PA SMRA BA PA DBU MA PA'I LUGS JI SKAD BSTAN PA MI BZOD
CING, RANG

GI RNAM PAR RTOG PAS SBYAR BA'I LUGS BRJOD PA'I SGO NAS, DON DAG
'JOG PAR BYED PA RNAMS KYIS JI SKAD BSHAD PA'I LUGS BSAL BA'I
PHYIR SMRAS PA, GZUNG BA MED PAS 'DZIN PA MA MTHONG ZHING, ,SRID
GSUM RNAM SHES TZAM DU RAB RTOGS PAS, ,SHES RAB LA GNAS

@263A *, ,BYANG CHUB SEMS DPA' DES, ,RNAM SHES TZAM DU DE NYID
RTOGS PAR 'GYUR, ,GNAS ZHES BYA BA'I SGRA 'DI NI BZHUGS PA LA
'JUG GO, ,SHES RAB LA GNAS PA NI SHES RAB LA GNAS TE, DE 'DI LA
YOD PAS SHES RAB LA GNAS TE, SHES RAB SGOM

PAR BYED PA LA BYA'O, ,BYANG CHUB SEMS DPA' DES ZHES BYA BA NI
MNGON DU PHYOGS PA LA RAB TU GNAS PA'O, ,GANG GIS DE KHO NA NYID
PHYIN CI MA LOG PA DANG LHAG PAR SGRO MA BTAGS PAR RTOGS PA DANG
MTHONG BA DANG KHONG DU CHUD PA DE NI DE NYID RTOGS PA STE, RNAM
PAR SHES PA TZAM DU DE KHO

NA NYID RTOGS PAR 'GYUR ZHES TSIG RNAM PAR SBYAR RO, ,GZUGS MED
PAS SEMS DANG SEMS LAS BYUNG BA RNAMS KYANG RTEN CING 'BREL PAR
'BYUNG BA'I DNGOS PO TZAM DU RTOGS PA'I PHYIR, RNAM PAR SHES PA
TZAM DU DE KHO NA NYID RTOGS PA ZHES BYA'O, ,YANG JI LTAR 'DIS
RNAM PAR SHES

PA TZAM DU DE KHO NA NYID RTOGS PAR 'GYUR ZHE NA, DE'I PHYIR 'DI
LTAR, GZUNG BA MED PAS 'DZIN PA MA MTHONG ZHING, ,SRID GSUM RNAM
SHES TZAM DU RAB RTOGS PAS, ,ZHES BYA BA SMRAS TE, GANG GI PHYIR
BYANG CHUB SEMS DPA' 'DIS 'CHAD PAR 'GYUR BA'I RIGS PAS SEMS LA

GZUNG BA YOD PA MA YIN PA NYID KYIS 'DZIN PA NYID KYANG MA MTHONG
ZHING, KHAMS GSUM PO 'DI NI RNAM PAR SHES PA TZAM MO ZHES YUN
RING POR GOMS PAR BYED LA, DE GOMS PAR BYAS PA LAS KYANG BRJOD DU
MED PA'I DNGOS PO TZAM ZHIG RANG RIG PAS MTHONG STE, DE'I PHYIR
RIM PA 'DIS

RNAM PAR SHES PA TZAM DU DE KHO NA NYID RTOGS PAR 'GYUR RO, ,GAL
TE 'DI DAG RNAM PAR SHES PA TZAM NYID YIN NA, 'O NA 'DIR JI LTAR
PHYI ROL GYI DON MED PAR DE'I RNAM PA CAN GYI RNAM PAR SHES PA
TZAM SKYE BAR 'GYUR ZHE NA, SMRAS PA, JI LTAR RLUNG GIS BSKUL BAS
RGYA MTSO NI, ,CHE LAS CHU

RLABS 'BYUNG BA DE BZHIN DU, ,KUN GYI SA BON KUN GZHI ZHES BYA
LAS, ,RANG GI NUS PAS RNAM SHES TZAM ZHIG 'BYUNG, ,JI LTAR RGYA
MTSO CHU RLABS KYI RTEN DU GYUR PA'I CHU'I YAN LAG RLUNG GIS KUN
NAS BSKYOD PA LAS, RLUNG TZAM GYIS RKYEN NYE BAR LHAGS PAS GNYID
LOG PA LTA BU'I RBA RLABS

@263B RNAMS 'GRAN PA'I SGO NAS BDAG GI LUS RNYED PA LTAR KUN NAS
YONGS SU RGYUG PAR RTOGS PA DE BZHIN DU 'DIR YANG RNAM PAR SHES
PA GCIG NAS GCIG TU BRGYUD PA THOG MA MED PA'I DUS NAS ZHUGS PA,
GZUNG BA DANG 'DZIN PAR MNGON PAR ZHEN PA'I BAG CHAGS YONGS SU
SMIN PA LAS BDAG

NYID KYIS DNGOS PO YOD PA THOB PAR 'GAG BZHIN PAS, KUN GZHI'I
RNAM PAR SHES PA LA GANG BAG CHAGS KYI KHYAD PAR RANG GI RNAM PA
DANG RJES SU 'BREL BA'I RNAM PAR SHES PA GZHAN SKYE BA'I RGYUR
GYUR PA GZHAG PA RIM GYIS RANG YONGS SU SMIN PA'I RKYEN LHAGS PAS
YONGS SU SMIN PA

THOB PA DE LAS GANG YONGS SU MA DAG PA GZHAN GYI DBANG TZAM ZHIG
NYE BAR BSKYED PA DE NYID LA BYIS PA RNAMS GZUNG BA DANG 'DZIN
PA'I RNAM PAR RTOG PA KUN TU RTOG PAR BYED KYI, RNAM PAR SHES PA
LAS THA DAD PAR GYUR PA'I GZUNG BA NI CUNG ZAD KYANG YOD PA MA
YIN NO, ,DPER NA DBANG

PHYUG LA SOGS PA RGYUR SMRA BA RNAMS, BA NI BA SGRA RNAMS KYI
RGYU, ,CHU SHEL CHU RNAMS KYI BZHIN DANG, ,BLAG SHA YAL GA RNAMS
KYI LTAR, ,DE NI LUS CAN KUN GYI RGYU, ,ZHES DBANG PHYUG LA SOGS
PA 'GRO BA'I BYED PA PO NYID DU SMRA BAR BYED PA DE BZHIN DU, KUN
GZHI'I RNAM PAR

SHES PA SMRA BA RNAMS KYANG KUN GZHI'I RNAM PAR SHES PA DNGOS PO
MTHA' DAG GI DMIGS PA'I SA BON GYI RTEN NYID KYIS SA BON THAMS
CAD PA SMRA BAR BYED DO, ,GANG DBANG PHYUG RTAG LA KUN GZHI'I
RNAM PAR SHES PA NI MI RTAG GO ZHES BYA BA 'DI NI KHYAD PAR RO,
,GANG GI PHYIR GSUNG RAB

KYI RNAM PAR GZHAG PA NI 'DI YIN PAR GRAGS PA, DE PHYIR GZHAN GYI
DBANG GI NGO BO GANG, ,DNGOS PO BRTAG PAR YOD PA'I RGYUR GYUR
ZHING, ,PHYI ROL GZUNG BA MED PAR 'BYUNG 'GYUR LA, ,YOD DANG
SPROS KUN YUL MIN RANG BZHIN YOD, ,GZHAN GYI DBANG GI NGO BO 'DI
NI GDON MI ZA BAR KHAS

BLANG BAR BYA STE, GANG GI PHYIR DE NI RTOG PA'I DRA BA MA LUS
PA'I GZHIR 'DOD PA'I PHYIR RO, ,SBRUL DU 'KHRUL PA THAG PA'I RGYU
MTSAN CAN NI DE LA MA LTOS PAR MI RIGS LA, BUM PAR 'KHRUL PA SA
LA SOGS PA'I RGYU MTSAN CAN NI SA LA SOGS PA LA MA LTOS PAR NAM
MKHA'I KHAMS SU 'BYUNG BAR

@264A *, ,MI 'GYUR BA DE BZHIN DU, 'DIR YANG PHYI ROL GYI DON MED
NA SNGON PO LA SOGS PA'I RTOG PA CI'I RGYU MTSAN CAN ZHIG TU
'GYUR, DE'I PHYIR GDON MI ZA BAR RTOG PA'I RGYU GZHAN GYI DBANG
GI NGO BO KHAS BLANG BAR BYA STE, KUN NAS NYON MONGS PA DANG RNAM
PAR BYANG BA'I RGYU YIN

PA'I PHYIR RO, ,DE LTAR NA GANG GI PHYIR GANG LA GANG MED PA DE
NI DES STONG PAR YANG DAG PAR RJES SU MTHONG LA, GANG ZHIG 'DIR
LHAG MAR LUS PAR GYUR PA DE 'DI NA BDEN PAR YOD PA YIN NO ZHES
YANG DAG PA JI LTA BA BZHIN DU RAB TU SHES PA 'DI NI STONG PA
NYID LA PHYIN CI MA LOG PAR 'JUG

PA'O ZHES BYA BA LA SOGS PAS STONG PA NYID KYANG LEGS PAR GZUNG
BAR 'GYUR RO, ,DE NI SPROS PA THAMS CAD KYI YUL MA YIN PA'I RANG
BZHIN CAN YANG YIN TE, MNGON PAR BRJOD PA NI BTAGS PA'I RNAM PA
'DZIN PA'I PHYIR TE, JI SRID MNGON PAR BRJOD PA YOD PA DE SRID DU
DNGOS PO BRJOD

PA MA YIN NO, ,DE'I PHYIR MDOR BSDU NA, 'DIR GZHAN GYI DBANG GI
NGO BO LA GSUM RNAM PAR GZHAG PAR 'GYUR TE, SHES BYA MED PAR RANG
GI BAG CHAGS KHO NA LAS 'BYUNG BA DANG YOD PA NYID DANG SPROS
PA'O, ,GCIG GI YUL MA YIN PA NYID DO, ,GDAGS PAR YOD PA'I

DNGOS PO'I RGYU NYID NI YOD PA NYID LAS GRUB PA'I PHYIR DE NI
GSUM PO LAS THA MI DAD DO ZHE'O, ,'DI LA BSHAD PAR BYA STE, PHYI
ROL MED SEMS DPER NA GANG DU YOD, ,CES 'DI NYID YANG DAG PAR
DPYAD PAR BYA'O, ,SMRAS PA, RMI LAM JI BZHIN ZHE NA, KHANG MIG
SHIN TU CHUNG NGU'I NANG

DU NYAL SHING GNYID KYIS LOG PAS KHANG PA'I NANG DU GLANG PO CHE
MYOS PA'I KHYU RMIS PA NI JI ZHIG LTAR YANG YOD PA MA YIN TE,
DE'I PHYIR PHYI ROL GYI YUL MED BZHIN DU GDON MI ZA BAR RNAM PAR
SHES PA 'DI KHAS BLANG BAR BYA'O, ,'DI YANG SNYING PO MED PA NYID
DU BSTAN PA'I PHYIR BSHAD

PA; DE BSAM BYA, YANG DE CI ZHIG CE NA, BSHAD PA, GANG TSE NGA LA
RMI LAM NA YANG SEMS, ,YOD MIN DE TSE KHYOD KYI DPE YOD MIN,
,GANG BAN GLANG MYOS PA'I KHYU'I RNAM PA CAN GYI SHES PA DE NI
YUL LTAR KHO BO CAG LA YOD PA MA YIN TE, MA SKYES PA'I PHYIR RO,
,RNAM PAR

@264B SHES PA MED NA YANG GNYIG LA GRUB PA'I DPE YOD PA MA YIN
PAS PHYI ROL MED PAR RNAM PAR SHES PA YOD PA MA YIN NO, ,CI STE
RMI LAM NA RNAM PAR SHES PA NOR BA MED NA DE'I TSE SAD PAS RMI
LAM GYI NYAMS SU MYONG BA DRAN PAR MI 'GYUR RO SNYAM NA 'DI YANG
MI RUNG STE, 'DI LTAR, GAL

TE SAD TSE RMI LAM DRAN LAS YID, ,YOD NA PHYI ROL YUL YANG DE
BZHIN 'GYUR, ,CI'I PHYIR ZHE NA, JI LTAR KHYOD KYIS NGAS MTHONG
SNYAM DRAN PA, ,DE 'DRA PHYI ROL LA YANG YOD PA YIN, ,JI LTAR RMI
LAM GYI NYAMS SU MYONG BA DRAN PA LAS YID YOD PA NYID YIN PA DE
BZHIN DU, YUL GYI

NYAMS SU MYONG BA DRAN PA YANG YOD PAS YUL YANG YOD BA'AM, YANG
NA RNAM PAR SHES PA YANG YOD PA MA YIN NO ZHES NGES PAR BYA'O,
,'DIR SMRAS PA, GAL TE GLANG PO CHE LA SOGS PA'I GZUGS RMI LAM NA
YOD NA DE GZUNG BAR BYA BA'I PHYIR MIG GI RNAM PAR SHES PA YANG
YOD

PAR 'GYUR BA ZHIG NA, DE NI YOD PA YANG MA YIN TE, GNYID KYIS
DKRUGS BAS RNAM PAR SHES PA LNGA'I TSOGS MI SRID BA'I PHYIR RO,
,'DI LTAR, GAL TE GNYID NANG MIG BLO MI SRID PAS, ,YOD MIN YID
KYI SHES PA KHO NA YOD, ,DE YI RNAM PA PHYI ROL NYID DU ZHE NA,
,RMI LAM JI

BZHIN DE BZHIN 'DIR 'DOD NA, ,STE RMI LAM DU MIG GI RNAM PAR SHES
PA RNAM PA THAMS CAD DU YOD PA MA YIN TE, DE MED PAS GLANG PO CHE
LA SOGS PA'I GZUGS MIG GI SKYE MCHED KYIS GZUNG BAR BYA BA DE YOD
PA MA YIN LA YID KYI RNAM PAR SHES PA NI YOD PA YIN NO, ,DE'I
PHYIR

PHYI ROL GYI GZUGS MED PA KHO NA YIN ZHING RNAM PAR SHES PA'I
RNAM PA PHYI ROL NYID DU MNGON PAR ZHEN PA NI BZLOG TU MED DO,
,JI LTAR RMI LAM DU PHYI ROL MED PAR RNAM PAR SHES PA TZAM 'BYUNG
BA DE BZHIN DU 'DIR YANG 'GYUR RO ZHE NA, DE LTAR MA YIN TE, RMI
LAM DU YID KYI RNAM PAR

SHES PA 'BYUNG BA MI SRID PA'I PHYIR RO, ,'DI LTAR, JI LTAR KHYOD
KYI PHYI YUL RMI LAM DU, ,MA SKYES DE BZHIN YID KYANG SKYES MA
YIN, ,DE'I PHYIR, MIG DANG MIG GI YUL DANG DES BSKYED SEMS, ,GSUM
PO THAMS CAD KYANG NI BRDZUN PA YIN, ,JI LTAR GZUGS MTHONG BA NI
MIG

@265A *, ,DANG GZUGS DANG YID DE GSUM PO NYE BAR GYUR PA DE BZHIN
DU, RMI LAM DU YANG YUL YONGS SU GCOD PA NA GSUM 'DUS PAR DMIGS
PA YIN NO, ,JI LTAR DER MIG DANG GZUGS GNYIS MED PA DE BZHIN DU,
MIG GI RNAM PAR SHES PA YANG YOD PA MA YIN NO, ,

GSUM PO 'DI DAG JI LTA BA DE BZHIN DU, RNA SOGS GSUM PO LHAG
MA'ANG SKYE BA MED, ,RNA SOGS ZHES BYA BA'I SOGS PA'I SGRAS NI
SGRA DANG RNA BA'I SHES PA NAS YID DANG CHOS KYI KHAMS DANG YID
KYI RNAM PAR SHES PA'I BAR BSDU'O, ,DE'I PHYIR RMI LAM DU GSUM PO
'DI DAG THAMS

CAD BRDZUN BA DE'I PHYIR RMI LAM NA YID KYI RNAM PAR SHES PA YOD
DO ZHES BYA BA DE MI RIGS SO, ,GANG ZHIG CHOS KYI SKYE MCHED DU
GTOGS PA'I GZUGS YID KYI RNAM PAR SHES PAS GZUNG BAR BYA BA ZHIG
RMI LAM NA YOD DE, DE'I PHYIR RNAM PAR SHES PA NI YUL MED PAR
'GAR YANG YOD

PA MA YIN NO SNYAM DU SEMS PA DE YANG RIGS PA MA YIN PA NYID DE,
RMI LAM NA RNAM PA THAMS CAD DU GSUM PO MI SRID PA'I PHYIR RO,
,CI STE GZHAN GYI GZHUNG LUGS GSAL BAR BYA BA'I PHYIR DE LTAR
KHAS LEN NA NI, DE'I TSE RMI LAM GYI DPE DON MED PA NYID DU 'GYUR
TE, DE BRDZUN PA

MA YIN PA'I DON CAN YIN PA NYID KYIS DPE LAS BYUNG BA DNGOS KYI
DON BRDZUN PA'I DON CAN NYID DU BSTAN PA MI SRID PA'I PHYIR RO,
,GANG GI PHYIR RMI LAM NA GSUM CAR YANG MI BDEN PA DE'I PHYIR RAB
TU GRUB PA'I SGO NAS MA GRUB PA BSGRUB PA'I PHYIR SAD PA'I TSE NA
YANG CHOS THAMS CAD

RANG BZHIN MED PA NYID DU BSGRUB PAR 'GYUR RO ZHES BSHAD PA, RMI
LAM JI LTAR DE BZHIN SAD 'DIR YANG, ,DNGOS RNAMS BRDZUN YIN SEMS
DE YOD MA YIN, ,SPYOD YUL MED CING DBANG PO RNAMS KYANG MED, ,JI
LTAR RMI LAM DU YUL DANG DBANG PO DANG RNAM PAR SHES PA RNAMS

BRDZUN PA DE BZHIN DU SAD PA NA YANG YIN NO ZHES SHES PAR BYA'O,
,DE'I PHYIR, JI LTAR SGYU MA'I SEMS CAN DMIGS PA LTAR, ,SNANG
YANG DE NYID DU NA YANG DAG MIN, ,SGYU MA LTA BU RMI LAM DANG
'DRA BA, ,DE LTA'I CHOS NI BDE BAR GSHEGS PAS BSTAN, ,ZHES BYA BA
DANG,

@265B DE BZHIN DU, SRID PA'I 'GRO BA RMI LAM LTA BU STE, ,'DI LA
SU YANG MI SKYE 'CHI BA MED, ,SEMS CAN MING DANG SROG KYANG MI
RNYED DE, ,CHOS 'DI RNAMS NI LBU BA CHU SHING 'DRA, ,ZHES BYA BA
LA SOGS PA YANG LEGS PAR BSHAD PAR 'GYUR RO, ,DE'I PHYIR SAD PA'I
SHES

PA LA LTOS NAS GSUM CHAR YANG MA SKYES PAR BSHAD LA, RMI LAM NA
RMI LAM RMI BZHIN PA'I SHES PA LA LTOS NAS NI, 'DI NA JI LTAR SAD
BZHIN JI SRID DU, ,MA SAD DE SRID DE LA GSUM PO YOD, ,JI LTAR MI
SHES PA'I GNYID YOD KYANG DE LAS THA DAD PA'I GNYI DANG BRAL BAS
SAD PA

'GA' ZHIG LA RANG GI BDAG NYID KYIS MA SKYES KYANG MA RIG PA'I
GNYID KYIS RMI LAM RMI BZHIN PAS DMIGS PAR GSUM CHAR YANG YOD PA
DE BZHIN DU, GNYID DANG MA BRAL BA RMI LAM GYI GNAS SKABS LAS MA
LANGS PA RNAMS LA YANG DE LTA BU'I RANG BZHIN CAN GSUM CHAR YANG
YOD

DO; ,SAD PAR GYUR NA GSUM CHAR YOD MIN LTAR, ,GTI MUG GNYID SAD
LAS DE DE BZHIN NO, ,JI LTAR GNYID ZAD PAS SAD PAR GYUR PA RMI
LAM DU DMIGS PA GSUM PO YOD PA MA YIN PA DE BZHIN DU, MA RIG PA'I
GNYID MA LUS PAR DRUNGS PHYUNG BA CHOS KYI DBYINGS MNGON SUM

DU MDZAD PA RNAMS LA YANG GSUM CHAR YOD PA MA YIN PAS, PHYI ROL
MED PAR RNAM PAR SHES PA YOD PA MA YIN NO, ,'O NA RAB RIB CAN
GYIS YOD PA MA YIN PA'I SKRA SHAD LA SOGS PA DMIGS PA'I PHYIR
PHYI ROL MED KYANG RNAM PAR SHES PA YOD PA YIN NO ZHE NA, DE YANG
MI

'THAD DE, CI'I PHYIR ZHE NA, DBANG PO RAB RIB BCAS PAS BLO GANG
GIS, ,RAB RIB MTHU LAS SKRA RNAMS GANG MTHONG BA, ,DE BLO LA LTOS
GNYIS CHAR BDEN PA STE, ,DON GSAL MTHONG LA GNYI GA 'ANG BRDZUN
PA YIN, ,RMI LAM KHO NA LTAR BLTA BAR BYA'O, ,RAB RIB

CAN GYIS MTHONG BA LA LTOS NAS SKRA SHAD KYI RNAM PA YANG YOD PA
YIN LA, RAB RIB MED PA'I MTHONG BA LA LTOS NAS GNYI GA YANG MA
SKYES PA NYID DO, YUL MED PAR SHES PA NGES PAR DKA' BA'I PHYIR
RO, ,'DI NI GDON MI ZA BAR 'DOD PAR BYA DGOS TE, DE LTAR MA YIN
TE,

@266A *, ,GAL TE SHES BYA MED PAR BLO YOD NA, ,SKRA DE'I YUL DANG
MIG NI RJES 'BREL BA'I, ,RAB RIB MED LA'ANG SKRA SHAD BLOR 'GYUR
NA, ,DE LTA MA YIN DE PHYIR DE YOD MIN, ,GAL TE RAB RIB CAN LA
SKRA SHAD DAG MED PAR SKRA SHAD KYI RNAM PA CAN GYI SHES

PA SKYE NA YUL GANG DU RAB RIB CAN GYIS SKRA SHAD DAG MTHONG BA
DER MIG GTAD PA'I RAB RIB MED PA LA YANG DE DANG 'DRA BAR SKRA
SHAD KYI BLO YOD PAR 'GYUR TE, YUL MED PAR MTSUNGS PA'I PHYIR RO,
,DE'I PHYIR YUL MED PAR RNAM PAR SHES PA SKYE'O ZHES BYA BA DE NI
MI RIGS SO,

'DIR GAL TE YUL GYI YOD PA NYID RNAM PAR SHES PA SKYE BA'I RGYU
YIN NA NI 'DI DE LTAR 'GYUR BA ZHIG GO , ,'O NA CI ZHE NA, RNAM
PAR SHES PA'I BAG CHAGS SNGAR GZHAG PA DE SMIN PA DANG MA SMIN PA
DAG RNAM PAR SHES PA SKYE BA DANG MI SKYE BA DAG GI RGYU YIN TE,
DE'I PHYIR GANG

LA SGRA'I RNAM PA CAN GYI SHES PA GZHAN GYIS GZHAG PA'I BAG CHAGS
YONGS SU SMIN PA YOD PA DE KHO NA LA DE'I RNAM PA CAN GYI SHES PA
'BYUNG GI GZHAN LA NI MA YIN NO, ,ZHES SMRA'O, ,'DI YANG MI RUNG
NGO ZHES BSHAD PA ,GANG PHYIR MTHONG BA DAG LA BLO NUS NI, ,SMIN
MED

DE LTAR DE LA BLO MI 'BYUNG, ,SHES BYA YOD DNGOS BRAL BAS MIN ZHE
NA, ,NUS DE MED PAS 'DI NI 'GRUB MA YIN, ,SHES BYA YOD PA'I DNGOS
PO DANG BRAL BA NI SHES BYA YOD PA MA YIN PA ZHES BYA BA'I DON
TO, ,GAL TE NUS PA ZHES BYA BA 'BA' ZHIG YOD NA NI, ,DE'I TSE

SMIN PA DANG MA SMIN PA DAG LA RNAM PAR SHES PA 'BYUNG BA DANG MI
'BYUNG BA DAG TU 'GYUR BA ZHIG GO , ,DE'I PHYIR 'DI MI 'GRUB BO,
,YANG JI LTAR NA NUS PA YOD PA MA YIN ZHE NA, BSHAD PA, SKYES LA
NUS PA SRID PA YOD MA YIN, ,MA SKYES NGO BO LA YANG NUS YOD MIN,
,'DIR

NUS PA 'DI YONGS SU RTOG PA NA RNAM PAR SHES PA DA LTAR BA'I
'BREL BA CAN ZHIG GAM, RNAM PAR SHES PA 'DAS PA DANG MA 'ONGS
BA'I 'BREL BA CAN ZHIG TU 'GYUR GRANG, DE LA RE ZHIG RNAM PAR
SHES PA SKYES BA LA NUS PA SRID PA MA YIN TE, GANG GI TSE NUS
PA'I ZHES DRUG

@266B PA YIN PA DE'I TSE NI RNAM PAR SHES PA 'BRAS BU'I NGO BOR
GYUR PA NI RGYU NYID DU YANG YOD DO ZHES BYA BAR RIGS PA MA YIN
NO, ,GAL TE YIN NA NI 'BRAS BU RGYU MED PA CAN DU 'GYUR ZHING MYU
GU SKYES PA NA YANG SA BON MI 'JIG PAR 'GYUR RO, ,DE'I PHYIR
SKYES PA'I RNAM PAR SHES PA LA NUS PA MI SRID DO,

GANG GI TSE NUS PA LAS ZHES LNGA PA YIN PA DE'I TSE NI RNAM PAR
SHES PA SKYES PA NUS PA LAS 'BYUNG BAR MI RIGS TE, YOD PA'I PHYIR
ZHES SNGAR BSHAD ZIN TO, ,DE LTAR NA RE ZHIG SKYES PA LA NUS PA
SRID PA YOD PA MA YIN NO, ,MA SKYES PA'I RANG BZHIN CAN GYI RNAM
PAR SHES

PA LA YANG NUS PA YOD PA MA YIN TE, GANG GI PHYIR, KHYAD PAR MED
PAR KHYAD PAR CAN YOD MIN, ,MO GSHAM BU LA'ANG DE NI YOD PAR
THAL, ,KHYAD PAR MED PAR KHYAD PAR DU BYA BA YOD PA MA YIN PA
NYID DO, ,CI LTAR ZHE NA, RNAM PAR SHES PA'I NUS PA ZHES RNAM PAR

SHES PA NI NUS PA'I KHYAD PAR YIN LA, NUS PA NI KHYAD PAR GYI
GZHI YIN NO, ,GANG MA SKYES PA DE NI RNAM PAR SHES PA'AM, RNAM
PAR SHES PA MA YIN ZHES BYA BAR DGAG PA DANG SGRUB PA'I NGO BOS
BSTAN PAR MI NUS SO, ,GANG GI TSE DE LTAR YIN PA DE'I TSE 'DI NI
'DI'I NUS

PA'O ZHES BYA BAR GANG GI NUS PA KHYAD PAR DU BYED PAR 'GYUR,
GANG GI TSE DE LTAR KHYAD PAR YOD PA MA YIN PA DE'I TSE 'DI NI
'DI LAS 'BYUNG NGO ZHES KHYAD PAR DU MA SMRAS PA 'DIS NI CUNG ZAD
KYANG BSTAN PAR MI 'GYUR RO, ,YANG GAL TE MA SKYES PA LA NUS PA
'DOD NA, MO GSHAM

GYI BU LA YANG 'DOD PAR BYA DGOS TE, DE'I PHYIR MA SKYES PA LA
NUS PA YOD PA MA YIN NO, ,CI STE RNAM PAR SHES PA GANG ZHIG NUS
PA LAS SKYE BAR 'GYUR BA'I RNAM PAR SHES PA 'BYUNG BAR 'GYUR BA
DE SNYING LA BSAMS NAS RNAM PAR SHES PA 'DI'I NUS PA 'DI YIN
ZHING 'DI LAS 'DI

'BYUNG BAR 'GYUR RO ZHES DE LTAR KHYAD PAR DANG KHYAD PAR GYI
GZHI'I DNGOS PO 'GRUB PAR 'GYUR TE, JI SKAD DU 'JIG RTEN NA 'BRAS
CHAN TSOS SHIG ,SNA LA MA 'DI LA RAS YU GO THOGS SHIG CES SMRAS
LA, BSTAN BCOS LAS KYANG, MNGAL DU 'JUG PA GSUM DAG STE, ,

@267A *, ,'KHOR LOS SGYUR DANG RANG 'BYUNG GNYIS, ,ZHES BSHAD DO
SNYAM NA, DE YANG SNYING PO MED PA NYID DU BRJOD PA'I PHYIR BSHAD
PA, GAL TE 'BYUNG BAR 'GYUR BAS BSNYAD 'DOD NA, ,NUS PA MED PA
'DI YI 'BYUNG 'GYUR MED, ,RES 'GA' GANG ZHIG TU 'GYUR

NA NI DE 'BYUNG BAR 'GYUR GYI, RTAG TU 'BYUNG BA MA YIN PAR NGES
PA MO GSHAM GYI BU LA SOGS PA 'AM NAM MKHA' LA SOGS PA NI MI
'GYUR RO, ,DE'I PHYIR 'DIR GAL TE NUS PA YOD PAR 'GYUR NA NI,
RNAM PAR SHES PA 'BYUNG BAR 'GYUR BA NYID DU 'GYUR BA ZHIG NA,
GANG

GI TSE RNAM PAR SHES PA MA 'ONGS PA YOD PA MA YIN PA NYID KYIS
NUS PA MED PA NYID YIN PA DE'I TSE, MO GSHAM GYI BU LA SOGS PA
BZHIN DU NUS PA MED PAR DE'I 'BYUNG BAR 'GYUR BA NYID YOD PA MA
YIN NO, ,'DIS NI 'BRAS CHAN LA SOGS PA DAG KYANG BSHAD PA YIN NO,
,GZHAN

YANG RNAM PAR SHES PA DANG NUS PA PHAN TSUN LTOS NAS 'GYUR LA RAG
MOD, DE LTA NA YANG GZHAN GYI DBANG GI NGO BO YOD PA NYID MA YIN
TE, 'DI LTAR, PHAN TSUN DON LA BRTEN PA'I GRUB PA NI, ,GRUB MIN
NYID CES DAM PA RNAMS KYIS GSUNGS, ,RNAM PAR SHES PA YOD NA

NI DE'I NUS PA YIN LA, DE LAS RNAM PAR SHES PA 'BYUNG BA YIN NO
ZHES DE LTAR PHAN TSUN GYI DON LA BRTEN PAR 'GYUR RO, ,DE LTAR
'GYUR MOD CE NA, RNAM PAR SHES PA RANG BZHIN GYIS YOD PA MA YIN
NO ZHES BYA BAR 'GYUR RO, ,DPER NA RING PO YOD NA THUNG NGUR 'GYUR
LA THUNG DU

YOD NA RING POR 'GYUR ZHING, PHA ROL YOD NA TSU ROL DU 'GYUR LA
TSU ROL YOD NA PHA ROL TU 'GYUR BA LTAR BTAGS PAR 'GYUR GYI DE
DAG LA GRUB PA RANG BZHIN PA MED DO, ,DE LTA YIN NA NI KHO BO CAG
GI SMRA BA'I RJES SU 'BRANG BA NYID DU 'GYUR RO, ,JI SKAD DU,
BZHI BRGYA PA LAS, 'BRAS

BU MED PAR RGYU YI NI, ,RGYU NYID YOD PA MA YIN PA, ,DE YI PHYIR
NA 'BRAS BU KUN, ,RGYU NYID DU NI THAL BAR 'GYUR, ,ZHES BSHAD LA,
BSTAN BCOS LAS KYANG, GAL TE DNGOS PO GANG LTOS 'GRUB, ,DE NYID
LA YANG LTOS NAS NI, ,LTOS BYA GANG YIN DE 'GRUB NA, ,GANG

@267B LA LTOS NAS GANG ZHES 'GRUB, ,CES GSUNGS SO, ,'DI'I DON NI
'DI YIN TE, GAL TE DNGOS PO RNAM PAR SHES PA LA SOGS PA GANG ZHIG
NUS PA'I KHYAD PAR LA LTOS NAS 'GRUB PA DE NYID LA YANG LTOS NAS
RNAM PAR SHES PAS BDAG NYID 'GRUB PAR BYA BA'I PHYIR, LTOS PAR

BYA BA DNGOS PO NUS PA'I KHYAD PAR GANG YIN PA DE 'GRUB NA, DE NI
GNYI GA 'GRUB PAR BYA BA GANG LA LTOS NAS GANG ZHIG 'GRUB PAR
'GYUR BA BRJOD PAR BYA DGOS SO, ,GZHAN YANG, DNGOS PO LTOS 'GRUB
GANG YIN PA, ,DE MA GRUB NA CI LTAR LTOS, ,CI STE 'GRUB PA LTOS
SHE NA, ,

DE NI LTOS PAR MI RIGS SO, ,ZHES GSUNGS SO, ,'DI'I DON YANG 'DI
YIN TE, GAL TE RNAM PAR SHES PA NUS PA LA LTOS NAS 'GRUB NA, DE
GRUB PA'AM MA GRUB PA ZHIG NUS PA LA LTOS GRANG, GAL TE MA GRUB
PA YIN NA NI, ,MA GRUB PA'I PHYIR BONG BU'I RVA LTAR NUS PA LA

MI LTOS SO, ,'ON TE GRUB PA LA LTOS NA NI, GRUB PA'I PHYIR DE
LTOS PAR MI RUNG NGO, ,DE LTAR PHAN TSUN DON LA BRTEN PA'I GRUB
PA NI GRUB PA MIN ZHES MKHYEN RAB MNGA' BA RNAMS KYIS GSUNGS SO,
,DE'I PHYIR DE LTAR MA 'ONGS PA LA YANG NUS PA YOD PA MA YIN NO,
,DA NI 'DAS PA

LA YANG NUS PA YOD PA MA YIN NO ZHES BSTAN PA'I PHYIR BSHAD PA,
GAL TE 'GAGS PA'I NUS MIN LAS 'GYUR NA, ,GZHAN GYI NUS PA LAS
GZHAN 'BYUNG BAR 'GYUR, ,GAL TE SKYES NAS 'GAGS BZHIN PA'I RNAM
PAR SHES PAS 'BRAS BU'I DON DU KUN GZHI'I RNAM PAR SHES

PA LA NUS PA'I KHYAD PAR GZHAG PA RNAM PAR SHES PA 'GAGS PA'I NUS
PA SMIN PA GANG YIN PA DE LAS 'BYUNG BAR 'GYUR BA'I RNAM PAR SHES
PA 'BYUNG NA NI DE'I TSE GZHAN GYI NUS PA LAS GZHAN 'BYUNG BAR
'GYUR RO, ,CI'I PHYIR ZHE NA, ,GANG GI PHYIR, RGYUN CAN RNAMS DER
PHAN TSUN THA

DAD YOD, ,TA NU NI RGYAS PA LA'O ZHES BYA BA 'DI'I LTAR NA,
BRGYUD PAS NA RGYUN TE CHU KLUNG GI RGYUN LTAR RGYUN CHAGS PA
RGYUN LUGS RGYU DANG 'BRAS BU 'BREL BAR 'JUG PA NA SKYE BA DANG
'CHI BA BRGYUD PAS BAR MED PAR RIM PA RNAM PAR MA CHAD PAR GNAS
PA 'DU BYED KYI SKAD CIG DUS GSUM

@268A *, ,PA'I NYE BAR LEN PA CAN LA BYA LA, DE RGYUN GYI CHA
SHAS RDZAS KYI SKAD CIG RNAMS LA YOD PAS NA RGYUN GYI YAN LAG
RDZAS KYI SKAD CIG RNAMS LA RGYUN CAN ZHES BRJOD DO, ,DE DAG PHAN
TSUN TE GZHAN DANG GZHAN DU THA DAD CING GZHAN NYID DU GZHAN GYIS
KHAS BLANGS PA YIN NO, ,

DE'I PHYIR 'BRAS BU'I SKAD CIG BAG CHAGS KYI RGYU CAN DUS PHYIS
'BYUNG BA LA RGYU'I SKAD CIG BAG CHAGS 'JOG PAR BYED PA LAS GZHAN
NYID YOD PA YIN TE, DE LTAR NA GZHAN GYI NUS PA LAS GZHAN 'BYUNG
BAR 'GYUR RO, ,CI STE 'DOD PA'I PHYIR 'DI SKYON MA YIN NO SNYAM
NA, DE LTAR

NI MA YIN TE, DE LTAR 'DOD NA, THAMS CAD THAMS CAD LAS SKYE BAR
'GYUR RO ZHES BSHAD PA NI, DE PHYIR THAMS CAD KUN LAS 'BYUNG BAR
'GYUR, ,ZHES BYA BA STE, 'DI NI GZHAN LAS SKYE BA 'GOG PA BSHAD
ZIN PAS SLAR YANG MI BRJOD DO, ,'DIR SMRAS PA, GAL TE

DER NI RGYUN CAN THA DAD KYI, ,DE DAG LA RGYUN THA DAD MED DE'I
PHYIR, ,NYES MED CE NA, GAL TE YANG DER RDZAS KYI SKAD CIG RGYUN
CAN RNAMS LA PHAN TSUN GZHAN NYID YOD MOD KYI DE LTA NA YANG
RGYUN 'DI NI GCIG PA KHO NA YIN PAS THAMS CAD THAMS CAD LAS SKYE
BAR THAL BAR MI 'GYUR

RO ZHE NA, GAL TE DE LTAR YIN NA DE'I TSE NYES PA MED PAR 'GYUR
BA ZHIG NA, 'DI NYID MA GRUB PAS NA, 'DI NI BSGRUB BYA ZHIG GO,
,CI'I PHYIR ZHE NA, THA MI DAD RGYUN SKABS MI RIGS PHYIR RO,
,SKABS NI GO SKABS SO, ,BDAG GI DNGOS PO PHAN TSUN THA DAD PA
RNAMS NI RGYUN THA MI

DAD PA'I RTEN NYID DU YOD PAR MI 'OS TE, GZHAN YIN PA'I PHYIR
GZHAN BZHIN NO ZHES BSTAN PA'I PHYIR BSHAD PA, BYAMS PA NYER SBAS
LA BRTEN CHOS RNAMS NI, ,GZHAN NYID PHYIR NA RGYUD GCIG GTOGS MIN
TE, ,GANG DAG RANG MTSAN NYID KYIS SO SO BA, ,DE DAG RGYUD GCIG

GTOGS PAR RIGS MA YIN, ,DE BZHIN DU 'DIR YANG RGYUD GCIG PA NYID
RIGS PA DANG LDAN PA MA YIN NO SNYAM DU BSAMS PA'O, ,DE LA NUS PA
SMIN PA YOD PA DANG YOD PA MA YIN PA DAG GIS RNAM PAR SHES PA YOD
PA DANG MED PA DAG YIN GYI, SHES BYA YOD PA DANG MED PAS

@268B NI MA YIN NO ZHES GANG SMRAS PA DE NI NUS PA MI SRID PAR
BRJOD PAS TSUL 'DIS BSAL BA YIN TE, DE'I PHYIR SHES BYA MED PAS
RNAM PAR SHES PA MED PA YIN NO, ,ZHES BYA BA 'DI NI GNAS PA YIN
NO, ,DE SKAD BSTAN PA YIN DANG, SLAR YANG RNAM PAR SHES PAR SMRA
BAS RANG GI LUGS

BRJOD PA LHUR BYAS PA NYID KYIS MNGON PAR 'DOD PA'I DON GRUB PAR
BSAMS SHING SMRAS PA, MIG BLO'I SKYE BA RANG NUS GANG ZHIG LAS,
,DE MA THAG TU KUN NAS SKYE 'GYUR ZHING, ,RANG GI RNAM SHES RTEN
GYI NUS DE LA, ,DBANG PO GZUGS CAN MIG CES BYA BAR RTOGS, ,MIG

GI RNAM PAR SHES PA'I BAG CHAGS GANG ZHIG KUN GZHI'I RNAM PAR
SHES PA LA RNAM PAR SHES PA GZHAN GYIS 'JOG BZHIN PA NA GZHAG PA
YIN LA, DE YONGS SU SMIN PA LAS DUS PHYIS DE'I RNAM PA'I RJES SU
BYED PA'I RNAM PAR SHES PA SKYE BAR 'GYUR ZHING, RNAM PAR

SHES PA DE NUS PA'I SKAD CIG BAR MED PAR GANG ZHIG LAS SKYE BA'I
NUS PA'I SKAD CIG BAR MED PA RTEN DU GYUR PA DE LA GTI MUG GIS
'JIG RTEN NA DBANG PO GZUGS CAN MIG YIN NO SNYAM DU RTOGS KYI,
RNAM PAR SHES PA LAS THA DAD PA'I MIG GI DBANG PO NI YOD PA MA

YIN NO, ,DE BZHIN DU DBANG PO GZHAN YANG NGES PAR BYA'O, ,DE'I
PHYIR DE LTAR RNAM PAR SHES PA LAS THA DAD PA'I MIG GI DBANG PO
MED PAR BSTAN NAS, GZUGS KYANG RNAM PAR SHES PA LAS THA MI DAD
PAR GNAS PA NYID DU BSTAN PA'I PHYIR SMRAS PA, 'DI NA DBANG PO

LAS BYUNG RNAM PAR RIG ,PHYI GZUNG MED PAR RANG GI SA BON LAS,
,SNGO SOGS SNANG NYID 'BYUNG BAR MA RTOGS NAS, ,SKYE BOS PHYI ROL
GZUNG BAR SEMS KHAS LEN, ,JI LTAR BAN DHU DZI PA KA DANG KING SHU
KA LA SOGS PA DAG DMAR PO'I RNAM PA CAN DU SKYE BA NA, NOR

BU DAG BZHIN DU PHYI ROL GYI NYE BAR BSGRUB PA'I TSON LA MI LTOS
KYI, 'ON KYANG MYU GU LA SOGS PA'I RGYUN RANG GI SA BON GYIS
'PHANGS PA'I NUS PA DANG RJES SU 'BREL PA LAS RNAM PA KHYAD PAR
CAN NYID DU SKYE BAR DMIGS PA DE BZHIN DU, SNGON PO LA SOGS PA
PHYI ROL GYI

@269A *, ,GZUGS MED PAR RNAM PAR SHES PA SNGON PO LA SOGS PAR
SNANG BA 'BYUNG BA YIN LA, DE'I SNGON PO LA SOGS PAR SNANG BA
NYID GANG YIN PA DE LA 'JIG RTEN GYI PHYI ROL GYI YUL GYI NGO BOR
MNGON PAR ZHEN TE, DPER NA MTSO CHU SHIN TU DANGS PAS YONGS SU
GANG BA'I DOGS

KYI MTHAR SKYES PA'I SHING GI YAL GA LA BTAGS PA'I PAD MA RA GA'I
GZUGS BRNYAN CHU NANG NA YOD PA RIN PO CHE'I RNAM PAR SNANG BA
CHU'I NANG NA PHYI ROL LTA BUR DMIGS MOD KYI, DE DE'I NANG NA YOD
PA NI MA YIN PA DE BZHIN DU RNAM PAR SHES PA LA YANG SBYAR BAR
BYA'O, ,DE LTAR NA RNAM PAR SHES PA

LAS PHYI ROL GYI DON YOD PA MA YIN NO, ,RNAM PA GCIG TU NA, RMI
LAM NA NI GZUGS DON GZHAN MED PAR, ,RANG NUS SMIN LAS DE YI RNAM
CAN SEMS, ,'BYUNG BA JI LTAR DE BZHIN SAD LA'ANG 'DIR, ,PHYI ROL
MED PAR YID NI YOD CE NA, ,DE NI DE LTAR MA YIN NO, ,CI'I PHYIR

ZHE NA, JI LTAR MIG MED PAR NI RMI LAM DU, ,SNGO SOGS SNANG BA'I
YID SEMS 'BYUNG DE LTAR, ,DMIGS DBANG MED PAR RANG GI SA BON NI,
,SMIN LAS LONG BA LA 'DIR CIS MI SKYE, ,GAL TE 'DIR JI LTAR SAD
PA'I GNAS SKABS SU GYUR PA MIG GIS GZUGS RNAMS LTA BA LAS MIG

GI RNAM PAR SHES PA CHES GSAL BA DE BZHIN DU, RMI LAM DU YANG MIG
MED PAR RANG GI BAG CHAGS SMIN PA LAS YID KYI RNAM PAR SHES PA
NYID MIG GI RNAM PAR SHES PA NYID MIG GI RNAM PAR SHES PA'I RNAM
PA DANG RJES SU MTHUN PAR SKYE NA, SAD PA'I GNAS SKABS KYI LONG
BA LA YANG GNAG GIS NA 'DIS MA LONG

PA LTAR MTHONG BAR 'GYUR BA RANG GI BAG CHAGS YONGS SU SMIN PA
LAS RNAM PA DE LTA BU CI'I PHYIR 'BYUNG BAR MI 'GYUR TE, ,GNYI GA
YANG MIG MED PAR MTSUNGS PA'I PHYIR RO, ,CI STE RNAM PA DE LTA
BU'I YID KYI RNAM PAR SHES PA'I RGYU NI MIG MED PA MA YIN GYI, 'O
NA CI ZHE NA, RNAM PA DE LTA BU'I YID

KYI RNAM PAR SHES PA'I NUS PA SMIN PA YIN NO, ,DE'I PHYIR GANG
NUS PA YONGS SU SMIN PA YOD PA DE RNAM PA DE LTA BU'I YID KYI
RNAM PAR SHES PA 'BYUNG BA YIN LA, DE YANG GNYID KYI RKYEN GYIS
RMI LAM KHO NA NA YOD PA YIN GYI SAD PA NI MA YIN NO SNYAM NA, DE
YANG MI RIGS SO, ,CI'I PHYIR ZHE NA,

@269B GAL TE KHYOD LTAR RMI LAM DRUG PA YI, ,NUS PA SMIN YOD SAD
PAR MED 'GYUR NA, ,DRUG PA'I NUS SMIN JI LTAR 'DIR MED PA, ,DE
LTAR RMI TSE MED CES CIS MI RIGS, ,DRUG PA ZHES BYA BA NI YID KYI
RNAM PAR SHES PA ZHES BYA BA'I DON TO, ,GAL TE TSIG GI TSUL TZAM
KHO NAS RMI LAM DU

RNAM PA DE LTA BU'I YID KYI RNAM PAR SHES PA'I NUS PA SMIN PAR
'DOD KYI, ,SAD PA LA MA YIN NA NGED CAG GI TSIG GIS KYANG 'DI NI
JI LTAR SAD PA LA RNAM PA DE LTA BU'I RNAM PAR SHES PA'I NUS PA
SMIN PA, YOD PA MA YIN PA DE BZHIN DU RMI LAM NA YANG MED DO ZHES
'DOD PAR BYA DGOS SO, ,JI

LTAR MIG MED 'DI YI RGYU MIN LTAR, RMI LAM DU YANG GNYID NI RGYU
MA YIN PAR BRJOD PAR NUS SO, ,RMI LAM MTHONG BA NI SAD PA'I GNAS
SKABS KYI LONG BA LTAR RNAM PAR SHES PA DE'I RTEN DBANG PO BYED
PA DANG BRAL BA'I PHYIR, RNAM PAR SHES PA MIG GI DBANG PO NUS
PA'I MING CAN LA BRTEN

PA'I RNAM PA'I RJES SU BYED PA, YID KYI RNAM PAR SHES PA'I NUS PA
SMIN PA'I YONGS SU 'GYUR BA YID KYI RNAM PAR SHES PA CAN MA YIN
NO, ,DE'I PHYIR DE LTAR MIG MED PAS SAD PA'I LONG BA 'DI LA RGYU
MA YIN PA JI LTA BA DE BZHIN DU, GNYID KYANG RMI LAM DU RNAM PAR
SHES PA'I BAG CHAGS

YONGS SU SMIN PA'I RGYU MA YIN NO, ,GANG GI PHYIR DE LTAR YIN LA,
DE PHYIR RMI LAM DU YANG DE DNGOS MIG ,BRDZUN PA'I YUL CAN RTOGS
PA'I RGYUR KHAS BLANG, ,DE'I PHYIR RMI LAM DU YANG RNAM PA DE LTA
BU'I YUL GYI SHES PA RNAM PA DE LTA BU DANG, MIG GI RNAM PAR SHES
PA'I RTEN DU GYUR

BA RNAM PA DE LTA BU KHAS BLANG BAR BYA'O, ,DE'I PHYIR DE LTAR
NA, 'DI YIS LAN NI GANG DANG GANG BTAB PA, ,DE DANG DE NI DAM
BCA' MTSUNGS MTHONG BAS, ,RTZOD 'DI SEL BYED, SAD PA'I GNAS SKABS
KYI GSUM PO 'DI RANG BZHIN GYIS STONG PA YIN TE, DMIGS PA'I PHYIR
RMI LAM

YIN NO ZHES BSTAN PA YIN DANG, PHA ROL PO GANG ZHIG SAD PA'I RNAM
PAR SHES PA NI DON GYIS STONG PA YIN TE, RNAM PAR SHES PA YIN
PA'I PHYIR RMI LAM GYI RNAM PAR SHES PA BZHIN NO ZHES BYA BA
DANG, SAD PA'I GNAS SKABS SU DMIGS PA'I YUL NI BRDZUN PA'I RANG
BZHIN CAN YIN

@270A *, ,TE; YUL YIN PA'I PHYIR RMI LAM GYI YUL BZHIN NO ZHES
BYA BA DANG, DE BZHIN DU KUN NAS NYON MONGS PA DANG RNAM PAR
BYANG BA DAG NI GZHAN GYI DBANG MED NA YOD PA MA YIN TE, RTEN MED
PA'I PHYIR RUS SBAL GYI SPU'I GOS BZHIN NO ZHES SMRA'O, ,DE BZHIN
DU RAB RIB KYI DPE DAG

GIS KYANG BRJOD PAR BYA'O, ,DE LTA BU LA SOGS PA'I SGO NAS RNAM
PAR SHES PAR SMRA BA 'DIS LAN GANG DANG GANG BTAB PA DE DANG DE
NI MKHAS PA DBU MA PAS DAM BCA' BA DANG MTSUNGS PAR MTHONG NA
RTZOD PA 'DI STE, RNAM PAR SHES PAR SMRA BA ZLOG PAR BYED DO, ,DE
BZHIN DU

LUNG GIS GNOD PA LA SOGS PA'I NYES PA YANG SRID PA MA YIN TE,
GANG GI PHYIR, SANGS RGYAS RNAMS KYIS NI, 'GAR YANG DNGOS PO YOD
CES MA BSTAN TO, ,JI SKAD DU, SRID PA GSUM NI BTAGS PA TZAM, ,NGO
BO NYID KYIS DNGOS PO MED, ,BTAGS PA DNGOS

PO'I NGO BOR NI, ,RTOG GE BA DAG RTOG PAR 'GYUR, ,RANG BZHIN MED
CING RNAM RIG MED, ,KUN GZHI MED CING DNGOS MED NA, ,BYIS PA NGAN
PA RTOG GE BA, ,RO DANG 'DRA BAS 'DI DAG BRTAGS, ,ZHES GSUNGS SO,
,GCIG LA GCIG MED PA'I STONG PA NYID KYIS

DNGOS PO MED PA NYID DU YANG RIGS PA MA YIN TE, BLO GROS CHEN PO
GCIG LA GCIG MED PA'I STONG PA NYID NI STONG PA NYID THAMS CAD
KYI THA SHAL YIN NO ZHES LUNG LAS 'BYUNG BA'I PHYIR RO, ,BA LANG
RTA MA YIN PA'I PHYIR YOD PA MA YIN NO ZHES BYA BAR BRJOD PA NI
RIGS PA YANG MA YIN TE, RANG

GI BDAG NYID KYIS YOD PA'I PHYIR RO ZHES BYA BA LA SOGS PA BRJOD
PAR BYA'O, ,DE BZHIN DU BCOM LDAN 'DAS DE DAG DBANG PO LA 'JUG
PAS CHOS KYI DBYINGS LA 'JUG PA NI DBANG PO NYI SHU RTZA GNYIS TE
MIG GI DBANG PO DANG, RNA BA'I DBANG PO DANG, SNA'I DBANG PO
DANG, LCE'I

DBANG PO DANG, LUS KYI DBANG PO DANG, YID KYI DBANG PO DANG, MO'I
DBANG PO DANG, PHO'I DBANG PO DANG, SROG GI DBANG PO DANG, BDE
BA'I DBANG PO DANG, SDUG BSNGAL GYI DBANG PO DANG, YID BDE BA'I
DBANG PO DANG, YID MI BDE BA'I DBANG PO DANG, BTANG SNYOMS KYI
DBANG PO DANG,

@270B DAD PA'I DBANG PO DANG, BRTZON 'GRUS KYI DBANG PO DANG,
DRAN PA'I DBANG PO DANG, TING NGE 'DZIN GYI DBANG PO DANG, SHES
RAB KYI DBANG PO DANG, MI SHES PA KUN SHES PAR BYED PA'I DBANG PO
DANG, KUN SHES PA'I DBANG PO DANG, KUN SHES PA DANG LDAN PA'I
DBANG PO STE,

DE LA MIG GI DBANG PO NI DUS GSUM DU YANG MI DMIGS SO, ,GANG DUS
GSUM DU MI DMIGS PA DE NI MIG GI DBANG PO MA LAGS SO, ,GANG MIG
GI DBANG PO MA LAGS PA DE DE'I THA SNYAD JI LTAR 'TSAL BAR BGYI,
'DI LTA STE DPER NA, CHANG PA STONG PA NI BRDZUN PA

YANG DAG PA MA LAGS PA MA MCHIS PA STE, 'DI LTAR MING DU GDAGS
PAR BAS KYI, DON DAM PAR NI STONG PA MI DMIGS, CHAD PA YANG MI
DMIGS SO, ,DE BZHIN DU MIG GI DBANG PO YANG CHAD PA STONG PA LTAR
BRDZUN ZHING MA MCHIS LA YANG DAG PA MA LAGS PA STE, LOG

PAR BSLU BA'I CHOS CAN BYIS PA 'DRID PA MA MCHIS PA YANG DAG PA
MA LAGS PA, 'DI LTAR MING DU GDAGS PAR BAS KYI, DON DAM PAR NI
MIG DANG DBANG PO MI DMIGS SO, ,DE NI BCOM LDAN 'DAS KYI SA THAMS
CAD MKHYEN PA'I YE SHES BRNYES NAS CI TZAM DU PHYIN CI

LOG LA GNAS PA'I SEMS CAN RNAMS GZUNG PA'I SLAD DU MIG GI DBANG
PO ZHES BTAGS KYI DON DAM PAR NI MA LAGS SO, ,DBANG PO NI RANG
BZHIN DANG BRAL ZHING DBANG PO NYID KYIS STONG PA STE, DE LA MIG
NI MIG NYID DU MCHIS PA MA LAGS LA, DBANG PO NI DBANG PO NYID DU
MCHIS

PA MA LAGS SO, ,DE CI'I SLAD DU ZHE NA, MIG NI MIG GI RANG BZHIN
DANG BRAL BA LAGS TE, CHOS GANG LA RANG BZHIN MCHIS PA MA LAGS PA
DE NI DNGOS PO MA LAGS SO, ,GANG DNGOS PO MA LAGS PA DE NI YONGS
SU MA GRUB PA'O, ,DE NI MA SKYES PA DANG MA 'GAGS PA'O, ,DE NI

'DAS PA DANG MA 'ONGS PA ZHES GDAGS PAR BGYI BA MA LAGS SO ZHES
BYA BA LA SOGS PA DANG, BCOM LDAN 'DAS 'DI LTA STE DPER NA MI
ZHAG GI RMI LAM NA DGOD PA DANG DGA' BA DANG RTZE BA DAG NYAL
NYAL BA LAS SAD DE RJES SU DRAN LA DE DRAN YANG RNYED PAR MI
'GYUR RO, ,DE CI'I SLAD DU

@271A *, ,ZHE NA, RMI LAM NA YANG DES DE DAG MA RNYED NA NYAL BA
LAS SAD PA'I TSE LTA SMOS KYANG CI 'TSAL TE 'DI'I GNAS MA MCHIS
SO, ,DE BZHIN DU DBANG PO RNAMS NI RMI LAM LTA BU STE, DE BZHIN
DU CHOS THAMS CAD KYANG NGO BO NYID KYIS DMIGS SU MA MCHIS PA
STE, DE'I SLAD

DU DE DAG NI BRJOD DU MA MCHIS PA ZHES BGYI STE ZHES 'BYUNG NGO,
,DE LTAR NA PHUNG PO DANG, ,KHAMS DANG, SKYE MCHED DANG, RTEN
CING 'BREL PAR 'BYUNG BA LA SOGS PA DAG DBANG PO LTAR RNAM PAR
BSHAD PA YIN NO, ,DES NA DE DAG LA RANG BZHIN KO GA LA YOD, DE'I
PHYIR STON

PA'I GSUNG RAB KYI DGONGS PA MA DPYOD PA DAG GIS SHES RAB KYI
RTZAL MED PAR SBYAR BA RNAM PAR SHES PAR SMRA BA 'DI BSAL BAR BYA
BA KHO NA YIN NO, ,'DIR SMRAS PA, ,GAL TE YUL MED PAR RNAM PAR
SHES PA YOD PA MA YIN NA, 'O NA GANG BLA MA'I MAN NGAG LAS RNAL
'BYOR PA

RNAMS KYIS SA GZHI KENG RUS KYIS YONGS SU GANG BAR MTHONG BA DE
CI LTAR BSHAD PA, RNAL 'BYOR PA YIS BLA MA'I MAN NGAG LAS, ,KENG
RUS KYIS GANG SA GZHI MTHONG BA GANG, ,DER YANG GSUM CHAR SKYE BA
MED PAR MTHONG, ,STE YUL DANG DBANG PO DANG RNAM PAR SHES PA'O,,

DE CI'I PHYIR ZHE NA, TING NGE 'DZIN DE NI, LOG PA YID LA BYED
PAR BSTAN PHYIR RO, ,'DI NI DE KHO NA NYID MA YIN PA YID LA BYED
PA'O ZHES 'BYUNG BA'I PHYIR RO, ,'DI NI GDON MI ZA BAR DE LTAR
KHAS BLANG BAR BYA'O, ,DE LTA MA YIN TE, KHYOD KYI DBANG BLO'I
YUL RNAMS JI LTA BA,

DE LTAR MI SDUG YID KYI YANG 'GYUR NA, ,DE BZHIN YUL DER BLO GTAD
CIG SHOS KYIS, ,RTOGS 'GYUR DE NI BRDZUN PAR YANG MI 'GYUR, ,JI
LTAR KHYOD KYIS ZLOS GAR GYI LTAD MO LA SOGS PA LTA BA NA, YUL
DER MIG GTAD PA RNAMS LAS JI LTAR GCIG LA MIG GI RNAM PAR SHES

PA DE'I RNAM PA CAN SKYE BA DE BZHIN DU GZHAN DAG LA YANG YIN PA
DE BZHIN DU, RNAL 'BYOR PA LTAR RNAL 'BYOR PA MA YIN PA KENG RUS
LA SOGS PA'I YUL LA LTA BA RNAMS LA YANG DE'I RNAM PA CAN GYI
SHES PA SKYE BAR 'GYUR TE, SNGON PO LA SOGS PA'I RNAM PAR SHES PA
BZHIN NO, ,

@271B TING NGE 'DZIN 'DI DE KHO NA NYID MA YIN PA YANG LA BYED
PAR YID MI 'GYUR RO, ,DE BZHIN DU, RAB RIB DANG LDAN DBANG PO CAN
MTSUNGS PA, ,CHU 'BAB KLUNG LA YI DGAS RNAG BLO YANG, ,SHES PAR
BYA'O, ,RAB RIB MTHU LAS SKRA RNAMS GANG MTHONG BA, ,ZHES GANG
BSHAD PA DE

DANG MTSUNGS PA DE LTA BU'I RIGS CAN GZHAN YANG RIG PAR BYA STE
SPROS PAS CHOG GO, ,MDOR NA JI LTAR SHES BYA MED DE BZHIN, ,BLO
YANG MED CES DON 'DI SHES PAR GYIS, ,SHES BYA RANG BZHIN MED PA
JI LTA BA DE BZHIN DU SHES BYA'I RNAM PA CAN GYI BLO YANG RANG GI
BDAG NYID KYIS MA SKYES PAR

RIG PAR BYA'O, ,JI SKAD DU, MA SHES PA NI SHES BYA MIN, ,DE MED
RNAM PAR SHES MED PA, ,DE PHYIR SHES DANG SHES BYA DAG ,RANG
BZHIN MED PAR KHYOD KYIS GSUNGS, ,ZHES BYA BA DANG, DE BZHIN DU,
RNAM SHES SGYU MA DANG MTSUNGS PAR, ,NYI MA'I GNYEN GYIS GSUNGS
PA

YIN; ,DE YI DMIGS PA'ANG DE BZHIN TE, ,NGES PAR SGYU MA'I DNGOS
DANG 'DRA, ,ZHES GSUNGS SO, ,DE'I PHYIR RNAM PAR SHES PA RDZAS SU
SMRA BA'I BRJED BYED KYI GDON GYIS GZUNG BA PHYI ROL GYI YUL LA
SKUR BA 'DEBS PA 'DI NI CI NAS, BDAG NYID G-YANG SAR LHUNG BAR
BYED

PAR MI 'GYUR BAR DAM PA SNYING RJE SPYOD PA RNAMS KYIS LUNG DANG
RIGS PA'I GSANG SNGAGS BZANG PO BTAB PAS TSABS CHER MNAN TE GZUNG
BAR BYA'O, ,DE'I PHYIR DE LTAR PHYI ROL MED PAR RNAM PAR SHES PA
MI SRID PAR BSTAN NAS DNGOS PO TZAM ZHIG TU YOD PA NYID DGAG PAR
BYA BA'I

PHYIR BSHAD LA, GAL TE GZUNG MED 'DZIN PA NYID BRAL ZHING, ,GNYIS
KYIS STONG PA'I GZHAN DBANG DNGOS YOD NA, ,'DI NI YOD PAR GANG
GIS SHES PAR 'GYUR, ,MA BZUNG BAR YANG YOD CES BYAR MI RUNG, ,GAL
TE GZUNG BA DANG 'DZIN PA ZHES BYA BA GNYIS KYIS STONG PA

GZHAN GYI DBANG YOD NA DE'I YOD PA DE KHYOD KYIS SHES PA GANG GIS
DMIGS, DE NYID KYIS DE 'DZIN PAR NI MI 'THAD DE, RANG GI BDAG
NYID LA BYED PAR 'GAL BA'I PHYIR RO, ,'DI LTAR RAL GRI'I SO DE
NYID KYIS DE NYID MI GCOD LA, SOR MO'I RTZE MO DE NYID KYIS DE
NYID LA MI REG CING, ,

@272A *, ,LEGS PAR BSLABS PA'I G-YER ZHING YANG GZOR CAN GYIS
KYANG RANG GI PHRAG PA LA ZHON PAR MI NUS SHING, MES RANG GI BDAG
NYID MI SREG LA, MIG GIS RANG GI BDAG NYID LA LTA BA MA YIN NO,
,DE NI SHES PA GZHAN GYIS 'DZIN PA YANG MA YIN TE, RANG GI

GRUB PA'I MTHA' DANG 'GAL BA'I PHYIR TE, GAL TE RNAM PAR RIG PA
GZHAN ZHIG RNAM PAR RIG PA'I YUL YIN NA RNAM PAR RIG PA TZAM NYID
NYAMS PAR 'GYUR RO ZHES 'BYUNG BA'I PHYIR RO, ,DE'I PHYIR DE LTAR
DE'I 'DZIN PA RNAM PA THAMS CAD DU YOD PA MA YIN LA MA BZUNG BA
LA NI

YOD PA NYID MED DO, ,'DIR SMRAS PA, GAL TE YANG GZHAN GZHAN GYIS
'DZIN PA YOD PA NI MA YIN MOD KYI, DE LTA NA YANG RANG RIG PA NI
YOD PA YIN NO, ,DE'I PHYIR RANG RIG PA KHO NAS DE 'DZIN PA'I
PHYIR YOD PA NYID DU 'GYUR RO ZHE NA, DE YANG YOD PA MA YIN PAR
BSHAD PA, DE NYID KYIS DE MYONG BAR GRUB MA YIN, DE NYID

KYIS DE 'DZIN TO ZHES BYA BA 'DI NI MA GRUB BO, ,'DIR KHA CIG GIS
MDO SDE PA'I PHYOGS KHAS BLANGS NAS RANG RIG PA RAB TU SGRUB PA'I
PHYIR, JI LTAR ME NI SKYES PA NYID NA RANG GI BDAG NYID DANG BUM
PA LA SOGS PA DAG GNYIS SU MI 'JUG PAR CIG CAR GSAL BAR BYED LA,
SPRAS

KYANG RANG GI BDAG NYID DANG DON STON PAR BYED PA DE BZHIN DU,
RNAM PAR SHES PA YANG NYE BAR SKYE BA NYID NA GNYIS SU MI 'JUG
PAR RANG GI BDAG NYID DANG, YUL SO SOR YANG DAG PAR RIG PAR BYED
PA YIN NO, ,DE'I PHYIR RANG RIG PA ZHES BYA BA YOD PA KHO NA YIN
NO, ,GANG ZHIG

MI 'DOD PA DES KYANG GDON MI ZA BAR RANG RIG PA KHAS BLANG BAR
BYA DGOS TE, GZHAN DU MA MTHONG NGO ZHES DUS PHYIS 'BYUNG BA'I
DRAN PAS YUL DRAN PA NYID DANG, NGAS MTHONG NGO SNYAM DU YUL GYI
NYAMS SU MYONG BA DRAN PAR MI 'GYUR RO, ,DE CI'I PHYIR ZHE NA,
DRAN PA NI NYAMS SU MYONG

BA'I YUL CAN YIN NA SHES PA YANG NYAMS SU MA MYONG BAS DRAN PA
YOD PAR MI 'GYUR RO, ,RANG RIG PA MED PA'I PHYIR NA RE ZHIG DE
NYID KYIS DE NYAMS SU MYONG BA YOD PA MA YIN NO, ,SHES PA GZHAN
GYIS KYANG DE MYONG BAR MI RIGS TE, CI'I PHYIR ZHE NA, SHES PA
GZHAN

@272B GYIS NYAMS SU MYONG NA THUG PA MED PAR THAL BAR 'GYUR RO,
,'DI LTAR SNGON PO YONGS SU GCOD PAR BYED PA'I SHES PA GCIG DE'I
MJUG THOGS SU 'BYUNG BA'I RNAM PAR SHES PAS GCOD PAR KHAS LEN NA,
,SNGON PO'I SHES PA'I SHES PA DE LA YANG MYONG BA PO GZHAN YOD
PAR BYA

DGOS SHING, DE LA YANG GZHAN ZHIG 'GYUR DGOS PAS THUG PA MED PA'I
SKYON DU THAL LO, ,SHES PAS YUL GZHAN YONGS SU MI GCOD PAR YANG
'GYUR TE, RNAM PAR SHES PA'I RGYUN LUGS MTHA' DAG SHES PA GZHAN
GYI YUL CAN YIN PA'I PHYIR DANG, SEMS CAN RNAMS RNAMS

PAR SHES PA'I RGYUD GCIG YIN PA'I PHYIR RO, ,RNAM PAR SHES PA
AUTPALA'I 'DAB MA BRGYA 'BIGS PA LTAR RIM GYIS 'BYUNG BA RNAMS
'JUG PA MYUR BAS CIG CAR DU 'JUG PA LTA BUR MNGON PA YIN NO,
,DE'I PHYIR THUG PA MED PA'I SKYON YONGS SU SPANG BAR BYA BA'I
PHYIR GDON MI ZA BAR

RANG RIG PA KHAS BLANGS PAR BYA DGOS SO, ,DE LTAR NA NI NGAS
MTHONG NGO SNYAM DU GNYI GA'I YUL CAN GYI DRAN PA DUS PHYIS
'BYUNG BA YANG 'GRUB STE, SHES PA'I RANG BZHIN RANG RIG PA MA
RTOGS PAR NI DE'I YUL CAN GYI DRAN PA DE MI RIGS SO, ,DE'I PHYIR
NGAS MTHONG NGO SNYAM DU DUS PHYIS

DRAN PA'I SHES PA SKYES PA LAS GANG LAS DUS PHYIS GNYI GA'I YUL
CAN GYI DRAN PA SKYE BA NYAMS SU MYONG BA'I SHES PA'I RANG GI
BDAG NYID DANG YUL GYI BDAG NYID MYONG ZHING SKYES PAR DPOG PAR
BYED DO, ,DE'I PHYIR DUS PHYIS KYI DRAN PA LAS RANG NYAMS SU
MYONG BA GRUB PA YIN LA, RANG

NYAMS SU MYONG BA YOD NA GZHAN GYI DBANG YOD PA NYID YIN PAS DE
LA 'DI NI YOD PAR GANG GIS SHES PAR 'GYUR ZHES GANG SMRAS PA LA,
'DI NYE BAR BSTAN PA YIN NO ZHES SMRAS PA DE YANG RIGS PA MA YIN
NO ZHES BSTAN PA'I PHYIR BSHAD PA, DE NYID KYIS DE MYONG BAR GRUB
MA YIN, ,

GAL TE PHYI DUS DRAN PA LAS GRUB NA, ,MA GRUB BSGRUB PAR BYA
PHYIR BRJOD PA YI, ,MA GRUB 'DI NI SGRUB PAR BYED PA MIN, ,DE LA
GAL TE RE ZHIG RDZAS SGRUB PAR BYED PA YIN PA'I DBANG DU BYAS NAS
DE SKAD DU SMRA NA NI, DE'I TSE BDAG DANG GZHAN LAS SKYE BA MED
PA'I PHYIR RNAM PA THAMS

@273A *, ,CAD DU DRAN PA MI SRID PAS JI LTAR MA GRUB PA'I DRAN
PAS MA GRUB PA'I RANG RIG PA 'GRUB PAR 'GYUR, 'ON TE 'JIG RTEN
GYI THA SNYAD KYI DBANG DU YIN NA DE LTA NA YANG RANG RIG PA'I
RGYU CAN GYIS DRAN PA MI SRID PA NYID DO, ,DE CI'I PHYIR ZHE NA,
GAL TE 'DIR ME BZHIN DU SHES PA

'GA' ZHIG GIS RANG RIG PA 'GRUB PAR 'GYUR NA NI DE YOD PAS DU BAS
ME LTAR DUS PHYIS 'BYUNG BA'I DRAN PA'I SGO NAS YOD PA NYID DU
NGES PAR 'GYUR BA ZHIG NA, RANG RIG PA DE NI DA RUNG DU YANG MA
GRUB PAS, RANG RIG PA'I RGYU CAN RANG RIG PA MED PAR MI 'BYUNG
BA'I DRAN PA GA LA YOD, 'DI

LTAR CHU TZAM MTHONG BA LAS NOR BU CHU SHEL LAM ME TZAM MTHONG BA
LAS NOR BU ME SHEL YOD PA NYID NI MA YIN TE, DE DAG MED PAR YANG
CHAR LA SOGS PA DANG GTZUB SHING GTZUBS PA LA SOGS PA LAS CHU
DANG ME DAG 'BYUNG BA'I PHYIR TE, DE BZHIN DU 'DIR YANG RANG RIG
PA MED PAR DRAN PA

JI LTAR 'BYUNG BA DE LTAR STON PAR 'GYUR RO, ,DE'I PHYIR RANG RIG
PA'I RGYU CAN GYI DRAN PA NI DE MED PAR MED PAS, MA GRUB BSGRUB
PAR BYA PHYIR TE, ,RANG RIG PA BSGRUB PAR BYA BA'I PHYIR DRAN
PA'I TSIG BRJOD PA'I MA GRUB PA 'DI SGRUB PA'I DGOS PA CAN DU MA
GRUB STE, SGRA MI RTAG PA LA MIG GIS

GZUNG BYA NYID BZHIN NO SNYAM DU BSAM PA YIN NO, ,JI STE DE LTAR
RNAM PAR DPYOD PA BTANG NAS KYANG, RANG RIG PA NI GRUB LA RAG MOD
KYI, ,DE LTA'ANG DRAN PA'I DRAN PA RIGS MIN TE, ,GZHAN PHYIR MA
SHES RGYUD LA SKYES PA BZHIN, GTAN TSIGS 'DIS NI KHYAD PAR DAG
KYANG 'JOMS, ,

GAL TE YANG SHES PAS RANG GI BDAG NYID DANG YUL RIG PAR BYED MOD
KYI, DE LTA NA YANG DRAN PA'I SHES PAS DE DAG DRAN PA NI MI RIGS
TE, DRAN PA'I SHES PA NI YUL NYAMS SU MYONG BA'I SHES PA LAS
GZHAN NYID DU KHAS BLANGS PA'I PHYIR RO, ,'DI LTAR BYAMS PA'I
SHES PA'I

RANG RIG PA DANG YUL MYONG BA NI SNGAR NYAMS SU MA MYONG BAS NYER
SBAS KYI SHES PAS DRAN PA MA YIN PA DE BZHIN DU MA SHES PA'I
RGYUD LAS SHES PA LTAR GZHAN YIN PA'I PHYIR NA RANG GI RGYUD DU
GTOGS PA'I RNAM PAR SHES PA DUS PHYIS 'BYUNG BAS KYANG SHES PA
DANG DON DAG NYAMS SU MA

@273B MYONG BA'I PHYIR DRAN PAR MI 'GYUR RO, ,CI STE RGYUD GCIG
TU GTOGS PA RNAMS LA RGYU DANG 'BRAS BU'I DNGOS PO GNAS PA'I
PHYIR, DRAN PA YOD PAR 'GYUR RO SNYAM DU SEMS NA, DE YANG YOD PA
MA YIN TE, GANG GI PHYIR GTAN TSIGS 'DIS NI KHYAD PAR DAG KYANG
'JOMS, GZHAN

YIN PA'I PHYIR ZHES BYA BA'I GTAN TSIGS GANG YIN PA 'DIS NI RGYUD
GCIG TU GTOGS PA NYID DANG, RGYU DANG 'BRAS BU'I DNGOS PO LA SOGS
PA'I KHYAD PAR THAMS CAD NYE BAR 'JOMS PAR BYED DO, ,DRAN PA'I
SHES PA'I SKAD CIG NYAMS SU MYONG BA'I DUS PHYIS 'BYUNG BA NI
GZHAN

YIN PA'I PHYIR, RGYUD GZHAN GYI SHES PA BZHIN DU NYAMS SU MYONG
BA'I SHES PA DANG, RGYUD GCIG TU GTOGS PA MA YIN LA, RGYU DANG
'BRAS BU'I DNGOS PO GNAS PA YANG MA YIN NO ZHES BYA BA LA SOGS PA
GZHAN YIN PA'I PHYIR ZHES BYA BA'I GTAN TSIGS 'DI NYID KYIS RGYA
CHER

DGAG PAR BYA BA YIN NO, ,KHYOD KYI LTAR NA JI LTAR ZHE NA, BRJOD
PAR BYA STE, GANG PHYIR GANG GIS YUL MYONG 'GYUR DE LAS, ,DRAN PA
'DI GZHAN NGA LA YOD MIN PA, ,DE PHYIR NGA YIS MTHONG SNYAM DRAN
'GYUR TE, ,'DI YANG 'JIG RTEN THA SNYAD TSUL LUGS YIN, ,GANG GIS
YUL MYONG

BA DE YUL NYAMS SU MYONG BA'I SHES PA DE LAS DRAN PA'I SHES PA
GZHAN NYID DU JI LTAR MED PA DE LTAR NA SNGAR BSHAD ZIN TO, ,GANG
GI PHYIR DRAN PA GZHAN NYID YOD PA MA YIN PA DE'I PHYIR, GANG
NYAMS SU MYONG BAS MYONG BA DE DRAN PA'I SHES PAS MYONG BA MA YIN
PA MA YIN PAS DRAN PA YUL DANG LDAN

PAR 'BYUNG LA, NYAMS SU MYONG BA'I SHES PAS YONGS SU GCOD PA GANG
YIN PA DE DRAN PAS YONGS SU MA BCAD PA MA YIN PAS BDAG GIS MTHONG
NGO ZHES BYA BAR 'GYUR RO, ,'DI YANG 'JIG RTEN TSUL LUGS YIN GYI
SHIN TU DPYAD PAR BYA BA NI MA YIN TE, BRDZUN PA'I DON CAN NYID

KYIS 'JIG RTEN GYI THA SNYAD YIN PA'I PHYIR RO, ,GANG GI PHYIR DE
LTA YIN PA, DE'I PHYIR RANG RIG YOD PA MA YIN NA, ,KHYOD KYIS
GZHAN DBANG GANG GIS 'DZIN PAR 'GYUR, ,BYED PO LAS DANG BYA BA
GCIG MIN PAS, ,DE NYID KYIS DE 'DZIN PAR RIGS MA YIN, ,BDAG RIG

@274A *, ,PAR BYED DO ZHES RIG PAR BYA BZHIN PA'I BDAG NYID LAS
KYI DNGOS POR 'GYUR LA RIG PAR BYA BA DE NYID KYANG BYED PA PO
YIN ZHING DE'I BYA BA YANG THA MI DAD PA NYID YIN PAS BYED PA PO
DANG LAS DANG BYA BA GCIG TU THAL BAR 'GYUR NA, 'DI DAG GCIG PA
NYID DU NI MA

MTHONG NGO, ,'DI LTAR GCOD PA PO DANG SHING DANG GCOD PA'I BYA BA
GCIG PA NI MA YIN NO, ,'DI LAS KYANG RANG RIG PA YOD PA MA YIN
PAS DE NYID KYIS DE 'DZIN PA MA YIN NO, ,'PHAGS PA LANG KAR
GSHEGS PA LAS KYANG, JI LTAR RAL GYI RANG GI SO, ,GCOD PAR MI
BYED SOR MO NI,,

RANG LA RAG PAR MI BYED LTAR, ,RANG RIG SEMS KYANG DE BZHIN NO,
,ZHES GSUNGS SO, ,DE'I PHYIR DE LTAR RANG RIG PA MED PA'I PHYIR,
GAL TE SKYE BA MED CING MA SHES PA'I, ,BDAG CAN GZHAN DBANG NGO
BO'I DNGOS YOD NA, ,GANG GIS NA 'DI YOD PAR MI RIG PA, ,GZHAN

LA MO GSHAM BU GNOD JI ZHIG BYA, ,GZHAN GYI DBANG BDAG DANG GZHAN
LAS MI SKYE BA NI GONG DU CIR BSTAN PA YIN LA, DE LTA NI MA SHES
PA'I BDAG NYID CAN NYID DU YANG BSTAN PA YIN NO, ,DE'I PHYIR DE
LTAR GAL TE SKYE BA MED CING MA SHES PA'I BDAG NYID CAN GZHAN GYI
DBANG

GI NGO BO YOD DO ZHES BYA BAR KHAS LEN NA, GANG LAS GZHAN GYI
DBANG DANG MTSUNGS PA'I CHOS CAN YIN DU ZIN KYANG 'DI YOD PA NYID
DU 'DOD PAR MI 'GYUR BA, KHYOD LA MO GSHAM GYI BUS GNOD PA CI
ZHIG BYAS TE, MO GSHAM GYI BU ZHES BYA BA SPROS PA THAMS CAD LAS
'DAS SHING

'PHAGS PA'I YE SHES KYI SPYOD YUL DU GYUR PA BRJOD DU MED PA'I
RANG BZHIN CAN CI ZHIG YOD DO ZHES 'DI YANG YOD PA NYID DU 'DOD
PAR GYIS SHIG GANG YANG DNGOS PO BTAGS PAR YOD PA'I RGYUR GYUR
CING ZHES SMRAS PA DE YANG GZHAN GYI DBANG YOD PA NYID YIN NA,
RIGS PA ZHIG NA, GANG

TSE GZHAN DBANG CUNG ZAD YOD MIN NA, ,KUN RDZOB PA YI RGYUR NI
GANG ZHIG 'GYUR, ,KUN RDZOB PA RNAMS LA RGYU CUNG ZAD KYANG MED
DO SNYAM DU BSAMS PA'O, ,DE'I PHYIR 'DI LA 'JIG RTEN GYI THA
SNYAD KYI RGYU GANG YIN PA DE RANG NYID KYI YOD PA MA YIN PAS KYE
MA KYI HUD, GZHAN GYI LTAR NA

@274B RDZAS LA CHAGS PA YIS, ,'JIG RTEN GRAGS PA'I RNAM GZHAG KUN
KYANG BRLAG ,SHES RAB MED PAS RDZAS SHAS TZAM LA CHAGS PA'I SGO
NAS GZHAN GYI DBANG GI BUM PA SO MA BTANG BAR CHU DANG 'DRA BA
BLUGS NAS RANG GE BLO GROS KYI TSUL NGAN PA'I PHYIR 'JIG RTEN
PA'I RNAM PAR GZHAG PA

'JIG RTEN KHO NA LAS GRUB PA 'DUG SHIG ,SONG SHIG BYOS SHIG TSOS
SHIG CES BYA BA DE LTA BU LA SOGS PA DANG, DE BZHIN DU GZUGS DANG
TSOR BA LA SOGS PA GANG YIN PA DE DAG THAMS CAD 'JIG PAR RTOGS
TE, DE'I PHYIR 'DI LA RGUD PA NYID 'BA' ZHIG SRID PAR 'GYUR

GYI; MNGON PAR MTHO BA NI MA YIN NO, ,DE'I PHYIR DE LTAR SLOB
DPON PHYIN CI LOG LAS RANG GI RNAM PAR RTOG PAS SBYAR BA'I LUGS
KYI LAM KHO NAR ZHUGS PA, SLOB DPON KLU SGRUB ZHABS KYI LAM LAS
NI, ,PHYI ROL GYUR PA ZHI BA'I THABS MED DO, ,CI'I PHYIR ZHE NA,
'DI

LTAR DE DAG KUN RDZOB DE NYID BDEN LAS NYAMS, ,DE LAS NYAMS PAS
THAR PA GRUB YOD MIN, ,YANG CI'I PHYIR BDEN PA GNYIS LAS YONGS SU
NYAMS PAS THAR PA MI GRUB CE NA, BSHAD PA, THA SNYAD BDEN PA
THABS SU GYUR PA DANG, ,DON DAM BDEN PA THABS 'BYUNG GYUR

PA DE, ,DE GNYIS RNAM DBYE GANG GIS MI SHES PA, ,DE NI RNAM RTOG
LOG PAS LAM NGAN ZHUGS, ,JI SKAD DU, 'PHAGS PA DE KHO NA NYID
NGES PAR BSTAN PA'I TING NGE 'DZIN LAS, 'JIG RTEN MKHYEN PAS
GZHAN LA MA GSAN PAR, ,BDEN PA 'DI GNYIS NYID KYIS BSTAN PAR

MDZAD, ,GANG ZHIG KUN RDZOB DE BZHIN DON DAM STE, ,BDEN PA GSUM
PA GANG YANG MA MCHIS SO, ,GANG GIS BDE BAR GSHEGS LA 'GRO BA
RNAMS, ,BDE BA'I DON DU DAD PA SKYE 'GYUR BA, ,RGYAL BAS 'GRO BA
RNAMS KYI DON SLAD DU, ,'JIG RTEN PHAN PHYIR KUN RDZOB DE BSTAN
TO,

SEMS CAN TSOGS KYI 'GRO DRUG GANG BSTAN PA, ,SEMS CAN DMYAL DANG
DUD 'GRO YI DAGS DANG, ,LHA MIN RIS DANG MI DANG LHA YI RNAMS,
,MI YI SENG GES KUN RDZOB BTAGS PA MDZAD, ,RIGS DMA' DE BZHIN
MTHO BA'I RIGS RNAMS DANG, ,PHYUG PO'I KHYIM DANG DBUL

@275A *, ,PA'I KHYIM RNAMS DANG, ,BRAN GYI TSOGS DANG DE BZHIN
G-YOG GI TSOGS, ,BUD MED TSOGS DANG SKYES PA MA NING DANG, ,'GRO
BA'I KHYAD PAR JI SNYED GANG YANG RUNG, ,MTSUNGS MED KHYOD KYIS
'JIG RTEN BSTAN MDZAD PA, ,KUN RDZOB BDEN PAR MKHAS

PAS THUGS CHUD NAS, ,'JIG RTEN PHAN PAS MI LA DE BSTAN TO, ,'DI
LA DGA' BA'I 'GRO BA 'KHOR BA NA, ,'GRO BA'I CHOS BRGYAD LA NI
'JUG 'GYUR TE, ,THOB DANG MA THOB SNYAN DANG MI SNYAN DANG,
,BSTOD DANG SMAD DANG BDE DANG SDUG BSNGAL LO, ,THOB PA RNYED NA
DE LA

CHAGS PA SKYED, ,MA THOB GYUR NA DES KYANG 'KHRUG PAR 'GYUR,
,GANG GZHAN MA BSTAN TSUL 'DIS SHES PAR BYA, ,NAD RNAMS BRGYAD
KYIS DE RGYUN GNOD PAR 'GYUR, ,KUN RDZOB DE LA DON DAM SU SMRA
BA, ,DE DAG NOR BA'I BLO LDAN SHES PAR BYA, ,MI SDUG SDUG DANG
SDUG BSNGAL BDE

BA DANG, ,BDAG MED RANG BZHIN BDAG TU SMRA BA DANG, ,MI RTAG CHOS
LA RTAG CES SMRA BGYID CING, ,DE LTAR DGA' STE MTSAN MAR GANG
GNAS PA, ,DE DAG BDE GSHEGS GSUNG NI THOS GYUR NAS, ,'JIGS SHING
JI BZHIN MI RTOGS SPONG BAR BGYID, ,DE DAG BDE GSHEGS

GSUNG NI SPANGS GYUR NAS, ,SEMS CAN DMYAL BAR SDUG BSNGAL MI BZAD
MYONG, ,DE DAG TSUL MIN BDE BA TSOL BGYID KYANG, ,SDUG BSNGAL
BRGYA DAG BYIS PAS MYONG BAR 'GYUR, ,'JIG RTEN PHAN PA'I BSTAN PA
SU ZHIG GIS, ,MA LOG BLO YIS RNAM PAR RTOGS MYUR NA,

SPRUL GYI PAGS PA RNYING LTAR RAB SPANGS TE, ,SRID PA KUN LAS
'DAS NAS ZHI BAR 'GYUR, ,CHOS 'DI THAMS CAD RANG BZHIN 'BYIN PA
STE, ,STONG PA MTSAN MA MED PA DON DAM ZHES, ,GANG GIS THOS NAS
DGA' BA SKYE 'GYUR PA, ,DE DAG BLA MED BYANG CHUB THOB PAR 'GYUR,

RGYAL BA KHYOD KYIS PHUNG PO DBEN PAR GZIGS, ,KHAMS DANG SKYE
MCHED RNAMS KYANG DE BZHIN TE, ,DBANG PO'I GRONG NI MTSAN MAS
DBEN PA DAG ,KUN KYANG THUB PA KHYOD KYIS JI BZHIN GZIGS, ,ZHES
GSUNGS PA LTA BU'O, ,DE'I PHYIR DE LTAR KUN RDZOB DANG DON DAM
PA'I BDEN

@275B PAS DBEN PA RNAMS LA THAR PA LTA GA LA YOD, DE'I PHYIR RNAM
PAR SHES PAR SMRA BA DE DAG NI RNAM PAR RTOG PA LOG PA DAG GIS
LAM GOL BAR ZHUGS PA KHO NA'O, ,'DIR THA SNYAD KYI BDEN PA BSTAN
PA NI THABS SU GYUR PA STE, JI SKAD DU, YI GE MED PA'I CHOS LA
NI, ,NYAN PA GANG

DANG STON PA GANG, ,'GYUR BA MED LA SGRO BTAGS PAS, ,'ON KYANG
NYAN ZHING STON PA YIN, ,ZHES GSUNGS SO, ,THA SNYAD KYI BDEN PA
KHO NA LA GNAS TE DON DAM PA STON PA YIN LA, DON DAM PA BSTAN PA
KHONG DU CHUD PA LAS KYANG DON DAM PA 'THOB STE, JI SKAD DU BSTAN

BCOS LAS, THA SNYAD LA NI MA BRTEN PAR, ,DAM PA'I DON NI BSTAN MI
'GYUR, ,DAM PA'I DON LA MA BRTEN PAR, ,MYA NGAN 'DAS PA THOB MI
'GYUR, ,ZHES GSUNGS SO, ,DE LA DON DAM PA BSTAN PA NI THABS LAS
BYUNG BAR GYUR ZHING 'BRAS BUR GYUR PA STE, THABS

LAS BYUNG BA DANG 'BRAS BU DANG THOB PAR BYA BA DANG RTOGS PAR
BYA BA ZHES BYA BA'I DON TO, ,'DIR SMRAS PA, GAL TE KHYOD KYIS DE
SKAD DU KHO BO CAG LA SHIN TU LTOS PA MED PAR SMRA NA, DA NI NGED
CAG KYANG KHYOD LA BZOD PA MI BYED DE, GAL TE BDAG NYID GZHAN GYI
PHYOGS

SUN 'BYIN PA TZAM LA MKHAS PAR MNGON PAR BYED CING 'THAD PAS MI
RIGS PA'I PHYIR GZHAN GYI DBANG GI NGO BO SEL BAR BYED NA, 'O NA
DA NI JI SKAD SMRAS PA'I 'THAD PA KHO NAS MI RIGS PA'I PHYIR
KHYOD LA GRAGS PA'I KUN RDZOB SEL BAR BYED PA YIN NO ZHE NA, GAL
TE KHYOD THOG MA

MED PA'I DUS NAS DKA' BA BRGYA PHRAG GIS BSAGS PA'I NOR GYI TSOGS
'PHROG PA PO MDZA' BO'I ZOL GYIS DUG DANG BCAS PA'I KHA ZAS BYIN
NAS SLAR PHROGS PA BZHIN DU LAN DU GNOD PA BYAS PAS RANGS PAR
GYUR NA 'GYUR LA RAG STE, KHO BO CAG NI MNGON PAR MTHO ZHING

DGE BA NYID DU 'GYUR RO, ,'DI LTAR, JI LTAR KHYOD KYIS GZHAN
DBANG DNGOS 'DOD LTAR, ,KUN RDZOB KYANG NI BDAG GIS KHAS MA
BLANGS, ,'BRAS PHYIR 'DI DAG MED KYANG YOD DO ZHES, ,'JIG RTEN
NGOR BYAS BDAG NI SMRA BAR BYED, ,JI LTAR KHYOD KYIS RANG DBANG
DU GNAS NAS, ,

@276A *, ,RANG GI GZHUNG LUGS KYIS GZHAN GYI DBANG GI NGO BO
'PHAGS PA'I YE SHES KYIS THUGS SU CHUD PAR BYA BA ZHIG SMRA BA DE
LTAR NI KHO BOS KUN RDZOB MA YIN TE, 'O NA CI ZHE NA, YOD PA MA
YIN YANG 'JIG RTEN KHO NA LA GRAGS PAR GYUR PAS YOD DO ZHES 'JIG
RTEN GYI NGO KHO NAR BRJOD

PA YIN TE, DE RJES SU BRJOD PA NI DE LDOG PA'I THABS YIN PA'I
PHYIR RO, ,JI SKAD DU, BCOM LDAN 'DAS KYIS 'JIG RTEN NGA DANG
LHAN CIG RTZOD KYI, NGA NI 'JIG RTEN DANG MI RTZOD DE, GANG 'JIG
RTEN NA YOD PAR 'DOD PA DE NI NGAS KYANG YOD PAR BZHED DO, ,GANG
'JIG RTEN NA MED PAR 'DOD PA

DE NI NGA YANG MED PAR BZHED DO ZHES GSUNGS PA LTA BU'O, ,CI STE
KUN RDZOB 'DI, JI LTAR PHUNG PO SPANGS NAS ZHIR ZHUGS PAS, ,DGRA
BCOM RNAMS LA YOD PA MIN DE LTAR, ,'JIG RTEN LA YANG MED NA DE
BZHIN 'DI, ,'JIG RTEN LAS KYANG YOD CES BDAG MI SMRA, ,JI LTAR
DGRA BCOM

PA PHUNG PO LHAG MA MED PA'I MYA NGAN LAS 'DAS PA'I DBYINGS SU
ZHUGS PA RNAMS LA BDAG NYID THAMS CAD DU KUN RDZOB YOD PA MA YIN
PA DE BZHIN DU, GAL TE 'JIG RTEN PA LA YANG YOD PAR MI 'GYUR NA
NI DE BZHIN DU DGRA BCOM PA'I PHUNG PO LA SOGS PA BZHIN DU 'DI
DAG YOD DO ZHES

'JIG RTEN LA LTOS NAS KYANG KHO BO MI SMRA STE, DE'I PHYIR GZHAN
LA RAG LAS PA NYID KYI SGO NAS BDAG GIS KUN RDZOB KHAS BLANGS KYI
RANG DBANG DU NI MA YIN NO, ,KHAS KYANG 'JIG RTEN KHO NAS BLANGS
PA YIN TE, DE'I PHYIR GANG GIS KHAS BLANGS PA DE KHO NA LA LTOS
NAS SEL BA NA BSAL BAR

'OS PA YIN TE, GZHAN LA LTOS NAS NI MA YIN NO ZHES BSHAD PA, GAL
TE KHYOD LA 'JIG RTEN MI GNOD NA, ,'JIG RTEN NYID LTOS 'DI NI
DGAG PAR GYIS, ,KHYOD DANG 'JIG RTEN 'DIR NI RTZOD KYIS DANG,
,PHYI NAS STOBS LDAN BDAG GIS BSTEN PAR BYA, ,KHO BO CAG NI 'JIG

RTEN GYI KUN RDZOB BZLOG PAR BYA BA'I PHYIR SHIN TU TSE GAS CHE
BAR GNAS PAR 'GYUR GYI KHYOD KYIS 'JIG RTEN GYI KUN RDZOB SOL CIG
,GAL TE KHYOD LA 'JIG RTEN GYIS GNOD PAR MI 'GYUR NA NGAS KYANG
KHYOD LA STONGS GDAB PAR BYA'O, ,'JIG RTEN GYIS NI GNOD PA YANG
YIN TE, DE'I

@276B PHYIR BTANG SNYOMS NYID LA BRTEN PA BYA'O, ,KHYOD DANG 'JIG
RTEN 'DIR NI RTZOD KYIS DANG, ,DE LA GAL TE KHYOD RGYAL NA NI
DE'I PHYIR 'DI KHO BO CAG 'DOD PA NYID YOD PAS KHYOD LA BRTEN PAR
BYA'O, ,'ON TE KHYOD 'JIG RTEN GYIS PHAM PAR BYAS NA NI DE'I TSE
SHIN TU STOBS DANG LDAN PA'I 'JIG

RTEN NYID LA BDAG NYID BRTEN PAR BYA'O, ,'DIR SMRAS PA GAL TE
'THAD PA DANG BRAL YANG 'JIG RTEN GYI GNOD PAS 'JIGS NAS KHYOD
KYIS KUN RDZOB KHAS BLANGS NA NI, LUNG GI GNOD PAS 'JIGS PAS SEMS
TZAM NYID DU YANG KHAS BLANG BAR BYA DGOS TE, JI SKAD DU, DE 'DI
SNYAM DU

SEMS TE, 'DI LTAR KHAMS GSUM PO 'DI NI SEMS TZAM STE ZHES GSUNGS
PA LTA BU'O, ,BRJOD PAR BYA STE, BDE BAR GSHEGS PA'I GSUNG GI NOR
BU AAN NGA RNYIL LAS SBYAR BA'I MDO SDE'I SA GZHI BSTAR BA LA,
DE'I RANG BZHIN GYI KHYAD PAR MA ZIN PAR BYAS NAS RNAM PAR SHES
PA DNGOS

POR SMRA BA'I CHU'I RNAM PAR YONGS SU 'GYUR BAR 'KHRUL PA KHYOD
NI RNAM PAR SHES PA DNGOS POR SMRA BA'I CHU TZAM ZHIG BCU BAR
'DOD PAS, RANG GI BLO GROS KYI SA'I BUM PA SO MA BTANG BA BSHAL
ZHING BSNYUGS NAS DUM BU RNAM PA BRGYAR KLOG PA NA, BDAG NYID
DE'I RANG BZHIN SHES PA

RNAMS KYIS BZHAD GAD DU BYA BA NYID DU 'GYUR BAR BYED PA YIN NO,
,MDO'I DGONGS PA 'DI NI JI LTAR KHYOD KYI BLO LA SNANG BA DE LTAR
MA YIN NO, ,YANG 'DIR MDO'I DON CI YIN ZHE NA, DE'I PHYIR BSHAD
PA, MNGON GYUR MNGON PHYOGS BYANG CHUB SEMS DPA' YIS, ,SRID GSUM
RNAM

SHES TZAM DU GANG RTOGS PA, ,RTAG BDAG BYED PO BKAG PA RTOGS
PHYIR DES, ,BYED PA PO NI SEMS TZAM YIN PAR RTOGS, ,GANG GI PHYIR
MDO DE NYID LAS LUGS SU BYUNG BA'I RNAM PAR RTEN CING 'BREL BAR
'BYUNG BA LA RAB TU RTOG GO, ,DE LTAR NA SDUG BSNGAL GYI PHUNG PO
SDUG

BSNGAL GYI LJON PA BYED PA PO DANG TSOR BA PO MED PA 'BA' ZHIG PO
'DI MNGON PAR 'GRUB PAR 'GYUR RO SNYAM MO, ,DE 'DI SNYAM DU SEMS
TE, BYED PA PO LA MNGON PAR ZHEN PAS LAS RNAMS YOD PAR GYUR TO,
,GANG NA BYED PA PO MED PA DE NA DON DAM PAR LAS KYANG MI DMIGS
SO SNYAM

@277A *, ,MO, ,DE 'DI SNYAM DU SEMS TE, 'DI LTAR KHAMS GSUM PO
'DI NI SEMS TZAM STE, SRID PA'I YAN LAG BCU GNYIS GANG DAG DE
BZHIN GSHEGS PAS RAB TU PHYE STE BKA' STZAL PA DE DAG THAMS CAD
KYANG SEMS GCIG LA BRTEN PA DAG GO ZHES RGYA CHER GSUNGS SO, ,

DE'I PHYIR DE LTAR BDAG RTAG PA BYED PA PO BKAG NAS KUN RDZOB TU
SEMS TZAM ZHIG KHO NA BYED PA PO MTHONG ZHING KHAMS GSUM RNAM PAR
SHES PA TZAM DU RTOGS PA YIN NO, ,BYANG CHUB NI THAMS CAD MKHYEN
PA'I YE SHES SO, ,DER SEMS PA STE SEMS SHING MNO BA DE LA YOD PAS
BYANG CHUB SEMS

DPA' 'AM, YANG NA BYANG CHUB TU NGES PAR YOD PA NYID DE BDOG PA
NYID DE LA YOD PAS BYANG CHUB SEMS DPA' YIN PA'AM, BYANG CHUB TU
NGES PA'I SEMS CAN GANG ZAG NI BYANG CHUB SEMS DPA' STE, BAR GYI
TSIG MI MNGON PAR BYAS PA'I TSIG BSDU BA'O, ,RTOGS PA NI KHONG DU
CHUD PA

ZHES BYA BA'I DON TO, ,MNGON PHYOGS ZHES BYA BA NI CHOS KYI
DBYINGS LA MNGON DU PHYOGS PA'O, ,MNGON GYUR ZHES BYA BA NI SA
DRUG PAR ZHES BYA BA'I DON TE DE LTAR YAN LAG GI DON YIN NO,
,DE'I PHYIR DE LTAR MDO'I DON BSHAD NAS, ,DON 'DI NYID MDO GZHAN
GYIS KYANG BSTAN PA'I PHYIR

BSHAD PA, DE PHYIR BLO LDAN BLO NI 'PHEL BYA'I PHYIR, ,LANG KAR
GSHEGS MOD DE LAS KUN MKHYEN GYIS, ,MU STEGS SPO MTHON RI 'JOMS
DAG RANG BZHIN, ,RDO RJE 'DI NI DGONGS PA BCAD PHYIR GSUNGS, ,'DI
NI ZHES BYA BA 'DIS BSTAN PA'I TSIGS SU BCAD PA 'DON PA NI, ,GANG

ZAG RGYUN DANG PHUNG PO DANG, ,DE BZHIN RKYEN DANG RDUL DAG DANG,
,GTZO PO DBANG PHYUG BYED PO RNAMS, ,SEMS TZAM DU NI NGAS BSHAD
DO, ,ZHES BYA BA STE, ,TSIGS SU BCAD PA 'DI NI 'PHAGS PA LANG KAR
GSHEGS PA LAS 'DON PA YIN NO, ,'DI'I DON DGROL BA'I PHYIR BSHAD

PA; JI BZHIN RANG GI BSTAN BCOS DE DE LAS, ,MU STEGS RNAMS KYIS
GANG ZAG SOGS DE DAG ,SMRAS PA DE DAG BYED POR MA GZIGS NAS,
,RGYAL BAS SEMS TZAM 'JIG RTEN BYED POR GSUNGS, ,MU STEGS RNAMS
KYIS ZHES BYA BA NI PHAL CHER BSTAN PA STE CHOS 'DI PA DAG

@277B GIS KYANG GANG ZAG LA SOGS PA DAG BRTAGS PA KHO NA YIN NO,
,RNAM PA GCIG TU NA DE DAG KYANG CHOS 'DI PA MA YIN TE, MU STEGS
LTAR BSTAN PA'I DON PHYIN CI MA LOG PAR KHONG DU MA CHUD PA'I
PHYIR RO, ,DE'I PHYIR NGES PAR BSTEN PA 'DI NI KUN LA KHYAB PAR
BYED PA KHO NA'O, ,JI SKAD DU, GANG ZAG

PHUNG POR SMRA BA YI, ,'JIG RTEN GRANGS CAN 'UG PHRUG DANG, ,GOS
MED BCAS LA GAL TE ZHIG ,YOD MED 'DAS PA SMRA NA DRIS, ,DE PHYIR
SANGS RGYAS RNAMS KYI NI, ,BSTAN PA 'CHI MED YOD MED LAS, ,'DAS
PA ZAB MO ZHES BSTAN PA, ,CHOS KYI KHUD PA YIN ZHES KYIS, ,ZHES

GSUNGS SO, ,PHUNG PO LA SOGS PAR MNGON PAR ZHEN PA DE DAG NI PHYI
ROL PA NYID DU RIG PAR BYA'O, ,JI LTAR RANG GI ZHES BYA BA NI
RANG RANG GI GRUB PA'I MTHAR ZHES BYA BA'I DON TO, ,DE NYID KYI
PHYIR MU STEGS PA RNAMS KYIS PHUNG PO LA SOGS PA DAG KYANG BYED
PA PO NYID DU 'DOD PA NYE BAR MTSON PA

YIN TE, 'KHOR BA 'DI NI THOG MA MED PAS 'DIR RTOG PA CI ZHIG MA
BYUNG BAR GYUR CING CI ZHIG MI 'BYUNG BAR 'GYUR, 'DI LTAR DA LTA
NYID DU YANG SPONG BA DKAR PO LA SOGS PA DAG LA PHUNG PO LA SOGS
PA STON PAR SNANG BA NYID DO, ,BCOM LDAN 'DAS KYIS NI GANG ZAG LA
SOGS PA 'DI DAG BYED

PA PO NYID DU MA GZIGS PA NA SEMS TZAM KHO NA 'JIG RTEN GYI BYED
PA PO NYID DU BSTAN TO ZHES BYA BA NI MDO'I DON YIN NO, ,DE LTAR
NA RE ZHIG BYED PA PO GZHAN BKAG PAS DON BYAS ZIN PA'I PHYIR TZAM
GYI SGRAS SHES BYA 'GOG PAR MI NUS PAR BRJOD NAS, RNAM PA GZHAN
DU BSHAD PA

LAS KYANG PHYI ROL 'GOG PA MI SRID PAR BSTAN PA'I PHYIR BSHAD PA,
DE NYID RGYAS LA SANGS RGYAS BSNYAD JI BZHIN, ,DE BZHIN SEMS TZAM
GTZOR GYUR 'JIG RTEN LA, ,MDO LAS SEMS TZAM ZHES GSUNGS GZUGS NI
'DIR, ,'GOG PA DE LTAR MDO YI DON MA YIN, ,JI LTAR DE KHO

NA NYID LA RGYAS PA LA SANGS RGYAS ZHES TSIG SNGA MA MI MNGON PAR
BYAS NAS KYANG RNAM PAR BSHAD PA YOD PA DE BZHIN DU, SEMS TZAM
GTZO BOR GYUR PA LA YANG GZHAN GTZO BO YIN PA BKAG NAS KHAMS GSUM
NA SEMS TZAM MO ZHES BYA BAR SHES PAR BYA'O, ,DE'I PHYIR 'DIS NI
GZUGS

@278A *, ,LA SOGS PA RNAMS GTZO BO NYID YIN PA SEL BAR STON PA
YIN GYI, SEMS TZAM ZHIG KHO NA YOD KYI GZUGS NI MED DO ZHES YOD
PA NYID 'GOG PA NI MA YIN NO, ,MDO'I DON 'DI NI JI SKAD KHO BO
CAG GIS BSHAD PA DE BZHIN DU GDON MI ZA BAR 'DOD PAR BYA'O,
,KHYOD

KYI LUGS LTAR, GAL TE 'DI DAG SEMS TZAM ZHES MKHYEN NAS, ,DE LAS
GZUGS NYID DGAG PAR MDZAD NA NI, ,SLAR YANG DE LAS BDAG NYID CHEN
POS SEMS, ,GTI MUG LAS LAS SKYES PAR CI PHYIR GSUNGS, ,'PHAGS PA
SA BCU PO DE NYID LAS, RNAM PAR SHES PA MA RIG PA

DANG 'DU BYED KYI RGYU CAN DU GSUNGS KYI RANG GI MTSAN NYID KYIS
GRUB PA NI MA YIN NO, ,GAL TE RNAM PAR SHES PA RANG GI BDAG NYID
KYIS GRUB PAR GYUR NA NI DE MA RIG PA'AM 'DU BYED LA MI LTOS PAR
'GYUR BA ZHIG NA LTOS PA YANG YIN NO, ,DE'I PHYIR RNAM PA THAMS
CAD DU RNAM PAR SHES PA RANG

BZHIN GYIS YOD PA MA YIN PA KHO NA STE, RAB RIB CAN GYIS DMIGS
PA'I SKRA SHAD LA SOGS PA LTAR PHYIN CI LOG GI RKYEN YOD NA YOD
PA'I PHYIR LA, DE KHO NA LTAR PHYIN CI LOG GI RKYEN MED NA MED
PA'I PHYIR RO SNYAM DU BSAMS PA'O, ,JI SKAD DU, DE LTAR BYANG
CHUB SEMS DPA' LUGS SU

'BYUNG BA'I RNAM PAR RTEN CING 'BREL PAR 'BYUNG BA LA RAB TU RTOG
GO, ,DE 'DI SNYAM DU SEMS TE, BDEN PA RNAMS MI SHES PA NI DON DAM
PAR MA RIG PA'O, ,MA RIG PAS BYAS PA'I LAS KYI RNAM PAR SMIN PA
NI 'DU BYED RNAMS SO, ,'DU BYED LA BRTEN PA'I SEMS DANG PO NI
RNAM PAR

SHES PA'O, ,RNAM PAR SHES PA DANG LHAN CIG SKYES PA LEN PA'I
PHUNG PO BZHI NI MING DANG GZUGS SO, ,MING DANG GZUGS RNAM PAR
'PHEL BA NI SKYE MCHED DRUG GO, ,DBANG PO DANG YUL DANG RNAM PAR
SHES PA GSUM PHRAD PAS ZAG PA DANG BCAS PA NI REG PA'O, ,REG PA
DANG LHAN CIG

SKYES PA NI TSOR BA'O, ,TSOR BA LA CHAGS PA NI SRED PA'O, ,SRED
PA RNAM PAR 'PHEL BA NI LEN PA'O, ,LEN PA LAS BYUNG BA'I LAS ZAG
PA DANG BCAS PA NI SRID PA'O, ,LAS KYI RGYU MTHUN PA NI SKYE BA
STE PHUNG PO RNAMS 'BYUNG BA'O, ,PHUNG PO YONGS SU SMIN PA NI RGA
BA'O, RGAS PA'I

@278B PHUNG PO 'JIG PA NI 'CHI BA'O, ,'CHI ZHING 'BRAL BA'I TSE
MYOS SHING CHAGS PA DANG BCAS PAS SEMS YONGS SU GDUNG BA NI MYA
NGAN NO, ,MYA NGAN LAS BYUNG BA'I TSIG TU BRJOD PA NI SMRE SNGAGS
'DON PA'O, ,DBANG PO LNGA'I NYAMS SU BAB PA NI SDUG BSNGAL LO,
,YID KYI LTA BA NYAMS SU BAB PA NI YID

MI BDE BA'O, ,SDUG BSNGAL DANG YID MI BDE BA MANG PO 'BYUNG BA NI
'KHRUG PA STE, ,DE LTAR NA SDUG BSNGAL GYI PHUNG PO SDUG BSNGAL
GYI LJON PA BYED PA PO DANG TSOR BA PO MED PA 'DI MNGON PAR 'GRUB
PAR 'GYUR RO SNYAM MO, ,DE LA MA RIG PA NI BYA BA GNYIS SU NYE
BAR GNAS PA YIN TE, SEMS

CAN RNAMS KYANG DMIGS PA LA KUN DU RMONGS PAR BYED PA DANG, 'DU
BYED MNGON PAR 'GRUB PA'I RGYU YANG 'BYIN PA'O, ,'DU BYED RNAMS
KYANG BYA BA GNYIS SU NYE BAR GNAS PA YIN TE, MA 'ONGS PA'I RNAM
PAR SMIN PA YANG MNGON PAR 'GRUB PAR BYED PA DANG, RNAM PAR SHES
PA MNGON PAR

'GRUB PA'I RGYU YANG 'BYIN PA'O, ,RNAM PAR SHES PA YANG BYA BA
GNYIS SU NYE BAR GNAS PA YIN TE, SRID PA'I NYID MTSAMS SBYOR BAR
YANG BYED PA DANG, MING DANG GZUGS MNGON PAR 'GRUB PA'I RGYU YANG
'BYIN PA'O, ,MING DANG GZUGS KYANG BYA BA GNYIS SU NYE BAR GNAS
PA YIN TE,

PHAN TSUN RTEN PAR YANG BYED PA DANG, SKYE MCHED DRUG MNGON PAR
'GRUB PA'I RGYU YANG 'BYIN PA'O, ,SKYE MCHED DRUG KYANG BYA BA
GNYIS SU NYE BAR GNAS PA YIN TE, RANG GI YUL RNAM PAR PHYE BA
YANG STON PA DANG, REG PA MNGON PAR 'GRUB PA'I RGYU YANG 'BYIN
PA'O, ,REG PA YANG BYA BA GNYIS SU

NYE BAR GNAS PA YIN TE, DMIGS PA LA REG PAR YANG BYED PA DANG,
TSOR BA MNGON PAR 'GRUB PA'I RGYU YANG 'BYIN PA'O, ,TSOR BA YANG
BYA BA GNYIS SU NYE BAR GNAS PA YIN TE, YID DU 'ONG BA DANG YID
DU MI 'ONG BA DANG GNYI GA LAS RNAM PAR GROL BAS MYONG BAR YANG
BYED PA DANG, SRID PA

MNGON PAR 'GRUB PA'I RGYU YANG 'BYIN PA'O, ,SRID PA YANG BYA BA
GNYIS SU NYE BAR GNAS PA YIN TE, CHAGS PAR 'GYUR BA'I DNGOS PO LA
KUN TU CHAGS PAR YANG BYED PA DANG, LEN PA MNGON PAR 'GRUB PA'I
RGYU YANG 'BYIN PA'O, ,LEN PA YANG BYA BA GNYIS SU NYE BAR GNAS
PA YIN TE,

@279A *, ,GONG MA LTA BU DANG, SRID PA MNGON PAR 'GRUB PA'I RGYU
YANG 'BYIN PA'O, ,SRID PA YANG BYA BA GNYIS SU NYE BAR GNAS PA
YIN TE, SRID PA'I RGYU GZHAN GNAS PAR BYED PA DANG, SKYE BA MNGON
PAR 'GRUB PA'I RGYU YANG 'BYIN PA'O, ,SKYE BA YANG BYA BA GNYIS
SU NYE BAR

GNAS PA YIN TE, GONG MA LTA BU DANG, RGA BA MNGON PAR 'GRUB PA'I
RGYU YANG 'BYIN PA'O, ,RGA BA YANG BYA BA GNYIS SU NYE BAR GNAS
PA YIN TE, DBANG PO YONGS SU 'GYUR BAR YANG BYED PA DANG, 'CHI BA
DANG PHRAD PA MNGON PAR 'GRUB PA'I RGYU YANG 'BYIN PA'O, ,JI SRID
DU 'CHI BA YANG BYA

BA GNYIS SU NYE BAR GNAS PA YIN TE, 'DU BYED 'JIG PAR YANG BYED
PA DANG, YONGS SU MI SHES PA RGYUN MI 'CHAD PA'I RGYU YANG 'BYIN
PA'O ZHES BYA BA'I BAR DU GSUNGS PA LTA BU STE, DE LTA BU LA SOGS
PAS RNAM PAR SHES PA MA RIG PA DANG, 'DU BYED KYI RGYU CAN DU
BSTAN PA YIN NO, ,DE

LTAR RE ZHIG PHYIN CI LOG GI RKYEN YOD PAS RNAM PAR SHES PA YOD
PAR GSAL BAR BYAS MOD KYI, DE MED PAS DE YANG MED PA JI LTAR ZHE
NA, MA RIG PA 'GAGS PAS 'DU BYED RNAMS 'GAG GO ZHES BYA BA NI
RKYEN MA RIG PA MED PAS 'DU BYED RNAMS NYE BAR ZHI ZHING RTON PA
MED PA'O, ,'DU

BYED 'GAGS PAS RNAM PAR SHES PA 'GAG GO ZHES BYA BA NI RKYEN 'DU
BYED MED PA RNAM PAR SHES PA NYE BAR ZHI ZHING RTON PA MED PA'O
ZHES RGYAS PAR GSUNGS NAS, DE 'DI SNYAM DU SEMS TE, 'DU BA LAS NI
'DUS BYAS 'BYUNG NGO, ,BRAL BA LAS NI 'DUS BYAS MI 'BYUNG NGO,
,TSOGS PA LAS

NI 'DUS BYAS 'BYUNG NGO, ,MA TSOGS PA LAS NI MI 'BYUNG NGO, ,DE
LTAS BDAG GIS 'DUS BYAS NYES PA MANG PO'I SKYON CHAGS PA DE LTA
BU 'DI SHES PAR BYAS LA 'DU BA 'DI DANG TSOGS PA 'DI'I RGYUN GCAD
PAR YANG BYA ZHING SEMS CAN YONGS SU SMIN PAR BYA BA'I PHYIR 'DU
PHYED RNAMS SHIN TU

ZHI BA THOB PAR NI MI BYA'O SNYAM MO, ,KYE RGYAL BA'I SRAS DAG DE
DE LTAR 'DU BYED DU GYUR BA NYES PA MANG PO'I SKYON CHAGS SHING
NGO BO NYID MED PA DANG, MA SKYES PA MA 'GAGS PAR SO SOR RTOG PA
NA ZHES RGYAS PAR GSUNGS TE, DE'I PHYIR DE LTAR NA SEMS DANG BCAS
PA SU ZHIG DE NYID LAS

@279B GSUNGS PA'I LUNG MTHONG NAS RNAM PAR SHES PA RDZAS SU YOD
PAR RTOG PAR BYED DE, YONGS SU RTOG PAR BYED PA DE NI LTA BAS
BYAS PA NYID DU 'GYUR RO, ,DE'I PHYIR SEMS TZAM DU GSUNGS PA NI
SEMS TZAM ZHIG KHO NA GTZO BOR GYUR PA NYID DU YONGS SU GSAL BAR
BYA BA'I PHYIR YIN GYI, LUNG

'DI GZUGS MED PA GSAL BAR BYED PA NI RNAM PA THAMS CAD DU MA YIN
NO, ,SEMS KYI GTZO BO DE NYID BSTAN PA'I PHYIR BSHAD PA, ,SEMS
NYID KYIS NI SEMS CAN 'JIG RTEN DANG, ,SNOD KYI 'JIG RTEN SHIN TU
SNA TSOGS 'GOD, ,'GRO BA MA LUS LAS LAS SKYES PAR GSUNGS, ,

SEMS SPANGS NAS NI LAS KYANG YOD MA YIN, ,DE LA SEMS CAN GYI 'JIG
RTEN NI SEMS CAN RANG GI LAS DANG NYON MONGS PAS BDAG GI DNGOS PO
RNYED PA RNAMS SO, ,SNOD KYI 'JIG RTEN NI DE DAG KHO NA'I THUN
MONG GI LAS KYIS BSKYED PA'I RLUNG GI DKYIL 'KHOR LA SOGS PA'I
'OG MIN GYI

GZHAL YAS KHANG GI MTHAR THUG PA DAG GO, ,DE LA RMA BYA LA SOGS
PA RNAMS KYI MDONGS LA SOGS PA SNA TSOGS PA GANG YIN PA DE NI RMA
BYA LA SOGS PA KHO NA'I LAS THUN MONG MA YIN PAS BSKYED PA'O,
,PADMA LA SOGS PA SNA TSOGS PA NI SEMS CAN THAMS CAD KYI LAS THUN
MONG

BAS BSKYED PA YIN TE, DE BZHIN DU GZHAN YANG SHES PAR BYA'O, ,JI
SKAD DU, SEMS CAN LAS KYI DBANG GIS RI, ,NAG PO DUS SU SKYES TE
DPER, ,SEMS DMYAL MTHO RIS 'JIG RTEN DU, ,MTSON DANG RIN CHEN
SHING BZHIN NO, ,ZHES GSUNGS SO, ,GANG GI PHYIR DE LTAR

NA 'GRO BA MA LUS PA LAS LAS SKYES SHING LAS KYANG SEMS LA BRTEN
PA YIN TE, SEMS DANG BCAS PA KHO NA LA SOGS PA'I PHYIR LA, SEMS
MED NA LAS MED PA'I PHYIR RO, ,DE'I PHYIR 'GRO BA RAB TU 'JUG PA
LA, SEMS NYID GTZO BO'I RGYU YIN GYI GZHAN NI MA YIN PAS MDO LAS

SEMS TZAM ZHIG KHO NA GTZO BOR GZHAG GI GZUGS NI MA YIN NO, ,CI'I
PHYIR ZHE NA, GAL TE GZUGS YOD MOD KYI DE LA NI, ,SEMS BZHIN BYED
PA PO NYID YOD MA YIN, ,GZUGS NI BEMS PO YIN NO SNYAM DU BSAMS
PA'O, ,DES NA SEMS LAS GZHAN PA'I BYED PA PO, ,

@280A *, ,BZLOG GI GZUGS NI BKAG PA MA YIN NO, ,'DI NA KHA CIG
DAG GIS NI GTZO BO LA SOGS PA RNAMS BYED PA PO NYID DU 'DOD LA,
KHA CIG GIS NI SEMS LA 'DOD KYI, GZUGS BYED PA PO NYID MA YIN PA
LA NI RTZOD PA MED DO, ,DE'I PHYIR GTZO BO LA SOGS PA BYED

PA PO NYID DU DOGS PAR BYAS PA DE'I MTSAN NYID MED PA KHO NA BSAL
BA'I PHYIR, BYED PA PO NYID DU NUS PAR MTHONG BA'I SEMS TZAM ZHIG
BYED PA POR BRJOD PA NA GTZO BO LA SOGS PA BYED PA PO NYID YIN PA
BSAL NAS RTZOD PA'I GNAS KYI YUL GNON NO ZHES BYA BAR RIGS TE,
,YUL GCIG LA

DBANG BYED PAR 'DOD PA'I RGYAL PO GNYIS KYI NANG NAS DGRA ZLA
GCIG BTON NAS RANG GI YUL 'THOB CING GNYI GA LA NYE BAR MKHO BA'I
PHYIR SKYE BO PHAL PA LA GNOD PA MED PA LTAR DE BZHIN DU, 'DIR
YANG GNYI GA LA NYE BAR MKHO BA'I PHYIR GZUGS LA RTAG TU GNOD PA
MED PAS GZUGS YOD

PA KHO NA YIN NO ZHES BYA BAR NGES PAR BYA'O, ,DE'I PHYIR DE LTAR
JI SKAD BSTAN PA'I TSUL GYIS, 'JIG RTEN PA YI DE NYID LA GNAS LA,
,PHUNG PO 'JIG RTEN GRANGS TE LNGA CHAR YOD, ,DE NYID YE SHES
'CHAR BAR 'DOD PA NA, ,RNAL 'BYOR PA LA DE LNGA 'BYUNG MI 'GYUR,
,GANG GI

PHYIR DE LTA YIN PA DE'I PHYIR, ,GZUGS MED NA NI SEMS YOD MA
'DZIN CIG ,SEMS YOD NYID NA'ANG GZUGS MED MA 'DZIN CIG ,GANG GI
TSE 'THAD PAS GZUGS MED PAR RTOGS NA NI, DE'I TSE GNYI GA'I YOD
PA 'THAD PA DANG BRAL BA'I PHYIR SEMS MED PAR YANG RTOGS PAR

BYA DGOS LA, YANG GANG GI TSE SEMS YOD PA NYID DU RTOGS NA NI
DE'I TSE GZUGS KYANG RTOGS PAR BYA DGOS TE, GNYI GA YANG 'JIG
RTEN LA GRAGS PA'I PHYIR RO, ,LUNG LAS KYANG DE LTAR RTOGS PAR
BYA STE, 'DI LTAR, DE DAG SHES RAB TSUL MDOR SANGS RGYAS KYIS,
,MTSUNGS

PAR SPANGS SHING MNGON PA'I CHOS LAS GSUNGS, GZUGS LA SOGS PA'I
PHUNG PO DE DAG NI CHOS MNGON PA LAS RANG DANG SPYI'I MTSAN NYID
LA SOGS PA'I RAB TU DBYE BA'I SGO NAS LNGA CHAR YANG MTSUNGS PAR
GSUNGS LA, SHES RAB KYI PHA ROL TU PHYIN PA LAS NI LNGA TSAR YANG
MTSUNGS PAR

@280B BKAG PA YIN TE, RAB 'BYOR GZUGS NI RANG BZHIN GYIS STONG
NGO ZHES BYA BA NAS RNAM PAR SHES PA NI ZHES BYA BA'I BAR DU
GSUNGS PA'I PHYIR RO, ,DE PHYIR DE LTAR LUNG DANG RIGS PAS GRUB
PA YI, ,BDEN GNYIS RIM PA 'DI DAG BSHIG NAS KYANG, ,KHYOD KYI
RDZAS NI BKAG PAS 'GRUB

MI 'GYUR, ,GZUGS MED PAR RNAM PAR SHES PA TZAM ZHIG 'DOD PAS NI
KUN RDZOB DANG DON DAM PA DAG GI RIM PA JI SKAD DU SMRAS PA BSHIG
PAR 'GYUR LA, DE LTAR BDEN PA DAG GI RIM PA DE DAG BSHIG NAS
KYANG KHYOD KYI RDZAS NI 'GRUB PAR MI 'GYUR RO, ,CI'I PHYIR ZHE
NA, GANG GI PHYIR

SNGAR RDZAS BKAG PA DE'I PHYIR KHYOD KYI NGAL BA DON MED PA NYID
DU 'GYUR RO, ,DE PHYIR DE LTA'I RIM PAS DNGOS GDOD NAS, ,DE NYID
MA SKYES 'JIG RTEN SKYES RIG BYA, ,'DIR SMRAS PA, GAL TE YANG
MDO'I DON 'DI DE LTAR BSHAD MOD KYI, DE LTAR NA YANG LUNG GZHAN
LAS SEMS TZAM YOD PA NYID

DU NGES TE, JI SKAD DU, PHYIR ROL SNANG BA YOD MED DE, ,SEMS NI
SNA TSOGS RNAMS SU SNANG, ,LUS DANG LONGS SPYOD GNAS 'DRA BA,
,SEMS TZAM DU NI NGAS BSHAD DO, ,ZHES GSUNGS SO, ,DE LA LUS NI
MIG LA SOGS PA'I SKYE MCHED RNAMS SO, ,LONGS SPYOD NI GZUGS LA

SOGS PA'I YUL RNAMS SO, ,GNAS NI SNOD KYI 'JIG RTEN NO, ,SEMS LAS
LOGS SHIG NA PHYI ROL YOD PA MA YIN PA'I PHYIR, ,RNAM PAR SHES PA
TZAM ZHIG KHO NA LUS DANG LONGS SPYOD DANG GNAS SU SNANG BA SKYE
BA NA YUL GYI DNGOS POR GNAS PA LUS LA SOGS PA RNAM PAR SHES PA
LAS

THA DAD PAR PHYI ROL LTA BUR MNGON PAR YIN NO, ,DE'I PHYIR KHAMS
GSUM PO NI SEMS TZAM YIN NO ZHE NA, MDO 'DI YANG DGONGS PA CAN
NYID DU BRJOD PA'I PHYIR BSHAD PA, MDO SDE GANG LAS PHYI ROL
SNANG YOD MIN, ,SEMS NI SNA TSOGS SNANG NGO ZHES GSUNGS PA, ,DE'I
DGONGS PA NI 'DI YIN TE,

GZUGS LA SHIN TU CHAGS GANG DE DAG LA, ,GZUGS BZLOG PA STE DE
YANG DRANG DON NYID, ,DE LA 'DI NI DRANG BA'I DON YIN TE, ,GANG
DAG GZUGS LA SHIN TU RE BA DANG BCAS PA DE'I RKYEN CAN GYI RJES
SU CHAGS PA DANG KHONG KHRO BA DANG NGA RGYAL LA SOGS PA RNAMS
KYIS 'JUG PA RANG DBANG MED

@281A *, ,PAR BYAS PAR 'GYUR ZHING, DE LA MNGON PAR ZHEN PAS DE
DAG SDIG PA CHEN PO DANG SBYAR BA LA BSOD NAMS DANG YE SHES KYI
TSOGS BSAGS PA LAS NYAMS BAR 'GYUR BA DE DAG LA BCOM LDAN 'DAS
KYIS GZUGS KYI RKYEN CAN GYI NYON MONGS PA GZHOM PA'I PHYIR CHAGS
PA

CAN DAG LA PHYI ROL GYI YUL LA CHAGS PA 'JOMS PA'I KENG RUS LTAR,
DE LTA BUR GYUR PA MA YIN YANG DE LTA BU NYID DU SEMS TZAM NYID
DU BSTAN PA YIN NO ZHES BYA BAR SHES PAR BYA'O, ,YANG LUNG 'DI
DRANG BA'I DON YIN GYI NGES PA'I DON NI MA YIN NO ZHES BYA BA DE
LTAR GANG LAS NGES SHE NA, LUNG DANG

RIGS PA LAS SO, ,DE NYID STON PAR BYED PA NI, 'DI NI STON PAS
DRANG DON NYID GSUNGS SHING, ,'DI NI DRANG DON NYID DU RIGS PAS
'THAD, ,CES BYA BA'O, ,MDO 'DI DRANG BA'I DON YIN PA 'BA' ZHIG TU
MA ZAD KYI GZHAN YANG, RNAM PA DE LTA'I MDO SDE GZHAN YANG NI,
,DRANG DON NYID DU

LUNG 'DIS GSAL BAR BYED, ,RNAM PA DE LTA BU'I MDO SDE GANG YIN
ZHE NA, JI SKAD DU DGONGS PA NGES PAR 'GREL BA'I MDO LAS, BRTAGS
PA DANG GZHAN GYI DBANG DANG YONGS SU GRUB PA ZHES BYA BA RANG
BZHIN GSUM BSTAN PA LAS, BRTAGS PA MED PA NYID DANG, GZHAN GYI
DBANG YOD PA

NYID DANG, DE BZHIN DU, LEN PA'I RNAM PAR SHES PA ZAB CING PHRA,
,SA BON THAMS CAD CHU BO'I RGYUN LTAR 'BAB, ,BDAG TU RTOG PAR
GYUR NA MI RUNG ZHES, ,BYIS PA RNAMS LA NGAS NI DE MA BSTAN,
,ZHES BYA BA LA SOGS PA STE 'DI, JI LTAR NAD PA NAD PA LA, ,SMAN
PAS SMAN RNAMS

GTONG BA LTAR, ,SANGS RGYAS DE BZHIN SEMS CAN LA, ,SEMS TZAM DU
YANG RAB TU GSUNGS, ,ZHES BYA BA'I LUNG 'DIS DRANG BA'I DON NYID
DU GSAL BAR BYED DO, ,DE BZHIN DU BCOM LDAN 'DAS KYIS MDO BRJOD
PA LAS DE BZHIN GSHEGS PA'I SNYING PO GSUNGS PA DE BCOM LDAN 'DAS
KYIS

RANG BZHIN GYIS 'OD GSAL BA RNAM PAR DAG PAS THOG MA NAS RNAM PAR
DAG PA NYID MTSAN SUM CU RTZA GNYIS DANG LDAN PA SEMS CAN THAMS
CAD KYI LUS KYI NANG NA MCHIS PAR BRJOD DE, BCOM LDAN 'DAS KYIS
RIN PO CHE RIN THANG CHEN PO GOS DRI MA CAN GYIS YONGS SU DKRIS
PA LTAR PHUNG PO DANG

@281B KHAMS DANG SKYE MCHED KYI GOS KYIS YONGS SU DKRIS PA, 'DOD
CHAGS DANG ZHE SDANG DANG GTI MUG GIS ZIL GYIS GNON PA, YONGS SU
RTOG PA'I DRI MAS DRI MA CAN DU GYUR PA, RTAG PA BRTAN PA THER
ZUG PAR MI BRJOD NA, ,BCOM LDAN 'DAS DE BZHIN GSHEGS PAS DE BZHIN
GSHEGS PA'I SNYING POR

SMRA BA 'DI NI MU STEGS BYED KYI BDAG TU SMRA BA DANG JI LTAR
'DRA BA MA LAGS, BCOM LDAN 'DAS MU STEGS BYED RNAMS KYANG RTAG PA
BYED PA PO MA YIN PA YON TAN MED PA KHYAB PA MI 'JIG PA'O ZHES
BDAG TU SMRA BA STON PAR BYED DO, ,BCOM LDAN 'DAS KYIS BKA' STZAL
PA, BLO GROS CHEN PO NGA'I

DE BZHIN GSHEGS PA'I SNYING PO BSTAN PA NI MU STEGS CAN GYI BDAG
TU SMRA BA DANG MTSUNGS PA MA YIN TE, BLO GROS CHEN PO DE BZHIN
GSHEGS PA DGRA BCOM PA YANG DAG PAR RDZOGS PA'I SANGS RGYAS RNAMS
NI, STONG PA NYID DANG, YANG DAG PA'I MTHA' DANG, MYA NGAN LAS
'DAS PA DANG,

MA SKYES PA DANG, MTSAN MA MED PA DANG, SMON PA MED PA LA SOGS
PA'I TSIG GI DON RNAMS LA DE BZHIN GSHEGS PA'I SNYING POR BSTAN
PA BYAS NAS, BYIS PA RNAMS BDAG MED PAS 'JIGS PAR 'GYUR BA'I GNAS
RNAM PAR SPANG BAR BYA BA'I DON DU DE BZHIN GSHEGS PA'I SNYING
PO'I

SGO BSTAN PA RNAM PAR MI RTOG PA'I GNAS SNANG BA MED PA'I SPYOD
YUL STON TE, BLO GROS CHEN PO MA 'ONGS PA DANG DA LTAR BYUNG BA'I
BYANG CHUB SEMS DPA' SEMS DPA' CHEN PO RNAMS KYIS BDAG LA MNGON
PAR ZHEN PAR MI BYA'O, ,BLO GROS CHEN PO DPER NA RDZA MKHAN NI
'DZIM PA'I RDUL GYI PHUNG PO

GCIG LAS LAG PA DANG BZO DANG, LAG GZUNGS DANG CHU DANG SRAD BU
DANG NAN TAN DANG LDAN PA LAS SNOD RNAM PA SNA TSOGS BYED DO,
,BLO GROS CHEN PO DE BZHIN DU, DE BZHIN GSHEGS PA RNAMS KYANG
CHOS LA BDAG MED PA RNAM PAR RTOG PA'I MTSAN NYID THAMS CAD RNAM
PAR LOG PA DE NYID

SHES RAB DANG THABS LA MKHAS PA DANG LDAN PA RNAM PA SNA TSOGS
KYIS DE BZHIN GSHEGS PA'I SNYING PO BSTAN PA'AM BDAG MED PAR
BSTAN PAS KYANG RUNG STE, ,RDZA MKHAN BZHIN DU TSIG DANG YI GE'I
RNAM GRANGS RNAM PA SNA TSOGS KYIS STON TO, ,DE LTAR DE'I PHYIR
BLO GROS CHEN PO DE BZHIN GSHEGS

@282A *, ,PA'I SNYING PO BSTAN PA NI MU STEGS BYED KYI BDAG TU
SMRA BA'I BSTAN PA DANG MI 'DRA'O, ,BLO GROS CHEN PO DE LTAR DE
BZHIN GSHEGS PA RNAMS KYIS MU STEGS BYED BDAG TU SMRA BA LA MNGON
PAR ZHEN PA RNAMS DRANG BA'I PHYIR DE BZHIN GSHEGS PA'I SNYING PO
BSTAN PAS DE BZHIN GSHEGS

PA'I SNYING PO STON TE, YANG DAG PA'I BDAG TU RNAM PAR RTOG PA'I
LTA BAR RNAM PAR LHUNG BA'I BSAM PA CAN DAG RNAM PAR THAR PA GSUM
GYI SPYOD YUL LA GNAS PA'I BSAM PA DANG LDAN ZHING MYUR DU BLA NA
MED PA YANG DAG PAR RDZOGS PA'I BYANG CHUB TU MNGON PAR RDZOGS
PAR 'TSANG RGYA BAR JI LTAR 'GYUR ZHES

TE ZHES BYA BA DANG, YANG DE NYID LAS BLO GROS CHEN PO STONG PA
NYID DANG MI SKYE BA DANG MI GNYIS PA DANG RANG BZHIN MED PA'I
MTSAN NYID SANGS RGYAS THAMS CAD KYI MDO SDE'I NANG DU CHUD PA
'DI ZHES BSTAN TO, ,DE'I PHYIR DE LTAR NA RNAM PA DE LTA BU'I MDO
SDE RNAM PAR SHES PAR SMRA BA RNAMS KYIS NGES PA'I

DON NYID DU KHAS BLANGS PA THAMS CAD DRANG BA'I DON NYID YIN PAR
LUNG 'DIS MNGON PAR GSAL PAR BYAS NAS, RIGS PAS DRANG BA'I DON
NYID DU GSAL BAR BYA BA'I PHYIR BSHAD PA, SHES BYA MED NA SHES PA
GSAL BA NI, ,BDE BLAG RNYED CES SANGS RGYAS RNAMS KYIS GSUNGS,
,SHES BYA

MED NA SHES PA BKAG 'GRUB PAS, ,DANG PO SHES BYA DGAG PA MDZAD PA
YIN, ,SANGS RGYAS BCOM LDAN 'DAS RNAMS KYIS NI GDUL BYA RNAMS RIM
GYIS RANG BZHIN MED PA LA 'DZUD PAR MDZAD DO, ,DE LA BSOD NAMS
BYAS PA RNAMS CHOS NYID LA BDE BLAG TU 'JUG PA'I PHYIR CHOS NYID
LA

'JUG PA'I THABS YIN PAS JI LTAR THOG MAR SBYIN PA LA SOGS PA'I
GTAM SBYOR BAR MDZAD PA DE BZHIN DU, SHES BYA BKAG PA YANG BDAG
MED PAR KHONG DU CHUD PA'I THABS YIN PA'I PHYIR BCOM LDAN 'DAS
RNAMS KYIS SNGAR SHES BYA DGAG PA KHO NA GSUNGS TE, SHES BYA'I
BDAG MED PAR

RIG PA RNAMS SHES PA'I BDAG MED PA LA BDE BLAG TU 'JUG PA'I PHYIR
RO, ,SHES BYA RANG BZHIN MED PAR RIG PA RNAMS KYIS SHES PA RANG
BZHIN MED PAR RES 'GA' RANG NYID KHO NAS RTOGS PAR 'GYUR LA RES
'GA' NI CUNG ZAD CIG NYE BAR BSTAN PA TZAM GYIS 'GYUR BAR SHES
BYA DGAG PA

@282B NYID SNGAR GSUNGS SO, ,SHES RAB CAN DAG GIS GZHAN YANG DE
BZHIN DU BRTAG PAR BYA'O ZHES BSHAD PA, DE LTAR LUNG GI LO RGYUS
SHES BYAS TE, ,MDO GANG DE NYID MA YIN BSHAD DON CAN, ,DRANG DON
GSUNGS PA'ANG RTOGS NAS DRANG BYA ZHING, ,STONG NYID DON CAN NGES
DON SHES PAR GYIS, ,MDO

SDE GANG DAG SKYE BA MED PA LA SOGS PAS KHYAD PAR DU BYAS PA'I
RTEN CING 'BREL PAR 'BYUNG BA DNGOS SU GSAL BAR BYED PA MA YIN PA
DE DAG NI JI LTAR RANG BZHIN MED PA LA 'JUG PA'I RGYUR 'GYUR BA
DE LTAR BSHAD PAR BYA STE, JI SKAD DU, 'BYUNG RNAMS MIG BZUNG MA
YIN NA, ,DE 'BYUNG MIG

BZUNG JI LTAR ZHES, ,GZUGS LA DE SKAD GSUNGS PA NA, ,KHYOD KYIS
GZUGS KYI 'DZIN PA BZLOG, ,CES GSUNGS LA, MDO LAS KYANG, MI RTAG
DON NI MED DON ZHES GSUNGS SO, ,STONG NYID DON CAN NGES DON YANG
SHES PAR GYIS TE, JI SKAD DU, STONG PA BDE BAR GSHEGS

PAS BSHAD PA LTAR, ,NGES DON MDO SDE DAG GI BYE BRAG SHES, ,GANG
LA SEMS CAN GANG ZAG SKYES BU BSTAN, ,CHOS DE THAMS CAD DRANG
BA'I DON DU SHES, ,ZHES BYA BA DANG, ,DE BZHIN DU; 'JIG RTEN
KHAMS NI STONG PHRAG TU, ,NGA YIS MDO RNAMS GANG GSUNGS PA, ,YI
GE THA DAD DON

GCIG STE, ,YONGS SU BSGRAG PAR NUS MA YIN, ,DNGOS PO GCIG NI BSAM
BYAS NAS, ,DE DAG THAMS CAD BSGOMS 'GYUR TE, ,SANGS RGYAS KUN GYI
CHOS MANG PO, ,JI SNYED RAB TU BSTAN PA RNAMS, ,CHOS RNAMS KUN
GYI BDAG MED YIN, ,MI GANG DON LA MKHAS RNAMS KYIS, ,

GNAS 'DI LA NI BSLAB BYAS NA, ,SANGS RGYAS CHOS RNAMS RNYED MI
DKA', ,ZHES GSUNGS SO, ,DE BZHIN DU 'PHAGS PA BLO GROS MI ZAD PA
LA SOGS PA'I MDO SDE DAG LAS RGYA CHER BSTAN PA YANG RTOGS PAR
BYA'O, ,PHYOGS TZAM ZHIG NI BRJOD PAR BYA STE, ,DPER NA SBRUL NI
THAG PAS

BSDOMS PA RTEN CING 'BREL BAR 'BYUNG BA LA BRTAGS PA YIN TE, DE
DE LA YOD PA MA YIN PA'I PHYIR RO, ,DE SBRUL DNGOS PO LA NI YONGS
SU GRUB PA YIN TE, KUN DU MA BRTAGS PA'I PHYIR RO, ,DE BZHIN DU
RANG BZHIN YANG GZHAN GYI DBANG BYAS PA CAN LA NI KUN TU BRTAGS
PA YIN TE, RANG BZHIN

@283A *, ,DAG NI BCOS MIN DANG, ,GZHAN LA LTOS PA MED PA YIN,
,ZHES 'BYUNG BAS NGO BO NYID NI BYAS PA CAN MA YIN NO, ,BZUNG
BZHIN PA'I RTEN CING 'BREL BAR 'BYUNG BA BYAS PA CAN GZUGS BRNYAN
DANG 'DRA BA LA BRTAGS PA GANG YIN PA DE NI SANGS RGYAS KYI SPYOD
YUL LA NI DNGOS

YIN TE, KUN TU MA BRTAGS PA'I PHYIR TE, DNGOS PO BYAS PA CAN LA
MA REG PAR RANG BZHIN 'BA' ZHIG MNGON SUM DU MDZAD PAS DE NYID
THUGS SU CHUD PA'I PHYIR SANGS RGYAS ZHES BRJOD DO, ,DE'I PHYIR
DE LTAR BRTAGS PA DANG GZHAN GYI DBANG DANG YONGS SU GRUB PA ZHES
BYA BA NGO BO NYID GSUM RNAM PAR GZHAG

PA RTOGS PAR BYAS NAS MDO'I DGONGS PA RNAM PAR BSHAD PAR BYA'O,
,GZUNG BA DANG 'DZIN PA GNYIS NI GZHAN GYI DBANG LAS MA GTOGS PAR
DNGOS PO MED PA'I PHYIR NA, GZHAN GYI DBANG LA DE GNYIS KUN DU
BRTAGS PA NYID BSAM PAR BYAS TE, SPROS PAS CHOG GO, ,DKYUS MA
NYID BSHAD

PAR BYA'O, ,DE'I PHYIR DE LTAR GZHAN LAS KYANG SKYE BA BSAL NAS,
DA NI GNYI GA LAS SKYE BA BSAL BAR 'DOD PAS BSHAD PA; GNYIS LAS
SKYE BA'ANG RIGS PA'I NGO BO MA YIN GANG GI PHYIR, ,BSHAD ZIN
NYES PA DE DAG THOG TU 'BAB PA YIN PHYIR RO, ,DE LA TSIG GAL
GNYIS SU SMRA BA

RNAMS NI SKYE BA BDAG LAS KYANG 'GYUR ZHING GZHAN LAS KYANG 'GYUR
BAS GNYI GA LAS SKYE BAR SEMS SO, ,DE LA 'JI BA'I GONG BU DANG
DBYU GU DANG 'KHOR LO DANG, SKUD PA DANG CHU DANG RDZA MKHAN LA
SOGS PA DAG LAS BUM PA 'BYUNG BAR 'DOD PA NA, GANG GI PHYIR 'JI
BA DANG BUM PA GNYIS

GZHAN NYID MA YIN PAS BUM PA 'JI BA'I BDAG NYID DU YOD PA KHO NA
SKYE BA DE'I PHYIR BDAG LAS KYANG SKYE LA, GANG GI PHYIR RDZA
MKHAN GYI BYA BA LA SOGS PA GZHAN DU GYUR PA DAG 'DI'I SKYED PAR
BYED PA YIN PA DE'I PHYIR, GZHAN LAS KYANG SKYE'O SNYAM DU BDAG
DANG GZHAN LAS SKYE BAR SEMS SO, ,PHYI ROL

GYI BDAG LA JI LTA BA DE BZHIN DU NANG GI RNAMS LA YANG BDAG DANG
GZHAN LAS 'GYUR RO, ,DE LA SROG DANG SROG MA YIN PA DANG, BSOD
NAMS DANG SDIG PA DANG, ZAG PA DANG SDOM PA LA SOGS PA TSIG GI
DON DGU NI DE NYID DAG GO ZHES TSIG GI DON GYI RNAM PAR GZHAG PA
BYAS NAS GANG GI PHYIR BYAMS

@283B PA TSE RABS GZHAN DU YANG SROG GI BDAG NYID DU YOD PA KHO
NAS SKYE BA 'DI LEN PA DE'I PHYIR BDAG LAS SKYE BA YIN TE, BYAMS
PA DANG SROG GNYIS GZHAN NYID MA YIN PA'I PHYIR RO, ,SROG NI 'GRO
BA DANG LDAN PA'I PHYIR NA GZHAN GYI LHA LA SOGS PA'I 'GRO BAR
RGYU BAR YANG 'DOD PA YIN NO, ,GANG GI PHYIR PHA DANG MA

DANG CHOS DANG CHOS MA YIN PA DANG ZAG PA LA SOGS PA GZHAN DU
GYUR PA DAG LAS SKYE BA DE'I PHYIR GZHAN LAS KYANG SKYE BA YIN
TE, DE'I PHYIR BDAG LAS SKYE BA MA YIN ZHING GZHAN LAS SKYE BA
YANG MA YIN TE ZHES BYA BA 'DI KHO BO CAG LA GNOD PAR BYED PA MA
YIN TE, BDAG KHO NA LAS SKYE BAR KHAS MA BLANGS

PA'I PHYIR DANG GZHAN KHO NA LAS SKYE BAR KHAS MA BLANGS PA'I
PHYIR RO ZHE'O, ,RTZOD PA 'DI YANG, MI RIGS PA NYID DU BSHAD PA,
GNYIS LAS SKYE BA'ANG RIGS PA'I NGO BO MA YIN TE, CI'I PHYIR ZHE
NA, GANG GI PHYIR, BSHAD ZIN NYES PA DE DAG THOG TU 'BAB PA YIN
PHYIR RO, ,GANG GI PHYIR PHYOGS

GNYI GA DAG LA SKYON GANG DAG BSTAN PA DE DAG GNYI GA'I PHYOGS
'DI LA YANG 'BAB PA DE'I PHYIR GNYI GA LAS KYANG SKYE BA SRID PA
MA YIN NO, ,GANG GI PHYIR BUM PA 'JI BA'I BDAG NYID DU YOD PA
DE'I PHYIR SKYE BA MA YIN TE, YOD PA'I PHYIR RO, ,JI SKAD DU, DE
NI DE LAS 'BYUNG NA YON TAN 'GA' YANG

YOD MA YIN, ,SKYES PAR GYUR PA SLAR YANG SKYE BAR RIGS PA'ANG MA
YIN NYID, ,CES BYA BA LA SOGS PA BSHAD PA YIN NO, ,DE BZHIN DU
SROG GI BDAG NYID KHO NAR GNAS PA'I PHYIR BYAMS PA LA YANG SKYE
BA YOD PA MA YIN NO ZHES BYA BAR RIG PAR BYA'O, ,GANG GI PHYIR
BUM PA CHU DANG SKUD PA DANG

'KHOR LO LA SOGS PA'I BDAG NYID DU RNAM PAR GNAS PA MA YIN PA
DE'I PHYIR DE DAG LAS SKYE BA MA YIN TE, JI SKAD DU, GZHAN LA
BRTEN NAS GAL TE GZHAN ZHIG 'BYUNG BAR 'GYUR NA NI, ,'O NA ME LCE
LAS KYANG MUN PA MTHUG PO 'BYUNG 'GYUR ZHING, ,THAMS CAD LAS
KYANG THAMS CAD SKYE BAR 'GYUR TE

GANG GI PHYIR, ,SKYED PAR BYED PA MA YIN MA LUS LA YANG GZHAN
NYID MTSUNGS, ,ZHES BYA BA LA SOGS PA BSHAD ZIN TO, ,PHA DANG MA
LA SOGS GZHAN DU GYUR PA DAG LAS BYAMS PA SKYE BA LA YANG DE
BZHIN DU BRJOD PAR BYA'O, ,DE LAS JI LTAR GONG DU BDAG DANG GZHAN
LAS SKYE BA 'JIG RTEN GYI

@284A *, ,KUN RDZOB DANG DON DAM PAR YANG MI RIGS SO ZHES BSTAN
PA DE BZHIN DU, TSIG GAL GNYIS SU SMRA BA LA YANG JI SKAD DU
BSHAD PA'I RIGS PAS MI SRID DO ZHES GONG DU BSTAN PA MJUG BSDU
BA'I PHYIR, 'DI NI 'JIG RTEN LAS MIN DE NYID DU YANG 'DOD MIN TE,
,ZHES BYA BA SMOS SO, ,

SNGAR BSHAD PA'I RIGS PA KHO NAS GNYI GA'I PHYOGS LA YANG GNYI GA
LAS SKYE BA MI RIGS PA 'BA' ZHIG TU MA ZAD KYI 'DIR BSHAD PAS
KYANG YIN NO ZHES BSTAN PA'I PHYIR BSHAD PA, GANG PHYIR RE RE LAS
NI SKYE BA 'GRUB PA YOD MA YIN, ,DPER NA TIL GCIG GIS 'BRU MAR
'BYIN NUS PAS, MANG PO RNAMS

KYIS KYANG 'GYUR LA, NUS PA MA MTHONG BA'I BYE MA RNAMS KYIS NI
MA YIN PA LTAR RE RES BSKYED PAR 'GYUR NA NI, DE LTA BU'I RANG
BZHIN CAN MANG PO RNAMS KYIS KYANG 'GYUR BA ZHIG GO, ,DE'I PHYIR
GNYI GA LAS SKYE BA YANG RIGS PA MA YIN NO, ,'DIR NGO BO NYID
SMRA BA NI, GAL TE SKYE BA RGYU LAS YIN NA NI

RGYU DE 'BRAS BU'I BDAG NYID DU GYUR PA DANG, GZHAN DU GYUR PA
DANG, GNYI GAR GYUR PA ZHIG TU 'GYUR BAS NYES PA DE DAG TU 'GYUR
BA ZHIG NA, BDAG GIS NI RGYU KHAS MA BLANGS PAS BSHAD ZIN PA'I
NYES PA'I GO SKABS MED DO, ,DE'I PHYIR DNGOS PO RNAMS KYI SKYE BA
NI NGO BO NYID LAS 'BYUNG BA KHO

NA YIN TE, 'DI LTAR PAD MA'I CHU BA DANG DE'I 'DAB MA RNAMS KYI
RTZUB PA DANG DE'I 'JAM SHA DAG 'GA' ZHIG GIS BSGRIMS TE BYED PAR
MA MTHONG LA, DE'I 'DAB MA DANG ZE'U 'BRU DANG LTE BA RNAMS KYI
KHA DOG DANG DBYIBS SNA TSOGS PA DAG KYANG BYED PAR MTHONG BA MA
YIN NO, ,DE BZHIN DU PA NAS

DANG BAL PO SE'U LA SOGS PA'I SNA TSOGS PA YANG YIN NO, ,PHYI ROL
DAG LA JI LTAR YIN PA DE BZHIN DU RMA BYA DANG BYA TI TI RI DANG,
BYA GAG LA SOGS PA NANG GI BDAG NYID CAN DAG LA YANG 'GA' ZHIG
GIS 'BAD PAS BZUNG NAS KHO DOG DANG DBYIBS LA SOGS PA 'GOD PAR MA
DMIGS PA

NYID DO, ,DE'I PHYIR DNGOS PO RNAMS KYI SKYE BA NI NGO BO NYID
LAS 'BYUNG BA KHO NA'O ZHES SMRA'O, ,'DI LA BSHAD PAR BYA STE,
GAL TE RGYU MED KHO NAR SKYE BAR LTA ZHIG 'GYUR NA NI, ,DE TSE
MTHA' DAG RTAG TU THAMS CAD LAS KYANG SKYE 'GYUR ZHING, ,'BRAS
'BYUNG CHED DU 'JIG RTEN 'DI YIS SA BON LA

@284B SOGS NI, ,BRGYA PHRAG DAG GI SGO NAS SDUD PAR BYED PAR YANG
MI 'GYUR, ,GAL TE DNGOS PO RNAMS KYI SKYE BA GLO BUR BAR 'GYUR NA
NI JI LTAR PA NA SA'I SHING DE'I SHING THOG GI RGYU MA YIN PA DE
BZHIN DU, NIM PA DANG AA MRA LA SOGS PA DNGOS PO THAMS CAD KYANG
DE'I RGYU MA YIN PAS DE DAG LAS KYANG

SKYE BAR 'GYUR TE, RGYU MA YIN PA NYID DU 'DRA BA'I PHYIR RO,
,YANG JI LTAR SHING THOG PA NA SA DE'I SHING RGYU MA YIN PA LAS
SKYE BA DE BZHIN DU KHAMS GSUM LAS KYANG 'GYUR RO, ,YANG GANG
ZHIG AA MRA DANG LA KU TZA LA SOGS PA RNAMS KYI SMIN PA LAS SKYES
BA'I SKYE BA DUS TSIGS LA LTOS SHING RES 'GA'

MNGON PA DE YANG DE DAG LA RTAG TU KHO NAR YOD PAR 'GYUR TE, DUS
TSIGS KYI LTOS PA LA MI LTOS PA'I PHYIR RO, ,DE BZHIN DU RMA BYA
RMA BYA'I MDONGS KYI TSOGS KYI RGYU MA YIN PAS BYA ROG LA YANG
MDONGS KYI TSOGS YOD PAR 'GYUR LA, RMA BYA LA YANG DUS THAMS CAD
KYI TSE STE MNGAL GYI GNAS SKABS

NA YANG NE TSO'I SGRO YANG YOD PAR 'GYUR RO, ,DE LTAR 'GRO BA'O
COG RTAG TU SKYE BAR 'GYUR NA DE NI YOD PA YANG MA YIN PAS NGO BO
NYID DU SMRA BA MI RIGS SO, ,DE LTAR RIGS PA DANG 'GAL BA BRJOD
NAS, MTHONG BA DANG 'GAL BA BRJOD PA'I PHYIR BSHAD PA, 'BRAS
'BYUNG CHED DU 'JIG RTEN 'DI

YIS SA BON LA SOGS NI, BRGYA PHRAG DAG GI SGO NAS SDUD PAR BYED
PAR YANG MI 'GYUR BA ZHIG NA BYED PA YANG YIN PA DE'I PHYIR SKYE
BA NGO BO NYID LAS BYUNG BA MA YIN NO, ,GZHAN YANG, GAL TE 'GRO
BA RGYU YIS STONG BAR GYUR NA NAM MKHA' YI, ,AUTPALA YI DRI MDOG
JI BZHIN GZUNG DU MED NYID

NA; ,SHAN TU CHES BKRA'I 'JIG RTEN 'DZIN PA'ANG YIN DE'I PHYIR,
,RANG GI BLO BZHIN 'JIG RTEN RGYU LAS YIN PAR SHES PAR GYIS, ,GAL
TE 'GRO BA RGYUS STONG BAR GYUR NA NI NAM MKHA'I AUTPALA'I DRI
DANG KHA DOG BZHIN DU 'DZIN PA'I LAM DU MI 'GYUR BA NYID NA 'GYUR
BA YANG YIN TE, DE'I PHYIR

RANG GI BLO LTAR 'GRO BA MTHA' DAG RGYU KHO NA LAS SKYE'O ZHES
BYA BAR RIG PAR GYIS SHIG ,KHYOD KYI LTAR NA NI SNGON PO'I RNAM
PA CAN GYI BLO YUL SNGON PO GSAL NAS NYE BAR SKYE BA MA YIN TE,
SNGON PO'I RNAM PA CAN GYI BLO NI SNGON PO KHO NA LAS YIN GYI NGO
BO NYID LAS MA YIN PAS NGO BO NYID SMRA BA NI MI RIGS SO, ,

@285A *, ,SEMS PA 'BYUNG BA LAS GYUR PA DAG NI RGYU DMIGS PA
BZHIN PA LA NI BSNYON PAR MI NUS TE, MTHONG BA'I PHYIR DANG, JI
SKAD BSHAD PA'I SKYON DU THAL BAR 'GYUR BA'I PHYIR TE, RGYU DANG
'BRAS BU'I DNGOS PO 'JIG RTEN LA GRAGS PA 'DI NI YOD PA NYID DO,
,DE NYID NI BZHI

KHO NA STE, 'GRO BA SNA TSOGS PA MTHA' DAG GI RGYUR GYUR PA SA
DANG CHU DANG ME DANG RLUNG ZHES BYA BA RNAMS SO, ,DE RNAMS KYI
YONGS SU SMIN PA'I KHYAD PAR LAS PAD MA DANG BAL PO SE'U LA SOGS
PA DAG DANG, RMA BYA DANG BYA GAG GI TSOGS PA DAG GI SNA TSOGS PA
JI LTAR MTHONG BZHIN PA 'THAD PA 'GA'

ZHIG TU MA ZAD KYI, BLO DNGOS PO'I DE KHO NA NYID SNA TSOGS YONGS
SU GCOD PA POR GYUR PA YANG DE KHO NA LAS SKYE BA YIN NO, ,DE LA
JI LTAR CHANG DAG LAS 'BYUNG BA'I BYE BRAG PHRAD PA YONGS SU
'GYUR BA'I KHYAD PAR LAS SROG CHAGS RNAMS KYI MYOS PA DANG BRGYAL
BA'I RGYU MYOS PAR 'GYUR BA'I NUS PA SKYE BA

DE BZHIN DU, NUR NUR PO LA SOGS PA'I 'BYUNG BA CHEN PO'I KHYAD
PAR CAN YONGS SU SMIN PA LAS BLO DAG SKYE ZHING, DE DAG DNGOS PO
MTHA' DAG YONGS SU GCOD PAR BYED PA'I BAR DU YANG 'GYUR RO, ,DE'I
PHYIR PHYI ROL DANG NANG GI DNGOS PO RNAMS NI 'JIG RTEN 'DI'I
RGYU LAS 'BYUNG BA KHO NA YIN

GYI, GANG DU BYAS PA'I LAS KYI RNAM PAR SMIN PA 'DIR RAM, 'DIR
BYAS PA'I RNAM PAR SMIN PA 'JIG RTEN GZHAN DU 'BYUNG BA 'JIG RTEN
PHA ROL DAG YOD PA NYID NI MA YIN NO SNYAM DU SEMS SO, ,MDZES MA
LEGS PAR SPYOD CING BZA' BAR GYIS, ,LUS MCHOG 'DAS GANG DE KHYOD
LA MI

'BYUNG, ,LUS 'DI TSOGS PAR GYUR PA TZAM ZHIG STE, ,'JIGS MA SONG
BA LDOG PAR MI 'GYUR RO, ,ZHES SMOS TE, 'DI NI BU MO LA MNGON PAR
BGROD PAR 'DOD CING BU MOS 'JIG RTEN PHA ROL MED PAR RTOGS PAR
'DOD NAS SMRAS PA YIN NO, ,'DI LA BRJOD PAR BYA STE, KHYOD KYI
'JIG RTEN PHA

ROL YOD PA MA YIN NO SNYAM PA'I NGES PA 'DI GA LAS YIN, MNGON SUM
MA YIN PA NYID KYI PHYIR RE ZHE NA, KHYOD KYI 'JIG RTEN PHA ROL
MNGON SUM MA YIN PA NYID CI MNGON SUM ZHIG GAM 'ON TE MNGON SUM
MA YIN PA ZHIG YIN GRANG, MNGON SUM MO ZHE NA 'JIG RTEN PHA ROL
MNGON SUM DU GYUR PA NYID MED PA

@285B MNGON SUM YIN PAS DNGOS PO MED PA YANG MNGON SUM NYID DU
'GYUR RO, ,DE'I PHYIR DNGOS PO MED PA YANG KHYOD LA DNGOS POR
'GYUR TE, MNGON SUM YIN PA'I PHYIR DNGOS PO BZHIN NO, ,DE'I PHYIR
DNGOS PO MED PA ZHES BYA BA 'GA' YANG MED PAS ZLA PO MED PA'I
PHYIR DNGOS PO YANG MED PAR 'GYUR RO,

DNGOS PO DANG DNGOS PO MED PA MED NA YANG 'BYUNG BA RNAMS KYI YOD
PA NYID DANG, 'JIG RTEN PHA ROL MED PA NYID NYAMS PAR 'GYUR RO,
,CI STE MNGON SUM MA YIN NA NI RE ZHIG MNGON SUM MA YIN PA DE
NYID MNGON SUM MA YIN PA'I PHYIR MA BZUNG BAS, CI LTAR MA BZUNG
BA DE'I SGO NAS 'JIG RTEN PHA

ROL MED PAR RJES SU DPOG PAR 'GYUR, CI STE RJES SU DPAG PAS BZUNG
BA YIN NO ZHE NA, RJES SU DPAG PA LAS RAB TU GRUB PAS KYANG DON
SGRUB PA YIN NA 'DI NI, JI TZAM DBANG PO'I SPYOD YUL BAS, ,SKYES
BU DE TZAM KHO NAR ZAD, ,BZANG MO MANG THOS GANG SMRA BA, ,DE NI
SPYANG KI'I RJES DANG

'DRA, ,ZHES KHYOD KYIS KHAS BLANGS PA YANG YIN NO, ,DE'I PHYIR
'DIR THAMS CAD LA SKUR PA 'DEBS PAR BYED PA NA, SEMS PA YOD PA
'BYUNG BA LAS GYUR PA PA LA SUN 'BYIN PA BSHAD ZIN PA'I LAM GYI
RJES SU 'BRANGS TE THAMS CAD DU SUN 'BYIN PA BRJOD PAR BYA'O,
,GZHAN YANG JI LTAR

RAB RIB CAN ZLA BA GNYIS LA SOGS PA'I NGO BO YOD PA MA YIN PA YOD
DO SNYAM DU 'DZIN PA'I MTHONG BA SKRA SHAD DANG SBRANG MA LA SOGS
PA YANG DAG PA MA YIN PA'I YUL CAN DU RNAM PA DE LTA BU GZHAN
YANG MI BDEN PA KHO NA YIN PA DE BZHIN DU KHYOD KYI 'JIG RTEN PHA
ROL LA SOGS PA MED PAR SHES PA GZHAN YANG

MTHONG BA'I DNGOS PO PHYIN CI LOG TU RTOGS PA'I SGO NAS PHYIN CI
LOG NYID YIN NO ZHES BSTAN PA'I PHYIR BSHAD PA, 'BYUNG BA DE DAG
BDAG NYID GANG ZHIG GIS NI KHYOD KYI BLO'I, ,YUL DU 'GYUR BA DE
YI BDAG NYID CAN NI MA YIN NA, ,GANG LA YID KYI MUN PA MTHUG PO
'DI NYID DU YOD PA, ,DES NA JI LTAR

'JIG RTEN PHA ROL YANG DAG RTOGS PAR 'GYUR, ,SA LA SOGS PA DE KHO
NA NYID BZHI PO GANG DAG SMRAS PA DE DAG NI JI LTAR KHYOD KYI
SHES PA'I YUL NYID DU 'GYUR BA'I BDAG NYID DER YOD PA MA YIN NO,
,GANG GI TSE DE LTAR KHYOD 'JIG RTEN 'DI NYID LA PHYIN CI LOG TU
MTHONG BA YIN PA DE'I TSE, 'JIG RTEN

@286A *, ,PHA ROL TE POR PHRA BA LHA'I MIG GI SHES PA'I SPYOD YUL
DU GYUR PA JI LTAR RTOGS PAR 'GYUR TE MI SRID PA NYID DO, ,GZHAN
YANG, 'JIG RTEN PHA ROL 'GOG PAR BYED PA'I DUS SU BDAG NYID NI,
,SHES BYA'I RANG BZHIN PHYIN CI LOG TU LTA BAR RTOGS BYA STE, ,DE
YI LTA BA'I RNAM PA'I RTEN

MTSUNGS LUS DANG LDAN NYID PHYIR, ,GANG TSE 'BYUNG BA'I BDAG NYID
YOD NYID KHAS LEN DE TSE BZHIN, ,MTSUNGS PA NI MNYAM PA STE 'DRA
BZHES BYA BA'I DON TO, ,RTEN NI GNAS PA'I RGYU'O, ,LUS NI KHOG
PA'O, ,DE'I LTA BA'I RNAM PA NI 'JIG RTEN PHA ROL LA SKUR PA
'DEBS PA DE'I LTA BA'I RNAM PA'O, ,RTEN

YANG DE YIN LA MTSUNGS PA YANG DE YIN PAS ZHES KHYAD PAR GYI TSIG
BSDU BA'O, ,RTEN DU MTSUNGS PA NYID LUS YIN PAS NA DE'I LTA BA'I
RNAM PA'I RTEN DU MTSUNGS PA'I LUS ZHES TSIG RNAM PAR SBYAR RO,
,DE 'DI LA YOD PAS NA MA TUB [?] KYI RKYEN NO, ,DE'I DNGOS PO NI, DE
YI LTA BA'I RNAM PA'I RTEN MTSUNGS

LUS DANG LDAN NYID PHYIR, ,ZHES BYA BA STE GTAN TSIGS SO, ,RTEN
DE NI JI SRID SEMS PA 'BYUNG BA LAS GYUR PA'I 'JIG RTEN PHA ROL
YOD PA NYID DU LTA BA'AM, THE TSOM GYI RTEN NYID DU MA GYUR PA DE
SRID DU LOG PAR LTA BA 'JIG RTEN PHA ROL LA SKUR PA 'DEBS PA'I
RTEN DU MTSUNGS PA NYID DU 'GYUR BAS 'BYUNG

BA'I BDAG NYID YOD PA NYID DU RTOGS PA NA YANG 'JIG RTEN RGYANG
'PHEN PA LA DE'I LTA BA'I RNAM PA'I RTEN DU MTSUNGS PA'I LUS DANG
LDAN PA NYID YOD PA YIN TE, 'DI LTAR DE'I GNAS SKABS NI GNYIS TE
GCIG NI 'BYUNG BA'I RANG BZHIN KHONG DU CHUD PA'I GNAS SKABS SO,
,GZHAN NI 'JIG RTEN GZHAN LA SKUR

PA 'DEBS PA'I GNAS SKABS SO, ,DE LA GCIG NI PHYOGS SU BYAS PA
NYID KYIS NA GZHAN DPE NYID DU BSTAN PA'I PHYIR, GANG TSE 'BYUNG
BA'I BDAG NYID YOD NYID KHAS LEN DE TSE BZHIN, ,ZHES BYA BA SMOS
TE, GNAS SKABS DER YANG DE'I LTA BA'I RNAM PA'I RTEN DU MTSUNGS
PA'I LUS DANG LDAN PA NYID DANG SHES

BYA'I RANG BZHIN PHYIN CI LOG TU LTA BA YOD PA YIN NO, ,CI STE
'BYUNG BA'I BDAG NYID YOD PA NYID RTOGS PA'I GNAS SKABS NA YANG
BDAG PHYIN CI MA LOG PA MTHONG BA YIN PA'I PHYIR DPE BSGRUB BYAS
STONG PA NYID YIN NO SNYAM NA, DE YANG YOD PA MA YIN TE, MA SKYES
PA NYID KYIS YOD MA YIN PA'I RANG BZHIN CAN

@286B GYI 'BYUNG BA DAG LA SKYE BA DANG YOD PA NYID DU RTOGS PAS
PHYIN CI LOG TU LTA BA NYID GRUB PA'I PHYIR RO, ,'BYUNG BA DAG MA
SKYES PA NYID DE KHO NA BSGRUB PAR BYA DGOS SO ZHE NA, MA YIN TE
BSGRUBS ZIN PA'I PHYIR RO ZHES BSHAD PA STE, 'BYUNG BA DE DAG JI
LTAR YOD MIN DE LTAR BSHAD ZIN TO, ,GANG GI PHYIR NA

GONG DU RANG GZHAN LAS DANG GNYI GA LAS, ,SKYE DANG RGYU MED THUN
MONG DU NI BKAG ZIN DE YI PHYIR, ,MA BSHAD 'BYUNG BA 'DI DAG LTA
ZHIG YOD PA MA YIN NO, ,DNGOS PO RNAMS THUN MONG DU RANG DANG
GZHAN DANG GNYI GA DANG RGYU MED PA LAS SKYE BA 'GOG PAR BYED PA
NA, 'BYUNG BA DANG SKYE BA YANG BDAG GIS

PHYIR BKAG PA KHO NA LAS SKYE BA MED PA'I PHYIR, ,'BYUNG BA DAG
LA RANG BZHIN YOD PA MA YIN PAS DPE GRUB PA NYID DO, ,DE BZHIN DU
THAMS CAD MKHYEN PA LA SKUR PA 'DEBS PA DANG, DNGOS PO YOD PA
NYID DU SMRA BA DANG, DNGOS PO MED PA NYID DU SMRA BA DANG, DBANG
PHYUG DANG DUS DANG RDUL

DANG RANG BZHIN DANG NGO BO NYID SMRA BA RNAMS DANG, DE DAG LAS
GZHAN PA RNAMS LA YANG RANG RANG GI JI LTA BA YIN PA SMRA BA NA
RTOGS PA PHYIN CI LOG NYID SBYAR BAR BYA'O, ,'DI LTA STE, RDZOGS
PA'I SANGS RGYAS 'GOG PAR BYED PA'I DUS SU BDAG NYID NI, ,SHES
BYA'I RANG BZHIN PHYIN CI LOG TU LTA

BAR RTOGS BYA STE, ,DE YI LTA BA'I RNAM PA'I RTEN MTSUNGS LUS
DANG LDAN NYID PHYIR, ,GANG TSE 'BYUNG BA'I BDAG NYID YOD NYID
KHAS LEN DE TSE BZHIN, ,ZHES BYA BA LA SOGS PA SBYAR BAR BYA STE,
YOD PA DANG MED PA NYID DU LTA BA THAMS CAD DGAG PAR 'DOD PA'I
PHYIR RO, ,KHO BO CAG LA NI GNAS

SKABS 'GAR YANG MI 'DOD PA THOB PA YOD PA MA YIN TE, DE'I PHYIR
MKHAS PAS YONGS SU BSGYUR LA TSIGS SU BCAD PA 'DI NYID KYIS GZHAN
GYIS YONGS SU BRTAGS PA'I PHYOGS SNGA MA MA LUS PA BSAL BAR NGES
PAR BYA STE, RTOG PA'I DRA BA MA LUS PAR BKAG PAR DON DAM PA'I YE
SHES GRUB

PAR MNGON PAR 'DOD PA'I PHYIR RO, ,CI STE KHYOD LA YANG THAL BAR
'GYUR BA 'DI TZAM MTSUNGS SO SNYAM NA, DE YANG YOD PA MA YIN TE,
KHO BO CAG PHYIN CI MA LOG PAR SGRUB PA LA DPE MED PA'I PHYIR RO,
,'JIG RTEN GZHAN RTOGS YOD PA NYID DU RTOGS PA'I DUS SU BDAG
,SHES BYA'I RANG

@287A *, ,BZHIN DAM PA'I DON NI LTA BAR RTOGS BYA STE, ,BDAG GI
LTA BA'I RNAM PA'I RTEN MTSUNGS LUS DANG LDAN NYID PHYIR, ,GANG
GI TSE NI BDAG MED RTOGS PAR KHAS LEN DE TSE BZHIN, ,ZHES BYA BAR
BRJOD PAR NUS PA YANG YIN NO, ,DE BZHIN DU, 'DI NA THAMS CAD

MKHYEN PA YOD CES RTOGS PA'I DUS SU BDAG ,SHES BYA'I RANG BZHIN
DAM PA'I DON NI LTA BAR RTOGS BYA STE, ,GTAN TSIGS DANG DPE DAG
NI DE GNYIS KHO NA'O, ,DE BZHIN DU DNGOS PO THAMS CAD NGES PA LA
YANG SBYAR BAR BYA'O, ,DE'I PHYIR TSUL 'DIS NI, DE NYID DE LAS
'BYUNG MIN

GZHAN DAG LAS LTA GA LA ZHIG, ,GNYI GA LAS KYANG MA YIN RGYU MED
PAR NI GA LA YOD, ,CES GANG DAM BCAS PAR GYUR PA DE RAB TU
BSGRUBS PA YIN NO, ,'DIR SMRAS PA, GAL TE DNGOS PO RNAMS BDAG
DANG GZHAN DANG GNYI GA DANG RGYU MED PA LAS MI SKYEN, 'O NA JI
LTAR SKYE, BSHAD

PA GAL TE DNGOS PO RNAMS LA RANG BZHIN 'GA' ZHIG YOD NA NI SKYE
BA'I RNAM PAR RTOG PA GZHAN MI SRID PA'I PHYIR, THE TSOM MED PAR
DE BDAG GAM GZHAN NAM GNYI GA'AM RGYU MED PA ZHIG LAS SKYE BA'AM
DMIGS PAR 'GYUR BA ZHIG GO, ,GANG DAG DBANG PHYUG LA SOGS PA DAG
LAS DNGOS PO

RNAMS SKYE BAR MNGON PAR 'DOD PA DE DAG GI LTAR NA YANG DBANG
PHYUG LA SOGS PA DE DAG BDAG TU GYUR PA'AM, GZHAN DU GYUR PA'AM,
GNYI GAR GYUR PA ZHIG TU 'GYUR PAS DBANG PHYUG LA SOGS PA RGYUR
SMRA BA DAG KYANG BSHAD ZIN PA'I SKYON LAS MI 'DA' STE, DE'I
PHYIR SKYED PAR

BYED PA'I RGYU'I RNAM PAR RTOG PA GZHAN LNGA PA YOD PA MA YIN NO,
,DE'I PHYIR GZHAN MED PA'I PHYIR LA RNAM PAR RTOG PA BZHIS SKYE
BA BKAG PA'I PHYIR DNGOS PO RNAMS KYI RANG BZHIN SKYE BA MED DO
ZHES BSTAN PA'I PHYIR, GANG GI PHYIR NA BDAG DANG GZHAN DANG GNYI
GA LAS SKYE DANG, ,RGYU LA MA LTOS

YOD PA MIN PAS DNGOS RNAMS RANG BZHIN BRAL, ,ZHES BYA BA SMRAS
SO, ,'DIR SMRAS PA, GAL TE DNGOS PO RNAMS KYI RANG BZHIN SKYE BA
MED PA NYID YIN NA, 'O NA MA SKYES PA SNGON PO LA SOGS PA RNAMS
CI LTAR BZUNG, BSHAD PA SNGON PO LA SOGS PA RNAMS KYI RANG BZHIN
NI JI LTAR YANG 'GA'

@287B ZHIG GI YUL NYID DU 'GYUR BA MA YIN PAS SNGON PO LA SOGS PA
RNAMS KYI RANG BZHIN NI BZUNG BA MA YIN NO, ,GAL TE DE LTAR NA NI
'O NA GANG ZHIG YANG DANG YANG DU YUL GYI NGO BO NYID DU MDUN NA
SNANG BAR MTHONG BA DE CI ZHIG TU 'GYUR BAR 'OS SHE NA, BSHAD PA
'DI NI PHYIN CI LOG NYID KYIS NA RANG BZHIN

MA YIN TE, MA RIG PA DANG BCAS PA RNAMS KHO NA BDAG NYID DER
DMIGS PA'I PHYIR LA MA RIG PA DANG BRAL BA RNAMS KYIS NI MA DMIGS
PA'I PHYIR RO ZHES BSTAN PA'I PHYIR BSHAD PA, GANG PHYIR SPRIN
TSOGS DANG MTSUNGS GTI MUG STUG PO 'JIG RTEN LA, ,YOD PA DES NA
YUL RNAMS LOG PA

DAG TU SNANG BAR 'GYUR, ,SPRIN TSOGS NI CHAR SPRIN GYI TSOGS SO,
,GANG GI PHYIR SPRIN GYI TSOGS DANG 'DRA BA'I GTI MUG STUG PO
SNGON PO LA SOGS PA'I RANG BZHIN MTHONG BA G-YOGS NAS GNAS PA
DE'I PHYIR BYIS PA RNAMS LA SNGON PO LA SOGS PA'I RANG BZHIN
MTHONG BA YOD PA MA YIN TE,

RANG GI NGO BO PHYIN CI LOG TU MNGON PAR ZHEN PA'I GNAS SU GYUR
PA 'DI NI BYIS PA BDEN PAR MNGON PAR ZHEN PA RNAMS LA SNANG BA
YIN NO, ,'DIR SMRAS PA GTI MUG GIS BKAB PA'I PHYIR RNAM PA THAMS
CAD DU DE KHO NA NYID MI MTHONG BAR NI 'GYUR LA RAG NA, PHYIN CI
LOG TU MTHONG BA GA LAS

SHE NA, DE LTA BUR GYUR PA MA YIN PA RNAMS MA RIG PA'I DBANG GIS
DE LTA BU'I BDAG NYID DU SNANG NGO ZHES BYA BA 'DI NYID PHYI ROL
GYI DPE'I SGO NAS BSTAN PA'I PHYIR, JI LTAR RAB RIB MTHU YIS 'GA'
ZHIG SKRA SHAD ZLA GNYIS DANG, ,RMA BYA'I MDONGS DANG SBRANG MA
LA SOGS LOG PAR 'DZIN

BYED PA, ,ZHES BYA BA SMOS TE, JI LTAR RAB RIB KYI MTHUS RAB RIB
CAN GYIS SKRA SHAD LA SOGS PA RNAMS MA SKYES PA'I RANG BZHIN YIN
DU ZIN KYANG DNGOS PO NYID DU 'DZIN PAR BYED PA, DE BZHIN DU NI
GTI MUG SKYON GYI DBANG GIS MI MKHAS PAS, ,'DUS BYAS LTA ZHIG SNA
TSOGS BLO GROS

KYIS NI RTOGS PAR 'GYUR, ,'DI NI MA RIG PA'I SKYON GYIS 'DU BYED
RNAMS ZHES BYA BA DANG, DE BZHIN DU MA RIG PA DANG RJES SU 'BREL
PA'I GANG ZAG 'DI NI BSOD NAMS MNGON PAR 'DU BYA BA DANG, BSOD
NAMS MA YIN PA MNGON PAR 'DU BYA BA DANG, ,MI G-YO BA MNGON PAR
'DU BYA BA

@288A *, ,YANG MNGON PAR 'DU BYED DO ZHES BYA BA DANG, DE BZHIN
DU MA RIG PA 'GAGS PAS 'DU BYED 'GAG CES BCOM LDAN 'DAS KYIS
GSUNGS PA YIN NO, ,DE'I PHYIR TSUL 'DIS, GAL TE GTI MUG BRTEN NAS
LAS BYUNG GTI MUG MED PAR DE, ,MI 'BYUNG ZHES BYAR MI MKHAS

KHO NAS RTOGS PAR GOR MA CHAG ,BLO BZANGS NYI MAS MUN PA STUG PO
RNAM PAR BSAL BA BZHIN, ,MKHAS PA DAG NI STONG NYID KHONG DU CHUD
CING GROL BAR 'GYUR, ,SHES RAB CAN NI MA RIG PA'I RKYEN GYIS 'DU
BYED DO ZHES BYA BA MTHONG BA NA 'DU BYED RNAMS RANG BZHIN MED
PAR KHONG DU CHUD PAR 'GYUR

BA 'BA' ZHIG TU MA ZAD KYI, DE RTOGS PA LAS MA RIG PA SPANGS
SHING 'DU BYED DAG KYANG NYE BAR MI LEN TE, DE NYE BAR LEN PA'I
RGYU SPANGS PA'I PHYIR RO, ,DE'I PHYIR 'KHOR BA LAS RNAM PAR GROL
BAR 'GYUR RO, ,'DIR SMRAS PA, GAL TE DE LTAR GZUGS LA SOGS PA
RNAMS LA DON DAM PAR RANG

BZHIN 'GA' YANG MED NA, 'O NA MO GSHAM GYI BU BZHIN DU DON DAM
PAR YOD PA MA YIN PA'I PHYIR, DE DAG GI RANG BZHIN KUN RDZOB TU
YANG YOD PAR MI 'GYUR BA ZHIG NA, GZUGS LA SOGS PA RNAMS KYI RANG
BZHIN NI KUN RDZOB TU YOD PA YANG YIN NO, ,DE'I PHYIR DE DAG GI
YOD PA NYID NI

DON DAM PAR YANG YOD PA KHO NA'O ZHES SMRAS PA, GAL TE DNGOS
RNAMS DE NYID DU MED NA, ,THA SNYAD DU YANG MO GSHAM BU JI BZHIN,
,DE DAG MED PA NYID 'GYUR DE YI PHYIR, ,DE DAG RANG BZHIN GYIS NI
YOD PA NYID, ,'DI LA BRJOD PAR BYA STE, GANG DAG RAB RIB CAN SOGS
YUL GYUR

PA; ,SKRA SHAD LA SOGS DE DAG MA SKYES PAS, ,RE ZHIG DE DAG NYID
LA BRTZAD BYA STE, ,PHYI NAS MA RIG RAB RIB RJES 'BREL LA'O, ,DE
CI'I PHYIR KHYOD CAG GIS YOD PA MA YIN PA'I YUL SKRA SHAD LA SOGS
PA DAG MTHONG LA MO GSHAM GYI BU NI MA YIN ZHES RE ZHIG GANG DAG
RAB RIB LA

SOGS PAS MIG NYAMS PAR BYAS PA DE DAG KHO NA LA BRTZAD PAR BYA
LA, PHYIS NI CI'I PHYIR MA SKYES PA'I RANG BZHIN CAN GZUGS LA
SOGS PA DAG MTHONG LA MO GSHAM GYI BU NI MA YIN ZHES MA RIG PA'I
RAB RIB KYIS BLO'I MIG BSGRIBS PA RNAMS LA BRGAL ZHING BRTAG PAR
BYA DGOS SO, ,KHO BO

@288B CAG LA NI 'DI BRGAL ZHING BRTAG PA MA YIN TE, 'DI LTAR KHO
BO CAG NI RNAL 'BYOR PA RNAMS KYIS DNGOS PO DE DAG 'DI LTAR GZIGS
SHING GZHAN GANG DAG RNAL 'BYOR PA'I YE SHES THOB PAR 'DOD PA DE
DAG GIS KYANG CHOS KYI RANG BZHIN DE SKAD BSHAD PA LA LHAG PAR
MOS PAR BYA'O, ,ZHES LUNG

JI LTA BA BZHIN DU RNAL 'BYOR PA'I YE SHES KYIS THUGS SU CHUD
PA'I SGO NAS DNGOS PO RANG BZHIN MED PAR 'CHAD PAR BZHUGS PA YIN
GYI, RANG GI SHES PA LA LTOS NAS NI MA YIN TE, KHO BO CAG NI MA
RIG PA'I RAB RIB KYIS BLO'I MIG BSGRIBS PA YIN PA'I PHYIR RO, ,JI
SKAD DU, PHUNG PO RANG

BZHIN DBEN ZHING STONG PA NYID, ,BYANG CHUB RANG BZHIN DPEN ZHING
STONG PA NYID, ,GANG SPYOD DE YANG RANG BZHIN STONG PA STE, ,YE
SHES LDAN PAS SHES KYI BYIS PAS MIN, ,YE SHES RANG BZHIN STONG
PAR RIG 'GYUR TE, ,SHES BYA'I RANG BZHIN STONG PAR RIG GYUR NAS,
,SHES PA PO DANG 'DRA BAR

RTOGS GYUR NA, ,BYANG CHUB LAM LA DE DAG SPYOD CES BYA, ,ZHES
GSUNGS PA LTA BU'O, ,DE'I PHYIR 'DI NI RNAL 'BYOR PA RNAMS LA
BRGAL ZHING BRTAG PA MA YIN TE, DE DAG GIS NI KUN RDZOB TU YANG
CHOS 'GA' ZHIG GI RANG BZHIN MA GZIGS LA, DON DAM PAR YANG MA YIN
NO, ,RAB

RIB CAN LA BRGAL ZHING BRTAG PA LTAR PHAR 'DUG CIG, ,RE ZHIG 'DI
NI KHYOD NYID LA CHER BRGAL ZHING BRTAG PAR BYA BA YIN NO ZHES
BSHAD PA, GAL TE RMI LAM DRI ZA'I GRONG KHYER BCAS, ,SMIG RGYU'I
CHU DANG MIG 'PHRUL GZUGS BRNYAN SOGS, ,SKYE MED MTHONG NA YOD
NYID MIN MTSUNGS

KYANG, ,KHYOD LA JI LTAR DER 'GYUR DE MI RIGS, ,DPER NA RMI LAM
DU DMIGS PA DANG, MO GSHAM GYI BU YOD PA MA YIN PA NYID DU 'DRA
YANG RMI LAM MTHONG LA MO GSHAM GYI BU MA YIN PAR 'GYUR, DE BZHIN
DU DRI ZA'I GRONG KHYER LA YANG NGO, ,SMIG RGYU'I CHU ZHES BYA BA
NI SMIG RGYU LA CHU

ZHES BYA BA'I DON NO, ,DE BZHIN DU MIG 'PHRUL LA YANG NGO, ,GZUGS
BRNYAN LA SOGS ZHES BYA BA'I SOGS PA'I SGRAS NI BRAG CA ,DANG
SPRUL PA LA SOGS PA DAG YONGS SU BZUNG NGO, ,DPER NA RANG BZHIN
GYIS STONG PA YIN DU ZIN KYANG, DE DAG MTHONG GI MO GSHAM GYI BU
NI MA YIN NO

@289A *, ,DE'I PHYIR JE BDAG NYID LA BRGAL ZHING BRTAG PA GYIS
DANG, DE NAS PHYIS NGA LA BRGAL ZHING BRTAG PAR 'GYUR RO, ,DE
NYID DU 'DI JI LTAR SKYE MED KYANG, ,MO GSHAM BU LTAR GANG PHYIR
'JIG RTEN GYI, ,MTHONG BA'I YUL DU MI 'GYUR MA YIN NA, ,DE YI
PHYIR NA

SMRAS 'DI MA NGES PA'O, ,ZHES BRJOD PAR NUS PA YANG YIN NO, ,JI
SKAD DU BCOM LDAN 'DAS KYIS, 'GRO BA DAG NI RMI 'DRAR BSHAD, ,DE
NYID DU NI RNAM MA BZHAG, ,RMI LAM GANG LA 'ANG DNGOS PO MED,
,LOG PA'I BLO CAN MNGON PAR ZHEN, ,DRI ZA'I GRONG KHYER JI LTAR
SNAR GYUR KYANG, ,GRONG

KHYER PHYOGS BCUR YOD MIN GZHAN NA 'ANG MED, ,GRONG KHYER MING
TZAM ZHIG GIS RAB TU BZHAG ,DE BZHIN BDE BAR GSHEGS PAS 'GRO 'DI
GZIGS, ,CHU YI 'DU SHES CAN GYIS NI, ,MTHONG YANG SMIG RGYU LA
CHU MED, ,DE BZHIN YONGS SU RTOGS PAS BKRUS, ,SDUG PA MIN PAR
SDUG

PAR RTOG, ,ME LONG SHIN TU YONGS DAG LA, ,JI LTAR RANG BZHIN MED
PA YI, ,GZUGS BRNYAN SNANG BA DE BZHIN DU, ,LJON PA CHOS RNAMS
SHES PAR GYIS, ,ZHES GSUNGS PA'I LUNG LAS NA GZUGS LA SOGS PA
RNAMS RANG BZHIN GYIS MA SKYES PA YIN BZHIN DU 'JIG RTEN GYIS

'DZIN PA'I YUL NYID DU 'GYUR LA, ,MO GSHAM GYI BU NI MA YIN PAS
'DI NI KHYOD LA RANG NYID LAS MA NGES PA YIN NO, KHO BO CAG LA NI
'DI BRTZAD DU MED PA NYID DE 'DI LTAR KHO BO CAG GIS NI GZUGS LA
SOGS PA RNAMS KUN RDZOB TU RANG BZHIN GYIS SKYE BAR KHAS BLANGS
NAS DON DAM PAR

'GOG PA MA YIN NO, ,CI'I PHYIR ZHE NA, JI LTAR MO GSHAM BU LA
RANG GI BDAG NYID KYIS, ,SKYE BA DE NYID DU MED 'JIG RTEN GZHAN
DU'ANG, ,YOD MIN DE BZHIN DNGOS 'DI KUN NGO BO, ,NYID KYI 'JIG
RTEN DE NYID DU MA SKYES, ,GANG GI PHYIR DE LTA YIN PA, DE PHYIR
'DI LTAR STON BAS CHOS RNAMS

KUN, ,GDOD NAS ZHI ZHING SKYE BRAL RANG BZHIN GYIS, ,YONGS SU MYA
NGAN 'DAS PA GSUNGS GYUR PA, ,DE PHYIR RTAG TU SKYE BA YOD MA
YIN, ,GANG GI PHYIR DE LTA BU'I LUNG YOD PA DE'I PHYIR RTAG TU
SKYE BA YOD PA MA YIN NO, ,LUNG BRJOD PA NI, CHOS KYI 'KHOR LO
BSKOR BA NI, ,GDOD NAS ZHI ZHING MA SKYES

@289B PA; ,RANG BZHIN MYA NGAN 'DAS PA YI, ,CHOS RNAMS MGON PO
KHYOD KYIS STON, ,ZHES BYA BA'O, ,DE YANG YE SHES ZHI BA'I YUL
YIN PA'I PHYIR CHOS THAMS CAD ZHI BA'O, ,YANG CI'I PHYIR YE SHES
ZHI BA'I YUL YIN ZHE NA, MA SKYES PA ZHES BYA BA SMOS TE, MA
SKYES PA'I PHYIR RO ZHES BYA

BA'I DON TO, ,GANG GI PHYIR MA SKYES PA DE'I PHYIR YE SHES ZHI
BA'I YUL LO, ,YANG CI'I PHYIR MA SKYES SHE NA, GANG GI PHYIR RANG
BZHIN MYA NGAN 'DAS PA ZHES BYA BA SMOS TE, GAL TE 'GA' ZHIG LA
RANG BZHIN TE NGO BO NYID YOD NA DE SKYE BAR 'GYUR BA ZHIG NA,
RANG BZHIN DE YANG YOD PA MA YIN PAS

CI ZHIG SKYE BAR 'GYUR, 'DIS NI DUS THAMS CAD DU MA SKYES PAR
STON PA YIN TE, SNGAR MA BYUNG BA LAS PHYIS 'BYUNG BA MA YIN
ZHING PHYIS 'BYUNG NAS KYANG YANG 'GYUR BA NI MA YIN TE, 'O NA CI
ZHE NA, RANG BZHIN NYID KYIS YONGS SU MYA NGAN LAS 'DAS PA'O,
,GDOD NAS ZHES BYA BA SMOS PAS NI

DE DAG RNAL 'BYOR PA'I YE SHES KYI GNAS SKABS KHO NAR MA SKYES PA
NI MA YIN TE, 'O NA CI ZHE NA, DE'I GONG ROL 'JIG RTEN PA'I THA
SNYAD KYI GNAS SKABS SU YANG CHOS DE DAG RANG GI BDAG NYID KYIS
MA SKYES PA'O ZHES BYA BA 'DI STON PAR BYED DO, ,GDOD KYI SGRA NI
DANG PO'I SGRA'I RNAM GRANGS TE,

'JIG RTEN GYI THA SNYAD KYI GNAS SKABS BRJOD DO ZHES BYA BAR SHES
PAR BYA'O, ,DE LTAR CHOS KYI 'KHOR LO BSKOR BA'I DUS SU CHOS
RNAMS KHYOD KYIS BSTAN TO ZHES YON TAN PHUL DU BYUNG BA BRJOD
PA'I SGO NAS BCOM LDAN 'DAS LA BYANG CHUB SEMS DPA' 'PHAGS PA
SGRIB PA THAMS CAD RNAM PAR

SEL BAS BSTOD PA YIN NO, ,RANG GI SDE PA RNAMS KYIS 'DI NI BRGAL
BA MA YIN PA NYID DE, DE CI'I PHYIR ZHE NA, GANG GI PHYIR DE DAG
GIS KHAS BLANGS PA, BUM SOGS 'DI DAG DE NYID DU MED CING, ,'JIG
RTEN RAB TU GRAGS PAR YOD JI BZHIN, ,DE BZHIN DNGOS PO THAMS CAD
'GYUR BAS NA,,

MO GSHAM BU DANG MTSUNGS PAR THAL MI 'GYUR, ,CI STE GAL TE GDAGS
PA'I RTEN SA DANG, CHU DANG, ME DANG, RLUNG DANG, GZUGS DANG DRI
DANG RO DANG REG BYA LA SOGS PA RNAMS YOD PA DE'I PHYIR BUM PAR
BRTAGS PA NI RGYU DANG BCAS PA ZHES BYA BAR RIGS NA, GANG GI LTAR
NAS

@290A *, ,THAMS CAD BRTAGS PA TZAM KHO NA YIN GYI BRTAGS PA'I
RTEN RDZAS CI YANG MED PA DE LA NI MO GSHAM GYI BU DANG 'DRA BAR
THAL BA ZLOG PA MED PA NYID DO SNYAM NA, DE YANG MI RIGS TE,
BRTAGS PA'I RTEN RDZAS SGRUB PAR MI NUS PA'I PHYIR RO, ,JI SKAD
DU, GZUGS LA SOGS

PA MA GTOGS PAR, ,JI LTAR BUM PA YOD MIN LTAR, ,DE BZHIN RLUNG
SOGS MA GTOGS PAR, ,GZUGS KYANG YOD PA MA YIN NO, ,ZHES BYA BA
DANG, DE BZHIN DU, SA CHU ME DANG RLUNG RNAMS NI, ,RE RE NGO BO
NYID DU MED, ,GANG GSUM MED PAR RE RE MED, ,GCIG MED PAR YANG

GSUM MED DO, ,GAL TE GSUM MED RE RE MED, ,GCIG MED PAR YANG GSUM
MED NA, ,SO SO RANG YOD PA YIN TE, ,CI LTAR 'DUS PA SKYE BAR
'GYUR, ,ZHES BYA BA LA SOGS PA GSUNGS SO, ,JI LTAR RTAG PA LAS MI
RTAG PA SKYE BAR MI 'DOD PA DE BZHIN DU RDZAS SU YOD PA LAS KYANG

RDZAS SU MED PAR SKYE BAR MI RIGS TE, JI SKAD DU, DNGOS PO RTAG
PA LAS BYUNG BA, ,MI RTAG PAR NI JI LTAR 'GYUR, ,RGYU 'BRAS MTSAN
NYID MI MTHUN PA, ,NAM YANG MTHONG BA MA YIN NO, ,ZHES GSUNGS SO,
,DE'I PHYIR DE LTAR DPER NA BRTAGS PAR YOD PA BZHIN LA SOGS PA'I
TSOGS PA

LA BRTEN NAS ME LONG LA GZUGS BRNYAN BRTAGS PA TZAM DMIGS PA
DANG, BRTAGS PAR YOD PA KA BA LA SOGS PA LA BRTEN NAS KHYIM DU
BRTAGS PA DANG, DE BZHIN DU SHING GI RTEN CAN NAGS BRTAGS PA
DANG, JI LTAR RMI LAM NA MA SKYES PA'I RANG BZHIN CAN GYI SA BON
LAS MA SKYES PA'I RANG

BZHIN CAN GYI MYU GU SKYE BAR DMIGS PA DE BZHIN DU, DNGOS PO
BRTAGS PAR YOD PA THAMS CAD KYI BRTAGS PA YANG DNGOS PO BRTAGS PA
YOD PA'I RTEN CAN DU RIGS TE, JI SKAD DU, JI LTAR STON PAS SPRUL
PA NI, ,ZHES BYA BA LA SOGS PA NAS, ,DRI ZA'I GRONG KHYER LTA BU
DANG, ,SMIG

RGYU RMI LAM 'DRA BA YIN, ,ZHES BYA BA'I BAR DU GSUNGS SO, ,DE'I
PHYIR 'DI BRGAL BA MA YIN NO, ,'DIR SMRAS PA, GAL TE KHYOD KYIS
BDAG DANG GZHAN DANG GNYI GA DANG RGYU MED PA LAS SKYE BA PHYOGS
GNYI GAR YANG BKAG NAS, MA RIG PA DANG 'DU BYED DANG SA BON LA
SOGS PA DAG LAS RNAM

@290B PAR SHES PA DANG MYU GU LA SOGS PA KUN RDZOB TU SKYE BA DE
CI LTAR NGES PAR BYA, DE BRJOD PAR BYA STE, GANG PHYIR RGYU MED
PA DANG DBANG PHYUG GI ,RGYU LA SOGS DANG BDAG GZHAN GNYI GA LAS,
,DNGOS RNAMS SKYE BAR 'GYUR BA MA YIN PA, ,DE PHYIR BRTEN NAS RAB
TU SKYE BAR 'GYUR, ,GANG

GI PHYIR JI SKAD BSHAD PA'I TSUL GYIS DNGOS PO RNAMS KYI SKYE BA
NGO BO NYID LAS BYUNG BA YOD PA MA YIN LA DBANG PHYUG DANG DUS
DANG RDUL DANG RANG BZHIN DANG SKYES BU DANG SRED MED KYI BU LA
SOGS PA RNAMS LAS KYANG MA YIN ZHING, BDAG DANG GZHAN DANG GNYIS
KA LAS SKYE BA YANG MA YIN PA DE'I PHYIR,

'DI LA BRTEN NAS 'DI 'BYUNG BA ZHIG STE, DE TZAM ZHIG LA 'JIG
RTEN GYI THA SNYAD MI BCAD PA'I DON DU BRTEN TO, ,JI SKAD DU BCOM
LDAN 'DAS KYIS DE LA CHOS KYI BRDA NI 'DI YIN TE, 'DI LTA STE,
'DI YOD NA 'DI 'BYUNG, 'DI SKYES PAS 'DI SKYE STE, GANG 'DI MA
RIG PA'I RKYEN GYIS 'DU BYED

RNAMS ZHES BYA BA LA SOGS PA GSUNGS SO, ,DE BZHIN DU, 'DI YOD PAS
NA 'DI 'BYUNG DPER, ,RING PO YOD NA THUNG DU BZHIN, ,'DI SKYES
PAS NA 'DI SKYE DPER, ,MAR ME 'BYUNG BAS 'OD BZHIN NO, ,ZHES BYA
BA DANG, BSTAN BCOS LAS KYANG, BYED PO LAS LA BRTEN BYAS SHING, ,

LAS KYANG BYED PO DE NYID LA, ,BRTEN NAS 'BYUNG BA MA GTOGS PA,
,GRUB PA'I RGYU NI MA MTHONG NGO, ,DE BZHIN NYER LEN SHES PAR
BYA, ,LAS DANG BYED PO BSAL PHYIR RO, ,BYED PA PO DANG LAS DAG
GIS, ,DNGOS PO LHAG MA SHES PAR BYA, ,ZHES BYA BA 'DI TZAM ZHIG
KHO NA GSUNGS SO, ,DE LTAR

RKYEN NYID 'DI PA TZAM GYI RTEN CING 'BREL PAR 'BYUNG BA BSHAD PA
NA, RGYU MED PA LAS SKYE BA LA SOGS PA'I RTOG PA 'DI DAG MI SRID
PA 'GA' ZHIG TU MA ZAD KYI, RTAG PA DANG CHAD PA DANG RTAG PA
DANG MI RTAG PA DANG DNGOS PO DANG DNGOS PO MED PA GNYIS LA SOGS
PA RTOG PA GZHAN DAG KYANG MI SRID PA NYID DO

ZHES BSTAN PA'I PHYIR BSHAD PA, GANG PHYIR DNGOS PO BRTEN NAS RAB
'BYUNG BAS, ,RTOGS PA NYID DAG BRTAG PAR MI NUS PA, ,DE PHYIR
RTEN 'BYUNG RIGS PA 'DI YIS NI, ,LTA NGAN DRA BA MTHA' DAG GCOD
PAR BYED, ,GANG GI PHYIR 'DI LA BRTEN NAS 'DI 'BYUNG NGO ZHES BYA
BA'I RIGS PAS 'DI TZAM ZHIG

@291A *, ,GIS DNGOS PO KUN RDZOB PA RNAMS KYIS BDAG GI DNGOS PO
YOD PA 'THOB KYI GZHAN DU MA YIN PA DE'I PHYIR RTEN CING 'BREL
PAR 'BYUNG BA RKYEN NYID 'DI PA TZAM GYI RIGS PA 'DIS JI SKAD
BSHAD PA'I LTA BA NGAN PA'I DRA BA MTHA' DAG GCOD PA YIN NO, ,'DI
LTAR RKYEN NYID 'DI PA TZAM

ZHIG RTEN CING 'BREL PAR 'BYUNG BA'I DON DU RNAM PAR 'JOG PAS NI
DNGOS PO 'GA' YANG RANG BZHIN KHAS MI BLANGS TE, 'DI SKAD DU, DE
DANG DE RTEN GANG 'BYUNG BA, ,RANG GI NGO BOR DE MA SKYES, ,RANG
GI NGO BOR MA SKYES GANG, ,DES NI SKYES ZHES JI SKAD BYA, ,ZHES
BYA BA DANG, DE BZHIN DU, RTEN CING 'BREL PAR 'BYUNG

BA GANG, ,DE NI STONG PA NYID DU BSHAD, ,DE NI RGYUR BCAS GDAGS
PA STE, ,DE NYID DBU MA'I LAM YIN NO, ,ZHES GSUNGS SO, ,MDO SDE
LAS KYANG, GANG ZHIG RKYEN LAS SKYES PA DE MA SKYES, ,DE LA SKYE
BA'I RANG BZHIN YOD MA YIN, ,RKYEN LA RAG LAS GANG DE STONG PAR
BSHAD, ,GANG

ZHIG STONG NYID SHES DE BAG YOD YIN, ,ZHES GSUNGS SO, ,GANG GI
TSE DE LTAR RANG BZHIN KHAS MA BLANGS PA DE'I TSE RANG BZHIN MED
PA NA JI SKAD BSHAD PA RNAMS GANG ZHIG TU 'BYUNG BAR 'GYUR, GAL
TE RANG BZHIN 'GA' ZHIG YOD NA NI, ,DE'I TSE SKYE BA 'ANG NGO BO
NYID LAS 'BYUNG BAR 'GYUR BA

'AM; BDAG DANG GZHAN DANG GNYI GA DANG DBANG PHYUG LA SOGS PA DAG
LAS 'GYUR ZHING, SKYES ZIN PA GNAS PAS RTAG PA DANG, 'JIG PAS
CHAD PA LA SOGS PA RTOG PA 'BYUNG BA SRID PA ZHIG NA, RNAM PA
GZHAN DU NI MA YIN NO ZHES BSTAN PA'I PHYIR BSHAD PA, RTOG RNAMS
DNGOS PO

YID NA 'GYUR BA STE, ,DNGOS PO JI LTAR MED PAR YONGS DPYAD ZIN,
,DNGOS PO MED PAR 'DI RNAMS MI 'BYUNG DPER, ,BUD SHING MED PAR ME
YOD MIN DE BZHIN, ,GANG GI PHYIR JI SKAD BSHAD PA'I RIGS PAS
DNGOS PO SRID PA RNAM PA THAMS CAD DU YOD PA MA YIN PA DE NYID
KYI PHYIR, RNAL

'BYOR PA 'PHAGS PA'I LAM MNGON DU MDZAD PAR GYUR PAS MA GZIGS
PA'I TSUL GYIS DE KHO NA NYID GZIGS PA DAG GIS CHOS GANG LA YANG
DNGOS PO RDUL TZAM YANG MI DMIGS SHING, GZUGS DANG TSOR BA DANG
DGE BA DANG MI DGE BA DANG DNGOS PO DANG DNGOS PO MED PA LA SOGS
PA'I RTOG PA 'DU BYED THOG

@291B MA MED PA NAS GOMS PA RNAMS KYANG DE DAG LAS LOG PAR 'GYUR
TE, DPER NA MIG SMAN BSKUS PAS SKRA SHAD LA SOGS PAR RTOG PA LOG
PA NYID RAB RIB CAN LA 'BRAS BUR 'GYUR GYI SKRA SHAD LA SOGS PA
RANG BZHIN GZHAN GYI YUL NYID DU 'GYUR BA NI MA YIN PA BZHIN NO,
,DE'I PHYIR, SO SO'I SKYE BO

RNAMS NI RTOG PAS BCINGS, ,MI RTOG RNAL 'BYOR PA NI GROL 'GYUR
BAS, ,RTOG RNAMS LOG PAR GYUR PA GANG YIN TE, ,RNAM PAR DPYOD
PA'I 'BRAS BUR MKHAS RNAMS GSUNG, ,GANG GI PHYIR SO SO'I SKYE BO
CHOS NYID 'DI DE LTAR MI SHES PA RNAMS RTOG PA KHO NAS BCINGS PA
DE'I PHYIR, CHOS

NYID 'DI DE LTAR THUGS SU CHUD PA NA 'PHAGS PA RNAMS RNAM PAR
GROL BAR 'GYUR TE, DE'I PHYIR RTOG PA MA LUS PA BKAG PA NYID SLOB
DPON GYIS DBU MA'I BSTAN BCOS LAS BSHAD PA'I RNAM PAR DPYOD PA'I
'BRAS BUR RNAM PAR GZHAG GO, ,JI SKAD DU, DNGOS PO RANG BZHIN
GYIS YOD NA, ,

STONG MTHONG YON TAN CI ZHIG YOD, ,RTOG PAS MTHONG BA 'CHING BA
STE, ,DE NYID 'DIR NI 'GOG PA YIN, ,ZHES GSUNGS SO, ,DE NYID KYI
PHYIR, BSTAN BCOS LAS DPYAD RTZOD LA CHAGS PA'I PHYIR, ,MA MDZAD
RNAM GRO LA PHYIR NI DE NYID BSTAN, ,DE NYID KYI PHYIR SLON DPON
GYIS DBU MA'I BSTAN

BCOS LAS RNAM PAR DPYAD PA SHIN TU CHER MDZAD PA GANG YIN PA DE
NI RTZOD LA CHAGS PA STE, GZHAN ZIL GYIS MNAN PAR 'DOD PAS MA
MDZAD DO ZHES BYA BAR SHES PAR BYA STE, RNAM PAR DPYOD PHA MDZAD
PA NA DBU MA'I BSTAN BCOS LAS DE KHO NA NYID BSTAN PA NI, SEMS
CAN GYIS DE KHO NA NYID 'DI LTA

DU PHYIN CI MA LOG PAR RTOGS NAS THAR PA THOB PAR GYUR NA CI MA
RUNG ZHES SKYE BO RNAMS RNAM PAR GROL BAR BYA BA'I PHYIR YIN NO,
,GAL TE KHYOD KYIS RGOL BA JI LTAR BRTAGS PA THAMS CAD BKOD CING
BKOD CING BSTAN BCOS LAS BKOG PA MA YIN NAM DE'I PHYIR BSTAN BCOS
KYI 'JUG PA NI RTZOD PA'I PHYIR

YIN PAS RTOG PA LDOG PA TZAM ZHIG KHO NA 'BRAS BUR CI LTAR RNAM
PAR GZHAG CE NA, BRJOD PAR BYA STE, RNAM PAR DPYAD PA 'DI NI
RTZOD PA'I PHYIR MDZAD PA MA YIN MOD KYI, 'ON KYANG DE KHO NA
NYID NYE BAR BSTAN PA NA RANG BZHIN GYIS STOBS CHUNG BAS GZHAN
GYI GZHUNG LUGS RNAMS BDAG NYID THEN MI

@292A *, ,'DZUGS SHING, SNANG BA NYE BA NA MUN PA LTAR RANG NYID
'JIG BAR 'GYUR BA DES NA KHO BO CAG LA SKYON MED PA NYID DO ZHES
BSHAD PA, GAL TA DE NYID RNAM PAR BSHAD PA NA, ,GZHAN GZHUNG 'JIG
PAR 'GYUR NA NYES PA MED, ,JI SKAD DU, CHOS 'DI DE BZHIN GSHEGS

RNAMS KYIS, ,RTZOD PA MDZAD PHYIR GSUNGS MA YIN, ,'ON KYANG ME
YIS BUD SHING LTAR, ,'DI YIS PHAS KYI RGOL BA SREG, ,CES GSUNGS
SO, ,GAL TE DE LTA MA YIN TE, ,RTZOD PA'I PHYIR CHOS NYE BAR
BSTAN PAR GYUR NA NI, ,DE'I TSE THE TSOM MED PAR GZHAN GYI PHYOGS
SKYON DANG LDAN PA

LA SDANG ZHING RIGS PA DANG LDAN PA'I RANG GI PHYOGS LA RJES SU
CHAGS PAR 'GYUR BAS RTOG PA LDOG PA NYID MI SRID DO, ,CI'I PHYIR
ZHEN, ,'DI LTAR RANG GI LTA LA CHAGS DANG DE BZHIN DU, ,GZHAN GYI
LTA LA 'KHRUG GANG RTOG PA NYID, ,DE'I PHYIR RTOG PA MA LOG PAS
BCINGS PA NYID DU 'GYUR GYI, THAR PA

NI MA YIN NO, ,GANG GI TSE CHOS 'DI RTZOD PA'I PHYIR BSTAN PA MA
YIN PA DE'I TSE, DE'I PHYIR 'DOD CHAGS KHONG KHRO RNAM BSAL TE,
,RNAM DPYOD PA NA MYUR DU GROL BAR 'GYUR, ,JI SKAD DU, RTZOD MED
CHE BA'I BDAG NYID CAN, ,DE DAG LA NI PHYOGS MED DO, ,GANG RNAMS
LA NI PHYOGS MED

PA; ,DE LA GZHAN PHYOGS GA LA YOD, ,CES BYA BA DANG DE BZHIN DU,
RANG GI PHYOGS LA CHAGS YOD CING, ,GZHAN PHYOGS LA KHYOD MI DGA'
NA, ,MYA NGAN 'DAS PAR MI 'GRO STE, ,GNYIS SPYOD ZHI BAR YONG MI
'GYUR, ,ZHES GSUNGS SO, ,MDO SDE LAS KYANG, GANG ZHIG CHOS

'DI THOS NAS CHAGS BYED CING, ,CHOS MA YIN PA THOS NAS KHONG KHRO
BYED, ,NGA RGYAL RGYAGS PAS BCOM PAS LOG PA STE, ,NGA RGYAL DBANG
GIS SDUG BSNGAL RJES SU MYONG, ,ZHES GSUNGS SO, ,DE'I PHYIR DE
LTAR LUNG DANG RIGS PA DAG GIS CHOS KYI BDAG MED PA BSTAN NAS
DE'I 'OG TU GANG

ZAG GI BDAG MED PA BSTAN PA'I PHYIR BSHAD PA, NYON MONGS SKYON
RNAMS MA LUS 'JIG TSOGS LA, ,LTA LAS BYUNG BAR BLO YIS MTHONG
GYUR ZHING, ,BDAG NI 'DI YI YUL DU RTOGS BYAS NAS, ,RNAL 'BYOR PA
YIS BDAG NI 'GOG PAR BYED, ,DE LA 'JIG TSOGS LA LTA BA NI NGA
DANG NGA'I SNYAM PA DE

@292B LTA BU'I RNAM PAR ZHUGS PA SHES RAB NYON MONGS PA CAN NO,
,DE LAS BYUNG BAS NA 'JIG TSOGS LA LTA BA LAS BYUNG BA'O, ,DE DAG
KYANG GANG DAG CIG CE NA, ,NYON MONGS PA RNAMS DANG SKYON RNAMS
SO, ,DE LA NYON MONGS PA RNAMS NI 'DOD CHAGS LA SOGS PA RNAMS SO,
,SKYON RNAMS NI SKYE BA DANG RGA BA DANG

NA BA DANG 'CHI BA DANG MYA NGAN LA SOGS PA DAG GO, ,DE DAG NI MA
LUS PAR 'JIG TSOGS LA LTA BA LAS BYUNG STE, NYON MONGS PA THAMS
CAD NI MDO LAS, 'JIG TSOGS LA LTA BA'I RTZA BA CAN 'JIG TSOGS LA
LTA BA'I RGYU CAN, 'JIG TSOGS LA LTA BA'I KUN 'BYUNG BA CAN DAG
GO ZHES 'JIG

TSOGS LA LTA BA'I RGYU CAN NYID DU GSUNGS LA 'JIG TSOGS LA LTA BA
MA SPANGS PA RNAMS LA 'DU BYED MNGON PAR 'GRUB PA'I PHYIR DANG,
SKYE BA LA SOGS PA'I SDUG BSNGAL 'BYUNG BA'I PHYIR NA, MA LUS
PA'I 'JIG TSOGS LA LTA PA'I RGYU CAN YIN NO, ,DE'I DMIGS PA NI
BDAG KHO NA YIN TE, NGAR

'DZIN PA NI BDAG GI YUL CAN YIN PA'I PHYIR RO, ,DE LA NYON MONGS
PA DANG SKYON MA LUS PA YONGS SU SPONG BAR 'DOD PAS 'JIG TSOGS LA
LTA BA KHO NA SPANG BAR BYA BA YIN LA, DE YANG BDAG GIS BDAG MED
PA NYID KHONG DU CHUD PA LAS SPONG PAR 'GYUR BAS THOG MAR RNAL
'BYOR PAS BDAG KHO NA

'GOG PAR BYED DO, ,DE BKAG PA LAS 'JIG TSOGS LA LTA BA YANG
SPANGS PAR GYUR NA NYON MONGS PA DANG, SKYON MA LUS PAR LDOG PAS
NA BDAG RNAM PAR DPYAD PA NA THAR PA SGRUB PA'I THABS YIN TE,
DE'I PHYIR GANG ZHIG 'JIG TSOGS LA LTA PA'I DMIGS PAR GYUR PA
BDAG CES BYA BA

'DI CI ZHIG CES RNAL 'BYOR PA JE THOG MAR BDAG KHO NA RNAM PAR
DPYOD PAR BYED DO, ,'JIG TSOGS LA LTA BA'I DMIGS PA BDAG DE CI
ZHIG CES DE NYID MI SHES SO ZHE NA, DE LA RE ZHIG ,ZA PO RTAG
DNGOS BYED PO MIN PA'I BDAG ,YON TAN BYA MED MU STEGS RNAMS KYIS
BRTAGS, ,

DED BYE CUNG ZAD CUNG ZAD LA BRTEN NAS, ,MU STEGS CAN RNAMS LUGS
NI THA DAD 'GYUR, ,DE LA GRANGS CAN PA DAG NI, RTZA BA'I RANG
BZHIN RNAM PAR 'GYUR MIN LA, ,CHEN PO SOGS BDUN RANG BZHIN RNAM
'GYUR ZHING, ,BCU DRUG PO NI RNAM PAR 'GYUR BA STE, ,SKYES BU
RANG BZHIN MA

@293A *, ,YIN RNAM 'GYUR MIN, ,ZHES SMRA BAR BYED DO, ,DE LA RAB
TU BYED PAS NA RANG BZHIN NO, ,GNAS SKABS GANG ZHIG TU RAB TU
BYED CE NA, SKYES BU'I 'DOD PA MTHONG BA'I DUS SU'O, ,GANG GI TSE
SKYES BU LA SGRA LA SOGS PA'I YUL NYE BAR LONGS SPYOD PA'I RNAM
PA CAN

GYI 'DOD PA SKYES PA DE'I TSE SKYES BU'I 'DOD PA YONGS SU SHES
PA'I RANG BZHIN DANG SKYES BU SBYOR ZHING DE NAS SGRA LA SOGS PA
'BYIN PAR BYED DO, ,DE LA TSUL NI 'DI YIN TE, RANG BZHIN LAS NI
CHEN PO'O, ,DE LAS NGA RGYAL LO, ,DE LAS BCU DRUG PO'I TSOGS SO,
,BCU DRUG PO DE LAS KYANG

'BYUNG BA LNGA NI LNGA LAS TE SGRA LA SOGS PA DAG LAS 'BYUNG BA
LNGA 'BYUNG NGO ZHES BYA BA 'DI NI RIM PA YIN NO, ,RNAM PAR 'GYUR
MIN LA ZHES BYA BA NI GANG GI PHYIR RAB TU BYED PA KHO NA YIN
GYI, CHEN PO LA SOGS PA LTAR RNAM PAR 'GYUR BA YANG NI MA YIN NO,
,CHEN PO LA SOGS PA DE DAG NI RAB TU

BYED PA YANG YIN LA RNAM PAR 'GYUR BA YANG YIN TE, DE'I PHYIR
CHEN PO LA SOGS PA BDUN RANG BZHIN RNAM 'GYUR ZHING ZHES BYA BA
SMRAS TE CHEN PO LA SOGS PA DAG KYANG RANG GI RNAM PAR 'GYUR BA
LA LTOS NAS RANG BZHIN YIN LA, RANG BZHIN LA LTOS NAS RNAM PAR
'GYUR BA YIN NO, ,BLO'I DBANG PO LA SOGS PA BCU DRUG PO

NI RNAM PAR 'GYUR BA KHO NA STE, DE'I PHYIR BCU DRUG PO NI RNAM
PAR 'GYUR BA STE ZHES BYA BA SMRAS SO, ,NI'I SGRA NI RNAM PAR
'GYUR BA KHO NA STE ZHES NGES PAR BZUNG BA'I DON DU'O, ,SKYES BU
NI RAB TU BYED PA YANG MA YIN LA RNAM PAR 'GYUR BA YANG MA YIN NO
ZHES SMRA BA NI, SKYES BU RANG BZHIN MA YIN RNAM 'GYUR MIN, ,

ZHES BYA BA'O, ,RIM PA 'DIS RNAM PAR 'GYUR BA'I TSOGS THAMS CAD
SKYES PAS 'DOD PA SKYES PA'I SKYES BU NYE BAR ZA BA POR JI LTAR
'GYUR BA BRJOD PAR BYA STE, RNA BA LA SOGS PA'I BLO'I DBANG PO
YID KYIS BYIN GYIS BRLABS PA DAG GIS YONGS SU BZUNG BA'I YUL SGRA
LA SOGS PA DAG LA

BLOS ZHEN PAR BYED LA DE NAS BLOS ZHEN PAR BYAS PA'I DON LA SKYES
BU SEMS PAR BYED DE, DE LTAR SKYES BU SEMS PA YOD PA'I RANG GI
NGO BO YIN PA'I PHYIR, BDAG YUL DAG NYE BAR LONGS SPYOD DO ZHES
BRJOD DO, ,DE LTAR 'DOD PAS YUL NYE BAR LONGS SPYOD CING, GANG GI
TSE CHAGS

@293B PA CHUNG BA NYID KYIS SKYES BU YUL DAG LA CHAGS PA DANG
BRAL BAR GYUR PA DE'I TSE RIM GYIS BSAM GTAN BSGOMS SHING LHA'I
SHES PA YANG DAG PAR BLANGS PAS LHA'I MIG GI SGO NAS RANG BZHIN
LA LTA BAR BYED LA DES BLTAS PA DANG DE GZHAN GYI BUD MED LTAR
NGO TSA BAR GYUR PAS BDAG LA MI KHRO

ZHING BRAL BAR 'GYUR RO, ,RNAM PAR 'GYUR BA'I TSOGS THAMS CAD
KYANG SKYE BA'I RIM PA LAS BZLOG PA'I SGO NAS DE NYID DU RAB TU
ZHI BA'I PHYIR MI GSAL BA'I NGO BOR GYUR PA DE'I TSE SKYES BU
NYAG GCIG GNAS TE DE'I PHYIR GROL BA ZHES BYA'O, ,DE NI RNAM PAR
'GYUR BA ZHAR ZIN KYANG ZHA BAR MI 'GYUR

BA NYID KYIS RTAG TU YAN GAR BA'I NGO BOR GNAS PA'I PHYIR RTAG PA
ZHES BYA BA'O, ,RANG BZHIN NYID BYED PA PO YIN ZHING RNAM PAR
'GYUR BA RNAMS LAS KYANG KHA CIG BYED PA PO YIN PA'I PHYIR LA,
BDAG NI BYA BA LA SNYOM LAS CAN NYID DU GYUR PA'I PHYIR NA BYED
PA PO MA YIN PA NYID CES BRJOD DO, ,NYE BAR

LONGS SPYOD PA PO NYID NI JI SKAD SMRAS PA'I TSUL GYIS BSTAN ZIN
PA NYID DO, ,RDUL DANG MUN PA DANG SNYING STOBS KYI RANG BZHIN
MED PA'I PHYIR NA YON TAN MED PA NYID DO, ,KHYAB PAR BYED PA NYID
MA YIN PA'I PHYIR NI BYA BA MED PA NYID DE, DE LTA BU NI SKYES
BU'I KHYAD PAR DAG GO, ,DE LA RANG BZHIN NYID BYED PA

PO YIN ZHING RNAM PAR 'GYUR BA RNAMS LAS KYANG KHA CIG BYED PA PO
YIN PA'I PHYIR LA ZHES GANG SMRAS NA, RNAM PAR 'GYUR BA GANG DAG
GCIG NI BYED PA PO NYID YIN LA GANG DAG GCIG NI BYED PA PO NYID
MA YIN ZHE NA, 'DI LA BYE BRAG TU BSHAD PAR BYA BA'I PHYIR CUNG
ZAD CIG BRJOD PAR BYA STE, DE LA RDUL

DANG MUN PA DANG SNYING STOBS GSUM NI YON TAN GSUM MO, ,DE LA
RDUL NI G-YO BA DANG 'JUG PA'I BDAG NYID CAN NO, ,MUN PA NI LCI
BA DANG G-YOGS PA'I BDAG NYID CAN NO, ,SNYING STOBS NI YANG BA
DANG RAB TU GSAL BA'I BDAG NYID CAN NO, ,BDE BA DANG SDUG BSNGAL
BA DANG GTI

MUG CES BYA BA NI 'DI DAG KHO NA'I RNAM GRANGS SO, ,'DI DAG CHA
MNYAM PA'I GNAS SKABS NI GTZO BO STE, 'DIR YON TAN DAG GTZO BOR
GYUR CING RAB TU ZHI BAR GYUR PA'I PHYIR RO, ,DE DAG RNAM PAR MI
'GYUR BA'I GNAS SKABS NI RANG BZHIN CAN NO, ,RANG BZHIN LAS CHEN
PO STE CHEN PO ZHES

@294A *, ,BYA BA NI BLO'I RNAM GRANGS SO, ,CHEN PO LAS NI NGA
RGYAL LO, ,DE NI RNAM PA GSUM STE, RNAM PAR 'GYUR BA DANG, SNYING
STOBS CAN DANG, MUN PA CAN NO, ,DE LA RNAM PAR 'GYUR BA'I NGA
RGYAL LAS NI DE TZAM LNGA STE, GZUGS DANG SGRA DANG DRI DANG RO
DANG REG PA DAG

GO; ,DE TZAM DAG LAS NI 'BYUNG BA RNAMS TE, SA DANG CHU DANG ME
DANG RLUNG DANG NAM MKHA' ZHES BYA BA DAG GO, ,SNYING STOBS CAN
GYI NGA RGYAL LAS NI LAS KYI DBANG PO LNGA PO DAG DANG LAG PA
DANG, RKANG PA DANG, RKUB DANG, MDOMS DANG, BLO'I DBANG PO LNGA
PO MIG DANG, RNA BA DANG,

SNA DANG, LCE DANG, PAGS PA DANG, GNYI GA'I BDAG NYID CAN GYI YID
DE DE LTAR NA BCU GCIG GO, ,MUN PA CAN GYI NGA RGYAL NI NGA RGYAL
GNYI GA'I 'JUG PAR BYED PA'O, ,DE LA CHEN PO DANG NGA RGYAL DANG
DE TZAM LNGA NI RANG BZHIN DANG RNAM PAR 'GYUR BA NYID YIN ZHING
DBANG PO BCU DANG YID DANG 'BYUNG

BA CHEN PO RNAMS NI RNAM PAR 'GYUR BA NYID KHO NA YIN LA, RANG
BZHIN NI RNAM PAR MI 'GYUR BA KHO NA YIN NO ZHES BYA BA NI GZHUNG
LUGS SO, ,JI LTAR GRANGS CAN PA DAG GIS DE LTAR KHAS BLANGS PA DE
BZHIN DU, DE'I DBYE BA CUNG ZAD CUNG ZAD LA BRTEN NAS MU STEGS
CAN RNAMS KYI LUGS THA DAD

PAR 'GYUR TE, 'DI LTA STE BYE BRAG PA RNAMS NI, BLO DANG, BDE BA
DANG, SDUG BSNGAL DANG, 'DOD PA DANG, SDANG BA DANG, 'BAD PA
DANG, CHOS DANG, CHOS MA YIN PA DANG, BYA BA'I SHUGS TE, BDAG GI
YON TAN DGU SMRA BAR BYED DO, ,DE LA BLO NI YUL 'DZIN PA'O, ,BDE

BA NI 'DOD PA'I YUL NYAMS SU MYONG BA'O, ,SDUG BSNGAL NI DE LAS
BZLOG PA'O, ,'DOD PA NI 'DOD PAR 'GYUR BA'I DNGOS PO LA RE BA
'CHA' BA'O, ,SDANG BA NI MI 'DOD PA'I YUL LA RGYAB KYIS PHYOGS PA
NYID DO, ,'BAD PA NI DON BSGRUB PAR BYA BA LA DE'I MTHAR THUG PAR
SEMS KYI MKHAS PA NYID

DO; ,GANG LAS MNGON PAR MTHO BA DANG NGES PAR LEGS PA 'GRUB PA DE
NI CHOS SO, ,DE LAS BZLOG PA NI CHOS MA YIN PA'O, ,SHES PA LAS
SKYES SHING SHES PA'I RGYUR GYUR PA NYID NI 'DU BYA BA'I SHUGS
SO, ,BDAG GI YON TAN DGU PO DE DAG JI SRID DU BDAG LA 'DU SHING
YOD PA DE SRID

@294B DU DE DAG GIS SBYAR BA'I DGE BA DANG MI DGE BA'I LAS BSGRUB
PA'I PHYIR 'KHOR BAR 'GYUR LA, GANG GI TSE SKYES BU YANG DAG PAR
RTOGS PA'I SHES PAS BLO LA SOGS PA'I YON TAN RNAMS RTZA BA DANG
BCAS PAR GCOD PA DE'I TSE RANG GI BDAG NYID LA GNAS SHING THAR
PAR 'GYUR RO, ,BDAG DE YANG

RTAG PA DANG, BYED PA PO DANG, ZA BA PO DANG, YON TAN DANG BCAS
PA DANG, 'KHYAB [?] PA'I PHYIR NA BYA BA MED PAR YANG SMRA'O, ,KHA
CIG DAG NI BSKUM PA DANG, BRKYANG BA NYID KYIS BYA BA DANG BCAS
PAR KHAS LEN TO, ,RIG BYED DU SMRA BA DAG NI BUM PA LA SOGS PA'I
NAM MKHA' LTAR LUS

THA DAD PAS GCIG SNA TSOGS PA NYID DO ZHES BYA BA LA SOGS PAR
KHAS LEN TO, ,DE LTAR BDAG GI KHYAD PAR CUNG ZAD CUNG ZAD LA
BRTEN NAS MU STEGS CAN RNAMS KYI LUGS PHAN TSUN THA DAD PAR 'GYUR
RO, ,MU STEGS CAN RNAMS KYI GZHUNG LUGS RE RE LAS BDAG GANG ZHIG
SMRAS PA DE NI, ,

MO GSHAM BU LTAR SKYE BA DANG BRAL PHYIR, ,DE LTAR GYUR PA'I BDAG
NI YOD MIN ZHING, ,'DI NI NGAR 'DZIN RTEN DU 'ANG MI RIGS LA,
,'DI NI KUN RDZOB TU YANG YOD MI 'DOD, ,RANG NYID KYI RDZES SU
DPAG PA DANG 'GAL BA'I PHYIR, JI SKAD SMRAS PA'I BDAG NI YOD PA
MA YIN PA NYID DE, MA SKYES

PA'I PHYIR TE MO GSHAM GYI BU BZHIN NO, ,'DI NI NGAR 'DZIN PA'I
YUL DU YANG MI RUNG STE, MA SKYES PA NYID KYI PHYIR RO, ,'DI NI
DE KHO NA NYID DU YOD PA NYID DANG, NGAR 'DZIN PA'I YUL NYID DU
MI RIGS PA 'BA' ZHIG TU MA ZAD KYI, KUN RDZOB TU YANG 'DI GNYIS
CHAR YANG YOD PA MA YIN NO

ZHES SHES PAR BYA'O, ,'DI YOD PA NYID DANG NGAR 'DZIN PA'I RTEN
NYID DU, MI RIGS PAR MA ZAD KYI GZHAN YANG, GANG PHYIR BSTAN BCOS
BSTAN BCOS LAS DE'I KHYAD, ,MU STEGS RNAMS KYIS GANG BSTAN DE KUN
LA, ,RANG GRAGS MA SKYES GTAN TSIGS KYIS GNOD PA, ,DE PHYIR DE
KHYAD

KUN KYANG YOD MA YIN, ,DE LA GRANGS CAN PA'I GZHUNG LAS NI BDAG
GI KHYAD PAR RTAG PA DANG BYED PA PO MA YIN PA DANG ZA BA PO DANG
YON TAN MED PAR DANG BYA BA MED PAR 'DOD DO, ,DE LA BDAG RTAG PA
MA YIN ZHING BYED PA PO MA YIN PA YANG MA YIN PA NAS BYA BA MED
PA'I BAR DU YANG MA YIN TE, RANG NYID

@295A *, ,KYIS MA SKYES PA'I PHYIR MO GSHAM GYI BU BZHIN NO, ,DE
BZHIN DU BDAG NI RTAG PA YANG MA YIN ZHING BYED PA PO YANG MA YIN
TE ZHES BYA BA DE LTA BU LA SOGS PA YIN TE, RANG NYID KYIS MA
SKYES PA'I PHYIR RO, ,ZHES BYE BRAG PA'I GZHUNG LA YANG BRJOD PAR
BYA'O, ,

PHYOGS 'DIS NI BDAG TU SMRA BA THAMS CAD DU MA SKYES PA NYID KYI
GTAN TSIGS DANG, MO GSHAM GYI BU'I DPES DE'I RANG GI NGO BO DANG
KHYAD PAR GSAL BAR RIG PAR BYA'O, ,DE'I PHYIR DE LTAR NA, DE
PHYIR PHUNG PO LAS GZHAN BDAG MED DE, ,DE'I PHYIR PHUNG PO LAS
THA DAD PAR BDAG YOD

PA MA YIN TE, DE DAG MA GTOGS PAR BDAG MA BZUNG BA'I PHYIR RO,
,GAL TE PHUNG PO LAS THA DAD PAR YOD NA NI, DE'I TSE SO SOR GRUB
PAR BZUNG BAR 'GYUR BA ZHIG NA DE LTAR NI MA YIN PAS, ,DE'I PHYIR
PHUNG PO LAS GZHAN BDAG MED DE, ,PHUNG PO MA GTOGS DE 'DZIN MA
GRUB

PHYIR, ,JI SKAD DU, ,BDAG NI NYE BAR LEN PA LAS, ,GZHAN DU 'THAD
PA NYID MA YIN, ,GAL TE GZHAN NA LEN MED PAR, ,BZUNG YOD RIGS NA
BZUNG DU MED, ,CES BYA BA DANG, DE BZHIN DU, GAL TE PHUNG PO
RNAMS LAS GZHAN, ,PHUNG PO'I MTSAN NYID MED PAR 'GYUR, ,

ZHES GSUNGS SO, ,PHUNG PO LAS THA DAD PA'I BDAG YOD PA NYID MA
YIN PA 'BA' ZHIG TU MA ZAD KYI, GZHAN YANG, 'JIG RTEN NGAR 'DZIN
BLO YI RTEN DU YANG, ,MI 'DOD DE RIGS MIN PA'ANG BDAG LTA'I
PHYIR, ,GANG DAG BDAG DE'I RNAM PA DE LTA BUR MI 'DZIN PA DE DAG
KYANG MNGON

PAR ZHEN PA'I KHYAD PAR LAS BDAG DANG BDAG GI ZHES BDAG TU LTA
BAR 'GYUR TE, DE'I PHYIR BDAG 'DI PHUNG PO LAS THA DAD PAR NGAR
'DZIN PA'I RTEN DU MI RIGS SO, ,CI STE GANG DAG DA LTA RTAG PAR
DANG MA SKYES PA LA SOGS PAS KHYAD PAR DU GYUR PA DE MI SHES PA
DE DAG LA YANG SNGAR

GOMS PA'I DBANG GIS DE'I YUL CAN NGAR 'DZIN PA'I LTA BA YOD PAR
'GYUR RO SNYAM NA, DE YANG YOD PA MA YIN TE, KHA CIG DAG KHO NA
LA DE DAG GI BSTAN BCOS LA GOMS PAR BYAS PA LAS BDAG TU LTA BA
YOD PA MA YIN NO, ,GANG DAG LA SNGAR GOMS PA MED PA DE DAG LA
YANG 'DIR NGAR

@295B 'DZIN PA 'JUG PA MTHONG STE, 'DI LTA STE, GANG DAG DUD
'GROR BSKAL MANG SKYES GYUR PA, ,NGES KYANG MA SKYES RTAG 'DI MA
MTHONG LA, ,NGAR 'DZIN DE DAG LA YANG 'JUG MTHONG STE, ,DES NA
PHUNG PO LAS GZHAN BDAG 'GA' MED, ,SEMS CAN GANG DAG BSKAL PA
GRANGS SU ZIN

GYI 'OD RUNG DU YANG DUD 'GRO'I SKYE GNAS LAS BZLOG PAR MI
'GYUR BA DE DAG GIS KYANG RNAM PA DE LTA BU'I BDAG MA DMIGS SO,
,KYANG GI SGRAS NI DMYAL BA LA SOGS PAR SKYES PA RNAMS SDUD PA'O,
,RNAM PA DE LTA BU'I BDAG MA DMIGS PA DE DAG LA YANG NGAR 'DZIN
PA 'JUG PAR MTHONG

NAS SHES RAB CAN SU ZHIG BDAG RNAM PA DE LTA BU'I NGAR 'DZIN PA'I
RTEN DU ZHEN PAR PHYED, DE'I PHYIR PHUNG PO LAS THA DAD PA'I BDAG
MED DO, ,'DIR RANG GI SDE PA DAG NA RE, PHUNG PO LAS GZHAN BDAG
GRUB MED PA'I PHYIR, ,BDAG LTA'I DMIGS PA PHUNG PO KHO NA'O,
,GANG GI PHYIR JI SKAD

BSHAD PA'I RIGS PAS PHUNG PO LAS THA DAD PA'I BDAG MA GRUB PA
DE'I PHYIR, PHUNG PO DAG LAS GZHAN PA'I BDAG GRUB PA MED PA'I
PHYIR, 'JIG TSOGS LA LTA BA'I DMIGS PA NI PHUNG PO DAG KHO NA YIN
NO, ,DE'I PHYIR BDAG NI PHUNG PO TZAM KHO NA YIN NO ZHES ZER RO,
,PHYOGS 'DI NI RANG

GI SDE PA 'PHAGS PA MANG POS BKUR BA PA RNAMS KYI YIN NO, ,DE LAS
KYANG, KHA CIG BDAG LTA'I RTEN DU PHUNG PO NI, ,LNGA CHAR YANG
'DOD KHA CIG SEMS GCIG 'DOD, ,KHA CIG DAG NI GZUGS DANG TSOR BA
DANG 'DU SHES DANG 'DU BYED DANG RNAM PAR SHES PA ZHES BYA BA
PHUNG PO LNGA CHAR YANG 'JIG

TSOGS LA LTA BA'I DMIGS PAR 'DOD CING BDAG TU MNGON PAR ZHEN PA
'DI YANG DE LA YIN NO ZHES SMRA STE, JI SKAD DU, BCOM LDAN 'DAS
KYIS DGE SLONG DAG DGE SBYONG NGAM BRAM ZE GANG SU DAG CIG BDAG
GO SNYAM DU YANG DAG PAR RJES SU LTA BA DE DAG NI NYE BAR LEN
PA'I PHUNG PO LNGA PO 'DI DAG KHO

NA LA YANG DAG PAR RJES SU LTA'O ZHES GSUNGS PA LTA BU'O, ,DE
NYID KYI PHYIR DE DAG LA KHYOD CAG GI LTA BA 'DI NI 'JIG PA'I
BDAG NYID CAN GYI TSOGS PA LA YIN GYI, BDAG GAM BDAG GI BA LA NI
MA YIN NO ZHES GSAL BAR MDZAD PA'I SLAD DU BDAG DANG BDAG GI BA'I
RNAM PAR ZHUGS

@296A *, ,BA'I LTA BA LA 'JIG TSOGS LA LTA BAR GSUNGS SO ZHES
SMRAS SO, ,GZHAN DAG NI SEMS LA BDAG GO ZHES 'DOD DE, ,BDAG NYID
BDAG GI MGON YIN GYI, ,GZHAN NI SU ZHIG MGON DU 'GYUR, ,BDAG NYID
LEGS PAR THUL BAS NI, ,MKHAS PAS MTHO RIS THOB PAR

'GYUR, ,ZHES TSIGS SU BCAD PA LAS, ,SEMS NYID LA BDAG GI SGRAR
GSUNGS SO, ,'DI GANG LAS SHE NA, PHUNG PO LAS THA DAD PA'I BDAG
MED PA'I PHYIR DANG, MDO GZHAN DAG LAS KYANG SEMS 'DUL BAR GSUNGS
PA'I PHYIR TE, SEMS 'DUL BA NI LEGS PA STE, ,SEMS THUL BAS NI

BDE BA 'DREN, ,ZHES BYA BA DE LAS SO, ,DE'I PHYIR NGAR 'DZIN PA'I
GZHI SEMS LA BDAG CES GDAGS SO ZHE'O, ,'DI LA LAN BRJOD PAR BYA
STE, GAL TE PHUNG PO BDAG NA DE PHYIR TE, ,MANG BAS BDAG DE DAG
KYANG MANG POR 'GYUR, ,BDAG NI RDZAS SU 'GYUR ZHING DER LTA BA,
,RDZAS LA 'JUG

PAS PHYIN CI LOG MI 'GYUR, ,DE LA PHUNG PO RNAMS BDAG YIN NO ZHES
BYA BA'I PHYOGS GANG GI YIN PA DE'I LTAR NA PHUNG PO RNAMS MANG
BA'I PHYIR BDAG KYANG MANG POR 'GYUR RO, ,GANG GI LTAR NA SEMS
BDAG YIN PA DE'I LTAR NA YANG MIG LA SOGS PA'I RNAM PAR SHES PA'I
DBYE BAS SAM, SKAD

CIG RE RE LA RNAM PAR SHES PA SKYE BA DANG 'GAG PAS MANG BA'I
PHYIR BDAG KYANG MANG POR 'GYUR RO, ,YANG NA JI LTAR RIGS PA
BZHIN DU SKYON BRJOD PAR BYA'O, ,DE LTAR NYES PA 'DI PHUNG PO
DANG RNAM PAR SHES PA BDAG TU SMRA BA LA BRJOD PAR BYA ZHING,
'CHAD PAR 'GYUR BA'I NYES PA GZHAN YANG

'DI LA 'BAB PA KHO NA YIN PAS PHYOGS GNYI GA LA YANG BRJOD PAR
BYA'O, ,'JIG RTEN SKYE BA NA GANG ZAG NYAG GCIG SKYE'O ZHES BYA
BA'I LUNG LAS NA, BDAG NI MANG BA DAG TU 'DOD PA YANG MA YIN NO,
,BDAG NI RDZAS SU 'GYUR ZHING STE, GZUGS LA SOGS PA'I RDZAS 'DAS
PA LA SOGS

PA'I DBYE BA THA DAD PAR GYUR PA RNAMS KHO NA LA PHUNG PO NYID DU
BRJOD PA'I PHYIR DANG, DE RNAMS KHO NA LA BDAG TU BSNYAD PA'I
PHYIR BDAG RDZAS SU YOD PAR 'GYUR NA, DGE SLONG DAG LNGA PO 'DI
RNAMS NI MING TZAM THA SNYAD TZAM BTAGS PA TZAM STE, GANG 'DI LTA
STE, 'DAS PA'I DUS DANG MA 'ONGS PA'I

@296B DUS DANG, NAM MKHA' DANG MYA NGAN LAS 'DAS PA DANG, GANG
ZAG GO ZHES BYA BA DANG, DE BZHIN DU, JI LTAR YAN LAG TSOGS RNAMS
LA, ,BRTEN NAS SHING RTAR BRJOD PA LTAR, ,DE BZHIN PHUNG PO RNAMS
BRTEN NAS, ,KUN RDZOB SEMS CAN ZHES BYA'O, ,ZHES BYA BA 'DI LAS
NA 'DOD PA

YANG MA YIN NO, ,DE'I PHYIR BDAG RDZAS SU YOD PAR THAL BAR 'GYUR
BA'I PHYIR NA PHUNG PO RNAMS BDAG MA YIN NO, ,GZHAN YANG 'JIG
TSOGS LA LTA BA RDZAS KYI YUL CAN MA YIN PA'I PHYIR NA, SNGON PO
DANG SER PO LA SOGS PA'I SHES PA LTAR PHYIN CI LOG NYID DU MI
'GYUR RO, ,DE'I PHYIR

'JIG TSOGS LA LTA BA KUN TU 'BYUNG BA SPANGS PAR MI 'GYUR BA'AM,
SNGON PO DANG SER PO LA SOGS PA TZAM LA DMIGS PA'I MIG GI SHES PA
LTAR DE LA DMIGS PA'I BDUN PA'I 'DOD CHAGS SPANGS PA KHO NAS
SPONG BAR 'GYUR RO, ,GZHAN YANG, MYA NGAN 'DAS TSE NGES PAR BDAG
CHAD

'GYUR, ,MYA NGAN 'DAS SNGON SKAD CIG DAG LA NI, ,SKYE 'JIG BYED
PO MED PAS DE 'BRAS MED, ,GZHAN GYIS BSAGS LAS GZHAN GYIS ZA BAR
'GYUR, ,GAL TE BDAG PHUNG PO'I RANG BZHIN CAN YIN NA MYA NGAN LAS
'DAS PA'I TSE PHUNG PO LNGA CHAR YANG RGYUN 'CHAD PAS BDAG CHAD
PAR 'GYUR RO,,

DE'I PHYIR CHAD PA'I MTHAR 'DZIN PAS MTHAR LTE BAR THAL BAR 'GYUR
TE, GANG GI PHYIR KHYED CAG GI NI BDAG DANG BDAG GI BA'I RNAM PA
CAN 'JIG TSOGS LA LTA BAS BDAG NYID DU GANG BZUNG BA DE NYID LA
RTAG PA DANG CHAD PAR 'DZIN PAS MTHAR 'DZIN PAR LTA BAR RNAM PAR
GZHAG PA'I PHYIR RO, ,DE'I

PHYIR BDAG NI MYA NGAN LAS 'DAS PA'I DUS SU YANG RGYUN CHAD PAR
KHAS BLANG BAR MI BYA STE MTHAR 'DZIN PAR LTA BAR THAL BAR 'GYUR
BA'I PHYIR RO, ,DE'I PHYIR BDAG NI PHUNG PO'I BDAG NYID CAN MA
YIN NO, ,MYA NGAN LAS 'DAS PAR ZHUGS PA'I SNGA ROL GYI SKAD CIG
DAG TU JI LTAR PHUNG PO

RNAMS SKAD CIG RE RE LA SKYE ZHING 'JIG PA DE BZHIN DU, BDAG
KYANG SKYE ZHING 'JIG PA CAN DU 'GYUR TE, BDAG PHUNG PO'I RANG
BZHIN CAN YIN PA'I PHYIR RO, ,DE'I PHYIR JI LTAR NGA'I LUS 'DI
BYUNG BAR GYUR TO ZHES BYA BA MA YIN PA DE BZHIN DU DE'I TSE DE'I
DUS NA, NGA RGYAL PO NGA LA

@297A *, ,NU ZHES BYA BAR GYUR TO ZHES BYA BA 'DI YANG GSUNG BAR
MI 'GYUR TE, DE'I TSE BDAG KYANG LUS LTAR ZHIG PA'I PHYIR DANG,
'DIR GZHAN NYID SKYE BAR KHAS BLANGS PA'I PHYIR RO, ,BSTAN BCOS
LAS KYANG, NYE BAR LEN NYID BDAG MA YIN, ,DE DAG 'BYUNG DANG 'JIG
PA

YIN, ,NYE BAR BLANG BA JI LTA BUR, ,NYE BAR LEN PO YIN PAR 'GYUR,
,ZHES BYA BA DANG, DE BZHIN DU, GAL TE PHUNG PO BDAG YIN NA,
,SKYE DANG 'JIG PA CAN DU 'GYUR, ,ZHES GSUNGS SO, ,SKYE BA DANG
'JIG PA NYID YOD NA YANG BYED PA PO BDAG MED PAS DE'I 'BRAS BU
MED PA NYID DU

'GYUR TE, GAL TE LAS GANG GIS BYAS PA DE MI RTAG PA NYID DU 'GYUR
NA, DE'I TSE BYED PA PO MED PAS LAS LA YANG RTEN MED PA'I PHYIR
MED PAS LAS RNAMS 'BRAS BU DANG 'BREL PA MED PA NYID DU 'GYUR RO,
,GAL TE SKAD CIG SNGA MAS BYAS PA'I LAS KYI 'BRAS BU SKAD CIG
PHYI MA RNAMS SU NYE

BAR LONGS SPYOD NA, DE'I TSE GZHAN GYIS BSAGS PA'I LAS KYI RNAM
PAR SMIN PA GZHAN GYIS LONGS SPYOD PA'I PHYIR, GZHAN GYIS BSAGS
PA'I LAS GZHAN GYIS ZA BAR 'GYUR RO, ,DE'I PHYIR BYAS PA CHUD ZOS
PA DANG MA BYAS PA DANG PHRAD PAR 'GYUR RO, ,BSTAN BCOS LAS
KYANG,

GAL TE 'DI NI GZHAN GYUR NA, ,DE MED PAR YANG 'BYUNG BAR 'GYUR,
,DE BZHIN DU NI GNAS 'GYUR ZHING, ,DER MA SHI BAR SKYE BAR 'GYUR,
,CHAD DANG LAS RNAMS CHUD ZA DANG, ,GZHAN GYIS BYAS PA'I LAS
RNAMS NI, ,GZHAN GYIS SO SOR MYONG BA DANG, ,DE LA SOGS PA THAL
BAR 'GYUR, ,ZHES GSUNGS SO, ,DE'I

PHYIR PHUNG PO RNAMS BDAG YIN NO ZHES BYA BAR MI RIGS SO, ,'DIR
SMRAS PA, GAL TE YANG SKAD CIG SNGA PHYI DAG GZHAN YIN MOD KYI,
DE LTA NA YANG, RGYUD 'DI GCIG KHO NA YIN PAS KHO BO CAG LA NYES
PA 'DI MED DO, ,BRJOD PAR BYA STE, DE NYID DU RGYUD YOD NA SKYON
MED DE, ,SNGAR

RNAMS DPYAD TSE RGYUD LA NYES BSHAD ZIN, ,BYAMS PA NYER SBAS LA
BRTEN CHOS RNAMS NI, ,ZHES BYA BA DER NGO, ,GAL TE LHA LAS MI
GZHAN NA, ,DE LTA NA NI MI RTAG 'GYUR, ,GAL TE LHA MI GZHAN YIN
NA, ,RGYUD NI 'THAD PAR MI 'GYUR RO, ,ZHES GSUNGS PA'ANG YIN NO,
,DE'I

@297B PHYIR DE LTAR PHAN TSUN MTSAN NYID THA DAD PA RNAMS LA
RGYUD GCIG TU GTOGS PA NYID MI RIGS PA KHO NA YIN PAS THAL BAR
'GYUR BA LDOG PA MED DO, ,DE'I PHYIR PHUNG PO RNAMS BDAG NYID MA
YIN ZHING SEMS KYANG MA YIN NO ZHES BSTAN PA'I PHYIR BSHAD PA,
DE'I PHYIR PHUNG PO DANG SEMS

BDAG MI RIGS, JI SKAD DU BSHAD PA'I NYES PAR THAL BAR 'GYUR BA
LAS PHUNG PO RNAMS DANG SEMS BDAG TU MI 'THAD PA 'BA' ZHIG TU MA
ZAD KYI, 'DI LAS KYANG STE, 'JIG RTEN MTHA' LDAN LA SOGS MED
PHYIR RO, ,GANG GI PHYIR 'JIG RTEN MTHA' DANG LDAN PA NYID LA
SOGS PA

MED PAR 'DON PA DE'I PHYIR PHUNG PO RNAMS DANG SEMS DAG YIN NO
ZHES BYA BAR MI RIGS SO, ,'DI NI LUNG DU MA BSTAN PA'I DNGOS PO
BCU BZHI NI SDE PA THAMS CAD KYIS 'DON PA YIN TE, 'DI LTA STE,
'JIG RTEN RTAG GO ZHES BYA BA DANG, 'JIG RTEN MI RTAG GO ZHES BYA
BA DANG, RTAG KYANG

RTAG LA MI RTAG KYANG MI RTAG GO ZHES BYA BA DANG, RTAG PA YANG
MA YIN MI RTAG PA YANG MA YIN NO ZHES BYA BA LA SOGS PA'O, ,'DI
DAG NI BRDA SPRAD PAR BYA BA MA YIN NO ZHES BCOM LDAN 'DAS KYIS
GSUNG PA'I PHYIR LUNG DU MA BSTAN PA'I DNGOS POR RNAM PAR GZHAG
GO, ,DE LTAR BKAG PA DANG,

DGE SLONG ZHIG GAL TE 'JIG RTEN RTAG GO ZHES BYA BAR 'DZIN NA,
SHAR GYI RI BO'I SDE PA'I GZHUNG LAS, 'JIG RTEN RTAG GO ZHES BYA
BA DE LTA BU'I LTA BA CAN DE LA YANG BSKRAD PA'I LAS BYA'O, ,'JIG
RTEN MI RTAG GO ZHES BYA BA DE LTA BU'I LTA BA CAN DE LA YANG
BSKRAD PA'I LAS BYA'O, ,'JIG

RTEN RTAG KYANG RTAG LA MI RTAG KYANG MI RTAG GO ZHES BYA BA DE
LTA BU'I LTA BA CAN DE LA YANG BSKRAD PA'I LAS BYA'O, ,'JIG RTEN
RTAG PA YANG MA YIN MI RTAG PA YANG MA YIN ZHES BYA BA DE LTA
BU'I LTA BA CAN DE LA YANG BSKRAD PA'I LAS BYA'O ZHES BYA BA DE
DANG MI 'GROGS PA NYID DU BSHAD DO, ,DE LTAR

LUNG DU MA BSTAN PA'I DNGOS PO BCU BZHI CHAR BRJOD PAR BYA'O,
,DE'I PHYIR GAL TE 'JIG RTEN GYI SGRAS PHUNG PO RNAMS 'DZIN NA,
DE'I TSE PHUNG PO RNAMS SKYE BA DANG 'JIG PA NYID KYIS MI RTAG
PA'I PHYIR 'JIG RTEN MI RTAG PA NYID CES BYA BAR YANG LUNG DU
BSTAN PAR 'GYUR LA, MYA NGAN LAS 'DAS

@298A *, ,PA'I 'OG ROL DU PHUNG PO RNAMS MED PAS 'JIG RTEN MTHA'
DANG LDAN NO ZHES BYA BAR LUNG BSTAN PAR YANG 'GYUR RO, ,DE BZHIN
DU DE BZHIN GSHEGS PA GRONGS PHAN CHAD YOD PA MA YIN NO ZHES BYA
BAR YANG LUNG BSTAN PAR 'GYUR RO, ,DE'I PHYIR 'JIG RTEN MTHA'
DANG

LDAN PA LA SOGS BKAG PA'I PHYIR PHUNG PO RNAMS KHO NA BDAG YIN NO
ZHES BYA BAR MI RIGS SO, ,GZHAN YANG, KHYOD KYI RNAL 'BYOR BDAG
MED MTHONG BA LA, ,DE TSE NGES PAR DNGOS RNAMS MED PAR 'GYUR,
,GAL TE PHUNG PO RNAMS SAM SEMS BDAG YIN NA, GANG GI TSE RNAL
'BYOR PA 'DIS

BDEN PA MTHONG BA'I DUS SU CHOS THAMS CAD NI BDAG MED PA'O ZHES
BDAG MED PA'I RNAM PAR SDUG BSNGAL GYI BDEN PA MTHONG BA DE'I TSE
PHUNG PO MED PAR MTHONG BA BDAG MED PAR MTHONG BAR 'GYUR NA, DE
LTAR NI 'DOD PA YANG MA YIN TE, DE'I PHYIR PHUNG PO RNAMS BDAG MA
YIN NO, ,CI STE

GANG GI TSE LAS DANG 'BRAS BU 'BREL BA'I DUS SU BDAG GI SGRA
SBYOR BA DE'I TSE BDAG GZHAN MI SRID PA'I PHYIR, PHUNG PO RNAMS
KHO NA LA 'JUG PA GANG GI TSE BDAG MED PAR MTHONG BA DE'I TSE NI
GZHAN GYIS KUN BRTAGS PA NANG GI BYED PA'I SKYES BU NYID LA 'JUG
STE, DE'I PHYIR BDAG MED PAR

MTHONG BA'I DUS SU YANG NANG GI BYED PA'I SKYES BU DANG BRAL BA
'DU BYED TZAM MTHONG BA LA DNGOS PO RNAMS MED PAR MTHONG BAR THAL
BAR MI 'GYUR RO SNYAM NA, BRJOD PAR BYA STE, RTAG BDAG SPONG NA
DE TSE DE YI PHYIR, ,KHYOD KYIS SEMS SAM PHUNG PO BDAG MI 'GYUR,
,GAL TE YANG DNGOS PO RNAMS

MED PAR MTHONG BAR THAL BAR 'GYUR BAS 'JIGS NAS, BDAG GI SGRAS
BDAG RTAG PA NYID YONGS SU 'DZIN ZHING PHUNG PO RNAMS SAM SEMS
BDAG TU MI 'DOD NA, DE LTA NA NI 'O NA PHYOGS NYAMS PAR 'GYUR RO,
,CI STE RNAM PA DE LTA BU'I YUL LA 'DI 'JUG PAR MI 'DOD DE, DE'I
PHYIR

SKYON MED DO SNYAM NA, 'DI YANG YOD PA MA YIN TE, 'DIR NI NANG GI
BYED PA'I SKYES BU BDAG YIN LA GZHAN DU NI PHUNG PO RNAMS YIN NO
ZHES 'DOD DGUR SPYOD PA RIGS PA MED PAR 'DI KO GA LAS RNYED PA
YIN, MI SRID PA'I PHYIR RO ZHE NA, PHUNG PO RNAMS LA YANG 'DI
'JUG PA SRID PA YOD PA MA

@298B YIN NO ZHES BSTAN ZIN TO, ,DE'I PHYIR GAL TE CHOS THAMS CAD
NI BDAG MED PA'O ZHES BYA BA 'DIR BDAG GI SGRA PHUNG PO RNAMS LA
'JUG PAR MI 'DOD NA GZHAN DU YANG MI 'DOD PAR BYA DGOS SO, ,CI
STE GZHAN DU PHUNG PO LA 'JUG PAR 'DOD NA NI DE 'DIR YONG 'DOD
PAR BYA DGOS SO, ,

GZHAN YANG, KHYOD KYI RNAL 'BYOR BDAG MED MTHONG BA YI, ,GZUGS
SOGS DE NYID RTOGS PAR MI 'GYUR ZHING, ,GZUGS LA DMIGS NAS 'JUG
PHYIR 'DOD CHAGS SOGS, ,SKYE 'GYUR DE YI NGO BO RTOGS MED PHYIR,
,ZE'U 'BRU LA KHU BYUG YOD CES TE DE TZAM GYIS NI ZE

'BRU'I MNGAR PO NYID MA MYANGS PAR SUS KYANG DE'I MNGAR PO NYID
DMIGS PA MA YIN LA DE LA KHU BYUG MED CES TE RO MYANGS BZHIN DU
YANG MNGAR BA NYID MA DMIGS PA MA YIN ZHING DER GTOGS PA'I MNGON
PAR ZHEN PA SPONG BA YANG MA YIN NO, ,DE BZHIN DU 'DIR YANG GAL
TE RNAL 'BYOR

BAS GZUGS LA SOGS PA'I CHOS RNAMS RTAG PA'I BDAG DANG BRAL BA DE
LTAR MTHONG NA, DE'I TSE DE'I RANG BZHIN YONGS SU MA SHES PAS DE
LA CI ZHIG 'BYUNG BAR 'GYUR, YANG NA GZUGS LA SOGS PA RNAMS KYI
RANG GI NGO BO DMIGS PAS DE LA DMIGS PA'I 'DOD CHAGS LA SOGS

PA SPONG NA YANG BDAG GI DNGOS PO MED PA LA CI ZHIG 'BYUNG BAR
'GYUR TE, GANG GIS NA DE MED PAR YONGS SU SHES PA LAS DE YUL DAG
LA CHAGS PA LA SOGS PA RNAMS SPONGS BAR 'GYUR BA 'GA' YANG NANG
GI BYED PA'I SKYES BU 'DE BAR GYUR CIG ,CES BDE BA MYONG BAR
'GYUR BA'I YUL

BSTEN PAR MI BYED LA, DE SDUG BSNGAL BAR DOGS PAS MI 'DOD PA'I
YUL DANG PHRAD PA SPONG BAR YANG MI BYED DO, ,DE'I PHYIR GZUGS LA
DMIGS NAS 'JUG PA'I PHYIR NA 'DOD CHAGS LA SOGS PA RNAMS SKYE BAR
'GYUR TE, DE'I RANG GI NGO BO YONGS SU SHES PA 'DOD CHAGS LA

SOGS PA SPONG PA'I RGYU MED PA'I PHYIR TE, PHYIR ROL PA BZHIN NO
SNYAM DU BSAMS PA'O, ,CI STE KHO BO CAG LUNG TSAD MAR BYED PA LA
RTOG GE'I TSAD MAS GNOD PA MA YIN LA LUNG GIS KYANG PHUNG PO
RNAMS KHO NA BDAG NYID DU STON PAR BYED DE, JI SKAD DU, DGE SLONG
DAG DGE SBYONG NGAM BRAM ZE

@299A *, ,GANG SU DAG CIG BDAG GO SNYAM DU YANG DAG PAR RJES SU
LTA BA DE DAG NI NYE BAR LEN PA'I PHUNG PO LNGA PO 'DI DAG KHO NA
LA YANG DAG PAR RJES SU BLTA'O ZHES GSUNGS PA LTA BU STE, DE
BZHIN DU 'DIR YANG YIN NO SNYAM NA, GANG PHYIR STON PAS PHUNG PO
BDAG GO ZHES, ,

GSUNGS PA DE PHYIR PHUNG PO BDAG 'DOD NA, ,DE NI PHUNG PO LAS
GZHAN BDAG 'GOG STE, ,GZUGS BDAG MIN SOGS MDO GZHAN GSUNGS PHYIR
RO, ,MO 'DIS NI GANG LAS PHUNG PO RNAMS BDAG CES BYA BAR YID CHES
PAR 'GYUR BA PHUNG PO RNAMS BDAG NYID DU GSAL BAR BYED PA MA

YIN PA NYID DE, 'O NA CI ZHE NA, BCOM LDAN 'DAS KYI DGONGS PA NI
PHUNG PO LAS THA DAD PA'I BDAG 'GA' YANG YOD PA MA YIN NO ZHES
BYA BA STE, KUN RDZOB KYI BDEN PA LA LTOS NAS MU STEGS CAN GYI
GZHUNG DGAG PAR BYA BA'I PHYIR DANG KUN RDZOB KYI BDEN PA PHYIN
CI MA LOG PAR GSAL BAR BYA BA'I

PHYIR RO, ,YANG 'DI NI PHUNG RNAMS LAS GZHAN PA'I BDAG 'GOG PA
YIN NO ZHES BYA BA 'DI DE LTAR GA LAS NGES SHE NA, MDO GZHAN LAS
GZUGS LA SOGS PA RNAMS KYANG BDAG NYID YIN PA BKAG PA'I PHYIR RO,
,CI LTAR ZHE NA, GANG PHYIR GZUGS TSOR BDAG MIN 'DU SHES KYANG,

MA YIN 'DU BYED RNAMS MIN RNAM SHES KYANG, ,MIN PAR MDO GZHAN LAS
GSUNGS DE YI PHYIR, ,MDOR BSTAN PHUNG PO BDAG CES BZHED MA YIN,
,DE'I PHYIR NYE BAR LEN PA'I PHUNG PO LNGA PO 'DI DAG KHO NA LA
BDAG GO SNYAM DU YANG DAG PAR RJES SU BLTA'O ZHES BYA BA'I MDO
'DI LAS PHUNG

PO LAS THA DAD PA'I BDAG BKAG PA KHO NAR NGES SO, ,GANG LAS GZUGS
LA SOGS PA RNAMS KYANG BDAG NYID YIN PA BKAG PA DE LAS NI BRTEN
NAS GDAGS PA'I BDAG 'JIG TSOGS LA LTA BA'I YUL PHUNG PO'I NYE BAR
LEN PA CAN BKAG GO ZHES BYA BAR RIG PAR BYA STE, DE KHO NA NYID
SEMS

PA'I SKABS SU BAB PA'I PHYIR RO, ,GANG GI PHYIR NYE BAR LEN PA PO
MA DMIGS NA DE'I NYE BAR LEN PA YANG YOD PA MA YIN NO ZHES GZUGS
LA SOGS BDAG LA YANG 'DOD CHAGS DANG BRAL BAR 'THAD PA NYID DO,
,GANG GI PHYIR MDO GZHAN LAS DE SKAD DU GSUNGS PA DE'I PHYIR,
SNGAR GYI MDOR BSTAN PHUNG PO BDAG

@299B CES BZHED MA YIN, ,GZHAN YANG MDO SDE BSTAN PA 'DI NI SGRUB
PA'I TSUL DU NGES KYANG PHUNG PO RNAMS BDAG YIN PA NYID DU STON
PAR NUS PA MA YIN NO, ,CI'I PHYIR ZHE NA, 'DI LTAR, PHUNG PO BDAG
CES BRJOD TSE PHUNG RNAMS KYI, ,TSOGS PA YIN GYI PHUNG PO'I NGO
BO MIN, ,DPER NA

SHING RNAMS NI NAGS TSAL LO ZHES BRJOD PA NA SHING GI TSOGS PA
NAGS TSAL YIN GYI, SHING RE RE DAG LA YANG NAGS SU THAL BAR 'GYUR
BA'I PHYIR, SHING GI NGO BO NI MA YIN PA DE BZHIN DU, PHUNG PO
TSOGS PA NYID BDAG TU 'GYUR RO, ,DE'I PHYIR TSOGS PA NI CI YANG
MA YIN PA NYID

KYI PHYIR, MGON MIN 'DUL BA 'AM DBANG PO NYID KYANG MIN, ,DE MED
PHYIR DE TSOGS PA MA YIN NO, ,GANG BCOM LDAN 'DAS KYIS JI SKAD
DU, BDAG NYID BDAG GI MGON YIN TE, ,BDAG NYID BDAG GI DGRA YANG
YIN, ,LEGS DANG NGAN PA BYAS PA LA, ,BDAG NYID BDAG

GI DBANG PO YIN, ,ZHES BYA BA DE LAS MGON NYID DANG DBANG PO NYID
DU GSUNGS LA, BDAG NYID LEGS PAR DUL BAS NI, ,MKHAS PAS MTHO RIS
THOB PAR 'GYUR, ,ZHES BYA BA 'DI LAS 'DUL BAR GSUNGS NAS, TSOGS
PA TZAM PO RDZAS SU YOD PA MA YIN PA NYID NI MGON NYID

DANG 'DUL BA'AM DBANG PO NYID DU RIGS PA YANG MA YIN NO, ,DE'I
PHYIR TSOGS PA BDAG MA YIN NO, ,JI STE TSOGS PA CAN LAS THA DAD
DU MED PA'I PHYIR 'BRAS BU NI TSOGS PA CAN RNAMS KYI YIN PAR
RTOGS PAR 'GYUR RO, ,DE'I PHYIR MGON NYID DANG 'DUL BA DANG DBANG
PO NYID RIGS PAR

'GYUR RO SNYAM NA, 'DIR YANG YOD PA MA YIN TE, 'DI LA NYES PA
BSHAD ZIN PA'I PHYIR RO, ,GZHAN YANG, DE TSE DE YI YAN LAG TSOGS
GNAS RNAMS, ,SHING RTA NYID 'GYUR SHING RTA DANG BDAG MTSUNGS,
,MDO LAS KYANG, BDAG CES BYA BA BDUD KYI SEMS, ,KHYOD NI LTA BAR

GYUR PA YIN, ,'DU BYED PHUNG PO 'DI STONG STE, ,'DI LA SEMS CAN
YOD MA YIN, ,JI LTAR YAN LAG TSOGS RNAMS LA, ,BRTEN NAS SHING RTA
BRJOD PA LTAR, ,DE BZHIN PHUNG PO RNAMS BRTEN NAS, ,KUN RDZOB
SEMS CAN ZHES BYA'O, ,ZHES GSUNGS SO, DE LTAR NA, MDO LAS

@300A *, ,PHUNG PO BRTEN NAS YIN GSUNGS PA, ,DE PHYIR PHUNG PO
'DUS TZAM BDAG MA YIN, ,GANG ZHIG LA BRTEN NAS GANG BTAGS PA DE
NI BTAGS PA NYE BAR LEN PA'I YAN LAG TSOGS PA TZAM MA YIN TE,
BRTEN NAS BTAGS PA'I PHYIR 'BYUNG BA LAS GYUR PA BZHIN NO, ,

JI LTAR 'BYUNG BA DAG RGYUR BYAS NAS 'BYUNG BA LAS GYUR PA SNGON
PO LA SOGS PA DANG MIG LA SOGS PA BTAGS MOD KYI, DE GNYIS 'BYUNG
BA 'DUS PA TZAM NYID NI MA YIN NO, ,DE BZHIN DU BDAG PHUNG PO
RGYUR BYAS NAS BTAGS PA'I RANG BZHIN CAN YANG PHUNG PO TSOGS PA
TZAM YIN PAR MI RUNG

NGO; ,BUM PA LA SOGS PA RNAMS KYI MA NGES PA NYID DO ZHE NA, DE
YANG YOD PA MA YIN TE, BUM PA LA SOGS PA RNAMS KYANG GZUGS LA
SOGS PA TSOGS PA TZAM NYID YIN PAR MA GRUB PA'I PHYIR DANG, BRGAL
ZHING BRTAGS PA MTSUNGS PA'I PHYIR RO, ,CI STE 'PHANG LO LA SOGS
PA

TSOGS PA TZAM NYID NI SHING RTA MA YIN TE, 'O NA CI ZHE NA, GANG
GI TSE 'PHANG LO LA SOGS PA RNAMS DBYIBS KHYAD PAR CAN DANG LDAN
PAR GYUR PA DE'I TSE SHING RTA'I MING RNYED PAR 'GYUR RO, ,DE
BZHIN DU GZUGS LA SOGS PA RNAMS KYI BKOD PA TZAM BDAG YIN NO
SNYAM NA, DE YANG YOD PA

MA YIN NO, ,CI'I PHYIR ZHE NA, DBYIBS SHE NA, DE GZUGS CAN LA YOD
PHYIR, KHYOD LA DE DAG NYID BDAG CIS 'GYUR GYI, ,SEMS SOGS TSOGS
NI BDAG NYID 'GYUR MIN TE, ,CI'I PHYIR ZHE NA, GANG PHYIR DE DAG
LA DBYIBS YOD MA YIN, GZUGS CAN MA YIN PA'I PHYIR RO

SNYAM DU BSAMS PA'O, ,GZHAN YANG, LEN PO RANG NYER LEN GCIG RIGS
DNGOS MIN, ,CI'I PHYIR ZHE NA, DE LTAR NA LAS BYED PO GCIG NYID
'GYUR, 'DIR NYE BAR LEN PAR BYED PAS NA LEN PO STE BYED PA PO YIN
LA NYE BAR BLANGS PA NA NYE BAR LEN PA STE LAS SO, ,'DIR NYE BAR
LEN

PA PO NI BDAG YIN LA, NYE BAR LEN PA NI PHUNG PO LNGA RNAMS YIN
NO, ,DE LA GAL TE GZUGS LA SOGS PA TSOGS PA TZAM ZHIG BDAG YIN NA
NI DE'I TSE BYED PA PO DANG LAS GCIG TU 'GYUR NA, 'DI NI 'DOD PA
YANG MA YIN TE, 'BYUNG BA DANG RGYUR BYAS PA'I GZUGS DAG DANG BUM

@300B PA DANG RDZA MKHAN DAG KYANG GCIG NYID DU THAL BAR 'GYUR
BA'I PHYIR RO, ,JI SKAD DU, BUD SHING GANG DE ME YIN NA, ,BYED PA
PO DANG LAS GCIG 'GYUR, ,ZHES BYA BA DANG, ME DANG SHING GIS BDAG
DANG NI, ,NYE BAR BLANG BA'I RIM PA KUN, ,BUM SNAM SOGS DANG LHAN
CIG TU, ,

MA LUS PAR NI RNAM PAR BSHAD, ,CES GSUNGS SO, ,'DIR JI LTAR ME
DANG BUD SHING DAG GCIG NYID DU MI 'DOD PA DE BZHIN DU, BDAG DANG
NYE BAR LEN PA DAG LA YANG MI 'DOD PAR BYA DGOS SO, ,CI STE GANG
ZHIG BYED PA PO NYID DU 'GYUR BA NYE BAR LEN PA PO NI 'GA' YANG

YOD PA MA YIN PA NYID DE, 'DI NI NYE BAR LEN PA 'DUS PA TZAM ZHIG
TU ZAD DO SNYAM DU SEMS NA, DE YANG MI RIGS PA NYID DU BSHAD PA,
BYED PO MED LAS YOD SNYAM BLO YIN NA, ,MA YIN GANG PHYIR BYED PO
MED LAS MED, ,DE NI DE LTAR MA YIN TE, GAL TE BYED PA PO MI 'DOD
NA RGYU

MED PA'I LAS KYANG 'DOD PAR MI BYA'O, ,BSTAN BCOS LAS KYANG, DE
BZHIN NYER LEN SHES PAR BYA, ,LAS DANG BYED PO BSAL PHYIR RO,
,BYED PA PO DANG LAS DAG GIS, ,DNGOS PO LHAG MA SHES PAR BYA,
,ZHES GSUNGS SO, ,'DIR DNGOS PO LA L'A tA'I RKYEN BYAS NAS NYE

BAR LEN PAS NA NYE BAR LEN PA PO ZHES BYA BA YIN LA, DNGOS PO
YANG SGRUB PAR BYED PA MED PAR 'BYUNG BA MA YIN PAS, RANG GI
SGRUB PAR BYED PA NYE BAR BLANG BA DANG NYE BAR LEN PA PO NYE BAR
'JOG PA YIN NA, NYE BAR LEN PA'I SBRAS NI KRi TA DANG L'A tA NI
PHAL CHER RO ZHES BYA BAS LAS LA L'A

tA'I RKYEN BYAS NAS NYE BAR BLANG BAR BYA BA LAS KYANG BRJOD PA
NYID DO, ,DE'I PHYIR JI LTAR BYED PA PO LA BRTEN NAS LAS SU GDAGS
PAR BYA LA, LAS LA BRTEN NAS KYANG BYED PA PO YIN PA DE BZHIN DU
NYE BAR BLANG BA LA BRTEN NAS NYE BAR LEN PA POR GDAGS PAR BYA
LA, NYE BAR LEN PA PO

DE NYID LA BRTEN NAS NYE BAR BLANG BA YIN NO, ,YANG DE LTAR LAN
PAS GZHAN MA YIN, ,DE NI NYER LEN NYID KYANG MIN, ,BDAG NI NYE
BAR LEN MED MIN, ,MED PA NYID DU'ANG DE MA NGES, ,ZHES GSUNGS SO,
,DE'I PHYIR DE LTAR BYED PA PO MED PA NA LAS KYANG YOD PA MA YIN
NO ZHES SHES PAR

@301A *, ,BYA'O, ,YANG GANG LAS BYED PA PO NI MA DMIGS KYI LAS
KYANG YOD LA RNAM PAR SMIN PA YANG YOD DO ZHES BRJOD PA DE LAS NI
BYED PA PO RANG BZHIN DU GYUR PA BKAG PAR SHES PAR BYA'I, BRTEN
NAS GDAGS PAR BYA BA THA SNYAD KYI YAN LAG TU GYUR PA YANG BKAG
GO ZHES

BYA BA NI SHES PAR MI BYA'O, ,DE SKAD DU YANG, MA RIG PA DANG
RJES SU 'BREL PA'I GANG ZAG 'DI NI BSOD NAMS MNGON PAR 'DU BYA BA
YANG MNGON PAR 'DU BYED DO ZHES RGYA CHER GSUNGS SO, ,GZHAN YANG,
GANG PHYIR THUB PAS BDAG DE SA CHU ME, ,RLUNG DANG RNAM SHES NAM
MKHA' ZHES

BYA BA, ,KHAMS DRUG DANG NI MIG SOGS REG PA YI, ,RTEN DRUG DAG LA
BRTEN NAS NYER BSTAN ZHING, ,SEMS DANG SEMS BYUNG CHOS RNAMS NYER
BZUNG NAS, ,DES GSUNGS DE PHYIR DE NI DE RNAMS DANG, ,DE NYID MA
YIN TSOGS PA TZAM NYID DE, ,DE PHYIR NGAR 'DZIN BLO DE RNAMS LA
MIN, ,

MDO SDE LAS, RGYAL PO CHEN PO SKYES BU GANG ZAG DE NI KHAMS DRUG
DANG, REG PA'I SKYE MCHED DRUG DANG, YID KYI NYE BAR RGYU BA BCO
BRGYAD DO ZHES GSUNGS SO, ,DE LA KHAMS DRUG NI SA DANG CHU DANG
ME DANG RLUNG DANG RNAM PAR SHES PA DANG NAM MKHA' STE, DE DAG LA
BRTEN NAS

BDAG TU BTAGS SO, ,MIG LA SOGS PA REG PA'I RTEN DRUG NI MIG GI
'DUS TE REG PA'I SKYE MCHED NAS YID KYI 'DUS TE REG PA'I SKYE
MCHED KYI BAR DU STE, DE DAG LA BRTEN NAS BDAG TU BTAGS SO, ,YID
KYI NYE BAR RGYU BA BCO BRGYAD NI, GZUGS DANG SGRA DANG DRI DANG
RO DANG REG BYA

DANG CHOS LA DMIGS PA'I YID BDE BA'I NYE BAR RGYU BA DRUG DANG,
DE BZHIN DU YID MI BDE BA'I NYE BAR RGYU BA DANG, DE BZHIN DU
BTANG SNYOMS KYI NYE BAR RGYU BA STE, DE DAG LA BRTEN PA DANG,
SEMS DANG SEMS LAS BYUNG BA'I CHOS RNAMS NYE BAR BZUNG NAS BDAG
TU GDAGS SO, ,GANG GI

PHYIR KHAMS LA SOGS PA DE RNAMS KYI SGO NAS BDAG TU GDAGS SO ZHES
BYA BAR GSUNGS PA DE'I PHYIR DE RNAMS DANG DE NYID MA YIN TE,
GZHAN MA YIN PA NYID MA YIN NO ZHES BYA BA'I DON TO, ,DE TSOGS PA
TZAM NYID DU YANG RIGS PA MA YIN NO, ,GANG GI PHYIR JI SKAD BSHAD
PA'I

@301B CHOS DE RNAMS BDAG NYID DU MI RUNG BA DE'I PHYIR NA CHOS DE
RNAMS LA NGAR 'DZIN PA'I BLO MI RIGS SO, ,GANG GI TSE DE LTAR
PHUNG PO RNAMS NGAR 'DZIN PA'I YUL YANG MA YIN LA, PHUNG PO LAS
THA DAD PA YANG YOD PA MA YIN PA DE'I PHYIR, NGAR 'DZIN PA'I YUL
NYID YOD PA MA YIN PAS, RNAL

'BYOR PAS BDAG MA DMIGS PA LAS BDAG GI BA YANG SNYING PO DANG
LDAN PA MA YIN PA NYID DU YONGS SU SHES SHING, 'DUS BYAS MTHA'
DAG BSAL NAS NYE BAR LEN PA MED PAR MYA NGAN LAS 'DA' BAR 'GYUR
TE, DE'I PHYIR RNAM PAR DPYOD PA 'DI CHES MDZES SO, ,DAR 'DZIN
PA'I YUL

NI PHUNG PO RNAMS DANG SEMS YIN NO ZHES BYA BA GANG GI PHYOGS YIN
PA DE'I LTAR NA JI SRID DU PHUNG PO RNAMS 'BYUNG BA DE SRID DU
NGAR 'DZIN PA 'JUG PAR 'GYUR TE, BDAG TU 'DZIN PA'I GZHI DNGOS PO
YOD PA'I PHYIR RO ZHES BSHAD PA, BDAG MED RTOGS TSE RTAG PA'I
BDAG SPONG ZHING, ,

'DI NI NGAR 'DZIN RTEN DU 'ANG MI 'DOD PA, ,DE'I PHYIR BDAG MED
SHES PAS BDAG LTA BA, ,CIS KYANG 'BYIN ZHES SMRA BA SHIN TU
MTSAR, ,GAL TE BDAG RTAG PA DANG NGAR 'DZIN PA'I YUL YIN NA NI,
DE MED PAS NGAR 'DZIN PA SPONG BAR 'GYUR BA ZHIG NA, NGAR 'DZIN
PA'I YUL NA

NI GZHAN YIN ZHING GZHAN DNGOS PO MED PAR MTHONG BA LAS NGAR
'DZIN PA LDOG GO ZHES BYA BA NI KYE MA MA LA KHYOD KYIS MDZES SO,
,PHAN TSUN 'BREL PA MED PA'I DON 'DI NYID DPE'I SGO NAS GSAL BAR
BYA BA'I PHYIR BSHAD PA, RANG KHYIM RTZIG PHUG SBRUL GNAS MTHONG
BZHIN DU, ,'DI NI GLANG

CHEN MED CES DOGS BSAL TE, ,SBRUL GYI 'JIGS PA'ANG SPONG BAR BYED
PA NI, ,KYE MA GZHAN GYI GNAS POR GYUR NYID DO, ,GANG ZHIG 'JIGS
PA'I RKYEN NYER ZIN KYANG DE LA YOD PA'I 'JIGS PA NA MTHONG ZHING
PHYIR 'CHOS PAR MI BYED PA SPONG BA NYID KYIS BDAG NYID 'JIGS PA
MED PA NYID DU

MNGON PAR BYED PA DE NI PHEBS PA RNYED PA NYID KYIS NA SBRUL GYIS
'DZIN PAR 'GYUR RO, ,GANG GI PHYIR GLANG PO CHE MED PAS NI DE'I
SBRUL GYI 'JIGS PA SEL BAR MI NUS SO, ,DE BZHIN DU PHUNG PO DAG
DANG RNAM PAR SHES PA DAG TU SMRA BA 'DI'I LTAR NA YANG, RTAG
PA'I BDAG MED PAS PHUNG PO'I

@302A *, ,YUL CAN GYI NGAR 'DZIN PA BSAL BAR MI NUS TE, DE'I
PHYIR NGES PAR 'DI'I 'KHOR BA PA NYID NYAMS PAR MI 'GYUR RO,
,DE'I PHYIR DE LTAR BDAG NI PHUNG PO'I RANG BZHIN CAN MA YIN LA,
PHUNG PO RNAMS LAS GZHAN PA YANG MA YIN NO ZHES BYA BA DE LTA
BU'I PHYOGS

GNYIS YANG DAG PAR BSGRUBS NAS BDAG GI YOD PA NYID NI RTEN DANG
BRTEN PA NYID DU YANG MED PAR BRJOD PA'I PHYIR BSHAD PA, PHUNG PO
BDAG YOD MA YIN BDAG LA YANG, ,PHUNG PO DE RNAMS YOD MIN GANG
PHYIR 'DIR, ,GZHAN NYID YOD NA RTOG PA 'DIR 'GYUR NA, ,GZHAN NYID
DE MED DE

PHYIR 'DI RTOGS PA'O, ,GZHAN NYID YOD NA NI RTEN DANG BRTEN PA'I
DNGOS POR RIGS PAR 'GYUR TE, DPER NA 'KHAR GZHONG NA ZHO YOD DO
ZHES BYA BA LTA BU'O, ,'KHAR GZHONG DANG ZHO GNYIS NI 'JIG RTEN
NA GZHAN NYID YIN PA NA RTEN DANG BRTEN PA'I DNGOS PO MTHONG NGO,
,PHUNG PO RNAMS

NI DE LTAR BDAG LAS THA DAD PA MA YIN LA BDAG KYANG PHUNG PO
RNAMS LAS THA DAD PA MA YIN PAS DE GNYIS LA RTEN DANG BRTEN PA'I
DNGOS PO YOD PA MA YIN NO, ,PHUNG PO DANG LDAN PA NYID KYANG BDAG
LA JI LTAR YOD PA MA YIN PA DE LTAR BSTAN PA'I PHYIR BSHAD PA,
BDAG NI GZUGS LDAN MI

'DOD GANG PHYIR BDAG ,YOD MIN DE PHYIR LDAN DON SBYOR BA MED,
,GZHAN NI GNAG LDAN GZHAN MIN GZUGS LDAN NA, ,BDAG NI GZUGS LAS
DE NYID GZHAN NYID MED, ,BDAG PHUNG PO RNAMS DE NYID DANG GZHAN
NYID YIN PA NI SNGAR BKAG ZIN LA, LDAN PA'I SKYON YANG LHA SBYIN
GZUGS

DANG LDAN NO ZHES BYA BA DE NI THA MI DAD PA NYID LA DMIGS LA, BA
LANG DANG LDAN NO ZHES BYA BA NI THA DAD PA YIN NA, DE NYID DANG
GZHAN NYID DE DAG NI GZUGS BDAG LA YOD PA MA YIN PAS BDAG GZUGS
DANG LDAN NO ZHES BYA BA 'DI YANG MI SRID DO, ,DA NI BKAG ZIN
PA'I PHYOGS RNAMS

BSDAMS TE BSTAN PAS 'JIG TSOGS LA LTA BA DMIGS PA DANG RNAM PA
LOG PA LA 'JUG PAR GRANGS KYI SGO NAS BSTAN PA'I PHYIR BSHAD PA,
GZUGS BDAG MA YIN BDAG NI GZUGS LDAN MIN, ,GZUGS LA BDAG MED BDAG
LA'ANG GZUGS YOD MIN, ,DE LTAR RNAM

@302B BZHIR PHUNG KUN SHES BYA STE, ,DE DAG BDAG TU LTA BA NYI
SHUR 'DOD, ,PHUNG PO LNGA PO BDAG DANG BRAL BDAG LA 'JIG TSOGS LA
LTA BAS RNAM PA BZHI'I SGO NAS BDAG NYID DU BZUNG BA NA 'JIG
TSOGS LA LTA BA'I CHA NYI SHUR 'GYUR RO, ,GAL TE RNAM PAR DPYAD
PA RNAM PA LNGA LA SKABS

SU BAB LA, BSTAN BCOS LAS KYANG, PHUNG MIN PHUNG PO LAS GZHAN
MIN, ,DE LA PHUNG MED DER DE MED, ,DE BZHIN GSHEGS PA PHUNG LDAN
MIN, ,DE BZHIN GSHEGS PA GANG ZHIG YIN, ,ZHES GSUNGS PA MA YIN
NAM, DE'I PHYIR 'DI CHA LNGAR 'GYUR NA, CHA NYI SHUR JI SKAD

BRJOD CE NA, 'JIG TSOGS LA LTA BA'I CHA DE DAG NI MDO SDE LAS
RNAM PAR GZHAG LA DES KYANG PHUNG PO RNAMS MA BZUNG BAR BDAG TU
MNGON PAR ZHEN PAR MI NUS PAS RNAM PA BZHI'I SGO NAS PHUNG PO
RNAMS LA DMIGS SHING 'JUG GO, ,'DI LTAR PHUNG PO MA GTOGS PAR NI
'GA' LA YANG

BDAG TU MNGON PAR ZHEN PA MED PAS 'JIG TSOGS LA LTA BA'I RNAM PA
LNGA PA MI SRID DO, ,DE'I PHYIR 'JIG TSOGS LA LTA BA NI CHA NYI
SHU KHO NA'O, ,BSTAN BCOS LAS LNGA PA GZHAN PA NYID KYI PHYOGS SU
GSUNGS PA NI MU STEGS PA'I LUGS DGAG PA'I PHYIR RO ZHES BYA BAR
SHES PAR BYA'O, ,

DE LA 'JIG TSOGS LA LTA BA'I RI'I RTZE MO NYI SHU MTHO BA YE SHES
KYI RDO RJES BCOM NAS RGYUN DU ZHUGS PA'I 'BRAS BU MNGON DU BYAS
SO ZHES GANG LUNG LAS GSUNGS PA NI, LTA RI BDAG MED RTOGS PA'I
RDO RJE YIS, ,BCOM BDAG GANG DANG LHAN CIG 'JIG 'GYUR BA, ,'JIG

TSOGS LTA RI LHUN SDUG LA GNAS PA'I, ,RTZE MO MTHO BAR GYUR PA
'DI DAG GO, ,'JIG TSOGS LA LTA BA'I RI BO 'PHAGS PA'I YE SHES KYI
RDO RJE MA BABS PAS NYIN RE BZHIN NYON MONGS PA'I BRAG RDO 'PHEL
BA, 'KHOR BA THOG MA MED PA NAS BYUNG BA, DPANGS KHAMS GSUM

DU MTHO BA, PHYOGS KYI NGOS MA LUS PAR KHYAB PA, MA RIG PA'I GSER
GYI SA GZHI LAS 'THON PA, BDAG MED PA KHONG DU CHUD PA'I RDO RJES
BSHIG PA NA, RTZE MO CHES MTHO BA GANG DAG DANG LHAN CIG 'JIG PAR
'GYUR BA DE DAG NI RTZE MO YIN PAR SHES PAR BYA'O, ,DA NI 'PHAGS
PA

@303A *, ,MANG POS BKUR BA DAG GIS BRTAGS PA'I GANG ZAG RDZAS SU
YOD PAR SMRA BA BSAL BA'I PHYIR BSHAD PA, ,KHA CIG DE NYID GZHAN
NYID RTAG MI RTAG ,LA SOGS BRJOD MED GANG ZAG RDZAS YOD 'DOD,
,RNAM SHES DRUG GI SHES BYAR DE 'DOD CING, ,DE NI

NGAR 'DZIN GZHIR YANG 'DOD PA YIN, ,DE LA RE ZHIG PHUNG PO MA
GTOGS DE 'DZIN MA GRUB PHYIR, ,GANG ZAG PHUNG PO DAG LAS GZHAN DU
NI MI 'GYUR RO, ,PHUNG PO'I RANG BZHIN CAN YANG MA YIN TE, SKYE
BA DANG 'JIG PA DANG LDAN PA NYID DU THAL BAR 'GYUR BA'I PHYIR
RO, ,DE'I PHYIR DE LTAR NA

PHUNG PO DAG LAS DE NYID DANG GZHAN NYID DU BRJOD DU MED DO, ,JI
LTAR DE NYID DANG GZHAN NYID DU MA YIN PA DE BZHIN DU RTAG PA
DANG MI RTAG PA NYID DU YANG BRJOD DU MED DO, ,RNAM PAR SHES PA
DRUG GIS SHES PA YANG YIN NO, ,GANG ZAG DE NI RDZAS SU YOD PA
NYID DU YANG RIGS TE, DE LA BYED

PA PO NYID DANG ZA BA PO NYID DU BRJOD PA'I PHYIR DANG 'KHOR BA
DANG MYA NGAN LAS 'DAS PA DANG, BCINGS PA DANG THAR PA DANG 'BREL
PA CAN NYID YIN PA'I PHYIR RO, ,DE NI BDAG TU 'DZIN PA'I YUL NYID
DU YANG 'DOD DO, ,SMRA BA 'DI YANG MI RIGS PA NYID DU BSHAD PA,
GANG PHYIR GZUGS LAS

SEMS BRJOD MED MI RTOGS, ,DNGOS YOD BRJOD MED RTOGS PA MA YIN
NYID, ,GAL TE BDAG 'GA' DNGOS POR GRUB 'GYUR NA, ,SEMS LTAR GRUB
DNGOS BRJOD DU MED MI 'GYUR, ,DE'I PHYIR TSIGS SU BCAD PA 'DIS,
BRJOD DU MED PA LA RDZAS SU YOD PA NYID MI SRID PAR BSTAN

NAS, BTAGS PAR YOD PA NYID DU BSTAN PA'I PHYIR BSHAD PA, GANG
PHYIR KHYOD BUM DNGOS POR MA GRUB PA'I, ,NGO BO GZUGS SOGS LAS
BRJOD MED 'GYUR BAS, ,BDAG GANG PHUNG PO LAS BRJOD MED 'GYUR TE,
,RANG GIS YOD PAR GRUB PAR RTOGS MI BYA, ,BUM PA GZUGS LA

SOGS PA DAG LAS DE NYID DANG GZHAN NYID DU BRJOD DU MED CING
BTAGS PAR YOD PAR 'DOD PA DE BZHIN DU, BDAG KYANG BUM PA LTAR
BTAGS PAR YOD PAR 'GYUR RO SNYAM DU BSAMS PA'O, ,DE'I PHYIR DE
LTAR TSIGS SU BCAD PA GNYIS KYIS DGAG PA DANG SGRUB PA NYE BAR
BSTAN NAS,

@303B DA NI DE NYID DANG GZHAN NYID DAG DNGOS PO'I RTEN NYID DU
BRJOD NAS DNGOS PO'I CHOS KYI RTEN CAN MA YIN PA NYID KYIS BDAG
'GOG PAR RTZOM PA, KHYOD KYI RNAM SHES RANG BDAG LAS GZHAN NI,
,MIN 'DOD GZUGS SOGS LAS GZHAN DNGOS 'DOD CING, ,DNGOS LA RNAM PA
DE GNYIS

MTHONG GYUR PA, ,DE PHYIR BDAG MED DNGOS CHOS DANG BRAL PHYIR,
,GAL TE KHYOD KYI LTAR BDAG RDZAS SU YOD PAR GYUR NA NI DE GDON
MI ZA BAR RNAM PAR SHES PA LTAR RANG GI BDAG NYID LAS GZHAN MA
YIN PAR 'GYUR ZHING GZUGS LA SOGS PA DAG LAS THA DAD PA'I NGO BO
ZHIG TU 'GYUR NA,

'DI NI YOD PA YANG MA YIN NO, ,DE'I PHYIR DNGOS PO'I CHOS DAG GI
RTEN CAN MA YIN PA NYID KYI PHYIR BUM PA LTAR BDAG YOD PA MA YIN
NO, ,GANG GI PHYIR DE LTAR RNAM PAR DPYAD PA NA GANG ZAG RDZAS SU
YOD PA NYID DU MI RIGS PA, DE PHYIR NGAR 'DZIN RTEN NI DNGOS POS
MIN, ,PHUNG LAS

GZHAN MIN PHUNG PO'I NGO BO MIN, ,PHUNG PO RTEN MIN 'DI NI DE
LDAN MIN, ,NGAR 'DZIN PA'I YUL NI NGES PAR GZHIG PA NA RDZAS SU
YOD PAR MI RIGS SHING, PHUNG PO LAS THA DAD PAR YANG MI RUNG LA,
PHUNG PO'I RANG BZHIN CAN YANG MA YIN ZHING, PHUNG PO RNAMS KYI
RTEN YANG MA

YIN NO, ,YANG NA 'DI LA RTEN PHUNG PO YOD PAS NA PHUNG PO LA RTEN
ZHES BYA BA STE, RTEN DANG BRTEN PA'I PHYOGS GNYI GA GSAL BAR BYA
BA'I PHYIR TSIG BSDU BA GNYI GA LA BRTEN TO, ,BDAG NI PHUNG PO
DANG LDAN PAR YANG MI RIGS SO, ,DE'I PHYIR BDAG BTAGS PA'AM, MA
DMIGS

PAR 'DOD PAS KYANG RUNG STE, JI SKAD SMRAS PA'I RNAM PA DAG GIS
BDAG KHAS BLANG BAR MI BYA'O ZHES BSHAD PA NI, 'DI NI PHUNG PO
RNAMS RTEN GRUB PAR 'GYUR, ,ZHES BYA BA'O, ,JI LTAR 'DI LA BRTEN
NAS 'DI 'BYUNG ZHES BYA BA 'DI TZAM ZHIG KUN RDZOB KYI BDEN PA'I
RNAM PAR GZHAG

PA MA CHAD PAR BYA BA'I PHYIR KHAS LEN GYI RGYU MED LA SOGS PA
DAG LAS SKYE BA MA YIN PA DE BZHIN DU, 'DIR YANG BRTEN NAS GDAGS
PA LA YANG DAG PAR BRTEN PA NA JI SKAD BSHAD PA'I SKYON DANG LDAN
PA'I RNAM PA BSAL NAS PHUNG PO RNAMS LA BRTEN NAS GDAGS PA ZHES
BYA 'DI TZAM ZHIG

@304A *, ,'JIG RTEN GYI THA SNYAD RNAM PAR GNAS PAR BYA BA'I
PHYIR KHAS BLANG BAR BYA STE, BDAG TU THA SNYAD BTAGS PA MTHONG
BA'I PHYIR RO, ,BDAG BTAGS PA TZAM DU GRUB PAR BYA BA'I DON DU JI
SKAD BSHAD PA'I DON NYID GSAL BAR BYA BA'I PHYIR PHYI ROL GYI DPE
STON ZHING BSHAD PA,

SHING RTA RANG YAN LAG LAS GZHAN 'DOD MIN, ,GZHAN MIN MA YIN DE
LDAN YANG MIN ZHING, ,YAN LAG LA MIN YAN LAG DAG DER MIN, ,'DUS
PA TZAM MIN DBYIBS MIN JI BZHIN NO, ,DE'I PHYIR 'DIR DE NYID KYI
PHYOGS DANG GZHAN NYID KYI PHYOGS DANG, RTEN GYI PHYOGS DANG
BRTEN

PA'I PHYOGS DANG, DE DANG LDAN PA'I PHYOGS TE PHYOGS LNGA PO DAG
NI SNGAR BSTAN ZIN PA NYID DO, ,TSOGS PA'I PHYOGS DANG DBYIBS KYI
PHYOGS GNYIS NI BSGRUB PAR BYA DGOS PAS DE DAG STON PA BRTZAM PAR
BYA STE, GAL TE TSOGS TZAM SHING RTAR 'GYUR NA NI, ,SIL BUR GNAS
LA SHING

RTA NYID YOD GYUR, ,'DI NI SNGAR BSHAD DU ZIN KYANG SLAR YANG NYE
BAR BKOD DE SKYON GZHAN BRJOD PA'I SGO NAS GSAL BAR BYA BA'I
PHYIR RO, ,DE NYID KYI PHYIR, GANG PHYIR YAN LAG CAN MED YAN LAG
DAG, ,MED PAS DBYIBS TZAM SHING RTAR RIGS PA'ANG MIN, ,ZHES BYA
BA SMOS SO, ,

GANG GI PHYIR YAN LAG CAN MED NA YAN LAG DAG YOD PA MA YIN PA'I
PHYIR YAN LAG DAG MED PA NYID DO, ,DE'I PHYIR GANG DAG GI TSOGS
PA ZHIG SHING RTAR GYUR, 'ANG GI SGRA NI BSDU BA'I DON TE, DBYIBS
TZAM YANG SHING RTAR MI RIGS LA TSOGS PA TZAM PO'ANG MI RIGS SO
ZHES

SHES PAR BYA BA'I PHYIR RO, ,GA LAS SHE NA, GANG GI PHYIR YAN LAG
CAN MED NA YAN LAG DAG MED PAS SO, ,DE'I PHYIR DBYIBS TZAM ZHIG
SHING RTAR MI RUNG NGO, ,YAN LAG CAN MED PA NYID DU NI DE DAG GI
RANG NYID KYIS KHAS BLANGS PA YIN NO, ,GZHAN YANG GAL TE DBYIBS
TZAM

ZHIG SHING RTAR 'DOD NA DBYIBS DE YAN LAG DAG GI'AM, TSOGS PA'I
YIN PAR RTOG GRANG, DE LA YAN LAG GI DBYIBS KYI KHYAD PAR YIN PAR
'DOD NA YANG SNGAR GYI DBYIBS KYI KHYAD PAR MA BTANG BA DAG
GI'AM, SNGAR GYI DBYIBS KYI KHYAD PAR BTANG BA DAG GI YIN PAR
'GYUR GRAR NA,

@304B DE LA GAL TE GONG MA SHOS 'DOD NA NI DE MI RIGS SO, ,CI'I
PHYIR ZHE NA, KHYOD DBYIBS YAN LAG RE RE SNGAR YOD GYUR, ,JI
BZHIN SHING RTAR GTOGS LA'ANG DE BZHIN NA, ,BYE BAR GYUR PA DE
DAG LA JI LTAR, ,DA LTA YANG NI SHING RTA YOD MA YIN, ,GAL TE
SHING RTA'I GNAS SKABS KYI GONG ROL

NA 'PHONG LO LA SOGS PA'I DBYIBS KYI KHYAD PAR JI LTAR YOD PAR
GYUR PA DE KHO NA LTAR SHING RTA NYID KYI DUS SU'ANG 'PHANG LO LA
SOGS PA RNAMS KYI DBYIBS KYI KHYAD PAR YIN NA NI DE'I TSE YAN LAG
BYE BAR GYUR PA DAG LA MED PA LTAR SHING RTA NYID KYI DUS NA'ANG
SHING RTA YOD PA MA YIN PAR NGES PAR BYA STE,

DE'I YAN LAG GI DBYIBS THA MI DAD PA'I PHYIR RO, ,CI STE PHYOGS
GNYIS PA STE DBYIBS GZHAN KHO NA SHING RTA ZHES BYA BAR 'GYUR NA,
DE LTA NA YANG, DA LTA GAL TE SHING RTA NYID DUS 'DIR, ,'PHANG LO
SOGS LA DBYIBS THA DAD YOD NA, ,'DI GZUNG 'GYUR NA DE YANG YOD
MIN TE, ,DE PHYIR

DBYIBS TZAM SHING RTAR YOD MA YIN, ,GAL TE 'PHANG LO DANG SROG
SHING DANG GZER BU LA SOGS PA SHING RTA'I YAN LAG RNAMS KYI
DBYIBS KYI KHYAD PAR SO SOR LHAM PA DANG, RING BA DANG ZLUM PO LA
SOGS PA GANG ZHIG SNGAR YOD PAR GYUR PA DE LAS DE DAG GI DBYIBS
KYI KHYAD PAR GZHAN ZHIG KHO NA SHING

RTA NYID KYI DUS SU SKYE BAR 'GYUR NA NI, DE BZUNG DU YOD PAR
'GYUR NA BZUNG BA YANG MA YIN NO, ,JI LTAR RTZIBS DANG MU KHYUD
DANG LTE BA LA SOGS PA'I KHYAD PAR DU GYUR PA'I DBYIBS CAN 'PHANG
LO LA NI SHING RTA'I GNAS SKABS NA RANG GI DBYIBS GZHAN DU GYUR
PA NYID MA MTHONG NGO, ,DE BZHIN DU

SROG SHING LA SOGS PA DE DAG GI LHAM PA NYID LA SOGS PA YANG
GZHAN NYID DU 'GYUR BA MA YIN NO, ,DE PHYIR YAN LAG RNAMS KYI
DBYIBS SHING RTA'O ZHES BYA BA MI RIGS SO, ,CI STE 'PHANG LO LA
SOGS PA TSOGS PA RNAMS KYI DBYIBS KYI KHYAD PAR SHING RTA YIN NO
SNYAM NA, DE YANG MI RIGS

SO ZHES BSHAD PA, GANG PHYIR KHYOD KYI TSOGS PA CANG MED PAS,
,DBYIBS DE YAN LAG TSOGS KYI MA YIN NA, ,GANG ZHIG CI YANG MA YIN
DE BRTEN NAS, ,'DIR NI DBYIBS SU LTA ZHIG CI LTAR 'GYUR, ,GAL TE
TSOGS PA ZHES BYA BA DNGOS PO CUNG ZAD CIG YOD NA NI DE'I RTEN
CAN DBYIBS

@305A *, ,SU GDAGS PAR 'GYUR NA, YAN LAG TSOGS LA ZHES BYA BA NI
CUNG ZAD KYANG YOD PA MA YIN NO, ,GANG ZHIG CUNG ZAD KYANG YOD PA
MA YIN PA DE'I RTEN CAN GYI DBYIBS SU GDAGS PAR YANG JI LTAR
'GYUR TE BTAGS PA NI RDZAS KYI RTEN CAN KHO NAR KHAS BLANGS PA'I
PHYIR

RO; ,CI STE MI BDEN DU ZIN KYANG TSOGS PA LA BRTEN NAS MI BDEN
PA'I DBYIBS SU 'GYUR RO ZHES BYA BAR 'DOD NA DE LTA YIN DANG,
KHYOD KYI 'DI NI JI LTAR 'DOD DE LTAR, ,MI BDEN PA YI RGYU LA
BRTEN BYAS NAS, ,'BRAS BU'I RNAM PA MI BDEN RANG BZHIN CAN,
,THAMS CAD KYANG NI SKYE BAR SHES PAR

GYIS, ,MA RIG PA MI BDEN PA LA BRTEN NAS 'DU BYED MI BDEN PA'I
RANG BZHIN CAN KHO NA SKYE LA, MI BDEN PA'I RANG BZHIN CAN GYI SA
BON LA BRTEN NAS MYU GU MI BDEN PA'I RANG BZHIN CAN SKYE BA DE
BZHIN DU RGYU DANG 'BRAS BU'I NGO BO MI BDEN PA'I RANG BZHIN CAN
MA LUS PA YANG RTOGS PAR BYA STE,

'BAD RTZOL BRGYA PHRAG DAG GIS KYANG GANG GIS SHA DAG ZA BAR MI
NUS PA'I DNGOS PO GRIB MA'I RI DAGS LTA BU LA MNGON PAR ZHEN PA
DON MED PA 'DIS CI ZHIG BYA STE, 'DIS NI GZUGS SOGS DE LTAR GNAS
RNAMS LA, ,BUM BLO ZHES BYA 'ANG RIGS PA MA YIN NYID, ,DE LA KHA
CIG NA RE

GZUGS LA SOGS PA DE LTAR GNAS PA RNAMS LA BUM PA LA SOGS PA'I
BLOR 'GYUR RO ZHES SMRA BA DE YANG SHING RTA'I DPE 'DIS BSAL BA
YIN NO, ,GZHAN YANG, SKYE BA MED PAS GZUGS SOGS KYANG YOD MIN,
,DE YI PHYIR YANG DE DAG DBYIBS MI RIGS, ,JI LTAR GZUGS LA SOGS

PA RNAMS LA SKYE BA YOD PA MA YIN PA DE LTAR NI SNGAR BSHAD ZIN
TO, ,DE'I PHYIR SKYE BA MED PA'I PHYIR GZUGS LA SOGS PA DAG YOD
PA MA YIN NO, ,JI LTAR YOD PA MA YIN PA RNAMS BUM PA LA SOGS PA
DAG GDAGS PA'I RGYU MTSAN NYID DU RIGS PAR 'GYUR, DE'I PHYIR
RDZAS KYI NYE BAR LEN

PA CAN DU 'DOD PA BUM PA LA SOGS PA DAG MI RIGS PAS, BUM PA LA
SOGS PA DAG GZUGS LA SOGS PA'I DBYIBS KYI KHYAD PAR GYI BDAG NYID
CAN MA YIN NO, ,'DIR SMRAS PA, GAL TE 'O NA SHING RTA 'DI JI SKAD
BSHAD PA'I TSUL DU RNAM PA BDUN GYIS BTZAL BA NA YOD PA MA YIN

@305B PA DE'I TSE SHING RTA MED PAS GANG ZHIG SHING RTAS 'JIG
RTEN NA THA SNYAD 'DOGS PA DE RGYUN CHAD PAR 'GYUR NA, SHING RTA
'ON CIG, ,SHING RTA NYOS SHIG, ,SHING RTA CHOS SHIG CES BYA BA LA
SOGS PA MTHONG BA YANG YIN NO, ,DE'I PHYIR 'JIG RTEN LA GRAGS
PA'I PHYIR NA, SHING RTA LA SOGS PA DAG

NI YOD PA NYID DO, ,BRJOD PAR BYA STE, NYES PA 'DI NI KHYOD KHO
NA LA 'GYUR TE, 'DI LTAR SNGAR BSHAD PA'I TSUL DU RNAM PA BDUN
GYIS BTZAL BA NA SHING RTA MI 'THAD CING KHYOD KYIS KYANG RNAM
PAR DPYAD NAS DNGOS PO GRUB PAR RNAM PAR 'JOG PAR BYED LA, GRUB
PA'I THABS GZHAN YANG

KHAS MA BLANGS PA DE'I PHYIR NA SHING RTA 'O NA CIG CES BYA BA DE
LTA BU LA SOGS PA'I 'JIG RTEN PA'I THA SNYAD KHYOD LA CI LTAR
GRUB PAR 'GYUR, KHO BO CAG LA NI NYES PA 'DI MED DE, GANG GI
PHYIR, DE NI DE NYID DU'AM 'JIG RTEN DU, ,RNAM PA BDUN GYIS 'GRUB
'GYUR MIN MOD KYI, ,RNAM

DPYAD MED PAR 'JIG RTEN NYID LAS 'DIS, ,RANG GI YAN LAG BRTEN NAS
'DOGS PA YIN, ,SHING RTA RANG YAN LAG LAS GZHAN 'DOD MIN, ,ZHES
BYA BA LA SOGS PA'I TSUL 'DI DE RNAM PA BDUN DU BTZAL BA NA, DON
DAM PA DANG KUN RDZOB TU SHING RTA 'GRUB PAR MI 'GYUR MOD KYI,

DE LTA NA YANG 'DI NI RNAM PAR DPYAD PA SPANGS TE, SNGON PO LA
SOGS PA DANG TSOR BA LA SOGS PA LTAR 'JIG RTEN NYID LAS 'PHANG LO
LA SOGS PA YAN LAG RNAMS LA BRTEN NAS 'DOGS PA YIN NO, ,DE'I
PHYIR RTEN CING 'BREL PAR 'BYUNG BA RKYEN NYID 'DI PA TZAM KHAS
BLANGS PA LTAR BRTEN

NAS BRTAGS PA KHAS BLANGS PA'I PHYIR KHO BO CAG GI PHYOGS LA 'JIG
RTEN GYI THA SNYAD CHAD PAR THAL BAR MI 'GYUR LA, PHA ROL POS
KYANG 'DI NYID KHAS BLANG BAR 'OS PA YIN NO, ,PHYOGS 'DIR 'JIG
RTEN LA GRAGS PA'I SGO NAS SHING RTAS THA SNYAD 'DOGS PA CHES
GSAL BAR

GRUB PA 'BA' ZHIG TU MA ZAD KYI, 'DI'I MING GI KHYAD PAR GANG DAG
YIN PA DE DAG KYANG RNAM PAR DPYAD PA MED PAR 'JIG RTEN LA GRAGS
PA'I SGO NAS KHAS BLANG BAR BYA'O, ,'DI LTA STE, ,DE NYID YAN LAG
CAN TE CHA SHAS CAN, ,SHING RTA DE NYID BYED PO ZHES 'GROR
BSNYAD, ,SKYE BO

@306A *, ,RNAMS LA LEN PO NYID DU 'ANG GRUB, ,DE LA SHING RTA NI
'PHANG LO LA SOGS PA RANG GI YAN LAG LA LTOS NAS YAN LAG CAN NYID
DU 'GYUR RO, ,'PHANG LO LA SOGS PA CHA SHAS LA LTOS NAS NI CHA
SHAS CAN NYID DO, ,'PHANG LO LA SOGS PA NYE BAR BLANG BA NYE BAR
LEN PA'I BYA

BA LA LTOS NAS NI BYED PA PO NYID DO, ,RANG GI NYE BAR LEN PA LA
LTOS NAS NI NYE BAR LEN PA PO NYID DO, ,GANG 'GA' ZHIG GSUNG RAB
KYI DON PHYIN CI LOG TU RTOGS PAS YAN LAG TSOGS PA TZAM ZHIG YOD
KYI YAN LAG CAN NI RNAM PA THAMS CAD DU YOD PA MA YIN TE, DE LAS
THA DAD PAR MA DMIGS

PA'I PHYIR RO, ,DE BZHIN DU CHA SHAS TZAM ZHIG YOD KYI CHA SHAS
CAN NI MED DO, ,LAS 'BA' ZHIG KHO NA YOD KYI BYED PA PO NI MED
DO, ,NYE BAR LEN PA LAS THA DAD PAR MA DMIGS PA'I PHYIR NYE BAR
LEN PA KHO NA YOD KYI NYE BAR LEN PA PO NI MED DO ZHES DE LTA BUR
RNAM PAR GNAS PA NI 'JIG RTEN GYI KUN

RDZOB PHYIN CI LOG TU SMRA BA DE'I LTAR NA GTAN TSIGS DE NYID
KYIS YAN LAG LA SOGS PA TZAM YANG MED PAR THAL BAR 'GYUR BAS,
'JIG RTEN GRAGS PA'I KUN RDZOB MA BRLAG CIG ,CES 'DI NI BZLOG PAR
BYA BA KHO NA'O, ,GANG GI PHYIR 'JIG RTEN GYI KUN RDZOB 'DI DE
LTAR RNAM PAR DPYAD PA

NA YOD PAR MI 'GYUR ZHING MA BRTAGS PAR GRAGS PAS YOD PA DE NYID
KYI PHYIR RNAL 'BYOR PAS RIM PA 'DI NYID KYIS 'DI LA RNAM PAR
DPYOD PA NA CHES MYUR BA KHO NAR DE KHO NA NYID KYI GTING DPOGS
PAR 'GYUR RO, ,CI LTAR ZHE NA, RNAM BDUN GYIS MED GANG DE JI LTA
BUR, ,YOD CES RNAL

'BYOR PAS 'DI'I YOD MI RNYED, ,DES DE NYID LA'ANG BDE BLAG 'JUG
'GYUR BAS, ,'DIR DE'I GRUB PA DE BZHIN 'DOD PAR BYA, ,NYE BAR
RTOGS PA'I RNAL 'BYOR PA LA GAL TE SHING RTA ZHES BYA BA'I DNGOS
PO RANG BZHIN GYIS GRUB PA 'GA' ZHIG YOD PAR 'GYUR NA NI THE TSOM
MED PAR DE

RNAM PA BDUN LAS RNAM PA GANG YANG RUNG BA ZHIG GI BDAG NYID YOD
PA RNYED PAR 'GYUR BA ZHIG NA, RNYED PA YANG MA YIN NO, ,DE'I
PHYIR SHING RTA ZHES BYA BA NI MA RIG PA'I LING THOG GIS NYAMS
PAR BYAS PA DAG KHO NAS BRTAGS PA YIN GYI, RANG BZHIN GYIS GRUB
PA NI YOD PA MA YIN NO SNYAM DU DE

@306B LTAR DES PA SKYE BAR 'GYUR ZHING DE KHO NA NYID LA YANG
RNAL 'BYOR PA BDE BLAG TU 'JUG PAR 'GYUR RO, ,'ANG GI SGRAS NI
KUN RDZOB NYAMS PAR YANG MI 'GYUR BA STE, DE'I PHYIR 'DI NI MA
BRTAGS PAR GRAGS PAR GRUB PAR 'DOD PAR BYA'O, ,MKHAS PA DAG GIS
PHYOGS 'DI NI SKYON MED CING PHAN YON DANG

BCAS PA'O SNYAM DU BSAMS TE GDON MI ZA BAR KHAS BLANG BAR BYA'O,
,'DIR SMRAS PA RNAL 'BYOR PAS SHING RTA MI DMIGS LA RAG MOD DE'I
YAN LAG TSOGS PA TZAM ZHIG DMIGS PA NI YOD PA MA YIN NO, ,BSHAD
PAR BYA STE, GANG ZHIG SNAM BU TSIG NA THAL BA LA SNAL MA TSOL BA
KHYOD NI

BZHAD GANG DU BYA BA ZHIG STE, SHING RTA YOD NYID MIN NA DE YI
TSE, ,YAN LAG CAN MED DE'I YAN LAG KYANG MED, ,GAL TE SHING RTA
ZHIG NA DE'I 'PHANG LO LA SOGS PA TSOGS PA DMIGS PA NYID MA YIN
NAM, DE'I PHYIR YAN LAG CAN MED PAR YAN LAG DAG KYANG MED DO ZHES
CI STE BRJOD CI

NA; DE NI DE LTAR MA YIN TE, RTOG PA PO SHING RTA DANG 'BREL PAR
RIG PA KHO NAS 'PHANG LO LA SOGS PA 'DI DAG NI SHING RTA YIN NO
SNYAM DU RTOGS KYI GZHAN GYIS NI MA YIN TE, DES NI RANG GI CHA
SHAS LA LTOS NAS 'PHANG LO LA SOGS PA DAG KHO NA YAN LAG CAN NYID
DU RTOGS PAR 'GYUR RO,,

'PHANG LO LA SOGS PA RNAMS SHING RTA DANG 'BREL PA YANG RGYANG
RING DU SPANGS PA KHO NA YIN PAS DE'I TSE DE DAG SHING RTA'I YAN
LAG TU MI RTOGS SO, ,GZHAN YANG DON 'DI NI DPE 'DI LAS SHES PAR
BYA STE, SHING RTA TSIG NA YAN LAG MED DPE BZHIN, ,BLO MES YAN
LAG CAN SREG YAN

LAG GO, ,DPER NA SHING RTA YAN LAG CAN MES TSIG NA DE'I YAN LAG
DAG KYANG NGES PAR TSIG PAR 'GYUR BA DE BZHIN DU RNAM PAR DPYOD
PA'I GTZUB SHING GTZUBS PA LAS BYUNG BA BLO'I ME MI DMIGS PA'I
SREG PAR BYED PA CAN GYIS SHING RTA LUS PA MED PAR BSREGS PAS NA
SHES RAB KYI ME'I BUD SHING

DU GYUR PA YAN LAG DAG GIS KYANG BDAG NYID ZUG TSUGS PAR MI BYED
DE NGES PAR BSREGS PA'I PHYIR RO, ,JI LTAR KUN RDZOB KYI BDEN PA
MI GCAD PAR BYA BA'I PHYIR DANG, RNAL 'BYOR PA RNAMS DE KHO NA
NYID LA BDE BLAG TU 'JUG PAR BYA BA'I PHYIR SHING RTA RNAM PAR
DPYAD PA'I TSUL LA BSAMS

@307A *, ,TE BRTEN NAS GDAGS PA RNAM PAR GZHAG PA, DE BZHIN 'JIG
RTEN GRAGS PAS PHUNG PO DANG, ,KHAMS DANG DE BZHIN SKYE MCHED
DRUG BRTEN NAS, ,BDAG KYANG NYE BAR LEN PO NYID DU 'DOD, ,JI LTAR
'PHANG LO LA SOGS PA DAG LA BRTEN NAS SHING RTAR 'DOGS SHING

DER 'PHANG LO LA SOGS PA DAG NYE BAR LEN PA YIN LA SHING RTA NYE
PAR LEN PA PO MIN PA DE BZHIN DU, BDAG KYANG KUN RDZOB KYI BDEN
PAR 'JIG RTEN GYI THA SNYAD KUN TU MI GCAD PAR BYA BA'I PHYIR
SHING RTA LTAR NYE BAR LEN PA POR 'DOD PA YIN NO, ,PHUNG PO LNGA
DANG KHAMS DRUG DANG SKYE MCHED DRUG NI BDAG

DE'I NYE BAR LEN PA STE, PHUNG PO LA SOGS PA RNAMS LA BRTEN NAS
BDAG TU BTAGS PA'I PHYIR RO, ,JI LTAR 'PHANG LO LA SOGS PA DAG
SHING RTA'I NYE BAR LEN PA YIN PA DE BZHIN DU PHUNG PO LA SOGS PA
RNAMS KYANG BDAG GI NYE BAR LEN PA'O ZHES BYA'O, ,JI LTAR NYE BAR
LEN PA DANG NYE BAR

LEN PA PO'I RNAM PAR GZHAG PA 'DI 'JIG RTEN GYI THA SNYAD DU RNAM
PAR GZHAG PA DE BZHIN DU 'DI'I LAS DANG BYED PA PO'I RNAM PAR
GZHAG PA YANG SHING RTA LTAR KHAS BLANG BAR BYA'O ZHES BSHAD PA,
NYER LEN LAS YIN 'DI NI BYED PA PO YANG YIN, ,NYE BAR LEN PA ZHES
BYA BA PHUNG PO LA SOGS PA DAG

NI LAS NYID DANG BDAG NI BYED PA PO ZHES BYA BAR RNAM PAR GZHAG
GO, ,BRTEN NAS GDAGS PA LA YANG DAG PAR BRTEN PA NA BDAG RNAM PA
THAMS CAD DU BRTAN PA DANG MI BRTAN PA LA SOGS PA'I RTOGS PA'I
RTEN MA YIN PA NYID PAS RTAG PA DANG MI RTAG PA LA SOGS PA'I RTOG
PA ZLOG PA SLA BAR

'GYUR RO ZHES BSHAD PA, DNGOS YOD MIN PHYIR 'DI NI BRTAN MIN
ZHING, ,MI BRTAN NYID MIN 'DI NI SKYE 'JIG MIN, ,'DI LA RTAG PA
NYID LA SOGS PA YANG, ,YOD MIN DE NYID DANG NI GZHAN NYID MED,
,PHUNG PO DAG LA BRTEN NAS GDAGS PA'I BDAG 'DI NI BRTEN PA NYID
KYANG MA YIN ZHING MI BRTAN

PA NYID KYANG MA YIN NO, ,DE LA GAL TE BDAG MI BRTAN PA YIN NA NI
DE'I TSE, NYE BAR LEN NYID BDAG MA YIN, ,DE DAG 'BYUNG DANG 'JIG
PA YIN, ,NYE BAR BLANGS PA CI LTA BUR, ,NYE BAR LEN PO YIN PAR
'GYUR, ,ZHES BYA BA DANG, DE BZHIN DU, MA BYUNG BA LAS 'BYUNG MIN
TE, ,'DI LA SKYON DU

@307B THAL BAR 'GYUR, ,BDAG NI BYAS PAR 'GYUR PA'AM, ,'BYUNG
BA'ANG RGYU MED CAN DU 'GYUR, ,ZHES BYA BA'ANG BSTAN BCOS DANG
'GAL BAR 'GYUR RO, ,DE NYID KYI PHYIR, GAL TE PHUNG PO BDAG YIN
NA, ,SKYE DANG 'JIG PA CAN DU 'GYUR NA SKYE ZHING 'JIG PA CAN DU
'DOD PA'ANG MA YIN TE,

DE'I PHYIR PHUNG PO BDAG MA YIN NO ZHES BYA BA'I THAL BAR 'GYUR
BA 'DI YANG 'THAD PAR 'GYUR RO, ,DE'I PHYIR 'DI NI MI BRTAN PA
NYID DU YANG MI 'THAD DO, ,DE BZHIN DU BRTAN PAR YANG MI 'THAD
DE, JI SKAD DU, 'DAS PA'I DUS NI BYUNG GYUR ZHES, ,BYA BA 'DI NI
MI 'THAD DO, ,SNGON

TSE RNAMS SU GANG BYUNG BA, ,DE NYID DE NI MA YIN NO, ,DE NYID
BDAG TU 'GYUR SNYAM NA, ,NYE BAR LEN PA THA DAD 'GYUR, ,NYE BAR
LEN LAS MA GTOGS PAR, ,KHYOD KYI BDAG NI GANG ZHIG YIN, ,ZHES
GSUNGS SO, ,SKYE DANG 'JIG PA CAN DU 'GYUR, ,ZHES BYA BA'I THAL
BAR

'GYUR BA 'DI NYID LAS NA 'DI NI SKYE 'JIG MIN ZHES BYA BA'I KHYAD
PAR GNYIS SLOB DPON GYI BZHED PA YIN NO, ,'DI LA RTAG PA NYID LA
SOGS PA'ANG YOD PA MIN TE, JI SKAD DU SLOB DPON GYIS DE BZHIN
GSHEGS PA BRTAGS PA'I THABS KYIS BDAG YONGS SU RTOGS PAR MDZAD

PA NA, RTAG DANG MI RTAG LA SOGS BZHI, ,ZHI BA 'DI LA GA LA YOD,
,MTHA' DANG MTHA' MED LA SOGS BZHI, ,ZHI BA 'DI LA GA LA YOD,
,GANG GIS DE BZHIN GSHEGS YOD CES, ,'DZIN PA STUG PO BZUNG GYUR
PA, ,DE NI MYA NGAN 'DAS PA LA, ,MED CES RNAM RTOG RTOG PAR
BYED,,

RANG BZHIN GYIS NI STONG DE LA, ,SANGS RGYAS MYA NGAN 'DAS NAS
NI, ,YOD DO ZHE'AM MED DO ZHES, ,BSAM PA 'THAD PA NYID MI 'GYUR,
,ZHES GSUNGS PA LTA BU'O, ,'DI NI PHUNG PO DAG LAS DE NYID DANG,
,GZHAN NYID DU YOD PA YANG MA YIN TE, JI SKAD DU, GAL TE PHUNG PO
BDAG YIN NA,,

SKYE DANG 'JIG PA CAN DU 'GYUR, ,GAL TE PHUNG PO RNAMS LAS GZHAN,
,PHUNG PO'I MTSAN NYID MED PAR 'GYUR, ,ZHES BYA BA DANG DE BZHIN
DU, ,SHING NYID ME NI MA YIN TE, ,ZHES BYA BA LA SOGS PA GSUNGS
SO, ,YANG CI'I PHYIR MI BRTAN PA LA SOGS PA'I RTOG PA 'DI RNAMS

@308A *, ,BDAG LA MI RUNG ZHE NA, DNGOS YOD MIN PHYIR ZHES BYA BA
SMOS TE, GAL TE BDAG DNGOS PO'I RANG BZHIN CAN 'GA' ZHIG YOD NA
NI DE LA MI BRTAN PA LA SOGS PA'I RTOG PA RNAMS YOD PAR 'GYUR BA
ZHIG NA, BDAG NI 'GA' YANG MED DE, DE

MED PA KHO NA'I PHYIR RO, ,JI SKAD DU MDO LAS, MI BZAD PA YI CHOS
BZHI NI, ,'JIG RTEN MGON GYIS BSTAN PA STE, ,SEMS CAN NAM MKHA'
BYANG CHUB SEMS, ,DE BZHIN SANGS RGYAS CHOS RNAMS SO, ,GAL TE DE
DAG RDZAS YOD NA, ,DE DAG YONGS SU ZAD 'GYUR GRANG, ,

MED PA DE DAG MI ZAD DE, ,DE PHYIR DE DAG ZAD MED GSUNGS, ,ZHES
GSUNGS SO, ,GANG ZHIG RNAM PA BDUN GYIS BTZAL NA, RTAG PA DANG MI
RTAG PA NYID DU MI SRID CING GANG ZHIG GI MED PA NYID MA MTHONG
ZHING MA RIG PA'I DBANG GIS YOD PA NYID DU ZHEN PAR BYAS NAS 'JIG
TSOGS,

LA LTA BAS 'DI NI BDAG GO SNYAM DU MNGON PAR ZHEN PA RNAMS 'KHOR
BAR 'GYUR LA, GANG LA RTAG TU 'GRO RNAMS NGAR 'DZIN BLO, ,RAB TU
'BYUNG ZHING DE YI GANG YIN DER, ,NGA YI 'DZIN BLO 'BYUNG BA'I
BDAG DE NI, ,MA BRTAGS GRAGS PAR GTI MUG LAS YIN NO, ,GANG

ZHIG YONGS SU TSOL BA NI MU STEGS PA DE'I RIGS PAS MI 'THAD PAS
DE'I RANG BZHIN LA PHYIN CI LOG TU GYUR PA THAMS CAD PHUNG PO LAS
THA DAD PAR ZHEN ZHING, RANG GI SDE PA RNAMS KYIS KYANG PHUNG PO
LAS THA DAD PAR BDAG MED DO SNYAM DU 'KHRUL PAS PHUNG PO TZAM
NYID BDAG TU KHAS

BLANGS PA, DE BZHIN GSHEGS PAS NYE BAR BSTAN PA PHYIN CI MA LOG
PAR KHONG DU CHUD PA RNAMS NI YOD PA MA YIN PA NYID DO SNYAM DU
RIG PAR BYAS NAS LAN BRGYAR YONGS SU GROL BAR 'GYUR BA DE NI BDAG
YIN ZHING, 'GRO BA MI DANG YI DVAGS DANG DUD 'GRO LA SOGS PA'I

'GRO BAR GNAS PA MI SHES PA DANG RJES SU 'BREL PA MTHA' DAG LA
RTAG TU GANG ZHIG LA NGAR 'DZIN PA'I BLO 'BYUNG BA DE DAG YIN PAR
RIG PAR BYA LA, GANG DU 'DI DBANG BYED PA NYID DAM 'BREL PA 'GA'
ZHIG TU 'GYUR BA 'DI GDAGS PA'I RKYEN MIG LA SOGS PA NANG GI BDAG

@308B NYID CAN DANG, PHYI ROL GANG YIN PA DER BDAG GIR 'DZIN PA'I
BLO 'BYUNG BA BDAG DE NI SHES PA LAS GRUB PA YIN GYI RANG GI NGO
BOS GRUB PA NI MA YIN NO, ,GANG GI PHYIR 'DI YOD PA MA YIN MOD
KYI 'ON KYANG GTI MUG LAS THA SNYAD 'DOGS PA DE NYID KYI PHYIR,
RNAL 'BYOR PA DAG GIS RNAM PA

THAMS CAD DU MI DMIGS LA, DE MA DMIGS NA YANG MIG LA SOGS PA DE'I
NYE BAR LEN PA RNAMS MI 'BYUNG BAR 'GYUR RO, ,'DI LTAR RNAL 'BYOR
PAS NI DNGOS PO 'GA' LA YANG RANG GI NGO BO DMIGS PA MED DE, DE'I
PHYIR 'KHOR BA LAS RNAM PAR GROL BAR 'GYUR RO, ,JI SKAD DU,

NANG DANG PHYI ROL NYID DAG LA, ,BDAG DANG BDAG GI SNYAM ZAD NA,
,NYE BAR LEN PA 'GAG 'GYUR ZHING, ,DE ZAD PAS NA SKYE BA ZAD,
,CES GSUNGS SO, ,YANG JI LTAR NA BDAG MED NA BDAG GI BA YANG MED
CE NA, BSTAN PA'I PHYIR BSHAD PA, ,GANG PHYIR BYED PO MED CAN LAS
MED PA, ,DE

PHYIR BDAG GI BDAG MED PAR YOD MIN, ,DE PHYIR BDAG DANG BDAG GI
STONG LTA ZHING, ,RNAL 'BYOR PA DE RNAM PAR GROL PAR 'GYUR, ,JI
LTAR RDZA MKHAN MED PAR BUM PA YANG MI SRID PA DE BZHIN DU BDAG
MED PAR BDAG GI BA YANG MA YIN NO, ,DE'I PHYIR BDAG DANG BDAG GI
NYE BAR MA

DMIGS PAS 'KHOR BA MA GZIGS PA NA RNAL 'BYOR PA GROL BAR 'GYUR
RO, ,GZUGS LA SOGS PA MA DMIGS NA NI DE LA DER GTOGS PA'I 'DOD
CHAGS LA SOGS PA RNAMS MI 'BYUNG BAS, NYAN THOS DANG RANG SANGS
RGYAS RNAMS LEN PA MED PAR MYA NGAN LAS 'DA' BAR RNAM PAR

GZHAG LA, BYANG CHUB SEMS DPA' RNAMS NI BDAG MED PAR MTHONG DU
ZIN KYANG SNYING RJE'I GZHAN GYI DBANG GIS BYANG CHUB KYI BAR DU
SRED PA'I RGYUN 'DZIN PAR BYED PAS MKHAS PAS JI SKAD BSHAD PA'I
BDAG MED PA YONGS SU BTZAL BAR BYA'O, ,JI LTAR BDAG DANG DE'I NYE
BAR LEN PA

GDAGS PA SHING RTA'I RNAM PAR DPYAD PA DANG MTSUNGS PA DE BZHIN
DU, DNGOS PO GZHAN RNAMS KYI'ANG YIN NO ZHES BSGRE BA'I PHYIR,
BUM PA SNAM BU RE LDE DMAG DANG NAGS TSAL PHRENG BA LJON SHING
DANG, ,KHANG KHYIM SHING RTA PHRAN DANG 'GRON GNAS LA SOGS DNGOS
RNAMS GANG DAG DANG,

@309A *, ,ZHES BYA BA SMOS TE, DE RNAMS SHING RTA'I RNAM DPYAD
BYAS PAS RNAM BDUN YOD MIN ZHING, ,DE LAS GZHAN DU GYUR PAR 'JIG
RTEN GRAGS PA'I SGO NAS YOD PA YIN, ,ZHES BYA BA 'DI DANG SBYAR
RO, ,GANG YANG DE LTA BU'I RIGS CAN GYI DNGOS PO GZHAN, DE BZHIN

GANG DAG SGO NAS SKYE 'DIS BSNYAD PA DE RNAMS RTOGS BYA STE, MA
BRTAGS PAR GRAGS PA KHO NAR RO, ,CI'I PHYIR ZHE NA, GANG PHYIR
THUB DBANG DE NI 'JIG RTEN LHAN CIG RTZOD MI MDZAD PHYIR RO,
,'JIG RTEN NGA DANG LHAN CIG RTZOD KYI NGA NI 'JIG RTEN DANG MI
RTZOD DO ZHES BYA BA'I LUNG LAS NA

'JIG RTEN GYI GRAGS PA LA GNOD PAR MI BYA'O, ,YANG 'JIG RTEN
DNGOS PO GANG DAG GIS JI LTAR THA SNYAD 'DOGS SHE NA, DE BSTAN
PA'I PHYIR BSHAD PA, YON TAN YAN LAG 'DOD CHAGS MTSAN NYID DANG
NI BUD SHING LA SOGS DANG, ,YON TAN CAN YAN LAG CAN CHAGS DANG
MTSAN

GZHI ME LA SOGS DON DAG ,DE RNAMS SHING RTA'I RNAM DPYAD BYAS PAS
RNAM BDUN YOD PA MA YIN ZHING, ,DE LAS GZHAN DU GYUR PAR 'JIG
RTEN GRAGS PA'I SGO NAS YOD PA YIN, ,JI LTAR BUM PA YAN LAG CAN
YIN LA GYO MO LA SOGS PA DE DAG DE'I YAN LAG YIN ZHING, BUM PA
YON TAN

CAN YIN LA ME RIS SNGO BSANGS LA SOGS PA DAG 'DI'I YON TAN YIN
ZHING, BUM PA MTSAN GZHI YIN LA LTO SMAD LDIR BA DANG MCHU
'PHYANG BA DANG MGRIN PA RING BA NYID LA SOGS PA DAG DE'I MTSAN
NYID YIN PA DE BZHIN DU, SNAM BU LA SOGS PA RNAMS LA YANG SBYAR
BAR BYA'O, ,'DOD CHAGS

NI LHAG PAR ZHEN PA'O, ,CHAGS PA NI 'DOD CHAGS KYI RTEN NO, ,ME
NI SREG PAR BYED PA'O, ,BUD SHING NI BSREG BYA'O, ,DE LA YAN LAG
RGYUR BYAS NAS YAN LAG CAN DU GDAGS LA YAN LAG CAN LA LTOS NAS
YAN LAG DAG 'DOGS PAS SHING RTA'I DPE DANG MTSUNGS TE, BUD

SHING LA LTOS NAS ME YIN LA DE LA LTOS NAS BUD SHING YIN PA'I BAR
DU'O, ,'DI NI 'JIG RTEN GYI THA SNYAD YIN GYI 'DI LA DPYAD NA MI
GZHUG GO , ,YAN LAG LA SOGS PA RNAMS PHAN TSUN LTOS PA'I GRUB PA
YIN PA 'BA' ZHIG TU MA ZAD KYI, RGYU DANG 'BRAS BU GNYIS KYANG
PHAN TSUN

@309B LTOS PA YIN NO ZHES BSHAD PA, GANG GI PHYIR, GAL TE RGYU
YIS BSKYED PAR BYA BSKYED DE LTA NA DE RGYU YIN ZHING, ,GAL TE
'BRAS BU MI BSKYED NA NI DE MED RGYU MED CAN DU 'GYUR, ,'BRAS BU
YANG NI RGYU YOD GYUR NA SKYE BAR 'GYUR BA DE YI PHYIR, ,RGYU
DANG 'BRAS BU 'DI GNYIS KYANG DE LAS GZHAN YOD NA

CIG SHOS YOD PA NYID YIN NO ZHES SHES PAR BYA'O, ,RGYU DANG 'BRAS
BU DAG RANG BZHIN GYIS YOD PA NYID NI MA YIN NO, ,CI STE KHYED DE
GNYIS RANG GI NGO BOS GRUB PAR SEMS NA KYE, ,GANG LAS GANG ZHIG
'GYUR BA GANG ZHIG LAS SNGAR GANG ZHIG 'GYUR DE SMOS, ,CI RGYU
'AM 'BRAS BU SNGAR

GRUB PA GANG LAS RGYU 'AM 'BRAS BU SKYE BAR 'GYUR BA DE GNYIS LAS
DANG PO RGYU 'AM 'ON TE 'BRAS BU ZHIG TU 'GYUR, DE'I PHYIR RGYU
DANG 'BRAS BUR GDAGS PA YANG SHING RTA LTAR RGYUR BYAS NAS YIN
PAR RIG PAR BYA'I RANG BZHIN LAS GYUR PA NI MA YIN NO, ,GZHAN
YANG GAL

TE RGYUS 'BRAS BU RANG BZHIN GYIS SKYED PAR BYED NA PHRAD NAS SAM
MA PRAD PAR SKYED PAR BYED GRANG, DE LA RE ZHIG ,GAL TE KHYOD KYI
RGYU YIS PHRAD NAS 'BRAS SKYED BYED NA DE YI TSE, ,DE DAG NUS PA
GCIG PAS SKYED BYED 'BRAS BU THA DAD MED GYUR ZHING, ,SO SOR NA
NI RGYU 'DI RGYU MIN RNAMS

DANG KHYAD PAR MED 'GYUR LA, ,GNYIS PO 'DI DAG SPANGS NAS RTOG PA
GZHAN YANG YOD PAR 'GYUR MA YIN, ,DE LA GAL TE RGYUS 'BRAS BU
PHRAD NAS SKYED PAR BYED NA DE'I TSE, ,PHRAD PA YIN DANG KLUNG
DANG RGYA MTSO'I CHU PHRAD PA THA DAD MED PA LTAR CIG YIN PAS 'DI
NI RGYU'O, ,'DI NI 'BRAS BU'O

ZHES KHYAD PAR MED PA'I PHYIR, ,GANG ZHIG GANG GIS BSKYED PAR
'GYUR, ,CI STE MA PHRAD PAR SKYED PAR BYED NA NI, ,DE'I TSE JI
LTAR MA PHRAD PAR 'BRAS BU MA YIN PA GZHAN MI SKYED PA DE BZHIN
DU MA PHRAD PAR 'BRAS BU YANG BSKYED PAR MI 'GYUR RO, ,'ON TE MA
PHRAD BZHIN DU SKYED PAR BYED NA NI RIL

BSKYED PAR 'GYUR RO, ,RGYU DANG 'BRAS BU RANG BZHIN DU SMRA BA LA
BSKYED BYA SKYED PAR BYED PA LA PHRAD PA DANG MA PHRAD PA DAG LAS
MA GTOGS PA'I RTOGS PA GSUM PA GZHAN YANG SRID PA MA YIN PAS,
,RANG BZHIN GYIS GRUB PA'I RGYUS 'BRAS BU SKYED PAR MI BYED PA
KHO NA'O, ,DE'I PHYIR, CI STE KHYOD

@310A *, ,KYI RGYU YIS 'BRAS BU SKYED PAR MI BYED DE PHYIR 'BRAS,
,SHES BYA YOD MIN, GANG GI TSE RGYUS 'BRAS BU MI SKYED PA DE'I
TSE 'BRAS BU MED PAS, 'BRAS BRAL RGYU NI RGYU MED CAN 'GYUR YOD
PA'ANG MIN, ,RGYU RGYU NYID DU BYA BA LA NI 'BRAS BU 'BYUNG BA
RGYU YIN NA, ,GAL TE 'BRAS BU

MED PAR YANG RGYU NYID DU 'GYUR NA NI, DE'I TSE RGYU'I RGYU NYID
RGYU MED PA CAN DU 'GYUR NA 'DI NI 'DOD PA YANG MA YIN TE, DE'I
PHYIR RGYU DANG 'BRAS BU GNYIS RANG BZHIN GYIS YOD PA MA YIN NO,
,KHYOD KYI CI LTAR ZHE NA, GANG PHYIR 'DI DAG GNYIS CHAR YANG NI
SGYU MA DANG 'DRA DE YI PHYIR, ,BDAG LA SKYON DU

MI 'GYUR 'JIG RTEN PA YI DNGOS PO RNAMS KYANG YOD, ,GANG GI LTAR
NA RANG GI MTSAN NYID BSKYED PAR BYA BA NYID DANG SKYED PAR BYED
PA NYID YIN PA DE LA RNAM PAR DPYAD PA 'DIR 'GYUR GYI, GANG GI
LTAR NA DNGOS PO RNAMS LOG PAR KUN BRTAGS PAS BSKYED PA NYID KYIS
SGYU MA LTAR MA SKYES PA'I

RANG BZHIN YIN ZHING RANG BZHIN MED KYANG RAB RIB CAN GYI DMIGS
PA'I SKRA SHAD LA SOGS PA LTAR RNAM PAR RTOG PA'I YUL DU 'GYUR BA
DE LA NI BSAM DU MED PA NYID DE, DE'I PHYIR BDAG LA JI SKAD BSHAD
PA'I SKYON GYI SKABS YOD PA MA YIN ZHING, 'JIG RTEN PA'I DNGOS PO
MA BRTAGS PAR GRUB

PA RNAMS KYANG YOD PA YIN PAS THAMS CAD 'GRUB BO, ,'DIR KHA CIG
LAN DU 'DI SKAD DU CI RGYUS 'BRAS BU PHRAD NAS SKYED PAR BYED
DAM, 'ON TE MA PHRAD PAR YIN ZHES GANG SMRAS PAS 'DIR KHYOD LA
YANG BRGAL ZHING BRTAG PA MTSUNGS SO, ,CI LTAR ZHE NA, SUN 'BYIN
'DIS SUN DBYUNG BYA

PHRAD NAS 'BYIN NAM MA PHRAD PAR, ,YIN ZHES NYES PA 'DI NI KHYOD
LA 'ANG 'GYUR BA MA YIN NAM, ,GAL TE SUN 'BYIN PAS SUN DBYUNG BYA
PHRAD NAS SUN 'BYIN PAR BYED NA NI DE'I TSE NYES PA DE NYID DU
'GYUR RO, ,'ON TE MA PHRAD PAR YIN NA DE LTA NA YANG DE NYID DU
'GYUR RO, ,GNYIS PO 'DI DAG

SPANGS NAS RTOGS PA GZHAN YANG YOD PAR 'GYUR BA MA YIN, GANG GI
TSE DE LTAR KHYOD KYI SUN 'BYIN PA LA SUN DBYUNG BYA SUN 'BYIN
PA'I NUS PA YOD PA MA YIN PA DE'I TSE KHYOD KYI SUN 'BYIN PA NYID
SUN PHYUNG BA YIN PAS SHUGS KYIS RGYU DANG 'BRAS BU'I DNGOS PO
YANG GRUB PA NYID DO ZHES BSTAN PA'I

@310B PHYIR SMRAS PA, GANG TSE DE SKAD SMRA ZHING RANG PHYOGS KHO
NA RNAMS 'JOMS PA, ,DE TSE KHYOD KYI SUN DBYUNG SUN NI 'BYIN PAR
NUS MA YIN, ,GZHAN YANG, GANG PHYIR RANG GI TSIG LA 'ANG THAL BA
MTSUNGS PA'I LTAG CHOD KYI, ,RIGS PA MED PAR DNGOS MTHA' DAG LA
SKUR 'DEBS DE YI PHYIR, ,

KHYOD NI SKYE BO DAM PAS BZHED MI 'GYUR ZHING GANG GI PHYIR,
,KHYOD LA RANG PHYOGS MED PAS SUN CI PHYIN DU RGOL BA'ANG YIN, DE
LA RANG GI TSIG LA 'ANG THAL BAR 'GYUR BAR MTSUNGS PA NYID NI
SMRAS ZIN TO, ,RIGS PA MED PAR DNGOS MTHA' DAG LA SKUR 'DEBS ZHES
BYA BA 'DI BSHAD PAR

BYA'O, ,GANG MA PHRAD PAR MTSUNGS PAS SKYED PAR BYED PA MA YIN PA
NYID DO, ,ZHES BYA BA 'DI LA RIGS PA CI ZHIG YOD, 'DI LTAR KHAB
LEN GYIS MA PHRAD PA NYID DU RUNG BA'I YUL NA GNAS PA'I LCAGS
'DREN PAR BYED KYI THAMS CAD NI MA YIN NO, ,DE BZHIN DU MIG GIS
MA PHRAD PA KHO NAR

RUNG BA'I YUL NA GNAS PA'I GZUGS MTHONG GI ,RIL NI MA YIN PA DE
BZHIN DU RGYUS KYANG MA PHRAD PAR BSKYED DU ZIN KYANG MA PHRAD PA
THAMS CAD SKYED PAR MI 'GYUR GYI, 'BRAS BU RUNG BA KHO NA SKYED
PAR 'GYUR RO, ,GANG GI PHYIR DE LTAR RIGS PA MED PAR DNGOS PO'O
COG LA SKUR BA 'DEBS

PA DE'I PHYIR KHYOD SKYE BO DAM PAS BZHED PAR MI 'GYUR RO, ,GZHAN
YANG KHYOD NI SUN CI PHYIN DU RGOL BA PA NYID DU YANG 'GYUR TE,
RANG GI PHYOGS BZHAG PA DANG BRAL ZHING GZHAN GYI PHYOGS SEL BA
TZAM LA ZHUGS PA'I RGOL BA NI SUN CI PHYIN DU RGOL BA PA ZHES BYA
BA'O, ,KHYOD LA NI RANG GI

PHYOGS 'GA' ZHIG YOD PA YANG MA YIN TE, KHYOD KYI RNAM PAR DPYAD
PA NI GZHAN GYI PHYOGS SEL BA NYID YIN PA'I PHYIR RO ZHES SMRAS
SO, ,'DI LA BRJOD PAR BYA STE, SUN 'BYIN PAS SUN DBYUNG BYA MA
PHRAD GSUM NI 'BYIN BYED DAM, ,'ON TE PHRAD NAS YIN ZHES SMRAS
ZIN NYES PA 'DIR GANG

LA; ,NGES PAR PHYOGS YOD DE LA 'GYUR GYI BDAG LA PHYOGS 'DI NI,
,YOD PA MIN PAS THAL BAR 'GYUR BA 'DI NI SRID MA YIN, ,DE LA RANG
GI TSIG LA'ANG THAL BA MTSUNGS PA'I LTAG CHOD KYIS, ,ZHES GANG
SMRAS PA NI KHO BO CAG GI PHYOGS LA MTSUNGS PAR THAL BAR MI 'GYUR
TE, GANG GI

@311A *, ,PHYIR KHO BO CAG GI PHYOGS LA NI SUN 'BYIN PAS SUN
DBYUNG BAR BYA BA PHRAD NAS KYANG SUN 'BYIN PAR MI BYED PA NYID
LA SUN 'BYIN PAS SUN DBYUNG BAR BYA BA MA PHRAD PAR YANG SUN
'BYIN PAR MI BYED DE, SUN 'BYIN PA DANG SUN DBYUNG BYA GNYI GA
RANG BZHIN GYIS MA GRUB PA'I PHYIR

RO; ,DE'I PHYIR PHRAD PA DANG MA PHRAD PA'I BSAM PA MI BYED DO,
,JI SKAD DU, TSE DANG LDAN PA RAB 'BYOR CI SKYES PA'I CHOS KYIS
MA SKYES PA'I THOB PA 'THOB PAR 'GYUR RAM, 'ON TE MA SKYES PA'I
CHOS KYIS MA SKYES PA'I THOB PA 'THOB PAR 'GYUR, RAB 'BYOR GYIS
SMRAS PA, TSE DANG LDAN PA SH'A

RI'I BU KHO BO NI SKYES PA'I CHOS KYIS MA SKYES PA'I THOB PA
'THOB PAR MI 'DOD LA, MA SKYES PAS KYANG MA SKYES PA'I THOB PA
'THOB PAR MI 'DOD DO, ,SH'A RI'I BUS SMRAS PA, TSE DANG LDAN PA
RAB 'BYOR YANG CI THOB PA MED CING MNGON PAR RTOGS PA MED DAM,
RAB 'BYOR GYIS SMRAS PA, TSE DANG LDAN PA SH'A

RI'I BU THOB PA YANG YOD MNGON PAR RTOGS PA YANG YOD MOD KYI,
GNYIS KYI TSUL GYIS NI MA YIN NO, ,TSE DANG LDAN PA SH'A RI'I BU
THOB PA DANG MNGON PAR RTOGS PA NI 'JIG RTEN GYI THA SNYAD DU YIN
LA, RGYUN DU ZHUGS PA DANG, LAN CIG PHYIR 'ONG BA DANG, PHYIR MI
'ONG BA DANG, DGRA

BCOM PA DANG, RANG SANGS RGYAS DANG, BYANG CHUB SEMS DPA' YANG
'JIG RTEN GYI THA SNYAD DU YIN GYI DON DAM PAR NI THOB PA MED
CING MNGON PAR RTOGS PA MED DO ZHES RGYA CHER GSUNGS PA LTA BU'O,
,'DIR JI LTAR GNYIS SU THAL BAR 'GYUR BA'I PHYIR SKYES PA'AM MA
SKYES PA'I CHOS KYIS THOB PA

'THOB PA BKAG CING GNYIS KYANG DNGOS PO MED PA LA MI RIGS PA'I
PHYIR, MA BRTAGS PAR 'JIG RTEN GYI THA SNYAD DU THOB PAR KHAS
BLANGS PA DE BZHIN DU, SUN DBYUNG BAR BYA BA DANG SUN 'BYIN PA
DAG KYANG PHRAD PA'AM MA PHRAD PAR MA YIN MOD KYI, 'ON KYANG THA
SNYAD DU SUN 'BYIN PAS SUN DBYUNG BA SUN 'BYIN

PAR BYED DO ZHES SHES PAR BYA'O, ,GZHAN YANG, JI LTAR KHYOD KYIS
NYI MA'I DKYIL 'KHOR LA YOD KHYAD PAR RNAMS, ,GZUGS BRNYAN LA
YANG GZAS GZUNG LA SOGS RNAM 'TSE MTHONG 'GYUR LA, ,NYI MA DANG
NI GZUGS BRNYAN RNAM PA PHRAD DANG MA PHRAD PAR, ,MI RIGS MOD KYI
BRTEN

@311B NAS THA SNYAD TZAM ZHIG 'BYUNG 'GYUR ZHING, ,MI BDEN BZHIN
DU'ANG RANG GI BYAD BZHIN MDZES PAR BSGRUB BYA'I PHYIR, ,DE NI
YOD PA JI LTAR DE BZHIN 'DIR YANG SHES RAB GDONG, ,SBYANG BAR BYA
LA NUS PA MTHONG BAR GYUR PA'I GTAN TSIGS NI, ,'THAD PA DANG BRAL
LAS KYANG BSGRUB BYA RTOGS ZHES SHES

PAR BYA, ,JI LTAR GZUGS BRNYAN ZHES BYA BA CUNG ZAD KYANG YOD PA
MA YIN PA'I PHYIR NA, NYI MA'I DKYIL 'KHOR DANG PHRAD PA'AM MA
PHRAD PAR SKYE ZHES BYA BA'I RTOGS PA RNAM PA THAMS CAD DU MI
SRID MOD KYI, 'ON KYANG RKYEN GZUGS NYE BA LAS GZUGS BRNYAN DU
DMIGS PA NA RTOGS PAR 'DOD PA'I

DON NGES PAR BYED PA DE BZHIN DU, RANG BZHIN GYIS STONG PA'I SUN
'BYIN PAS SUN DBYUNG BYA SUN 'BYIN PA DANG, RANG BZHIN GYIS STONG
ZHING 'THAD PA DANG BRAL BA'I GTAN TSIGS KYIS BSGRUB PAR BYA BA
BSGRUB PA YIN LA, GNYIS SU THAL BAR YANG MI 'GYUR BAS RANG GI
TSIG LA'ANG THAL BAR

MTSUNGS PAR MI RIGS SO ZHES SHES PAR BYA'O, ,SHES RAB NYID GDONG
YIN PAS SHES RAB GDONG NGO, ,DE SBYANG BA NI MA RIG PA SPANGS PAS
YONGS SU DAG PA NYID DO, ,DE LA NUS PA MTHONG BAR GYUR PA'I ZHES
BYA BA NI DER NUS MTHU CAN DU MTHONG BA ZHES BYA BA'I DON TO,
,GANG GI PHYIR BTAGS PAR YOD

PA RNAMS LA GNYIS SU SMRA BA 'DI MI RIGS PA DE NYID KYI PHYIR,
GNYIS LA BRTEN NAS SUN 'BYIN PA DANG LAN SMRA BAS DBU MA PA LA
RNAM PA THAMS CAD DU GLAGS MI RNYED DO, ,JI SKAD DU 'PHAGS PA'I
LHAS, YOD DANG MED DANG YOD MED CES, ,GANG LA PHYOGS NI YOD MIN
PA, ,DE LA YUN NI RING PO

LA'ANG, ,KLAN KA BRJOD PAR NUS MA YIN, ,ZHES BYA BA DANG, DE
BZHIN DU, STONG PA NYID KYIS BRTZAD BYAS TE, ,GANG ZHIG LAN 'DEBS
SMRA BYED PA, ,DE YIS THAMS CAD LAN BTAB MIN, ,BSGRUB PAR BYA
DANG MTSUNGS PAR 'GYUR, ,ZHES BYA BA GSUNGS SO, ,'DIS NI SKYED
PAR BYED PA'I RGYU YANG

RNAM PAR BSHAD PAR BYA'O, ,DE LA KHA CIG DBU MA PA'I BSTAN BCOS
'DIR SKYED PAR BYED PA'I RGYU'I SKABS SU BAB PA YIN GYI GSAL BAR
BYED PA NI MA YIN LA, PHRAD PA DANG MA PHRAD PA'I BRGAL BA YANG
GSAL BAR BYED PA'I RGYU LA YIN GYI SKYED PAR BYED PA LA NI MA YIN
PAS KHO BO CAG GI TSIG RNAMS LA

@312A *, ,LTAG CHOD KYI SKABS MED PA NYID DO ZHES GANG SMRA BAR
BYED PA DE'I 'DI NI LAN MA YIN TE, GANG GI PHYIR GLAGS DANG BCAS
PA'I DNGOS PO BRJOD NA PHA ROL PO MI BZOD PA NYID YIN LA, SKYED
PAR BYED PA LTAR GSAL BAR BYED PA LA YANG GLAGS YOD PA YIN PAS
DE'I LAN MI RIGS

PA NYID DO, ,GZHAN YANG 'DIS BSTAN BCOS SU DAM BCAS PA'I DON
SGRUB PA'I PHYIR YONGS SU BZUNG BA'I SGRUB BYED KYI SUN 'BYIN PA
RNAMS LA LTAG CHOD 'GOD PAR BYED PA'I LAN SMRA BAR BYED PA DE'I
PHYIR, 'DI NI GZHAN GYIS SUN DBYUNG BAR BYA BA KHO NA YIN PAS KHO
BO CAG GIS BTAB PA'I LAN KHO NA

CHES MDZES SO, ,GZHAN YANG, GAL TE RANG GI BSGRUB BYA GO BYED
GTAN TSIGS DNGOS GRUB DANG, ,DNGOS SU GO BYA NYID 'GYUR BSGRUB
BYA'I NGO BO'ANG YOD 'GYUR NA, ,PHRAD PA LA SOGS RIGS PA NYE BAR
SBYOR BAR 'GYUR ZHIG NA, ,DE YANG YOD PA MIN PAS KHYOD KYI YI
CHAD 'BA' ZHIG YIN, ,

YONGS SU DAG PA'I PHYOGS KYI SKYON YONGS SU MA DAG PA'I PHYOGS
KYI STENG DU 'GOD PA KHYOD NI KHO BO CAG LA DON MED PAR YID
'BYUNG BA KHO NA YIN PAR RTOGS TE, DPER NA RAB RIB CAN GYIS DMIGS
PA'I SKRA SHAD LA SOGS PA RNAMS KYI GCIG NYID DANG, MANG PO NYID
DANG, RING PO NYID DANG,

ZLUM PO NYID DANG, NAG PO LA SOGS PA'I PHYOGS SUN 'BYIN PAS, RAB
RIB MED PA RNAMS LA MI GNOD PA DE BZHIN DU, RANG BZHIN MED PA'I
RGYU DANG 'BRAS BU RNAM PAR DPYOD PA NA, KHYOD KYIS GNYIS YONGS
SU BZUNG NAS SUN 'BYIN PA BKOD PAS KYANG MI GNOD DO, ,DE NYID KYI
PHYIR GANG

DAG MIG DANG KHAB LEN LA SOGS PA MA PHRAD PAR RANG GI BYA BA BYED
PAR RNAM PAR GZHAG PA DPE DE DAG KYANG BKAG PAR RIG PAR BYA STE,
DE DAG LA YANG THAL BAR 'GYUR BA MTSUNGS PA'I PHYIR RO, ,GANG
ZHIG KHYOD RANG BZHIN MED PA NYID KYI LAM DRANG PO BTANG NAS RTOG
GE NGAN PA'I LAM SHIN

TU 'KHYOG PA, RANG GI RNAM PAR RTOG PA'I BZO BO NGAN PAS SBYAR
BA, YANG DAG PA'I LAM 'GEGS PAR BYED PAR SPRO BA, TE POR TSEGS
CHE BA 'DIS KHYOD LA CI ZHIG BYA, GZHAN YANG, DNGOS RNAMS MTHA'
DAG DNGOS PO MED PAR RTOGS SU GZHUG PAR NI, ,NUS PA CHES SLA JI
LTA

@312B DE LTAR RANG BZHIN GZHAN DAG LA, KHONG DU CHUD PAR BDE BLAG
TU NI NUS PA MA YIN NO, ,RTOG GE NGAN PA'I DRA BAS 'JIG RTEN CI
STE 'DIR GCOL BYED, ,JI LTAR RMI LAM DANG SGYU MA LA SOGS PA RANG
GI PHYOGS LA GRUB PA'I DPE RNAMS KHO NAS, 'JIG RTEN GYI DNGOS PO
RANG BZHIN MED PA NYID DU RTOGS

SU GZHUG PAR NUS PA DE LTAR, 'GA' ZHIG DNGOS PO RNAMS RANG BZHIN
DANG BCAS PAR 'DZIN DU GZHUG PAR NUS PAR SLA BA MA YIN TE, GNYI
GA LA GRAGS PA'I DPE MED PA'I PHYIR RO, ,DE LTAR YIN DANG, ,KHO
BOS RTZOD PA THAMS CAD BZLOG PA YIN LA LAN YANG SUS KYANG BRJOD
PAR NUS PA

MA YIN NO, ,DE'I PHYIR 'JIG RTEN LA DON MA YIN PA BYA BA'I PHYIR,
SU ZHIG GIS SBED CING KHYOD 'JIG RTEN NYON MONGS DAR GYI SRIN BU
LTAR RANG GI RTOG PA'I SBUBS KYIS GTUMS PA'I STENG DU RTOG GE
NGAN PA'I SRAD BUS BRES PA'I RGYU SHIN TU BSRAN TE MA KUN NAS
'DZUGS PAR CI STE BYED, RTZOD PA 'DI

NI DOR BAR BYA DGOS TE, DNGOS PO GZUGS BRNYAN DANG 'DRA BAS DE
DAG THAMS CAD LA RANG GI MTSAN NYID MED CING SPYI'I MTSAN NYID
KYANG MED LA MNGON SUM MAM RJES SU DPAG PA'ANG CI ZHIG YOD, 'DI
NI MNGON SUM GCIG NYID KHO NAR ZAD DE GANG THAMS CAD MKHYEN PA'I
YE SHES SO, ,GZHAN

YANG; SUN 'BYIN LHAG MA GONG DU BSTAN PA YANG NI SHES BYAS NAS,
,PHRAD PA LA SOGS PHYOGS KYI LAN GYI CHED DU 'DI GTANG BYA, ,SUN
CI PHYIN DU RGOL BA PO YANG JI LTAR YOD MIN PA, ,DE SKAD SNGAR
BSHAD LHAG MA PHYOGS 'DI NYID KYIS RTOGS PAR BYA, ,RTEN CING
'BREL BAR 'BYUNG BA

RNAM PAR GZHAG PA DANG BRTEN NAS GDAGS PA RNAM PAR GZHAG PA GZHAN
GYI PHYOGS LA SUN 'BYIN PA GANG BSHAD PA DE NYID LAS SUN 'BYIN PA
LHAG MA SHES PAR BYAS NAS, CI RGYUS 'BRAS BU PHRAD NAS SKYED PAR
BYED DAM, 'ON TE MA PHRAD PAR ZHES BYA BA'I SUN 'BYIN PA'I LAN
GYI DON DU GANG

GIS SMRAS PA DE LA SUN 'BYIN GTANG BAR BYA'O, ,BSTAN BCOS LAS NI
RTOG PA LDOG PA NYID BRJOD PAR 'DOD PA YIN LA, DE YANG KHO BO CAG
GIS BSTAN ZIN PA'I PHYIR BSTAN BCOS LAS SUN CI PHYIN DU RGOL BA
NYID GA LA YOD, 'DIR BDAG GIS GZHAN GYI PHYOGS BSAL BAR

@313A *, ,BYAS PA YANG MA YIN TE, BSAL BAR BYA BA'I DNGOS PO MED
PA NYID KYI PHYIR RO, ,DE'I PHYIR SUN CI PHYIN DU RGOL BA PA NYID
GA LA YOD, GANG GIS NA MTSAN NYID BYAS PA 'DI YANG DAG PA'I MTSAN
NYID DU 'GYUR BA SUS RANG GI PHYOGS GZHAG CING GZHAN GYI PHYOGS
BZLOG PA

STE; DE'I PHYIR SUN CI PHYIN DU RGOL BA'I MTSAN NYID 'DI NI RNAM
PA THAMS CAD DU MI RIGS SO, ,DE LTA BU LA SOGS PA SUN 'BYIN LHAG
MA NI PHYOGS 'DI NYID KYIS RTOGS PAR BYA'O, ,DE LA DE NYID DE LAS
'BYUNG MIN ZHES BYA BA NAS BRTZAMS TE, RNAM DPYOD PA NA MYUR DU
GROL BAR 'GYUR, ,ZHES BYA

BA'I BAR 'DIS NI CHOS KYI BDAG MED PA MNGON PAR GSAL BAR BYAS SO,
,NYON MONGS SKYON RNAMS MA LUS 'JIG TSOGS LA, ,LTA LAS 'BYUNG BAR
ZHES BYA BA LA SOGS PA NAS 'DI YAN CHAD KYIS NI GANG ZAG GI BDAG
MED PA GSAL BAR BYAS SO, ,DE'I PHYIR 'DI STON ZHING STONG PA NYID
KYI RAB TU DBYE

BA BRJOD PAR 'DOD NAS BSHAD, BDAG MED 'DI NI 'GRO BA RNAM DGROL
PHYIR, ,CHOS DANG GANG ZAG DBYE BAS RNAM GNYIS GSUNGS, ,BDAG MED
PA 'DI NI MDOR BSDUS NAS RNAM PA GNYIS SU GSUNGS TE, CHOS KYI
BDAG MED PA DANG GANG ZAG GI BDAG MED PA'O, ,YANG CI'I PHYIR BDAG

MED PA RNAM PA GNYIS NYE BAR BSTAN ZHE NA, BSHAD PA, 'GRO BA RNAM
DGROL PHYIR TE, BDAG MED PA RNAM PA GNYIS PO 'DI NI BCOM LDAN
'DAS KYIS 'GRO BA RNAM PAR DGROL BAR BYA BA'I DON DU NYE BAR
BSTAN TO, ,DE LA GANG ZAG GI BDAG MED PA NI RANG SANGS RGYAS
RNAMS DANG, NYAN THOS

RNAMS RNAM PAR DGROL BAR BYA BA'I PHYIR BSTAN LA BYANG CHUB SEMS
DPA' RNAMS RNAM PA THAMS CAD MKHYEN PA NYID THOB PAS RNAM PAR
DGROL BAR BYA BA'I PHYIR NI GNYI GA BSTAN TO, ,NYAN THOS DANG
RANG SANGS RGYAS RNAMS KYIS KYANG RTEN CING 'BREL PAR 'BYUNG BA
RKYEN NYID 'DI PA TZAM MTHONG MOD

KYI; DE LTA NA YANG DE DAG LA CHOS KYI BDAG MED PA YONGS SU
RDZOGS PAR SGOM PA MED DE, KHAMS GSUM NA SPYOD PA'I NYON MONGS
PA SPONG BA'I THABS TZAM ZHIG NI YOD DO, ,DE DAG LA GANG ZAG GI
BDAG MED PA MA LUS PAR SGOM PA NI YOD PAR RNAM PAR GZHAG GO, ,DE
LTAR STON PAS SLAR

@313B YANG 'DI NYID NI, ,GDUL BA RNAMS LA PHYE STE RNAM MANG
GSUNGS, ,BDAG MED PA RNAM PA GNYIS PO 'DI NI SLAR BCOM LDAN 'DAS
KYIS GDUL BA'I BSAM PA SNA TSOGS PA NYID KYIS MANG POR BSTAN TO,
,DE LA, SPROS DANG BCAS PAR STONG PA NYID, ,BCU DRUG BSHAD NAS
MDOR BSDUS TE, ,

SLAR YANG BZHIR BSHAD DE DAG NI, ,THEG CHEN DU YANG BZHED PA YIN,
,JI SKAD DU, RAB 'BYOR GZHAN YANG BYANG CHUB SEMS DPA'I THEG PA
CHEN PO NI 'DI LTA STE, NANG STONG PA NYID DANG, PHYI STONG PA
NYID DANG, PHYI NANG STONG PA NYID DANG, STONG PA NYID STONG PA
NYID DANG, CHEN PO STONG PA NYID DANG,

DON DAM PA STONG PA NYID DANG, 'DUS BYAS STONG PA NYID DANG, 'DUS
MA BYAS STONG PA NYID DANG, MTHA' LAS 'DAS PA STONG PA NYID DANG,
THOG MA DANG THA MA MED PA STONG PA NYID DANG, DOR BA MED PA
STONG PA NYID DANG, RANG BZHIN STONG PA NYID DANG, CHOS THAMS CAD
STONG PA NYID DANG, RANG GI

MTSAN NYID STONG PA NYID DANG, MI DMIGS PA STONG PA NYID DANG,
DNGOS PO MED PA'I NGO BO NYID STONG PA NYID DO, ,ZHES GSUNGS SO,
,DE SKAD DU STONG PA NYID BCU DRUG BSTAN NAS, RAB 'BYOR GZHAN
YANG DNGOS PO NI DNGOS POS STONG NGO, ,DNGOS PO MED PA NI DNGOS
PO MED PAS STONG NGO, ,

RANG BZHIN NI RANG BZHIN GYIS STONG NGO, ,GZHAN GYI DNGOS PO NI
GZHAN GYI DNGOS POS STONG NGO ZHES SLAR YANG STONG PA NYID BZHI
BSTAN TE, STONG PA NYID 'DI RNAMS NI THEG PA CHEN PO ZHES BYA'O,
,STONG PA NYID DAM STONG PA NYID MA YIN PA NI CUNG ZAD KYANG YOD
PA MA YIN TE, RNAM PA DE LTA BUS GDUL BYA'I

SKYE BO'I DBANG GIS GZUGS LA SOGS PA LTAR KUN RDZOB TU BSNYAD PAR
ZAD DO, ,JI SKAD DU BSTAN BCOS LAS, GAL TE STONG MIN CUNG ZAD
YOD, ,STONG PA CUNG ZAD YOD PAR 'GYUR, ,MI STONG CUNG ZAD YOD MIN
NA, ,STONG PA'ANG YOD PAR GA LA 'GYUR, ,STONG NGO ZHES KYANG MI
BRJOD DE, ,MI

STONG ZHES KYANG MI BYA ZHING, ,GNYIS DANG GNYIS MIN MI BYA
STE, ,GDAGS PA'I DON DU BRJOD PAR BYA, ,ZHES GSUNGS SO, ,DE LA
NANG STONG PA NYID KYI DBANG DU BYAS NAS BSHAD PA, GANG PHYIR DE
YI RANG BZHIN DE, ,YIN PHYIR MIG NI MIG GIS STONG, ,DE BZHIN RNA
BA SNA DANG LCE, ,LUS DANG

@314A *, ,YID KYANG BSNYAD PAR BYA, ,THER ZUG GNAS PA MA YIN
DANG, ,'JIG PA MA YIN NYID KYI PHYIR, ,MIG LA SOGS PA DRUG PO YI,
,RANG BZHIN MED NYID GANG YIN PA, ,DE NI NANG STONG NYID DU 'DOD,
,JI SKAD DU, DE LA GANG DAG NANG STONG PA NYID DU 'GYUR BA NA
NANG GI CHOS

RNAMS GANG DAG YIN ZHE NA, NANG GI CHOS RNAMS ZHES BYA BA NI, MIG
DANG RNA BA DANG SNA DANG LCE DANG LUS DANG YID DE, DE LA THER
ZUG TU GNAS PA MA YIN PA DANG, 'JIG PA MA YIN PA NYID KYI PHYIR,
MIG NI MIG GIS STONG STE, DE CI'I PHYIR ZHE NA, DE'I RANG BZHIN
DE YIN PA'I PHYIR RO ZHES RGYA CHER

GSUNGS PA LTA BU'O, ,DE LA THER ZUG TU GNAS PA MA YIN PA NYID NI
RANG BZHIN MI 'DOR BA LA BYA'O, ,DE YANG DUS CUNG ZAD CIG GNAS
NAS LDOG PAR YANG 'GYUR BAS 'JIG PA MA YIN PA NYID KYI PHYIR ZHES
GSUNGS SO, ,'DI SKAD BSTAN PAR 'GYUR TE, DNGOS PO GANG ZHIG RANG
BZHIN DANG BCAS

PA NYID DE NI GOR MA CHAG PAR THER ZUG PA MA YIN PA DANG MI LDOG
PA ZHIG TU 'GYUR DGOS SO, ,JI SKAD DU, RANG BZHIN RGYU DANG RKYEN
DAG LAS, ,'BYUNG BAR RIGS PA MA YIN NO, ,RGYU DANG RKYEN LAS
BYUNG BA YIN, ,RANG BZHIN BYAS PA CAN DU GYUR, ,RANG BZHIN BYAS
PA YIN NO ZHES, ,JI

LTA BUR NA RUNG BAR 'GYUR, ,RANG BZHIN NYID NI BCOS MIN DANG,
,GZHAN LA LTOS PA MED PA YIN, ,ZHES GSUNGS SO, ,YANG CI GANG ZHIG
SLOB DPON GYIS BSTAN BCOS LAS KHYAD PAR DU MDZAD PA RNAM PA DE
LTA BA'I RANG BZHIN SLOB DPON GYIS ZHAL GYIS BZHES PA ZHIG YOD
DAM ZHE NA,

GANG GI DBANG DU MDZAD NAS BCOM LDAN 'DAS KYIS DE BZHIN GSHEGS PA
RNAMS BYANG YANG RUNG, MA BYUNG YANG RUNG CHOS RNAMS KYI CHOS
NYID 'DI NI GNAS PA NYID DO ZHES RGYAS PAR GSUNGS PA CHOS NYID
CES BYA BA NI YOD DO, ,CHOS NYID CES BYA BA 'DI YANG CI ZHIG ,MIG
LA SOGS PA 'DI DAG GI RANG

BZHIN NO, ,DE DAG GI RANG BZHIN YANG GANG ZHIG CE NA, 'DI DAG NI
BCOS MA MA YIN PA DANG GZHAN LA LTOS PA MED PA GANG YIN PA STE,
MA RIG PA'I RAB RIB DANG BRAL BA'I SHES PAS RTOGS PAR BYA BA'I
RANG GI NGO BO'O, ,CI DE YOD DAM MED DO ZHES DE SKAD DU SMRA, GAL
TE DE MED NA NI

@314B CI'I DON DU BYANG CHUB SEMS DPA' RNAMS PHA ROL TU PHYIN
PA'I LAM SGOM PAR 'GYUR TE, GANG GI PHYIR CHOS NYID DE RTOGS PAR
BYA BA'I PHYIR, BYANG CHUB SEMS DPA' RNAMS DE LTAR DKA' BA BRGYA
PHRAG RTZOM PA YIN NO, ,JI SKAD DU, RIGS KYI BU DON DAM PA NI
SKYE BA MED PA DANG, 'GAG

PA MED PA DANG, 'JIG PA MED PA DANG, 'ONG BA MED PA DANG, 'GRO BA
MED PA DANG, YI GE RNAMS KYIS BRJOD PAR BYA BA MA YIN PA DANG, YI
GE RNAMS KYIS RAB TU BSNYAD DU MED CING SPROS PAS RTOGS PA MA YIN
TE, RIGS KYI BU DON DAM PA NI BRJOD DU MED CING ZHI BA 'PHAGS PA
RNAMS

KYIS SO SO RANG GIS RIGS PAR BYA'O, ,RIGS KYI BU DON DAM PA NI DE
BZHIN GSHEGS PA RNAMS BYUNG YANG RUNG MA BYUNG YANG RUNG STE,
GANG GI DON DU BYANG CHUB SEMS DPA' RNAMS SKRA DANG KHA SPU DAG
BREGS NAS GOS NGUR SMRIG BGOS TE, YANG DAG PAR DAD PAS KHYIM NAS,
KHYIM MED PAR

RAB TU BYUNG ZHING, RAB TU BYUNG NAS KYANG CHOS DE NYID THOB PAR
BYA BA'I PHYIR, SKRA'AM GOS LA ME SHOR BA LTAR BRTZON 'GRUS RTZOM
ZHING GNAS PA RNAM PAR 'JIG PA MED PA'O, ,RIGS KYI BU GAL TE DON
DAM PA YOD PAR MA GYUR NA NI TSANGS PAR SPYOD PA MED PAR 'GYUR
ZHING DE BZHIN

GSHEGS PA RNAMS BYUNG BA DON MED PAR 'GYUR RO, ,GANG GI PHYIR DON
DAM PAR DE YOD PA DE'I PHYIR BYANG CHUB SEMS DPA' RNAMS LA DON
DAM PA LA MKHAS PA ZHES BYA'O ZHES GSUNGS PA LTA BU'O, ,'DIR
SMRAS PA, KYE MA MA LA GANG ZHIG DNGOS PO CUNG ZAD KYANG MI 'DOD
CING,

GLO BUR DU BCOS MA MA YIN PA DANG, GZHAN LA LTOS PA MED PA'I RANG
BZHIN YANG 'DOD PA KHYOD NI PHAN TSUN 'GAL BA'I DON BRJOD PA ZHIG
GO, ,BRJOD PAR BYA STE, KHYOD KYIS BSTAN BCOS KYI DGONGS PA MA
RIG PA ZHIG STE, 'DI'I DGONGS PA NI, GAL TE MIG LA SOGS PA

RNAMS KYIS RANG GI NGO BO RTEN CING 'BREL PAR 'BYUNG BA BYIS PA'I
SKYE BOS GZUNG BAR BYA BA GANG YIN PA DE NYID DE RNAMS KYI RANG
BZHIN YIN NA NI, ,RANG BZHIN DE PHYIN CI LOG TU GYUR PAS KYANG
RTOGS PA'I PHYIR, TSANGS PAR SPYOD PA DON MED PAR 'GYUR NA, GANG
GI PHYIR 'DI NYID RANG BZHIN MA

@315A *, ,YIN PA DE'I PHYIR, DE'I LTA BA'I DON DU TSANGS PAR
SPYOD PA DON DANG BCAS PAR 'GYUR RO, ,DE YANG BDAG GIS KUN RDZOB
KYI BDEN PA LA LTOS NAS BCOS MA MA YIN PA NYID DANG, GZHAN LA MI
LTOS PA NYID DU BRJOD DO, ,GANG ZHIG BYIS PA'I SKYE BOS BLTA BAR
BYA BA MA YIN PA DE NYID

NI RANG BZHIN DU RIGS LA, DE TZAM GYIS DON DAM PA DNGOS PO MA YIN
ZHING DNGOS PO MED PA YANG MA YIN TE, DE NI RANG BZHIN GYIS ZHI
BA NYID KYI PHYIR RO ZHES BYA BA 'DI YIN NO, ,RANG BZHIN 'DI NI
SLOB DPON GYIS ZHAL GYIS BZHES PA 'BA' ZHIG TU MA ZAD KYI, GZHAN
YANG DON 'DI KHAS LEN DU

GZHUG PAR NUS PAS RANG BZHIN 'DI NI GNYI GA LA GRUB PA NYID DU
YANG RNAM PAR GZHAG GO, ,GANG DAG ME LA SOGS PA'I RANG BZHIN TSA
BA LA SOGS PA YIN PAR SMRA BA DE DAG GI LTAR NA NI, RNAM PA THAMS
CAD DU MI RUNG STE, RTEN CING 'BREL PAR 'BYUNG BA NYID KYIS BCOS
MA NYID YIN PA'I PHYIR

DANG; LTOS PA DANG BCAS PA'I PHYIR RO, ,YOD PA NYID KYI PHYIR DE
LA BCOS MA NYID MED PA DANG, GZHAN LA LTOS PA NYID MED PA YOD DO
ZHES BYA BAR BRJOD PAR YANG MI RIGS TE, DE LA ZHES BYA BA 'DIS
MCHOG TU 'DZIN PA'I DNGOS PO MED PA'I PHYIR LA, KUN RDZOB TU RNAM
PA DE LTA BU'I DON

BSTAN PA'I PHYIR TE, RGYA CHEN POS CHOG GO, ,DKYUS MA NYID RNAM
PAR BSHAD PAR BYA'O, ,DE LA MIG LA SOGS PA RNAMS MIG LA SOGS PA
RNAMS NYID KYIS STONG PA NYID DU SMRAS PAS NI RANG BZHIN STONG PA
NYID YONGS SU GSAL BAR BYAS PA YIN GYI, MIG NI NANG GI BYED PA
DANG BRAL BA'I PHYIR

STONG ZHING GZUNG BA DANG 'DZIN PA'I BDAG NYID KYIS STONG NGO
ZHES GCIG LA GCIG MED PA'I STONG PA NYID NI MA YIN NO, ,DE LA
PHYI STONG PA NYID NI, GANG PHYIR DE YI RANG BZHIN DE, ,YIN PHYIR
GZUGS NI GZUGS KYIS STONG, ,SGRA DANG DRI RO REG BYA DANG, ,CHOS
RNAMS NYID KYANG DE BZHIN NO, ,

GZUGS SOGS RANG BZHIN MED PA NYID, ,PHYI ROL STONG PA NYID DU
'DOD, ,JI SKAD DU, DE LA PHYI STONG PA NYID GANG ZHE NA, ,PHYI'I
CHOS RNAMS ZHES BYA BA NI GZUGS LA SOGS PA'O, ,DE LA THER ZUG TU
GNAS PA MA YIN PA DANG 'JIG PA MA YIN PA NYID KYI PHYIR, GZUGS NI
GZUGS KYIS

@315B STONG STE, DE'I RANG BZHIN DE YIN PA'I PHYIR RO ZHES GSUNGS
TE SNGA MA BZHIN NO, ,GNYIS CHAR RANG BZHIN MED NYID NI, ,PHYI
NANG STONG PA NYID YIN NO, ,JI SKAD DU PHYI DANG NANG GI CHOS
RNAMS PHYI DANG NANG GI CHOS RNAMS KYI RANG BZHIN MED PA NYID NI
PHYI DANG NANG GI STONG PA NYID DO ZHES GSUNGS TE SNGA MA BZHIN
NO, ,

CHOS RNAMS RANG BZHIN MED PA NYID, ,MKHAS PAS STONG PA NYID CES
BSNYAD, ,STONG NYID DE YANG STONG NYID KYI, ,NGO BOS STONG PAR
'DOD PA YIN, ,STONG NYID CES BYA'I STONG NYID GANG, ,STONG NYID
STONG NYID DU 'DOD DE, ,STONG NYID DNGOS PO'I BLO CAN GYI, ,'DZIN
PA ZLOG PHYIR GSUNGS PA YIN, ,JI SKAD DU,

DE LA STONG PA NYID GANG ZHE NA, ,CHOS RNAMS KYI STONG PA NYID
GANG YIN PA'I STONG PA NYID DES STONG PA NYID STONG PA 'DI NI
STONG PA NYID STONG PA NYID CES BYA'O ZHES GSUNGS SO, ,GANG DAG
STONG PA NYID LA YANG DNGOS POR MNGON PAR ZHEN PA DE DAG GI STONG
PA NYID LA DNGOS POR 'DZIN PA BZLOG PA'I DON DU NYE BAR

BSTAN TE, JI SKAD DU, KUN RTOG THAMS CAD GZHOM PA'I PHYIR, ,STONG
NYID BDUD RTZI BSTAN PAR MDZAD, ,GANG LA DE LA'ANG 'DZIN YOD PA,
,DE NI KHYOD KYIS SMAD PAR MDZAD, ,CES GSUNGS SO, ,SEMS CAN SNOD
KYI 'JIG RTEN NI, ,MA LUS KHYAB BYED NYID PHYIR DANG, ,TSAD MED
DPE

YI MU MTHA' NI, ,MED PHYIR PHYOGS RNAMS CHEN PO NYID, ,PHYOGS LAS
LOGS SHIG TU SEMS CAN GYI 'JIG RTEN MED CING SNOD KYI 'JIG RTEN
MED PAS 'GRO BA MA LUS PA LA KHYAB PAR BYED PA NYID KYIS PHYOGS
RNAMS CHEN PO NYID DO, ,GANG GI PHYIR BYAMS PA LA SOGS PA SGOM PA
NI PHYOGS

YONGS SU BCAD NAS SGOM PAS NA, PHYOGS RNAMS TSAD MED PA'I DPE CAN
DU GNAS PA DE'I PHYIR MU MED PAS KYANG CHEN PO NYID DO, ,'DI DAG
BCU CHAR PHYOGS RNAMS KYIS, ,STONG PA NYID NI GANG YIN TE, ,CHEN
PO STONG PA NYID YIN TE, ,CHEN POR 'DZIN PA BZLOG PHYIR GSUNGS,
,JI SKAD

DU; CHEN PO STONG PA NYID GANG ZHE NA, SHAR PHYOGS NI SHAR PHYOGS
KYIS STONG NGO ZHES RGYA CHER GSUNGS PA LTA BU'O, ,CHEN PO STONG
PA NYID DE NI GANG DAG PHYOGS TSAD MED DO SNYAM DU PHYOGS RNAMS
LA CHEN POR 'DZIN PA DE DAG GI 'DZIN PA DE BZLOG PA'I PHYIR BSTAN
TE, 'DI LTAR BYE BRAG PA

@316A *, ,DAG GIS PHYOGS RNAMS RDZAS NYID DU RTOGS SO, ,DE NI
DGOS PA MCHOG YIN PAS, ,DON DAM MYA NGAN 'DAS PA YIN, ,DE NI DE
YIS STONG NYID GANG, ,DE NI DON DAM STONG NYID DE, ,MYA NGAN 'DAS
DNGOS BLO CAN GYI, ,'DZIN PA BZLOG PAR BYA BA'I PHYIR, ,DON DAM
MKHYEN PAS

DON DAM PA, ,STONG PA NYID NI BSTAN PA MDZAD, ,JI SKAD DU, DE LA
DON DAM PA STONG PA NYID GANG ZHE NA, DON DAM PA ZHES BYA BA NI
MYA NGAN LAS 'DAS PA STE, THER ZUG TU GNAS PA MA YIN PA DANG,
'JIG PA MA YIN PA NYID KYI PHYIR, MYA NGAN LAS 'DAS PA NI MYA
NGAN LAS 'DAS PAS STONG STE,

ZHES RGYA CHER 'BYUNG NGO, ,DE YANG MYA NGAN LAS 'DAS PA LA DNGOS
POR MNGON PAR ZHEN PA RNAMS KYI DNGOS POR 'DZIN PA BZLOG PAR BYA
BA'I PHYIR GSUNGS SO, ,DON GYI SGRA NI DGOS PA'I TSIG GAM SHES
BYA'I TSIG GO, ,RKYEN LAS BYUNG PHYIR KHAMS GSUM PO, ,'DUS BYAS
YIN PAR NGES PAR

BSNYAD, ,DE NI DE YIS STONG NYID GANG, ,DE NI 'DUS BYAS STONG
NYID GSUNGS, ,JI SKAD DU, DE LA 'DUS BYAS STONG PA NYID GANG ZHE
NA, 'DUS BYAS ZHES BYA BA NI KHAMS GSUM MO, ,DE LA 'DOD PA'I
KHAMS NI 'DOD PA'I KHAMS KYIS STONG STE ZHES RGYA CHER GSUNGS PA
LTA BU'O, ,GANG

LA SKYE GNAS MI RTAG NYID, ,DE DAG MED PA 'DUS MA BYAS, ,DE NI DE
YIS STONG NYID GANG, ,DE NI 'DUS MA BYAS STONG NYID, ,DE YIS ZHES
BYA BA NI 'DUS MA BYAS KYIS ZHES BYA BA'I DON TO, ,JI SKAD DU, DE
LA 'DUS MA BYAS STONG PA NYID GANG ZHE NA, 'DUS MA BYAS ZHES BYA
BA NI, GANG

LA SKYE BA MED PA DANG, 'GAG PA MED PA DANG, 'JIG PA MED PA DANG,
GNAS PA LAS GZHAN DU 'GYUR BA NYID MED PA'O, ,DE LA 'DUS MA BYAS
NI 'DUS MA BYAS KYIS STONG STE ZHES GSUNGS PA LTA BU STE SNGA MA
BZHIN NO, ,GANG LA MTHA' NI YOD MIN PA, ,DE NI MTHA' LAS 'DAS PAR
BRJOD, ,

DE DE KHO NAS STONG PA NYID, ,MTHA' LAS 'DAS PA STONG NYID
BSNYAD, ,JI SKAD DU, DE LA MTHA' LAS 'DAS PA STONG PA NYID GANG
ZHE NA, MTHA' ZHES BYA BA NI RTAG PA'I MTHA' DANG CHAD PA'I MTHA'
STE, GANG LA MTHA' YOD PA MA YIN PA DE NI MTHA' LAS 'DAS PA'O,
,MTHA' LAS 'DAS PA NI

@316B MTHA' LAS 'DAS PAS STONG STE ZHES RGYA CHER GSUNGS PA LTA
BU'O, ,THOG MA DANG PO THA MA MTHA', ,DE DAG MED PAS 'KHOR BA NI,
,THOG MA THA MA MED PAR BRJOD, ,'GRO 'ONG BRAL ZHING RMI LAM
LTA'I, ,SRID 'DI DE YIS DBEN NYID GANG, ,DE NI THOG MA DANG THA
MA MED PA STONG PA NYID DO ZHES BSTAN BCOS

LAS NI NGES PAR BSNYAD, ,JI SKAD DU, DE LA THOG MA DANG THA MA
MED PA STONG PA NYID GANG ZHE NA, GANG LA THOG MA DANG THA MA MI
DMIGS PA DE LA DBUS MED CING, GANG LA THOG MA DANG THA MA DBUS MA
DMIGS PA DE LA 'ONG BA DANG 'GRO BA MED DO, ,DE LA THER ZUG TU
GNAS PA MA YIN PA DANG,

'JIG PA MA YIN PA NYID KYI PHYIR, THOG MA DANG THA MA DANG DBUS
RNAMS NI THOG MA DANG THA MA DANG DBUS RNAMS KYIS STONG STE ZHES
BYA BA LA SOGS PA GSUNGS PA LTA BU'O, ,THOG MA ZHES BYA BA NI
DANG PO LA BYA'O, ,THA MA ZHES BYA BA NI MTHA'O, ,DOR BA ZHES BYA
'THOR BA DANG, ,'BOR BA LA NI NGES

PAR BRJOD, ,DOR MED STONG PA MED PA STE, ,'GA' YANG 'BOR MED GANG
YIN PA'O, ,DOR BA MED PA DE NYID KYIS, ,DE NYID STONG PA NYID
GANG YIN, ,DE DE'I PHYIR NA DOR MED PA, ,STONG PA NYID CES BYA
BAR BRJOD, ,JI SKAD DU, DE LA DOR BA MED PA STONG PA NYID GANG
ZHE NA, DOR BA NI 'THOR BA

DANG 'BOR BA DANG GTONG BA'O, ,DE LA DOR BA MED PA NI DOR BA MED
PAS STONG STE ZHES RGYA CHER GSUNGS PA LTA BU'O, ,DOR BA NI GTONG
PA YIN LA DOR BA MED PA NI GANG LA 'GA' YANG GTONG PA MED PA'O
ZHES BYA BA'I DON TO, ,'DUS BYAS LA SOGS NGO BO NYID, ,GANG PHYIR
SLOB MA RANG

SANGS RGYAS, ,RGYAL SRAS DE BZHIN GSHEGS RNAMS KYIS, ,MA MDZAD DE
PHYIR 'DUS BYAS LA, ,SOGS PA RNAMS KYI NGO BO NYID, ,RANG BZHIN
NYID DU BSNYAD PA STE, ,DE NYID KYIS DE STONG NYID GANG, ,DE NI
RANG BZHIN STONG PA NYID, ,JI SKAD DU, DE LA RANG BZHIN STONG PA
NYID GANG ZHE NA,

GANG CHOS RNAMS KYI RANG BZHIN MA BYAS SHING MNGON PAR 'DUS MA
BYAS PA STE, DE NI NYAN THOS RNAMS KYIS MA BYAS ZHES RGYA CHER
GSUNGS PA LTA BU'O, ,KHAMS BCO BRGYAD DANG REG DRUG DANG, ,DE LAS
DBYUNG BA'I TSOR BA DRUG , ,GZUGS CAN GZUGS CAN MIN DE BZHIN,
,'DUS BYAS 'DU

@317A *, ,MA BYAS CHOS RNAMS, ,CHOS DE DAG NI THAMS CAD KYI, ,DE
DAG GIS DBEN STONG NYID GANG, ,YIN PA 'DI NI CHOS THAMS CAD STONG
PA NYID DO, ,JI SKAD DU, DE LA CHOS THAMS CAD STONG PA NYID GANG
ZHE NA, CHOS THAMS CAD CES BYA BA NI 'DUS BYAS RNAMS DANG, 'DUS
MA

BYAS RNAMS DANG ZHES BYA BA LA SOGS PA GSUNGS PA LTA BU'O, ,DE LA
KHAMS BCO BRGYAD NI, NANG GI SKYE MCHED DRUG DANG, PHYI'I DRUG
DANG RNAM PAR SHES PA'I TSOGS DRUG GO, ,REG PA DRUG NI MIG GI
'DUS TE REG PA NAS YID KYI 'DUS TE REG PA ZHES BYA BA'I BAR RO,
,REG PA'I

RGYU CAN GYI TSOR BA YANG DRUG GO, ,DE LA CHOS THAMS CAD NI CHOS
THAMS CAD KYIS STONG NGO, ,GZUGS RUNG LA SOGS DNGOS MED GANG, ,DE
NI RANG MTSAN STONG PA NYID, ,YANG GZUGS LA SOGS PA RNAMS KYI
RANG GI MTSAN NYID CI YIN ZHE NA, RGYAS PAR BSTAN PA'I PHYIR
BSHAD PA,

GZUGS NI GZUGS RUNG MTSAN NYID CAN, ,TSOR BA MYONG BA'I BDAG NYID
CAN, ,'DU SHES MTSAN MAR 'DZIN PA STE, ,'DU BYED MNGON PAR 'DU
BYED PA'O, ,YUL LA SO SOR RNAM RIG PA, ,RNAM SHES RANG GI MTSAN
NYID DE, ,PHUNG PO SDUG BSNGAL RANG MTSAN NYID, ,KHAMS

KYI BDAG NYID SBRUL GDUG 'DOD, ,'DZIN PAR CHOS MTHUN PA'I SGO NAS
KHAMS RNAMS NI SBRUL GDUG PA'I MTSAN NYID CAN NO ZHES BYA BA'I
DON TO, ,SKYE MCHED RNAMS NI SANGS RGYAS KYIS, ,SKYE BA'I SGOR
GYUR NYID DU GSUNGS TE SDUG BSNGAL 'BYUNG ZHING SKYE BA'I SGOR
GYUR PA NYID KYI PHYIR RO, ,

RTEN CING 'BREL PAR 'BYUNG BA GANG, ,DE NI 'DU 'PHROD MTSAN NYID
DO, ,RTEN CING 'BREL PAR 'BYUNG BA NI 'DU 'PHROD KYI MTSAN NYID
CAN, RTEN CING 'BREL PAR 'BYUNG BA 'DU 'PHROD KYIS RAB TU PHYE BA
NYID KYI PHYIR RO, ,GTONG BA SBYIN PA'I PHA ROL PHYIN, ,TSUL
KHRIMS GDUNG MED MTSAN NYID

BZOD, ,KHRO MED MTSAN NYID BRTZON 'GRUS KYI, ,KHA NA MA THO MED
NYID DO, ,BRTZON 'GRUS NI DGE BA YONGS SU 'DZIN PA'I MTSAN NYID
CAN YIN PA'I PHYIR RO, ,BSAM GTAN SDUD PA'I MTSAN NYID CAN TE,
DGE BA'I CHOS THAMS CAD SDUD PAR BYED PA NYID KYI PHYIR RO, ,SHES
RAB

@317B CHAGS MED MTSAN NYID DO, ,MYA NGAN LAS 'DAS PAR BGROD PA'I
PHYIR 'GA' LA YANG CHAGS PA MED PA'I PHYIR RO, ,PHA ROL PHYIN PA
DRUG RNAMS KYI, ,MTSAN NYID 'DI DAG YIN PAR BRJOD, ,BSAM GTAN
RNAMS DANG TSAD MED DANG, ,DE BZHIN GZHAN GANG GZUGS MED PA, ,DE
DAG

YANG DAG MKHYEN PA YIS, ,MI 'KHRUGS MTSAN NYID CAN DU GSUNGS, ,DE
DAG NI BCOM LDAN 'DAS KYIS KHRO BA MED PA'I MTSAN NYID CAN DU
GSUNGS TE, DE DAG KHONG KHRO BA SPANGS PAS 'THOB PA'I PHYIR RO,
,BYANG CHUB PHYOGS NI SUM CU BDUN, ,NGES PAR 'BYUNG BYED RANG
MTSAN NYID, ,

NGES PAR 'BYUNG BA NI NGES PAR 'BYUNG BA STE THAR PA'O ZHES BYA
BA'I DON TO, ,'KHOR BA LAS 'DA' BA'I RGYU YIN PA'I PHYIR NGES PAR
'BYUNG BAR BYED PAR NUS PAS NGES PAR 'BYUNG BAR BYED PA STE, THAR
PA THOB PAR BYED PA'I MTSAN NYID CAN NO ZHES BYA BA'I DON TO,
,BSAM GTAN LA SOGS PA

DAG NI SNGAR BSHAD ZIN TO, ,STONG PA NYID KYI MTSAN NYID NI,
,DMIGS PA MED PAS RNAM DBEN NYID, ,DNGOS PO MA DMIGS PAS RNAM PAR
RTOG PA'I DRI MAS NYE BAR MA SPAGS PA'I PHYIR NA, RNAM PAR THAR
PA'I SGO STONG PA NYID NI RNAM PAR DBEN PA'I MTSAN NYID CAN NO,
,MTSAN MA MED

PA ZHI NYID DE, ,GSUM PA'I MTSAN NYID SDUG BSNGAL DANG GTI MUG
MED, RNAM PAR THAR PA'I SGO MTSAN MA MED PA NI, MTSAN MA MA DMIGS
PA'I SGO NAS ZHI BA'I MTSAN NYID CAN NO, ,GSUM PA'I ZHES BYA BA
NI RNAM PAR THAR PA'I SGO SMON PA MED PA ZHES BYA BA'I DON TO,
,RNAM PAR

THAR PA'I SGO SMON PA MED PA 'DI NI SDUG BSNGAL DANG GTI MUG MED
PA'I MTSAN NYID CAN TE, 'DU BYED SDUG BSNGAL GYI BDAG NYID CAN
RNAMS LA YANG DAG PAR RJES SU LTA ZHING SHES RAB KYIS 'DU BYED
KYI RANG BZHIN LA LTA BA NA SMON PAR MI BYED PA'I PHYIR NA, RNAM
PAR THAR PA'I SGO GSUM PA

NI SDUG BSNGAL DANG GTI MUG MED PA'I MTSAN NYID CAN NO, ,RNAM
THAR RNAMS KYIS MTSAN NYID RNAM PAR GROL BYED PA'O, ,RNAM PAR
THAR PA BRGYAD NI 'DI LTA STE, GZUGS CAN GZUGS RNAMS LA LTA BA NI
RNAM PAR THAR PA DANG PO'O, ,NANG GZUGS SU 'DU SHES PAS PHYI ROL
GYI

@318A *, ,GZUGS RNAMS LA LTA BA ZHES BYA BA NI GNYIS PA'O, ,SDUG
PA'I RNAM PAR THAR PA BSAM GTAN BZHI PA'I BDAG NYID CAN NI GSUM
PA'O, ,GZUGS MED PA BZHI NI JI SKAD BSHAD PA BZHIN NO, ,'DU SHES
DANG, TSOR BA 'GOG PA NI BRGYAD PA STE, RNAM

PAR THAR PA 'DI DAG NI SNYOMS PAR 'JUG PA'I SGRIB PA LAS GROL BAR
BYED PA'I PHYIR, RNAM PAR GROL BAR BYED PA'I MTSAN NYID CAN NO,
,STOBS RNAMS SHIN TU RNAM PAR NI, ,GTAN LA 'BEBS PA'I RANG BZHIN
GSUNGS, ,'CHAD PAR 'GYUR BA'I STOBS BCU NI SHIN TU GTAN LA

'BEBS PA'I MTSAN NYID CAN DU RIG PAR BYA STE, SHIN TU RNAM PAR
GTAN LA 'BEBS PA NYID KYIS THOGS PA MED PA'I MTSAN NYID YIN PA'I
PHYIR NA STOBS RNAMS ZHES BYA'O, ,SKYOB PA'I MI 'JIGS PA RNAMS
NI, ,SHIN TU BRTAN PA'I NGO BO YIN, ,MI 'JIGS PA NI BZHI YIN TE,
,'DI

LTA STE, NGA YANG DAG PAR RDZOGS PAR SANGS RGYAS SO ZHES DAM BCAS
NA, KYE MA DE LA CHOS 'DI RNAMS MNGON PAR RDZOGS PAR SANGS MA
RGYAS SO ZHES DGE SBYONG NGAM, BRAM ZE'AM, LHA'AM, BDUD DAM,
TSANGS PA'AM SU YANG RUNG STE, 'JIG RTEN NA CHOS DANG MTHUN PAR

BDAG LA RGOL LO SNYAM PA'I RGYU YANG DAG PAR RJES SU MI MTHONG
STE ZHES RGYAS PAR 'BYUNG ZHING, KYE MA DE ZAG PA ZAD DO ZHES DAM
BCAS NA, KYE MA DE LA ZAG PA DE RNAMS ZAD PAR MA GYUR TO ZHES BYA
BAR BDAG LA DGE SBYONG NGAM ZHES BYA BA LA SOGS PA 'BYUNG NGO,
,NGAS GANG BAR DU

GCOD PA'I CHOS SU BSTAN PA DE DAG BSTEN NA BAR DU GCOD PA'I CHOS
SU MI 'GYUR BA DE LTA BU'I GNAS MED DO ZHES BYA BA NI SNGA MA
BZHIN NO, ,GANG YANG NGAS LAM 'PHAGS PA'I NGES PAR 'BYIN PA DE
BYED PA'I SDUG BSNGAL YANG DAG PAR ZAD PAR 'GYUR BAR NGES PAR
'BYUNG BA BSTAN PA DE

DAG LA NAN TAN BYAS NA, SDUG BSNGAL YANG DAG PAR ZAD PAR 'GYUR
BAR NGES PAR MI 'BYUNG NGO ZHES BYA BA DE LTA BU'I GNAS MED DE
ZHES BYA BA RGYAS PAR 'BYUNG NGO, ,'DI DAG NI SHIN TU BRTAN PA'I
MTSAN NYID CAN TE SUS KYANG GZHAN DU 'GYUR BAR BYA BAR MI NUS
PA'I PHYIR RO, ,SO SO

@318B YANG DAG RIG RNAMS NI, ,SPOBS SOGS CHAD MED MTSAN NYID CAN,
,SO SO YANG DAG PAR RIG PA RNAMS NI, 'CHANG PAR 'GYUR BA RNAMS TE
DE DAG NI CHAD PA MED PA'I MTSAN NYID CAN NO, ,'GRO LA PHAN PA
NYER SGRUB PA, ,BYAMS PA CHEN PO ZHES BYA'O, ,BYAMS PA CHEN PO NI
PHAN PA NYE

BAR SGRUB PA'I MTSAN NYID CAN NO, ,SDUG BSNGAL CAN RNAMS YONGS
SKYOB PA'I, ,THUGS RJE CHEN PO'O, ,THUGS RJE CHEN PO NI, SEMS CAN
SDUG BSNGAL BAR GYUR PA YONGS SU SKYOB PA'I MTSAN NYID CAN NO,
,DGA' BA NI RAB DGA'I MTSAN NYID DGA' BA CHEN PO NI, RAB TU DGA'
BA

NYID KYI MTSAN NYID CAN NO, ,BTANG SNYOMS NI, MA 'DRES MTSAN NYID
CAN ZHES BYA BA, BTANG SNYOMS CHEN PO NI, RJES SU CHAGS PA DANG,
KHONG KHRO BA LA SOGS PA DANG BRAL BA'I PHYIR MA 'DRES PA'I MTSAN
NYID CAN NO, ,SANGS RGYAS CHOS NI MA 'DRES PA, ,BCU DANG BRGYAD
DU GANG 'DOD

DAG, ,GANG PHYIR STON DES MI 'PHROGS PA, ,DE PHYIR MI 'PHROGS
RANG MTSAN NYID, ,DE LA SANGS RGYAS KYI CHOS MA 'DRES PA NI BCO
BRGYAD DE, 'DI LTA STE, RAB 'BYOR GANG GI NAM LA DE BZHIN GSHEGS
PA BLA NA MED PA YANG DAG PAR RDZOGS PA'I BYANG CHUB TU MNGON PAR
RDZOGS PAR SANGS

RGYAS BA DAG DANG, GANG GI NAM LA LEN PA MI MNGA' BAR MYA NGAN
LAS 'DAS PAR 'GYUR BA DE'I BAR DU DE BZHIN GSHEGS PA LA 'KHRUL PA
MI MNGA'O, ,CA CO MI MNGA'O, ,BSNYEL BA MI MNGA'O, ,THUGS MNYAM
PAR MA BZHAG PA MI MNGA'O, ,DE BZHIN DU THA DAD PA'I 'DU SHES
DANG, SO SOR

MA BRTAGS PA'I BTANG SNYOMS DANG, 'DUN PA NYAMS PA DANG, BRTZON
'GRUS NYAMS PA DANG, DRAN PA NYAMS PA DANG, TING NGE 'DZIN NYAMS
PA DANG, SHES RAB NYAMS PA DANG, RNAM PAR GROL BA NYAMS PA MI
MNGA'O, ,LUS KYI LAS THAMS CAD YE SHES SNGON DU 'GRO ZHING YE
SHES

KYI RJES SU 'BRANG, NGAG GI LAS THAMS CAD YE SHES SNGON DU 'GRO
ZHING YE SHES KYI RJES SU 'BRANG, YID KYI LAS THAMS CAD YE SHES
SNGON DU 'GRO ZHING YE SHES KYI RJES SU 'BRANG, 'DAS PA'I DUS LA
MA CHAGS MA THOGS PA'I YE SHES GZIGS PA 'JUG, ,MA 'ONGS PA DANG
DA LTAR

@319A *, ,BYUNG BA LA YANG DE LTAR BRJOD PAR BYA'O, ,DE LTA BU'I
SANGS RGYAS KYI CHOS MA 'DRES PA BCO BRGYAD GANG DAG YIN PA DE
DAG NI MI 'PHROGS PA'I MTSAN NYID CAN TE, 'KHRUL PA LA SOGS PA MI
MNGA' BAS GLAGS MED PA NYID KYIS THUB PAR MI NUS PA NYID KYI
PHYIR RO, ,'DI DAG

GIS BSHAD PA NI 'PHAGS PA GZUNGS KYI DBANG PHYUG RGYAL POS ZHUS
PA LAS RIG PAR BYA'O, ,RIGS KYI BU GZHAN YANG GANG GI PHYIR DE'I
LUS 'KHRUL PAS BYIS PA'AM MKHAS PAS KYANG RUNG STE, CHOS DANG
MTHUN PAR RTZOD PAR 'GYUR BA'I 'KHRUL PA DE BZHIN GSHEGS PA LA
MED DO, ,DE CI'I

PHYIR ZHE NA, SANGS RGYAS BCOM LDAN 'DAS RNAMS NI LUS KYI LAS
'KHRUL PA MED PA DANG LDAN PA STE, KUN TU LTA BA DANG RNAM PAR
LTA BA DANG BSKUM PA DANG SMYONG BA DANG, CHOS GOS SBYAR MA DANG,
THAD PA DANG, LHUNG BZED DANG, CHOS GOS THOGS PAS, SPYOD LAM
MDZES PAR SPYOD LAM BZHI YOD

PA DANG, GRONG DANG GRONG KHYER DANG GRONG RDAL DU 'JUG PA DANG
'BYUNG BA NA RKANG MTHIL SA LA MI REG STE, 'KHOR LO RTZIBS STONG
PA SA LAS 'BYUNG ZHING DRI YID DU 'ONG BA'I PADMA MNGON PAR
'BYUNG STE, DE LA DE BZHIN GSHEGS PA'I RKANG PA 'JOG GO, ,DE LA
GANG BYOL SONG GI SKYE GNAS SU SONG BA'I SEMS

CAN GANG DAG DE BZHIN GSHEGS PA'I RKANG PA LA REG PA DE DAG ZHAG
BDUN RAB TU BDE BA DANG LDAN PAR 'GYUR RO, ,SHI 'PHOS NAS KYANG
LHA DAG GI NANG DU SKYE BAR 'GYUR RO, ,DE BZHIN GSHEGS PA'I SKU
LA CHOS GOS SOR BZHI TZAM GYIS MI REG MOD KYI, RDZI RLUNG YUG
PA'I RLUNG GIS

KYANG BZLOG PAR MI NUS SO, ,LUS KYI 'OD KYIS MNAR MED PA'I BAR
GYI SEMS CAN BDE BAR BYED DE, DE'I PHYIR DE BZHIN GSHEGS PA'I LUS
LA 'KHRUL PA MED CES BYA'O, ,BYIS PA'AM MKHAS PA DAG KYANG RUNG
STE, CHOS DANG MTHUN PAR RTZOD PAR 'GYUR BA'I NGAG GI 'KHRUL PA

DE BZHIN GSHEGS PA LA MED DO, ,DE CI'I PHYIR ZHE NA, RIGS KYI BU
DE BZHIN GSHEGS PA NI DUS SU SMRA BA, TSIG TU SMRA BA, YANG DAG
PAR SMRA BA, JI SKAD SMRAS PA DE BZHIN BYED PA'O, ,SHIN TU NGES
PA'I TSIG DANG LDAN PA'O, ,SEMS CAN THAMS CAD TSIM PAR BYED PA'I

@319B TSIG DANG LDAN PA'O, ,MI ZLOS PA'I TSIG DANG LDAN PA'O,
,DON DANG TSIG 'BRUS BRGYAN PA'I TSIG DANG LDAN PA'O, ,SKAD CIG
BRJOD PAS SEMS CAN THAMS CAD KYI BSAM PA TSIM PAR BYED PA STE,
DE'I PHYIR DE BZHIN GSHEGS PA'I NGAG 'KHRUL PA MED CES BYA'O,
,GANG GI PHYIR DE'I SEMS

'KHRUL PAS BYIS PA'AM MKHAS PAS KYANG RUNG STE, CHOS DANG MTHUN
PAR RTZOD PAR 'GYUR BA'I SEMS 'KHRUL PA DE BZHIN GSHEGS PA LA MED
DO, ,DE CI'I PHYIR ZHE NA, 'DI LTAR MNYAM PAR GZHAG PA'I GNAS MI
'DOR ZHING SANGS RGYAS KYI BYA BA THAMS CAD BYED KYANG SEMS DER
MI GTONG ZHING CHOS

THAMS CAD LA CHAGS PA MED PA'I YE SHES MTHONG BA 'JUG STE, DE'I
PHYIR DE BZHIN GSHEGS PA'I SEMS LA 'KHRUL PA MED CES BYA'O, ,JI
LTAR DE'I SEMS 'KHRUL PA MED PA DE BZHIN DU 'KHRUL PA THAMS CAD
SPANGS PA'I PHYIR SEMS CAN RNAMS LA CHOS STON TE, 'DI NI DE BZHIN
GSHEGS

PA'I DE BZHIN GSHEGS PA'I LAS BCO LNGA PA'O, ,'DI SANGS RGYAS KYI
CHOS MA 'DRES PA NI DANG PO'O, ,RIGS KYI BU GZHAN YANG DE'I CA CO
GANG LAS BDUD DAM BDUD KYI RIS KYI LHA 'AM GZHAN MU STEGS CAN DAG
GIS GLAGS RNYED PAR 'GYUR BA'I CA CO DE BZHIN GSHEGS PA LA MED
DO, ,DE

CI'I PHYIR ZHE NA, DE BZHIN GSHEGS PA LA CA CO'AM RJES SU CA CO
MED DO, ,DE CI'I PHYIR ZHE NA, DE BZHIN GSHEGS PA NI RJES SU
CHAGS PA DANG KHONG KHRO BA DANG BRAL BA, SEMS CAN THAMS CAD KYIS
BKUR STI BYAS KYANG MTHO BAR MI SEMS, SEMS CAN THAMS CAD KYIS
BKUR STI MA BYAS KYANG

SRO SHI BAR MI 'GYUR RO, ,GANG GI PHYIR DE 'GYOD PAS RJES SU CA
CO 'BYUNG BAR 'GYUR BAR BYA DKA' BA'I BYA BA'AM, MTHAR MA PHYIN
PA CUNG ZAD KYANG DE BZHIN GSHEGS PA LA MED DO, ,DE BZHIN GSHEGS
PA NI 'JIG RTEN GANG DANG YANG RTZOD PA MA YIN TE, DE'I PHYIR DE
BZHIN

GSHEGS PA LA CA CO MED DO, ,DE BZHIN GSHEGS PA NI NYON MONGS PA
MED PA LA GNAS PA STE, NGA'I BA MED PA YONGS SU 'DZIN PA MED PA,
LEN PA MED PA MDUD PA THAMS CAD DANG BRAL BA STE, DE'I PHYIR DE
BZHIN GSHEGS PA LA CA CO MED DO, ,JI LTAR DE LA CA CO MED PA DE
BZHIN

@320A *, ,DU SEMS CAN THAMS CAD KYI CA CO THAMS CAD SPANG BA'I
PHYIR CHOS STON TE, 'DI NI DE BZHIN GSHEGS PA'I DE BZHIN GSHEGS
PA'I LAS BCU DRUG PA'O, ,'DI SANGS RGYAS KYI CHOS MA 'DRES PA NI
GNYIS PA'O, ,RIGS KYI BU GZHAN YANG BSNYEL BA GANG GIS CHOS GANG
LA YANG

RMONGS PAR 'GYUR BA'I BSNYEL BA DE BZHIN GSHEGS PA LA MED DO, ,DE
CI'I PHYIR ZHE NA, DE BZHIN GSHEGS PA NI BSAM GTAN DANG RNAM PAR
THAR PA DANG TING NGE 'DZIN DANG SNYOMS PAR 'JUG PA THAMS CAD LA
BSNYEL BA MED DO, ,DE BZHIN GSHEGS PA NI SEMS CAN THAMS CAD KYI
SEMS

KYI SPYOD PA DANG G-YO BA LA RNAM PAR LTA ZHING SO SO CI RIGS PAR
CHOS STON PA LA BSNYEL BA MED DO, ,DE BZHIN GSHEGS PA NI DON DANG
CHOS DANG NGES PA'I TSIG DANG SPOBS BA SO SO YANG DAG PAR RIG PA
RNAMS LA BSNYEL BA MED DO, ,DE BZHIN GSHEGS PA NI 'DAS PA DANG MA
'ONGS PA DANG DA LTAR

BYUNG BA LA CHAGS PA MED PA'I YE SHES MTHONG BA LA BSNYEL BA MED
DO, ,DE BZHIN GSHEGS PA JI LTAR BDAG LA BSNYEL BA MED PA DE LTAR
SEMS CAN THAMS CAD BRJED PAR MI 'GYUR BAR CHOS STON TE, 'DI NI DE
BZHIN GSHEGS PA'I DE BZHIN GSHEGS PA'I LAS BCU BDUN PA'O, ,'DI
SANGS RGYAS

KYI CHOS MA 'DRES PA NI GSUM PA'O, ,RIGS KYI BU GZHAN YANG DE
BZHIN GSHEGS PA LA SEMS MNYAM PAR MA BZHAG PA MED DO, DE BZHIN
GSHEGS PA NI 'CHAG GAM ZHES BYA BA RGYAS PAR 'BYUNG STE, RTAG TU
MNYAM PAR BZHAG PA'I TING NGE 'DZIN ZAB MO'I MCHOG THOB PA SGRIB
PA MED PA'I BSAM

GTAN LA BSAM GTAN BYED PA STE, DE BZHIN GSHEGS PA'I BYIN GYI
RLABS MA GTOGS PAR SEMS CAN GYI RIS NA SEMS CAN GANG MNYAM PAR
BZHAG KYANG RUNG MNYAM PAR MA BZHAG KYANG RUNG STE, SU YANG DE
BZHIN GSHEGS PA'I SEMS LA BLTA BAR NUS PA MED DO, ,DE BZHIN
GSHEGS PA JI LTAR RTAG TU

MNYAM PAR BZHAG PA DE LTAR SEMS CAN RNAMS LA CHOS STON TE, 'DI NI
DE BZHIN GSHEGS PA'I DE BZHIN GSHEGS PA'I LAS BCO BRGYAD PA'O,
,'DI SANGS RGYAS KYI CHOS MA 'DRES PA NI BZHI PA'O, ,RIGS KYI BU
GZHAN YANG THA DAD PA'I 'DU SHES GANG GIS SEMS MI MNYAM PAR GNAS

@320B PAR 'GYUR PA'I THA DAD PA'I 'DU SHES DE BZHIN GSHEGS PA LA
MED DO, ,DE CI'I PHYIR ZHE NA, NAM MKHA' BZHIN DU ZHING MI ZAD
PA'I PHYIR, DE BZHIN GSHEGS PA ZHING RNAMS LA THA DAD PA'I 'DU
SHES MED DO, ,RANG BZHIN GYIS BDAG MED PA'I PHYIR, DE BZHIN
GSHEGS PA SEMS CAN RNAMS LA'ANG THA DAD

PA'I 'DU SHES PA MED DO, ,CHOS KYI DBYINGS 'DRES PA MED CING
MNYAM PA NYID DU SHES PA'I PHYIR, DE BZHIN GSHEGS PA SANGS RGYAS
RNAMS LA THA DAD PA'I 'DU SHES MED DO, ,'DOD CHAGS DANG BRAL BA'I
CHOS NYID KYI PHYIR, DE BZHIN GSHEGS PA CHOS RNAMS LA THA DAD
PA'I 'DU SHES MED DO, ,

DE BZHIN GSHEGS PA NI TSUL KHRIMS DANG LDAN PA RNAMS LA RJES SU
CHAGS PA MED, NGANG TSUL NGAN PA CAN RNAMS LA KHONG KHRO BA MED,
PHAN BTAGS PA RNAMS LA LAN DU PHAN 'DOGS PA MED, GNOD PA BYAS PA
RNAMS LA LAN DU GNOD PA BYED PA MED, GDUL BAR 'OS PA RNAMS LA RI

MOR MA YIN, LOG PAR NGES PA RNAMS LA SMOD PA MA YIN GYI, DE BZHIN
GSHEGS PA NI CHOS THAMS CAD LA MNYAM PA NYID DU GNAS PA STE, DE'I
PHYIR ZHES BYA BA LA SOGS PA 'BYUNG STE, 'DI SANGS RGYAS KYI CHOS
MA 'DRES PA NI LNGA PA'O, ,RIGS KYI BU GZHAN YANG DE BZHIN

GSHEGS PA LA SO SOR MA BRTAGS PA'I BTANG SNYOMS MED DO, ,DE CI'I
PHYIR ZHE NA, DE BZHIN GSHEGS PA'I BTANG SNYOMS NI LAM BSGOMS PA
YIN GYI LAM MA BSGOMS PA MA YIN TE, DE BZHIN DU DE BZHIN GSHEGS
PA'I BTANG SNYOMS NI SHES RAB BSGOMS PA YIN GYI MA BSGOMS PA

YANG MA YIN NO, ,DE BZHIN GSHEGS PA'I BTANG SNYOMS NI YE SHES
DANG LDAN PA YIN PA DANG, 'JIG RTEN LAS 'DAS PA YIN GYI 'JIG RTEN
PAR LTUNG BA MA YIN NO ZHES BYA BA NAS, DE BZHIN GSHEGS PA NI
BTANG SNYOMS CHEN PO DE LTA BU PHUN SUM TSOGS PA, SEMS CAN RNAMS

LA BTANG SNYOMS DE LTA BU YONGS SU RDZOGS PAR BYA BA'I PHYIR CHOS
STON TE, 'DI NI DE BZHIN GSHEGS PA'I LAS NYI SHU PA'O ZHES BYA
BA'I BAR DU 'BYUNG STE, 'DI SANGS RGYAS KYI CHOS MA 'DRES PA NI
DRUG PA'O, ,RIGS KYI BU GZHAN YANG DE BZHIN GSHEGS PA'I 'DUN PA
NYAMS PA MED PA'O, ,

@321A *, ,DE LA 'DUN PA GANG ZHE NA, 'DI LTA STE, DGE BA'I CHOS
LA 'DUN PA'O, ,DE YANG GANG ZHE NA, BYAMS PA CHEN PO LA DE BZHIN
GSHEGS PA'I 'DUN PA NYAMS PA MED DO, ,DE BZHIN DU SNYING RJE CHEN
PO DANG, CHOS STON PA DANG, SEMS CAN 'DUL BA DANG, SEMS CAN

YONGS SU SMIN PAR BYA BA DANG, RAB TU DBEN PA DANG, SEMS CAN
BYANG CHUB YANG DAG PAR 'DZIN DU BCUG PA LA 'DUN PA NYAMS PA MED
DO, ,DKON MCHOG GSUM GYI RIGS RGYUN MI GCOD PA LA 'DUN PA NYAMS
PA MED DO, ,DE BZHIN GSHEGS PA NI 'DUN PAS 'GRO BA MA YIN GYI, DE
BZHIN

GSHEGS PA'I 'DUN PA NI YE SHES SNGON DU 'GRO BA NYID DE DE'I
PHYIR ZHES BYA BA RGYAS PAR 'BYUNG STE, 'DI SANGS RGYAS KYI CHOS
MA 'DRES PA NI BDUN PA'O, ,RIGS KYI BU GZHAN YANG DE BZHIN GSHEGS
PA'I BRTZON 'GRUS NYAMS PA MED DO, ,DE LA DE BZHIN GSHEGS PA'I
BRTZON 'GRUS NI

'DI YIN TE, 'DI LTA STE, 'DUL BA'I SEMS CAN RNAMS YAL BAR MI 'DOR
BA'I BRTZON 'GRUS DANG, CHOS NYAN PA RNAMS LA BRNYAS PA MED PA'I
BRTZON 'GRUS SO, ,GAL TE DE BZHIN GSHEGS PAS CHOS KYI SNOD CHOS
NYAN PA GANG BSKAL BAR YANG CHOS NYAN PAS SKYO BAR MI 'GYUR

BA RNYED NA DE BZHIN GSHEGS PA YANG CHOS STON ZHING KHA ZAS DANG
BRAL BA'I RGYUD DU GYUR KYANG BSKAL BAR YANG MI LDANG NGO, ,DE
BZHIN GSHEGS PA NI SEMS CAN LA LTA BAS THA NA GANG NA SANGS RGYAS
KYIS 'DUL BA'I SEMS CAN GCIG GI PHYIR YANG SANGS RGYAS KYI ZHING
GANG G'A'I KLUNG GI BYE MA

SNYID 'DA' ZHING 'GRO STE, DE BZHIN GSHEGS PA'I LUS NGAL BA'AM,
NGAG NGAL BA'AM SEMS NGAL BA MED DO, ,DE BZHIN GSHEGS PA NI SEMS
SHIN TU SBYANGS PA BRTZON 'GRUS BRTZAMS PA BRTZON 'GRUS KYI
BSNGAGS PA SMRA BA STE, YANG DAG PAR SBYOR BA'I BRTZON 'GRUS

GANG GIS SEMS CAN RNAMS 'PHAGS PA'I RNAM PAR GROL BA THOB PAR
'GYUR BA'I BRTZON 'GRUS DE SEMS CAN RNAMS LA BSNGAGS PA BYED DE
ZHES BYA BA LA SOGS PA 'BYUNG STE, 'DI SANGS RGYAS KYI CHOS MA
'DRES PA NI BRGYAD PA'O, ,RIGS KYI BU GZHAN YANG DE BZHIN

@321B GSHEGS PA'I DRAN PA NI YONG YE NYAMS PA MED DO, ,DE CI'I
PHYIR ZHE NA, DE BZHIN GSHEGS PA LA BSNYEL BA MED DO, ,RIGS KYI
BU DE BZHIN GSHEGS PAS BLA NA MED PA YANG DAG PAR RDZOGS PA'I
BYANG CHUB MNGON PAR RDZOGS PAR SANGS RGYAS MA THAG TU 'DAS PA
DANG, MA 'ONGS

PA DANG, DA LTAR BYUNG BA'I SEMS CAN RNAMS KYI SEMS KYI RGYUD LA
RNAM PAR BLTAS KYANG DE BZHIN GSHEGS PA LA BSNYEL BA SHIN TU MED
DO, ,SEMS CAN GYI SPYOD PA JI LTA BA BZHIN DU SHES KYANG DE LA DE
BZHIN GSHEGS PAS YE SHES GTONG BA YANG MED DO, ,DE BZHIN GSHEGS
PAS

NI PHUNG PO GSUM DU RNAM PAR DGOD PA DANG, SEMS CAN GYI DBANG PO
LA 'JUG PA DANG, SEMS CAN GYI BSAM PA LA 'JUG PA DANG, SEMS CAN
GYI SPYOD PA LA RNAM PAR LTA BAS DRAN PA NYAMS PA MED DE, DE
BZHIN GSHEGS PA NI DRAN PAR BYAS SAM BSAMS SAM RNAM PAR BRTAGS
TE,

SEMS CAN RNAMS LA CHOS STON PA MED DO, ,STON KYANG NYAMS PA MED
DO, ,DE CI'I PHYIR ZHE NA, DE BZHIN GSHEGS PA'I DRAN PA NI JI
LTAR YANG NYAMS PA MED DO, ,DE JI LTAR BDAG CES BYA BA RGYAS PAR
'BYUNG STE, 'DI SANGS RGYAS KYI CHOS MA 'DRES PA NI DGU PA'O,
,RIGS KYI BU

GZHAN YANG DE BZHIN GSHEGS PA'I TING NGE 'DZIN NYAMS PA MED DO,
,DE BZHIN GSHEGS PA'I TING NGE 'DZIN GANG YIN PA DE NI CHOS THAMS
CAD MNYAM PA NYID DANG MI MNYAM PA MA YIN PA DANG, JI LTA BA
BZHIN NO, ,CI'I PHYIR DE BZHIN GSHEGS PA'I TING NGE 'DZIN NYAMS
PAR MI 'GYUR ZHE NA,

DE BZHIN NYID GANG DANG MNYAM PA DE DANG TING NGE 'DZIN MNYAM MO,
,TING NGE 'DZIN GANG DANG MNYAM PA DE DANG DE BZHIN GSHEGS PA
MNYAM PA STE, DE'I PHYIR MNYAM PAR GZHAG PA ZHES BYA BA NAS,
KHAMS GSUM CHAR LA YANG MI GNAS PA'I PHYIR NYAMS PA MED DE, DE'I
PHYIR DE BZHIN

GSHEGS PA'I TING NGE 'DZIN NYAMS PA MED CES BYA'O, ,DE BZHIN
GSHEGS PA SEMS CAN THAMS CAD KYANG TING NGE 'DZIN THOB PAR BYA
BA'I PHYIR ZHES BYA BA LA SOGS PA'I BAR DU 'BYUNG STE, 'DI SANGS
RGYAS KYI CHOS MA 'DRES PA NI BCU PA'O, ,RIGS KYI BU GZHAN YANG
DE BZHIN

@322A *, ,GSHEGS PA'I SHES RAB NYAMS PA MED DO, ,SHES RAB GANG
ZHE NA, GANG CHOS THAMS CAD RAB TU SHES PA STE GZHAN GYI DRING MI
'JOG PA'I SHES PA'O, ,SEMS CAN GZHAN DAG DANG, GANG ZAG GZHAN
RNAMS LA CHOS YANG DAG PAR STON PA'I SHES PA'O, ,SO SO YANG DAG
PAR

RIG PA LA MKHAS PAS TSIG RAB TU DBYE BA SHES PA'O, ,TSIG GCIG LA
'JUG PAS BSKAL PA BRGYA STONG DU GNAS SHING STON PA SHES PA'O,
,JI LTAR DRIS PA BZHIN DU THE TSOM GCOD PA'I SHES PA'O, ,THAMS
CAD DU CHAGS PA MED PA'I SHES PA'O, ,THEG PA GSUM RNAM PAR DGOD
PAR

BSTAN PA SHES PA'O, ,SEMS CAN GYI SEMS KYI SPYOD PA BRGYAD KHRI
BZHI STONG DU YONGS SU SHES PA'I SHES PA'O, ,CHOS KYI PHUNG PO
BRGYAD KHRI BZHI STONG SO SO CI RIGS PAR STON PA SHES PA'O, ,'DI
NI DE BZHIN GSHEGS PA'I SHES RAB MTHA' YAS PA THUG PA MED PA ZAD
PA MED PA

TSAD MED PA BSTAN PA'O, ,JI LTAR DE BZHIN GSHEGS PA LA NYAMS PA
MED PA DE LTAR SEMS CAN THAMS CAD KYANG SHES RAB MI ZAD PAR BYA
BA'I PHYIR CHOS STON TE, 'DI NI DE BZHIN GSHEGS PA'I DE BZHIN
GSHEGS PA'I LAS NYI SHU RTZA LNGA PA'O, ,'DI SANGS RGYAS KYI CHOS
MA

'DRES PA NI BCU GCIG PA'O, ,RIGS KYI BU GZHAN YANG DE BZHIN
GSHEGS PA'I RNAM PAR GROL BA NYAMS PA MED DO, ,DE LA RNAM PAR
GROL BA STE, NYAN THOS RNAMS KYI RNAM PAR GROL BA NI SGRA'I RJES
SU 'GRO BA'O, ,RANG SANGS RGYAS RNAMS KYI RNAM PAR GROL BA NI
RKYEN KHONG DU CHUD

PA'O, ,SANGS RGYAS RNAMS KYI RNAM PAR GROL BA NI CHAGS PA DANG
'DZIN PA THAMS CAD DANG BRAL BAS RNAM PAR GROL BA ZHES BYA STE,
SNGON GYI MTHA' YANG MA BCINGS, PHYI MA'I MTHAR YANG MI 'PHO, DE
LTAR BYUNG BA LA YANG MI GNAS SO, ,MIG DANG GZUGS LA GNYIS SU

'DZIN PA LAS RNAM PAR GROL BA'O, ,RNA BA LA SOGS PA YID DANG CHOS
LA GNYIS SU 'DZIN PA LAS RNAM PAR GROL BA STE, 'DZIN PAR MNGON
PAR ZHEN PA'I GNAS LAS RNAM PAR GROL BA'O, ,SEMS RANG BZHIN GYIS
'OD GSAL BA DE BZHIN DU SHES PA STE, DE'I PHYIR SEMS KYI SKAD

@322B CIG [?] GCIG DANG LDAN PA'I SHES RAB KYIS BLA NA MED PA YANG
DAG PAR RDZOGS PA'I BYANG CHUB MNGON PAR RDZOGS PAR SANGS RGYAS
ZHES BYA'O ZHES BYA BA NAS CHOS STON TO ZHES BYA BA'I BAR DU
'BYUNG STE, 'DI SANGS RGYAS KYI CHOS MA 'DRES PA NI BCU GNYIS
PA'O, ,RIGS KYI BU GZHAN YANG LUS KYI LAS

THAMS CAD YE SHES SNGON DU 'GRO ZHING YE SHES KYI RJES SU 'BRANG
NGO, ,DE BZHIN GSHEGS PA'I LUS KYI LAS DE DANG LDAN PAS LTA BAS
KYANG SEMS CAN RNAMS 'DUL, SMRA BA DANG CANG MI SMRA BA DANG ZA
BA DANG SPYOD LAM DANG MTSAN DAG GIS KYANG SEMS CAN RNAMS 'DUL
ZHES RGYAS PAR 'BYUNG ZHING

SANGS RGYAS BCOM LDAN 'DAS RNAMS KYI SPYOD LAM GANG SEMS CAN 'DUL
BAR MI 'GYUR BA DE GANG YANG MED DO ZHES BYA BA RGYAS PAR 'BYUNG
STE, 'DI SANGS RGYAS KYI CHOS MA 'DRES PA NI BCU GSUM PA'O, ,RIGS
KYI BU GZHAN YANG DE BZHIN GSHEGS PA'I NGAG GI LAS THAMS CAD YE
SHES SNGON DU

'GRO ZHING YE SHES KYI RJES SU 'BRANG BA'O, ,DE CI'I PHYIR ZHE
NA, DE BZHIN GSHEGS PA NI 'BRAS BU YOD PA'I CHOS STON PA'O, ,CHAD
PAR LUNG STON PA'O, ,SHIN TU NGES PA'I TSIG SMRA BA'O, ,DE BZHIN
GSHEGS PA'I NGAG DE YANG KUN SHES PAR BYED PA'O, ,RNAM PAR SHES
PAR BYED

PA'O, ,MI MTHO BA'O, ,MI DMA' BA'O, ,MI G-YO BA'O, ,LDAB LDIB CAN
MA YIN PA'O ZHES BYA BA LA SOGS PA NAS NAM MKHA'I TSAD NI RJES SU
'GRO BA'O, ,RNAM PA'I MCHOG THAMS CAD DANG LDAN PA'O ZHES BYA
BA'I BAR YAN LAG DRUG CU DANG LDAN PAR BRJOD PAR BYA ZHING, RIGS
KYI BU

DE BZHIN GSHEGS PA'I NGAG NI DE LTA BU STE, DE'I PHYIR ZHES BYA
BA LA SOGS PA 'BYUNG STE, ,'DI SANGS RGYAS KYI CHOS MA 'DRES PA
NI BCU BZHI PA'O, ,GZHAN YANG DE BZHIN GSHEGS PA'I YID KYI LAS
THAMS CAD YE SHES SNGON DU 'GRO ZHING YE SHES KYI RJES SU 'BRANG
BA'O, ,DE CI'I

PHYIR ZHE NA, DE BZHIN GSHEGS PA NI SEMS KYIS BRJOD PAR BYA BA MA
YIN, YID KYIS MA YIN, RNAM PAR SHES PAS MA YIN GYI, YE SHES KYIS
RAB TU PHYE BA STE, YE SHES KYI BDAG POR GYUR PA'O, ,DE BZHIN
GSHEGS PA'I YE SHES DE NI SEMS CAN THAMS CAD KYI SEMS KYI RJES SU
SONG

@323A *, ,BA'O ZHES BYA BA NAS CHOS THAMS CAD LA NGES PAR BSAMS
PA'O, ,LAM GYI YAN LAG SHIN TU BSGOMS PA'O, ,TING NGE 'DZIN THAMS
CAD LA GZHAN GYI DRING MI 'JOG PA'O, ,DMIGS PA LAS SHIN TU 'DAS
PA'O, ,RKYEN LAS SKYE BA DANG BRAL BA'O, ,SRID PA

GSUM BSAL BA'O, ,BDUD KYI LAS THAMS CAD LAS RNAM PAR GROL BA'O
ZHES BYA BA'I BAR DANG, CHOS KYI DBYINGS DANG DBYER MED PA STE DE
BZHIN GSHEGS PA'I YID KYI LAS YE SHES SNGON DU 'GRO BA NI DE LTA
BU'O, ,'DI NI DE BZHIN GSHEGS PA'I DE BZHIN GSHEGS PA'I LAS NYI

SHU RTZA DGU PA'O ZHES BYA BA'I BAR DU 'BYUNG STE, 'DI SANGS
RGYAS KYI CHOS MA 'DRES PA NI BCO LNGA PA'O, ,GZHAN YANG 'DAS
PA'I DUS LA YE SHES MTHONG BA CHAGS PA MED CING THOGS PA MED PAR
'JUG GO, ,'DAS PA'I DUS KYI SANGS RGYAS KYI ZHING BYUNG BA DANG
ZHIG PA JI SNYED PA DE DAG

THAMS CAD BGRANG BA'I TSUL GYIS RAB TU SHES SO, ,DE DAG NA RTZVA
DANG SHING GEL BA DANG, SMAN DANG NAGS TSAL DU GYUR PA DE DAG
THAMS CAD KYANG RAB TU SHES SO, ,DE DAG NA SEMS CAN GYI TSOGS
SEMS CAN DU BTAGS PAR GYUR PA JI SNYED PA DANG, SANGS RGYAS
'BYUNG BA JI SNYED PA

DANG; SANGS RGYAS RE RES CHOS BSTAN ZHING BRJOD PA JI SNYED PA
DANG, JI SNYED CIG NYAN THOS KYI THEG PA LA BTUL BA DANG, JI
SNYED CIG THEG PA CHEN PO LA BTUL BA DE DAG THAMS CAD RAB TU SHES
SO ZHES BYA BA RGYAS PAR 'BYUNG ZHING SEMS KYI RGYUD KYANG RAB TU
SHES SO, ,SEMS GANG GI

'OG TU SEMS GANG BYUNG BA DE THAMS CAD KYANG BGRANG BA'I TSUL
GYIS RAB TU SHES TE, DE YANG MNGON SUM GYI SHES PA DANG RJES SU
'GRO BA'I SHES PAS SO, ,DE YANG DE BZHIN GSHEGS PA'I SEMS KYI
RGYUD 'DAS PA BTANG BA RNAMS KYANG DMIGS SO, ,DE BZHIN GSHEGS PA
NI YE SHES DE LTA BU

DANG LDAN PAS SEMS CAN RNAMS LA PHYAD PAR CHOS STON TO ZHES BYA
BA LA SOGS PA 'BYUNG STE, 'DI SANGS RGYAS KYI CHOS MA 'DRES PA NI
BCU DRUG PA'O, ,RIGS KYI BU GZHAN YANG MA 'ONGS PA'I DUS LA DE
BZHIN GSHEGS PA'I YE SHES MTHONG BA CHAGS PA MED CING THOGS PA
MED PAR 'JUG

@323B GO; ,SEMS CAN NAM CHOS SAM ZHING GANG DAG CIG MA 'ONGS PA
NA 'BYUNG BAR 'GYUR BA'AM 'JIG PAR 'GYUR BA DE DAG THAMS CAD DE
BZHIN GSHEGS PAS RAB TU SHES SO ZHES BYA BA RGYAS PAR 'BYUNG
ZHING, MA 'ONGS PA'I SEMS KYI RGYUD BSKAL PAR 'GYUR BA MA YIN PAR
MA 'ONGS PA

LA LTA BAS SEMS CAN RNAMS LA CHOS STON TO ZHES BYA BA 'BYUNG STE,
'DI SANGS RGYAS KYI CHOS MA 'DRES PA NI BCU BDUN PA'O, ,RIGS KYI
BU GZHAN YANG DA LTAR BYUNG BA'I DUS LA DE BZHIN GSHEGS PA'I YE
SHES MTHONG BA CHAGS PA MED CING THOGS PA MED PAR 'JUG GO, ,DE
BZHIN

GSHEGS PAS PHYOGS BCU DAG NA DA LTAR BYUNG BA'I SANGS RGYAS KYI
ZHING THAMS CAD BGRANG BA'I TSUL GYIS RAB TU SHES SO, ,DA LTAR
BYUNG BA'I SANGS RGYAS THAMS CAD RAB TU SHES SO, ,DE BZHIN DU
BYANG CHUB SEMS DPA' THAMS CAD DANG, NYAN THOS DANG RANG SANGS
RGYAS

THAMS CAD NAS DNGOS PO THAMS CAD DANG, SA'I KHAMS RDUL PHRA RAB
KYI RDUL GYI CHAR BRLAGS PA THAMS CAD KYI BAR DU BGRANG BA'I TSUL
GYIS RAB TU SHES SHING, ,DE BZHIN DU CHU'I KHAMS SGRA'I RTZE MOS
BLANGS PA BGRANG BA'I TSUL DANG, ME'I KHAMS KYI SKYE BA DANG 'GAG
PA BGRANG BA'I

TSUL DANG, RLUNG GI KHAMS THAMS CAD GZUGS SU GYUR PA LA BAB PA'I
TSUL DANG, NAM MKHA'I KHAMS THAMS CAD SKRA'I RTZE MOS RGYAS PAR
DGANG PA'I TSUL GYI BAR GYIS RAB TU SHES SO, ,DE BZHIN DU SEMS
CAN DMYAL BA LA SOGS PA'I 'GRO BAR SKYES PA'I SEMS CAN

GYI KHAMS DANG, DE BZHIN DU DA LTAR BYUNG BA'I LHA'I SEMS CAN GYI
KHAMS KYANG RAB TU SHES SO ZHES RGYA CHER SBYAR BAR BYA ZHING, DE
BZHIN GSHEGS PA LA NI GNYIS KYI RJES SU 'BRANG BA'I RNAM PAR SHES
PA MED CING GNYIS SU MED PA LA GZUD PA'I PHYIR SEMS CAN RNAMS LA
CHOS

KYANG STON TE, 'DI NI DE BZHIN GSHEGS PA'I DE BZHIN GSHEGS PA'I
LAS SUM CU RTZA GNYIS PA'O ZHES BYA BA 'BYUNG STE, 'DI SANGS
RGYAS KYI CHOS MA 'DRES PA NI BCO BRGYAD PA'O, ,RNAM KUN MKHYEN
NYID YE SHES NI, ,MNGON SUM MTSAN NYID CAN DU 'DOD, ,GZHAN

@324A *, ,NI NYI TSE BA NYID KYIS, ,MNGON SUM ZHES BYAR MI 'DOD
DO, ,GANG ZHIG 'DUS BYAS MTSAN NYID DANG, ,'DUS MA BYAS KYI MTSAN
NYID GANG, ,DE DE KHO NAS STONG PA NYID, ,DE NI RANG MTSAN STONG
PA NYID, ,RANG GI MTSAN NYID STONG PA NYID BSHAD ZIN TO, ,DA LTAR
BA

'DI MI GNAS SHING, ,'DAS DANG MA 'ONGS YOD MA YIN, ,GANG DU DE
DAG MI DMIGS PA, ,DE LA MI DMIGS PA ZHES BRJOD, ,MI DMIGS PA DE
RANG NGO BO, ,DE YIS DBEN PA NYID GANG DE, ,THER ZUG GNAS MIN
'JIG MIN PAS, ,MI DMIGS ZHES BYA'I STONG NYID DO, ,'DAS

PA DANG MA 'ONGS PA GNYIS ZHIG PA DANG MA SKYES PA'I PHYIR LA, DA
LTAR BA MI GNAS PA'I PHYIR DUS GSUM CHAR YANG MED DO, ,DE LA MI
DMIGS PA ZHES BYA BA NI GANG DU DUS GSUM MI DMIGS PA'O, ,JI SKAD
DU, DE LA THER ZUG TU GNAS PA MA YIN PA DANG, 'JIG PA MA YIN PA
NYID KYI

PHYIR MI DMIGS PA NI MI DMIGS PAS STONG NGO, ,DE CI'I PHYIR ZHE
NA, DE'I RANG BZHIN DE YIN PA'I PHYIR TE, 'DI NI MI DMIGS PA
STONG PA NYID CES BYA'O ZHES GSUNGS SO, ,RKYEN LAS BYUNG PHYIR
DNGOS RNAMS LA, ,'DUS PA PA YI NGO BO MED, ,'DUS PA PA NI DE NYID
KYIS, ,STONG

NYID DNGOS MED STONG NYID DO, ,'DUS PA PA NI 'DUS PA LAS BYUNG
BA'O, ,RGYU DANG RKYEN LAS BYUNG BA'I PHYIR NA 'DUS PA PA YOD PA
MA YIN NO, ,NGO BO NYID NI DNGOS PO MED PA NYID YIN LA, DE'I
STONG PA NYID NI DNGOS PO MED PA'I NGO BO NYID STONG PA NYID DO,
,STONG PA NYID BCU DRUG PO DE DAG SPROS PA

DANG BCAS PAR BSHAD DO, ,GANG GZHAN BZHI PO DE DAG BRJOD PAR BYA
STE, DNGOS PO'I SGRAS NI MDOR BSDUS NA, ,PHUNG PO LNGA RNAMS
BRJOD PA YIN, ,DE RNAMS DE YIS STONG NYID GANG, ,DE DNGOS STONG
PA NYID DU BSHAD, ,DNGOS PO ZHES BYA BA NI PHUNG PO LNGA'O,
,DNGOS PO NI DNGOS POS

STONG ZHES BYA BA NI GONG MA BZHIN TE 'DI NI DNGOS PO STONG PA
NYID CES BYA'O, ,MDOR BSDUS NA NI DNGOS MED PA, ,'DUS MA BYAS
CHOS RNAMS LA BRJOD, ,DE NI DNGOS MED DES STONG NYID, ,DNGOS PO
MED PA STONG NYID DO, ,DNGOS PO MED PA ZHES BYA BA NI 'DUS MA
BYAS KYI CHOS RNAMS

@324B TE NAM MKHA' DANG MYA NGAN LAS 'DAS PA LA SOGS PA DAG GO,
,DE LA DNGOS PO MED PA NI DNGOS PO MED PAS STONG STE, 'DI NI
DNGOS PO MED PA STONG PA NYID CES BYA'O, ,RANG BZHIN NGO BO NYID
MED NI, ,RANG BZHIN ZHES BYA'I STONG NYID DE, ,'DI LTAR RANG
BZHIN MA BYAS PAS, ,RANG

BZHIN ZHES NI BYA BAR BSNYAD, ,RANG BZHIN ZHES BYA BA NI RANG
BZHIN LA BYA STE, NYAN THOS LA SOGS PA RNAMS KYIS MA BYAS PA'I
PHYIR RO, ,RANG BZHIN NI RANG BZHIN GYIS STONG STE, 'DI NI RANG
BZHIN STONG PA NYID CES BYA'O, ,SANGS RGYAS RNAMS NI BYUNG BA'AM,
,MA BYUNG YANG RUNG

DNGOS SU NI, ,DNGOS PO KUN GYI STONG PA NYID, ,GZHAN GYI DNGOS
POR RAB TU BSGRAGS, ,YANG DAG MTHA' DANG DE BZHIN NYID, ,DE BZHIN
DNGOS PO'I STONG NYID DO, ,GZHAN GYI DNGOS PO NI MCHOG TU BYUNG
BA'I DE KHO NA NYID DO, ,DE'I MCHOG TU BYUNG BA NYID NI RTAG TU
YOD PA

NYID DO, ,RNAM PA GCIG TU NA GZHAN GYI DNGOS PO NI YE SHES PHUL
DU BYUNG BAS RTOGS PAR BYA BA'I DNGOS PO STE, DE NI DE NYID KYIS
STONG NGO, ,YANG NA PHA ROL NA YOD PA NI GZHAN GYI DNGOS PO'O,
,'KHOR BA LAS 'DAS PA'I PHYIR GZHAN GYI DNGOS PO ZHES BYA BA NI
YANG DAG PA'I

MTHA' STE, RNAM PAR 'GYUR BA MED PAS DON DE BZHIN NYID STONG PA
NYID KYI MTSAN NYID CAN GYI STONG PA NYID NI GZHAN GYI DNGOS PO
STONG PA NYID DO, ,SHES RAB PHA ROL PHYIN TSUL LAS, ,DE DAG DE
SKAD RAB TU BSGRAGS, ,DA NI SHES RAB KYI PHA ROL TU PHYIN PA LA
LHAG PAR MOS PA'I

BYANG CHUB SEMS DPA' RNAMS KYI THUN MONG MA YIN PA'I YON TAN PHUL
DU BYUNG BA BRJOD PA'I SGO NAS SHES RAB KYI SKABS YONGS SU RDZOGS
PAR BYA BA'I PHYIR BSHAD PA, DE LTAR BLO GROS ZER GYIS SNANG BA
GSAL BYAS PA, ,RANG GI LAG NA GNAS PA'I SKYU RU RA BZHIN DU,
,SRID

GSUM 'DI DAG MA LUS GDOD NAS SKYE MED PAR, ,RTOGS DE THA SNYAD
BDEN PA'I STOBS KYIS 'GOG PAR 'GRO, ,DE LTAR GYI SGRA NI JI SKAD
BSHAD PA'I RNAM PAR DPYAD PA NYE BAR STON PA'I DON DU'O, ,JI SKAD
BSHAD PA'I RNAM PAR DPYAD PA LAS BYUNG BA'I BLO GROS KYI 'OD ZER

@325A *, ,GYIS DE KHO NA NYID MTHONG BA LA GEGS BYED PA'I MUN PA
'JOMS PA'I SNANG BA GSAL BAR BYAS PA GANG LA YOD PA'I BYANG CHUB
SEMS DPA' DE LA DE SKAD CES BYA'O, ,DE NI KUN RDZOB KYI BDEN PA'I
STOBS KYIS 'GOG PA LA SNYOMS PAR 'JUG PAR 'GYUR RO, ,

'GOG PA'I NGO BOS 'GRO BA YONGS SU SKYOB PA'I BSAM PA YONGS SU
'DOR BA YANG MA YIN NO ZHES BSHAD PA, RTAG TU 'GOG PAR RTOGS PA'I
BSAM LDAN YIN MOD KYI, ,'GRO BA MGON MED PA LA SNYING RJE'ANG
SKYED PAR BYED, ,'DI'I SBYOR BA NI 'KHOR BAR GTOGS PA YIN

LA; LHAG PA'I BSAM PA NI MYA NGAN LAS 'DAS PAR GTOGS PA YIN PAS
'GRO BA MGON MED PA LA 'DI'I SNYING RJE CHES SHIN TU RNAM PAR
'PHEL BAR 'GYUR RO, ,DE GONG BDE GSHEGS GSUNG SKYES SANGS RGYAS
'BRING BCAS NI, ,MA LUS PA RNAMS BLO YIS PHAM PAR BYED PA'ANG

YIN; ,SANGS RGYAS BAR MA RNAMS DANG LHAN CIG TU GYUR PA NI SANGS
RGYAS 'BRING BCAS SO, ,DE DAG SU YIN ZHE NA, BDE BAR GSHEGS PA'I
GSUNG LAS SKYES PA RNAMS TE NYAN THOS RNAMS SO ZHES BYA BA'I DON
TO, ,DE DAG THAMS CAD KYANG BYANG CHUB SEMS DPA'I SA DRUG PA DE'I

GONG ROL BDUN PA LA SOGS PAR SHES RAB KYIS PHAM PAR BYED DO, ,KUN
RDZOB DE NYID GSHOG YANGS DKAR PO RGYAS GYUR PA, ,NGANG PA'I
RGYAL PO DE NI SKYE BO'I NGANG PA YIS, ,MDUN DU BDAR NAS DGE BA'I
RLUNG GI SHUGS STOBS KYIS, ,RGYAL BA'I YON TAN RGYA MTSO'I PHA
ROL

MCHOG TU 'GRO, ,DE'I KUN RDZOB KYI YON TAN RNAMS KYANG CHES LHAG
PAR RAB TU 'BAR BAR 'GYUR RO, ,GANG GIS NA 'DI SKYE BO'I NGANG PA
PHUL DU BYUNG BA BSKYED PA RNAMS DANG LHAN CIG RGYAL BA'I YON TAN
GYI RGYA MTSO CHEN PO'I PHA ROL TU 'GRO BAR 'GYUR BA BDEN PA
GNYIS PO DE NI 'DI'I

GSHOG PA YANGS PA GNYIS YIN NO, ,SEMS BSKYED PA DRUG PA BSHAD ZIN
TO, ,DBU MA LA 'JUG PA'I BSHAD PA LAS SEMS BSKYED PA DRUG PA'O,,
,,DA NI SEMS BSKYED PA BDUN PA'I DBANG DU BYAS NAS BSHAD PA, RANG
DU SONG BA 'DIR NI SKAD CIG DANG, ,SKAD

@325B CIG LA NI 'GOG PAR 'JUG 'GYUR ZHING, ,THABS KYI PHA ROL
PHYIN LEGS 'BAR BA THOB, ,'GOG PA LA SNYOMS PAR 'JUG PA NI YANG
DAG PA'I MTHA' LA SNYOMS PAR 'JUG PA YIN PAS, DE BZHIN NYID LA
'GOG PA ZHES BRJOD DE 'DIR SPROS PA THAMS CAD 'GAG PAR 'GYUR BA'I
PHYIR

RO; ,SA BDUN PA RING DU SONG BA 'DIR NI SA DRUG PA THOB PA'I 'GOG
PA DE LA BYANG CHUB SEMS DPA' SKAD CIG DANG SKAD CIG LA SNYOMS
PAR 'JUG PAR 'GYUR TE, JI SKAD DU, KYE RGYAL BA'I SRAS DAG BYANG
CHUB SEMS DPA'I SA DRUG PA YAN CHAD BYANG CHUB SEMS DPA'I 'GOG PA
LA

SNYOMS PAR 'JUG STE, BYANG CHUB SEMS DPA'I SA BDUN PA 'DI LA GNAS
PA'I BYANG CHUB SEMS DPA' NI SEMS KYI SKAD CIG DANG SEMS KYI SKAD
CIG LA YANG 'GOG PA LA SNYOMS PAR 'JUG CING LDANG STE, 'GOG PA
MNGON SUM DU BYAS ZHES NI MI BYA'O ZHES RGYAS PAR GSUNGS

SO; ,'DI'I THABS LA MKHAS PA'I PHA ROL TU PHYIN PA CHES YONGS SU
DAG PAR YANG 'GYUR RO, ,SHES RAB NYID RNAM PA KHYAD PAR DU ZHUGS
PA LA THABS DANG SMON LAM DANG STOBS DANG YE SHES ZHES SHES PAR
BYA STE, RAB TU RNAM PAR 'BYED PA'I GNAS SKABS KHO NAR SHES RAB
LA SHES RAB

KYI PHA ROL TU PHYIN PA ZHES BRJOD KYI GZHAN DU NI MA YIN NO,
,DBU MA LA 'JUG PA'I BSHAD PA LAS SEMS BSKYED PA BDUN PA'O,, ,,DA
NI SEMS BSKYED PA BRGYAD PA'I DBANG DU BYAS NAS BSHAD PA, YANG
YANG SNGAR DGE LAS LHAG THOB BYA'I PHYIR, ,GANG DU PHYIR MI LDOG
PA NYID

'GYUR BA, ,MI G-YO DE LA BDAG NYID CHE DE 'JUG ,BYANG CHUB SEMS
DPA' DE NI YANG DANG YANG DU SNGAR GYI DGE BA LAS LHAG PA THOB
PAR BYA BA'I CHED DU GANG DU DE PHYIR MI LDOG PAR 'GYUR BA BYANG
CHUB SEMS DPA'I SA BRGYAD PA MI G-YO BA LA 'JUG PAR 'GYUR RO, ,DE
LA YANG DANG

YANG DU SNGAR GYI DGE BA LAS LHAG PA THOB PA NI, JI SKAD DU, KYE
RGYAL BA'I SRAS DAG 'DI LTA STE DPER NA, RGYA MTSO CHEN POR 'GRO
BA'I GRU BO CHE NI RGYA MTSO CHEN PO LA MA THUG GI BAR DU CHED DU
BSKYOD CING 'GRO BAR BYA BA YIN TE, GANG GI TSE RGYA MTSO CHEN PO
LA PHYIN MA THAG TU RLUNG

@326A *, ,GI DKYIL 'KHOR GYIS BSKYOD NAS CHED DU 'BAD MI DGOS PAR
'GRO STE, DES RGYA MTSO CHEN PO LA NYIN GCIG GIS CI CHOD PA DE NI
SNGON CHAD DU BSKYOD CING 'GRO BAS LO BRGYAR YANG DE SRID DU TSAD
MED PAR PHYIN PAR MI NUS SO, ,KYE RGYAL BA'I SRAS DAG DE BZHIN
DU,

BYANG CHUB SEMS DPA' DGE BA'I RTZA BA'I TSOGS SHIN TU BSAGS PA
THEG PA CHEN PO YANG DAG PAR BSGRUBS PA YANG, BYANG CHUB SEMS
DPA'I SPYOD PA'I RGYA MTSOR PHYIN NAS LHUN GYIS GRUB PA'I YE SHES
KYIS YUD TZAM CIG LA THAMS CAD MKHYEN PA'I YE SHES CI TZAM GNON
PA DE NI SNGON GYI

CHED DU BYA BA'I LAS KYIS BSKAL PA 'BUM DU YANG DE SNYED DU DPAG
TU MED PA GNON PAR MI NUS SO ZHES GSUNGS PA LTA BU'O, ,'DI YI
SMON LAM SHIN TU DAG 'GYUR ZHING, ,RGYAL BA RNAMS KYIS 'GOG LAS
SLONG BAR MDZAD, ,'DIS SEMS DANG PO BSKYED PAR GYUR PA NA SMON
LAM

CHEN PO BCU LA SOGS PA SMON LAM 'BUM PHRAG GRANGS MED PA PHRAG
BCU GANG DAG MNGON PAR BTAB PA DE DAG 'DI LA YONGS SU DAG PAR
'GYUR BAS 'DI'I SMON LAM GYI PHA ROL TU PHYIN PA CHES LHAG PAR
'GYUR RO, ,BYANG CHUB SEMS DPA' RNAMS KYIS MI G-YO BA 'DI NI
GZHON NU'I SAR

RNAM PAR GZHAG STE, DBU PAR NI RGYAL TSAB THOB LA, BCU PAR NI
'KHOR LOS SGYUR BA LTAR RGYAL BA RNAMS KYIS DBANG BSKUR RO,
,BYANG CHUB SEMS DPA'I SA MI G-YO BAR 'GOG PA LA SNYOMS PAR ZHUGS
PAR GYUR PA NA, SANGS RGYAS BCOM LDAN 'DAS RNAMS KYIS 'GOG PA LAS

SLONG BAR YANG MDZAD DO, ,JI SKAD DU, KYE RGYAL BA'I SRAS DAG DE
LTAR BYANG CHUB SEMS DPA'I MI G-YO BA 'DI LA GNAS PA'I BYANG CHUB
SEMS DPA' SNGON GYI SMON LAM GYI STOBS BSKYED PA DANG, CHOS KYI
SGO'I RGYUN DE LA GNAS PA DE LA SANGS RGYAS BCOM LDAN 'DAS RNAMS
DE BZHIN

GSHEGS PA'I YE SHES NYE BAR BSGRUB PAR MDZAD DO, ,DE LA 'DI SKAD
CES KYANG BKA' STZAL TE, RIGS KYI BU LEGS SO LEGS SO, ,SANGS
RGYAS KYI CHOS RJES SU RTOGS PAR BYA BA LA 'DI NI DON DAM PA'I
BZOD PA YANG YIN NA, 'ON KYANG RIGS KYI BU GANG NGED KYI STOBS
BCU DANG MI

@326B 'JIGS PA BZHI LA SOGS PA SANGS RGYAS KYI CHOS MA 'DRES PA
PHUN SUM TSOGS PA DE KHYOD LA MED KYI, SANGS RGYAS KYI CHOS PHUN
SUM TSOGS PA DE YONGS SU BTZAL BA'I PHYIR SBYOR BA BYOS SHIG
,BRTZON 'GRUS RTZOMS SHIG ,BZOD PA'I SGO 'DI NYID KYANG MA DOR
ZHIG ,RIGS KYI BU KHYOD

KYIS DE LTAR ZHIG BA'I RNAM PAR THAR PA LA GNAS PA THOB KYANG
BYIS PA SO SO'I SKYE BO MA ZHIG PAR RAB TU MA ZHI PA NYON MONGS
PA SNA TSOGS KUN TU 'BYUNG BAR GYUR PA RNAM PAR RTOG PA RNAM PA
SNA TSOGS KYIS YID G-YEN SPYO BA 'DI DAG LA SOMS SHIG ,GZHAN YANG
RIGS KYI BU SNGON GYI SMON LAM DANG

ZHES RGYA CHER 'BYUNG BA NAS, GAL TE SANGS RGYAS BCOM LDAN 'DAS
DE DAG GIS BYANG CHUB SEMS DPA' DE LA THAMS CAD MKHYEN PA'I YE
SHES MNGON PAR SGRUB PA'I SGO RNAMS SU GZHUG PA MDZAD DU ZIN NA,
DE DE NYID KYI TSE YONGS SU MYA NGAN LAS 'DA' BAR 'GYUR TE ZHES
BYA BA LA

SOGS PA'I BAR DU GSUNGS PA LTA BU'O, ,GANG GI PHYIR 'DI DE LTAR
'GOG PA LAS SLONG BA DE NYID KYI PHYIR 'DI'I CHAGS PA MED PA'I
BLO NI SKYON RNAMS NGAG DANG LHAN CIG MI GNAS PHYIR, ,SA BRGYAD
PA LA DRI MA DE DAG RTZAR BCAS NYE BAR ZHI 'GYUR ZHING, ,NYON
MONGS ZAD CING KHAMS

GSUM BLA MAR GYUR KYANG SANGS RGYAS RNAMS KYI NI, ,'BYOR PA MKHA'
LTAR MKHA' BRAL MA LUS THOB PAR NUS MA YIN, ,RNAM PAR MI RTOG
PA'I YE SHES KYI NYI MA SHAR BAS MUN PA LTAR NYON MONGS PAR SNGAR
BYUNG BA 'KHOR BAR SKYE BA'I RGYUR GYUR PA KHAMS GSUM SPYOD PA
GANG YIN PA DE DAG

THAMS CAD KYANG RTZA BA DANG BCAS PAR ZHI BA KHO NAR 'GYUR LA, DE
DE SPANGS PAS SA GSUM GYI BLA MA NYID DU GYUR DU ZIN KYANG BYANG
CHUB SEMS DPA' 'DIS GNAS SKABS DER SANGS RGYAS BCOM LDAN 'DAS
RNAMS KYI 'BYOR PA THOB PAR MI NUS TE, DE THOB PAR BYA BA'I PHYIR
'DIS BSGRIM PAR BYA

DGOS SO, ,DE DE NYID KYI TSE YONGS SU MYA NGAN LAS 'DA' BAR 'GYUR
TE ZHES 'BYUNG BA'I PHYIR, 'DI KHAMS GSUM LAS 'DOD CHAGS DANG
BRAL BA NYID SRID PA YIN TE, 'DOD CHAGS DANG MA BRAL BA LA MYA
NGAN LAS 'DAS PA THOB PA SRID PA MED PA'I PHYIR, GAL TE 'DIS DER

@327A *, ,KHAMS GSUM LAS 'DOD CHAGS DANG BRAL BAR GYUR NA, DE'I
TSE 'KHOR BA 'GAGS PAS JI LTAR 'DI SANGS RGYAS KYI CHOS MA LUS PA
YONGS SU RDZOGS PAR 'GYUR ZHE NA, BSHAD PA, 'KHOR BA 'GAGS KYANG
DBANG RNAMS BCU PO THOB PAR GYUR ZHING DE DAG GIS, ,

SRID PA'I 'GRO BAR RANG GI BDAG NYID SNA TSOGS STON PAR BYED PAR
'GYUR, ,'DIR 'KHOR BA NI 'GAGS MOD KYI DE LTA NA YANG 'DI LA
DBANG BCU PO DE DAG NYE BAR SKYE LA, DE DAG GIS 'DIS YID KYI RANG
BZHIN GYI LUS KYI SOG NAS BDAG NYID KYI DNGOS PO SNA TSOGS PA
STON PAR BYED

DO; ,DE'I PHYIR 'DI'I TSOGS MA LUS PAR YONGS SU RDZOGS PAR MI
'GAL LO, ,DE LA DBANG BCU NI, JI SKAD DU, ,BSKAL PA BRJOD DU MED
PA'I YANG BRJOD DU MED PAR TSE TSAD BYIN GYIS RLOB PAS TSE LA
DBANG BA 'THOB PO, ,TING NGE 'DZIN NGES PAR SEMS PA DPAG TU MED
PA'I YE SHES KYIS 'JUG

PAS SEMS LA DBANG BA 'THOB BO, ,'JIG RTEN GYI KHAMS THAMS CAD
RGYAN BKOD PA DU MAS RAB TU BRGYAN PA'I BYIN GYI RLABS KUN TU
STON PAS YO BYAD LA DBANG 'THOB BO, ,LAS KYI RNAM PAR SMIN PA
SBYIN GYI RLABS KYIS DUS JI LTA BA BZHIN DU STON PAS LAS LA DBANG
BA 'THOB

PO; ,'JIG RTEN GYI KHAMS THAMS CAD DU SKYE BA KUN TU STON PAS
SKYE BA LA DBANG BA 'THOB BO, ,SANGS RGYAS KYI ZHING DANG, DUS
GANG DU CI DGA' BAR MNGON PAR RDZOGS PAR BYANG CHUB PA KUN TU
STON PAS SMON LAM LA DBANG BA 'THOB BO, ,'JIG RTEN GYI KHAMS
THAMS CAD

SANGS RGYAS KYIS RAB TU GANG BA KUN TU STON PAS MOS PA LA DBANG
BA 'THOB BO, ,SANGS RGYAS KYI ZHING THAMS CAD DU RDZU 'PHRUL GYI
RNAM PAR 'PHRUL PA KUN TU STON PAS RDZU 'PHRUL LA DBANG PO 'THOB
BO, ,DE BZHIN GSHEGS PA'I STOBS DANG, MI 'JIGS PA DANG, SANGS
RGYAS KYI

CHOS MA 'DRES PA DANG, MTSAN DANG DPE BYAD BZANG PO DANG, MNGON
PAR RDZOGS PAR BYANG CHUB PA KUN TU STON PAS YE SHES LA DBANG BA
'THOB BO, ,MTHA' DANG DBUS MED PA'I CHOS KYI SGO SNANG BA KUN TU
STON PAS CHOS LA DBANG 'THOB BO ZHES RGYAS PAR GSUNGS PA LTA
BU'O, ,SEMS

@327B BSKYED PA BRGYAD PA BSHAD ZIN TO, ,DBU MA LA 'JUG PA'I
BSHAD PA LAS SEMS BSKYED PA BRGYAD PA'O,, ,,DA NI SEMS BSKYED PA
DGU PA LA NI DE'I STOBS LTA ZHIG MTHA' DAG RDZOGS PAR DAG 'GYUR
ZHING, ,DE BZHIN YANG DAG RIG CHOS RANG

GI YON TAN YONGS SU DAG PA'ANG 'THOB, ,BYANG CHUB SEMS DPA'I SA
DGU PAR NI BYANG CHUB SEMS DPA'I STOBS KYI PHA ROL TU PHYIN PA
CHOS YONGS SU DAG PAR 'GYUR ZHING SO SO YANG DAG PAR RIG PA RANG
GI YON TAN YONGS SU DAG PA BZHI YANG 'THOB STE, CHOS SO SO YANG
DAG PAR RIG PA

DANG; DON SO SO YANG DAG PAR RIG PA DANG, NGES PA'I TSIG SO SO
YANG DAG PAR RIG PA DANG, SPOBS PA SO SO YANG DAG PAR RIG PA'O,
,DE LA CHOS SO YANG DAG PAR RIG PAS NI CHOS THAMS CAD KYI RANG GI
MTSAN NYID RAB TU SHES SO, ,DON SO SO YANG DAG PAR RIGS PAS NI

CHOS THAMS CAD KYI RNAM PAR DBYE BAR RAB TU SHES SO, ,NGES PA'I
TSIG SO SO YANG DAG PAR RIG PAS NI CHOS RNAMS MA 'DRES PAR STON
PA RAB TU SHES SO, ,SPOBS PA SO SO YANG DAG PAR RIG PAS NI CHOS
RNAMS KYI MTHUN PA'I RGYU RGYUN CHAD PA MED PA NYID DU RAB TU
SHES SO, ,SEMS

BSKYED PA DGU PA BSHAD ZIN TO, ,DBU MA LA 'JUG PA'I BSHAD PA LAS
SEMS BSKYED PA DGU PA'O,, ,,DA NI SEMS BSKYED PA BCU PA'I DBANG
DU BYAS NAS BSHAD PA, BCU PA'I SA LA DE YIS KUN NAS SANGS RGYAS
RNAMS LAS DBANG BSKUR BA, ,DAM PA THOB CING YE SHES

LHAG PAR MCHOG TU 'BYUNG BAR 'GYUR BA'ANG YIN, ,CHAR SPRIN RNAMS
LAS CHU CAR 'BAB PA JI LTAR DE BZHIN 'GRO RNAMS KYI, ,DGE BA'I LO
THOG CHED DU RGYAL SRAS LAS KYANG LHUN GRUB CHOS CHAR 'BAB,
,BYANG CHUB SEMS DPA'I SA BCU PA LA GNAS PA'I BYANG CHUB SEMS DPA'

LA NI SANGS RGYAS BCOM LDAN 'DAS RNAMS KYIS DBANG BSKUR TE, JI
SKAD DE LA TING NGE 'DZIN GRANGS MED PA 'BUM PHRAG BCU JI SNYED
PA'I THA MA LA BYANG CHUB SEMS DPA'I TING NGE 'DZIN THAMS CAD
MKHYEN PA'I YE SHES DANG KHYAD PAR MED PAR DBANG BSKUR BA DANG
LDAN PA ZHES BYA BA MNGON

@328A *, ,DU 'GYUR TE, MNGON DU GYUR MA THAG TU STONG GSUM 'BUM
PHRAG BCU'I GTOS DANG MNYAM PA'I RIN PO CHE CHEN PO'I PADMA RIN
PO CHE RNAM PA THAMS CAD KYI MCHOG DANG LDAN PAS SPRAS PA ZHES
BYA BA NAS RGYAS PAR STONG GSUM 'BUM PHRAG BCUR TSANG BA'I RDUL
PHRA RAB KYI RDUL

SNYED KYI PADMA'I 'KHOR DANG LDAN PA 'BYUNG BAR 'GYUR TE, BYANG
CHUB SEMS DPA' DE'I LUS KYANG DE DANG 'TSAM ZHING DE'I RKYEN DU
'BAB PAR GNAS SO, ,DE TING NGE 'DZIN DE THOB MA THAG TU PADMA DE
LA 'DUG PAR KUN TU SNANG NGO, ,DE DE LA 'DUG PA DANG SANGS RGYAS
BCOM LDAN 'DAS

SANGS RGYAS KYI ZHING KUN NAS GDAN 'DZOM PA RNAMS KYI MDZOD SPU
NAS 'OD ZER DAG PHYUNG NAS, BYANG CHUB SEMS DPA' DE LA DBANG
BSKUR BAR MDZAD DO ZHES BYA BA'I BAR DU GSUNGS PA LTA BU'O,
,'DI'I YE SHES KYI PHA ROL TU PHYIN PA CHES YONGS SU DAG PAR YANG
'GYUR LA, SPRIN CHEN

PO LTAR 'JIG RTEN GYI DGE BA'I LO THOG MNGON PAR SPEL BA'I PHYIR,
,LHUN GYIS GRUB PAR DAM PA'I CHOS KYI CHAR YANG MNGON PAR 'BEBS
SO, ,SEMS BSKYED PA BCU PA BSHAD ZIN TO, ,DBU MA LA 'JUG PA'I
BSHAD PA LAS SEMS BSKYED PA BCU PA'O,, ,,DA NI SEMS

BSKYED PA DANG PO NAS BRTZAMS TE DE DAG GIS YON TAN GYI GRANGS
THOB PA'I DBANG DU BYAS NAS BSHAD PA, DE'I TSE 'DIS NI SANGS
RGYAS BRGYA MTHONG ZHING, ,DE DAG BYIN GYI RLABS KYANG 'DI YIS
RTOGS, ,DE NYID TSE NA BSKAL BRGYAR GNAS SHING, ,SNGON DANG PHYI
MA'I

MTHAR YANG YANG DAG 'JUG ,BLO LDAN TING 'DZIN BRGYA PHRAG SNYOMS
PAR 'JUG CING GTONG BYED DE, 'JIG RTEN KHAMS BRGYA 'DI YIS KUN
NAS G-YO ZHING SNANG BAR NUS, ,DE BZHIN RDZU 'PHRUL GYIS DE SEMS
CAN BRGYA PHRAG SMIN BYED CING, ,BRGYA PHRAG GRANGS DANG RJES

'BREL ZHING DAG TU YANG 'GRO BAR 'GYUR, ,DES NI CHOS KYI SGO
RNAMS YANG DAG 'BYED BYED THUB DBANG SRAS, ,RANG GI LUS LA LUS
RNAMS KUN NAS STON PAR BYED PA'ANG YIN, ,RANG GI 'KHOR DANG BCAS
PAS MDZES 'BYOR LUS NI RE RE ZHING, ,RGYAL BA'I SRAS PO BRGYA
PHRAG DAG

@328B DANG RJES SU 'BREL PA'ANG STON, ,JI SKAD DU, RAB TU BYUNG
NAS KYANG SKAD CIG THANG CIG YUL TZAM CIG LA TING NGE 'DZIN BRGYA
RAB TU 'THOB CING DE DAG LA SNYOMS PAR 'JUG PA YANG 'JUG PA DANG,
SANGS RGYAS BRGYA MTHONG BA DANG, DE DAG GI BYIN GYI RLABS KYANG
YANG DAG PAR SHES

PA DANG, 'JIG RTEN GYI KHAMS BRGYA G-YO BAR BYED PA DANG, ZHING
BRGYAR YANG 'GRO BA DANG, 'JIG RTEN GYI KHAMS BRGYA SNANG BAR
BYED PA DANG, SEMS CAN BRGYA YONGS SU SMIN PAR BYED PA DANG,
BSKAL PA BRGYAR YANG GNAS PAR BYED PA DANG, BSKAL PA BRGYA LA
SNGON DANG PHYI

MA'I MTHAR 'JUG PA DANG, CHOS KYI SGO BRGYA RNAM PAR 'BYED PA
DANG, LUS BRGYA KUN TU STON PA DANG, LUS RE RE YANG 'KHOR BYANG
CHU SEMS DPA' BRGYA BRGYA DANG LDAN PAR KUN TU STON PA'O ZHES
GSUNGS PA LTA BU 'O, ,BLO LDAN RAB TU DGA' BAR GNAS PAS YON TAN
DE DAG

NI; ,THOB PAR GYUR NAS DE BZHIN KHO NAR DRI MA MED GNAS PAS, ,DE
DAG STONG NI YAN DAG THOB PAR 'GYUR BA STE, ,SEMS DANG PO BSKYED
PA'I BYANG CHUB SEMS DPA' 'DIS YON TAN GRANGS BRGYA DANG RJES SU
'BREL PA GANG DAG THOB PA DE DAG KHO NA SEMS GNYIS PA BSKYED PA'I
BYANG

CHUB SEMS DPAS STON 'THOB PAR 'GYUR RO ZHES RGYA CHER 'BRANG BAR
BYA'O, ,YON TAN DE DAG NYID SEMS BSKYED PA GSUM PA LA SOGS PAS
LNGA PA'O, ,'DI DAG RNAMS LA BYANG CHUB SEMS DPA' YIS NI 'BUM
PHRAG DANG, ,BYE BA PHRAG BRGYA 'THOB CING DE YIS BYE BA STONG

'GYUR 'THOB, ,DE NAS BYE BA BRGYA PHRAG STONG 'GYUR YANG 'THOB
BYE BA PHRAG ,KHRAG KHRIG PHRA BRGYAR RDZOGS PAR SGYUR DANG SLAR
YANG STONG PHRAG TU, ,YANG DAG PAR NI SGYUR BA MTHA' DAG RAB TU
'THOB PAR 'GYUR, ,DE LA SEMS GSUM PA BSKYED PA'I BYANG CHUB SEMS
DPAS NI JI

SKAD BSHAD PA'I YON TAN RNAMS 'BUM 'THOB PO, ,SEMS BZHI PA BSKYED
PA'I BYANG CHUB SEMS DPAS NI BYE BA PHRAG BRGYA 'THOB BO, ,SEMS
LNGA PA BSKYED PA'I BYANG CHUB SEMS DPAS NI BYE BA PHRAG STONG
'THOB PO, ,SEMS DRUG PA BSKYED PA'I BYANG CHUB SEMS DPAS NI BYE
BA

@329A *, ,'BUM 'THOB BO, ,SEMS BDUN PA BSKYED PA'I BYANG CHUB
SEMS DPAS NI YON TAN DE DAG NYID BYE BA KHRAG KHRIG PHRAG 'BUM
'THOB PAR SHES PAR BYA'O, ,DE YAN CHAD NI YON TAN DAG LA GRANGS
KYIS YONGS SU BGRANG BAR MI SRID PAS, RDUL PHRA RAB RNAMS

KYIS YONGS SU BGRANG BAR BSHAD PA, MI G-YO'I SAR GNAS RNAM RTOG
MED PA DES, ,STONG GSUM BRGYA PHRAG STONG BSDOMS 'JIG RTEN NA,
,RDUL TSAD JI SNYED YOD PA DE RNAMS DANG, ,GRANGS MNYAM YON TAN
DAG NI 'THOB PAR 'GYUR, ,BYANG CHUB SEMS DPA' SEMS BRGYAD PA

BSKYED PAS NI JI SKAD DU BSTAN PA'I YON TAN DAG STONG GSUM GYI
'JIG RTEN GYI KHAMS 'BUM GYI RDUL PHRA RAB KYI RDUL SNYED 'THOB
BO, ,LEGS PA'I BLO GROS SA LA GNAS PA YI, ,BYANG CHUB SEMS DES
SNGAR BSTAN YON TAN DAG ,GRANGS MED BRGYA PHRAG STONG DU YANG DAG

PAR; ,BSDOMS PA PHRAG BCU'I RDUL TSAD THOB PAR 'GYUR, ,SEMS DGU
PA BSKYED PA'I BYANG CHUB SEMS DPAS NI SNGAR BSTAN PA'I YON TAN
DAG STONG GSUM GYI 'JIG RTEN GYI KHAMS GRANGS MED PA 'BUM PHRAG
BCU'I RDUL PHRA RAB KYI RDUL DANG MNYAM PA 'THOB PO, ,RE

ZHIG BCU PA 'DIR DE'I YON TAN DAG ,NGAG GI SPYOD YUL LAS CHES
'DAS GYUR ZHING, ,NGAG GI SPYOD YUL MA YIN BSDOMS RNAMS NA, ,RDUL
DAG JI SNYED YOD PA DE SNYED 'GYUR, ,BYANG CHUB SEMS DPA' SEMS
BCU PA BSKYED PAS NI YON TAN JI SKAD DU BSTAN PA DAG SANGS

RGYAS KYI ZHING BRJOD DU MED PA'I YANG BRJOD DU MED PA'I RDUL
PHRA RAB KYI RDUL SNYED 'THOB PAR 'GYUR RO, ,RE ZHIG BCU PA 'DIR
DE'I ZHES BYA BA'I RE ZHIG GI SGRA 'DIS NI DE TZAM KHO NAR ZAD PA
NI MA YIN NO ZHES YON TAN BRJOD PAR BYA BA LA GO RIMS STON PAR
BYED DO, ,GZHAN

YANG BYANG CHUB SEMS DPA' 'DIS NI, ,BA SPU'I KHUNG BUR BYANG CHUB
SEMS RNAMS DANG, ,LHAN CIG RDZOGS SANGS RGYAS SKU BGRANG 'DAS
DANG, ,DE BZHIN LHA DANG LHA MIN MI DAG KYANG, ,SKAD CIG SKAD CIG
LA NI STON PAR NUS, ,BYANG CHUB SEMS DPA' SEMS BCU PA

@329B BSKYED PA 'DIS NI RTOG PA KUN NAS RGYU BA MED PAR RANG GIS
LUS KYI BA SPU'I BU GA RE RER SANGS RGYAS BCOM LDAN 'DAS BGRANG
BA LAS 'DAS PA RE RE ZHING BYANG CHUB SEMS DPA' GZHAL GYIS MI
LANG BA'I 'KHOR MNGA' BDAG SKAD CIG SKAD CIG LA RNAM PA GZHAN
DANG GZHAN DU 'ANG STON BAR

NUS LA, DE DAG LAS GZHAN 'GRO BA LNGA'I 'KHOR BA MI LA SOGS PA'I
DBYE BAS THA DAD PAS YANG MA 'DRES PAR BA SPU'I KHUNG BU RE RER
SKAD CIG RE RE LA STON PAR NUS SO, ,KYANG GI SGRA NI MA SMOS PA
BSDU BA'I DON DU STE, BRGYA BYIN DANG, TSANGS PA DANG, 'JIG RTEN
SKYONG BA DANG,

MI'I RGYAL PO DANG, NYAN THOS DANG, RANG SANGS RGYAS DANG, DE
BZHIN GSHEGS PAS GDUL BA'I SEMS CAN RNAMS LA BRGYA BYIN LA SOGS
PA'I GZUGS BZUNG NAS LHUN GYIS GRUB PAR CHOS STON PAR NUS SO ZHES
BYA BA LA SOGS PA'I BAR GYI DON SDUD PA'O, ,YON TAN

GYI KHYAD PAR RNAMS RGYAS PAR NI MDO NYID LAS BCAL BAR BYA'O,
,BYANG CHUB SEMS DPA'I SA'I YON TAN BSTAN PA BSHAD ZIN TO, ,DE'I
'OG TU SANGS RGYAS KYI SA'I YON TAN CUNG ZAD TZAM CIG BRJOD PAR
'DOD PAS BSTOD PA SGRUB PA'I SGO NAS SANGS RGYAS BCOM LDAN 'DAS
KYI

DBANG DU BYAS TE BSHAD PA, GANG PHYIR NAM MKHA' DRI MA MED LA ZLA
SNANG GSAL BAR 'GYUR BA'I PHYIR, ,SNGON TSE STOBS BCU BSKYED PA'I
SA LA KHYOD KYIS SLAR YANG 'BAD GYUR ZHING, ,'OG MIN DU NI GANG
GI DON DU 'BAD GYUR GO 'PHANG MCHOG ZHI BA, ,YON TAN MTHA' DAG
MTHAR

THUG MTSUNGS PA MED DE KHYOD KYIS BRNYES, ,DPER NA ZLA BAS NAM
MKHA'I DRI MA MED PA KHO NA LA 'GRO BA MA LUS PA GSAL BAR NUS PA
DE BZHIN DU, BCOM LDAN 'DAS SANGS RGYAS KYI CHOS RNAMS THOB PA LA
GEGS BYED PA'I MUN PA SBYONG BA NYID DU MDZAD PA, THUGS BSKYED PA
BCU PA

BRNYES PAS RANG NYID SANGS RGYAS KYI CHOS BRNYES NUS PAR MKHYEN
NAS DUS PHYIS SANGS RGYAS KYI SA LA 'BAD PA BRTZAMS PAR GYUR
LA, GANG GI DON DU 'BAD PA 'DI BRTZAMS PA BLA NA MED PA'I YE SHES
DE YANG BCOM LDAN 'DAS KYIS 'OG MIN GYI GNAS KHO NAR BRNYES PAR
GYUR TO, ,DE NI YON TAN MTHA' DAG

@330A *, ,GI MTHAR THUG PA STE YON TAN MTHA' DAG 'DIR MTHAR THUG
CING PHUL DU BYUNG BA'I PHYIR RO, ,DE NI MTSUNGS PA MED PA YANG
YIN TE, DE DANG 'DRA BA MED PA'I PHYIR DANG GONG NA MED PA'I
PHYIR RO, ,DER MNGON PAR RDZOGS PAR 'TSANG RGYA BA NA BCOM LDAN
'DAS KYIS SKAD CIG

GCIG KHO NA LA THAMS CAD MKHYEN PA'I YE SHES BRNYES SO ZHES BYA
BA 'DI BSTAN PA'I PHYIR BSHAD PA, JI LTAR SNOD KYI DBYE BAS MKHA'
LA DBYE BA MED DE LTAR, ,DNGOS BYAS DBYE BA 'GA' YANG DE NYID LA
MED DE YI PHYIR, ,RO MNYAM NYID DU YANG DAG THUGS SU CHUD PAR
MDZAD GYUR NAS, ,

MKHYEN BZANGS KHYOD KYIS SKAD CIG GIS NI SHES BYA THUGS SU CHUD,
,DPER NA BUM PA DANG 'KHAR GZHONG LA SOGS PA THA DAD KYANG SGRIB
PA MED PA NYID DU MTSUNGS PA'I PHYIR DER RTOGS PA'I NAM MKHA' LA
THA DAD PA MED PA DE BZHIN DU, GZUGS DANG TSOR BA LA SOGS PA'I
DNGOS PO

THA DAD KYANG DER GTOGS PA'I DE KHO NA NYID SKYE BA MED PA'I
MTSAN NYID CAN LA THA DAD PA MED PAS DE KHO NA NYID NI RO GCIG PA
KHO NAR SHES PAR BYA'O, ,DE YANG MKHYEN PA'I SKAD CIG GCIG KHO
NAS THUGS SU CHUD PAS BCOM LDAN 'DAS KYIS MKHYEN PA'I SKAD CIG
GCIG KHO NAS

THAMS CAD MKHYEN PA'I YE SHES BRNYES SO, ,'DIR SMRAS PA, GANG TSE
ZHI BA DE NYID YIN NA DE LA BLO GROS 'JUG MI 'GYUR, ,BLO MA ZHUGS
PAR SHES BYA'I YUL CAN NGES PAR RIGS PA'ANG MA YIN LA, ,KUN NAS
SHES MED PA NI SHES PAR JI LTAR 'GYUR TE 'GAL BAR 'GYUR, ,MKHYEN

PO MED PAR KHYED KYIS GZHAN LA 'DI LTA'O ZHES SU ZHIG STON, ,SKYE
BA MED PA NI GZUGS LA SOGS PA RNAMS KYI DE KHO NA NYID DO ZHES
RNAM PAR 'JOG CING DE YANG SHES PA YIN NO ZHES 'JOG PA NA, GANG
GI TSE ZHI BA DE KHO NA NYID YIN NO ZHES RNAM PAR GZHAG PA DE
NYID KYI TSE DE LA RNAM PA THAMS

CAD BLO MI 'JUG PAR KHAS BLANG DGOS TE, 'DI LTAR DE KHO NA NYID
SKYE BA MED PA'I RANG BZHIN CAN LA BLO 'JUG PA NA CI'I RNAM PA
CAN ZHIG TU 'BYUNG BAR 'GYUR TE, DE'I PHYIR RNAM PA MED PAS DE
KHO NA NYID LA BLO MI 'JUG PA NYID DO, ,BLO MI 'JUG NA NI, 'O NA
SHES BYA'I YUL CAN GYI

@330B NGES PA YANG MI RIGS PAS DE'I PHYIR 'DI YONGS SU SHES PAR
'GYUR BAR JI LTAR 'OS, YONGS SU SHES PA MED PA NYID DE KHO NA
NYID YONGS SU SHES PA'O ZHES BYA BAR YANG MI RIGS SO, ,CI'I PHYIR
ZHE NA, SMRAS PA, KUN NAS SHES PA MED PA NI SHES PAR JI LTAR
'GYUR TE 'GAL BAR

'GYUR, KUN NAS MI SHES PA NYID SHES PA YIN NO ZHES BYA BA 'DI NI
PHAN TSUN 'GAL BA ZHIG STE, GAL TE KUN NAS MI SHES PA YIN NA JI
LTAR SHES PA YIN, SEMS SKYE BA MED NA YANG MKHYEN PA PO MED PAR
'DI LTA BU'I MTSAN NYID CAN GYI DE KHO NA NYID NGAS THUGS SU CHUD
DO ZHES

KHYED CAG GI GZHAN DAG LA SU ZHIG GIS RTOGS PAR BYED, DE'I PHYIR
'DI MI RIGS SO, ,'DI LA BRJOD PAR BYA STE, GANG TSE SKYE MED DE
NYID YIN ZHING BLO YANG SKYE BA DANG BRAL BA, ,DE TSE DE RNAMS
BSTEN LAS DE YIS DE NYID RTOGS PA LTA BU STE, ,JI LTAR SEMS NI
GANG GI RNAM PA CAN

DU 'GYUR BA DE YIS YUL, ,DE YONGS SHES PA DE BZHIN THA SNYAD NYE
BAR BSTEN NAS RIG PA YIN, ,'DI NA DE'I RNAM PA'I RJES SU BYED PA
NYID 'DZIN PA NA RNAM PAR SHES PAS YUL RIG GO ZHES BRJOD DO,
,DPER NA RNAM PAR SHES PA SNGON PO'I RNAM PAR BSREL BA NYE BAR
SKYE BA NA SNGON PO SHES SO

ZHES BRJOD PA DE BZHIN DU, SHES PA DE KHO NA NYID KYI RNAM PA'I
RJES SU BYED PA SKYE BA NA DE KHO NA NYID SHES SO ZHES NYE BAR
GDAGS SO, ,SHES PA DE'I RNAM PA'I RJES SU BYED PA NYID BSTAN PA'I
PHYIR, GANG TSE SKYE MED DE NYID YIN ZHING BLO YANG SKYE BA DANG
BRAL BA, ,DE TSE DE RNAMS BSTEN LAS

DE YIS DE NYID RTOGS PA LTA BU STE, ,ZHES BYA BA SMOS TE, DE'I
RNAM PA BSTEN PA'I SGO NAS RNAM PAR GZHAG GO, ,JI LTAR SEMS NI
GANG GI RNAM PA ZHES BYA BA LA SOGS PAS NI RAB TU GRAGS PAR GYUR
PA'I DPE SMOS TE DE YANG RNAM PAR BSHAD ZIN TO, ,DE'I PHYIR BTAGS
PA LAS

DE KHO NA NYID RTOGS SO ZHES RNAM PAR GZHAG GI ,DNGOS SU NA 'GA'
ZHIG 'GA' ZHIG GIS SHES PA NI MA YIN TE, SHES PA DANG SHES BYA
GNYI GA YANG MA SKYES PA NYID KYI PHYIR RO, ,GANG YANG MKHYEN PO
MED PAR KHYED KYIS GZHAN LA 'DI LTA BU'O ZHES SU ZHIG STON ZHES

@331A *, ,SMRAS PA DE LA YANG BRJOD PAR BYA STE, SHES PA 'DI SKYE
BA MED PA DE KHO NA YIN PA BDEN MOD KYI 'JIG RTEN NA DE NYID STON
PA MI SRID PA YANG MA YIN NO, ,JI LTAR ZHE NA, BRJOD PAR BYA STE,
DE YI LONGS SPYOD RDZOGS SKU BSOD NAMS KYIS, ,ZIN DANG SPRUL PA
MKHA'

GZHAN LAS DE'I MTHUS, ,SGRA GANG CHOS KYI DE NYID STON 'BYUNG BA,
,DE LAS 'JIG RTEN GYIS KYANG DE NYID RIG ,DE BZHIN GSHEGS PA
RNAMS NI GZUGS KYI SKU GANG LA BZHUGS NAS CHOS KYI DBYINGS MNGON
SUM DU MDZAD PA'I SKU BSOD NAMS BRGYAS ZIN PA, BSAM GYIS MI

KHYAB CING SNA TSOGS PA'I SKU MNGA' BA DE NI NGO BO DE DANG DER
BYANG CHUB SEMS DPA' RNAMS KYI CHOS KYI LONGS SPYOD KYI RGYU NYID
DU YONGS SU 'GYUR BA YIN TE, GANG LAS DA DUNG DU YANG 'JAM DPAL
SKYE BA MED CING 'GAG PA MED PA ZHES BYA BA 'DI NI DE BZHIN
GSHEGS PA'I TSIG BLA DAGS

SO ZHES BYA BA DE LTA BU LA SOGS PA GSUNG RAB KYI THA SNYAD SNA
TSOGS PA DAG RTOGS PAR 'GYUR BA, BSOD NAMS BRGYA LAS BSKRUN PA DE
BZHIN GSHEGS PA'I BYIN GYI RLABS KYI SGRA GANG ZHIG 'BYUNG BA DE
LAS 'JIG RTEN RNAM PA DE LTA BU'I CHOS NYE BAR STON PA'I SNOD DU
GYUR PAS DE

KHO NA NYID PHYIN CI MA LOG PAR NGES PAR 'GYUR RO, ,BSOD NAMS
KYIS 'DUS BYAS PA'I SKU LAS 'BYUNG BA LTA ZHOG GI DE'I BYIN GYI
RLABS KYIS SPRUL PA DAG LAS CHOS KYI DE KHO NA NYID GSAL BAR BYED
PA'I SGRA GANG ZHIG 'BYUNG BA DE LAS KYANG 'JIG RTEN GYIS DE KHO
NA NYID NGES

BAR 'GYUR RO, ,SPRUL PA DAG LAS 'BYUNG BA 'BA' ZHIG TU MA ZAD KYI
GZHAN YANG DE'I MTHUS SEMS DANG SEMS LAS BYUNG BA 'JUG PA MED DU
ZIN KYANG, NAM MKHA' DAG GZHAN RTZVA DANG SHING DANG RTZIG PA
DANG BRAG LA SOGS PA LAS DE'I MTHUS SGRA GANG ZHIG 'BYUNG BA DE
LAS KYANG

'JIG RTEN GYIS DE NYID RIG PA YIN NO, ,YANG JI LTAR SEMS DANG
SEMS LAS BYUNG BA MED PA'I RANG BZHIN CAN RNAM PAR RTOG PA MED PA
NI BYA BA DA LTAR BA MI SRID KYANG JI SKAD BSHAD PA'I BYA BA
'BYUNG BA'I RGYU NYID DU 'GYUR ZHE NA, DE BSTAN PA'I PHYIR PHYI
ROL GYI DPE NYE BAR BKOD PA, JI

@331B LTAR RDZA MKHAN STOBS CHEN LDAN PAS 'DIR, ,YUN RINGS 'BAD
PAS CHES BSKOR 'KHOR LO NI, ,DE RTZOL DA LTA SKYES PA MED BZHIN
DU 'ANG, ,'KHOR ZHING BUM PA LA SOGS RGYUR MTHONG LTAR, ,DE BZHIN
DA LTA SKYES RTZOL MED BZHIN DU, ,CHOS KYI BDAG CAN SKU NYID LA

BZHUGS DE'I, ,'JUG PA SKYE BO'I DGE DANG SMON LAM GYI, ,KHYAD PAR
GYIS 'PHANGS LAS CHES BSAM MI KHYAB, ,DE LA GANG GIS NA RTOG PA
MED PAR GYUR DU ZIN KYANG GDUL BA'I BYA BA JI LTAR 'TSAM PA LTAR
'JUG PAS SEMS CAN GYI KHAMS MTHA' YAS PA'I DON BYED PAR 'GYUR

BA; JI LTAR SANGS RGYAS BCOM LDAN 'DAS 'DI DAG DA LTAR RNAM PAR
RTOG PA MI MNGA' ZHING, YID BZHIN GYI NOR BU DANG DPAG BSAM GYI
SHING DANG 'DRA BAR JI LTAR 'TSAM PAR SEMS CAN GYI DON SGRUB PA
LHUR MDZAD CING CHOS KYI DBYINGS LAS SKAD CIG KYANG MI BSKYOD LA,
SEMS CAN

'DUL BA'I DUS LAS KYANG MI 'DA' BA DE BZHIN DU BDAG KYANG GYUR
CIG CES BYANG CHUB SEMS DPA' SNGAR SMON LAM GANG BTAB PA'I SMON
LAM DE'I SHUGS DANG, GDUL BA RNAMS KYI RNAM PA DE LTA BU'I CHOS
NYAN PAR 'GYUR BA'I LAS YONGS SU SMIN PA LAS BYA BA'I KHYAD PAR
DE 'DRA BA

DAG MNGON PA YIN NO, ,DE LTAR NA DA LTAR SKYES PA'I 'BAD RTZOL
MED PAR DE KHO NA NYID NYE BAR STON PA DANG, SEMS CAN GYI DON BYA
BA YANG 'GRUB PO ZHES BYA BA SHES PAR BYA'O, ,DA NI CHOS KYI
SKU'I DBANG DU BYAS NAS BSHAD PA, SHES BYA'I BUD SHING SKAM PO MA
LUS PA, ,BSREGS

PAS ZHI STE RGYAL RNAMS CHOS SKU STE, ,DE'I TSE SKYE BA MED CING
'GAG PA MED, ,SEMS 'GAG PA DE SKU YIS MNGON SUM MDZAD, ,YE SHES
KYI RANG BZHIN CAN GYI SKU SHES BYA'I BUD SHING SKAM PO MA LUS PA
BSREGS PA LA SHES BYA SKYE BA MED PAS SKYE BA MED PA DANG LDAN
PAR GYUR PA GANG

YIN PA 'DI NI SANGS RGYAS RNAMS KYI CHOS KYI SKU'O, ,'DI NYID KYI
DBANG DU MDZAD NAS, ,SANGS RGYAS RNAMS NI CHOS NYID LTA, ,'DREN
PA RNAMS NI CHOS KYI SKU, ,CHOS NYID SHES BYA'ANG MA YIN TE, ,DE
NI SHES PAR NUS MA YIN, ,ZHES GSUNGS SO, ,CHOS KYI SKU 'DI NI,
DE'I TSE

@332A *, ,SKYE BA MED CING 'GAG PA MED PA STE, 'DI NYID KYI DBANG
DU MDZAD NAS 'JAM DPAL SKYE BA MED CING 'GAG PA MED PA ZHES BYA
BA 'DI NI DE BZHIN GSHEGS PA'I TSIG BLA DAGS SO ZHES GSUNGS SO,
,DE LTA NA YE SHES KYI YUL DE KHO NA NYID LA RNAM PA THAMS CAD

DU DE'I YUL CAN SEMS DANG SEMS LAS BYUNG BA RNAMS MI 'JUG PAS SKU
KHO NAS MNGON SUM DU MDZAD PAR KUN RDZOB TU RNAM PAR GZHAG GO,
,'DI NI, ZHI SKU DPAG BSAM SHING LTAR GSAL GYUR CING, ,YID BZHIN
NOR BU JI BZHIN RNAM MI RTOG ,'GRO GROL BAR DU 'JIG RTEN

'BYOR SLAD RTAG ,'DI NI SPROS DANG BRAL LA SNANG BAR 'GYUR, ,SKU
GANG GIS DE KHO NA NYID 'DI MNGON SUM DU MDZAD PAR BSHAD PA DE NI
ZHI BA'I RANG BZHIN CAN DU 'DOD DE, SEMS DANG SEMS LAS BYUNG BA
DANG BRAL BA'I PHYIR RO, ,ZHI BA'I RANG BZHIN CAN YIN YANG SEMS
CAN GYI

DON MDZAD PAR SPYOD PA GSAL BAR BYED PA NI, DPAG BSAM SHING LTAR
GSAL GYUR CING, ,YID BZHIN NOR BU JI BZHIN RNAM MI RTOG ,CES BYA
BA STE, 'DI RNAM PAR MI RTOG PA NYID YIN DU ZIN KYANG DPAG BSAM
GYI SHING DANG YID BZHIN GYI NOR BU LTAR JI LTAR MNGON PAR

'DOD PA'I DON 'GRUB PA'I RGYU NYID DO ZHES BYA BA'I DON TO, ,SKU
'DI NI 'KHOR BA JI SRID PAR 'JIG RTEN GYI 'BYOR BA'I SLAD DU GNAS
PA YANG YIN NO, ,RTAG CES BYA BA 'DIS NI YUN RING POR GNAS PA
NYID DU MTSON TO, ,DE'I PHYIR 'JIG RTEN JI SRID PA DANG NAM MKHA'
JI SRID

PA DE SRID DU SANGS RGYAS RNAMS TSUL 'DIS SEMS CAN GYI DON KHO NA
MDZAD CING RNAM PAR BZHUGS SO ZHES BYA BAR SHES PAR BYA'O, ,BSOD
NAMS BRGYA'I MTSAN GYIS BRGYAN PA'I SKU 'DI NI BYANG CHUB SEMS
DPA' SPROS PA DANG BRAL BA RANG GI BSOD NAMS DANG YE SHES KYI
TSOGS LAS

SHES RAB DRI MA MED PA'I ME LONG THOB PA RNAMS KHO NA LA YOD PA
NYID DU SNANG GI SPROS PA DANG BCAS PA RNAMS LA NI MA YIN NO,
,CHOS KYI SKU LAS BYUNG BA'AM GZUGS KYI SKU'I MTHU LAS BYUNG BA
YIN YANG RUNG STE, JI SKAD BSHAD PA'I SKU LAS GZHAN DU GYUR PA
RGYU MTHUN PA'I SKU GANG DAG

@332B SEMS CAN 'DUL BA'I RGYUS BYUNG BA DE DAG LA YANG MTHU'I
KHYAD PAR BSAM GYIS MI KHYAB PA MNGA' BAR BRJOD PA'I PHYIR BSHAD
PA, THUB DBANG DUS GCIG KHO NAR DE'I RGYU MTHUN, ,GZUGS SKU GCIG
LA RANG GI SKYE GNAS SKABS, ,SNGAR 'GAGS GSAL DANG MA 'CHOL BYUNG

TSUL NI, ,MA LUS KYIS BKRA MTHA' DAG STON PAR MDZAD, ,THAMS CAD
MKHYEN PA'I YE SHES KYI GNAS SKABS KYI SNGA ROL 'KHOR BA THOG MA
MED PA RANG NYID KYI SKYE BA'I GNAS SKABS 'GAGS ZIN PA BYUNG
MTHA' DAG MA LUS PAR BSTAN PA'I PHYIR GSAL BA DANG MA 'CHOL

BAR DE PHAN TSUN MA 'DRES PAR BYUNG TSUL DU MAS BKRA BAR GYUR PA
DE DAG THAMS CAD CIG CAR KHO NAR ME LONG GI DKYIL 'KHOR SHIN TU
YONGS SU DAG PA LA BZHIN GYI GZUGS BRNYAN LTAR RGYU MTHUN PA'I
SKU GCIG NYID LA LHUN GYIS GRUB PAR STON PAR MDZAD DO, ,'DI BYANG

CHUB SEMS DPA'I SPYOD PA SPYAD PA'I BYUNG TSUL GANG DANG GANG DU
JI LTAR GANG GI DON DU BYUNG BA DE DAG THAMS CAD LHUN GYIS GRUB
PAR SKU GCIG KHO NA LA STON PAR SPYOD PAR BRJOD PA'I PHYIR BSHAD
PA, SANGS RGYAS ZHING CI 'DRA DER THUB DBANG DANG, ,DE DAG SKU
SPYOD MTHU STOBS CI

'DRA DANG, ,NYAN THOS DGE 'DUN JI SNYED JI LTA DANG, ,BYANG CHUB
SEMS RNAMS DER GZUGS CI 'DRA DANG, ,CI 'DRA'I CHOS DANG DE BDAG
CI 'DRA DANG, ,CHOS THOS SPYOD PA GANG LA SPYAD PA DANG, ,SBYIN
GANG JI TZAM DE DAG LA PHUL BA, ,DE NI MA LUS SKU GCIG LA STON
MDZAD,,

BCOM LDAN 'DAS KYI SNGON SBYIN PA'I PHA ROL TU PHYIN PA LA SPYOD
PA NA, SANGS RGYAS BCOM LDAN 'DAS GANG RNAMS LA BSNYEN BKUR MDZAD
PA DANG, SANGS RGYAS KYI ZHING BEE d'URYA DANG, PADMA R'A GA
DANG, AANDA RNYIL DANG, SHEL LA SOGS PA'I RANG BZHIN CAN, RIN PO
CHE'I

LJON SHING LA SOGS PAS MDZES PAR BYAS PA CHU DANG ZHENG DANG KUN
NAS ZLUM PA DANG BCAS PA DE LA BRTAN PA'I SEMS CAN GYI KHYAD PAR
GYIS NYE BAR MDZES PA CI 'DRA BA ZHIG NA, SANGS RGYAS BCOM LDAN
'DAS DAG BLTAMS PA LA SOGS PA STON PAR MDZAD PA DE MA LUS PAR SKU
GCIG

@333A *, ,LA STON PAR MDZAD DO, ,SANGS RGYAS BCOM LDAN 'DAS DE
DAG GI SKU DANG SPYOD PA DAG GI MTHU PHUL DU BYUNG BA GANG YIN PA
DANG, DE DAG GI NYAN THOS KYI DGE 'DUN 'DUS PAR GYUR PA JI SNYED
PA'AM JI LTA DANG STE, CHOS KYI RJES SU MTHUN PA'I CHOS KYI NAN
TAN RNAM PA GANG

GIS NYAN THOS KYI DGE 'DUN DER GYUR PA DANG, SANGS RGYAS BCOM
LDAN 'DAS DE DAG GI SANGS RGYAS KYI ZHING NA BYANG CHUB SEMS DPA'
MTSAN DANG DPE BYAD KYIS LUS SPRAS PA, DBYIBS DANG LDAN PA CHOS
GOS DANG ZAS DANG GNAS LA SOGS PA YONGS SU LONGS SPYOD PA NYE BAR
LONGS SPYOD PA

DANG LDAN PA CI 'DRA BA DE DAG YOD PAR GYUR PA DANG, CI 'DRA BA'I
CHOS DANG STE THEG PA GCIG DANG GSUM GYI RTEN CAN BSTAN PA DE DAG
THAMS CAD SKU GCIG LA STON PAR MDZAD DO, ,DE BDAG CI 'DRA DANG
STE BRAM ZE LA SOGS PA'I RIGS SU SKYES PA GZUGS DANG BLO DANG
LDAN PA, KHYIM PA DANG RAB TU BYUNG BAR

GYUR PA DANG, CHOS THOS NAS LHAG MA DANG BCAS PA DANG LHAG MA MED
PA'I BSLAB PA KHAS BLANGS TE SPYOD PA GANG LA SPYAD PA DANG,
SBYIN PA GANG CI TZAM DE DAG LA PHUL BA STE SANGS RGYAS BCOM LDAN
'DAS NYAN THOS DANG BYANG CHUB SEMS DPA'I DGE 'DUN DANG BCAS PA
DE DAG LA BZA' BA

LA SOGS PA DANG, CHOS GOS DANG RIN PO CHE'I RGYAN LA SOGS PA GANG
PHUL BA DANG, JI TZAM STE DUS JI TZAM DANG TSAD JI TZAM PHUL BA
DE MA LUS PAR SKU GCIG LA STON PAR MDZAD DO, ,SBYIN PA'I PHA ROL
TU PHYIN PA LA SPYOD PA'I BYUNG MTHA' 'DI JI LTAR STON PA, ,DE
BZHIN TSUL KHRIMS BZOD

BRTZON TING 'DZIN DANG, ,SHES RAB SPYOD TSE SNGAR GYI GNAS SKABS
GANG, ,MA TSANG MED DE DAG ,MA LUS SKU GCIG LA STON MDZAD CES
GONG MA DANG SBYAR RO, ,SKU GCIG LA CIG CAR GNAS SKABS THAMS CAD
STON PA LTA ZHOG GI 'ON KYANG, NYID SPYOD PA KUN, SKU YI BA SPU'I
KHUNG

BU'ANG GSAL BAR STON, ,BDAG NYID KYI SPYOD PA KHO NA STON PAR
MDZAD PA 'BA' ZHIG TU MA ZAD KYI, GZHAN YANG, SANGS RGYAS GANG
DAG 'DAS DANG 'BYUNG 'GYUR GANG, ,GANG DAG DA LTAR NAM MKHA'I
MTHAR THUG PAR, ,GDANGS MTHON CHOS STON SDUG BSNGAL GYIS BZUNG
BA'I,,

@333B 'GRO DBUGS 'BYIN ZHING 'JIG RTEN BZHUGS PA DANG, ,DANG PO'I
THUGS BZUNG BYANG CHUB SNYING PO'I BAR, ,DE DAG SPYOD KUN DNGOS
RNAMS MIG 'PHRUL GYIS, ,RANG BZHIN MKHYEN NAS BDAG BZHIN BA SPU
YI, ,KHUNG BUR DUS GCIG LA NI GSAL BAR STON, ,RE SHIG MIG 'PHRUL
GYI

TSUL SHES PA THA MAL PA DAG KYANG SNGAGS KYI MTHU RNAM PA DE LTA
BU TZAM ZHIG GIS RANG GI LUS LA DNGOS PO'I RNAM PA SNA TSOGS PA
GNAS PAR STON NUS NA, CI 'GRO BA'I DBANG PHYUG SANGS RGYAS BCOM
LDAN 'DAS RNAMS DANG, BYANG CHUB SEMS DPA' RNAMS KYIS DNGOS PO'I
RANG

BZHIN MIG 'PHRUL GYI RANG BZHIN RNAM PA DE LTA BU DANG THA MI DAD
PA MKHYEN NAS MI SPYOD PAR 'GYUR RAM, DE'I PHYIR, ,MKHAS PA GANG
ZHIG MA RTOGS PA'AM SOM NYI ZA BAR 'GYUR, ,DE'I PHYIR MKHAS PAS
DPE 'DI'I SGO NAS GSAL BAR 'DI LA LHAG PAR MOS PAR BYA'O, ,JI
LTAR NYID KYI

SPYOD PA DANG DE BZHIN GSHEGS PA GZHAN GYI SPYOD PA DAG DUS GCIG
TU RANG NYID KYI BA SPU'I KHUNG BUR STON PAR MDZAD PA, DE BZHIN
DUS GSUM BYANG CHUB SEMS DPA' DANG, ,RANG RGYAL 'PHAGS PA NYAN
THOS MA LUS KYI, ,SPYOD DANG DE LHAG SKYE BO'I GNAS SKABS NI,
,THAMS

CAD BA SPU'I KHUNG BUR GCIG TSE STON, ,SKU PHUN SUM TSOGS PA
BRJOD NAS RNAM PAR RTOG PA MI MNGA' BAR ZIN KYANG BZHED PA LA
MNGA' BSGYUR BA NYID PHUN SUM TSOGS PAR BSTAN PA'I PHYIR BSHAD
PA, DAG PA 'DI NI BZHED PAR 'JUG PA YIS, ,RDUL GCIG YUL LA MKHA'
GTUGS 'JIG RTEN DANG, ,

'JIG RTEN MTHA' YAS PHYOGS KHYAB RDUL STON MOD, ,RDUL RAGS MI
'GYUR 'JIG RTEN PHRA MI 'GYUR, ,SANGS RGYAS BCOM LDAN 'DAS RNAMS
KYIS NI BZHED PA'I SGO NAS NAM MKHA'I MTHAS GTUGS PA'I 'JIG RTEN
RDUL PHRA RAB GCIG GI YUL LA STON PAR BYED DE, 'JIG RTEN PHRA BAR
YANG MI

'GYUR ZHING RDUL PHRA RAB RAGS PAR YANG MI 'GYUR LA, BZHED PA
NYID KYIS RANG GI NGO BO JI LTAR GNAS PA YANG DE LTAR YANG DAG
PAR STON TO, ,'JIG RTEN MTHA' YAS PHYOGS KHYAB RDUL YANG STON TE,
SANGS RGYAS BCOM LDAN 'DAS RNAMS NI BZHED PA TZAM GYIS MTHA' YAS
PHYOGS TE 'JIG RTEN MA LUS PA'I

@334A *, ,'JIG RTEN RDUL PHRA RAB GCIG GIS KHYAB PAR YANG STON
PAR MDZAD DO, ,DE BZHIN DU, RNAM RTOG MI MNGA' KHYOD KYIS SRID
MTHA'I BAR, ,SKAD CIG DE RE RE LA SPYOD SNA TSOGS, ,JI SNYED STON
PA DE SNYED 'DZAM BU'I GLING, ,MA LUS RDUL GANG DE DAG LA GRANGS
MED, ,RNAM PAR RTOG

PA MI MNGA' BA KHYOD 'KHOR BA'I BAR DU SKAD CIG DANG SKAD CIG LA
SPYOD PA SNA TSOGS STON PA'I TSAD GANG YIN PA'I TSAD DE'I GRANGS
NI 'DZAM BU'I GLING MA LUS PA NA RDUL PHRA RAB JI SNYED YOD PA DE
DAG LA YOD PA MA YIN NO ZHES 'DI NI THUN MONG MA YIN PA'I YON TAN
PHUL DU BYUNG BAR BRJOD PA'I SGO NAS BCOM LDAN

'DAS LA BSTOD PA YIN NO, ,SANGS RGYAS KYI SA NI STOBS BCUS RAB TU
PHYE BA YIN PA'I PHYIR DE'I RNAM PAR DBYE BA CHA TZAM ZHIG BSTAN
PA'I PHYIR BSHAD PA, GNAS DANG GNAS MIN MKHYEN STOBS DANG, ,DE
BZHIN LAS RNAM SMIN BLO DANG, ,MOS PA SNA TSOGS THUGS CHUD DANG,
,SNA TSOGS

KHAMS NI MKHYEN STOBS DANG, ,DE BZHIN DBANG MCHOG MCHOG MA YIN,
,MKHYEN DANG THAMS CAD DU 'GRO DANG, ,BSAM GTAN RNAM THAR TING
'DZIN DANG, ,SNYOMS PAR 'JUG SOGS MKHYEN STOBS DANG, ,SNGON GNAS
DRAN PA MKHYEN PA DANG, ,DE BZHIN 'CHI 'PHO SKYE BLO DANG, ,

ZAG RNAMS ZAD PA MKHYEN STOBS TE, ,STOBS NI BCU PO 'DI DAG GO,
,DE LA GNAS DANG GNAS MA YIN PA MKHYEN PA'I STOBS KYI DBANG DU
BYAS NAS BSHAD PA, RGYU GANG ZHIG LAS GANG ZHIG NGES PAR SKYE
'GYUR BA, ,DE NI DE YI GNAS SU DE MKHYEN RNAMS KYIS GSUNGS,
,BSHAD PA

LAS BZLOG GNAS MIN SHES BYA MTHA' YAS PA, ,MKHYEN PA THOGS PA
SPANGS PA DE NI STOBS SU BSHAD, ,RGYU GANG ZHIG LAS GANG ZHIG CES
BYA BA 'DI NI NYE BAR MTSON PA STE, DE'I PHYIR RGYU GANG LAS GANG
ZHIG SKYE BA 'DI LTA STE, ,MI DGE BA DAG LAS RNAM PAR SMIN PA YID
DU MI 'ONG BA DANG, GANG

LAS GANG ZHIG 'THOB PA 'DI LTA STE, ,'PHAGS PA'I LAM LAS MYA NGAN
LAS 'DAS PA ZHES BYA BA DE LTA BU LA SOGS PA SDUD PA 'THAD PAR
'GYUR RO, ,RGYU GANG LAS GANG ZHIG NGES PAR SKYE BA CAN DE'I GNAS
TE 'DIR GNAS PA NA ZHES BYA BAS GNAS KYI SGRAS BTAGS PA'I TSUL
GYIS RGYU

@334B BRJOD DO, ,BSHAD ZIN PA DANG 'GAL BA NI GNAS MA YIN PAR
'GYUR RO, ,GANG ZHIG LAS GANG MI 'BYUNG BA DE NI DE'I GNAS MA YIN
TE, DPER NA DGE BA DAG LAS 'BRAS BU YID DU MI 'ONG BA MI 'BYUNG
BA DANG, MTHONG BA'I LAM THOB PA LA SRID PA BRGYAD PA MNGON PAR
'GRUB PA MI 'BYUNG

BA BZHIN NO, ,DE'I PHYIR MKHYEN PA MI MTHUN PA'I PHYOGS DANG BRAL
BA 'DI NI SANGS RGYAS BCOM LDAN 'DAS KYI STOBS SU RNAM PAR GZHAG
STE, JI SKAD DU 'PHAGS PA GZUNGS KYI DBANG PHYUG RGYAL POS ZHUS
PA'I MDO LAS, RIGS KYI BU 'DI LA DE BZHIN GSHEGS PAS DE BZHIN
GSHEGS

PA'I YE SHES BLA NA MED PAS GNAS PA LA YANG GNAS SU YANG DAG PA
JI LTA BA BZHIN DU RAB TU SHES SO, ,GNAS MA YIN PA LA YANG GNAS
MA YIN PAR YANG DAG PA JI LTA BA BZHIN DU RAB TU SHES SO, ,RIGS
KYI BU DE LA GNAS NI GANG GNAS MA YIN PA NI GANG ZHE NA, RIGS KYI
BU 'DI NI

GNAS MA YIN ZHING GO SKABS MED DE, GANG LUS KYIS NYES PAR SPYAD
PA DANG, NGAG GIS NYES PAR SPYAD PA DANG, YID KYIS NYES PAR SPYAD
PA'I RNAM PAR SMIN PA 'DOD PA DANG SDUG PA DANG DGA' BA DANG YID
DU 'ONG BAR 'GYUR BA 'DI NI GNAS MED DO, ,'DI NI GNAS YIN ZHING
GO SKABS YOD

PA STE, GANG LUS KYIS LEGS PAR SPYAD PA DANG, NGAG GIS LEGS PAR
SPYAD PA DANG, YID KYIS LEGS PAR SPYAD PA'I RNAM PAR SMIN PA 'DOD
PA DANG, SDUG PA DANG, DGA' BA DANG, YID DU 'ONG BAR 'GYUR BA 'DI
NA GNAS YIN NO, ,RIGS KYI BU 'DI NI GNAS MA YIN ZHING

GO SKABS MED DE, GANG SER SNAS LONGS SPYOD CHEN PO MNGON PAR
'GRUB PA DANG, NGANG TSUL NGAN PAS LHA DANG MIR SKYE BA DANG,
GNOD SEMS KYIS MDZES PAR 'GYUR BA DANG, LE LOS MNGON PAR RTOGS PA
'THOB PA DANG, SEMS G-YENGS PAS SKYON MED PA LA 'JUG PA DANG,
'CHAL

BA'I SHES RAB KYIS BAG CHAGS KYI MTSAMS SBYOR BA THAMS CAD KUN TU
'JOMS PAR 'GYUR BA DANG, MTSAMS MED PA BYED PAS SEMS GNAS PAR
'GYUR BA DANG, DMIGS PA CAN GYIS RJES SU MTHUN PA'I BZOD PA THOB
PAR 'GYUR BA DANG, 'GYOD PA LA RAB TU GNAS PA'I SEMS SHIN

@335A *, ,TU SBYANG BAR 'GYUR BA 'DI NI GNAS MED DO, ,GNAS MA YIN
ZHING GO SKABS MED DO, ,GANG BUD MED KYI LUS DE NYID KYIS 'KHOR
LOS SGYUR BA'I RGYAL PO'AM, BRGYA BYIN NAM TSANGS PA'AM ZHES BYA
BA LA SOGS PA DANG, 'DI NI GNAS YIN ZHING GO SKABS YOD PA STE,
SBYIN

PAS LONGS SPYOD CHEN PO MNGON PAR 'GRUB PA DANG ZHES THAMS CAD
BZLOG NAS SBYAR BAR BYA ZHING, 'DI NI DE BZHIN GSHEGS PA'I DE
BZHIN GSHEGS PA'I LAS DANG PO'O ZHES GSUNGS PA LTA BU'O, ,DA NI
LAS DANG RNAM PAR SMIN PA MKHYEN PA'I STOBS KYI DBANG DU BYAS TE
BSHAD PA,

'DOD DANG MI 'DOD DE LAS BZLOG DANG ZAD DNGOS KYI, ,LAS DANG DE
YI RNAM SMIN SHIN TU SNA TSOGS LA'ANG, ,MKHYEN PA NUS MTHU THOGS
MED SO SOR 'DUG 'GYUR LA, ,DUS GSUM SHES BYA KHYAB MDZAD DE NI
STOBS SU 'DOD, LAS YID DU 'ONG BA DANG, LAS YID DU MI 'ONG BA
DANG,

YID DU 'ONG BA DANG, YID DU MI 'ONG BA'I LAS DANG, ZAD PA'I RGYU
ZAG PA MED PA DANG RNAM PA GSUM PO DE'I RNAM PAR SMIN PA LAS LTAR
SHIN TU SNA TSOGS PA DUS GSUM GYIS BSDUS PA 'JIG RTEN MA LUS PA
KHYAB PA LA YANG RANG GI NGO BO DANG RAB TU DBYE BA LA SOGS PA
THAMS CAD

YONGS SU MKHYEN PAS SHES BYA MA LUS PA KHYAB PAR MDZAD PA'I
MKHYEN PA SHES BYA 'GAR YANG THOGS PA MI MNGA' BA GANG YIN PA DE
NI, BCOM LDAN 'DAS KYIS LAS DANG RNAM PAR SMIN PA MKHYEN PA'I
STOBS SU RNAM PAR GZHAG STE, JI SKAD DU, GZHAN YANG DE BZHIN
GSHEGS PAS

'DAS PA DANG, MA 'ONGS PA DANG, DA LTAR BYUNG BA'I LAS RNAMS DANG
LAS YANG DAG PAR BLANGS PA RNAMS GNAS DANG RGYU DANG, DNGOS PO
DANG, RNAM PAR SMIN PA LA MKHAS PA YANG DAG PA JI LTA BA BZHIN DU
RAB TU SHES SO, ,JI LTAR RAB TU SHES SHE NA, RIGS KYI BU 'DI LA
'DAS

PA'I LAS YANG DAG PAR BLANGS PA GANG DAG PA'I RGYU LAS BYUNG BA
MI DGE BA DANG BRAL PA GANG MA 'ONGS PA'I DUS NA, DGE BA'I RGYU
'BYIN PA DE DE BZHIN GSHEGS PAS RAB TU SHES SO, ,LAS YANG DAG PAR
BLANGS PA GANG MI DGE BA'I RGYU LAS BYUNG BA DGE BA DANG BRAL BA
GANG MA 'ONGS PA'I

@335B DUS NA MI DGE BA'I RGYU 'BYIN PA DE YANG DE BZHIN GSHEGS
PAS RAB TU SHES SO, ,DE BZHIN DU LAS YANG DAG PAR BLANGS PA GANG
MA 'ONGS PA'I DUS NA NYAMS PA'I CHA DANG MTHUN PAR 'GYUR BA DANG,
GANG KHYAD PAR GYI CHA DANG MTHUN PAR 'GYUR BA DE YANG RAB TU
SHES SO, ,DE BZHIN

DU DA LTAR BYUNG BA'I DUS NA NYAMS PA'I CHA DANG MTHUN LA, MA
'ONGS PA'I DUS NA KHYAD PAR GYI CHA DANG MTHUN PAR 'GYUR BA DANG,
DA LTAR BYUNG BA'I DUS NA KHYAD PAR GYI CHA DANG MTHUN LA, MA
'ONGS PA'I DUS NA NYAMS PA'I CHA DANG MTHUN PAR 'GYUR BA DE YANG
RAB TU SHES SO, ,DE BZHIN DU

RE RE ZHING PHYOGS MTHUN PA LA YANG RAB TU SHES PAR BYA'O, ,DE
BZHIN DU LAS YANG DAG PAR BLANGS PA GANG 'DAS PA NA SBYOR BA
CHUNG LA DE MA 'ONGS PA'I DUS NA RGYA CHE ZHING SBYOR BA RGYA CHE
BAR 'GYUR BA DANG, DE BZHIN DU RTZOM PA CHUNG LA KHYAD PAR CHEN
POR 'GYUR BA DANG, RTZOM PA CHEN POR 'GYUR

LA KHYAD PAR DU 'GYUR BA CHUNG BA DANG, LAS YANG DAG PAR BLANGS
PA GANG NYAN THOS NYID KYI RGYU 'BYIN PA DANG, GANG RANG SANGS
RGYAS NYID DANG, GANG SANGS RGYAS KYI BYANG CHUB KYI RGYU 'BYIN
PA DE YANG DE BZHIN GSHEGS PAS RAB TU SHES SO, ,DE BZHIN DU LAS
YANG DAG PAR BLANGS PA GANG DE LTAR BYUNG BA NA

SDUG BSNGAL LA MA 'ONGS PA NA RNAM PAR SMIN PA BDE BAR 'GYUR BA
DANG, DA LTAR BYUNG BA NA BDE LA MA 'ONGS PA NA RNAM PAR SMIN PA
SDUG BSNGAL BAR 'GYUR BA DE YANG DE BZHIN GSHEGS PAS RAB TU SHES
SO, ,DE LTAR NA 'DAS PA DANG, MA 'ONGS PA DANG, DA LTAR BYUNG
BA'I SEMS CAN RNAMS KYI

LAS GANG YIN PA DANG RGYU GANG YIN PA DANG, RNAM PAR SMIN PA GANG
YIN PA DE BZHIN GSHEGS PAS DE KHO NA DANG GZHAN MA YIN PA LA
BRTEN PAR YANG DAG PA JI LTA BA BZHIN DU RAB TU SHES SO, ,SHES
NAS KYANG DE BZHIN NYID DU CHOS STON TE, 'DI NI DE BZHIN GSHEGS
PA'I DE BZHIN GSHEGS

PA'I LAS GNYIS PA'O ZHES GSUNGS PA LTA BU'O, ,DA NI MOS PA SNA
TSOGS MKHYEN PA'I STOBS KYI DBANG DU BYAS NAS BSHAD PA, 'DOD
CHAGS SOGS KYI 'BYUNG BA'I STOBS KYIS 'DOD PA NI, ,SHIN TU SNA
TSOGS DMAN 'BRING GANG YANG KHYAD 'PHAGS 'DOD, ,DE LAS GZHAN
RNAMS

@336A *, ,KYIS G-YOGS MOS LA'ANG MKHYEN PA NI, ,DUS GSUM 'GRO BA
MA LUS KHYAB PA STOBS SHES BYA, ,'DIR 'DOD CHAGS KYI SGRA NI NYON
MONGS PA'I NYE BAR MTSON PA YIN PA'I PHYIR ZHE SDANG LA SOGS PA
RNAMS KYANG 'DZIN PAR BYED DO, ,SOGS PA'I SGRAS NI DAD PA LA SOGS

PA DGE BA'I CHOS YONGS SU BSDU BAR BYA BA'I PHYIR RO, ,'BYUNG
BA'I SGRAS NI 'DOD CHAGS LA SOGS PA RNAMS KYI SA BON SMOS TE, 'DI
LAS 'DOD CHAGS LA SOGS PA 'BYUNG BAS NA ZHES BYA BA'I PHYIR RO,
,DE'I PHYIR DE LTAR NA 'DOD CHAGS LA SOGS PA DANG, DAD PA LA SOGS
PA'I SA BON

GYIS YONGS SU BZUNG BA'I BSAM PA NI LHAG PAR MOS PA DANG, LHAG
PAR BSAM PA DANG 'DOD PA DANG MOS PA ZHES BYA BAR BRJOD LA, MOS
PA DE LAS GZHAN PA'I CHOS KUN TU SPYOD PAS BSGRIBS PA DE LA YANG
RANG GI NGO BO'I KHYAD PAR YONGS SU GCOD PAR MDZAD PA RNAM PA
THAMS CAD

MKHYEN PA NYID GANG 'BYUNG BA DE NI SANGS RGYAS BCOM LDAN 'DAS
RNAMS KYI MOS PA SNA TSOGS MKHYEN PA'I STOBS SU RNAM PAR GZHAG
STE, JI SKAD DU, RIGS KYI BU GZHAN YANG DE BZHIN GSHEGS PAS SEMS
CAN GZHAN DAG DANG, GANG ZAG GZHAN RNAMS KYI MOS PA DU MA

DANG, MOS PA SNA TSOGS YANG DAG PA JI LTA BA BZHIN DU RAB TU SHES
SO, ,RIGS KYI BU DE BZHIN GSHEGS PA JI LTAR SEMS CAN GZHAN DAG
DANG GANG ZAG GZHAN RNAMS KYI MOS PA DU MA DANG MOS PA SNA TSOGS
YANG DAG PA JI LTA BA BZHIN DU RAB TU SHES SHE NA, GANG ZAG GANG
'DOD

CHAGS LA GNAS LA ZHE SDANG LA MOS PA DANG, GANG ZAG GANG ZHE
SDANG LA GNAS LA 'DOD CHAGS LA MOS PA DANG, GANG ZAG GANG GTI MUG
LA GNAS LA 'DOD CHAGS DANG, ZHE SDANG DANG, GTI MUG LA MOS PA DE
YANG DE BZHIN GSHEGS PAS RAB TU SHES SO, ,GANG ZAG

GANG DGE BA LA GNAS LA MI DGE BA LA MOS PA DE YANG DE BZHIN
GSHEGS PAS RAB TU SHES SO, ,GANG ZAG GANG DAG SBYOR BA CHUNG BA
BSAM PA RGYA CHEN PO LA MOS PA DANG, GANG DAG SBYOR BA RGYA CHE
LA BSAM PA CHUNG NGU LA MOS PA DE DAG KYANG DE BZHIN GSHEGS PAS
RAB TU SHES SO, ,

@336B MOS PA GANG GIS SBYOR BA CHUNG LA KHYAD PAR LA GNAS PAR
'GYUR BA DANG, SBYOR BA KHYAD PAR DU 'PHAGS LA CHUNG NGU LA GNAS
PAR 'GYUR BA DANG, YANG DAG PA NYID DU NGES LA LOG PA NYID DU
NGES PA'I KHAMS LA 'JOG PAR 'GYUR BA DANG, LOG PA NYID DU NGES LA
YANG DAG PA NYID DU NGES PA'I

KHAMS LA 'JOG PAR 'GYUR BA DANG, MA NGES LA YANG DAG PA NYID DU
NGES PA'I KHAMS LA 'JOG PAR 'GYUR BA DANG, MOS PA GANG GIS 'DOD
PA'I KHAMS LAS SHIN TU 'DA' BAR 'GYUR BA DANG, GANG GIS GZUGS KYI
KHAMS DANG, GANG GIS GZUGS MED PA'I KHAMS DANG,

GANG GIS KHAMS GSUM PA LAS SHIN TU 'DA' BAR 'GYUR BA DE YANG DE
BZHIN GSHEGS PAS RAB TU SHES SO, ,SHES NAS KYANG DE BZHIN DU CHOS
STON TE, 'DI NI DE BZHIN GSHEGS PA'I DE BZHIN GSHEGS PA'I LAS
GSUM PA'O ZHES GSUNGS PA LTA BU'O, ,DA NI KHAMS

SNA TSOGS PA MKHYEN PA'I STOBS KYI DBANG DU BYAS NAS BSHAD PA,
SANGS RGYAS KHAMS KYIS RNAM PAR DBYE LA MKHAS RNAMS KYIS, ,MIG
SOGS DAG GI RANG BZHIN GANG DE KHAMS SU GSUNGS, ,RDZOGS PA'I
SANGS RGYAS RNAMS KYI MKHYEN PA MTHA' YAS SHING, ,RNAM KUN KHAMS
KYI

KHYAD PAR LA 'JUG STOBS SU 'DOD, ,RANG BZHIN DANG NGO BO DANG
STONG PA NYID CES BYA BA NI RNAM GRANGS DAG GO, ,SANGS RGYAS
KHAMS MTHA' DAG GI RAB TU DBYE BA LA MKHAS PA RNAMS KYI MKHYEN PA
GANG ZHIG MIG LA SOGS PA'I KHAMS KYI RANG BZHIN GANG NANG STONG
PA NYID LA SOGS PA'I MTSAN

NYID CAN RAB TU DBYE BA DU MAR GYUR PA DE LA THOGS PA MI MNGA' BA
DE NI KHAMS SNA TSOGS MKHYEN PA'I STOBS SU RNAM PAR GZHAG STE, JI
SKAD DU, RIGS KYI BU GZHAN YANG DE BZHIN GSHEGS PAS MIG GI KHAMS
DANG, GZUGS KYI KHAMS DANG, MIG GI RNAM PAR SHES PA'I KHAMS RAB
TU SHES

SO; ,NANG STONG PA NYID DANG, PHYI STONG PA NYID DANG, PHYI NANG
STONG PA NYID RAB TU SHES SO, ,DE BZHIN DU KHAMS BCO BRGYAD CHAR
YANG STONG PA NYID GSUM GSUM DANG SBYAR BAR BYA'O, ,SA LA SOGS
PA'I KHAMS KYANG RAB TU SHES SO, ,JI LTAR RAB TU SHES SHE NA, NAM
MKHA'I KHAMS JI LTA BA

@337A *, ,DE BZHIN DU RAB TU SHES SO, ,DE BZHIN DU 'DOD PA DANG,
GZUGS DANG, GZUGS MED PA'I KHAMS DAG YONGS SU BRTAGS PA LAS YANG
DAG PAR BYUNG BAR RAB TU SHES SO, ,'DUS BYAS KYI KHAMS NI MNGON
PAR 'DU BYA BA'I MTSAN NYID DU'O, ,'DUS MA BYAS KYI

KHAMS KYANG MNGON PAR 'DU BYA BA MED PA'I MTSAN NYID DU'O, ,KUN
NAS NYON MONGS PA'I KHAMS NI GLO BUR GYI NYON MONGS PA'I MTSAN
NYID DU'O, ,RNAM PAR BYANG BA'I KHAMS NI RANG BZHIN GYIS 'OD GSAL
BA'I MTSAN NYID DU'O, ,'KHOR BA'I KHAMS NI TSUL BZHIN MA YIN PA'I
MA RIG PA'I

MTSAN NYID DU'O, ,MYA NGAN LAS 'DAS PA'I DBYINGS NI TSUL BZHIN
RIG PA'I MTSAN NYID DU'O, ,DE LTAR NA 'JIG RTEN GNAS PA'I KHAMS
GANG YIN PA DANG, ,RAB TU GNAS PA'I KHAMS GANG YIN PA DANG, RJES
SU KHRID PA'I KHAMS GANG YIN PA DANG, THOGS PA'I KHAMS GANG YIN

PA DANG, BSAM PA'I KHAMS GANG YIN PA DANG, BRTEN PA'I KHAMS GANG
YIN PA DE DE BZHIN GSHEGS PAS YANG DAG PA JI LTA BA BZHIN DU RAB
TU SHES SO, ,SHES NAS KYANG DE BZHIN DU CHOS STON TE, 'DI NI DE
BZHIN GSHEGS PA'I DE BZHIN GSHEGS PA'I LAS BZHI PA'O ZHES

GSUNGS PA LTA BU'O, ,DA NI DBANG PO MCHOG DANG MCHOG MA YIN PA
MKHYEN PA'I STOBS KYI DBANG DU BYAS NAS BSHAD PA, KUN TU RTOG
SOGS CHES RNO NYID NI MCHOG BZHED LA, ,'BRING GNAS SKABS DANG
RDUL NYID MCHOG MIN PAR BSHAD DANG, ,MIG LA SOGS DANG PHAN TSUN
SGRUB

NUS CHUB PA LA, ,RNAM PA THAMS CAD MKHYEN PA CHAGS MED STOBS SU
GSUNGS, ,KUN TU RTOG PA NI YANG DAG PA MA YIN PA LHAG PAR SGRO
'DOGS PA'O, ,KUN TU RTOG PA NI DBANG PO NYID YIN TE, 'DOD CHAGS
LA SOGS PA SKYED PA LA MNGA' BDAG NYID DU GNAS PA'I PHYIR RO,
SOGS

PA'I SGRAS NI DAD PA LA SOGS PA DGE BA'I RGYU CAN RNAMS SDUD PAR
RTOGS PAR BYA'O, ,DE'I PHYIR MCHOG GI SGRAS NI PHUL DU BYUNG BA
BRJOD DE, CHUNG NGU DANG 'BRING GI GNAS SKABS NI MCHOG MA YIN
PA'I SGRAS BRJOD DO, ,MIG SOGS ZHES BYA BA 'DIS NI MIG LA SOGS
PA'I DBANG PO NYI SHU

@337B RTZA GNYIS 'DZIN TO, ,DE'I PHYIR 'DIR DBANG PO'I RANG GI
NGO BO THUGS SU CHUD PA DANG, PHAN TSUN 'BRAS BU SGRUB PAR NUS
PA'I RANG GI NGO BO THUGS SU CHUD PA LA MKHYEN PA GANG ZHIG THOGS
PA MI MNGA' BA 'DI NI DBANG PO MCHOG DANG MCHOG MA YIN PA MKHYEN
PA'I STOBS SU RNAM PAR GZHAG

STE; JI SKAD DU, RIGS KYI BU GZHAN YANG DE BZHIN GSHEGS PAS SEMS
CAN GZHAN DAG DANG, GANG ZAG GZHAN RNAMS KYI DBANG PO'I RIM PA
YANG DAG PA JI LTA BA BZHIN DU RAB TU SHES SO, ,RIGS KYI BU DE
BZHIN GSHEGS PAS JI LTAR SEMS CAN GZHAN DAG DANG, GANG

ZAG GZHAN RNAMS KYI DBANG PO'I RIM PA YANG DAG PA JI LTA BA BZHIN
DU SHES SHE NA, RIGS KYI BU 'DI LA DE BZHIN GSHEGS PAS SEMS CAN
DBANG PO RTUL PO RNAMS KYANG SEMS CAN DBANG PO RTUL POR YANG DAG
PA JI LTA BA BZHIN DU RAB TU SHES SO, ,DE BZHIN DU DBANG PO
'BRING

YANG RAB TU SHES SO, ,DBANG PO RNON PO YANG RAB TU SHES SO,
,YONGS SU RTOG PA'I DBANG PO CI 'DRA BAS MTHAR SONG BA'I 'DOD
CHAGS SKYE BA DANG, MTHAR SONG BA'I ZHE SDANG DANG, MTHAR SONG
BA'I GTI MUG SKYE BA DE YANG DE BZHIN GSHEGS PAS RAB TU SHES SO,
,MTHAR SONG

BA ZHES BYA BA NI RAB TU GYUR PA'O, ,YONGS SU RTOG PA'I DBANG PO
CI 'DRA BAS 'DOD CHAGS DANG ZHE SDANG DANG GTI MUG BCOS MA SKYE
BA DE YANG DE BZHIN GSHEGS PAS RAB TU SHES SO, ,YONGS SU RTOG
PA'I DBANG PO GANG GIS SNREL ZHI'I 'DOD CHAGS DANG, ZHE SDANG
DANG, GTI

MUG SKYE BA DANG, YONGS SU RTOG PA'I DBANG PO GANG GIS TSAR BCAD
PA'I 'DOD CHAGS DANG, ZHE SDANG DANG GTI MUG SKYE BA DE YANG DE
BZHIN GSHEGS PAS RAB TU SHES SO, ,DBANG PO GANG DAG DGE BA'I RGYU
LAS BYUNG BA DANG, DBANG PO GANG DAG NGES PAR 'BYUNG BA'I RGYU
LAS BYUNG BA DE

DAG THAMS CAD KYANG DE BZHIN GSHEGS PAS RAB TU SHES SO, ,GZHAN
YANG DE BZHIN GSHEGS PAS MIG GI DBANG PO RAB TU SHES PA NAS KUN
SHES PA DANG LDAN PA'I DBANG PO'I BAR RAB TU SHES SO, ,DBANG PO
GANG MIG GI DBANG PO'I RGYU LAS BYUNG BA RNA BA'I DBANG PO 'JIG

@338A *, ,PA DE YANG DE BZHIN GSHEGS PAS RAB TU SHES SO, ,DE
BZHIN DU RNA BA'I DBANG PO LA SOGS PA RNAMS KYANG RIG PAR BYA'O,
,SEMS CAN GANG SBYIN PA'I DBANG PO CAN YIN LA, DE YANG TSUL
KHRIMS LA SBYOR BA DE LA DE BZHIN GSHEGS PA DBANG PO MCHOG DANG
MCHOG

MA YIN PA SHES PAS SBYIN PA'I GTAM BYED DO, ,DE BZHIN DU TSUL
KHRIMS DANG, BZOD PA DANG, BRTZON 'GRUS DANG, BSAM GTAN DANG,
SHES RAB KYI DBANG PO CAN YIN LA, DE YANG SBYIN PA LA SOGS PA DE
LA SBYOR BA DE LA DE LTAR TSUL KHRIMS LA SOGS PA'I GTAM BYED DO,
,DE

BZHIN DU GANG NYAN THOS KYI THEG PA'I DBANG PO CAN YIN LA, DE
YANG RANG SANGS RGYAS KYI THEG PA LA SBYOR BA ZHES BYA BA LA SOGS
PA SBYAR RO, ,RIGS KYI BU DE LTAR NA DE BZHIN GSHEGS PAS SEMS CAN
THAMS CAD KYI DBANG PO YONGS SU SMIN PA RNAMS NI DBANG PO YONGS
SU SMIN PA RNAMS SO

ZHES BYA BAR YANG DAG PA JI LTA BA BZHIN DU RAB TU SHES SO,
,YONGS SU MA SMIN PA RNAMS KYANG YONGS SU MA SMIN PA RNAMS SO
ZHES BYA BAR YANG DAG PA JI LTA BA BZHIN DU RAB TU SHES SO, ,NGES
PAR 'BYUNG BA MA YIN PA RNAMS NI NGES PAR 'BYUNG BA MA YIN PA
RNAMS SO ZHES BYA BAR YANG DAG PA JI

LTA BA BZHIN DU RAB TU SHES SO, ,NGES PAR 'BYUNG BA DANG BCAS PA
RNAMS KYANG NGES PAR 'BYUNG BA DANG BCAS PA RNAMS SO ZHES YANG
DAG PA JI LTA BA BZHIN DU RAB TU SHES SO, ,SEMS CAN GYI DBANG
PO'I RNAM PA GANG YIN PA DANG, SBYOR BA GANG YIN PA DANG, GSUM PA
GANG YIN PA DANG,

GANG GI RGYU LAS BYUNG BA DANG, RKYEN GANG YIN PA DANG, DMIGS PA
GANG YIN PA DANG, MTHAR THUG PA GANG YIN PA DANG, MTHA' GANG YIN
PA DE DAG THAMS CAD DE BZHIN GSHEGS PAS YANG DAG PA JI LTA BA
BZHIN DU RAB TU SHES SO, ,'DI NI DE BZHIN GSHEGS PA'I DE BZHIN
GSHEGS

PA'I LAS LNGA PA'O ZHES GSUNGS PA LTA BU'O, ,DE NI THAMS CAD DU
'GRO BA'I LAM MKHYEN PA'I STOBS KYI DBANG DU BYAS NAS BSHAD PA,
LAM 'GA' RGYAL BA NYID DANG 'GA' ZHIG RANG RGYAL GYI, ,BYANG CHUB
DANG NI NYAN THOS BYANG CHUB YI DAGS DANG, ,DUD 'GRO LHA MI RNAMS
DANG DMYAL LA

@338B SOGS 'GRO BA, ,DE LA MKHYEN PA CHAGS MED MTHA' YAS STOBS SU
'DOD, ,DE LA LAM GYI SGRAS NI LAM SHUL BRJOD DO, ,LAM GANG LA LAM
THAMS CAD DU 'GRO BA'I NGANG TSUL YOD PA DE NI THAMS CAD DU 'GRO
BA'I LAM MO, ,LAM 'GA' ZHIG NI SANGS RGYAS NYID DU 'DOD DO, ,LA
LA NI

RANG RGYAL BA'I BYANG CHUB TU'O, ,LA LA NI NYAN THOS KYI BYANG
CHUB TU'O, ,LA LA NI LHA DAG TU YIN PA NAS DMYAL BA DAG TU YIN
PA'I BAR RO, ,SOGS PA'I SGRA NI RNAM PA SNA TSOGS BSTAN PAR MTSON
PA'I DON TO, ,DE LA DE BZHIN GSHEGS PAS LAM GANG ZHIG GANG DU
'GRO BA'I LAM DE NI DER

'GRO BA YIN NO ZHES YANG DAG PA JI LTA BA BZHIN DU RAB TU MKHYEN
TO, ,DE'I PHYIR BCOM LDAN 'DAS KYI MKHYEN PA LAM THAMS CAD KYI
YUL CAN THOGS PA MI MNGA' BA 'DI NI THAMS CAD DU 'GRO BA'I LAM
MKHYEN PA'I STOBS SU RNAM PAR GZHAG STE, JI SKAD DU, RIGS KYI BU
GZHAN YANG DE

BZHIN GSHEGS PAS KUN TU 'GRO BA'I LAM SHES PA YANG DAG PA JI LTA
BA BZHIN DU RAB TU SHES SO, ,JI LTAR RAB TU SHES SHE NA, YANG DAG
PA NYID DU NGES PA'I SEMS CAN GYI KHAMS KYANG YANG DAG PA JI LTA
BA BZHIN DU RAB TU SHES SO, ,MA NGES PA DANG LOG PA NYID DU NGES
PA'I

SEMS CAN GYI KHAMS KYANG RAB TU SHES SO, ,NGES PA DANG BCAS PA'I
SEMS CAN GYI KHAMS NI 'DI LTAR RAB TU SHES SO, ,SEMS CAN GANG DAG
RGYU'I STOBS CAN SNGON GYI SBYOR BA PHUN SUM TSOGS PA, ZUR TZAM
GYIS GO BA DBANG PO RNON PO'I SEMS CAN DE DAG LA DE BZHIN GSHEGS

PAS CHOS BSTAN KYANG RUNG, MA BSTAN KYANG RUNG STE, RNAM PAR GROL
BA'I SKAL BA YOD PA DE DAG DE BZHIN GSHEGS PAS SNGON GYI RGYU
DANG STOBS SHES NAS CHOS STON TO, ,MA NGES PA'I SEMS CAN GYI
KHAMS KYANG 'DI LTAR SHES TE, GANG DAG RKYEN GYI STOBS CAN YONGS
SU SMIN PAR BYA

BA'I MTSAN NYID CAN GYI SEMS CAN DE DAG GAL TE MTHUN PAR 'DOMS
SHING RJES SU STON PA DANG PHRAD NA RNAM PAR GROL BAR 'GYUR GYI,
MA PHRAD NA RNAM PAR GROL BAR MI 'GYUR BA DE DAG LA YANG DE BZHIN
GSHEGS PAS DE LTA DE LTAR RGYU DANG RKYEN DANG LDAN PA'I GTAM
YANG DAG PAR GSUNGS TE,

@339A *, ,GANG GI PHYIR DE BZHIN GSHEGS PA LAS DE LTA BU'I CHOS
THOS NAS TSUL BZHIN DU RAB TU SBYOR BAS 'BRAS BU THOB PAR 'GYUR
BA DE DAG GI DON DU SANGS RGYAS BCOM LDAN 'DAS RNAMS 'BYUNG NGO,
,LOG PA NYID DU NGES PA'I SEMS CAN GYI KHAMS 'DI LTAR RAB TU SHES
SO, ,

YONGS SU SBYANG BA MA BYAS PA, KHO RE CHUNG BA, BLUN PA SNOD DU
MA GYUR PA'I SEMS CAN DE DAG LA DE BZHIN GSHEGS PAS CHOS BSTAN
KYANG RUNG MA BSTAN KYANG RUNG STE, SEMS CAN DE DAG RNAM PAR GROL
BA'I SKAL BA MED PAS DE DAG DE BZHIN GSHEGS PAS SNOD MA YIN PAR
RIG NAS

BTANG SNYOMS SU 'JOG STE, DE DAG GI CHED DU BYANG CHUB SEMS DPA'
RNAMS GO CHA GYON TO, ,GZHAN YANG DE BZHIN GSHEGS PAS 'DOD CHAGS
KYI LAM RNAM PA GSUM RAB TU SHES TE, GSUM GANG ZHE NA, 'DOD CHAGS
KYI LAM GANG SDUG PA'I RNAM PA LAS SKYE BA YANG YOD, 'DOD

CHAGS KYI LAM GANG RJES SU CHAGS PA'I RNAM PA LAS SKYE BA YANG
YOD, 'DOD CHAGS KYI LAM GANG SNGON GYI BAG LA NYAL GYI RGYU LAS
SKYE BA YANG YOD DO, ,ZHE SDANG GI LAM RNAM PA GSUM YANG RAB TU
SHES TE, ZHE SDANG GI LAM GANG KHONG KHRO BA'I RGYU LAS SKYE BA
YANG YOD, ZHE SDANG GI

LAM GANG BSAM PA YONGS SU MA RDZOGS PA LAS SKYE BA YANG YOD, ZHE
SDANG GI LAM GANG SNGON GYI BAG LA NYAL LAS SKYE BA YANG YOD DO,
,GTI MUG GI LAM RNAM PA GSUM CHAR YANG RAB TU SHES TE, GTI MUG GI
LAM GANG MA RIG PA'I RGYU LAS SKYE BA YANG YOD, GTI MUG GI LAM

GANG 'JIG TSOGS LA LTA BA'I RGYU LAS SKYE BA YANG YOD, GTI MUG GI
LAM GANG THE TSOM GYI RGYU LAS SKYE BA YANG YOD DE, DE DAG KYANG
DE BZHIN GSHEGS PAS RAB TU SHES SO ZHES BYA BA RGYAS PAR 'BYUNG
ZHING, DE LTAR SEMS CAN THAMS CAD KYI 'JUG PA'I RGYU LAS BYUNG BA
DANG, LDOG PA'I

RGYU LAS BYUNG BA'I LAM GANG JI SNYED PA DE DAG THAMS CAD DU DE
BZHIN GSHEGS PA'I YE SHES MTHONG BA THOGS PA MED PAR 'JUG STE,
'DI NI DE BZHIN GSHEGS PA'I DE BZHIN GSHEGS PA'I LAS DRUG PA'O
ZHES GSUNGS PA LTA BU'O, ,DA NI BSAM GTAN DANG, RNAM PAR THAR PA
DANG TING

@339B NGE 'DZIN DANG, SNYOMS PAR 'JUG PA DANG, KUN NAS NYON MONGS
PA DANG, RNAM PAR BYANG BA'I LDANG BA MKHYEN PA'I STOBS KYI DBANG
DU BYAS NAS BSHAD PA, 'JIG RTEN MTHA' YAS RNAL 'BYOR BYE BRAG LA
THA DAD, ,BSAM GTAN RNAM THAR BRGYAD GANG ZHI GNAS GANG DAG DANG,
,SNYOMS

'JUG KHYAD PAR GANG DAG GCIG DANG BRGYAD GYUR PA, ,DE LA MKHYEN
PA THOGS MED 'DI NI STOBS SU BSHAD, ,DE LA 'JIG RTEN MTHA' YAS PA
NA, RNAL 'BYOR PA'I KHYAD PAR GYIS RAB TU DBYE BA MTHA' YAS PAR
GYUR PA BSAM GTAN DAG NI BZHI'O, ,RNAM PAR THAR PA NI BRGYAD

DO; ,ZHI GNAS NI TING NGE 'DZIN DAG STE, DGE BA LA SEMS RTZE GCIG
PA'I MTSAN NYID CAN NO, ,MTHAR GYIS GNAS PA'I SNYOMS PAR 'JUG PA
DAG NI DGU STE, BSAM GTAN BZHI DANG, GZUGS MED PA BZHI DANG, 'DU
SHES DANG, TSOR BA 'GOG PA'O, ,KUN NAS NYON

MONGS PA'I RGYU NI MA RIG PA DANG, TSUL BZHIN MA YIN PA'I YID LA
BYED PA LA SOGS PA DAG GO , ,RNAM PAR BYANG BA'I RGYU NI GZHAN
LAS RJES SU MTHUN PA'I SGRA DANG SO SO RANG GI TSUL BZHIN YID LA
BYED PA STE, DE LTA BU LA SOGS PA DAG GO , ,DE'I PHYIR RNAM 'BYOR
PA'I DBYE BAS

SO SOR RAB TU DBYE BA MTHA' YAS PAR GYUR PA BSAM GTAN LA SOGS PA
DE LA MKHYEN PA GANG ZHIG THOGS PA MI MNGA' BA DE NI BSAM GTAN
DANG, RNAM PAR THAR PA DANG, TING NGE 'DZIN DANG, SNYOMS PAR 'JUG
PA DANG, KUN NAS NYON MONGS PA DANG, RNAM PAR BYANG BA'I

LDANG BA MKHYEN PA'I STOBS SU RNAM PAR BZHAG STE, JI SKAD DU,
RIGS KYI BU GZHAN YANG DE BZHIN GSHEGS PAS BSAM GTAN DANG, RNAM
PAR THAR PA DANG, TING NGE 'DZIN DANG, SNYOMS PAR 'JUG PA DANG,
KUN NAS NYON MONGS PA DANG, RNAM PAR BYANG BA'I LDANG BA

SHES PA THAMS CAD YANG DAG PA JI LTA BA BZHIN DU RAB TU SHES SO,
,JI LTAR RAB TU SHES SHE NA, SEMS CAN RNAMS KYI KUN NAS NYON
MONGS PA SKYE BA'I RGYU GANG YIN PA DANG, RKYEN GANG YIN PA DE DE
BZHIN GSHEGS PAS RAB TU SHES SO, ,SEMS CAN RNAMS KYI RNAM PAR DAG
PAR

@340A *, ,'GYUR BA'I RGYU GANG YIN PA DANG, RKYEN GANG YIN PA DE
YANG DE BZHIN GSHEGS PAS RAB TU SHES SO, ,DE LA RGYU NI GANG,
RKYEN NI GANG ZHE NA, SEMS CAN RNAMS KYI KUN NAS NYON MONGS PA'I
RGYU NI TSUL BZHIN MA YIN PA YID LA BYED PA'O, ,SEMS CAN RNAMS
KYI KUN

NAS NYON MONGS PA'I RKYEN NI MA RIG PA'O, ,MA RIG PA NI RGYU'O,
,'DU BYED RNAMS NI RKYEN TO, ,'DU BYED NI RGYU'O, ,RNAM PAR SHES
PA NI RKYEN TO ZHES BYA BA NAS, NYON MONGS PA RNAMS NI RGYU'O,
,LAS RNAMS NI RKYEN TO, ,LTA BA NI RGYU'O, ,SRED PA NI RKYEN TO,
,BAG LA NYAL

BA NI RGYU'O, ,KUN NAS LDANG BA NI RKYEN TE ZHES BYA BA'I BAR
DANG, DE LA SEMS CAN RNAMS KYI RNAM PAR BYANG BA'I RGYU NI GANG
RKYEN NI GANG ZHE NA, RGYU GNYIS DANG RKYEN GNYIS SO, ,GNYIS GANG
ZHE NA, GZHAN LAS RJES SU MTHUN PA'I SGRA DANG, SO SO RANG GI
TSUL BZHIN YID LA BYED PA'O, ,

GZHAN YANG GNYIS TE, ZHI GNAS LA RTZE GCIG PA DANG, LHAG MTHONG
LA MKHAS PA'O ZHES RGYAS PAR 'BYUNG ZHING, 'DI NI SEMS CAN RNAMS
KYI RNAM PAR DAG PA'I RGYU'O, ,'DI NI RKYEN TE DE YANG DE BZHIN
GSHEGS PAS RAB TU SHES SO, ,DE BZHIN DU RIGS KYI BU DE BZHIN

GSHEGS PA NI YE SHES DANG LDAN PAS 'DOD PA RNAMS LAS DBEN PA,
SDIG PA MI DGE BA'I CHOS RNAMS LAS DBEN PA, RNAM PAR RTOG PA DANG
BCAS PA RNAM PAR DPYOD PA DANG BCAS PA, DBEN PA LAS SKYES PA'I
DGA' BA DANG BDE BA CAN BSAM GTAN DANG PO LA SNYOMS PAR ZHUGS TE

'GOG PA LAS LDANG NGO, ,'GOG PA LA SNYOMS PAR ZHUGS TE BSAM GTAN
DANG PO LAS LDANG NGO, ,RNAM PAR THAR PA BRGYAD LA LUGS DANG
MTHUN PAR YANG SNYOMS PAR 'JUG GO , ,LUGS DANG MI MTHUN PA DANG,
SNREL ZHIR YANG NGO, ,TING NGE 'DZIN NI SNYOMS PAR 'JUG PAR STON,

SNYOMS PAR 'JUG PA NI TING NGE 'DZIN DU STON KYANG DE BZHIN
GSHEGS PA'I TING NGE 'DZIN LA 'DRES PA GANG YANG MED CING, DE
BZHIN GSHEGS PA LA NI DMIGS PAS TING NGE 'DZIN LA SNYOMS PAR 'JUG
PAR BYA BA MED DO, ,DE BZHIN GSHEGS PA'I TING NGE 'DZIN GCIG GIS
TING NGE 'DZIN

@340B THAMS CAD MNGON PAR 'GRUB STE, DE BZHIN GSHEGS PA NI TING
NGE 'DZIN GCIG LAS MA LANGS PAR TING NGE 'DZIN THAMS CAD LA
SNYOMS PAR 'JUG KYANG DE BZHIN GSHEGS PA LA SEMS GCIG NAS GCIG TU
'JUG PA MED, DE BZHIN GSHEGS PA LA SEMS MNYAM PAR MA BZHAG

PA MI DMIGS SO, ,DE BZHIN GSHEGS PA'I TING NGE 'DZIN NI SUS KYANG
BLTA BAR MI NUS TE, NYAN THOS KYI TING NGE 'DZIN NI RANG SANGS
RGYAS KYI TING NGE 'DZIN GYIS ZIL GYIS GNON TO, ,RANG SANGS RGYAS
KYI TING NGE 'DZIN NI BYANG CHUB SEMS DPA'I TING NGE 'DZIN GYIS
ZIL GYIS GNON

TO; ,BYANG CHUB SEMS DPA'I TING NGE 'DZIN NI DE BZHIN GSHEGS PA'I
TING NGE 'DZIN GYIS ZIL GYIS GNON TO, ,DE BZHIN GSHEGS PA'I TING
NGE 'DZIN NI ZIL GYIS MI GNON PA STE, 'DI LA DE BZHIN GSHEGS PA'I
YE SHES NI ZIL GYIS MI GNON PAR 'JUG PA'O, ,GDAMS PA

DANG RJES SU BSTAN PA GANG DANG GANG GIS NYAN THOS RNAMS TING NGE
'DZIN BSKYED PA DE YANG DE BZHIN GSHEGS PAS RAB TU SHES SO, ,GANG
GIS RANG SANGS RGYAS RNAMS DANG, GANG GIS BYANG CHUB SEMS DPA'
RNAMS KYIS TING NGE 'DZIN BSKYED PA DE YANG DE BZHIN GSHEGS PAS
RAB TU

SHES SO, ,SHES NAS KYANG DE BZHIN DU 'DOMS SHING DE BZHIN DU RJES
SU STON TE, 'DI NI DE BZHIN GSHEGS PA'I DE BZHIN GSHEGS PA'I LAS
BDUN PA'O ZHES GSUNGS PA LTA BU'O, ,DA NI SNGON GYI GNAS RJES SU
DRAN PA MKHYEN PA'I STOBS KYI DBANG DU BYAS NAS BSHAD PA, JI

SRID GTI MUG DE SRID SRID GNAS 'DAS BDAG DANG, ,SEMS CAN GZHAN RE
RE YI SRID PA SEMS CAN NI, ,JI SNYED DE SNYED MTHA' YAS GZHIR
BCAS YUL PHYOGS DANG, ,BCAS RNAMS LA BLO GANG DANG GANG YIN STOBS
SU BSHAD, ,JI SRID GTI MUG CES BYA BA 'DIS NI SKYE BA

GCIG NAS GCIG TU BRGYUD PA THOG MA MED PA SNGON GYI GNAS RJES SU
DRAN PA MKHYEN PA'I YUL NYID DU BSHAD DO, ,SEMS CAN JI SNYED CES
BYA BA 'DIS NI SEMS CAN GYI KHAMS MU MTHA' MED PA BSDU BAR BRJOD
DO, ,GZHIR BCAS SMOS PAS NI RGYU DANG BCAS PA NYID KYI SGO NAS DE
BSDU BA

@341A *, ,BSHAD DO, ,GA GE MO ZHIG NAS BDAG KHA DOG NI 'DI 'DRA
BAR GYUR, RNAM PA NI 'DI LTA BUR GYUR ZHES BYA BA LA SOGS PA NI
MDO JI LTA BA BZHIN NO, ,DE LA KHA DOG NI 'DI 'DRA BAR GYUR ZHES
BYA BAR RJES SU DRAN PAS NI RNAM PA DANG BCAS PAR RJES SU DRAN
PAR

'GYUR RO, ,CHE GE MO ZHIG NA BDAG GNAS NAS DE NAS SHI 'PHOS NAS
GA GE MO ZHIG TU SKYES, DE NAS SHI 'PHOS NAS 'DIR SKYES SO ZHES
BYA BAR DRAN PAS NI YUL PHYOGS DANG BCAS PAR RJES SU DRAN PAR
'GYUR RO, ,LHAG MA NI RGYU DANG BCAS PAR RJES SU DRAN PA'O, ,DE
LTAR

SNGON GYI SRID PA GZHI DANG BCAS PA DANG, YUL PHYOGS DANG BCAS PA
DANG, RNAM PA DANG BCAS PA SANGS RGYAS BCOM LDAN 'DAS KYI MKHYEN
PA GANG ZHIG THOGS PA MI MNGA' BA NI SNGON GYI GNAS RJES SU DRAN
PA MKHYEN PA'I STOBS YIN NO, ,STOBS 'DIS NI SANGS RGYAS BCOM

LDAN 'DAS RNAMS SEMS DANG SEMS LAS BYUNG BA'I RGYU BA 'DAS PA DAG
MA LUS PAR JI LTA BA BZHIN THUGS SU CHUD DE, SKAL BA DANG LDAN PA
DANG, SKAL BA DANG MI LDAN PA'I TSUL MKHYEN PA NYID KYIS CHOS
'BRAS BU YOD PA STON PAR MDZAD PA YIN NO ZHES BYA BAR RNAM PAR
GZHAG STE,

JI SKAD DU, DE SEMS CAN DE'I SNGON GYI GNAS RJES SU DRAN NO,
,SNGON GYI RGYU JI LTA BU DANG, RGYU GANG GIS SEMS CAN GANG KUN
TU BYUNG BA DE'I SNGON GYI RGYU DE BZHIN GSHEGS PAS RAB TU SHES
TE SHES NAS KYANG DE BZHIN DU CHOS STON TO, ,SEMS CAN THAMS CAD
KYI SEMS KYI RGYU BA 'DAS PA

YANG DE BZHIN GSHEGS PAS RAB TU SHES SO, ,SEMS GANG GIS DMIGS PA
CAN GYI 'OG TU SEMS GANG GIS DMIGS PA CAN SKYE BA DANG, DMIGS PA
GANG GIS SKYE BA DANG, DMIGS PA GANG DANG BRAL BA NA 'GAG PA DE
YANG DE BZHIN GSHEGS PAS RAB TU SHES SO, ,DE LTAR

JI TZAM DU SEMS CAN GCIG GI SEMS GCIG NAS GCIG TU BRGYUD DE 'JUG
PA DE LTA BU ZHIG GI 'OG TU SEMS 'DI LTA BU ZHIG BYUNG LA, DE'I
'OG TU YANG 'DI LTA BU ZHIG BYUNG BA DE BSKAL PA GANG G'A'I KLUNG
GI BYE MA SNYED DU YANG TSIG TU BSTAN PAS BSTAN PAR DKA'O, ,DE
BZHIN DU SEMS

@341B CAN THAMS CAD KYI YANG DE LTA BU SO SOR SEMS GCIG NAS GCIG
TU BRGYUD PA DE BZHIN GSHEGS PAS RAB TU SHES SO, ,YONGS SU BRTAG
PA NYE BAR BZUNG STE PHYI MA'I MUR THUG PAR BSTAN KYANG DE'I YE
SHES MTHAR THUG PAR MI 'GYUR RO, ,DE BZHIN GSHEGS PA'I SNGON GYI
GNAS RJES SU

DRAN PA SHES PA 'DI NI BSAM GYIS MI KHYAB CING MTSUNGS PA MED LA,
TSAD MED DE, DE'I MTHA' NI BSTAN PAR SLA BA MA YIN NO, ,SANGS
RGYAS KHYU MCHOG TU GYUR PAS DE BZHIN GSHEGS PAS SEMS CAN DE DAG
LA, KYE SEMS CAN GANG DAG DGE BA'I RTZA BA SANGS RGYAS LA BSKRUN

PA'AM, NYAN THOS LA BSKRUN PA'AM, RANG SANGS RGYAS LA BSKRUN BA
DE LTA BU DRAN PAR GYIS SHIG CES DRAN PAR BYED DO, ,'DI LTA STE,
SANGS RGYAS KYI MTHUS SEMS CAN DE DAG GIS KYANG DRAN PAR 'GYUR
RO, ,DE BZHIN GSHEGS PAS DE DAG LA DGE BA'I RTZA BA LA DMIGS PA
DE DANG

DES CI NAS THEG PAS RNAM PAR GROL BA LAS PHYIR MI LDOG PAR 'GYUR
BA DE LTA DE LTAR CHOS STON TO, ,'DI NI DE BZHIN GSHEGS PA'I DE
BZHIN GSHEGS PA'I LAS BRGYAD PA'O ZHES GSUNGS PA LTA BU'O, ,DA NI
'CHI 'PHO BA DANG SKYE BA MKHYEN PA'I STOBS KYI DBANG DU BYAS NAS
BSHAD PA,

SEMS CAN RNAMS KYI SEMS CAN RE RE'I 'CHI 'PHO DANG, ,SKYE GANG
'JIG RTEN LA GNAS NAM MKHA'I MTHAR THUG DANG, ,BKRA MANG DE LA
MKHYEN PA DUS DER 'JUG PA YIS, ,MA CHAGS RNAM KUN YONGS DAG MTHA'
YAS STOBS SU 'DOD, ,'CHI 'PHO BA NI PHUNG PO 'JIG PA'O, ,SKYE BA
NI

PHUNG PO'I NYING MTSAMS SBYOR BA'O, ,'JIG RTEN MA LUS PA'I 'CHI
'PHO BA DANG SKYE BA NAM MKHA'I KHAMS KYI MTHAS GTUGS PA, LAS
SHIN TU SNA TSOGS PA'I BZOS SBYAR BA GANG DAG YIN PA DE DAG BCOM
LDAN 'DAS KYIS SKAD CIG GCIG KHO NA LA LHUN GYIS GRUB PAR YANG
DAG PA JI LTA BA

BZHIN DU MKHYEN LA, DE'I YE SHES YUL 'GA' LA YANG CHAGS PA MI
MNGA' STE, RNAM PA THAMS CAD YONGS SU DAG PAS THOGS PA MI MNGA'
BA 'DI NI BCOM LDAN 'DAS KYI 'CHI 'PHO BA DANG SKYE BA MKHYEN
PA'I STOBS SU RNAM PAR GZHAG GO, ,BCOM LDAN 'DAS KYIS SEMS CAN
RNAMS KYI

@342A *, ,'CHI 'PHO DANG SKYE BA MKHYEN PA 'BA' ZHIG TU MA ZAD
KYI, 'ON KYANG LHA'I SPYAN GYIS 'CHAGS PA DANG 'JIG PA LA SOGS PA
SNA TSOGS PA MANG PO THAMS CAD KYANG MA TSANG BA MED PAR RAB TU
MKHYEN TO ZHES BYA BAR RNAM PAR GZHAG STE, JI SKAD DU, DE LA DE
BZHIN GSHEGS PA'I

LHA'I MIG NI 'DI YIN TE, MIG DES PHYOGS BCU'I 'JIG RTEN GYI CHOS
KYI DBYINGS KYIS KLAS PA NAM MKHA'I KHAMS KYI MTHAS GTUGS PA,
TSAD MED GRANGS MED PA BGRANG BA LAS SHIN TU 'DAS PA'I SANGS
RGYAS KYI ZHING DE DAG NA ZHING DU SNANG BA GANG LA LA SEMS CAN
GYI RJES SU BZUNG BA

'JIG PA DANG 'CHAGS PA DE DAG MTHONG NGO, ,GANG LA LA SEMS CAN DU
SNANG BA 'CHI 'PHO BA DANG SKYE BA DANG BDE 'GRO DANG NGAN 'GRO
DANG LAS JI LTA BA BZHIN DU NYE BAR 'GRO BA DE DAG THAMS CAD
MTHONG NGO, ,GANG LA LA BYANG CHUB SEMS DPAR SNANG BA 'CHI 'PHO
BA DANG MNGAL DU 'JUG PA

DANG 'BYUNG BA DE DAG THAMS CAD MTHONG NGO, ,GANG LA LA SANGS
RGYAS SU SNANG BA MNGON PAR RDZOGS PAR 'TSANG RGYA BA CHOS KYI
'KHOR LO BSKOR BA TSE'I 'DU BYED 'DOR BA YONGS SU MYA NGAN LAS
'DA' BA DE DAG THAMS CAD MTHONG NGO, ,GANG LA LA NYAN THOS SU
SNANG BA RNAM PAR GROL BA

YONGS SU MYA NGAN LAS 'DA' BA DE DAG THAMS CAD MTHONG NGO, ,GANG
LA LA RANG SANGS RGYAS SU SNANG BA RDZU 'PHRUL STON PA YON SBYONG
BA DE DAG THAMS CAD MTHONG NGO, ,SEMS CAN GANG DAG SNANG BAR GYUR
PA DAG DANG GANG DAG PHYI ROL GYI MNGON PAR SHES PA LNGA PO RNAMS
KYI MIG LAM DU BYUNG

BA DANG, NYAN THOS RNAMS KYI MA YIN PA DANG, RANG SANGS RGYAS
RNAMS KYI MA YIN PA DANG, BYANG CHUB SEMS DPA' DAG GI MA YIN PA
DE DAG KYANG DE BZHIN GSHEGS PA'I LHA'I MIG LA SNANG BAR 'GYUR
RO, ,YANG SHING RTA'I 'PHANG LO TZAM GYI PHYOGS NA SNANG BAR MA
GYUR BA'I SEMS

CAN GANG DAG DE BZHIN GSHEGS PA LA SNANG BAR GYUR PA DE DAG NI
CHES MANG GI ,STONG GSUM GYI STONG CHEN PO'I 'JIG RTEN GYI KHAMS
KYI LHA DANG MI RNAMS NI DE LTA MA YIN NO, ,DE BZHIN DU SNANG BAR
MA GYUR PA'I SEMS CAN GYI KHAMS TSAD MED DO, ,DE LTAR SANGS RGYAS
KYIS 'DUL

@342B BA'I SEMS CAN GANG YIN ZHES DE BZHIN GSHEGS PA'I LHA'I MIG
GIS SANGS RGYAS KYI ZHING THAMS CAD DU SEMS CAN GYI KHAMS LA RNAM
PAR BLTA'O, ,SANGS RGYAS KYIS 'DUL BA'I SEMS CAN GYI RIS JI SNYED
PA DE DAG GI MDUN DU DE SNYED KYI DE BZHIN GSHEGS PA BZHUGS SHING
SEMS CAN

DE DAG 'DUL YANG DE MA YIN PA'I SEMS CAN GZHAN GYIS MI SHES TE,
'DI NI DE BZHIN GSHEGS PA'I LAS DGU PA'O ZHES GSUNGS PA LTA BU'O,
,DA NI ZAG PA ZAD PA MKHYEN PA'I STOBS KYI DBANG DU BYAS NAS
BSHAD PA, RNAM KUN MKHYEN PA'I STOBS KYIS MYUR DU RGYAL

RNAMS KYI, ,NYON MONGS DANG NI BAG CHAGS DANG BCAS 'JIG 'GYUR
DANG, ,SLOB MA LA SOGS NYON MONGS BLO YIS 'GOG PA YANG, ,DE LA
MKHYEN PA CHAGS MED MTHA' YAS STOBS SU 'DOD, ,DE LA NYON MONGS PA
DAG NI MA RIG PA DANG 'DOD CHAGS LA SOGS PA DAG STE, 'JIG

RTEN KHAMS GSUM PA NYON MONGS PAR BYED PA'I PHYIR RO, ,GANG GIS
SEMS KYI RGYUD 'BAG PAR BYED CING SGO BAR BYED LA RJES SU BGROD
PAR BYED PA DE NI BAG CHAGS TE NYON MONGS PA'I MUR THUG PA DANG
GOMS PA DANG RTZA BA DANG BAG CHAGS ZHES BYA BA NI RNAM GRANGS
DAG GO, ,DE NI ZAG

PA MED PA'I LAM GYIS NYON MONGS PA SPANGS SU ZIN KYANG NYAN THOS
DANG RANG SANGS RGYAS THAMS CAD KYIS SPANG BAR MI NUS TE, TIL MAR
DANG ME TOG LA SOGS PA BSAL DU ZIN KYANG BUM PA DANG SNAM BU LA
SOGS PA RNAMS LA DE DAG DANG PHRAD PAS YON TAN PHRA MO DMIGS PA
BZHIN NO, ,'DI LTAR

NYON MONGS PA SPANGS KYANG BAG CHAGS YOD PAS DGRA BCOM PA SNGON
DU SPRE'UR GYUR PA MCHONG ZHING MCHONG ZHING 'GRO BA DANG SNGON
BRAM ZER GYUR PA'I DMANGS MOR BRJOD PA'I KUN TU SPYOD PA BCOM
LDAN 'DAS KYIS BZLOG TU ZIN KYANG MA LOG PA DMIGS PA YIN NO, ,DE
LA MA RIG PA'I BAG CHAGS NI SHES

BYA YONGS SU DPYOD PA'I GEGS SU GYUR PA YIN LA, 'DOD CHAGS LA
SOGS PA'I BAG CHAGS YOD PA NI LUS DANG NGAG GI 'JUG PA RNAM PA DE
LTA BU'I RGYU YANG YIN TE, MA RIG PA DANG 'DOD CHAGS LA SOGS PA'I
BAG CHAGS DE YANG RNAM PA THAMS CAD MKHYEN PA DANG SANGS RGYAS
KHO NA LA LDOG

@343A *, ,PAR 'GYUR GYI GZHAN DAG LA NI MA YIN NO, ,DE'I PHYIR
NYON MONGS PA'I BAG CHAGS LHAG MA LUS PAR SPANGS PA DANG, BAG
CHAGS KYI MTSAMS SBYOR BA'I NYON MONGS PA SPANGS PA DE LA SANGS
RGYAS RNAMS KYI MKHYEN PA GANG ZHIG THAMS CAD DU THOGS PA MI
MNGA'

BA DE NI ZAG PA ZAD PA MKHYEN PA'I STOBS SU RNAM PAR GZHAG STE,
JI SKAD DU, RIGS KYI BU GZHAN YANG DE BZHIN GSHEGS PAS ZAG PA
THAMS CAD ZAD PAS BDAG GI SKYE BA NI ZAD, TSANGS PAR SPYOD PA NI
BSTEN, BYA BA NI BYAS TE 'DI LAS SRID PA GZHAN MI SHES SO ZHES
TE, ZAG PA

MED PA SEMS RNAM PAR GROL BA SHES RAB RNAM PAR GROL BA RANG GI
MNGON PAR SHES PA MNGON SUM DU BYAS NAS DE NYE BAR BSGRUBS TE
GNAS SO, ,DE BZHIN GSHEGS PA'I ZAG PA ZAD PA SHES PA DE NI RNAM
PAR DAG PA DRI MA MED PA YONGS SU DAG PA 'OD GSAL BA BAG CHAGS
KYI MTSAMS

SBYOR BA THAMS CAD YANG YANG DAG PAR BCOM PA'O, ,NYON THOS RNAMS
KYI ZAG PA ZAD PA NI TSAD YOD PA BAG CHAGS YANG DAG PAR MA BCOM
PA'O, ,RANG SANGS RGYAS RNAMS KYI ZAG PA ZAD PA NI TSAD YOD PA
SNYING RJE CHEN PO DANG BRAL BA SPOBS PA DANG BRAL BA'O, ,DE
BZHIN GSHEGS PA'I

ZAG PA ZAD PA NI RNAM PA'I MCHOG THAMS CAD DANG LDAN PA BAG CHAGS
KYI MTSAMS SBYOR BA THAMS CAD YANG DAG PAR BCOM PA, THUGS RJE
CHEN POS KUN TU BZUNG BA MI 'JIGS PA DANG SPOBS PA DANG MA BRAL
BA, 'JIG RTEN THAMS CAD KYIS ZIL GYIS MI GNON PA STE SEMS KYI
SKAD CIG

GCIG DANG LDAN PA'O, ,DE CI'I PHYIR ZHE NA, DE BZHIN GSHEGS PA LA
LAS KYI BAG CHAGS MED, NYON MONGS PA'I BAG CHAGS MED, SPYOD LAM
'KHRUL PA'I BAG CHAGS MED DO, ,'DI LTA STE, DPER NA NAM MKHA'
RANG BZHIN GYIS YONGS SU DAG PAS RDUL DANG DU BA DANG LHAN CIG MI

GNAS PA DE BZHIN DU, ,DE BZHIN GSHEGS PA'I ZAG PA ZAD PA SHES PA
YANG LAS DANG NYON MONGS PA'I BAG CHAGS THAMS CAD DANG LHAN CIG
MI GNAS PA'O, ,DE ZAG PA ZAD PA DE LTA BU LA RAB TU GNAS MA THAG
TU ZAG PA DANG BCAS PA NYE BAR LEN PA DANG BCAS PA'I SEMS CAN

@343B RNAMS LA ZAG PA ZAD PAR BYA BA DANG NYE BAR LEN PA SPANG
BA'I PHYIR CHOS STON TO, ,KYE MA SEMS CAN YANG DAG PA MA YIN PA
YONGS SU RTOG PA LAS BYUNG BA DAG KHYED ZAG PA DANG NYE BAR LEN
PA DE DAG LA YANG DAG PA JI LTA BA BZHIN DU SO SOR RTOGS SHIG CES
DE DAG LA DE BZHIN GSHEGS

PAS CI NAS KYANG ZAG PA RNAMS YANG DAG PA MA YIN PAR YANG DAG PA
JI LTA BA BZHIN RAB TU SHES PAR 'GYUR BA DANG, RAB TU SHES NAS
CHOS GANG YANG NYE BAR MI LEN PAS YONGS SU MYA NGAN LAS 'DA' BAR
'GYUR BA DE LTA DE LTAR NYE BAR BKOD PA'I DPE RNAMS KYIS CHOS
STON TO, ,RIGS KYI BU

'DI NI DE BZHIN GSHEGS PA'I DE BZHIN GSHEGS PA'I LAS BCU PA'O
ZHES GSUNGS PA LTA BU'O, ,DE LTAR GANG DAG RNAM PA THAMS CAD DU
YONGS SU RDZOGS PA NYID LAS DE BZHIN GSHEGS PA'I YE SHES KYI YUL
BSAM GYIS MI KHYAB PA MNGA' BA, DE DAG LAS GZHAN PA'I YON

TAN MTHA' DAG DANG LDAN PA, CHOS KYI SKU DANG THA MI DAD PAR
BZHUGS PA, YON TAN RGYAS PA RE RE ZHING DPE NAM MKHA' GCIG PUS
NYE BAR GZHAL BA MNGA' BA RNAMS, 'GRO BA 'DOD PA DANG SRID PA
DANG LTA BA DANG, MA RIG PA ZHES BYA BA CHU BO CHEN PO BZHI'I
NANG DU CHUD PA MGON MED PA'I

MGON DU GYUR PA SANGS RGYAS BCOM LDAN 'DAS RNAMS KYI STOBS BCU PO
'DI DAG NI SANGS RGYAS KYI SA KUN TU 'OD DU RNAM PA THAMS CAD DU
YONGS SU DAG PAR 'GYUR RO, ,RGYA BSKYED PAS CHOG GO, ,SANGS RGYAS
BCOM LDAN 'DAS RNAMS KYI GZUGS KYI SKU'I BA SPU'I BU GA RE RE
DANG, SKYES

BU CHEN PO'I MTSAN DANG, DPE BYAD DANG, STOBS DANG, MI 'JIGS PA
DANG, SANGS RGYAS KYI CHOS MA 'DRES PA LA SOGS PA YON TAN GYI
KHYAD PAR YONGS SU GCOD PA NI SANGS RGYAS KHO NAS SPYOD LA, GAL
TE GSUNGS NA NI RANG NYID KYI YE SHES KYI YUL DU GYUR PAS BSKAL
PA GRANGS MED

PA BSAM GYIS MI KHYAB PAR SKU TSE'I TSAD BYIN GYIS BRLABS SHING
PHRIN LAS GZHAN MI MNGA' BAR SKYEN PA SKYEN PAR GSUNGS PA DE LTA
NA YANG YON TAN DAG YONGS SU RDZOGS PAR MI 'GYUR NA, BYANG CHUB
SEMS DPAS LTA CI SMOS TE RANG SANGS RGYAS DANG NYAN THOS RNAMS
KYIS SANGS RGYAS KYI YON TAN MTHAR

@344A *, ,PHYIN PAR SHES PA'AM BRJOD PAR NUS PAR 'GYUR BA LTA
SMOS KYANG CI DGOS, DON 'DI NYID DPE'I SGO NAS BSHAD PA, NAM
MKHA' MED PAS 'DAB CHAGS LDOG PAR MI 'GYUR GYI, ,'DIR NI RANG
MTHU ZAD PAS LDOG PAR 'GYUR DE BZHIN, ,SLOB MA DANG BCAS SANGS
RGYAS SRAS

RNAMS SANGS RGYAS KYI, ,YON TAN MKHA' LTAR MTHA' YAS MA BRJOD
LDOG PAR 'GYUR, ,'DI LTAR NAM MKHA' LDING 'DAB GSHOG YANGS PA'I
RLUNG GI SHUGS KYIS PHA ROL GNON PA THOB PA YANG NAM MKHA' YONGS
SU ZAD PAS NAM MKHA' LA LDOG PA MA YIN GYI 'ON KYANG RANG GI
STOBS DANG

PHA ROL GNON PA DANG BRAL BAS YIN PA DE BZHIN DU, RE ZHIG BYANG
CHUB SEMS DPA' GANG DAG SA BCU PA LA RAB TU GNAS PA RNAM PAR THAR
PA BSAM GYIS MI KHYAB PA BRNYES PA DE DAG KYANG, DE BZHIN GSHEGS
PA'I YON TAN BRJOD PAR MI NUS PAS YON TAN NAM MKHA' LTAR MU MTHA'

MED PA DAG LAS LDOG GI YON TAN YONGS SU RDZOGS PAS NI MA YIN TE,
RANG GI BLO'I STOBS YONGS SU NYAMS PAS LDOG PAR GNAS NA, RANG
SANGS RGYAS SAM NYAN THOS RNAMS KYIS YON TAN MTHAR THUG PA RTOGS
PAR 'GYUR BA LTA CI SMOS, GANG GI TSE SANGS RGYAS KYI YON TAN

YONGS SU SHES PA'AM BRJOD PA LA DE DAG GI LO RABS 'DI YIN PA DE'I
PHYIR KHO BO CAG LTA BU MA RIG PA'I RAB RIB KYIS LDONGS PA, YANG
DAG PA JI LTA BA BZHIN SHIN TU LKOG TU GYUR PA RNAMS LA, DE BZHIN
GSHEGS PA'I YON TAN BRJOD PAR BYA BA LA GO SKABS YOD PAR GA LA
'GYUR TE,

DE'I PHYIR 'DI NI GNAS MA YIN PA KHO NA'O ZHES BSHAD PA, DE'I
PHYIR BDAG 'DRAS KHYOD YON 'DI DAG CI, ,SHES PA DANG NI BRJED PAR
NUS 'GYUR RAM, ,'ON KYANG DE DAG 'PHAGS PA KLU SGRUB KYIS, ,BSHAD
PHYIR DOGS SPONGS CUNG ZAD TZAM ZHIG SMRAS, ,DE LTAR BDAG LA DE
BZHIN GSHEGS

PA'I YON TAN SHAS TZAM ZHIG YONGS SU SHES PA YANG MED MOD KYI, DE
LTA NA YANG BDAG GIS TSAM TSOM MED PAR YON TAN PHYOGS GCIG GI CHA
TZAM ZHIG GLENGS PA NI GZHAN LA BRTEN NAS YIN NO, ,DE NYID SMRAS
PA NI, 'PHAGS PA KLU SGRUB KYIS BSHAD PHYIR ZHES BYA'O, ,MDOR
BSDU NA

@344B BSTAN BCOS 'DI LAS SANGS RGYAS KYI YON TAN ZAB PA STE CHOS
NYID DANG RGYA CHE BA NYE BAR BSTAN TO, ,DE LA, ZAB MO STONG PA
NYID YIN TE, ,YON TAN GZHAN RNAMS RGYA CHE BA'O, ,ZAB DANG RGYA
CHE'I TSUL SHES PAS, ,YON TAN 'DI DAG THOB PAR 'GYUR, ,DA NI
SPRUL PA'I SKU NYAN THOS DANG RANG SANGS

RGYAS DANG SANGS RGYAS DANG BYANG CHUB SEMS DPA' THAMS CAD KYI
DON THUN MONG BA DANG THABS THUN MONG BA 'BYUNG BA SO SO'I SKYE
BO RNAMS KYI DON YANG CI RIGS PAR 'BYUNG LA, BDE 'GRO LA SOGS
PA'I SGRUB BYED DU GYUR PA LHUN GYIS GRUB PAR NGES PAR 'BYUNG
BA'I DBANG DU BYAS NAS BSHAD PA, SLAR

YANG MI G-YO'I SKU MNGA' KHYOD KYIS SRID GSUM BYON NAS SPRUL
RNAMS KYIS, ,GSHEGS PA DANG NI BLTAMS DANG BYANG CHUB ZHI BA'I
'KHOR LO'ANG STON PAR MDZAD, ,DE LTAR KHYOD KYIS 'JIG RTEN G-YO
BAG SPYOD CAN RE RE'I ZHAGS PA NI, ,MANG POS BCINGS PA MA LUS
THUGS RJES

MYA NGAN 'DAS PAR BKRI BAR MDZAD, ,BCOM LDAN 'DAS NI KHAMS GSUM
LAS 'DAS SU ZIN KYANG SPRUL PA'I SKU RNAMS KYIS YAB DANG YUM DANG
SRAS LA SOGS PA DANG 'BREL PAR STON ZHING 'JIG RTEN DANG RJES SU
BSTUN TE, KHAMS GSUM DU GSHEGS NAS JI LTAR 'TSAM PA'I

CHOS BSTAN PA 'JUG PA'I SGO NAS SEMS CAN GYI KHAMS DANG SPYOD PA
RNAM PA SNA TSOGS CAN MYA NGAN LAS 'DAS PA LA 'GOD PAR MDZAD DO,
,THUGS RJES TE GRAGS PA DANG PHAN LAN LA SOGS PA BZHED PAS NI MA
YIN NO, ,DE'I PHYIR DE LTAR DE BZHIN GSHEGS PA'I SKU'I RNAM PAR
GZHAG

PA BYAS NAS THEG PA GCIG LA THEG PA GSUM BSTAN PA DGONGS PA CAN
NYID DU BSHAD PA, GANG PHYIR 'DI NI DE NYID SHES LAS DRI MA MTHA'
DAG SEL BA NI, ,LHUR BYED GZHAN MED CHOS RNAMS DE NYID RNAM 'GYUR
DBYE BA'ANG BSTEN MIN ZHING, ,DE NYID YUL CAN BLO GROS 'DI YANG
THA DAD 'GYUR PA

MA YIN PA, ,DE YI PHYIR NA KHYOD KYIS 'GRO LA THEG PA MI MNYAM
DBYER MED BSTAN, ,GANG ZHIG DE KHO NA NYID MI SHES PA DES NI NYON
MONGS PA RNAMS MA LUS PAR SPANG BAR MI NUS LA DNGOS PO MA LUS PA
LA YOD PA'I DE KHO NA NYID SKYE BA MED PA'I RANG BZHIN CAN YANG
THA DAD PA MED PAR SNGAR BSTAN ZIN TO, ,

@345A *, ,MTHONG BA THA DAD KYANG DE LA DBYE BA MED PAS DE KHO NA
NYID 'DI RNAM PAR MI 'GYUR BA NYID YIN LA, GANG GI PHYIR DBYE BA
DANG RNAM PAR 'GYUR BA NYID MED PA DE'I PHYIR DE KHO NA NYID KYI
YUL CAN YE SHES KYANG RANG BZHIN GCIG YIN NO, ,'DI LTAR YE SHES
KYI RANG BZHIN DU MA NYID YIN NA NI YE

SHES KYIS DE KHO NA NYID RTOGS PAR MI 'GYUR TE, RANG BZHIN JI
LTAR GNAS PA BZHIN MA RTOGS PA'I PHYIR RO, ,GANG GI PHYIR DE LTAR
DE KHO NA NYID GCIG NYID YIN PAS, ,DE KHO NA NYID YUL CAN YE SHES
THA MI DAD PA DE'I PHYIR THEG PA GCIG KHO NA BAS THEG PA GSUM YOD
PA MA YIN TE, ,'OD

SRUNGS CHOS THAMS CAD MNYAM PA NYID DU RTOGS NA MYA NGAN LAS 'DAS
PA YIN LA DE YANG GCIG NYID YIN GYI GNYIS DANG GSUM NI MA YIN NO
ZHES 'BYUNG BA'I PHYIR RO, ,THEG PA CHEN PO ZHES BYA BA LA CHEN
PO ZHES BYA BA NI SANGS RGYAS BCOM LDAN 'DAS RNAMS TE, MA RIG PA
MA LUS PA SPANGS PAS

SGRIB PA DANG BRAL BA'I YE SHES MNGA' BA'I PHYIR RO, ,DE RNAMS
KYI THEG PA NI THEG PA CHEN PO STE, PRE shO DA RA LA SOGS PA YIN
PA'I PHYIR YI GE TA AA NYID DU 'GYUR RO, ,YANG NA THEG PA YANG DE
YIN LA CHEN PO YANG YIN PAS THEG PA CHEN PO STE, SANGS RGYAS KYI
YE SHES BSAM GYIS MI KHYAB PA

MNGA' BA RNAMS DE LA BZHUGS PA'I PHYIR RAM, DNGOS PO'I RAB TU
DBYE BA MTHA' YAS PA'I YUL CAN YIN PA'I PHYIR RAM MI SHES PA MA
LUS PA SPANGS PA'I PHYIR NA, THEG PA YANG DE YIN LA CHEN PO YANG
YIN PAS THEG PA CHEN PO'O, ,GAL TE MYA NGAN LAS 'DAS PA GCIG KHO
NA YIN

NA JI LTAR NYAN THOS DANG RANG SANGS RGYAS KYI THEG PAS KYANG
YONGS SU MYA NGAN LAS 'DA' BAR BSTAN ZHE NA, BSTAN PA 'DI DGONGS
PA CAN NYID DU BSHAD PA, ,GANG PHYIR 'GRO LA NYES PA SKYED BYED
SNYIGS MA 'DI DAG YOD GYUR PA, ,DE PHYIR 'JIG RTEN SANGS RGYAS
SPYOD YUL GTING ZAB LA

'JUG MI 'GYUR ZHING, ,BDE GSHEGS GANG PHYIR KHYOD LA MKHYEN RAB
THUGS RJE'I THABS DANG LHAN CIG PA, ,MNGA' DANG GANG PHYIR BDAG
GI SEMS CAN DGROL ZHES KHYOD KYIS ZHAL BZHES TE, ,LUS DANG SEMS
DAG LAS SU MI RUNG BA NYID DU SGRUB PAR BYED PAS NA SNYIGS MA
LNGA BSTAN

@345B TE; SEMS CAN DANG, BSKAL PA DANG, NYON MONGS PA DANG, LTA
BA DANG, TSE'I SNYIGS MA RNAMS SO, ,GANG GI PHYIR NYON MONGS PA
RNAMS 'JUG PA SHAS CHE BA'I RGYUR GYUR PA DE DAG NI LHAG PAR MOS
PA KHYAD PAR DU 'PHAGS PA 'JOMS PAR BYED PA YIN PA'I PHYIR, DE
BZHIN GSHEGS

PA'I YE SHES BLA NA MED PA LA 'DOD PA YANG 'GOG PAR BYED PA YIN
TE, DE'I PHYIR SANGS RGYAS KYI YE SHES ZAB BAS GTING DPAG DKA' BA
LA 'JIG RTEN 'JUG PAR MI 'GYUR LA, BCOM LDAN 'DAS KYANG 'GRO BA
RNAMS SNOD MA YIN PA 'DI TZAM GYIS DE DAG RNAM PAR DGROL BAR BYA
BA LA G-YEL BA BSTEN

PAR MI MDZAD DE, GANG GI PHYIR BCOM LDAN 'DAS LA MKHYEN RAB THUGS
RJE'I THABS DANG LHAN CIG TU GYUR PA MNGA' BA DANG, GANG GI PHYIR
BDAG GIS SEMS CAN RNAMS DGROL BAR BYA'O ZHES BCOM LDAN 'DAS KYIS
SNGAR SMON LAM STZAL BA DE'I PHYIR DE DAG RNAM PAR GROL BA LA
SNYOM LAS

LA BRTEN PAR MI MDZAD CING DE'I RNAM PAR GROL BA'I THABS TSUL BAR
MDZAD DE ZHAL GYIS 'CHES PA RNAM PA GZHAN GYI SGO NAS GDON MI ZA
BAR BSGRUB PAR BYA BA DGOS PA'I PHYIR RO, ,GANG GI PHYIR 'GRO BA
RNAMS THEG PA CHEN PO LA 'JUG PA LA GEGS BYED PA'I RKYEN MANG PO
'DI DAG

YOD CING 'JIG RTEN RNAMS KYANG GDON MI ZA BAR MYA NGAN LAS 'DAS
PA LA 'GOD PAR BYA DGOS PA, DE PHYIR MKHAS PAS RIN PO CHE YI
GLING DU CHAS PA'I SKYE TSOGS KYI, ,NGAL BA NYER SEL GRONG KHYER
YID 'ONG BAR DU RNAM PAR BKOD PA LTAR, ,KHYOD KYI THEG PA 'DI NI
SLOB MA NYE BAR ZHI

BA'I TSUL LA YID, ,SBYAR BAR MDZAD CING RNAM PAR DBEN LA BLO
SBYANGS RNAMS LA SOGS SU GSUNGS, ,DPE 'DI NI 'PHAGS PA DAM PA'I
CHOS PAD MA DKAR PO LAS NGES PAR BYA'O, ,BSDUS PA'I DON NI 'DI
YIN TE, JI LTAR BSTI BA'I PHYIR DED DPON DES RIN PO CHE'I GLING
DU MA PHYIN

PA'I BAR DU GRONG KHYER MNGON PAR SBRUL PA DE BZHIN DU, BCOM LDAN
'DAS KYIS KYANG THABS KYI SGO NAS THEG PA CHEN PO'I TSU ROL DU DE
THOB PA'I THABS SU GYUR ZHING ZHI BA'I BDE BA'I RTEN DU GYUR PA
THEG PA GNYIS PO NYAN THOS DANG RANG SANGS RGYAS KYI THEG PA
GSUNGS PA YIN NO, ,DE LA 'KHOR

@346A *, ,BA'I NYON MONGS PA SPANGS PA THOB PA RNAMS LA NI PHYI
NAS THEG PA CHEN PO KHO NA NYE BAR BSTAN LA, DE RNAMS KYIS KYANG
SANGS RGYAS RNAMS LTAR TSOGS YONGS SU RDZOGS PAR BYAS NAS GDON MI
ZA BAR THAMS CAD MKHYEN PA'I YE SHES THOB PAR BYA DGOS SO, ,THEG
PA GCIG

BSTAN PA 'DI YANG MDO KUN LAS BTUS PA LA SOGS PA DAG LAS NGES PAR
BYA'O, ,DA NI BCOM LDAN 'DAS MNGON PAR BYANG CHUB PA'I DUS DANG,
BZHUGS PA'I DUS KYI DBANG DU BYAS NAS BSHAD PA, BDE BAR GSHEGS PA
MA LUS PHYOGS SHING SANGS RGYAS YUL DAG NA, ,PHRA RAB RDUL GYI

RDUL RNAMS BDOG PAR GYUR PA JI SNYED PA, ,BYANG CHUB MCHOG RAB
DAM PAR GSHEGS PA'I SKAL BA DE SNYED DE, ,'ON KYANG KHYOD KYI
GSANG BA 'DI NI BSNYAD BGYI MA LAGS SO, ,SANGS RGYAS BCOM LDAN
'DAS RNAMS NI SPRUL PA'I SKU'I SGO NAS BLTAMS PA DANG MYA NGAN
LAS 'DA' BA NYE BAR STON

MOD KYI, BCOM LDAN 'DAS SPRUL BA'I SKU 'BYUNG BA'I RGYU GANG YIN
PA DE'I MNGON PAR RDZOGS PAR BYANG CHUB PA'I DUS JI TZAM YIN PA
DE'I TSAD BRJOD PAR BYA STE, BCOM LDAN 'DAS KYIS MNGON PAR RDZOGS
PAR BYANG CHUB PA'I SKAL BA DAG NI 'JIG RTEN GYI KHAMS DE BZHIN
BSHEGS PA'I YE

SHES KYI YUL DU GYUR PA JI SNYED PA DE NA RDUL PHRA RAB KYI RDUL
DAG JI SNYED YOD PA DE SNYED DO, ,'DI NI SNGON DGE BA'I RTZA BA
MA BSAGS PA RNAMS KYIS LHAG PAR MOS PAR BYA BAR DKA' BA'I PHYIR
NA BSNYAD PAR BYA BA MA YIN TE, 'GA' ZHIG TU DE LA LHAG PAR MOS
PAR BYED PA RNAMS LA BSOD NAMS

GZHAL DU MED PA BSAGS PAR BYA BA'I PHYIR BSHAD DO, ,DE LTAR RE
ZHIG MNGON PAR RDZOGS PAR BYANG CHUB PA'I DUS BRJOD NAS, DE'I 'OG
TU BZHUGS PA'I DUS KYI DBANG DU BYAS NAS BSHAD PA, RGYAL BA JI
SRID 'JIG RTEN MTHA' DAG MCHOG TU RAB ZHI BAR, ,'GRO BA MIN ZHING
NAM

MKHA' RNAM 'JIG 'GYUR MIN DE SRID DU, ,SHES RAB YUM GYIS BSKYED
PA DE LA THUGS BRTZE MA MA YI, ,TSUL LUGS BYED PAS RAB TU ZHI BAR
'GYUR BA GA LA MNGA', ,BCOM LDAN 'DAS NI YUM SHES RAB KYI PHA ROL
TU PHYIN MAS BSKRUN NAS SNYING RJE MA MA LA GTAD BAS BCOM LDAN
'DAS KYI MA

@346B 'ONGS BA'I SKU TSE'I TSAD NI JI SRID 'JIG RTEN MTHA' DAG
SANGS RGYAS NYID DU 'GYUR BA MA YIN PA DANG, JI SRID NAM MKHA'
BRLAG PAR MI 'GYUR BA DE SRID YIN PAR RIG PAR BYA'O, ,GANG GIS
SEMS CAN THAMS CAD KYI DON BSGRUB PAR BYA BA'I PHYIR DUS MU MTHA'
MED PAR 'DI DAG GSO BAR BYED PA

SANGS RGYAS RNAMS KYI THUGS RJE CI 'DRA BA ZHIG CE NA, BSHAD PA,
GTI MUG SKYON GYIS 'JIG RTEN KHA ZAS DUG BCAS ZA BA YI, ,SKYE BO
NYID KYI NANG MI DE LA KHYOD BRTZE JI LTA BA, ,DE LTAR DUG ZOS
NYEN PA'I BU LA MA YIS SDUG BSNGAL MIN, ,DES NA MGON PO MCHOG TU
RAB ZHIR GSHEGS

PAR 'GYUR MA LAGS, ,'JIG RTEN KHA ZAS KYI SGRAS NI 'DOD PA'I YON
TAN LNGA BRJOD DO, ,DE DAG KYANG 'DI NYID DU MNGON PAR ZHEN PAS
ZOS NA DUG DANG BCAS PAR 'GYUR TE, SDUG BSNGAL RGYA CHEN PO'I
RGYU YIN PA'I PHYIR RO, ,DE DAG LA 'DI NYID DU BDEN PAR MNGON PAR
ZHEN PA YANG GTI MUG

GI SKYON LAS SKYE BAR 'GYUR RO, ,DE LA JI LTAR BCOM LDAN 'DAS LA
SKYE BO 'KHOR BA PA 'JIG RTEN GYI KHA ZAS DUG DANG BCAS PA ZA BA
LA BRTZE BA 'KHRUNGS PA DE LTAR MA LA BU GCIG PA PHANGS PA DE LAS
GZHAN PA'I DUG DANG 'DRES PA'I KHA ZAS ZA BA LA GDUNG BA SKYE BA
MA YIN TE, DE'I PHYIR

SNYING RJES BTZAS PA LA YONGS SU MYA NGAN LAS 'DA' BA KOG LA
MNGA', THUGS RJES MYA NGAN LAS 'DA' BA'I THUGS LAS BZLOG PA'I
PHYIR NA, BCOM LDAN 'DAS 'JIG RTEN SDUG BSNGAL RNAM PA SNA TSOGS
NYAMS SU 'BAB PA'I GZHIR GYUR BA'I RJES SU GZIGS PA LA YONGS SU

MYA NGAN LAS 'DA' BA MI MNGA'O ZHES BSTAN PA'I PHYIR BSHAD PA,
GANG GI PHYIR NA MI MKHAS DNGOS DANG DNGOS PO MED PAR ZHEN PA'I
BLO CAN GYIS, ,SKYE DANG 'JIG GNAS SKABS DANG SDUG DANG MI SDUG
BRAL PHRAD KYIS BSKYED SDUG BSNGAL DANG, ,SDIG CAN 'GRO BA THOB
PA DE PHYIR 'JIG RTEN THUGS BRTZE'I

YUL DU RAB DONG BAS, ,BCOM LDAN THUGS RJES KHYOD THUGS ZHI LAS
BZLOG PAS KHYOD LA MYA NGAN 'DA' MI MNGA', ,DE LA GANG GI PHYIR
MI MKHAS PA DNGOS PO LA MNGON PAR ZHEN PA'I BLO CAN LAS DANG
'BRAS BU LA YID CHES PA YOD PAS LHA DANG MI DAG TU SKYE BA YOD
PAR LTA BA PAS NI SKYE BA

@347A *, ,DANG 'CHI BA'I SDUG BSNGAL NGES PAR THOB CING, YUL SDUG
PA DANG BRAL BA'I SDUG BSNGAL DANG YUL MI SDUG PA DANG PHRAD PA'I
SDUG BSNGAL YANG MYONG BAR 'GYUR RO, ,DNGOS PO MED PAR MNGON PAR
ZHEN PA'I BLO CAN LOG PAR LTA BA DANG LDAN PAS NI SDIG TO CAN GYI
'GRO BA

DMYAL BA LA SOGS PA DAG DANG, GONG DU BSHAD PA'I SDUG BSNGAL YANG
'THOB PA DE'I PHYIR SANGS RGYAS BCOM LDAN 'DAS KYI THUGS RJE NI
SKYE BO SDUG BSNGAL BA LA DMIGS NAS THUGS MYA NGAN 'DAS PA LAS
BZLOG STE GNAS SO, ,LUGS 'DI DGE SLONG ZLA GRAGS KYIS, ,DBU MA'I

BSTAN BCOS LAS BTUS NAS, ,LUNG JI BZHIN DANG MAN NGAG NI, ,JI LTA
BA BZHIN BRJOD PA YIN, ,'DI LAS GZHAN NA CHOS 'DI NI, ,JI LTAR
MED PA DE BZHIN DU, ,'DIR 'BYUNG LUGS KYANG GZHAN NA NI, ,MED CES
MKHAS RNAMS NGES PAR MDZOD, ,JI LTAR DBU MA'I BSTAN BCOS MA

GTOGS PAR BSTAN BCOS GZHAN LAS STONG PA NYID CES BYA BA'I CHOS
'DI PHYIN CI MA LOG PAR MI BRJOD PA DE BZHIN DU, KHO BO CAG GIS
'DIR LUGS GANG ZHIG BRGAL LAN DANG BCAS PAR BSNYAD PA'I LUGS 'DI
NAS 'BYUNG BA DE YANG STONG PA NYID KYI CHOS LTAR BSTAN BCOS
GZHAN NA MED

DO ZHES MKHAS PA RNAMS KYIS NGES PAR MDZAD DU GSOL LO, ,DE'I
PHYIR KHA CIG GIS MDO SDE PA RNAMS KYI LUGS GANG ZHIG DON DAM PAR
SMRAS PA DE NYID DBU MA PA RNAMS KYIS KUN RDZOB TU 'DOD DO ZHES
SMRAS PA GANG YIN PA DE NI DBU MA'I BSTAN BCOS KYI DON GYI DE KHO
NA NYID MNGON PAR MI SHES PA KHO

NAS SMRAS PA YIN NO ZHES SHES PAR BYA'O, ,YANG GANG DAG BYE BRAG
TU SMRA BA RNAMS KYIS GANG DON DAM PAR SMRAS PA DE DBU MA PA
RNAMS KYIS KUN RDZOB TU YIN NO SNYAM DU SEMS PA DE DAG GIS KYANG
BSTAN BCOS KYI DON GYI DE NYID YONGS SU MA SHES PA DE KHO NA STE,
'DI LTAR 'JIG RTEN LAS 'DAS

PA'I CHOS NI 'JIG RTEN PA'I CHOS DANG CHOS MTSUNGS PAR MI RIGS
PA'I PHYIR TE, LUGS 'DI NI THUN MONG MA YIN NO ZHES MKHAS PA
RNAMS KYIS NGES PAR BYA'O, ,DE NYID KYI PHYIR SLOB DPON GYI THUGS
DGONGS MI SHES SHING DON GYI DE KHO NA NYID NGES PAR ZIN PA MED
PAR YI GE TZAM NGES PAS 'JIGS PAR

@347B 'GYUR BA RNAMS KYIS 'JIG RTEN LAS 'DAS PA'I CHOS 'DI YONGS
SU SPANGS PAS DE'I PHYIR BSTAN BCOS KYI DON GYI DE KHO NA NYID
PHYIN CI MA LOG PAR BSTAN PAR BYA BA'I PHYIR, DBU MA'I BSTAN BCOS
LA 'JUG PA 'DI SBYAR BA YIN NO ZHES BSHAD PA, KLU SGRUB BLO MTSO
SHIN TU RGYA CHE'I KHA DOG GIS

'JIGS PAS, ,SKYE BOS LUGS BZANGS GANG DAG RGYANG RING SPANGS PAS
DE YI TSIG ,LE'UR BYAS PA'I KHA 'DUS KU MU TA KHA BYE BA'I CHUS,
,DA LTA ZLA BA GRAGS PA RE RNAMS RAB TU SKONG BAR BYED, ,GAL TE
GNAS BRTAN DBYIG GNYEN DANG, PHYOGS KYI GLANG PO DANG, CHOS
SKYONG LA SOGS PA

BSTAN BCOS RNAMS KYI MDZAD PA PO BYON ZIN PAR GYUR PA DE DAG GIS
KYANG YI GE TZAM THOS PAS 'JIGS TE, RTEN CING 'BREL PAR 'BYUNG
BA'I DON PHYIN CI MA LOG PAR STON PA 'DI YONGS SU SPANGS SAM ZHE
NA, DE SKAD DU SMRA'O, ,YANG 'DI JI LTAR RTOGS PAR BYA ZHE NA,
BSHAD PAR BYA STE, DE NYID

BSHAD ZIN ZAB MO 'JIGS RUNG 'DI NI SNGON GOMS NYID LAS SKYE BO
YIS, ,NGES PAR RTOGS 'BYUNG 'DI NI GSAN RGYA CHE YANG GZHAN GYIS
THUGS SU CHUD MI 'GYUR, ,DE PHYIR TSUL LUGS RANG BLOS SBYAR BA DE
DAG MTHONG NAS BDAG TU BRJOD PA YI, GZHUNG LUGS RNAMS LTAR GZHAN
LUGS

BZHED GZHUNG 'DI LAS GZHAN LA DGA' BLO DOR BAR BYA, ,JI LTAR MU
STEGS CAN SNGON SEMS KYI RGYUD LA STONG PA NYID LA LHAG PAR MOS
PA'I BAG CHAGS MA BZHAG PA RNAMS KYI KHAMS GSUM PO 'DOD PA DANG,
GZUGS DANG, GZUGS MED PA'I NYON MONGS PA SPANGS SHING GRUB PA'I
MTHA'

GZHAN NYE BAR SBYOR NUS PAR MTHONG DU ZIN KYANG THUB PA'I DBANG
PO'I DON DAM PA NYE BAR STON PA LA LHAG PAR MOS PAR MI NUS PA DE
BZHIN DU, DE DAG GIS KYANG MANG DU GSAN PA RNAM PA DE LTA BU
MNGAR ZIN KYANG STONG PA NYID LA LHAG PAR MOS PA'I SA BON DANG
BRAL BAS STONG PA NYID THUGS SU CHUD

PAR MI SPYOD DO ZHES BYA BAR SHES PAR BYA'O, ,'DI LTAR DENG SANG
NYID NA'ANG TSE RABS GZHAN DU STONG PA NYID LA LHAG PAR MOS PA'I
BAG CHAGS GZHAG PA KHA CIG GIS RGYU'I STOBS KHO NA LAS STONG PA
NYID KYI GTING RTOGS PAR SNANG LA RGYU'I STOBS KHO NA LAS MU
STEGS KYI GZHUNG LUGS RNAMS LA

@348A *, ,'DI BDEN PAR MTHONG BA RNAM PAR NYAMS PA RNAMS KYIS
KYANG STONG PA NYID KYI GTING DPOGS PAR MTHONG NGO, ,DE'I PHYIR
DBU MA'I GZHUNG LUGS LAS, GZHAN PA'I GZHUNG LA TSUL LUGS RANG GI
BLOS SBYAR BA DE DAG BLTAS NAS KYANG BDAG GSAL BAR BYED PA'I
GZHUNG

LUGS RNAMS LA BYA BA LTAR DGA' BA'I BLO GROS DOR BAR BYA STE,
LUGS GZHAN PO'ANG GI BLOS SBYAR BA LA YA MTSAN PAR RTOGS PAR MI
BYA'I, RANG GI STONG PA NYID KYI LTA BA LA LHAG PAR MOS PA KHO NA
LA YA MTSAN RTOGS PAR BYA'O, ,SLOB DPON KLU SGRUB LUGS BZANGS
BSNYAD LAS

BDAG GI BSOD NAMS PHYOGS KYI MTHAR, ,KHYAB CING YID MKHA' NYON
MONGS KYIS SNGON STON KA'I RGYU SKAR LTAR DKAR BA'AM, ,SEMS KYI
SPRUL LA GDENGS KA'I NOR BU DANG 'DRA GANG ZHIG THOB PA DES,
,'JIG RTEN MA LUS DE NYID RTOGS NAS MYUR DU BDE GSHEGS SAR BGROD

SHOG ,DBU MA LA 'JUG PA'I BSHAD PA ZAB PA DANG RGYA CHE BA'I TSUL
GSAL BAR BYED PA, SLOB DPON ZLA BA'I GRAGS PA THEG PA MCHOG LA
THUGS GZHOL BA, MI 'PHROGS PA'I MKHYEN RAB DANG THUGS RJE MNGA'
BA, RI MOR BRIS PA'I BA DRUS MA LAS 'O MA BZHOS PAS

BDEN PAR ZHEN PA BZLOG PAR MDZAD PAS SBYAR BA RDZOGS SO,,
,,KHUNGS RNAMS PHAL CHER MDO BZHIN BRIS, ,PHYIN CHAD SKAD GNYIS
'BYUNG SRID NA, ,RTZA 'GREL SGRA DON BZHIN BSGYUR LA, ,GZU BOR
BYOS LA DPYAD PAR GYIS, ,KHA CHE'I YUL

GYI GRONG KHYER DPE MED KYI DBUS RIN CHEN SBAS PA'I GTZUG LAG
KHANG DU, KHA CHE'I RGYAL PO DPAL 'PHAGS PA LHA'I SKU RING LA,
RGYA GAR GYI MKHAN PA TI LA KA KA LA SHA DANG, BOD KYI LO TZTSA
BA PA TSA PA NYI MA GRAGS KYIS KHA CHE'I DPE DANG MTHUN PA LTAR
BSGYUR,

PHYIS RA SAR MO CHER RGYA GAR GYI MKHAN PO KA NA KA WA RMA
DANG, BOD KYI LO TZTSA BA DE NYID KYIS NYI 'OG SHAR PHYOGS PA'I
DPE DANG GTUGS SHING LEGS PAR BCOS TE GTAN LA PHAB PA'O,,
,,GZHUNG 'DI'I TSAD NI BAM PO BCU GCIG DANG BAM PO SUM GNYIS SO,, ,,