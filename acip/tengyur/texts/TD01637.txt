@265B *, ,SPYI'I CHOS SPYOD
BZHUGS, ,

*, ,RJE BTZUN SPYAN RAS GZIGS DBANG PHYUG LA PHYAG 'TSAL LO, ,LAS
DANG PO PA'I RNAL 'BYOR PAS, BYANG CHUB TU SEMS BRTAN PAR GYUR
PAS, BYANG CHUB SGRUB PA'I LAM MA NOR BA'I SGO NAS 'JUG PA'I
THABS, LUS NGAG YID GSUM MI DGE BA LAS BZLOG NAS, DGE BA'I CHOS

SPYOD LA 'JUG PA'I RIM PA NI DANG POR GNAS YID DU 'ONG BAR, SROG
CHAGS BSAL BA'I SA LA 'JIM PA BYAS LA, MAndALA GZHUNG BZHIN DU
BYAS TE, AOm BADZRA RE KHE HR'I:ZHES BRJOD CING, BA'I RDZAS LNGAS
'OG MA YANG BYA'O, ,DE LTAR MAndALA BYED PA'I DUS SU PHAN YON YANG
BRJOD PAR BYA STE,

CHUR BCAS LCI BA SBYIN YIN TE, ,SKYONG NUL BYA BA TSUL KHRIMS
YIN, ,GROG MO SOGS BSAL BZOD PA YIN, ,BYA BA BRTZON PA BRTZON
'GRUS YIN, ,DE RTZE GCIG PA BSAM GTAN TE, ,RI MO SNYOMS PA SHES
RAB YIN, ,THUB PA'I MAndALA BYAS PAS PHA ROL PHYIN DRUG 'DI DAG
RNYED PAR

'GYUR, ,LHA MI KHYAD PAR CAN SKYE ZLA LTAR GZI 'PHAGS SHING, ,NAD
KUN LAS GROL GSER GYI MDOG DANG 'DRA BAR 'GYUR, ,RGYAL RIGS 'BRU
DANG GSER SOGS 'BYOR PAS GANG BAR SKYE, ,DE NAS LHA MI MCHOG GI
KHYIM DU LUS LAS BYA, ,ZHES BRJOD CING MAndALA BYA'O, ,DE NAS ME

TOG DGRAM, MCHOD PA DANG GTOR MA BSHAM, LUS KYI SGO DAG PAR BYAS
LA, STAN BDE BAL 'DUG STE, BDAG NYID LHAG PA'I LHA GANG YIN NGU
BSGOMS LA, H'Um GIS LCE DANG LAG PA BYIN GYIS BRLABS LA, ,PADMA'I
BSKOR BA DANG BCAS PAS RDO RJE DRIL BU BLANGS TE,,

@266A *, ,BRLA STENG GNYIS SU BZHAG NAS, H'Um DANG A'A:SA RDO RJE
DRIL BU BYIN GYIS BRLABS LA, DE KHO NA NYID 'DI BRJOD DE, H'Um
THOG MTHA' MED PA'I SEMS DPA' NI, ,RDO RJE SEMS DPA' DE BZHIN
GSHEGS, ,KUN DU BZANG PO KUN BDAG NYID, ,RDO RJE SEMS DPA' BDAG
PO

GTZO; ,ZHES BRJOD LA RDO RJE GSOR ZHING, ,AOm MA H'A BADZRA H'Um
ZHES BRJOD DO, ,DRIL BU'I DE KHO NA NYID 'DI BRJOD DO, A'A:SRID
PA RANG BZHIN DAG PA'I PHYIR, NGO BO NYID KYIS GDOD NAS DAG ,RANG
BZHIN DAG PA'I SEMS DPA' YIS, ,SRID PA DAM PA MCHOG TU BYED, ,CES
BRJOD LA DRIL

BU GSIL ZHING, AOm BADZRA GHAndE A'A:ZHES BRJOD DO, ,DE NAS AOm
BADZRA RAKshA RAKshA KU RU H'Um PHAt, CES BRJOD PAS BSRUNG BAR
BYA'O, ,DE NAS MCHOD PA RNAMS KYI STENG DU H'Um DKAR PO RE RE
BSAMS LA, AOm A'A:H'Um, ZHES BRJOD PAS H'Um 'OD DU ZHU NAS, BDUD
RTZI RU BYIN GYIS BRLABS LA,

DE NAS BDAG NYID KYI LHA GANG YIN PA'I SNYING GA'I SA BON LAS 'OD
'PHROS PAS, LHUN GYIS GRUB PA'I GNAS NAS SANGS RGYAS DANG BYANG
CHUB SEMS DPA' BSAM GYIS MI KHYAB PA BLA MA DANG BCAS PA SPYAN
DRANGS LA, MCHOD PA DNGOS SU 'BYOR NA DBUL TE, AOm BADZRA AARGHAm
PRA T'ITZTSA A'A:H'Um,

ZHES PAS YON CHAB DBUL, AOm P'A TYAm PRA T'ITZTSA A'A:H'Um, ZHES
PAS ZHABS BSIL DBUL, AOm AANYDZA M'A NI PRA T'ITZTSA A'A:H'Um,
ZHES PAS ZHAL BSIL DBUL, AOm PADMA KA MA LA PRA T'ITZTSA
A'A:H'Um, GDAN GYI'O, ,AOm BADZRA MAndALA PRA T'ITZTSA
A'A:H'Um, MAndALA GYI'O, ,AOm BADZRA DH'U PE PRA T'ITZTSA
A'A:H'Um,

AOm BADZRA PUshPE PRA T'ITZTSA A'A:H'Um, AOm BADZRA A'A LO KE PRA
T'ITZTSA A'A:H'Um, AOm BADZRA GANDHE PRA T'ITZTSA A'A:H'Um, AOm
BADZRA NEE BI TYA PRA T'ITZTSA A'A:H'Um, AOm BADZRA G'I TI PRA
T'ITZTSA A'A:H'Um, ZHES PAS MCHOD PA RNAMS PHUL LA, DE NAS YAN
LAG BDUN PA RNAMS BYA STE, NA MO SANGS RGYAS DANG BYANG CHUB

SEMS DPA' BLA MA DAM PA DANG BCAS PA BDAG LA DGONGS SU GSOL, BDAG
GIS 'KHOR BA NAS 'KHOR BA'I TSE, SKYE BA 'DI DANG SKYE BA GZHAN
DAG TU, SDIG PA MI DGE BA'I LAS CI BGYIS PA THAMS CAD MTHOL ZHING
BSHAGS PAR BGYI'O, ,SANGS RGYAS DANG BYANG CHUB

@266B SEMS DPA' DANG, SO SO'I SKYE BO KHYAD PAR CAN GYI DGE BA
THAMS CAD LA YI RANG ZHING SPRO BAR BGYID DO, ,BDAG BLA NA MED
PA'I BYANG CHUB KYI SNYING PO LA MCHIS KYI BAR DU, THUGS RJE CHEN
PO'I BDAG NYID CAN GYI SANGS RGYAS DANG THEG PA CHEN PO'I CHOS MA
LUS PA

DANG PHYIR MI LDOG PA'I BYANG CHUB SEMS DPA'I DGE 'DUN LA SKYABS
SU MCHI'O, ,BDAG BLA NA MED PA'I BYANG CHUB TU SEMS BSKYED PAR
BGYI STE, JI SRID DU SEMS CAN THAMS CAD LA PHAN PA DANG, BDE BA
BSGRUB PA'I SLAD DU JI SRID DU MYA NGAN LAS 'DAS PA'I 'BRAS BU MA
THOB PA DE

SRID DU SEMS BSKYED PAR BGYI'O, ,BDAG GIS THEG PA CHEN PO'I GSANG
SNGAGS BLA NA MED PA'I LAM BSTEN PAR BGYI'O, ,BDAG GI RNAM PAR
SMIN PA'I LUS KYI DNGOS PO 'DI YANG ZHING GI RDUL SNYED DU SPRUL
NAS MCHOD PAR BGYI'O, ,NA MO BDAG GI DGE BA'I RTZA BA THAMS

CAD KYANG BLA NA MED PA'I BYANG CHUB CHEN POR BSNGO BAR BGYI'O,
,DE NAS BSTOD PA BYA STE, SANGS RGYAS GTZO LA YON TAN MCHOG MNGA'
BA, ,CHE DGUS MCHOD CING YON TAN SPRIN TSOGS 'DUS, ,GO 'PHANG
MCHOG BRNYES STON PA CHOS CHAR 'BEBS, ,SANGS RGYAS DKON MCHOG

DE LA PHYAG 'TSAL 'DUD, ,SKYOB PA'I CHOS LA LEGS PA'I TSOGS 'DUS
PA'I, ,SHIN TU PHAN DANG BDE BA NGES MDZAD GSUNG, ,'KHOR BA RTAG
BDE MYA NGAN MI 'DA' BA'I, ,DAM CHOS DKON MCHOG DE LA RTAG PHYAG
'TSAL, ,DGE 'DUN CHE LA MTHU RTZAL RMAD MNGA'

BA'I; ,BSLAB GZHI LEGS BCAS BRTZON PA'I RNAL 'BYOR PA, ,BDAG
GZHAN DON PHYIR SGRUB PA'I LAM ZHUGS PA'I, ,DGE 'DUN DKON MCHOG
DE LA PHYAG 'TSAL BSTOD, ,DE NAS GSANG SNGAGS DANG GZUNGS SNGAGS
BZLAS, DE NAS MDO 'DON, BSKOR BA BYA,,

GTOR MA GTANG, SMON LAM BTAB PO, ,DE NAS SPYAN DRANGS PA'I LHA
RNAMS GSHEGS SU GSOL TE, MI DMIGS PAR BSGOM MO, ,MDO RGYUD RTOGS
PA'I DGONGS PA'I 'GREL MDZAD CING, ,NYON MONGS MI MTHUN PHYOGS
SPONG THABS BSTAN NAS, ,YON TAN MCHOG RNAMS

@267A *, ,RGYUD LA SBYOR MDZAD PA, ,DUS GSUM BLA MA RNAMS LA
SKYABS SU MCHI, ,SKYE ZHING SKYE BDAG NI THAMS CAD DU, ,BLO LDAN
RIGS BZANG NGA RGYAL MED PA DANG, ,SNYING RJE CHE ZHING BLA MA LA
DAD CING, ,RTZA BA YAN LAG DAM TSIG LA GNAS NAS, ,MCHOG DANG THUN

MONG DNGOS GRUB MYUR THOB NAS, ,'GRO BA SEMS CAN RNAMS KYI DON
BYED SHOG ,SPYI'I CHOS SPYOD SLOB DPON NAG PO PAS MDZAD PA RDZOGS
SO,,