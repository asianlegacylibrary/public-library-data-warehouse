@40B *, ,RGYA GAR SKAD DU, KARMA KRA MA N'A MA MUKTI K'A BA LI,
BOD SKAD DU, LAS KYI RIM PA MU TIG PHRENG BA ZHES BYA BA, 'JAM
PA'I DBYANGS DANG RDO RJE BSNAMS, ,SPYAN RAS GZIGS LA PHYAG 'TSAL
LA, ,SKU GSUNG THUGS KYI MTHU LDAN PAS, ,NYON MONGS GDUNG BZHI
BYED PA, ,

ZHABS KYI PADMA LA BTUD NAS, ,NGANG BAS SHIN TU GUS PHYAG 'TSAL,
,SEMS CAN RNAMS LA PHAN GDAGS PHYIR, ,LAS KYI RDO RJE PHRENG BA
'DI, ,RGYUD RNAMS MA LUS SNA TSOGS NAS, ,MAN NGAG DGOS PA BTUS TE
BSHAD, ,RGYAL BAS SNGON GYI DUS DAG TU, ,ZHAL NAS GSUNGS PA TZAM

GYIS NI; ,SEMS CAN DON GRUB GLEGS BAM MED, ,DE LTAR RTZOD PA'I
DUS SU NI, ,PO TI DAG LA BRTEN GYUR PAS, ,BLA MAS DGONGS PA'I PO
TI LA, ,DGA' BA CHEN PO BSKYED PAR BYA, ,DE NAS MA GA GANG ZAG
LA, ,STON PA THUGS RJE CHE LDAN PAS, ,SDUD PA RDO RJE GSANG BDAG
LA, ,

BRGYUD PA RIM GYIS 'ONGS PA 'DI, ,BKA' DANG MI 'GAL MTHUN PA RU,
,BKA' YI DON NYID DPYIS PHYIN PAR, ,MAN NGAG RIM PA BSTAN PA LA,
,DGA' BA CHEN PO BSKYED PAR GYIS, ,MAN NGAG 'DI LTAR STON PA NI,
,SLOB DPON MKHAS PA YANG DAG LDAN, ,DUS GSUM BDE GSHEGS DANG

MTSUNGS PA, ,SHIN TU DRIN CHE GUS PAS BSTOD, ,SEMS CAN MUN KHANG
'KHYAMS PA LA, ,MAR ME BSTAN PAS LAM RNYED BZHIN, ,'KHOR BAR
'KHYAMS PA'I SEMS CAN LA, ,MAN NGAG RIN CHEN 'DI BSTAN PAS,
,PHYAG RGYA MCHOG GI LAM RNYED 'GYUR, ,DE BAS SHIN TU DRIN CHE
BAS, ,

YUL ZHING SNE PHRAN BCAS PA DANG, ,RIN CHEN LA SOGS NOR RDZAS
DANG, ,BU DANG CHUNG MA BRAN 'KHOR BCAS, ,SROG LUS MAN CHAD PHUL
GYUR KYANG, ,BLA MA'I SKU DRIN 'KHOR MI 'GYUR, ,DE BAS 'BAD PA
THAMS CAD KYIS, ,BLA MA MNYES PAR MI BYED NA, ,MAN NGAG THOB
KYANG LTUNG BAR 'GYUR, ,

GZHAN YANG RGYUD NI SNA TSOGS LAS, ,BSTAN PA BSRUNG BA'I DON
SLANG DU, ,MTHU YI SBYOR BA'I MAN NGAG RNAMS, ,DGOS PA BSDUS TE
BSTAN PAR BYA, ,DE LTA'I BLA MA RIN CHEN LA, GONG MA BZHIN DU
SHES PAR BYA, ,MAN NGAG BSTAN PA'I SLOB MA LA, ,RNAM PA BZHI RU
SHES BYAS LA, ,PHYI

@41A *, ,LTAR NANG LTAR GSANG BA LTAR, ,DE KHO NA NYID BZHI RU
BSTAN, ,PHYI LTAR BSTAN PA'I SLOB MA YANG, ,DANG PO DKYIL 'KHOR
BCUG NAS NI, ,BUM PA'I DBANG BSKUR RDZOGS BYAS LA, ,MI ZAD
DBYINGS KYI CHOS RNAMS BSHAD, ,DES SU RTOGS PA'I RIM PA NI, ,THUN
MONG

DAM TSIG NYAMS BLANGS LA, ,NYAMS NA BSHAGS LA BRTZON PAR BYA,
,NYAMS PA CHEN PO BYUNG BA NA, ,BSHAGS NAS RIM PAR BSKYAR BAR
BYA, ,DE NI SLOB DPON NYID LAS BLANG, ,GZHAN GYI SKABS DANG SBYOR
SHES BYA, ,KHRUS LA SOGS PA'I RNAL 'BYOR RNAMS, ,NYAMS SU BLANGS
TE SPYAD

PAR BYA, ,DE YI RNAL 'BYOR MOS PA NI, ,MAS MTHA' THUN TSOD CHUNG
DU GCIG ,NYIN ZHAG 'DUS NA NYAMS PAR 'GYUR, ,DANG POR BSKYED RIM
BSGOM PA NI, ,RIM GYIS SAM NI CIG CAR DU, ,BSKYED PA BRTAN PAR
GYUR PA'I CHAD, ,THUN TSOD CHEN PO BRTAN PA DANG, ,KHA DOG SPROS
PAR SHES

PA DANG, ,LUS NGAG YID GSUM SKYON RNAMS NI, ,RIM GYIS BRI BAR
GYUR PA DANG, ,KHYAD PAR LUS KYI SKYON BRI'O, ,LUS KYI MDOG BZANG
LUS SNYOMS DANG, ,YUN RINGS BTANG YANG MI TSOR NA, ,BSKYED PA'I
RIM PA BRTAN PA'I TSE, ,DE NAS GSANG DBANG BSKUR NAS NI, ,NANG
LTAR

BSTAN NAS RIM GYIS BSGOM, ,DE LTAR PHYI YI GANG ZAG NI, ,DE NAS
MAR LA 'GRO BA DKON, ,SKYE BA 'DI RJES PHYI MA RU, ,RTEN DANG
DBANG PO KHYAD PAR 'GYUR, ,DE NI RIM GYIS 'BRAS BU THOB, ,NANG
LTAR BSHAD PA'I SLOB MA NI, ,PHYI LTAR THUN MONG SNGON DU 'GRO,
,NANG LTAR MAN NGAG

KHYAD PAR BSTAN, ,DE NAS RLUNG DANG GTUM MO DANG, ,YIG 'BRU THIG
LE RNAMS LA BSLAB, ,DE YANG GSANG DBANG BSKUR NAS NI, ,RLUNG DANG
YIG 'BRU BSGOM PAR BYA, ,DE LA BRTAN PAR GYUR NAS NI, ,SNANG BA
GSUM LA RIM GYIS BSLAB, ,DE NAS TSE NI NAM 'PHOS NAS, ,

GONG MA RNAMS LA RIM GYIS BSLAB, ,GSANG BA LTAR NI BSTAN PA YIS,
,SLOB MA DE LA GONG MA GNYIS, ,THUN MONG DU NI SNGON DU 'GRO,
,SHES RAB YE SHES DBANG BSKUR NAS, ,GNYIS PO LA NI ZHUGS NAS SU,
,MAN NGAG STOBS ZHUGS TING 'DZIN GYIS, ,BDE BA YE SHES RIM SKYES

@41B NAS, ,SNANG BA MCHED PAR GYUR PAS SU, ,KUN RDZOB SGYU MA JI
BZHIN PA, ,THUGS SU CHUD PA'I STOBS KYIS NI, ,LHAN CIG DGA' BA LA
ZHUGS PAS, ,SPOS MED 'OD GSAL DE BZHIN THOB, ,DE NAS RIM GYIS
MTHAR THUGS, ,THOB PAR DE NI MA GYUR KYANG, ,TSE DBANG BSGRUB PAS
THOB

PA'AM; ,YANG NA RDZAS DANG MAN NGAG DANG, ,THABS KYI SBYOR BA LA
SOGS KYIS, ,PHUNG PO BZHU BTUL BYAS NAS SU, ,GSER 'GYUR RTZI
BZHIN GYUR NAS KYANG, ,DE NAS RIM GYIS 'GRO BA'AM, ,YANG NA 'CHI
BAR 'GYUR NA NI, ,BYANG CHUB SEMS KYI MAN NGAG BLANG, ,DE LTAR MI
'DOD

MAN NGAG BLANGS, ,SKYE BA PHYI MA DAG TU NI, ,MTHAR THUG PA NI
THOB PAR 'GYUR, ,DE YANG, ,TSE DBANG BSGRUB PA'I MAN NGAG NI,
,TSE DBANG BSGRUB PA'I RNAL 'BYOR NI, ,DAM TSIG LDAN ZHING YON
TAN LDAN, ,SKYON SPANGS DBANG THOB MAN NGAG THOB, ,RGYUD KYI DON
MKHAS CHA RKYEN TSAD, ,DAM CAN

MKHA' 'GRO BSTEN PA YIS, ,LUNG BSTAN PHRA MO THOB NAS KYANG, ,TSE
SROG NYAMS PA 'TSO BAR BYED, ,DE YANG, TSE YI RANG BZHIN GNAS
DANG NI, ,MING ZHES BYA BA'I RNAM GRANGS NI, ,DE YI TSE YI RANG
BZHIN NI, ,'OD ZER KHA DOG LNGA DKYIL NA, ,THIG LE BYANG CHUB
SEMS ZHES BYA, ,DKAR

LA 'TSER ZHING SNUM LA 'GRIL, ,DE YANG CHE CHUNG RAB 'BRING GSUM,
,SRAN MA YUNGS 'BRU SHIN TU PHRA, ,MU STEGS DAG GIS DE LA 'KHRUL,
,RTAG PA MI 'GYUR GCIG PUR 'DZIN, ,DE NI DAM PA'I DON DU 'DOD,
,'JIG RTEN PA YI SKAD DU NI, ,BLA DANG TSE ZHES KYANG NI ZER,
,BDAG CAG

RNAL 'BYOR PA YI GZHUNG, ,DE NI KUN RDZOB SGYU MAR 'DOD, ,DAM
PA'I DON DU RANG BZHIN MED, ,GNAS NI TZITTA'I DKYIL NA GNAS, ,DE
YANG RTZA BRGYAD DKYIL NA GNAS, ,SHIN TU RTOGS DKA' DH'U T'I'I
NANG, ,DE NYID DBYE NA RNAM GSUM STE, DE LA BRTEN PA'ANG RNAM PA
GSUM, ,GCIG

NI 'CHI BA'I DUS TSE 'BYUNG, ,GCIG NI LUS KUN KHYAB PAR GNAS, ,DE
LA GZHAN DAG GNYIS SU 'DOD, ,KHYAD PAR GNAS DANG LAS KUN BYED,
,KHA CIG KHYAD BYED DE KUN LA, ,LUD CING ZAG PA THUR DU 'BAB,
,GZHAN NI KUN DU KHYAB CING RGYU, ,DE LA'ANG LAS KYI 'PHEN SHUGS
KYIS, ,

@42A *, ,MANG PO LA NI RGYU RU 'DOD, ,SROG DANG DBANG PO CHE ZHES
PA, ,MING GI RNAM GRANGS NYID DU 'DOD, ,DE YANG RLUNG DANG RTZA
DANG NI, ,BYANG CHUB SEMS SU BYAS PAS NA, ,THA DAD NYID DU 'DOD
PA'ANG YOD, ,SHES PA BSDUS DANG MA BSDUS PA, ,GNAS SKABS DON GYIS
'JUG

PA YIN, ,TSE BSGRUB PA'I CHO GA NI, RANG GI SNYING GAR 'OD KYI
GZHAL YAS KHANG, ,DE YI DKYIL NA AA DKAR GNYIS, ,PHRA 'DUS ZLA BA
KHA SBYOR GYUR, ,DE NAS H'Um GNYIS 'PHRO 'DU LAS, ,RDO RJER GYUR
PAS STENG 'OG MNAN, ,TSE RNAMS 'PHROG PA'I 'BYUNG PO DE, ,DRAG PO
SBYOR BA LA SOGS

KYIS; ,SNGAGS BRJOD PHYAG RGYA BCAS NAS SU, ,BCOM ZHING BRLAG NAS
MED PAR BYAS, ,LHA MO'I SPRUL PAS TSE RNAMS DGUG ,SNGAGS BRJOD
PHYAG RGYAS BKUG NAS KYANG, ,BSRUNG ZHING YE SHES CHE YANG DBAB,
,DBAB PA'I PHYAG RGYA BCING BA NI, ,RDO RJE SOR MO NANG BSNOL TE,
,MTHE

BONG GNYIS KYI NANG DU DPE BA, ,AOm BADZRA A'A YU shE H'Um, A'A
BE SHA YA A'A A'A, LUS LA MAR RIM BZHIN DU BSTIM, KHYAD PAR
SNYING GI DKYIL DU BSTIM, ,BAm YIG DMAR PO 'PHROS PA LAS, ,MAN
NGAG LA SOGS SBYOR BAS BCING, ,BSDU ZHING GZUNG BA'I MAN NGAG NI,
,SHES RAB LA SOGS

THABS KYIS BSTAN, ,TSE YI YON TAN LA SOGS NI, ,RGYUD LA SOGS LAS
SHES PAR BYA, ,TSE DANG DUM BU RNAM SMIN GSUM, ,DE GSUM THABS
SOGS MTHUN PA YANG, ,GCIG LA GCIG BSTAN MDUNG KHYIM 'DRA, ,YI GE
GSUM GYI MAN NGAG KYANG, ,GNAS GSUM DAG TU

BCING BA YIN, ,SBYOR BA LA SOGS BCING BAR BYA, ,DE NI TSE SGRUB
MAN NGAG GO, ,BYANG SEMS BLANG BA'I MAN NGAG KYANG, ,DE YANG RNAL
'BYOR SPYOD PA YI, ,MKHAS PAS 'CHI RTAGS SHES NAS NI, ,RIN CHEN
'BAR BA'I SNOD NANG DU, ,BLANGS NAS MTSAL CHEN DANG SBYAR NAS,
,SBYOR

BA'I STOBS KYI SHANGS SU 'PHANG, ,RNAM SHES RLUNG LA ZHON PA DE,
,DANG PO RTEN DANG BRAL TZAM NA, ,SNGAGS BZLAS 'OD ZER STOBS KYIS
SU, ,SNYING GA NYID DU BCING BAR BYA, ,DE NAS SNGA MA'I RTEN LA
GZHUG ,SBYOR BA LA SOGS GZHAN YANG MYUR BAR BYA, ,GZHAN YANG
GSANG BA SPYOD PA NI, ,

@42B MDZAD PA'I DUS NI RNAM GSUM STE, ,DANG PO BDUD RTZI SPYOD PA
LA, ,MOS PAS 'JUG DANG DNGOS LA 'JUG ,MOS PAS 'JUG PA GZHAN DANG
MTHUN, ,DNGOS SU 'JUG PA'I THABS BSTAN PA, ,BDUD RTZI RTZA BA
LNGA BTZAL LA, ,RANG GI LUS LAS BTZAL BAR BYA, ,BTZAL NAS BSGRUB
PA'I

RI LU DE, ,TSAD DU PHYIN NAS BZA' BAR BYA, ,BZA' BA DANG PO RIM
GYIS BSLAB, ,ZAS DANG RJES ZIN RTING NYID LA, ,ZHAG GSUM NA NI CI
RAN BZA', ,BTUNG BA'ANG DE BZHIN DE RTING LA, ,ZHAG LDAN NI BZA'
BAR BYA, ,DE NAS ZLA PHYED ZLA GCIG GO, ,DE RNAMS PAR GYI 'TSO BA
NI, ,

NANG GI BDUD RTZI SLAR BSDAMS LA, ,BZA' ZHING BTUNG BA NYID DU
BYA, ,DE RNAMS BAG LA ZHA NAS NI, ,BAR BAR GONG BZHIN BZA' BAR
BYA, ,YANG NA RIM BZHIN DE BZHIN LNGA BA, ,DE NAS NANG GI RGYUD
BZLOG GIS, ,RIM BZHIN LUS RNAMS GSO BAR BYA, ,LUS NI SHIN TU
RGYAS GYUR NA, ,

TING 'DZIN BOGS NI SKYE BAR 'GYUR, ,MAN NGAG STOBS KYIS ZHUGS PA
YIS, ,MI RTOG YE SHES SKYE BAR 'GYUR, ,YANG NA BOGS NI DBYUNG
BA'I THABS, ,NANG GI GSO THABS SPO BA DANG, ,PHYI YI GSO THABS
SPO BA DANG, ,LUS LA RDZAS RNAMS BYUGS PA YIS, ,TING 'DZIN BOGS

RNAMS SKYE BAR 'GYUR, ,THABS DES SKYE BAR MA GYUR NA, ,MAN NGAG
BSGOM PAS SPO BAR BYA, ,DES KYANG SKYE BAR MA GYUR NA, ,GNAS LA
SOGS PA SPO BAR BYA, ,SPOS KYANG SKYE BAR MA GYUR NA, ,'BYUNG
PO'I GNOD PA YOD PA YIN, ,'BYUNG PO BSAL BA'I THABS RNAMS BYA, ,

'BYUNG PO BSAL KYANG MA BYUNG NA, ,SNGON GYI BAG CHAGS MTHUG PAS
NI, ,DE NYID SBYANG BA'I CHO GA BYA, ,DES KYANG SKYE BAR MA GYUR
NA, ,THA MI DAD PA'I 'DU SHES KYIS, ,DKYIL 'KHOR LA SOGS SPOS PA
YIS, ,TING NGE 'DZIN NI SKYE BAR 'GYUR, ,DES KYANG SKYE BAR MA
GYUR NA, ,SLOB

DPON MAN NGAG NYAMS PA YIN, ,SLOB DPON DAM TSIG NYAMS PAS KYANG,
,MAN NGAG MTHU NI CHUNG BAR BYED, ,YE SHES SKYE BA'I GNAS RNAMS
NI, ,SLOB DPON DAM TSIG NYAMS SOGS LA, ,DAM TSIG LA SOGS NONGS PA
DANG, ,RANG GI MAN NGAG NYAMS PA DANG, ,DAM TSIG NYAMS

@43A *, ,PA'I THE TSOM ZOS, ,LTA SPYOD NYAMS SU MA LON DANG, ,DUS
DANG RTAGS SOGS MA SHES DANG, ,MAN NGAG BSGOM RIM MA SHES DANG,
,SBYANG BA LA SOGS MA SHES DANG, ,SEMS 'DZIN PHRA MO YOD SRID
KYANG, ,YE SHES SKYE BAR MI 'GYUR RO, ,DE RNAMS SKYON SPANGS

YON TAN LDAN, ,DE NI YE SHES MA SKYES KYANG, ,TSOGS CHEN KHYAD
PAR BSAGS NAS SU, ,SKYE BA PHYI MAR YE SHES KYI, ,NGES PA DON YIN
THOGS MED DO, ,MTSAN NYID LA SOGS GZHAN DAG TU, ,SNGA MA LAS KYI
'PHEL SHUGS KYIS, ,MA NGES PA DAG BSTAN PA DE, ,SNGAGS KYI

NUS MTHU KHYAD PAR GYIS, ,LAS KYI 'PHEN PA BCOM NAS KYANG, ,SKYE
BA PHYI MAR NGES PA'I DON, ,PHYI MAR RKYEN SOGS THAMS CAD KUN,
,NGES PA KHO NAR 'DZOM PAR 'GYUR, ,DE RU RKYEN RNAMS GZHAN 'GYUR
NA, ,DGE BAR BSNGO BA LEGS 'GYUR BAR, ,MA 'TSAM SKYE BA BDUN LA

NGES; ,DE BAS GSANG SNGAGS MTHU RNAMS NI, ,DUG GIS SMAN 'GYUR JI
BZHIN NO, ,DE BAS GSANG SNGAGS MTHU RNAMS KYIS, ,LAN NI NYE BAR
'BRAS BU MYUR, ,SA DANG PHA ROL PHYIN PA NI, ,DE BAS MTHU CHUNG
BSKAL PA GSUM, ,NYAN THOS DE BAS MTHU CHUNG BAS, ,BSKAL PA BZHI
NI

'GOR BA YIN, ,DE DAG KUN LA RAB 'BRING GSUM, ,RING DANG MYUR DANG
SHIN TU MYUR, ,GSANG SNGAGS LA LA'I GZHUNG DANG NI, ,SLOB DPON LA
LA'I GZHUNG GIS NI, ,BCUD KYIS LEN GYI MAN NGAG GIS, ,LUS SEMS
LAS SU RUNG GYUR NAS, ,MAN NGAG STOBS KYIS YE SHES

SKYE; ,DES NI PHYAG RGYA'I DNGOS GRUB THOB, ,PHYAG RGYA MCHOG NI
'DOD PA NA, ,TSE LA DBANG SGYUR BSGRUBS NAS NI, ,MAN NGAG BSGOMS
PA'I STOBS KYIS NI, ,PHYAG RGYA MCHOG NI THOB PAR 'GYUR, ,SLOB
DPON LA LA'I GZHUNG GIS NI, ,BSKYED RIM BRTAN PAR GYUR PA DANG, ,

BCUD KYIS LEN GYI MAN NGAG BSGRUB, ,DES NI TSE LA DBANG SGYUR
'GRUB, ,TSE DBANG THOB PA DES KYANG NI, ,PHYAG RGYA PHYAG RGYA
MCHOG GNYIS THOB, ,BCUD KYIS LEN GYI MAN NGAG KYANG, ,MKHA'
'GRO'I RGYUD DU SHES PAR GYIS, ,PHYAG RGYA MCHOG GI MAN NGAG CUNG
ZHIG TZAM, ,RNYED PAR

@43B BYA BA'I LUS KYI PHRENG BA THABS KYI RIM PA BKOD PA'O,
,GZHAN YANG, ,BSTAN PA BSRUNG BA'I DON SLAD DU, ,LAS KYI PHRENG
BA GZHAN YANG BSTAN, ,BDAG NYID LHAG PA'I LHAR BSKYED LA, ,MDUN
DU MGON PO NAG PO NI, ,SKU GSUNG THUGS LAS BYUNG BA YI, ,H'Um DE
NYID LAS BSKYED PA

NI; ,ZHAL GCIG PHYAG NI GNYIS PA DE, ,MDOG GNAG 'OD 'BAR CHEN PO
NI, ,GRI GUG THOD PA LAG NA 'DZIN, ,THOD PA'I PHRENG BA'I DO SHAL
BYAS, ,MCHE BA GTZIGS MDZAD 'JIGS BYED PA, ,BONG THUNG LUS GNAG
GZI BRJID CHE, ,KHA NAS KHRAG NI 'BAB PA'O, ,DE LA

BZLAS PA'I MAN NGAG NI, ,AOm MA H'A K'A LA HA NA HA NA BADZRE NA
SV'AH'A, BZLAS PA YI NI MAN NGAG KYANG, ,RTEN DANG BRTEN PA'I
GNAS TSUL DES, ,GRU GSUM GZHAL YAS SGO GCIG PA, ,DE YI BDAG PO
RIGS DANG BSTUN, ,'PHRO 'DU BYA BA'I TSUL RNAMS KYANG, ,'KHOR LO
TSA TSA GDAB

PA'I TSUL, ,LCE YANG RIGS DANG BSTUN PA YIN, NGAG GI BZLAS PA
BYED TSUL YANG, ,NYI MA SHAR DANG RU CHU BRUG ,DE YI BZLAS PA'I
GRANGS RNAMS KYANG, ,SUM 'BUM DRUG 'BUM SA YA RU, ,BZLAS PA BYAS
PAS MTSAN MA RNYED, ,DES SU 'BYUNG BAR MA GYUR NA, ,SBYANG BA
BYAS TE

BZLA BAR BYA, ,SNGAGS KYI NUS PA CHE CHUNG DANG, ,MOS PA YI NI
KHYAD PAR DANG, ,BAG CHAGS CHE CHUNG KHYAD PAR GYIS, ,RDO RJE
DRAG PO'I RGYUD RNAMS LAS, ,SNGAGS KYI SBYOR BA GZHAN DAG GIS,
,BSNYEN DANG GSAD PA'I LAS RNAMS BYA, ,LHA YI SBYOR BA SPO BA
YANG, ,DE BZHIN DU

NI SHES PAR BYA, ,GNAS LA SOGS PA'I SBYOR BA NI, ,GZHAN PA DAG
KYANG SPO BAR BYA, ,LHA RNAMS SO SO SPO BA YANG, ,GZHAL GCIG
PHYAG NI BZHI PA DANG, ,ZHAL GSUM PHYAG NI DRUG PA DANG, ,ZHAL
BZHI PHYAG NI BRGYAD PA DANG, ,PHYAG MTSAN RNAMS KYANG 'GYUR BA
DANG, ,SKU MDOG LA SOGS

'GYUR BA RNAMS, ,SO SO'I RGYUD DANG BSTUN PA YIN, ,SNGAGS LA SOGS
PA'I SBYOR BA YANG, ,DE BZHIN DU NI SHES PAR BYA, ,KHYAD PAR LAS
RNAMS SO SO'I SNGAGS, ,AOm MA H'A K'A L'A YA, ,YA TI PRA TI
DZNY'A SMA RA SI TA DI DAm, MA MA RU SH'A, KHA KHA KH'A HI KH'A
HI, MA RA MA RA, GRiHnA GRiHnA, BANDHA

@44A *, ,BANDHA, HA NA HA NA, DA HA DA HA, PA TZA PA TZA, DI NA
MI KE NA H'Um H'Um PHAt, H'Um BHA GA P'A NA, AOm BI LAm BA H'Um
H'Um PHAt, AOm GHU SV'A H'A, GSANG BA'I SNGAGS SO, ,AOm BHR'Um,
MNGON SPYOD KYI'O, ,AOm DZR'im SV'AH'A, DBYE BA'O, ,AOm KHAm
SV'AH'A, BSKRAD PA'O, ,AOm H'Um SV'AH'A, ,DGUG PA'O, ,AOm

AA SV'AH'A, DBANG GI'O, ,AOm H'Um SV'AH'A, RENGS BYED KYI'O,
,SNGAGS 'DI DAG THAMS CAD YI GE 'BUM BZLAS PAS 'GRUB PAR BYED DO,
,MGON PO'I LAS NI THUN MONG PA'I LAS SO, ,SBYIN SREG DAG GIS GSAD
PA NI, GRU GSUM NAG PO'I THAB KHUNG DU, ,SHIN TU DRAG PO'I ME

LHA BSAM, ,SBYANG ZHING BYIN GYIS BRLAB PA DANG, ,BSDUS RGYAS
MYUR BA'I RIM PA RNAMS, ,MAN NGAG LA SOGS SHIN TU GAB, ,MCHOD PA
DBUL BA'I RIM PA NI, ,TSA BA'I MAR DANG TSER MA CA NA, ,TIL NAG
PO DANG DUG CHUS BYUG ,AOm MA H'A K'A LA MING 'DI ZHES BYA BA SHA
TR'U NA M'AR

YA H'Um PHAt, CES BRGYA RTZA BRGYAD DBUL BAR BYA'O, ,MNGON PAR
BSGRUB PA'I LAS DRAG SHUL SHI BA'I RO BZUNG LA, ,DE NI YANG NI
GTUB PAR BYA, ,STONG PAR BYIN BRLABS YI GE LAS, ,BSGRUB BYA CI
'DRA DE LA BSAM, ,LCAGS KYUS SNYING DRANG RLUNG GIS BTEG ,RNAM
PAR SHES PA DE

LA BSTIM, ,RDO RJE PHUR BUS DE LA BRDEG ,BSAD NAS ME LA SBYIN
SREG BYA, ,ME YI LHA LA BRGYA RTZA BRGYAD, ,MING NAS SMOS PA DE
LA DBUL, ,LHA LA RTZA BA'I SNGAGS KYIS NI, ,DBUL BAR DGRA YI MING
DE GZHUG ,'BUM LA BRGYAD KYIS BSTABS LA DBUL, ,DE NI DUR KHROD
GDON

RNAMS KYIS, ,'DU ZHING DE NYID ZA BAR BSAM, ,DE YANG BSOD NAMS
RAB 'BRING GIS, ,BCU GNYIS PHYED DANG DE YI PHYED, ,'CHI BAR DE
NI GDON MI ZA, ,BSREG PAS GSAD PA'I LAS RIM MO,, ,,GZHAN YANG
TING 'DZIN RIM PA YIS, ,GSAD PA RAB TU BRTZAM PAR BYA, ,

'DI NI BSAM PA TZAM GYIS KYANG, ,SANGS RGYAS NYID KYANG NGES PAR
'JIG ,MA H'A K'A LA'I RNAL 'BYOR GYIS, ,GDUG PA KHRO BO'I SEMS
KYIS NI, ,DE YI LTE BA'I RTZA BA LA, ,RNAL 'BYOR CAN GYIS LAG PA
GCAD, ,MING GI YI GE DANG PO LAS, ,GSAD BYA MDUN DU BSAM

@44B BAR BYA; ,RNAM SHES DE LA BCUG NAS NI, ,KHA SBYAR NANG NAS
GNAS MTHONG NAS, ,DE PHYUNG SROG DANG DBRAL MTHONG NAS, ,RO NI
DUM BU STONG DU GTUB, ,BZA'AM YANG NA GTOR MA BYA, ,DE MA THAG TU
SPYI GTZUG BSAM, ,KHRAG SKYUGS 'DAR ZHING MGO SKYES KYANG, ,KHA
NI THUR

DU BUB PAR BSAM, ,SUM RTZE ME YI GZUGS CAN NI, ,BSHAD LAM ZHUGS
NAS SNYING GAR NI, ,THE TSOM MED CING BRTAN GYUR NA, ,NGES PAR
'DZIN PAR 'GYUR BA YIN, ,TING NGE 'DZIN GYIS GSAD PA'I RIM PA'O,,
,,GZHAN YANG RAB TU BSHAD PAR BYA, ,THOD PA MA CHAG MA GSAL, ,

MA H'A K'A LA'I SNYING PO BRI, ,BZLAS PA'I YUNGS KAR DE RU BLUGS,
,DGRA YI SGO KHAR SBAS NA NI, ,NOR DANG BCAS PA ZLA DRUG GIS,
,BRLAG PAR 'GYUR BA GDON MI ZA, ,GANG YIN PA YI RIGS RGYUD KYI,
,THOD PA DE NYID BLANGS NAS NI, ,CIG SHOS KYI NI KHRAG GIS BRI,
,SNGAGS NI

NAG PO NYID KYIS BYA, ,YANG NA MA H'A K'A LA DANG, ,NAG PO NYID
KYIS BSRES NAS BYA, ,MA H'A K'A LAS BYED PA NA, ,MING SPEL BA NI
TSOGS RGYUR BCAD, ,YANG NA GLING BCAD 'KHOR LO BCAD, ,GRO GA'AM
DUR KHROD RAS MA LA, ,GZUGS DANG MING NI BRIS PA GZHUG ,DE STENG
DE GSHED

GZUGS RNAMS GZHUG ,SMIN PAR BYED PAS KHA BCAD NAS, ,DE STENG
GZHAN GYIS DGAG PAR BYA, ,GNAG DANG DKAR BAS RGYA GRAM BCING,
,NAG PO YOD PA'I SAR SBAS NA, ,GDON MI ZA BAR BRLAG PAR 'GYUR,
,DE NI THABS KYIS GSAD PA'I RIM PA'O,, ,,GZHAN YANG

GSANG BA'I RIM PA NI, ,GRU GSUM NAG PO'I SNOD NANG DU, ,KHRAG SNA
SNYING SNA SBYAR BA YI, ,MTHUN PA'I DAM RDZAS RNAMS KYIS DGANG,
,DUR KHROD RAS MA DAG LA NI, ,DE YI MING DANG GZUGS BRIS LA,
,BRGYA RTZA BRGYAD NI GTOR MAR DBUL, ,NAG PO'I RTEN NI YOD PA'I
SAR, ,

BSTABS PA'I TSUL GYIS RBAD PAR BYA, ,DE LTAR BYAS PA'I GTOR MA
NI, ,BRGYA NAS STONG GI BAR DU NI, AOm MA H'A K'A LA SH'A SA NA
AU PA H'A RI nAm AE shA AA PA SHTZI M'A K'A LO YA MI TI TAD RATNA
TRA YA, ,AA PA KA RI nAm YA DI PRA TI DZNY'A SMA RA SI TA DI DAm,
DUsht'Am SATVA KHA KHA KH'A HI KH'A HI, ,MA RA MA RA, GRiHnA
GRiHnA, BANDHA

@45A *, ,BANDHA; HA NA HA NA, DA HA DA HA, PA TZA PA TZA, DI NA
ME KE NA H'Um PHAt, CES PA'I SNGAGS KYIS GSAD PAR BYA'O, ,GZHAN
YANG 'KHOR LOS GSAD PA NI, ,BDE GSHEGS SPRUL PA'I NAG PO NI,
,SHIN TU 'JIGS PA'I SKU 'CHANG BA, ,BSKYED PA LA SOGS RDZOGS

BYAS LA; ,TSES GRANGS SHIS PA NYID LA NI, ,'KHOR LO LEGS PAR BCA'
BAR BYA, ,'KHOR LO BCA' BA'I LUGS RNAMS NI, ,DUR KHROD RAS MA DAG
LA NI, ,'JIG RTEN MGON PO'I GZUGS BRIS LA, ,LTO BAR 'KHOR PO BCA'
BAR BYA, ,RTZIBS NI BCU GNYIS BRGYAD DU BYA, ,

LE TSE RE RE POR LEN BYA, ,MING DANG DRAG SNGAGS SPEL TE BRI,
,SNGON DU CHOG RDZOGS BYAS LA, ,'KHOR LO BSGRUB DANG BSGRUB BYA
GNYIS, ,BSKYED CING DGUG PA'I LAS BYAS TE, ,MCHOD PA LA SOGS
RDZOGS BYA'O, ,DE NAS GSANG PA'I LAS RNAMS BYA, ,NYI MA BZHIS
BSKOR THIM

PAR BYED, ,SNGAGS NI KHRI DANG BZHI KHRIR BZLAS, ,DE NAS BCING
BA'I SBYOR BA BYA, ,DUR KHROD NAG PO'I GNAS DAG TU, ,GRU GSUM NAG
PO'I GTING BRUS LA, ,GTING BRUS SBAS TE MNAN PAR BYA, ,DES SU MA
BYUNG BSKYAR BAR BYA, ,AOm MA H'A K'A LA SHA TR'UN M'A RA YA
PHAt, CES PA MING DANG

SPEL BAR BYA, ,'KHOR LOS GSAD PA'I RIM PA'O,, ,,GNOD SBYIN GYIS
NI GSAD PA'I THABS, ,RANG NYID LHAG PA'I LHAR GNAS PA'I, ,CHOG
THAMS CAD RDZOGS BYAS LA, ,MDUN DU GRU GSUM DKYIL 'KHOR LA, ,GNOD
SBYIN DRAG PO BSKYED PAR BYA, ,DE NYID NUS PA BSKYED

PA'I PHYIR, ,SBYOR BA GZHAN YANG SHES PAR BYA, ,DRAG PO'I GSANG
SNGAGS BZLAS PA YIS, ,GANG YANG MI 'DU RANG DBANG MED, ,LCAGS KYI
TSA TSA GDAB PA BZHIN, ,'PHROS PAS THAMS CAD BRLAG PAR BYED, ,SUM
'BUM DRUG 'BUM DGU 'BUM DU, ,BZLAS PAS DON RNAMS

GRUB PAR BYED, ,TSAD DU PHYIN PA'I DUS SU NI, ,SHIN TU DAG CING
POS PAS SU, ,RANG DBANG MED PAR LAS RNAMS BYED, ,AOm BADZRA MA
H'A K'A LA YAKshA H'Um PHAt, DZA: M'A RA YA, SHA TR'UN M'A RA YA,
SNGAGS KYI MAN NGAG BSGYUR SHES BYA, ,SBYIN SREG TING 'DZIN THABS
DANG NI, ,GTOR MA

@45B 'KHRUL 'KHOR GSAD LA SOGS, ,THABS KYIS ZIN PA'I SBYOR SHES
BYA, ,GNOD SBYIN GYIS GSAD PA'I RI MA PA'O,, ,,RO LANGS MAS NI
GSAD PA'I THABS, ,RANG NYID LHAG PA'I LHAR GNAS PAS, ,DUR KHROD
CHEN PO'I DKYIL DAG TU, ,RO LANGS MA NI BSKYED BYAS LA, ,RANG

BZHIN MA YANG SPYAN DRANGS TE, ,DE GNYIS CHO GA RDZOGS BYAS TE,
,BSNYEN PA TSAD DU PHYIN PA NA, ,DUR KHROD RO YI THOD PA RU,
,KHRAG THUN RDZAS LA SOGS PA LA, ,DRAG PO'I THUN SNGAGS BZLA BAR
BYA, ,KHRO YI BAR DU BZLA BAR BYA, ,DE NAS GANG YIN SA RU BRDEG
,DE LTAR LAN GSUM BYAS PA

YIS; ,GANG YIN DE NI BRLAG PAR 'GYUR, ,DUR KHROD 'BAR BA'I GNAS
DAG TU, ,NAG PO'I NANG DU 'KHRUL 'KHOR MNAN, ,NAG PO'I NANG DU
GTOR MAS DGANG, ,CIG SHOS NANG DU BCAS PA YIS, ,NAG PO NYID LA
GTAD PAR BYA, ,TSA BA'I RDZAS KYIS BSREG PAR BYA, ,DE LTAR

SBYOR BA'I MAN NGAG RNAMS; ,MKHAS PAS BSGRIMS TE MA BYAS NA,
,RANG NYID LA NI GNOD PAR 'GYUR, ,AOm BADZRA T'A L'I H'Um PHAt,
SHA DR'UN M'A RA YA H'Um PHAt, ,KHA KHA KH'A HI KH'A HI, SNGAGS
KYI MAN NANG SBYOR SHES BYA, ,RO LANGS MAS GSAD PA'I RIM PA'O,,
,,MKHA' 'GRO MA YIS

GSAD PA'I THABS, ,CHU NGOGS THIBS PO'I GNAS DAG TU, ,MKHA' 'GRO
MA NI BSGRUB PAR BYA, ,ZHING CHEN GYI NI GDAN BTING LA, ,DRAG PO
ROL PA'I 'DUG STANGS BYA, ,MKHA' 'GRO MA SKU MDUN GZHAG LA,
,ZHING GI RGYUS PA THUGS KAR GZUNG, ,DRAG TU BZLAS PA'I STOBS
KYIS SU, ,

SBYOR BA GANG 'DOD 'GRUB PAR BYED, ,KHYAD PAR SBYOR BA BSTAN PA
NI, ,GNAG CING THIBS PO'I NANG DAG TU, ,GRU GSUM NAG PO BRUS NAS
KYANG, ,GZUGS BRNYAN BCA' BA'I THABS BYAS TE, ,DE RU GSAD PA LA
SOGS BYA, ,YANG NA 'BAB CHU'I DOGS DAG TU, ,SBA ZHING MNAN

PA'I THABS BYA'O, ,AOm BADZRA d'A K'I H'Um PHAt, SHA TR'U NA M'A
RA YA H'Um PHAt, AOm LAm H'Um LAm STAm BHA NAN, SNGAGS KYI SDEB
NI MA SHES NA, ,SBYOR BA 'GRUB PAR MI 'GYUR RO, ,MKHA' 'GRO MAS
GSAD PA'I RIM PA'I,, ,,'JIGS BYED MA YIS GSAD PA'I THABS, ,SHIN
TU 'JIGS PA'I

@46A *, ,GNAS DAG TU, ,DRAG CING GTUM PA'I CHAS GOS GON, ,DANG
POR BSNYEN SBYOR TSANG BAS SU, ,NAG PO 'GRO MGYOGS SGYUR DKA'
DANG, ,BDAG PO SME BRTZEGS THOD NANG DU, ,DE RNAMS RIGS MTHUN
RDZAS BSAGS TE, ,CHU GSUM LA SOGS RDZAS RNAMS LA, ,

SNGAGS KYI SBYOR BA BTAB PAS NI, ,NUS PA'I MTHU DANG LDAN PAR
'GYUR, ,AOm BADZRA BHEE RA W'A YA H'Um PHAt, SHA TR'U NA M'A RA
YA H'Um PHAt, KHA KHA KH'A HI KH'A HI, DRAG PO'I SBYOR BA MKHAS
PA YIS, ,'BYUNG PO RNAMS NI BRLAG PAR 'GYUR, ,SBYOR BA GZHAN YANG
SBYOR SHES BYA, ,'JIGS BYED

MAS GSAD PA'I RIM PA'O,, ,,KHRO MO CHEN MO SROG GCOD MA YIS GSAD
PA YI, ,MAN NGAG THABS KYI RIM PA BSTAN, ,SNGON DU BSNYEN PA
RDZOGS PA YIS, ,YI GE AI YI GDAN STENGS SU, ,BSGRUB BYA DE RU
BZHAG NAS NI, ,BZLAS PA DRAG TU BYAS NAS SU, ,SROG GCOD PA

NI BSKUL BAR BYA, ,KHRI YI SNGAGS KYIS DGUG PAR BYA, ,KHRI YI
SNGAGS KYIS GSAD PAR BYA, ,RANG NYID LHAG PA'I LHAR GNAS PAS,
,SROG GCOD MA NI MDUN DU BSKYED, ,GRUB PA MO YANG SPYAN DRANGS
TE, ,MTHU BSKYED LA SOGS BYAS NAS NI, ,SKU DANG GSUNG DANG THUGS
RNAMS

LAS; ,DRAG PO'I BRGYUD PA'I MTHU RNAMS NI, ,MDA' ZAM BTAGS PA'I
TSUL DU BYUNG, ,SPYI BO MGRIN PA SNYING GA NAS, ,CHAR BZHIN DU NI
'BAB PAR 'GYUR, ,AOm PRA TI TA NA H'Um PHAt, SHA TR'U NA M'A RA
YA H'Um PHAt, KHA KHA KH'A HI KH'A HI, SNGAGS KYI SBYOR BA GZHAN
DANG MTHUN, ,DRAG

PO'I LAS RNAMS GZHAN PO YANG, ,MAN NGAG STOBS KYIS SBYOR SHES
BYA'O, ,SROG GCOD MAS GSAD PA'I RIM PA'O,, ,,DBUGS RNGUB MAS GSAD
PA'I RIM PA NI, ,RANG NYID LHAG PA'I LHAR GNAS NAS, ,SNGON DU
BSNYEN PA RDZOGS BYAS NAS, ,DRAG PO'I LAS KYI SBYOR BA NI, ,

GRU GSUM 'BAR BA'I GNAS DAG TU, ,'JIGS PA'I RGYAN CHA GON NAS NI,
,BRAM ZE'AM RGYAL RIGS NAG PO'I PHYOGS, ,MTHUN PA'I RDZAS NI
BTZAL NAS KYANG, ,GRUB GSUM STENG DU RTEN BCAS NAS, ,NAG PO 'BAR
BA'I SBYOR BA BRTZAM, ,DRAG PO'I RDZAS LA SNGAGS BZLAS TE, ,BDUN

@46B DANG NYI SHU RTZA GCIG DANG, ,ZLA BA DANG GCIG GI BAR DU
BSGRUB, ,DE NAS 'KHOR LO LDAN PA'AM, ,SHUGS DANG LDAN PA'I SBYOR
BA YIS, ,SHIN TU MYUR BAR 'PHANG BAR BYA, ,DE NYID BSKOR BA'I
TSUL DU'AM, ,RI MO'I TSUL DU BYAS PA YIS, ,TING 'DZIN SBYOR
BA'ANG DE BZHIN BSAM, ,AOm

SHV'A SA G'A PA YE H'Um CHE GE MO SHA T'U NA M'A RA YA H'Um PHAt,
YANG NA DRAG PO'I 'BRUB KHUNG DU, ,TSER MA CAN GYI SHID BKANG
STE, ,RAm LAS DRAG PO'I ME DPUNG BSAM, ,GRO'AM NI SHING SHUN LA,
,BSGRUB BYA'I MING NI BRIS NAS KYANG, ,KHRI'AM 'BUM DU BZLAS NAS
NI, ,BSGRUB BYA BKUG

NAS BSTIM PAR BYA, ,DRAG PO YI NI SNGAGS KYIS BSREG ,'CHI BAR
'GYUR BA GDON MI ZA, ,SBYOR BA LA SOGS GZHAN PO YANG, ,MAN NGAG
CAN GYIS SBYOR SHES BYA'O, ,SHV'A SA G'A PAS GSAD PA'I LAS KYI
RIM PA'O,, ,,RAKTA'I LAS KYI PHRENG BA YIS, ,GSAD PA'I

LAS 'DI BRTZAM PAR BYA, ,DMAR ZHING CHAGS PA'I RANG BZHIN CAN,
,KHOG PA'I RTEN NI BTZAL BAR BYA, ,'OD MA'I GZHU NI LTA BU YI,
,DKYIL DU DE NYID BZHAG NAS KYANG, ,DUS LA DE NI BAB PA YI, ,SMIN
BYED DANG PO RGYUG PA DANG, ,MDONGS DANG LDAN PA'I MTSAL CHEN
GNYIS, ,BSRES

LA SNGAGS NI GDAB PAR BYA, ,DUS TSOD GSUM DU BSGRUBS NAS KYANG,
,BSGRUB BYA'I 'OG TU SBAS NA NI, ,GANG 'DOD PA YI DON RNAMS
'GRUB, ,YANG NA 'OD MA LTA BU'I DKYIL, ,'DAB BRGYAD DANG NI LDAN
PA LA, ,KHA MTHING LA SOGS MES SPAR LA, ,DBANG BYED SNGAGS NI
BZLAS PAS

SU; ,NGES PA KHO NAR KHUGS PAR 'GYUR, ,AOm RAKTA PRI YA NI H'Um
CHE GE MO BA SHIm KU RU H'Um, SBYOR BA LA SOGS GZHAN PO YANG,
,MAN NGAG STOBS KYIS PHYE BAR YANG, ,RAKTA BRI YA NIS GSAD PA'I
LAS KYI RIM PA'O,, ,,MAm SA BAG TRIS GSAD PA NI, ,SNGON DU 'GRO
BA RDZOGS BYAS LA, ,

SHA ZAN DE NI STONG DAG GI ,RTEN LA SOGS PA RDZOGS BYAS LA, ,BUG
PA CAN GYI SNOD NANG DU, ,RDO RJE'I MCHU NI SBYAR NAS KYANG,
,RLUNG GI SHUGS KYIS SNGAGS 'DI 'PHANG, ,DE YI SBYOR BA MA ZHIG
PAR, ,GANG LA BYA BA DE RU BRDEG ,DES NI GRONG RNAMS 'KHRUG CING
'GAS, ,'DI YI SBYIN

@47A *, ,SREG GTOR MA DANG, ,THABS DANG 'KHRUL 'KHOR DAG GIS NI,
,GSAD PA'I MAN NGAG SBYOR SHES BYA, ,AOm M'Am SA BAG TRI CHE GE
MO SHA TR'UN M'A RA YA PHAt, MAm SA BAG TRIS GSAD PA'I LAS KYI
RIM PA'O,, ,,GZHAN YANG RDZAS KYIS GSAD PA NI, ,DA DU RA DANG 'OL
MA SE, ,

'GU PHAt TAm DANG KHU BAR SBYAR, ,THABS LA MKHAS PA'I SBYOR BA
YIS, ,MI LA BLUD NA SMYO BAR 'GYUR, ,GSOL BA 'DEBS NA GSO BAR
BYA, ,KHU BA LA SOGS RNAMS KYIS NI, ,LUS LA BYUGS SHING KHONG DU
BLUD, ,DES NI NGES PAR THAR PAR 'GYUR, ,GSAD PA'I SBYOR BA'I LAS
RNAMS

KYANG; ,SANGS RGYAS LA SOGS BSTAN PA NI, ,'JIG RTEN PA LA SOGS
NGES PA DANG, ,RU DRA NAG POR GYUR PA LA, ,SBYOR BA 'DI NI BYA
BAR GSUNGS, ,DE LAS GZHAN DU BYAS PA NA, ,RANG NYID NYAMS TE
DMYAL BAR LTUNG, ,DE YI SBYOR BA BYED PA YANG, ,TSAD MED SNGON DU
'GRO BYAS LA,,

MAN NGAG THE TSOM MED PAR NI, ,BYAS NA GDON MI ZA BAR 'GRUB, ,DE
YANG BSGRAL BYA'I YUL DE LA, ,LUS NGAG YID GSUM ZHI BAS NI, ,TSUL
DANG MTHUN PA'I BDEN PA BDAR, ,LAN GSUM BYAS KYANG MA NYAN NA,
,LTUNG BAR MI 'GYUR BYA BAR GSUNGS, ,BSAD PA LAS KYI PHRENG
BA'O,, ,,BCOM LDAN

'DAS DE BZHIN GSHEGS PA SKU GSUNG THUGS KYI MNGA' BDAG LA PHYAG
'TSAL LO, ,DRAG PO SKU YI SBYOR BA DANG, ,GSUNG DANG THUGS KYI
SBYOR BA DANG, ,LAS NI GZHAN SOGS SBYOR BA DANG, ,RDZOGS PA MTHAR
THUG SBYOR BA RNAMS, ,RIM PA BZHIN DU BSTAN PAR BYA, ,NAG PO
'JIGS

PA'I CHA LUGS 'CHANG, ,ZHAL GCIG GAM NI GNYIS PA'AM, ,ZHAL GSUM
PA'AM PHYAG DRUG PA, ,GANG 'DOD PA NI BSKYED PAR BYA, ,DES SU
BSNYEN PA RDZOGS BYAS LA, ,RO BSREGS THAL BA'I 'JIM PA LA, ,NAG
PO'I GZUGS BRNYAN BYAS PA LA, ,DE NYID SBYIN SOGS

BSKYED BYAS LA, ,SNGAGS BZLAS PA YI STOBS KYIS SU, ,SHIN TU 'DAR
ZHING 'GUL BAR 'GYUR, ,GTOR MA LA SOGS BYIN NAS KYANG, ,BSTOD
CING GSOL BA BTAB PAS SU, ,DGRA RNAMS NGES PAR 'CHI BAR 'GYUR,
,DRAG PO'I GRU GSUM THAB KHUNG DU, ,GDUG PA CAN GYI ME

@47B SBAR NAS, ,MAR NAG TSA BA GSUM DANG NI, ,SHA KHRAG GSUM GYI
RDZAS BSREGS LA, ,BSGRUB BYA BKUG STE DE LA BSTIM, ,DRAG PO'I
SNGAGS NI BZLAS NAS KYANG, ,RDZAS RNAMS ME YI NANG GTOR BAS,
,NGES PA KHO NAR 'JIG PAR 'GYUR, ,THABS DANG TING 'DZIN 'KHOR LO
DANG, ,

GTOR MA LA SOGS SBYOR BA YIS, ,GSAD PA'I MAN NGAG SBYOR BA NI,
,BRTUL ZHUGS CAN GYIS SBYOR SHES BYAS, ,DE NAS GSUNG GI NAG PO
YI, ,SBYOR BA BSTAN PA GANG YANG MTHUN, ,THUGS KYI NAG PO'I SBYOR
BA YANG, ,GZHAN DU BRGAL TE BSTAN PA NA, ,BRTUL ZHUGS CAN GYIS

SBYOR SHES BYA'O, ,GSUM KA LA YANG BZHI BZHIR BSTAN, ,DPER NA
RGYAL PO BLON PO DANG, ,LAS BYED 'KHOR DANG MI MTHUN PHYOGS, ,DE
BZHIN BDE GSHEGS SPRUL PA DANG, ,SA NAS RIG PA 'DZIN PA DANG,
,DAM CAN DAM LA GNAS PA DANG, ,DES SU GDUL BAR BYA BA BZHIN, ,

DE BZHIN MKHAS PAS SHES PAR BYA'O, ,DE RNAMS SKU GSUNG THUGS KYI
DON, ,BSDUS PA BSTAN PA'I RIM PA'O, ,SKU GSUNG THUGS KYIS GSAD
PA'I LAS KYI RIM PA'O,, ,,LAS KYI RIM PA GZHAN BSTAN PAR BYA STE,
,GRONG KHYER DKRUG PA'I CHO GA NI, ,RANG NYID LHAG PA'I LHAR

GNAS PAS, ,SNGON DU BSNYEN PA RDZOGS BYAS TE, ,NAG PO CHEN PO
LNGA BRTZAL LA, ,SNGAGS KYI 'KHOR LO'I PHRENG BA BRI, ,MTHUN PA'I
RDZAS KYIS DGAD BAR BYA, ,SNGAGS BZLAS PAS NA DON RNAMS 'GRUB,
,AOm AA KA TZA tA TA PA YA SHA SV'A H'A, SNGAGS NI KHRI TSO RE RE
BZLAS, ,NAG PO 'BAR

BA KHA BCAD DO, ,GRONG GI DKYIL DANG PHYOGS BZHI RU, ,RKED NUB
TZAM DU BRKOS NAS SU, ,DE DAG SA GTER SBA BAR BYA, ,THOD PA LA
SOGS SNOD NANG DU, ,MTHUN PA'I RDZAS NI BSAG PAR BYA, ,MKHA' 'GRO
MA YI DGRA SNGAGS BZLAS, ,DE YANG GRONG KHYER GSEB DU BSKYAL,
,BDUN

BDUN PAR NI BCAD BYAS LA, ,DE LTAR BYAS NA GRONG KHYER 'KHRUG
,GRONG KHYER DKRUG PA'I LAS KYI RIM PA'O,, ,,CHAR NI DBAB PA'I
RIM PA YANG, ,DANG POR BSNYEN SBYOR GOMS PA YIS, ,RANG NYID LHAG
PA'I LHAR BSKYED LA, ,RDZAS RNAMS BSAGS PA'I THABS DAG NI, ,YI GE

@48A *, ,GNYIS KYIS SBYANG BYAS LA, ,KLU YI RGYAL PO MTHA' YAS
KYI, ,GZUGS BRNYAN BYAS LA KHAM PHOR DU, ,BZHAG NAS BDUD RTZI
SOGS KYIS DGANG, ,BA NAG 'O MAS BKANG NAS NI, ,GZHON NU NAG MOS
BKAL BA YI, ,SKUD PA YIS NA BCING BAR BYA, ,RLUNG LHA'I

PHYOGS SU RDZING BU BYA, ,KLU YI RGYAL PO DE RU BZHAG ,DE YI
'GRAM DU DKYIL 'KHOR BYA, ,SOL BA RUS PA LDONG ROS DANG, ,SO PHAG
LO MA RUS PHYE LA, ,NAG PO DKAR PO SER PO DANG, ,DMAR PO LJANG
GU'I SA TSON BYA, ,DUR KHROD SRAD BUS THIG GDAB BO, ,DKYIL 'KHOR
GRU GSUM

BYAS NAS NI, ,DE YI DBUS SU MTHA' YAS BZHAG ,MGON PO'I BDAG PO
CHEN PO BZHI, ,RGYUD BZHI DANG NI BSTUN NAS KYANG, ,GANG MOS MGON
POS GNAN PAR BYA, ,BDUD RTZI ME TOG NAG PO DANG, ,'DU BYED KHU BA
GLANG PO'I CHANG, ,BLUGS DANG MCHOD PA DBUL BAR BYA, ,RANG GIS

RNAL 'BYOR RNAM PA YIS, ,BZLAS PA'I MAN NGAG SHES BYAS TE,
,SNGAGS BZLAS PAS NI CHAR DBAB PA'O, ,GAL TE MI 'BAB DE YI TSE,
,KLU YI MGO NI 'GAS PAR 'GYUR, ,SPRIN DBRAL BA YI THABS RNAMS NI,
,DUR KHROD RAS LA NYER 'DUG NAS, ,SNGAGS BZLAS PAS NI

'GRUB PAR 'GYUR, ,AOm A'ARYA SHMA SH'A NA PRI Y'A YA H'Um H'Um
H'Um PHAt, SNGAGS LAS 'OD ZER 'PHROS PA YI, ,SPRIN PA BSDUS SHING
SPRIN DRAL BAS, ,GSEB NAS CHAR NI 'BAB PAR BSAM, ,CHAR DBAB PA'I
SNGAGS BZLAS PA, AOm GHU RU GHU RU, ,GHU dU GHU dU, MA SHA MA SHA
GHA tA GHA tA, GHO

tA YA GHO tA YA, AA NANTA KshO BHA KA R'A YA N'A G'A DHI PA TA YE
HE HE RU RU KAm SAPTA P'A T'A LA GAT'A NA N'A G'A KARshA YA
BARshA YA GARDZDZA YA GARDZDZA YA, TARDZDZA YA HARDZDZA YA
PHU:PHU:PHU:PHU:PHU:PHU:PHU:PHU:, H'Um H'Um H'Um PHAt SV'AH'A,
DES NI CHAR RNAMS MI 'BAB NA, SNGAGS BZLOG NAS BZLAS PAS CHAR
'BAB BO, ,DES CHAR

MI 'BAB NA MGO 'GAS PAR 'GYUR RO,, ,,CHAR SOGS BZLOG PA'I CHO GA
NI, ,RANG NYID LHAG PA'I LHAR GNAS PAS, ,SNGON DU BSNYEN PA
RDZOGS BYAS LA, ,DUR KHROD SOL BA'I RDZAS DAG LA, ,SNGAGS DE
BZLAS SHING BTAB PAS SU, ,DE NAS NAM MKHAR GTOR BAR BYA, ,DE LTAR

@48B BYAS PAS BZLOG PAR 'GYUR, ,DES NI BZLOG PAR MA GYUR NA,
,GNAS NI DBEN PAR GNAS BYAS TE, ,BDAG NYID LEGS PAR BSRUNG BYAS
LA, ,BDAG GI LUS NI MER BSGOMS TE, ,GZHAN NAS KYANG NI ME BYUNG
NAS, ,'JIG RTEN THAMS CAD MES GANG BSAM, ,SNGAGS KYI 'OD

ZER LAS ME BYUNG, ,CHAR BA LA SOGS BSREGS PAR BSAM, ,DES KYANG
BZLOG PAR MA GYUR NA, ,GLOG PHRENG GI NI SBYOR BA LAS, ,JI LTAR
'BYUNG ZHING BZLOG PAR BYA'O, ,DES NI NGES PAR BZLOG PAR 'GYUR,
,CHAR DANG SER BA LA SOGS PA BZLOG PA'I CHO GA RDZOGS SO,, ,,

RNAL 'BYOR PA LA SOGS PA NI, ,DUS LA BAB NAS 'CHI 'GYUR NA,
,PHUNG PO BSREG PAR BYA BA NI, ,RDO RJE SLOB DPON MKHAS PAS SU,
,SNGON DU BSNYEN PA RDZOGS BYAS TE, ,LHA YI GNANG BA THOB PAR
BYA, ,LHA YI GNANG THOB MA GYUR NA, ,SEMS NI LAS SU RUNG BAR BYA,
,SEMS 'DZIN NUS

PAR MA GYUR NA, ,DUS DANG GRANGS KYI BSNYEN PA NI, ,MOS DANG LDAN
PAS RDZOGS BYAS LA, ,DE NAS BRTZAM PAR BYA BA YIN, ,DE YANG THUN
MONG SNGON SONG NAS, ,PHYIS NI BSNYEN PA GSO DON DU, ,BSDU NA
LNGA DANG GSUM DU BYA, ,DANG PO 'CHI RTAGS BRTAG PAR BYA, ,BDAG
NYID PHYAG NA RDO RJER

BSKYED; ,SKAD CIG TZAM MOS THUGS KAR NI, ,ZLA BA'I DKYIL 'KHOR
GYI STENG DU, ,YI GE H'Um GI 'OD ZER GYIS, ,BLA MA LA SOGS SPYAN
DRANGS LA, ,PHYAG 'TSAL MCHOD CING BSHAGS PA DANG, ,RJES SU YI
RANG BSKUL BA DANG, ,GSOL BA GDAB CING SKYABS SU 'GRO, ,LUS DBUL

DGE RTZA BSNGO BAR BYA, ,TSAD MED BZHI DANG STONG NYID BSGOM,
,STONG PA'I DANG LAS CHE GA NI, ,RNAM PA LNGAS BSKYED BDE GSHEGS
TSUL, ,CHO GA GSUM BSKYED SEMS DPA'I TSUL, ,DE YANG MYUR BAR
BSKYED 'DOD NA, ,STONG PA'I DANG LAS SA BON BYUNG, ,DE NYID
'PHROS PAS SKU BSKYED

NGO; ,ZHAL GCIG PHYAG GNYIS AUTPALA MDOG ,MCHE BA GTZIGS PA SGEG
DANG BCAS, ,RDO RJE GSOR ZHING SDIGS MDZUB 'CHANG, ,'OD KYI SPRUL
PA'I DKYIL NA GNAS, ,PADMA STONG LDAN 'DAB DKYIL NA, ,NYI ZLA'I
GDAN LA ZHABS KYIS BRTEN, ,YE SHES KYI NI MTHU BSKYED CING, ,BYIN

@49A *, ,GYIS BRLABS PA LA SOGS BYA, ,SKU DE NYID NI BRTEN PAR
BSGOM, ,GSHIN RJE SROG GCOD DE LA YANG, ,BDEN PA'I TSIG GIS BKA'
BSGO BYA, ,DE DAG 'ONGS PAR GYUR NAS KYANG, ,GTOR MA YANG NI
GTANG BAR BYA, ,DE NAS RNAM SHES 'PHO BA'I PHYIR, ,

MAN NGAG STOBS KYI SBYOR BA YIS, ,RNA BA'I DRUNG DU SNGAGS 'DI
BZLAS, ,RDO RJE 'DZIN PA'I RDO RJE BSAM, ,AOm NA MO BHA GA BA TE,
SARBA DURGA TI PA RI SHO DHA NE R'A DZ'A YA, ,TA TH'A GA T'A YA
YARHA TE SAMYAKSAm BADDHA YA, TADYA TH'A, AOm BHYA MA BHYA BI NI,
BYO MA R'U PA YA, ,SARBA BYA BI NI SHI PA YA HRI, BRARMA M'A TA

HRIM; BAshPHYI DANG YA TE, H'Um RU DRA DANG YI TE, KshU RU
DRAKshA RA PI SARBA NI H'Um RU DRAKshA RA PI SARBA NI H'Um RU DRE
SA RU PE, HRI NA DA, A'ATMA KE ,H'Um BINDU SHA RE RE, AOm SHAG
TRI SAm SHAG TRI SA MA SHA TRIS YO DZA NI, MA BYO MA YO DZA NI,
BHO shA TA KEE BA LYE BA DE HMA BIDHYE NA MA, A'Um H'Um H'Um LTUm
KshUm KshUm KshUm NA, AOm AOm A'I AU, BYO MA

BYA PI NI PO SHA tA, DE NAS GSANG SNGAGS 'DI YIS NI, ,MI BSKYOD
GNAS NI NYAMS DGA' BA, ,DGA' DANG 'CHI BA RNAM SPANGS PAR, ,RNAM
PAR SHES PA BYUNG NAS 'GRO, ,DE YI TSANGS PA'I SGO NAS NI, ,RNAM
SHES MYUR DU 'BYUNG BAR 'GYUR, ,BZHIN NI RAB TU 'DZUM BYED CING,
,RO NI NGO

MTSAR PHYAG RGYAR LDAN, ,DE LTA BU YI SEMS CAN DE LA NI, ,BAR MA
DO YI GNAS DAG TU, ,'OD KYI PHRENG BA'I 'KHOR LO YIS, ,MI BSKYOD
PA DANG THA MI DAD, ,'OD KYIS BZUNG NAS 'KHOR LO YI, ,CHA LUGS
'DZIN PA NYID DU LTA, ,DE YI SDIG PA BSDUS NAS KYANG, ,KHOG PA'I
RTEN LA

BSDU BAR BYA, ,GA PHUR GUR KUM LA SOGS PA'I, ,SPOS KYI CHU YIS
BKRU BAR BYA, ,DRI MA MED PA'I RAS LA NI, ,BYIN GYIS BRLABS NAS
G-YOGS PAR BYA, ,ROL MO'I CHA BYAD DANG LDAN PAS, ,DUR KHROD DGON
PA'I GNAS SU BSKYAL, ,DE NAS RO NI BSREG BYA STE, ,SA DANG STA
GON

CHO GA DANG, ,SLOB DPON LAS DANG DKYIL 'KHOR BSGRUB, ,DE NAS RO
NI BSREG PAR BYA, ,YANG NA STA GON BYAS RTING LA, ,BSREG PAR BYA
BA NYID DU BYA, ,SA NI BRTAG DANG BSLANG BA DANG, ,SBYANG DANG
BYIN GYIS BRLABS PA DANG, ,GZUNG DANG BSRUNG BA NYID DU BYA, ,DE
RNAMS ZHIB TU BYA BA

@49B YANG; ,DKYIL 'KHOR SPYI RGYUD GZHAN DANG MTHUN, ,DE NAS
MAndALA STENG DU NI, ,THIG LE BYAS TE TSOM BU DGRAM, ,LHA BSKYED
PA'AM LHA SPRUL PA, ,YE SHES SPYAN DRANGS GNYIS SU BSRE, ,BYIN
BRLABS DBANG BSKUR BYAS NAS NI, ,PHYI MCHOD NANG MCHOD GSANG
MCHOD DANG, ,RDO RJE

GLU DANG GAR SOGS KYIS, ,MCHOD CING BSTOD PA RGYAS PAR BYA, ,GSOL
BA BTAB STE SNYAN GSAN DBAB, ,DE NAS SBYIN SREG DAG GIS SBYANG,
,BUM PA BYIN GYIS BRLAB PA YANG, ,BYA DANG MI BYA GNYIS SU BSTAN,
,BYED NA CHO GA GZHAN DANG MTHUN, ,SLOB MA STA GON GNAS PA

YANG; ,GSHIN DANG GSON NI GNYIS SU BSTAN, ,MI BSKYOD GNAS NA GNAS
PA DER, ,DBANG BSKUR BYED NA 'DIR BKUG LA, ,STA GON YANG NI RGYAS
PAR BYA, ,STA GON BYED PA'I TSUL RNAMS KYANG, ,GSON LA BYED PA JI
BZHIN BYA, ,DBANG BSKUR DE NI MI BYED NA, ,STA GON DE YANG MI BYA
STE, ,MI BSKYOD GNAS SU

BZHAG NAS NI, ,BYIN BRLABS BYAS TE SMON LAM GDAB, ,RO DE NYID NI
BYIN BRLABS LA, ,SREG KHANG THUR LA KHRU DO'AM, ,KHRU GANG RKO BA
CHE CHUNG TSAD, ,RGYAR YANG GRU BZHI KHRU DO'AM, ,MU RANG SOR
BRGYAD BCU DRUG TSAD, ,KHA DOG DKAR PO ZLUM ZHING 'KHYIL, ,DBUS
SU PADMA 'DAB BRGYAD

BRI; ,PHYI ROL BRI DANG MI BRI DANG, ,'BRI BAR RGYAN RNAMS GZHAN
DANG MTHUN, ,RGYAN RNAMS THAMS CAD RDZOGS PAR DGRAM, ,SHING RNAMS
DRI DANG LDAN PA DANG, 'JAG MA KU SHA LA SOGS KYIS, ,THAB KHUNG
'OG TU GDING BAR BYA, ,PHUNG PO SHAR DU KHA BSTAN TE, ,TZOG PUR
BCAS TE

GZHAG PAR BYA, ,SHING RNAMS MCHOD RTEN DBYIBS SU BRTZIG ,PHYI NI
MCHOD RTEN DBYIBS 'DRA LA, ,KHA DOG DKAR POR BYAS NAS KYANG,
,SKAR KHUNG BZHI NI GTOD PAR BYA, ,MCHOD RDZAS LA SOGS BKRAM NAS
KYANG, ,BDAG NYID BSKYED PA RDZOGS BYAS LA, ,PHO BRANG BYIN GYIS

BRLABS NAS KYANG, ,ME LHA RGYAL PO BSKYED PAR BYA, ,YE SHES ME
LHA SPYAN DRANGS LA, ,BGEGS BSTZAL MCHOD CING BSTOD PA BYA, ,YE
SHES DGUG CING BSTIMS BYAS LA, ,RGYAS GDAB DAM TSIG BSGO BA DANG,
,DBANG BSKUR BYAS NAS MCHOD PAR BYA, ,BSTOD PA LA SOGS RDZOGS

@50A *, ,NAS KYANG; ,ME LHA SHAR LHOR BZHUGS PA'AM, ,YANG NA
THUGS KAR PHO BRANG BCA', ,YE SHES DKYIL 'KHOR SPYAN DRANGS
BSTIM, ,BYIN BRLABS LA SOGS RDZOGS BYAS LA, ,PHYI MCHOD NANG
MCHOD GSANG MCHOD BYA, ,DE NAS RTZA BA'I SNGAGS LA NI, ,SDIG PA

ZHI BYED SNGAGS BZLAS LA, ,BAR DU MING NI GZHUG PAR BYA, ,NYI SHU
RTZA GCIG BRGYA RU BZLAS, ,MCHOD RDZAS G-YON DU BKRAM NAS KYANG,
,SREG RDZAS G-YAS SU DGRAM PAR BYA, ,MAR DANG YAM SHING ZHO DANG
NI, ,MNGAR GSUM 'BRAS CAN LA SOGS PA, ,RIM PA BZHIN DU DBUL

BAR BYA, ,THA MAR DGANG BLUGS PHUL NAS NI, ,MCHOD CING BSTOD DE
GSOL BA GDAB, ,BADZRA MU:YI MTHA' CAN GYIS, ,GSHEGS SU GSOL TE
DAM TSIG BSDU, ,THA MA ME YI LHA LA NI, ,CHO GA GONG BZHIN BSDUS
TE BYA, ,YE SHES ME LHA GSHEGS NAS NI, ,DAM TSIG ME LHA BSDU

BAR BYA; ,DE LTAR RTEN DANG SDIG BSHAGS LA, ,BRTEN PO GONG BZHIN
BKUG NAS NI, ,PHO BRANG GNYIS SU BCA' BYAS NAS, ,RANG NYID LHAG
PA'I LHAR GNAS PAS, ,DKYIL 'KHOR CHO GA JI BZHIN PAR, ,DKYIL
'KHOR BCUG LA DBANG BSKUR BYA, ,DE NAS SMON LAM GDAB PAR BYA, ,

MI BSKYOD PA YI GNAS DAG TU, ,ZLA BA'I DKYIL 'KHOR STENG BZHAG
STE, ,RLUNG GI 'KHOR LO'I SHUGS KYIS 'PHANGS, ,DE LTAR BYED PA'I
RNAL 'BYOR GYIS, ,MAN NGAG LAG LEN GOMS PA YIS, ,SBYANGS NAS BDE
'GROR NGES PAR SKYE, ,RIM GYIS BYANG CHUB THOB PAR 'GYUR, ,NGAN
SONG

GSUM NA 'KHYAMS NA YANG, ,SNGAGS LA SOGS PA'I MTHU RNAMS KYIS,
,DUS DE RU NI SHIN TU BDE, ,DE NAS MYUR DU THAR BAR BYED, ,GZHAN
YANG DUR KHROD RUS PA NI, ,LO BRGYA'AM LO STONG LON PA LA, ,BSREG
PA LA SOGS BYAS PA NA, ,SDUG BSNGAL LAS NI THAR BAR 'GYUR, ,

RUS PA MED NA MING SOGS LA, ,CHO GA BYAS NA THAR BAR 'GYUR,
,NYAMS SU MA LON CHO GA 'KHRUGS, ,RANG NYID DMYAL BAR 'GRO BA'I
RGYU, ,DE BAS MKHAS PAS BSGRIMS TE BYA'O, ,PHUNG PO RTEN DANG
BCAS PA YI, ,BSREG PA LAS KYI RIM PA AI THI,, ,,RDZOGS PA'I MAN
NGAG

@50B BSTAN PA NI, ,RANG NYID LHAG PA'I LHAR BSGOMS LA, ,LTE BA
SNYING GA MGRIN PA DANG, ,MGO BO YI NI GNAS DAG TU, ,SPRUL PA
CHOS KYI SKU DANG NI, ,LONGS SPYOD BDE CHEN GNAS ZHES BYA, ,LTE
BAR DRUG CU RTZA BZHI LA, ,GSAL BYED YI GE NYIS LNGA BA DGOD,
,SNYING GAR SDE TSAN

YANG PO BRGYAD, ,MGRIN PAR A'A LI BCU DRUG DGOD, ,DUNG KHANG GI
NI GNAS DAG TU, ,A'A LI GNYIS NI BZLAS PAR BYA, ,BDE BA CHEN GYI
NI GNAS DAG TU, ,AA WA DH'U T'I DBUS SU RGYUG ,LA LA N'A DANG RA
SA N'A, ,G-YAS DANG G-YON DU RGYUG PA YIN, ,DE RNAMS NANG NA RDO
RJE RLUNG, ,PHRA MO

DAG NI GNAS PA YIN, ,DE LA RTEN GYI BYANG CHUB SEMS, ,NYI MA'I
ZER BZHIN KHYAB PAR GNAS, ,BDE CHEN TSANGS PA'I MTHONGS KHUNG
NAS, ,RDO RJE NOR BU MTHAR THUG PAR, ,SHIN TU KHYAB PAR RGYAS PA
YIN, ,GTUM MO SBAR BA'I STOBS KYIS NI, ,DE NYID GSAL BA RGYAS PA
DANG, ,BYANG

CHUB SEMS KYANG SHIN TU GSAL, ,DE LA BRTEN PA'I BYANG CHUB SEMS,
,MI 'GYUR STOBS 'DZIN SA LEGS LA, ,BDE CHEN 'KHOR LO'I GNAS DAG
TU, ,DGA' BA SKYES PA BUM PA'I DBANG, ,'BRAS BU YANG NI BSTAN PA
YIN, ,LA LA DAG GI BZHED KYIS NI, ,RTZA DANG RLUNG DANG BRTEN

PA LA; ,BSHAD TSUL BZHI YIS BUM PA'I DBANG, ,DNGOS SU DGA' BA'I
DON LA YANG, ,DGA' BDE BZHI YI DON TSANG BAS, ,BUM PA'I DBANG
BZHI DE LA SBYAR, ,MGRIN PA LONGS SPYOD 'KHOR LO LA, ,RTZA RLUNG
RTEN DANG BRTEN PA LA, ,SHES PA'I DBANG NI TSUL BZHIN BSHAD, ,DE
NI MCHOG

DGA' SKYE BA'I SA, ,MCHOG DGA' NYID DANG DGA' BZHI TSANG, ,GSANG
BA'I DBANG BZHI DE LA SBYAR, ,SNYING GA CHOS KYI 'KHOR LO LA,
,KHYAD PAR DGA' BA BSKYED PA'I SA, ,RLUNG SOGS SHES RAB YE SHES
DBANG, ,KHYAD PAR DGA' BA DE LA YANG, ,DGA' BZHI SKYED PA'I RIM
PA LA, ,SHES RAB

YE SHES DON SHES BYA, ,LTE BA SPRUL PA'I 'KHOR LO LA, ,LHAN CIG
SKYES PA DGA' BA'I SA, ,MTHAR THUG BZHI YI DBANG 'DI YIN, ,DE YI
GZHUNG LUGS GNYIS PO YANG, ,MAN NGAG RIM PAR SBYAR BAR BYA, ,BZHI
PA DE LA'ANG GNYIS SU BSTAN, ,RTEN BCAS DANG NI RTEN MED DO,
,RTEN

@51A *, ,BCAS LA YANG GNYIS SU BSTAN, ,SPROS BCAS DANG NI SPROS
MED DO, ,RTEN BCAS GTUM MO NYID LA BRTEN, ,SPROS BCAS KUN DU
BZANG MO'I MKHA', ,RNAM DAG KLONG DKYIL BSTAN PA'I PHYIR, ,YE
SHES THAMS KYIS MTSON BYED NI, ,MAN NGAG SPROS TE BSTAN PAS SU, ,

MKHA' DBYINGS RNAM DAG RTOGS PAR 'GYUR, ,SPROS MED MAN NGAG BSTAN
PA NI, ,GONG GI MAN NGAG DE DAG KUN, ,'DI YIS RTOGS PA SPANG BYA
YIN, ,DNGOS PO GNAS PA'I GNAS LUGS NI, ,RANG GI BYANG CHUB SEMS
NYID NI, ,DKAR PO LA SOGS MA YIN ZHING, ,MTSON BYED KUN GYIS

MTSON DU MED, ,SHAS BRJOD KUN LAS 'DAS PAS NA, ,GANG DU YANG NI
BSAM DU MED, ,YENGS SU YANG NI RDUL TZAM MED, ,CHOS RNAMS YE NAS
SKYE MED LA, ,SKYE BA MED CES SGRO MI 'DOGS, ,CHOS SU SNANG BA
'KHRUL PA'I SEMS, ,SEMS NYID YE NAS SKYE MED LA, ,SKYE BA MED CES

SGRO MI 'DOGS, ,BLUN PO GANG ZHIG MI SHES PAS, ,DPER NA NAM MKHA'
'DI MED CES, ,SGRO 'DOGS 'BYES PAS RTOGS MI 'GYUR, ,RNAL 'BYOR
MKHAS PA RNAMS KYIS SU, ,SKYE BA MED LA SOGS PA RU, ,YE NYID NAS
SU SGRO MI 'DOGS, ,DE LTA BU YE DON NYID LA, ,THE TSOM MED

PAR GTAN LA DBAB, ,DE NAS RNAL 'BYOR GDENG GYUR PAS, ,BSAM DED
YENGS MED TZAM DU NI, ,BSGOM PAS MAN NGAG RTOGS PAR 'GYUR, ,DE
LTAR RTOGS PAS RDZOGS RIM GYI, ,DBANG GI MAN NGAG MTHAR THUG YIN,
,RAB TU GNAS PA'I RDZOGS RIM YANG, ,RNAL 'BYOR MKHAS

PAS SBYOR SHES BYA'O, ,MI MKHAS PAS NI DUG TU 'GYUR, ,DE YANG DUS
SKABS BZHI RU NI, ,RIM PA BZHIN DU RTOGS PAR BYA'O, ,DANG PO BYA
BA'I DUS DAG NI, ,SNGON DU 'GRO BA RDZOGS BYAS LA, ,NAM MKHAR
GNAS PA DE DAG LA, ,SNGON GYI BZHIN DU GSOL BA DANG BA, ,CHO GA
YAN LAG RDZOGS

BYAS NAS, ,DAG PA LA SOGS BYAS PA LA, ,DANG PO DE LA NUS PA GZHUG
,NUS MTHU BSKYED PA'I CHO GA NI, ,BYAS NAS DE LA CHOGS BSAG GO,
,DE NAS DUS NI GNYIS PA RU, ,PHRA MO 'THOB PA'I RNAL 'BYOR GYIS,
,SNYING GA'I PHO BRANG GNAS DAG TU, ,DE DANG DE NI THA MI DANG,
,DE NYID

@51B LA NI DE NYID KYIS, ,DE NYID DU NI CUNG ZHIG TU, ,DE YI DE
YI THAMS KYIS SU, ,DE LTA DE LTAR RDZOGS PAR BYA, ,DUS NI GSUM PA
DAG LA NI, ,YE SHES THOB PA'I RNAL 'BYOR PAS, ,'KHOR LO RTEN GYI
GNAS DAG TU, ,DE NYID DE LTAR GNAS PA NA, ,DE NYID LA NI DE NYID
DO, ,DE NYID THABS

KYI SBYOR BAS SU, ,DE DE MAN NGAG RDZOGS PAR THOB, ,DUS NI BZHI
BDAG LA YANG, ,RNAM RGYUD STOBS KYI SPYOD YUL YIN, ,DE LTAR RAB
GNAS RDZOGS RIM BYA, ,RDO RJE NOR BU'I RTZA BA RU, ,DGA' BA SKYES
PA BUM PA'I DBANG, ,GSANG BA'I PHO BRANG GNAS DAG TU, ,MCHOG DGA'

SKYES PA GSANG BA'I DBANG, ,KHYAD PAR DGA' BA'I GNAS DAG TU,
,KHYAD PAR DGA' BA SKYES PA NI, ,SHES RAB YE SHES DBANG NYID DO,
,RIN CHEN PHO BRANG GNAS DAG TU, ,LHAN CIG DGA' BA SKYES PA NI,
,DBANG NI BZHI PAR SHES PAR BYA, ,DE LA RDZOGS RIM LAS KYI RIM, ,

PHRENG BA LTA BUR BRGYUD DE 'ONGS, ,DE DAG DRAG PO'I LAS SOGS
RNAMS, ,RIN CHEN PHRENG BA LTAR BRGYUD 'DI, ,SROG LUS RDZAS RNAMS
'BUL BYED PA'I, ,RIN CHEN LTA BU'I GANG ZAG LA, ,BTZA' DKA' DAM
BZHAG BYAS TE GTAD, ,DE LTAR MI BYED RMONGS PAS SU, ,DAM MED

RMONGS PA'I LAG SHOR NA, ,DUS MIN SHI NAS DMYAL BAR LTUNG, ,DE
NAS NAN TAN BSKYED DE BTZA', ,BDAG GIS SEMS CAN GDON PA'I PHYIR,
,MAN NGAG RIN CHEN 'DI BYAS PAS, ,BDAG DANG 'GRO BA'I SEMS CAN
RNAMS, ,PHYAG RGYA MCHOG NI THOB PAR SHOG ,LAS KYI RIM PA

MU TIG PHRENG BA ZHES BYA BA SLOB DPON BHA BAS MDZAD PA RDZOGS
SO,, ,,RGYA GAR GYI MKHAN PO RDO RJE SLOB DPON B'IR+YA GU PA S'U
TR'I ZHAL SNGA NAS DANG, LO TZ'A BA DGE SLONG GZHON NU TSUL
KHRIMS KYIS BSGYUR CING ZHUS TE, DUR KHROD NAGS TSAL DU BRGYUD
PA'I SLOB DPON LA SHIN TU GSANG ZHING

ZHUS PA'I DON LAGS SO,,