@274A #, ,RGYA GAR SKAD
DU, HO MA BI DHI, BOD SKAD DU,

SBYIN SREG GI CHO GA ,BCOM LDAN 'DAS DPAL HE RU KA LA PHYAG 'TSAL
LO, ,'JIG DUS CHU 'DZIN ZHAL BRGYAD PA, ,BSDU DNGOS BZHI YIS
ZHABS LDAN 'KHYUD, ,STONG PA BCU DRUG PHYAG DANG LDAN, ,GAR MDZAD
DE LA PHYAG 'TSAL 'DUD, ,SHI BA RNAMS LA PHAN DON DU, ,

RGYUD 'DIR CHO GA MI SNANG YANG, ,RTZA BA'I RGYUD KYI RJES
'BRANGS NAS, ,BRTZE BAS BDAG GIS BRI BAR BYA, ,SLOB DPON PHYAG
RGYA LNGA DANG LDAN PAS DANG POR RO KHRUS BYAS LA, BDUD RTZI DANG
LDAN PA'I DRIS BYUGS LA, ,RO'I SNYING GAR RANG GI LHA'I SNYING PO
GDAGS, ,LHA MED NA SNANG BA

MTHA' YAS SAM, ,LHA MO GTUM MO'I SNYING PO GDAGS, ,MGRIN PAR
SNYING PO, SNYING GAR NYE BA'I SNYING PO, SPYI BOR AOm, ,MGRIN
PAR A'A:, SNYING GAR H'Um, LTE BAR SV'A, RKANG PA GNYIS LA H'A
GDAGS PAR BYA'O, ,RTZA BA'I RGYUD LAS, SKU GSUNG BYIN BRLAB RIGS
LNGA

GDAGS, ,RANG GI LHA'AM GZHAN YANG RUNG, ,SNYING PO SNYING GAR
GDAGS PAR BYA, ,KHRUS KYIS DAG BYA BDUD RTZIS BYUG ,CES GSUNGS
SO, ,DE NAS RO'I SNYING GAR GZUNGS THAG BTAGS LA, SGROM DU BCUG
LA BDAG NYID LHA'I DKYIL 'KHOR DU BSKYED LA, GZUNGS THAG

NAS BZUNG LA BZLAS PA BYAS, SKABS SU BDUD RTZIS BYUG ,RTZA BA'I
SNGAGS DANG MING DU SPEL LA TIL GYI SBYIN SREG BYA, BZLAS PAS
SKYON MCHOD BSTOD BYA, ,THA MAR GSHEGS SU GSOL, ,SNGON DU BSNYEN
PA'O, ,DE NAS SA PHYOGS YID DU 'ONG BAR SBYANG BA DANG, SA GZUNG
BA DANG GTOR

MA BTANG BA DANG, SA'I LHA MO MCHOD PA DANG, BSTOD PA LA SOGS PA
THAMS CAD DKYIL 'KHOR GYI CHO GA LAS SHES PAR BYA'O, ,SA GZUNG
BA'O, ,SA'I LHA MO LHAG PAR GNAS NAS, LHAG PAR GNAS PA'I BAR
DKYIL 'KHOR GYI CHOG DANG 'DRA'O, ,DE NAS SBYIN SREG LHAG PAR
GNAS

@274B PA DANG, GTOR MA GTANG BAR BYA'O, ,RO LHAG PAR GNAS PA NI
KHRUS BYA, DRI ZHIM PO DANG LDAN PA'I BDUD RTZI LNGAS BYUGS LA,
RNAM SHES DGUG PA SNGON DU 'GRO BAS RANG GIS LHAR BSKYED LA, SDIG
PA BSHAGS PA NAS SEMS BSKYED PA'I BAR DU BYA'O, ,DE NAS DKYIL

'KHOR GYI LHA LA MCHOD PA DANG, BSTOD PA DANG, SNYAN GSAN DBAB PA
DANG, SMON LAM GDAB PA DANG, BZOD PAR GSOL, STA GON DU GNAS PA'I
CHO GA'O, ,DE NAS DKYIL 'KHOR NAM MKHA' LA BTEG LA, BDUD RTZI
LNGAS BYUGS LA, THIG GI CHO GA JI LTA BA

BZHIN DU THIG GDAB, TSON GYI CHO GA BYAS LA BRI BAR BYA STE, THAB
KYI DBUS SU PADMA BRGYAD BRI, ,PADMA'I LTE BA LA THOD PA DANG GRI
GUG BRI'O, ,'DAB MA RNAMS LA LHA MO RNAMS KYI MTSAN MA BRI BAR
BYA'O, ,KHA KHYER LA RDO RJE RA BA BYA'O, ,KHA KHYER GYI PHYI ROL
DU GRU CHAD BTOD PAR

BYA'O, ,DE NAS SGO DANG RTA BABS LA SOGS PA CI RIGS PAR BRI BAR
BYA'O, ,DE NAS DKYIL 'KHOR BSKYED DE STENG GI LHA DANG BSRES LA
MCHOD BSTOD SMON LAM GDAB PO, ,DE NAS LAS THAMS CAD BA'I CHU LAS
KU SHA'I CHUN POS SHING LA GTOR LA BGEGS BSAL, SHING BRTZEGS PA

NI CI RIGS PAR SHES PAR BYA'O, ,THAB KYI NANG DU STAN BTING STE
RO DANG, RNAM PAR SHES PA DGUG PA SNGON DU 'GRO BAS LHAR BSKYED
LA, SDIG PA BSHAGS PA LA SOGS PA BYA, GTOR MA BTANG, DE NAS RLUNG
YAB KYIS ME SBAR LA, GSON CIG DGONGS SHIG RIGS KYI BU,

PHUNG PO LNGA YI BUD SHING LA, ,RGYAL BA RIGS LNGA'I ME SBAR RO,
,NYON MONGS LNGA YI BUD SHING LA, ,MKHA' 'GRO LNGA YI ME SBAR RO,
,RNAM SHES LNGA YI BUD SHING LA, ,YE SHES LNGA YI ME SBAR RO,
,'BYUNG BA BZHI YI BUD SHING LA, ,LHA MO BZHI YI ME SBAR RO,
,ZHES ME

SBAR LA, SREG BLUGS GSUM ME LA BLUGS, ME BSANGS LA ME LHA RAm LAS
BSKYED, DE NAS YE SHES KYI ME LHA SPYAN DRANGS TE, TSUR GSHEGS
TSUR SPYON ME LHA'I MCHOG ,DRANG SRONG BRAM ZE SPYAN GSUM PA,
,SREG BLUGS ZHAL ZAS BZHES NAS KYANG, 'BAR BA'I

@275A *, ,GDAN LA BZHUGS SU GSOL, ,ZHES BRJOD LA, AOm AE HYE MA
H'A BH'U TA DE BA Ri shI AA GNA YE SV'A H'A, DZA: H'Um BOm HO:,
,ZHES SPYAN DRANGS LA 'THOR 'THUNG PHUL TE, GNYIS SU MED PAR
BSRES LA MCHOD PA BRGYAD KYIS MCHOD, DE NAS DGANG GZAR DANG BLUGS
GZAR

DANG LDAN PAS SBYIN SREG BYA, DGANG BLUGS GSUM ME LA PHUL LA, DE
NAS RIM BZHIN DU PHUL TE, AOm BADZRA AA GNA YA SV'A H'A, ZHES BYA
BAS YAM SHING 'OD LA DBUL LO, ,AOm AA GNA YE SV'A H'A, MAR KHU
ZHAL DU DBUL LO, ,AOm SARBA P'A BAm DA HA NA BADZR'A YA SV'A H'A,
TIL DANG YUNGS KAR PHYAG

TU'O, ,AOm SARBA SAm PA DE SV'A H'A, ZHO DANG 'BRAS CHAN PHYAG
TU'O, ,AOm AA PRA TI HA TA BADZR'A YA SV'A H'A, KU SHA DBU'I
GTZUG TU'O, ,AOm BADZRA A'A YU SHE SV'A H'A, D'UR BA DBU GTZUG
TU'O, ,AOm MA H'A BE G'A YA SV'A H'A, NAS ZHAL DU'O, ,AOm MA H'A
GHA SMA RI SV'A H'A, GRO ZHAL DU'O, ,AOm BADZRA BI DZ'A

YA SV'A H'A, NAS SO BA ZHAL DU'O, ,AOm MA H'A BA L'A YA SV'A H'A,
SRAN MA MA SHA ZHAL DU'O, ,AOm BADZRA PUshtA YE SV'A H'A, 'BRAS
SO BA ZHAL DU'O, ,AOm MA H'A SRI LA AA BYI TO SV'A H'A, ZHES BYA
BAS DZ'A TI PHA LA DANG, TA RA KA DANG BIL PA RNAMS ZHAL DU DBUL
LO, ,ZHU BA'I RDZAS DANG BSREG RDZAS

LHAG MA RNAMS NI ME LHA RANG GI RIG SNGAGS KYIS BSREG PAR BYA'O,
,ZHU BA'I RDZAS THAMS CAD ZHAL DU'O, ,AU DUM W'A RA LA SOGS PA'I
SHING THAMS CAD NI AOm DANG SV'A H'A, ZHES BYA BA'I BAR DU RANG
RANG GI MING BCUG LA BSREG PA'O, ,DE LA DRI NI THUGS KAR RO, ,ME
TOG NI DBU

LA'O, ,SPOS NI 'OD 'BAR BA LA'O, ,MAR ME NI MDUN DU'O, ,BSHOS NI
ZHAL DU'O, ,ZHAL BSIL NI ZHAL DU'O, ,MCHOD YON DANG 'THOR 'THUNG
NI PHYAG TU DBUL BAR BYA'O, ,YANG NA BSREG RDZAS THAMS CAD NI
SPYI'I SNGAGS 'DIS DBUL LO, ,AOm BADZRA AA NA LA MA H'A BH'U TA
DZVA LA SARBA

BHA SMIm KU RU SARBA BI GHN'Am H'Um PHAt CHE GE MO SH'A NTIm KU
RU SV'A H'A, DE NAS ME LHA LA MCHOD PA RNAMS KYIS MCHOD LA BSTOD
DE, 'JIG RTEN DBANG PHYUG TSANGS DBANG MCHOG GI SRAS, ,ME LHA'I
RGYAL PO tA KKI SA DBANG BSKUR BA, ,YE SHES MCHOG GIS NYON MONGS
THAMS CAD BSREG ,'JIGS BYED ME LHA NYID LA PHYAG

@275B 'TSAL BSTOD, ,GZI BRJID CHEN PO ME YI LHA, ,'DOD PA THAMS
CAD RAB STZOL BA, ,BDAG GZHAN DON BRTZON SA LA BZHUGS, ,TSANGS
SRAS MCHOG LA PHYAG 'TSAL 'DUD, ,CES BSTOD LA, DE NAS PHRIN LAS
BCOL TE, DRANG SRONG CHEN PO ME LHA YIS, ,SNGON GYI DAM BCAS MNA'

BOR BA, LHA RNAMS ZHAL NI ME YIN TE, ,SBYIN SREG DE NI ME LA
GNAS, ZHES PHRIN LAS BCOL LA, ,ME 'BAR BA'I RNAM PAR BSTIM MO,
,DE NAS HE RU KA ZHAL GCIG PHYAG GNYIS PA'I RNAL 'BYOR DANG LDAN
PAS, YE SHES KYI DKYIL 'KHOR SPYAN DRANGS LA, PHYI DANG NANG GIS
MCHOD DO,

DE NYID LNGA PAS BSTOD DE GNYIS SU MED PAR BSRES LA, MCHOD DE
BSTOD NAS DE NAS BZLAS PA BYA'O, ,DE'I RJES LA CHOGS BYIN GYIS
BRLABS LA, LHA RNAMS LA YANG DBUL LO, ,RNAL 'BYOR PA RNAMS SNYING
GA'I H'Um LA BSREG PAR BYA STE, 'DI NI NANG GI SBYIN SREG GO, ,DE
NAS SBYIN

SREG RNAMS JI LTA BA BZHIN DU DBUL LO, ,DE'I RJES LA RANG GI
LHA'I SNYING PO'AM RTZA BA'I SNGAGS NYID KYIS SDIG PA SBYANG [?]
DO, ,YANG NA AOm A'A: H'Um SARBA P'A PAm DA HA NA BADZRA YA CHE
GE MO SH'A NTIm KU RU SV'A H'A, ZHES PA BRGYA'AM, STONG NGAM KHRI
'AM JI SRID NUS KYI BAR DU'O, ,LHAG PAR

GNAS PAR MI BYED PA RNAMS KYIS KYANG LHA'I DKYIL 'KHOR BSKYED LA,
CHO GA RNAMS NI SNGA MA BZHIN DU BYA'O, ,GAL TE GSHIN PO LHA RU
MI BYED NA, 'DI LTAR BYAS TE, DGYES PA RDO RJE 'DI NYID LAS BZA'
BA THAMS CAD SHAR DU RDUL ZHES 'BYUNG BAS MGO BO DANG, ,SNYING
DANG DBANG

PO RNAMS NI HE RU KA LA DBUL LO, ,GLAD PA NI GOO R'I LA'O, ,MCHER
BA DANG MCHIN PA TZOO R'I MA LA'O, ,DRI CHU DANG LGANG PA DANG
G-YON GYI RTZA NI BET'A L'I LA'O, ,BSHANG BA DANG GROD PA DANG,
GNYE MA NI GHA SMA R'I LA'O, ,SHA NI PUKKA S'I LA'O, ,KHRAG DANG
G-YAS KYI RTZA NI SHA BA R'I LA'O, ,KHU BA

DANG GZHUNGS PA DANG DBUS KYI RTZA NI TZANdA L'I LA'O, ,RKANG MAR
DANG TSIL BU NI dOMBI N'I LA'O, ,PAGS PA BYANG CHUB KYI YAN LAG
BLA RER RO, ,RUS PAS NI BDEN PA BZHI STE, BUD SHING YAM SHING
DU'O, ,MKHAL MA RNAMS NI SPYAN GZIGS DANG RGYUN DU DBUL BAR
BYA'O, ,YANG NA DRI CHU

@276A *, ,NI ZHAL BSIL DANG 'THOR 'THUNG NGO, ,KHRAG NI YON CHAB
TU'O, ,DRI CHEN NI SPOS SU'O, ,NANG GROL DANG DBANG PO RNAMS NI
ME TOG TU'O, ,GLAD PA DANG GZHUNGS PA NI BYUG PAR RO, ,TSIL CHEN
NI SNANG BAR RO, ,SHA NI ZHAL ZAS SU'O, ,PAGS PA NI BLA RER RO,,

RKANG BRGYAD NI GLING BU LA SOGS PA ROL MOR RO, ,RUS PA RNAMS NI
PHYAG RGYA LNGAR RO, ,SKRA DANG SPU LA SOGS PA NI GZHAL YAS KHANG
GI RGYAN DU DBUL LO, ,DE NAS THAMS CAD RTZA BA'I SNGAGS SAM, RANG
GI SNGAGS KYIS BYIN GYIS BRLABS LA DBUL BAR BYA'O, ,DE YANG

GSUNGS PA, MCHOD PA'I GZUGS SAM RNAM DAG NI, ,RANG RANG NGO BOR
DBUL BAR BYA'O, ,ZHES GSUNGS SO DE NAS PHYI NANG GI MCHOD PAS
MCHOD, ,BSTOD PA RNAMS KYIS BSTOD LA LAM SBYANG STE, ,TSOGS LAM
SMIG RGYU LTA BU STE, ,GNYIS PA DU BA LTA BU STE, ,GSUM PA GLOG
TU

KHYOD KYIS MTHONG, ,BZHI PA MAR ME LTA BU STE, ,LNGA PA THAMS CAD
STONG PA NI, ,SANGS RGYAS SA NI 'DI NYID DO, ,SRID PA BAR DO 'DI
NYID DU, ,KHYOD KYIS LAM LNGA MTHAR PHYIN SHOG, CES SBYANGS LA,
LAM BSTAN PA NI, KHYOD KYIS LAM LNGA MTHAR PHYIN PAS, ,PHUNG PO
LNGA NYID SANGS RGYAS LNGA, ,NYON MONGS

LNGA NI MKHA' 'GRO LNGA, ,RNAM SHES BRGYAD NI YE SHES BZHI,
,'BYUNG BA BZHI NI LHA MO BZHI, ,SRID PA'I 'KHOR LO RGYUN BCAD
NAS, ,CHOS KYI 'KHOR LO YONGS BSKOR TE, ,'KHOR BA BYA BA'I MING
YANG MED, ,CES LAM BSTAN TO, ,SMON LAM NI BDAG CAG GIS DGYES

PA RDO RJE 'KHOR DANG BCAS PA LA, CI 'BYOR BA'I MCHOD PA DANG,
SBYIN SREG RNAMS KYIS MCHOD PAS, BDAG DANG YON BDAG DANG TSE 'DAS
PA DANG SEMS CAN THAMS CAD SGRIB PA RNAM PA GNYIS BYANG, TSOGS
GNYIS RDZOGS TE, 'DI NYID DU BLA NA MED PA'I BYANG CHUB CHEN PO
THOB

PAR GYUR CIG CES SMON LAM BTAB LA, 'DOD PA'I DON LA GSOL BA GDAB
BO, ,DPAL DGYES PA RDO RJE 'KHOR DANG BCAS PA LA PHRIN LAS SU
GSOL BA NI BDAG CAG DANG, YON GYI BDAG PO RNAMS LA NAD KYI RIGS
SU GYUR PA RLUNG DANG, MKHRIS PA DANG, BAD KAN DANG,

@276B 'DUS PA LAS GYUR PA THAMS CAD ZHI BAR MDZOD CIG ,GDON GYI
RIGS SU GYUR PA GDON STONG PHRAG BRGYAD CU LAS THAR BAR MDZOD CIG
,'PHRAL GYI RKYEN LAS GYUR PA THAMS CAD ZHI BAR MDZAD DU GSOL,
,DE NAS BZOD PAR GSOL TO, ,BDAG DUS SNYIGS MA'I SEMS

CAN DU GYUR PAS YO BYAD MA TSOGS PA DANG, BDAG LAS DANG PO PAR
GYUR PAS SEMS LA DBANG MA THOB STE, BYING BA DANG RGOD PA'I DBANG
GIS MI GSAL BA DANG, CHO GA NYAMS SHING LHAG CHAD DU GYUR PA
THAMS CAD BZOD PA CHEN POR MDZAD DU GSOL, ,DE NAS GSHEGS

SU GSOL LO, ,DE NAS ME LHA LA CI 'BYOR BA'I MCHOD PA DANG, BSREG
RDZAS LHAG MA RNAMS PHUL TE, 'JIG RTEN DBANG PHYUG ZHES BYA BA LA
SOGS PAS BSTOD LA, 'DOD PA'I DON LA GSOL BA GDAB, ,DRANG SRONG
CHEN PO KHYOD LA BDAG GIS CI 'BYOR BA'I MCHOD PA DANG,

SBYIN SREG RNAMS KYIS MCHOD PAS BDAG CAG GI MI MTHUN PA'I PHYOGS
NAD KYI RIGS SU GYUR PA DANG, GDON THAMS CAD DANG, 'PHRAL GYI
RKYEN THAMS CAD ZHI BAR MDZAD DU GSOL LO, ,'JIG RTEN 'DI'I TSE
RING BA DANG, BSOD NAMS DANG, DPAL DANG 'BYOR PA DANG

GZI BRJID RNAMS NI ZLA BA YAR GYI NGO BZHIN 'PHEL BAR MDZAD DU
GSOL LO, ,BZOD PAR GSOL TE, BDAG GIS YO BYAD MA 'BYOR PA DANG CHO
GA NYAMS SHING 'KHRUL BA CI MCHIS PA RNAMS NI BZOD PA CHEN PO
MDZAD DU GSOL LO ZHES BRJOD LA GSHEGS SU GSOL LO, ,DKYIL

'KHOR PHYAGS LA CHU BO CHEN POR DOR BAR BYA'O, ,DE NAS RUS BA
BSDUS NAS SA TSA GDAB PAR BYA'O, ,DE NAS RUS PA'AM GOS SAM MING
BYANG LA, SA TSA GDAB CING DBANG BSKUR BYA, ZHES 'BYUNG BAS SA
TSA'I CHO GA JI LTA BA BZHIN BTAB PA LA DKYIL 'KHOR DU DBANG
BSKUR TE,

RNAM PAR SHES PA DGUG PA SNGON DU 'GRO BAS, RANG GI LHAR BYAS LA
SDIG PA BSHAGS PA LA SOGS PA BYAS TE, RIG PA'I DBANG LNGA BRTUL
ZHUGS DANG DRUG BSKUR RO, ,SDOM PA 'BOGS PAR MI BYA STE, SHES PA
KUN DU ZIN KYANG DBANG PO MED PA'I PHYIR RO, ,RO SREG CHO GA

@277A *, ,BDAG GIS NI, ,BYAS PA'I DGE BA GANG BSAGS PA, ,DES NI
'JIG RTEN THAMS CAD KYIS, ,DRI MED YE SHES THOB BAR SHOG ,RO SREG
PA'I CHO GA SLOB DPON NAG POS MDZAD PA RDZOGS SO,, ,,RGYA GAR GYI
MKHAN PO NAG PO DANG, 'GOS LHAS BTZAS KYIS

BSGYUR BA'O,,