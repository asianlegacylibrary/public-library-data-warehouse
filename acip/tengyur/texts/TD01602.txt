@119A *, ,RGYA GAR SKAD DU, BADZRA BI L'A SI NI N'A MA BADZRA B'A
R'A H'I S'A DHA NI, BOD SKAD DU, RDO RJE PHAG MO'I SGRUB THABS
RDO RJE RNAM PAR SGEG MA ZHES BYA BA, RJE BTZUN RDO RJE RNAL
'BYOR MA LA PHYAG 'TSAL LO, ,RGYAL BA'I GSANG GSUM GCIG TU 'DUS
PA'I SKU CAN MA, ,STONG NYID SNYING RJE

GCIG PA'I GZUGS CAN GZUGS MED MA, ,BDEN GNYIS GCIG PA'I RANG
BZHIN 'JIG RTEN RTOG PA RNAMS, ,RNAM SPANGS PHAG GI ZHAL CAN RDO
RJE LHA MOR 'DUD, ,RNAL 'BYOR DBANG PHYUG SHA BA RI PA'I BZHED PA
DANG MTHUN PAR, ,'JAM DBYANGS BYIN RLABS STONG NYID TING 'DZIN

RDO RJES RAB SBYAR BA'I, ,DE NYID YE SHES GRUB PA'I TSUL MTHUN
DAM PA'I MAN NGAG BZHIN, ,SPRO BA DAM PAS RDO RJE PHAG MO'I SGRUB
THABS BRI BAR BYA, ,GANG ZHIG BDAG GIS SLAR BRIS PA, ,GAL TE
NONGS SAM NYES MED SRID, ,DE LTA NA YANG YON TAN NI, ,GZHAN DGA'I
SKYE BOS

MNYAN PAR RIGS, ,DE LA JE DANG POR SKAL BA BZANG ZHING BLO DANG
BA'I SGRUB PA POS YID DANG RJES SU MTHUN PA'I DBEN PA'I GNAS SU,
RAB TU 'JAM PA'I STAN LA 'DUG STE, RANG GI SPYI BOR BLA MA LA
SEMS MNGON DU PHYOGS PAR BYAS NAS, THA MAL GYI NGA RGYAL BSAL PA

DANG; MCHOG TU GYUR PA'I BSRUNG BA'I YANG DON DU STONG PA NYID
BSGOM PAR BYA'O, ,DE LTAR YANG GSUNGS PA, ,BGEGS RNAMS SEMS KYI
RNAL 'PHRUL LA, ,DE BZHIN NYID NI BSRUNG BA MCHOG ,THAMS CAD DU
NI CHOS RNAMS KUN, ,DE BZHIN NYID DU RNAM PAR DAG ,

CES SO, ,DE NAS, AOm SH'U N+YA T'A DZNY'A NA BADZRA SVA BH'A BA
A'ATMA KO&HAm ZHES BRJOD DO, ,DE'I RJES SU SNOD DU BLUGS PA'I
MYOS BYED BZANG PO AOm A'A:H'Um GIS BYIN GYIS BRLABS TE, G-YON
PA'I LAG PAS CUNG ZAD GOS PAR BLANGS LA, YI GE GSUM MAM LHA MO'I
SNGAGS KYIS

LUS LA KHRUS BYA ZHING, LAG PA PHAN TSUN MNYES NAS, BSNOL BA'I
RGYAS SPYI BO NAS RKANG PA'I MTHE BONG GI BAR DU BYUG PA'I TSUL
BYA'O, ,DE NAS YAN LAG DGOD PA BYA STE, DE LA RIM PA JI LTA BAR
G-YON PA'I MTHE BONG GI DBUS SU, AOm PAm, MDZUB MO LA HAm YOm, ,

@119B GUNG MO LA HRIm MOm, MING MED LA HREm HRIm, MTHE'U CHUNG LA
H'Um H'Um, SOR MO THAMS CAD KYI RTZA BA DANG RTZE MOR PHAt PHAt,
CES BYA BA BKOD LA, DE YIS LUS DGOD PA BYA STE, DE LA RIM PA NI
'DI'O, ,LTE BAR AOm BAm, SNYING GAR HAm YOm, ,MGRIN PAR HRIm MOm,
,KHA LA HREm HRIm, MGO BOR H'Um

H'Um; YAN LAG THAMS CAD LA PHAt PHAt CES BYA'O, ,SDOM PA'I TSUL
LA G-YON GYI KUN DU SPYOD PA NYID DE, ,DE YANG 'KHOR LO SDOM PAR
GSUNGS PA, RTAG TU RNAL 'BYOR G-YON GYIS SPYOD, ,G-YON PA'I RKANG
PA SNGON DU 'DOR, ,ZHES SO, ,DE'I PHYIR G-YON PA'I MING

MED KYIS BLANGS PA'I CHANG GIS SA GZHI DAG PA LA, RDO RJE 'CHANG
GI SNYING PO CHOS 'BYUNG GRU GSUM PA, SOR GSUM PA'I TSAD CAN, YI
GE GSUM BRJOD PA BZHIN BRIS NAS, KA RA B'I RA'I ME TOG DANG,
SHING BANDHU KA'I ME TOG LA SOGS PA ME TOG DMAR POS MCHOD PAR
BYA'O, ,

DE NAS MTSAN NYID DANG LDAN PA'I THOD PA DAG PAR BYAS TE, BDUG
PAS BDUGS LA, DE'I NANG DU BAm GYI YI GE MNGON PAR BRIS NAS, YI
GE GSUM GYIS BYIN GYIS BRLABS PA'I RGYAL BA DRUG PAS LEGS PAR
BKANG STE, CHOS 'BYUNG GI STENG DU BZHAG GO, ,DE'I STENG DU DRI
MA MED PA'I ME

LONG GIS BKAB PA LA, GZHON NU MA'I PADMA'I MTSAL GYIS SBAGS PA'I
DAR DMAR PO'I KHUD DU SHIN TU DAG PA'I SINDHU RA BLUGS PA, SOR
MO'I RTZE MOS MNYE BZHIN PAS, ME LONG GI NGOS KHYAB PAR DAL BUR
DGRAM PAR BYA'O, ,DE DAG LA, RGYAL BA'I SNYING PO SNYING PO'I
'KHOR LO'O, ,

ZHES BYA BAS, 'DIR RGYAL BA'I SNYING PO NI SANGS RGYAS KYI SNYING
PO'O, ,SNYING PO'I 'KHOR LO NI, MCHOG TU GYUR PA'I GSANG BA DAM
PA'I 'KHOR LO STE, CHOS KYI 'BYUNG GNAS ZHES BYA BA'I MING CAN
ZUR GSUM PA MNGON PAR BRIS NAS, DE'I SNYING POR SNGAGS KYI PHRENG
BA GSER

GYI THUR MAS, G-YON PA'I KUN SPYOD PAS BRI BAR BYA'O, ,'DIR NGAG
NI, ZLA TSES THIG LE N'A DA BCAS PA'I BAm YIG BCOM LDAN 'DAS MA'I
RANG BZHIN NI PHRA BA'I NGOS KYI CHOS 'BYUNG GI NANG DU BRI BAR
BYA'O, ,DE NAS CHOS 'BYUNG GI DBUS SU, ,SKU GSUNG THUGS RNAM PAR
DAG PA,

@120A *, ,DRAG PO DANG, BDE BYED DANG, PHYOGS KYI GRANGS KYIS
PHRENG RIM PA GSUM DU BCOM LDAN 'DAS MA'I SNGAGS KYI RGYAL PO BRI
BAR BYA'O, ,'KHOR LO 'DI NI BCOM LDAN 'DAS MA'I RANG BZHIN GNYIS
SU MED PAR RDZOGS PA'I GO 'PHANG BSGROD PAR BYED PA RNAM PAR DAG

PA H'A YIG DANG AA YIG DAG GIS TE, 'OG GI BAm YIG GI STENG DU H'A
YIG BRI BAR BYA'O, ,PHYI ROL GYI SHAR LA SOGS PAR NI KHYAD PAR DU
GYUR PA'I DGA' BA 'KHYIL PA RNAMS G-YON SKOR DU BRI BAR BYA'O,
,DE NAS SGRUB PA POS TSANGS PA'I GNAS BZHI DANG, STONG PA NYID LA
LHAG PAR

GNAS PAR BYA'O, ,DE NYID LAS 'CHAD PAR 'GYUR PA'I MTSAN NYID CAN
GYI RDO RJE PHAG MO'I SKUR SKAD CIG GIS MOS PAR BYA'O, ,DE NAS ME
LONG GI NGOS KYI LHA MO'I SNGAGS KYI PHRENG BA'I 'OD ZER LCAGS
KHYU LTA BU RNAMS KYIS SAD PAR BYAS PA'I BCOM LDAN 'DAS MA 'KHOR
DANG BCAS PA

'OG MIN GYI GNAS NAS, PHEEm YIG GI SGRA SGROGS PA DANG BCAS PA'I
'BAR PA'I PHYAG RGYAS SPYAN DRANGS LA, DZA;H'Um BAm HO:ZHES BYA
BA'I YI GE PHYAG RGYA SO SO LA SBYOR BA DANG BCAS PAS, DGUG PA
DANG, GZHUG PA DANG, BCING BA DANG YANG DAG PAR DGYES PAR BYA'O,
,DE'I RJES SU

SNGAGS KYI GZUGS CAN DE NYID LA, RNAM PA SNA TSOGS PA'I BZA' BA
DANG BCA' BA DANG BLDAG PA DANG BTUNG BA DANG MYANG BA LA SOGS PA
'DOD PA'I YON TAN LNGA DANG BCAS PA RNAMS KYIS DANG, BA LA SNA
TSOGS PA DAG DANG, YANG DAG PA'I MNGAN DANG, NYER SPYOD LNGA
RNAMS KYIS

DANG; GLU DANG ROL MO DANG GAR DANG BSKOR BA DANG PHYAG 'TSAL BA
DANG BSTOD PA STE, MCHOG TU GYUR PA'I MCHOD PA RNAMS KYIS YANG
DAG PAR MCHOD PAR BYA'O, ,NYIN RE ZHING NGAM PHYOGS NI SO SO
DANG, ,ZLA BA SO SO'I NAG PHYOGS TSES BCU LA, ,RDO RJE PHAG MO'I
DNGOS GRUB GNYIS

'DOD PAS, ,MCHOD PA'I CHO GA DE LTAR SMRAS RNAMS BYA, ,ZHES BYA
BA 'DI NI RDO RJE RNAM PAR SGEG MA LAS PHYI ROL MCHOD PA'I CHO
GA'O, ,DE NAS 'DIR RDO RJE PHAG MO SNGAGS KYI GZUGS CAN MDUN TU
YANG DAG PAR BKOD LA, SGRUB PA PO KHA NUB TU MNGON PAR PHYOGS PAS
GNAS NAS, SEMS

@120B CAN THAMS CAD LA DMIGS PA'I TSANGS PA'I GNAS PA BZHI RAB TU
BSGOM PAR BYA'O, ,DE LA RIM PA BZHIN DU, MAS BU GCIG PA LTAR SEMS
CAN THAMS CAD BDE BA DAM PA LA SBYOR BA'I BSAM PA YONGS SU BRTAG
PA BYAMS PA'O, ,SDUG BSNGAL DANG SDUG BSNGAL GYI RGYU RNAM PAR

RTOG PA'I RGYA MTSOR BYING BA'I SEMS CAN THAMS CAD GDON PAR 'DOD
PA'I RANG BZHIN CAN NI SNYING RJE CHEN PO'O, ,MCHOG TU MI 'GYUR
BA'I BDE BA DANG MI 'BRAL BAS YONGS SU TSIM PA'I MTSAN NYID CAN
NI DGA' BA'O, ,'JIG RTEN GYI CHOS BRGYAD KYI PHYOGS SPANGS PA'I
LAM NYE BAR

SGRUB PA NI BTANG SNYOMS SO, ,DE NAS CHOS THAMS CAD RTEN CING
'BREL BAR 'BYUNG BA SKYE BA LA SOGS PA'I SPROS PAS STONG PA NYID
BSGOM PAR BYA ZHING, DE NAS STONG PA'I SKAD CIG LAS NI CHOS KYI
'BYUNG GNAS RAB DMAR DBUS, ,CHU SKYES DMAR DANG SROG SONG STENG
DU NYIN BYED RGYAS

PA'I LTE BA LA, ,BAm DMAR LAS BYUNG DAM TSIG SEMS MA BCOM LDAN
RDO RJE PHAG MO YI, ,GZUGS CAN NYID DU RNAL 'BYOR BDAG NYID GSAL
BAR YONGS SU BSGOM PAR BYA, ,SINDHU RA DANG THUN MTSAMS KYI,
,DMAR BA DANG MTSUNGS KHA DOG CAN, ,RAB GSAL 'PHRO BA'I 'OD

TSOGS KYIS, ,NYI MA BDUN GYI 'OD RNAMS GZHIL, ,'OD 'PHRO'I PHUNG
PO GRI GUG NI, ,GYEN DU PHYOGS PAR G-YAS PA YI, ,PHYAG GIS RNAM
PAR 'DZIN PAS NI, ,ZUG RNGU THAMS CAD GCOD PAR MDZAD, ,BDUD KYI
KHRAG GIS YONGS GANG BA'I, ,SHIN TU DKAR BA'I KA P'A LA,,

G-YON PA'I PHYAG GIS THUGS KAR 'DZIN, ,MCHOG GI KHA tV'Am GRU MOR
BSTEN, ,RDO RJE SNGON PO'I PHRENG BA YIS, ,MGO BO YONGS SU BSKOR
BAS BGYID, ,YANG NI THOD SKAM PHRENG BAS MDZES, ,CUNG ZAD THOD
BCINGS SKRA GROL ZHING, ,MGO BO'I PHRENG BA PHRAG PAR 'PHYANG,
,BHA GA NAS NI

KHRAG RGYUN 'BAB, ,DGYES PA'I GAD RGYANGS LHUG PAR SGROGS, ,STENG
DU PHYOGS PA'I PHAG ZHAL G-YAS, ,YID TZAM KHROS PA RTZA BA'I
ZHAL, ,MCHOG TU MDZES SHING SPYAN DRUG LDAN, ,KUN DGA' DANG BCAS
RJES CHAGS PAS, ,SNA TSOGS GAR GYI RO YIS ROL, ,'KHOR

@121A *, ,LO RNA CHA MGUL RGYAN DANG, ,GDU BU DANG NI SKA RAGS
NYID, ,PHYAG RGYA LNGA YIS RNAM PAR BRGYAN, ,SKYIL KRUNG PHYED
PA'I GAR GYIS BZHUGS, ,GCER MO PHYOGS KYI GOS CAN MA, ,BCU DRUG
LANG TSO'I NYAMS LDAN MA, ,RAB 'BAR ME YI DBUS GNAS BSAM, ,DE YI
SBRUL PA'I 'KHOR LO'I DBUS, ,CHOS

'BYUNG LA GNAS PADMA DANG, ,RO YI SNYING GAR BAm YIG LAS, ,SNGON
DU SMRAS PA'I LHA MO BSKYED, ,DE'I YANG LTE BAR SA BON NI, ,BAm
GYI YI GE BLTA BAR BYA, ,DE LAS LCAGS KYU'I RNAM PA CAN GYI 'OD
ZER GYI TSOGS SPROS PAS, 'OG MIN LA SOGS PA NAS BCOM LDAN 'DAS MA
DPA' BO DANG DPA' MO'I DBANG PHYUG MA RNAMS

KYIS YONGS SU BSKOR BA, 'BAR BA'I PHYAG RGYA DPRAL BAR BSKOR
ZHING, MIG BSTOD DE, PHAm GYI SGRA SGROGS PA DANG BCAS PAS SPYAN
DRANG BAR BYA'O, ,MNYAM PA'I THAL MO LAS BYUNG BA'I, ,GUNG MO
BRTAN PAR RAB SBYAR TE, ,MTHE BONG MDUD CING SOR MO GZHAN, ,'BAR
BA LTAR BYAS 'BAR BA'I RGYA, ,ZHES BYA BA'I TSUL GYIS SO, ,

MNGON DU PHYOGS PAR NAM MKHA'I MTHIL DU BZHUGS PAR BLTAS LA, LHAG
PAR MOS PAS YANG DAG PAR MCHOD PAR BYA'O, ,DE LA RIM PA NI 'DI
YIN TE, MCHOG GYUR YAN LAG BRGYAD LDAN CHU, ,GA PUR TZANDAN DRIS
BSGOS PA, ,RJE BTZUN LHA MO'I SPYAN SNGAR DBUL, ,'DRI BZHES BDAG
LA BKA' DRIN STZOL, ,AOm A'A: HR'I: SHR'I

BADZRA W'A P'A HYEE PRA BA RA SATV'A RA AA RGHAm PRA T'I TZTSA
SV'A H'A, MCHOG GYUR YAN LAG BRGYAD LDAN CHU, ,GA PUR TZANDAN
DRIS BSGOS PA, ,RJE BTZUN LHA MO'I ZHABS SU DBUL, ,'DI BZHES BDAG
LA BKA' DRIN STZOL, ,AOm A'A: H'I: SHR'I BADZRA W'A R'A HYEE P'A
DYAm PRA T'I TZTSA SV'A H'A, MCHOG GYUR YAN LAG BRGYAD LDAN CHU,
,GA PUR TZAndA DRIS BSGOS PA, ,RJE BTZUN LHA MO'I

ZHAL DU DBUL, ,'DI BZHES BDAG LA BKA' DRIN STZOL, ,AOm A'A: HR'I:
SHR'I BADZRA W'A R'A HYEE AANYTZA MA NAm PRA T'I TZTSA SV'A H'A,
MCHOG GYUR YAN LAG BRGYAD LDAN CHU, ,GA PUR TZANDAN DRIS BSGOS
PA, ,RJE BTZUN LHA MO'I SKU LA DBUL, ,'DI BZHES BDAG LA BKA' DRIN
STZOL, ,AOm A'A: HR'I: SHR'I BADZRA W'A R'A HYEE PRO KshA NAm PRA
T'I TZTSA SV'A H'A, LHA

DANG MI LAS PHUL BYUNG BA'I, ,ME TOG CHU SKYES THANG SKYES 'DI,
,RJE BTZUN LHA MO'I TSOGS LA DBUL, ,BZHES NAS BDAG LA BKA' DRIN
STZOL, ,AOm A'A: BADZRA PUshPE H'Um SV'A H'A, LHA DANG MI LAS
PHUL BYUNG BA'I, ,SBYAR DANG RANG BYUNG BDUG SPOS 'DI, ,RJE BTZUN
LHA MO'I CHOGS LA DBUL, ,BZHES

@121B NAS BDAG LA BKA' DRIN STZOL, ,AOm A'A: BADZRA DH'U PE H'Um
SV'A H'A, LHA DANG MI LAS PHUL BYUNG PA'I, ,RIN CHEN SGRON MA'I
SNANG GSAL 'DI, ,RJE BTZUN LHA MO'I TSOGS LA DBUL, ,BZHES NAS
BDAG LA BKA' DRIN STZOL, ,AOm A'A: BADZRA A'A LO KE H'Um SV'A
H'A, LHA DANG MI LAS PHUL BYUNG

PA'I, ,KUN NAS BSIL BYED DRI MCHOG 'DI, ,RJE BTZUN LHA MO'I TSOGS
LA DBUL, ,BZHES NAS BDAG LA BKA' DRIN STZOL, ,AOm A'A: BADZRA
GANDHE H'Um SV'A H'A, LHA DANG MI LAS PHUL BYUNG BA'I, ,KHA DOG
DRANG DANG RO LDAN ZAS, ,RJE BTZUN LHA MO'I TSOGS LA DBUL, ,BZHES
NAS

BDAG LA BKA' DRIN STZOL, ,AOm A'A: BADZRA NEE BI DYA H'Um SV'A
H'A, GZHAN YANG SNGON DU BSHAD PA'I MCHOD PA RNAMS KYIS KYANG
YONGS SU MCHOD NAS, BSTOD PA BYA STE, CHOS DBYINGS BDAG MED RNAM
PAR DAG PA'I PHYIR, ,CI DGAR NYAL BA'I ROL ZHABS BSTEN CING, ,KUN
GZHI BRAL

BA'I SNYING GANG GAR BYED PAS, ,SHIN TU RNAM PAR DAG PA'I NGO BOR
MTSON, ,SHES RAB GZI LDAN RNAM PAR DAG PA YI, ,YE SHES NYI MA'I
DKYIL 'KHOR DANG LDAN PAR, ,CHOS DBYINGS RANG BZHIN 'GRO BA GCIG
PA'I SKU, ,SHIN TU RNAM DAG RDO RJE PHAG MOR 'DUD, ,DAM PA'I DON
GYIS RTZA ZHAL

DUS GSUM PA, ,GZIGS PA RNAM PAR DAG PAS SPYAN GSUM PA, ,KUN RDZOB
RANG BZHIN PHAG ZHAL RO MNYAM PA'I, ,BDEN DON NYID KYIS GSUM
SPYAN RAB MNGA' BA'O, ,KUNDA GYEN DU BZHENGS LAS 'DI YI NI, ,DBU
SKYES YAN LAG KHYAB PAR RAB GROL BA, ,MTHON MTHING

STONG PA NYID DAG BCINGS DANG GROL, ,RNAM PAR SPANGS LAS PHYED
BCINGS LHAG MA GROL, ,KUN RTOG RMONGS PA GCOD DANG NYI MA'I RTZA,
,RNO BA NYID PHYIR G-YAS PAR GRI GUG STE, ,CHAGS PA ZLA BA'I RTZA
DANG BYANG SEMS KYI, ,RANG BZHIN KHRAG BCAS THOD PA G-YON

NA'O; ,DH'U T'I'I LAM BZANG KHA STENG BYANG CHUB SEMS, ,GYEN DU
MDZES PA NYID KYIS tV'Am GA STE, ,KHA tV'Am GA ZHES SBYAR BA'I
BDAG NYID MAR, ,RGYAL MTSAN 'PHYANG BAS MTSON PA DE LA 'DUD, ,KUN
DON SGRUB BYED GAR GYIS ROL BA'I ZHABS, ,SGRIB PA KUN BRAL GCER

@122A *, ,BUR 'GYING BAG BCAS, ,RGYAL BA LNGA DAG PHYAG RGYAR
YANG DAG LDAN, ,BDE CHEN RGYAL BA'I YUM LA GUS PHYAG 'TSAL, ,ZHES
PAS BSTOD CING, SPROS PA LA DGA' NA KHO BOS SBYAR BA'I RDO RJE
RNAM PAR SGEG MA ZHES BYA BAS KYANG NGO, ,DE NAS BDUN RNAM

DAG BYA BA NI, KHAMS GSUM SKU GCIG BCOM LDAN MA, ,LHAN CIG SKYES
DGA'I BDE BA'I KHYIM, ,RDO RJE PHAG MO'I DPA' BO CHE, ,SANGS
RGYAS LA NI BDAG SKYABS MCHI, ,PHYAG RGYA SNGAGS DANG 'KHOR LO
DANG, ,STON MDZAD CHOS LA SKYABS SU MCHI, ,'KHOR LO LA GNAS

MKHA' 'GRO'I TSOGS, ,LHA TSOGS DGE 'DUN LA SKYABS MCHI, ,THOG MA
MED PA'I 'KHOR BA RU, ,SKYE BA BRGYAD PAR RNAM 'KHYAMS PAS, ,SDIG
PA'I LAS RNAMS GANG BGYIS DANG, ,BGYING STZAL RJES SU YI RANG BA,
,DE DAG THAMS CAD BSHAGS PAR BGYI, ,SLAN

CAD NAM YANG MI BGYID DO, ,SKYE BO KUN GYI BSOD NAMS DANG, ,DE
BZHIN 'JIG RTEN LHA RNAMS DANG, ,BSE RU SPYOD PA'I SANGS RGYAS
DANG, ,NYAN THOS RNAMS DANG RGYAL BA'I SRAS, ,SKYOB BA SANGS
RGYAS THAMS CAD KYI, ,BSOD NAMS KUN LA RJES YI RANG, ,GANG YANG

PHYOGS BCUR BZHUGS PA YI, ,'DREN PA KUN MKHYEN THAMS CAD LA,
,'GRO BA'I MA RIG MUN BSAL PHYIR, ,CHOS KYI SGRON MA SPAR BAR
BSKUL, ,GANG ZHIG MYA NGAN 'DA' STON PA'I, ,'GRO BA'I MGON RNAMS
'GRO PHAN PHYIR, ,DPAG MED BSKAL BA'I MTHAR BZHUGS

PAR; ,THAL MO SBYAR NAS BDAG GSOL 'DEBS, ,JI LTAR 'PHAGS PA RGYAL
SRAS DANG, ,YANG DAG RDZOGS SANGS RGYAS RNAMS KYIS, ,LUS PA MED
PA'I DGE BA RNAMS, ,BLA NA MED PAR BSNGOS DE BZHIN, ,RJES SU YI
RANG DANG BCAS PA'I, ,DGE BA'I RTZA BA JI SNYENG

PA; ,BLA MED RDZOGS PA'I BYANG CHUB TU, ,BDAG GIS YONGS SU BSNGO
BAR BGYI, ,ZHES BYA BAS SO, ,DE NAS DZA: H'Um BAm HO: ZHES BYA
BAS DGUG PA DANG, GZHUG PA DANG, BCING PA DANG, YONGS SU DGYES PA
NYID KYIS RO MNYAM PAR BLTA'O, ,SLAR YANG 'OD ZER GYI

@122B LCAGS KYUS BSKUL BA'I SPYAN MA LA SOGS PA'I RIG MA RNAMS
DANG SNYOMS PAR 'JUG PA'I RNAM PAR SNANG MDZAD LA SOGS PA'I DE
BZHIN GSHEGS PA RNAMS LA, ,BDAG LA MNGON PAR DBANG BSKUR DU GSOL
ZHES GSOL BA BTAB PAS, DE BZHIN GSHEGS PA RNAMS

KYIS; JI LTAR BLTAMS PA TZAM GYIS NI, ,DE BZHIN GSHEGS PA KUN
BKRUS PA, ,DAG PA LHA YI CHU 'DIS NI, ,BDAG GIS DE BZHIN KHRUS
BGYI'O, ,AOm A'A: SARBA TA TH'A GA T'A BHI shE KA TAS MA YA SHRI
YE H'Um ZHES DBANG BSKUR BA LAS, RNAM PAR SNANG MDZAD RIGS KYI
COD PAN

DU BYA'O, ,DE NAS SNGAR BSHAD PA LTAR YANG DAG PAR MCHOD PA LA
SOGS PA BYA'O, ,DE NAS PHAG GI ZHAL LA MNGON DU PHYOGS PA NYID
DU, KHA DOG DKAR PO'I DGA' BA 'KHYIL PA G-YON SKOR DU RDZA MKHAN
GYI 'KHOR LO LTAR MYUR DU 'KHOR BAS MI G-YO BA SNYAM BYED PA LA
YID RTZE GCIG

TU GTAD DE MNYAM PAR GZHAG GO, ,DE NYID LA BSGOM PA GSAL BA LAS,
,LTE BA'I CHOS 'BYUNG GI SNYING PO LA GNAS PA'I CHOS KYI 'BYUNG
GNAS ZUR GSUM PA DMAR PO, SINDHU RA'I DKYIL 'KHOR LTAR BKOD PA
DAG KYANG, SNGON MA BZHIN DU MYUR DU 'KHOR BA LA YID RTZE

GCIG TU MNYAM PAR GZHAG GO, ,DE NAS SRIN PO'I LAM BSDAMS PA LAS
THUR SEL DBANG DU BYAS TE, GYEN DU SONG BA'I RLUNG GI MTHUS STENG
GI DGA' BA 'KHYIL PA LHAG PAR 'KHOR BA LA YID RTZE GCIG TU BYA
STE, GANG GSUNGS PA, NYIN RE ZHING NGAM THUN BZHIR

RAB 'BAD NAS, ,SA RLOG BYED PA'I ZHAL BSGOM GANG YIN PA, ,KHYAB
'JUG 'PHROG BYED DBYIG GI SNYING POS KYANG, ,RGYAL BAR DKA' BA'I
'CHING BA LAS RGYAL 'GYUR, ,GANG ZHIG 'KHOR LO DANG BCAS PHAG GI
ZHAL NI SGOM BYED PA, ,DE LA BUD MED RNAMS DANG

SNA TSOGS RIG PA GOS DANG NI, ,BZA' BTUNG NOR 'BRU SA GZHI DANG
NI KHANG BZANG DANG, ,LHA RDZAS MAL STAN DAG DANG GRUB PA RNAMS
KYANG 'BYUNG BAR 'GYUR, ,ZHES BYA BA YIN NO, ,DE NAS SNGAGS PA
'KHOR LO DANG BCAS PA'I BCOM LDAN 'DAS MA'I SNGAGS SNYING GAR
BKOD

@123A *, ,NAS; SMRA BA GZHAN SPANGS TA BZLAS BAR BYA'O, ,SNGAGS
NI, AOm AOm AOm SARBA BUDDHA d'A KI N'I YE, BADZRA BARnnA N'I YE,
BADZRA BEE RO TZA N'I YE, H'Um H'Um H'Um PHAt PHAt SV'A H'A ZHES
BYA BA'O, ,'DIR MAN NGAG NI, ZHAL NAS RAB 'THON PADMAR NI, ,ZHUGS
PA DH'U T'I'I LAM BRGYUD DE, ,SLAR YANG

ZHAL NAS PADMAR 'JUG ,ZHES BYA BZLAS PA'I MTSAN NYID DO, ,ZHES
BYA BA YIN NO, ,'DIR PHAN YON DU 'GYUR BA NI, GANG GSUNGS PA,
SNGAGS PAS MCHOG GI RIG SNGAGS BZLAS PA LAS, ,DNGOS GRUB CHEN PO
BRGYAD DANG GZHAN YANG NI, ,MNGON PAR SHES PA LNGA DANG BYA BA
SOGS, ,YON TAN BRGYAD

RNAMS MA LUS THOB PAR 'GYUR, ,YID BZHIN NOR BU DPAG BSAM SHING
DANG BUM PA BZANG, ,DPAL LDAN 'DOD PA 'JO BA'I BA YANG RAB
BSNGAGS PA, ,DE RNAMS BSGRUBS PAS 'DIR NI NOR TZAM SBYIN 'GYUR
ZHING, ,SNGAGS RGYAL 'DIS NI NOR BCAS BDE BA STER BAR 'GYUR, ,DE
NAS TSOGS

KYI 'KHOR LOS CHO GA BZHIN DU YANG DAG PAR MCHOD CING, BDUN RNAM
PAR DAG PA LA SOGS PA YANG NGO, ,DE NAS GTOR MA SBYIN PAR 'DOD
NA, PADMA'I SNOD LA SOGS PAR SNA TSOGS PA'I BZA' BA DANG BTUNG BA
LA SOGS PAS BKANG LA, MDUN DU YANG DAG PAR BSHAMS TE, YAm YIG LAS
RLUNG

GI DKYIL 'KHOR, DE'I STENG DU RAm YIG LAS BYUNG BA'I ME'I DKYIL
'KHOR, A'A: YIG DKAR BO LAS BYUNG BA'I MI MGO'I SGYED PU LA BRTEN
PA'I PADMA'I SNOD RNAM PAR BSAMS NAS, DER JI SNYED PA'I BZA' BA
LA SOGS PA RNAMS, AOm TR'Am A'A KHAm H'Um, L'Am M'Am P'Am T'Am
B'Am RNAMS YONGS SU GYUR PA'I

BDUD RTZI LNGA'I RANG BZHIN DU BLTAS LA, RLUNG GIS BSKYOD PA'I
MES GDUNGS TE YONGS SU 'DRES PA'I DAM TSIG GI RDZAS SA BON BCUS
BYIN GYIS BRLANGS PA DANG BCAS PA NYI MA 'CHANG KHA'I KHA DOG LTA
BUR BLTA ZHING, H'Um YIG LAS BYUNG BA'I BDUD RTZI 'BYUNG BA'I KHA
tV'Am GA MGO THUR DU BLTABS STENG DU

GNAS PA, 'OG GI RLANGS PA DANG LHAN CIG 'DRES SHING ZHU BA 'DRES
PAS GRUB PA'I BCUD LTA BU DNGUL CHU'I MDOG CAN BSIL BA'I RANG
BZHIN DU GYUR PAR BSAM MO, ,DE'I STENG DU A'A LI YONGS SU GYUR PA
LAS, AOm A'A: H'Um GI YI GE GSUM BLTAS NAS, DE'I 'OD KYIS PHYOGS
BCU'I DPA' BO

@123B DANG DPA' MO'I DBANG PHYUG MA RNAMS KYI BDUD RTZI BKUG NAS,
YI GE GSUM LA YANG DAG PAR GZHUG CING, AOm YIG LA SOGS PA'ANG RIM
PAR BSAMS NAS, YI GE GSUM PA NYID KYIS BYIN GYIS BRLAB PAR BYA'O,
,DE NAS 'BAR PA'I PHYAG RGYAS, BCOM LDAN 'DAS MA MDUN DU SBYAN
DRANGS

LA; MCHOD YON LA SOGS PAS YANG DAG PAR MCHOD DE, RDO RJE'I THAL
MO GYEN DU PHYE BAR PADMA'I SNOD GNAS BAR BLTAS NAS, GTOR MA BDAG
GIR MDZAD PAR BSAM ZHING, 'DI BKLAG PAR BYA STE, LHA MO TSAD MA
DAM TSIG TSAD MA DANG, ,DE GSUNG TSIG KYANG TSAD MA'I MCHOG YIN
PA'I, ,BDEN PA

DE YIS LHA MO 'DI DAG RNAMS, ,BDAG LA RJES SU 'DZIN PA'I RGYUR
GYUR CING, ,SNOD DE NYID G-YON PHYOGS SU BSKOR BA DANG BCAS PAS,
AOm BADZR'A RALLI HO: DZA: H'Um BAm HO: BADZRA B'A R'A H'E SA MA
YA STVAm, DRi SHYA HO: ZHES LAN GSUM LA SOGS PAR BRJOD PAS SO,
,H'Um DKAR LAS BYUNG RDO RJE DKAR PO'I LJAGS KYI

NI; ,'OD KYIS RIG PAS BCOM LDAN 'DAS MA TSIM PAR BLTA, ,DE NAS T'A
MBU LA SOGS PHUL NAS YANG DAG MCHOD BYA ZHING, ,MNGON PAR BSTOD
NAS 'DOD PA'I DNGOS GRUB STZOL BAR BYA, ,SRID PA DANG MNYAM ZHI
BA'I TSOGS BCOM KUN DU RTAG PA 'JOMS, ,KHYOD NI DNGOS PO MTHA'
DAG MKHA'

LTAR GZIGS PA YANG DAG MNGA', ,MGON PO SHIN TU LCI BA'I THUGS
RJE'I CHU RGYAS SEMS LA NI, ,MDZOD CIG MDZOD CIG LHA MO SHIN TU
RJES BRTZER MDZOD, ,DE NAS DUR KHROD BRGYAD NA YANG DAG PAR GNAS
PA RNAMS LA, AOm KHA KHA, KH'A HI KH'A HI, SARBA YAKshA,
R'AKshASA, BH'U TA, PRE TA, PI SH'A TZONMA NDH'A PASM'A

RA; dA K'A, d'A KI N+Y'A DA YA, AI MAm BA LIm GRi HnA NTU, SA MA
YAm RAKshANTU, MA MA SARBA SIDDBHI MME PRA YATZTSANTU, YA THEE
BAm, YA THEshtAm, BHUNYDZA THA, PI PA THA, DZI GHRA THA M'A TI
KRA MA THA, MA MA SARBA K'ARTA Y'A, SATSU KHAm BI BRIDHA YE, SA
H'A YI KA BHA WANTU H'Um H'Um PHAt SV'A H'A, ZHES BYA BA LAN
GNYIS SU MNGON PAR BRJOD PAS TSIM

PAR BSAM ZHING, T'A MBU LA LA SOGS PA PHUL NAS, YANG DAG PAR
MCHOD CING BSTOD DE, TZTSO MA KA'I PHYAG RGYAS REG NAS, LHAG PA
DANG MAN PA LA SOGS PA'I SGRIB PAR MI 'GYUR BA'I PHYIR, DNGOS
GRUB KYI DON DU, AOm BADZRA B'A R'A H'I SA MA YA, MA NU P'A LA
YA, BADZRA B'A R'A H'I TVE NO PA TIshtA, DRi dHRO

@124A *, ,ME BHA BA, SU TO shYO ME BHA BA, SU PO shYO ME BHA BA,
AA NU RAKTO ME BHA BA, SARBA SIDDHA MME PRA YATZTSA, SARBA KARMA
SU TZA ME, TZI TTAm SHRE YA: KU RU H'Um, HA HA HA HA HO:, BHA GA
BA TI SARBA TA TH'A GA TA BADZRA M'A ME MUNYTZA B'A R'A HYEE BHA
BA MA H'A SA MA YA SATVA A'A: ZHES BKLAG PAR BYA'O, ,RNAM PA LNGA
BSKOR BA'I

PADMA'I PHYAG RGYAS YONGS SU MNYES PAR BYA ZHING, NYE BAR BSDU
BA'I SBYOR BAS 'KHYUD PA'I TSUL SNGON DU 'GRO BA'I G-YON PA'I
MING MED DANG MTHE BONG GI SE GOL GYI SGRA DANG, BADZRA PU: ZHES
BYA BAS 'KHOR LO BDAG NYID LA YONGS SU GZHUG CING, SMON LAM BYAS
NAS, LHA MO'I GZUGS KYIS

GNAS PAR BYA'O, ,CHO GA DE NYID KYIS MDUN DANG BDAG NYID KYI YE
SHES SEMS DPA' GSHEGS SU GSOL PA YANG NGO, ,BCOM LDAN 'DAS MA'I
RTZA PA'I SNGAGS NYID KYIS GTOR MA SBYIN PA'ANG MAN NGAG YIN PAR
RAB TU GRAGS SO, ,GTOR MA'I CHO GA STE, RDO RJE RNAM PAR SGEG MA
LAS PA SKYED PA'I

RIM PA BSTAN PA'O, ,DA NI BLA MA'I MAN NGAG GI RIM PAS YANG DAG
PA'I NGES BRTOGS PAR BYA BA NI, LHAN CIG SKYES PA'I GZUGS CAN GYI
LHA MO STE, DE NI KHA DOG SOGS PA'I MTSAN MA DANG BRAL BA, NGAG
GI YUL MTHA' DAG LAS 'DAS PA, DBANG PO'I GZHU DANG, DRI ZA'I
GRONG KHYER DANG, NAM

MKHA'I RI MO BKRA BA DANG, RIN PO CHE LAS BYUNG PA'I KHA DOG LNGA
PA'I 'OD ZER GYI TSOGS LTA BU'I BDAG NYID CAN, SGOM PA PO'I SEMS
KYI DBANG TZAM LAS, KA P'A LA DKAR BO DANG, RO SER PO DANG, GRI
GUG NAG PO DANG, BA DAN LJANG GU LA SOGS PA SNA TSOGS PAR BKRA
BA, RNAL 'BYOR MA'I DRA BA'I DBUS

NA GNAS PA, DE BZHIN GSHEGS PA LNGA'I BDAG NYID CAN, BANDHU KA'I
ME TOG DMAR PO DANG MTSUNGS PA'I BCOM LDAN 'DAS MA, DRI MA MED
PA'I NAM MKHA'I YUL DU SPRUL PA MNGON SUM 'GYUR BA ZHES BYA BA
YIN NO, ,DE DANG 'DRA BA NYID KYI PHYIR, SGRUB PA PO'I SPRUL PA'I
'KHOR LOR BZHUGS PA'I

RDO RJE PHAG MO, PADMA'I SNYING POR GNAS PA'I CHOS 'BYUNG DMAR
PO'I DBUS SU, NYIN MO'I DBANG PHYUG GI DKYIL 'KHOR LA, A'A LI
DKAR PO G-YON SKOR DANG KshA SPANGS PA'I K'A LI DMAR PO G-YAS
SKOR TE, KHA NANG DU BLTA BAS BZHENGS PA'I YI GE ZHE DGU RLUNG
BZHI BCU RTZA DGU DAG PA'I RANG BZHIN CAN GYI

@124B DBUS SU, TZAndA L'I'I RANG BZHIN AAm YIG DANG, DON GRUB KYI
RANG BZHIN THUR SEL AU YIG DANG LHAN CIG RO MNYAM PA THOB PAS
THUN MONG MA YIN PA'I KHYAD PAR DU GYUR PA CAN GYI LHAN CIG SKYES
PA, SKU GSUM GYI NGO BO, 'GRO BA THAMS CAD KYI RANG BZHIN DU
KHYAB PA, DPAG TU MED PA'I BDE BA'I

RGYUN SPRO PA CAN, RLUNG GIS MA BSKYOD PA'I MAR ME 'BAR BA LTA
BU, ZLA TSES THIG LE N'A DA DANG BCAS PA'I BAm YIG GI GZUGS SU
GNAS PAR RO, ,'DI NYID LA BAR MCHAD PAR MNGON DU PHYOGS PA GOMS
PAR BYAS NA, RLUNG 'GAGS NAS 'DUS MA BYAS PA'I GO 'PHANG DU 'GYUR
TE, DE BAS NA

ZLAS DBYES SAM, ZLA DBYE DANG BRAL BAS 'DI NYID LA BRTAN PAR BYAS
LA, RLUNG GI RGYU BA GNYIS BKAG PAS, A'A LI K'A LI DANG BCAS PAR
TH'U T'IR GZHUG PAR BYA ZHING, DE NAS THUR SEL GYIS DAL BUR BSKUL
BAS, N'A DA'I RTZE MO LAS GTUM MO'I RANG BZHIN GYI DE KH'A PHRA
MO'I DH'U T'I'I LAM DU BZHENGS PAR

'GYUR TE, RNAL 'BYOR DBANG PHYUG SHA BA RI'I ZHAL SNGA NAS, SRIN
PO'I KHA NI BSDAMS PA LAS, ,'OD ZER YANG DAG SPAR BAR BYA, ,'OG
GI 'KHOR LO'I AAm YIG GI, ,PHAG MO DE NI BZHENGS PAR 'GYUR, ,ZHES
SO, ,RE KH'A DE YANG SHES RAB KYI PHA ROL TU PHYIN MA DH'U T'I'I
RANG BZHIN NYID KYI PHYIR PADMA'I SNAL MA

LTAR PHRA BA'O, ,DE YANG YE SHES KYI RANG BZHIN 'DOD CHAGS KYI
MES BSKUL BAS, GLOG GI ZHAGS PA LTA BU'I 'OD KYI NGO BOS, CHOS
DANG, LONGS SPYOD DANG, BDE BA CHEN PO'I 'KHOR LO BSREGS TE, SLAR
YANG THUR SEL GYIS BSKUL BAS STONG PHRAG BDUN CU RTZA GNYIS KYI
MTHAR THUG PA'I RTZA THAMS

CAD YONGS SU GANG STE, LHAG PAR YANG BDE BA CHEN PO'I 'KHOR LOR
SON PAS, HAm YIG GDUNGS TE, BUG PA DANG BCAS PA'I MAR GYI BUM PA
BZHU BA'I MAR GYI RGYUN BZHIN DU, HAm YIG LAS BAR CHAD PA MED PAR
'DZAG PA'I BDUD RTZI'I RGYUN GYIS BCOM LDAN 'DAS MA LA KHRUS TE,
'KHOR LO'I RIM PAS,

NOR BU'I RTZA BA DANG DBUS DANG RTZE MO'I MTHAR THUG PAR SON PAS,
RNAM PA SNA TSOGS PA'I SKAD CIG LA SOGS PA'I RIM GYIS, DNGOS PO
DANG DNGOS PO MED PA'I RNAM PAR RTOG PA SPANGS PA, SHES PA DANG
SHES BYA'I RIS MED PA, GZHON NU MA'I BDE BA LTAR, RANG NYID KYIS
MNYAM SU MYONG BA'I NGO BO TZAM

@125A *, ,BRJOD PA NGAG GI YUL LAS 'DAS PA, DE KHON NYID KYI ROS
GANG BA, RTZA'I 'KHOR LO THAMS CAD DBUGS 'GOG PA NYID KYIS, RNAM
PAR MI RTOG PAR SHAR BA'I RNAL 'BYOR, LHAN CIG SKYES PA'I BDE BA
CHEN PO YANG DAG PAR 'BYUNG BA, ZUNG DU 'JUG PA'I YE SHES KYI SKU

CAN; RNAM PA DANG RNAM PA MED PA DANG RGYU DANG BRAL BA, PHYAG
RGYA CHEN MO'I NGO BO NYID NI B'A R'A H'I STE, NAG PO SPYOD ,LA
KshMA'I'I ZHABS KYIS YIG RNAM PA DANG BRAL BA, ,RGYU MED PHYIR NA
H'I YIG STE, ,B'A R'A H'I YI SGRA RU GRAGS, ,ZHES SO, ,LAKshI'I
ZHABS KYIS

KYANG GSUNGS PA, 'GYID BCAS RDO RJE NOR BU'I KHYIM PHUG RTZER,
,SKYIL KRUNG BCINGS LAS PADMA'I MDZOD DU NI, ,JI SRID SDUG PO'I
ROR SRID THIG LER ZLA, ,'BYUNG 'GYUR DE SRID THUB DBANG GO 'PHANG
'THOB, ,SLOB DPON KLU SGRUB KYIS SPYAN DRANGS PA'I SAR HA PA'I
GLU LAS KYANG, JI SRID GANG

DU YID LA YANG BYA'I RANG BZHIN RNAM RTOG RAB TU 'BYUNG BAR NGES
DE SRID, ,GANG DU DGA' BAR BYED PAS SNYING LA BDE BA BYED DE'ANG
YANG DAG RTOG PA TZAM, ,DE RJES GANG LA CHAGS BRAL NYID DE GNYIS
PO GANG DAG SRID PA'I RGYU, ,GANG DU'ANG YUL LA RNAM PAR MI RTOG
SEMS LAS MYA NGAN 'DAS PA GZHAN MED

DO; ,ZHES SO, ,DE BAS NA 'DI LTAR DON DAM PA NYID LA MNGON DU
PHYOGS PAS, DNGOS PO THAMS CAD LA BDE BA YANG DAG PAR SPRO
BA ZHING, SNANG BA TZAM GYI NGO BOS BDE BA CHEN PO LA JI TZAM NUS
PA DE SRID DU MNYAM PAR GZHAG GO, ,DE NAS NI, CI DGAR LANGS LA
DNGOS PO THAMS CAD BDE BA

CHEN PO LAS BYUNG BA'I, ,RNAL 'BYOR MA'I 'KHOR LO NYID DU PHYOGS
PAR BLTAS NAS NI, ,RANG RIG BDE CHEN DE YI NGO BOR PHYIR ZHING
RAB TU MCHOD, ,MYUR DU BSOD NAMS YE SHES TSOGS GNYIS NYE BAR
RDZOGS DON DU'O, ,TSOGS GNYIS NYE BAR BSAGS PA YIS DANG BSGOMS PA
YIS NI KHYAD PAR LAS, ,SRID

GSUM BDAG LAS BYUNG ZHING SROG CHAGS RNAMS NI BDAG GI NGO BO
NYID, ,'GRO BA 'DI KUN BDAG LAS GZHAN MIN RNAL 'BYOR MA'I 'KHOR
LA NGA'O, ,DE LTAR MNYAM PAR GZHAG DANG RJES KYI RNAL 'BYOR YANG
DAG PAR, ,RNAL 'BYOR PA GANG BAR MCHAD DU BSGOM PA GOMS BYAS NAS,
,MTSAMS MED LNGA SOGS

@125B SDIG PA MNGON BYAS SKAL BA DMAN PAS KYANG, ,PHYAG RGYA CHEN
PO'I DNGOS GRUB DUS RING MIN PAR YID CHES BYUNG, ,'DIR 'GA' ZHIG
GI BSAM PA 'BYUNG BA, 'PHO BA'I BDE BA DANG, SMAN CHEN PO LA SOGS
PAS THIG LE RING PA'I BDE BA NI, BYIS PA RNAMS KYI'ANG YIN NA, JI
LTAR BDE BA

CHEN PO NI LAS KYI YAN LAG MA SOGS LAS 'CHAR BAR 'GYUR TE, DE NI
SKAD CIG GIS 'GYUR BA NYID KYIS SDUG BSNGAL BA YIN LA, BDE BA
CHEN PO LA NI SRID PA GSUM GYI 'GYUR BA'I BDE BA JI SRID PAS BYE
BA'I CHAR YANG BSKRUN DU MED PA LAS SO SNYAM PA YIN NO, ,DE NI
BDEN MOD KYI, 'ON

KYANG 'DIR BLA MA DAM PA'I MAN NGAG GIS, GNYID KYI SBYOR BA LA
BRTEN PA STE, 'DIR RLUNG DANG RNAM PAR SHES PA DANG DBANG PO 'GOG
PA'I SBYOR BAS BSAM GTAN DU BYA BA'I DGONGS PA'I SKAD LAS GNYID
DE, GCIG TU 'CHI BA ZHES BYA BAR YANG BRJOD DO, ,BDE BA GANG GIS
'CHI BA 'DIR, ,DE YI

BDE BA BSAM GTAN BRJOD, ,CES SO, ,'CHI BA GZHAN NI BRDZUN GYI
TSIG NYID KYI PHYIR, ,DPAL BDE MCHOG TU'ANG GSUNGS PA, 'CHI BA
ZHES BYA RNAM RTOG 'DIS, ,MKHA' SPYOD GO 'PHANG 'DREN PAR BYED,
,CES SO, ,BSAM GTAN DE NYID KYI THIG LE 'GYUR BA MED PAR BYAS PA
LA

BDE BA CHEN PO 'CHAR BAR 'GYUR RO ZHES BYA BAR GRUB BO, ,YUL DANG
DBANG PO DANG RNAM PAR SHES PA LA GNYID KYI SBYOR BAS BDE BA CHEN
PO BZA' BZHIN PA NI BSTOD PA LA SOGS PA YANG DE'I NGO BOR MNYAM
PAS BHU SU KU PA STE, 'DI NI BHU SU KU PAS RTOGS, ,NYAL NAS GNAS
BZHIN PA NYID KYIS, ,GZHAN

GANG THAMS CAD 'GRUB PAR BLTA, ,ZHES SO, ,RNAL 'BYOR 'DI YIS GRUB
PA LA NI SA PHYOGS 'BYUNG BA CHEN PO RNAMS, ,RIM PAR THIM LAS ME
LONG LA NI SNA TSOGS GZUGS BZHIN NAM MKHA' LA, ,SHES BYAR LTOS
MED SNANG TZAM YE SHES SGYU MA'I 'KHOR LOR MKHAS PAS RTOGS, ,YE
SHES DE

YANG MTSAN MA LNGA RNAMS KYIS MTSON DE NYID LA NI MNYAM PAR GZHAG
,RTZE GCIG BSAM GTAN LAS NI DU BA'I RNAM PA DANG PO'O, ,SMIG
RGYUR SNANG BA GNYIS PA YANG STE MKHA' SNANG RNAM PA GSUM PA'O,
,SGRON MA 'BAR BA BZHI PA YIN TE DRI MA MED PA'I NAM MKHA' LTAR,
,RTAG TU SNANG BA RNAM PAR MI

@126A *, ,RTOG 'OD GSAL LNGA PA ZHES BYA'O, ,DE LTAR MTSAN MA'I
RIM PA THOB LAS PHYAG RGYA CHEN PO'I DNGOS GRUB MCHOG ,SOM NYI
MED PAR 'GRUB LA ZHUM PA SPANGS TE RTZE GCIG BRTUL BAR BYA,
,'DZAG PA'I BDE BA SBYIN PA'I RANG BZHIN GYI LHAN CIG SKYES PA NI
RGYU'I GTUM MO STE,

DE NYID MI 'GYUR BA'I BDE BA'I NGO BO NYID DU BYA BA'I PHYIR, NOR
BU LAS SLAR GYEN DU GSHEGS PA'I SBYOR BA NI, RNAL 'BYOR DE NYID
LA BRTEN PA YIS TE, MNYAM PA'I SNOD DU SGRON MA NI, ,CHU YI DBUS
SU RAB GTAMS PA, ,BUM PA'I KHYIM DU ZHUGS PA NA, ,CHU NI GYEN DU
'DZEGS LA LTOS, ,ZHES BYA

BA'I DPE NYID LAS SO, ,YANG NA 'KHOR LA SO SOR BUM PA CAN GYI
SBYOR BAS THIG LE HAm YIG LA RO MNYAM PA YANG STE, THAMS CAD RNAM
PAR MI RTOG PA NYID DU BYA BAS KYANG NGO, ,DE NAS DNGOS GRUB KYI
PHYIR YONGS SU BSKYANG BAR BYA BA'I DAM TSIG SHES PAR BYA BA NI,
SROG CHAGS THAMS CAD LA BRTZE BA

MI 'DOR BA DANG, TSUL KHRIMS BZANG ZHING SKYON MED PA RNAMS LA
MNGON SPYOD MI BYA'O, ,RNYED BKUR GYI RGYUS BDAG NYID SGROGS PA
DANG, NYAMS PA DANG, NGA RGYAL DANG, KHRO BA DANG, SRED PA DANG,
RMONGS PA LA SOGS PA SBRANG BAR BYA'O, ,RTAG TU G-YON GYI SPYOD
PA NYID DANG, LHA DANG SNGAGS THA DAD

PAR MI BLTA'O, ,RANG BZHIN GYIS YONGS SU DAG PA SHES PA DANG,
'JIG RTEN GYI NOR BYA BA BSRUNG ZHING, NYES PA'ANG SPANG BA DANG,
DKA' THUB KYIS BDAG NYID GDUNG BAR MI BYA BA DANG, BUD MED RNAMS
KHYAD PAR PHYAG RGYA DANG GZUNGS MA RNAMS LA NAM DU YANG MA DAD
PAR MI BYA'O, ,RMUGS PA

DANG RGOD PA LA SOGS DANG, RTZA BA'I LHAS SPANG BA DANG, GZHAN
GYI DON LA BAG YOD PA DANG, NAD PA'I RIM GROR BYA BA LA BRTZON PA
DANG, RANG GI KHYED KYIS GZHAN GDUNG BAR MI BYA'O, ,DNGOS GRUB
KYI KHYED DU TSIM SPANGS NAS DPA' BO SENG GE LTA BUR SPYAD PAR
BYA'O, ,RDO RJE RNAM PAR SGEG MA

LAS RDZOGS PA'I RIM PA'I GDAMS PA'O, ,RDO RJE PHAG MO'I SGRUB
THABS RNAM DAG RDO RJE 'DZIN PA'I DGONGS PA BZHIN, ,SA SKYONG CHE
DANG BSHES GNYEN 'GA' YIS RAB TU BTUD CING BSKUL BA LAS, ,SROG
CHAGS PHUNG POS KUN DGA'I DGA' BA BLA MED MYUR DU RTOGS PA'I
PHYIR, ,BDAG GIS BGYIS LAS

@126B BSOD NAMS THOB DES 'GRO RNAMS PHAG MO NYID GYUR CIG ,DPAL
RDO RJE PHAG MO'I SGRUB THABS RDO RJE RNAM PAR SGEG MA ZHES BYA
BA, PAndI TA CHEN PO SHR'I BA NA RATNA'I ZHABS KYIS MDZAD PA'O,
,PAndI TA CHEN PO DE NYID DANG, STAG TSANG YO TZ'A BA 'JAM DPAL
YE SHES KYIS BSGYUR BA LAS, PHYIS PAndI TA

CHEN PO DE NYID KYI BKA' DRIN GYIS 'TSO BA'I DGE SLONG RDO RJE
'DZIN NGA RGYA MTSO'I SDES, MI BCOS SU MI RUNG BA RNAMS BCOS
SHING DON LA RTON PA NYID DU GTAN LA PHAB BA'O,, 