@1B [DD] #, ,RGYA GAR SKAD DU, A'ARYA M'U LA SARBA AASTI B'A DI
SHRA MA nE RA KA RI K'A, BOD SKAD DU, 'PHAGS PA GZHI THAMS CAD
YOD PAR SMRA BA'I DGE TSUL GYI TSIG LE'UR BYAS PA, [DD]

THAMS CAD MKHYEN PA LA PHYAG 'TSAL LO, ,MGON PO THAMS CAD MKHYEN
DANG CHOS, ,'PHAGS PA'I TSOGS LA PHYAG 'TSAL TE, ,DGE TSUL GYI NI
CHO GA RNAMS, ,MDO TZAM NGES PAR BSHAD

PAR BYA, ,SH'AKYA SENG GE'I BSTAN PA LA, ,DAD PAS RAB TU BYUNG
NAS NI, ,BRTUL ZHUGS BRTAN PAS RAB BSGRIMS TE, ,BDAG GI LUS BZHIN
BSLAB PA BSRUNG, ,NAM GYI CHA SMAD MAL NAS

LANGS, ,NAM LANGS BAR DU KHA TON BYA, ,GDONG DANG SO YI DRI BKRUS
NAS, ,RDZOGS SANGS RGYAS LA GUS PHYAG 'TSAL, ,BLA MA GNAS PA'I
SGO GLEGS LA, ,LAG PAS DAL GYIS BRDUNG BAR

BYA; ,NANG ZHUGS GUS PAS BLA MA LA, ,KHAMS BDE MI BDE LA SOGS
DRI, ,'DI DAG BYA ZHES DRIS NAS NI, ,DKYIL 'KHOR LA SOGS RNAM
BYA'I PHYIR, ,NYA PHYIS LA SOGS CHU BRTAG STE, ,

@2A *, ,STENG DANG BAR GTING RIM BZHIN NO, ,NYA PHYIS LA SOGS MED
NA YANG, ,KHYOR BA 'AM 'DAB MAS BUM PA DGANG, ,CHU YI SKYE BO CHE
CHUNG RNAMS, ,YUN NI RING BAR NAN TAN BRTAG ,SNYING RJE CAN GYIS

KHU BA RNAMS, ,RAB TU BRTAGS TE SPYAD PAR BYA, ,SROG CHAGS YOD NA
LEGS PAR BTZAG ,SROG CHAGS RNAMS LA GNOD MI BYA, ,RTZVA DANG LCI
BA SHING LA SOGS, ,DGOS PA GANG DANG GANG YANG RUNG, ,DE DAG SROG

CHAGS MED PAR BYA, ,SDOM PAS SROG CHAGS BSAD PA BSRUNG, ,STAN CHU
SA DANG SO SHING DANG, ,'DAG PA'I CHAL YANG STA GON BYA, ,LHUNG
BZED BKRU LA SOGS PA DANG, ,BLA MA'I DGOS PA THAMS CAD BYA, ,DE
NAS

DUS RIG PHYAG BYAS TE, ,DE BZHIN GUS PAS THAL SBYAR NAS, ,'TSAL
MA 'TSAL ZHES BLA MA LA, ,BRTUL ZHUGS CAN GYIS DE LTAR ZHU, ,LAG
PA BKRUS NAS TSUL BZHIN DU, ,DE NAS MI SMRA TSOD RIG PAR, ,BRU
BA'I NAD

LAS BZLOG PA'I PHYIR, ,BZA'O SNYAM PA'I SEMS KYIS BZA', ,ZOS
SHING DE BZHIN 'THUNG BA DANG, ,RUNG BA'I CHU NI DE 'OG TU,
,SBYIN PA YANG DAG SPEL BYA'I PHYIR, ,SBYIN PA'I TSIGS BCAD GNYIS
SHIG BRJOD, ,MAN NGAG

@2B YOD NA BSAM GTAN BYA, ,RAB TU 'BAD DE BKLAG PAR BYA, ,SDOM
DANG CHO GA MKHAS PA DANG, ,SGRUB PA DAG LA BRTZON PAR BYA,
,BRTUL ZHUGS GNAS SEMS MA NYAMS PAS, ,CHED DU BSAMS TE MA NOR
BAR, ,MI GZHAN BDAG GAM GZHAN RNAMS KYIS, ,BSAD NA BRTUL

ZHUGS NYAMS PAR 'GYUR, ,TSUL KHRIMS LDAN NAM TSUL KHRIMS 'CHAL,
,DE BZHIN NAD KYIS BTAB PA LA, ,GANG THOS SDUG BSNGAL NYAM THAG
STE, ,NGES 'CHI'I CHOS GTAM DE MI BYA, ,SMAN DANG SNGAGS DANG RIG
PA DANG, ,'CHI BA'I PHYOGS SU BTANG BA DANG, ,MI GZHAN

THABS RNAMS SNA TSOGS KYIS, ,BSAD NA BRTUL ZHUGS NYAMS PAR 'GYUR,
,DUD 'GRO DANG NI SEMS DMYAL DANG, ,YI DGAS 'ON TE LHA YANG RUNG,
,BSAD NA NGAN 'GROR LTUNG BA YI, ,SDIG PA SBOM PO THOB PAR 'GYUR,
,BRTUL ZHUGS CAN GYIS BSAD SNYAM STE, ,LUS DANG

NGAG GIS BSHAMS PA LAS, ,SKYE BO GSON YANG DE LA NI, ,KHA NA MA
THO RNAM GSUM 'GYUR, ,RDO DBYUG KHU TSUR 'TSOG PA DANG, ,DE LAS
GZHAN PA'I GNOD PA DANG, ,BA LANG LA SOGS GNOD MI BYA, ,RTA LA
SOGS PA MI ZHON NO, ,DGE TSUL BDAG GAM GZHAN RNAMS

KYIS; ,RKU SEMS MTHU DANG 'JAB BU YIS, ,'KHRUL PA MED PAR MI
GZHAN GYIS, ,GNAS NAS MA SHA LNGA TZAM MAM, ,RANG GI YUL NAS
BYUNG BA GANG, ,K'AR sh'A PA nA BZHI CHA BRKUS, ,DE BRKUS TSUL
KHRIMS ZHIG PAR 'GYUR, ,SBYOR BA'I TSE NA NYES BYAS SO, ,RDOG

GU RTZA BA 'BRAS BU'I SHING, ,SDONG BU LO MA SHUN PA CHU, ,ME TOG
CHU SKYES THANG SKYES DANG, ,ZHING DANG LO TOG SA GZHI DANG, ,GRU
DANG SHING DANG SHO GAM DANG, ,DE BZHIN GRU YI BTZAS RNAMS DANG,
,SROG CHAGS RKANG PA MED PA DANG, ,RKANG GNYIS RKANG MANGS RKU BA
DANG, ,

BRTUL ZHUGS CAN GYIS MI YI NOR, ,DBYIG LA SOGS PA GANG YANG RUNG,
,RKU BA'I SEMS KYIS GANG BRKUS KYANG, ,RIN THANG TSANG NA SDOM PA
ZHIG ,LHUNG BZED LA SOGS RKUN KHYER NA, ,CHOS BSHAD NAS NI BSGRUB
PAR BYA, ,YANG NA RI BA'I RIN GYIS BLU, ,DE LTAR

@3A *, ,MA BYAS NYES BYAS SO, ,SDOM CAN NYAMS PA MED SEMS KYIS,
,NYAMS PA MED PA'I SGO GSUM DU, ,CHAGS PAS NOR BU NANG DU 'DAS,
,DGA' BA TSOR NA BRTUL ZHUGS NYAMS, ,SKYES PA BUD MED MA NING GI,
,TSAN KAR POR TI MNAN PA LAS, ,

GANG GI BDE BA'I RO MYONG BA, ,DE YANG SDOM PA ZHIG PAR 'GYUR,
,YAN LAG SKYES NAS BDE 'DOD PAS, ,GDUG PA SBRUL GYI KHAR BCUG
SLA, ,LUS LA SNGOM PA MI GZHIG CES, ,RDZOGS SANGS RGYAS KYIS BKA'
STZAL TO, ,GAL TE SPRUL GYIS BSAD GYUR KYANG, ,TSUL KHRIMS

GNAS LA DE PHAN TE, ,TSUL KHRIMS NYAMS PA SDUG BSNGAL YIN, ,MYA
NGAN 'DAS LA'ANG SGRIB PAR 'GYUR, ,LHA DAG MTHONG ZHES DE YI
SGRA, ,THOS PAR GYUR DANG KUN SMRA DANG, ,GANG NA BDAG 'DUG LHA
'ONG ZHING, ,BDAG KYANG DE YI DRUNG 'GRO DANG, ,DE BZHIN DRI ZA
GRUL BUM KLU,,

GNOD SBYIN LTO 'PHYE CHEN PO DANG, ,SHA ZA YI DAGS MI 'AM CI,
,MTHONG NGO ZHES LA SOGS SMRAS DANG, ,BSAM GTAN MNGON SHES TSAD
MED DANG, ,RGYUN ZHUGS LA SOGS 'BRAS BU DANG, ,LAM LA RAB TU
ZHUGS PA'ANG RUNG, ,BDAG GIS THOB CES SMRA NA NI, ,DON RIG PA LA

BRDZUN PA'I TSIG ,KHYAD PAR THOB PA'I BDAG NYID CAN, ,MA NYAMS
NGA RGYAL MED BZHIN DU, ,SMRAS NA BRTUL ZHUGS NYAMS PAR 'GYUR,
,KHYAD PAR THOB PA MA GTOGS PAR, ,DE LAS GZHAN PA'I BRDZUN CHIG
RNAMS, ,DE DAG THAMS CAD SDIG MANG 'GYUR, ,DES NI 'OG MAR

LTUNG BAR 'GYUR, ,JI LTAR MDZA' BO 'BYED 'GYUR BA, ,PHRA MA'I
TSIG RNAMS SMRA MI BYA, ,THUN TSAGS SU NI SMRA BA DANG, ,TSIG
RTZUB SMRA BAR MI BYA'O, ,NGAN DU ZER LA NGAN MI BRJOD, ,GSHE BA
LA YANG SLAR MI GSHE, ,MTSANG 'BRU BA LA SLAR MI BRU, ,BRDEG PA
LA YANG SLAR MI BRDEG ,

BLO LDAN BSLAB PA 'DOD PA YIS, ,BSGRIMS TE NGAG GI SKYON RNAMS
SPANGS, ,DE LTAR 'GYUR BAR RIG NAS NI, ,NGAG RNAMS SHIN TU BSDAM
PAR BYA, ,'BRU BTAGS PHABS DANG SBYAR BA YI, ,BTUNG BA'I BYE BRAG
'BRU YI CHANG, ,SDONG BU ME TOG 'BRAS BU LAS, ,SBYAR BA'I KHU BA
BTZOS

@3B PA'I CHANG, ,DES NI MYOS PAR 'GYUR RIG NAS, ,SDOM CAN PHAN
'DOD MI BTUNG NGO, ,DE 'THUNGS NA NI DRAN NYAMS SHING, ,BRTUL
ZHUGS LDAN PA BAG MED 'GYUR, ,BAG MED PA LAS BRTUL ZHUGS NYAMS,
,DE BAS STON PA'I BKA' DRAN BYA, ,MYOS 'GYUR NYES PA 'PHEL

'GYUR BA, ,RTZVA MCHOG GIS KYANG MI BTUNG NGO, ,GLU GAR DE BZHIN
SIL SNYAN RNAMS, ,SDOM LA GNAS PAS MI BYA'O, ,LUS LA SPOS KYIS MI
BYUG GO, ,TZANDAN LA SOGS MI BSKU'O, ,YUNG DANG GUR GUM LA SOGS
PA, ,KHA DOG RNAMS SU BRI MI BYA, ,ME TOG MGO RGYAN

PHRENG BA DAG ,BRTUL ZHUGS CAN GYIS GDAGS MI BYA, ,GSER LA SOGS
PA'I RGYAN RNAMS KYIS, ,BDAG LA BRGYAN PAR MI BYA'O, ,DUD PA LA
SOGS MIG SMAN RNAMS, ,MIG MIN BAR MI BYUG GO, ,SHING KHRI KHRU
GANG MTHO BA DANG, ,BA SO LA SOGS BRGYAN PA'I KHRI, ,

DMA' YANG NYAL KHRI BZANG PO LA, ,NYAL LA SOGS PA MI BYA'O, ,GLU
GAR LA SOGS BSTAN PA DANG, ,GANG LA DREGS PA SKYE 'GYUR BA,
,DREGS PA'I YAN LAG SPANGS NAS NI, ,BRTUL ZHUGS GNAS ZHES BRJOD
PA YIN, ,NYI MA PHYED MTSAMS MAN CHAD NAS, ,SKYA RENGS

MA SHAR BAR DU NI, ,DE NI RGYAL BAS DUS MIN GSUNGS, ,SDOM CAN
GYIS NI DER MI BZA', ,SKYA RENGS SHAR NAS PHYED KYI BAR, ,DE YI
SKABS SU ZOS PA NI, ,DE NI BDAG SHES SDOM PA STE, ,BZA' BA'I DUS
SU ZOS PA YIN, ,DUS MIN DUS SU 'DU SHES NA, ,NAM YANG

BZA' BAR MI BYA'O, ,SMAN PAS NYON MONGS BSGOS NA NI, ,NAD PAS
NYES PAR MI 'GYUR RO, ,SA LE SBRAM NI GSER YIN TE, ,DNGUL ZHES
BYA BA DNGUL NYID DO, ,SBYIN BDAG RNAMS KYIS DE PHYIN NA, ,BRTUL
ZHUGS CAN GYIS MI BLANG NGO, ,BDAG GIS RUNG BA MA YIN 'DIS, ,RUNG

BA'I DNGOS PO BTZAL SNYAM DU, ,DE LTAR MNGON PAR BSAMS NAS NI,
,DE NAS GZHAN ZHIG LEN DU GZHUG ,DKON MCHOG GSUM GYI CHED KA
DANG, ,TSANGS PA MTSUNGS PAR SPYOD RNAMS KYIS, ,GSER DANG DNGUL
LA REG GYUR KYANG, ,NYES PAR 'GYUR BA MA YIN NO, ,'DOD

@4A *, ,PAS BAR DU GCOD BYED CES, ,RDZOGS SANGS RGYAS KYIS GSUNGS
PA DE, ,BAR DU GCOD PAR MI 'GYUR ZHES, ,DGE TSUL GTI MUG MA SMRA
CIG ,DE SKAD SMRA NA DGE 'DUN GYI, ,LONGS SPYOD KUN DANG PHRAL
NAS NI, ,GTZUG LAG KHANG NAS BSKRAD PAR BYA, ,

DE NAS RO DANG 'DRA BAR 'GYUR, ,'PHYAR DANG RTA GAD BYED LA SOGS,
,'CHI BAR BSAMS TE MI BYA'O, ,GLAL TSE LAG LA SOGS PA YIS, ,KHA
DGAB PAR YANG NAN TAN BYA, ,RGAN LA SBRID BYUNG PHYAG BYA STE,
,GZHON LA NAD MED GYUR CES BRJOD, ,KHYIM PA SBRID PA BYUNG BA
LA,,

YUN RING 'TSO ZHES BRJOD PAR BYA, ,BLA MA GNAS PA'I MDUN DAG TU,
,SNABS DANG MCHIL MA MI 'DOR ZHING, ,SO SHING BCA' BAR MI BYA'O,
,DE BZHIN STAN LA MI 'DUG GO, ,MDUN DU BCAG PAR MI BYA ZHING,
,KHYED RENGS SU YANG MI DBYUNG NGO, ,RGAN LA SOGS PA'I SDOM CAN
LA, ,

GUS BCAS ZHE SAR BCAS PAR BYA, ,LAG PA DAG PAR BSNYAL NA NI, ,BUM
PA LA SOGS RDUL MED BYA, ,CHU YANG YONGS SU BTZAGS NAS SU,
,BRTAGS NAS RUNG BA BLANG BAR BYA, ,GNAS MA BCAS PAR GNAS MI BYA,
,DGE 'DUN MAL CHA LA SOGS PAR, ,DRAN PA MED PAR 'DUG

MI BYA; ,DRAN DANG LDAN NA NYES MED DO, ,SO BKRU BA DANG CHU
BTUNG DANG, ,BSHANG GCI BYED DU 'GRO BA DANG, ,MTSAMS NANG STON
LA PHYAG BYA BA, ,DE DAG MA ZHUS NYES MED DO, ,BRTUL ZHUGS CAN
GYIS BYA BA GZHAN, ,DE DAG THAMS CAD MA LUS PAR, ,GAL TE BLA MAR
MA ZHUS PAR, ,BYAS

NA DE LA NYES BYAS SO, ,MCHOD RTEN LA SOGS PHYAG BYAS TE, ,MI
NYAL BYAS NAS DE 'OG TU, ,BLA MA'I RKANG BKRUS BLA MA LA, ,BRTUL
ZHUGS CAN GYIS KUN ZHUS TE, ,RKANG PA GNYIS KA BKRUS NAS NI, ,NAM
GYI CHA STOD CHA SMAD LA, ,BSGRIMS TE MI NYAL BA BYAS TE, ,DES NI
BDEN

PAR SMRA BAR BYA, ,LDANG DANG SNANG BA'I 'DU SHES KYIS, ,SENG GE
NYAL THABS BZHIN DU BYA, ,DRAN DANG LDAN ZHING DGE RGYUD DANG,
,DE BZHIN MYUR DU SAD NAS NI, ,JI SKAD BSTAN PA BZHIN DU BYA, ,JI
LTAR NYON MONGS MYUR ZAD DANG, ,BYANG CHUB DAM PA THOB 'GYUR BA,
,DE LTAR BSGRIMS DANG

@4B LDAN PAR BYA, ,THAMS CAD YOD PAR SMRA BA'I DGE TSUL GYI TSIG
LE'UR BYAS PA SLOB DPON KLU SGRUB KYIS MDZAD PA RDZOGS SO,,
,,RGYA GAR GYI MKHAN PO MU NI WARMA DANG, ZHU CHEN GYI LO TZ'A BA
SNA NAM YE SHES SDES BSGYUR CING ZHUS TE GTAN LA PHAB PA'O,, ,,

