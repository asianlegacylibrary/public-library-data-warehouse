@217A #, ,RGYA GAR SKAD DU, KU RU
KULLA S'A DHA NAm, BOD SKAD DU, KU RU KULLE'I SGRUB THABS, KU RU
KULLE LA PHYAG 'TSAL LO, ,DANG POR SNGAGS PAS GDONG BA'I PHYI
BYAD

LA SOGS PA BYAS TE, BDE BA'I STAN LA GNAS PAS YI GE AA LAS BYUNG
BA'I RANG GI SNYING GA'I ZLA BA LA YI GE HR'I: SHIN TU DMAR BA'I
'OD ZER GYI LHA MO KU RU KULLE YANG DAG PAR SPYAN DRANGS SHING,
SNYING GA'I SA BON LAS KUN NAS BYUNG BA'I MCHOD PA'I KHYAD PAR
GYIS LEGS PAR MCHOD LA PHYAG

'TSAL BA DANG, SDIG PA BSHAGS PA DANG, BSOD NAMS RJES SU YI RANG
BA DANG, BSNGO BA DANG, GSUM LA SKYABS SU 'GRO BA DANG, BYANG
CHUB TU SEMS BSKYED PA DANG, GNAS BZHI BSGOM PAR BYA BA RNAMS
KYANG BYAS TE, STONG PA NYID KYANG RNAM PAR BSGOM ZHING SNGAGS
KYIS

@217B KYANG BYIN GYIS BRLABS LA, SNYING GA'I SA BON LAS NGES PAR
GRUB PA'I AUTPALA DMAR PO LAS SKYES PA'I ZLA BA'I DKYIL 'KHOR LA
SA BON DE NYID BSGOM PAR BYA BA'O, ,DE DAG THAMS CAD YONGS SU
GYUR PA LAS BCOM LDAN 'DAS MA STE, SKU MDOG DMAR MO PADMA DANG
ZLA BA DMAR PO'I

GDAN LA NA BZA' DMAR PO DANG DBU RGYAN DANG LDAN PA, PHYAG BZHI
G-YAS PAS MI 'JIGS PA RAB TU SBYIN PA, GZHAN GYIS NI LEGS PAR
BKANG BA'I MDA'O, ,G-YON PA'I GCIG GIS NI RIN PO CHE'I GZHU
BSNAMS PA, GZHAN GYIS NI AUTPALA DMAR PO BSNAMS PA DBU RGYAN

LA SNANG BA MTHA' YAS KU RU KULLE'I KHONG NA BZHUGS PAR GYUR PA'I
SGEG PA'I NYAMS DANG LDAN ZHING MCHOG TU 'BAR BAR GYUR PA'I GZHON
NU LANG TSOL BAB PA'I KU RU KULLE JI SRID DU SKYO BAR MA GYUR PA
DE SRID DU BSGOM PAR BYA BA'O, ,SKYO BAR NI SNGAGS BZLAS PAR BYA
BA'O, ,DE LA

SNGAGS NI 'DI YIN TE, AOm KU RU KULLE HR'I: SV'A H'A, BSGRUB BYA
DBANG DU BYA BAR 'DOD PAS NI SHING MYA NGAN MED DMAR PO'I RTZA
BAR LE BRGYAN RTZIS DKYIL 'KHOR GRU GSUM PA BYAS LA, DE LA ME TOG
DMAR POS LHA MO YANG DAG PAR MCHOD CING, BDAG NYID KYANG GOS DMAR
POS

BSGRUB BYA SKRA GROL BA GCER BUR GYUR CING, MYOS PA RDOG PAS MNAN
TE, SNYING AUTPALA DMAR PO'I MDAS 'BIGS BZHIN PAS SNGAGS BZLAS
PAR BYA BA'O, ,DE LA SNGAGS NI 'DI YIN TE, AOm KU RU KULLE HR'I:
CHE GE MO BDAG GI DBANG DU GYIS SV'A H'A ZHES BYA BA'O, ,KU RU
KULLE'I

SGRUB THABS SO, ,AA BHA YA LAS TSUL KHRIMS RGYAL MTSAN GYIS
BSGYUR BA'O,, 