@162A *, ,BCOM LDAN 'DAS
THUGS

RJE CHEN PO GRAGS PA'I RGYAL MTSAN CAN LA PHYAG 'TSAL LO, ,'DIR
'JIG RTEN PA MANG PO CHOS DANG LDAN PA'I DON BYA BA LA SBYAR BA'I
PHYIR, RE ZHIG DAM TSIG CAN YON TAN TSUL NA GNAS PA'I CHE BA
BSGRAGS PAS GNAS GANG DU SKYE BO 'DU BA'AM, MANG POS MTHONG BA
DANG THOS PA'I SPYOD YUL DU GYUR PA ZHIG BCOS LA,

RDO RJE THAB SBYOR LA SOGS PAS BGEGS BSAL ZHING DER KHANG BU
BRTZEGS PA'I DKYIL 'KHOR RIM PA GNYIS PA GRONG KHYER PA DANG PHO
BRANG PA MAN NGAG DANG LDAN PAS BRTZIG CING BRI BAR BYA'O, ,DE'I
KHOR YUG LA SOGS PAR MCHOD PA THAMS CAD KYIS BRGYAN CING, BKRA
SHIS KYI TSIGS SU BCAD PA KLOG PAS

PHYOGS BZHIR SGRA SGROGS PAR BYAS LA, RNAL 'BYOR CAN BDAG DANG
SKAL PA LHAG PA DANG MNYAM PA THAMS CAD LA RNAM PA THAMS CAD GUS
PA'I CHED DU BRJOD PAS CHED DU BRJOD PA DANG, SKAL PA DMAN PA
RNAMS LA SNYING RJE'I LCAGS KYUS ZIN PAS JI TZAM DON BYA BAR BZOD
PA DE SRID 'BAD PAR BYA'O, ,

@162B GANG PHYIR GRAGS PA MA YIN RGYUN, ,MI SNYAN BRJOD SOGS DON
MIN PHYIR, ,MKHAS PA GRAGS PA BZANG SKYONG 'DOD, ,DES NI SDIG PA
BSAL PHYIR 'BAD, ,GDUG PA'I DAG GI MTSON RNON POS, ,GZHAN GYI
GRAGS PA GCOD BYED CING, ,TSE RABS KUN TU BDAG GI YANG, ,SNYAN PA
MA YIN KUN SKYED PA'O, ,

MI GANG BDAG NYID SKYON BRJOD KYI, ,GZHAN GYI YON TAN MI 'PHYAR
LA, ,NAM YANG NYES PAR SMRA MI BYED, ,DE NI GRAGS PA BZANG LDAN
'GYUR, ,STON PA LA SOGS GUD STON BYED, ,PHA ROL GRAGS PA NGAN SEL
BRTZON, ,BDAG NYID SDIG PA SPONG LA MKHAS, ,GRAGS PA'I RGYAL
MTSAN CHO GA BZHI, ,SDIG PA NYUNG DU

DANG BSOD NAMS MANG PO CAN NI 'PHAGS PA DGYES PA'I GANG ZAG STE,
GRAGS PA'I RGYAL MTSAN GYI TSOGS SNYAN PA MANG PO RNYED PAR RUNG
NGO, ,DES NAM DU YANG KHONG KHRO BAS GZHAN SPYO BAR MI BYA'O,
,SLOB MA LOG PAR ZHUGS PA LA SOGS PA 'KHRUG PAS MI SNYAN PAR
BRJOD PAS SLAR BZLOG PA NI MA YIN, DKYIL 'KHOR

BRIS NAS RTZOD PA CAN GYI SKYES BU BSTEN PAR MI BYA'O, ,RTAG TU
BYAMS PAS NON PA'I YID, ,'JAM ZHING YID 'BAB SNYAN SMRA DANG,
,KHA NA MA THO MED KUN SPYOD, ,RNAM ZHI LA GRAGS PA 'GRUB STE,
,DE LA 'DIR RTZA BA'I RIG PA SNGON DU BSNYEN PAS DBANG GYUR PA
THOB PAR BYAS NAS GRONG KHYER BA'I DKYIL 'KHOR NI RANG NYID

CI TZAM DU GRAGS PA BSGRAGS PAR 'DOD PA DE TZAM NYE BAR DGOD DO,
,PHO BRANG BA'I DKYIL 'KHOR NI 'KHOR LO'I RTZIBS BRGYAD PA PADMA
'DAB MA BRGYAD DANG LDAN PA SPRIN GYI PHUNG PO'I RUM PHRAG NA
GNAS PA RGYUN MA CHAD PAR 'BRUG GI SGRA ZAB MO SGROGS PAS MDZES
PA'O, ,GRAGS PA'I RGYAL MTSAN DBUS

BZHUGS LA, ,SGRA LDAN BRGYAD KYIS DUD 'BUD BSKOR, ,PHYOGS GZUGS
MTSAMS NI PHYED GZUGS MDOG ,'DAB BRGYAD LA GNAS LAS SGRUB BRTZON,
,DE BZHIN RTZIBS RIM DGA' BA DANG, ,MI PHAB DBYANGS BZANG NGA RO
CHE, ,SNYAN PA'I TOG DANG KUN KHYAB BYED, ,YID GZHUNGS DON BSGRUB
CES BYA

BRGYAD, ,DKAR DANG DMAR SER LJANG DANG DMAR, ,DKAR DANG LJANG
DANG SAR BAS TE, ,LHA YI RNGA CHEN BRDUNG BA DANG, ,SGRUB PA PO
YI BSNGAGS PA BRJOD, ,G-YER KHA LA SOGS SNYAN PA'I SGRAS, ,GRONG
KHYER LA NI SEMS BYED CING, ,PHO BRANG LHAN CIG 'BRUG SGRA YIS,
,MA LUS GRAGS PA SGROGS PAR BYED,,

@163A *, ,DE LTAR DKYIL 'KHOR SA BSKYED NAS, BDAG GI SMIN MTSAMS
KYI HR'I: LAS 'OD PHYUNG BAS PO TA LA NAS GRAGS PA'I DKYIL 'KHOR
SPYAN DRANGS TE, DE NYID BZHUGS PAS BYIN GYIS BRLAB PAR BYA'O,
,DE NAS PHRIN LAS LA SBYAR BAR BYA BA'I PHYIR SNGAGS BZLA BAR BYA
STE, AOm A'A:HR'I:SARBA LO KA MA MA K'IRTI

SPHA RA SPHA RA, GARDZA GARDZA, PRA K'A SA PRA K'A SA SA MA YA
H'Um, JI SRID DAL BAR MA GYUR PAR, ,DKYIL 'KHOR RJES MTHUN DON
GRUB BYED, ,RNAL 'BYOR LDAN PAS 'BAD BYAS MTHAR, ,MCHOD PAS MNYES
BYAS GSHEGS SU GSOL, ,GRAGS PA BSKYED PA'I CHO GA RDZOGS SO,,