@24A *, ,'PHAGS PA 'JAM DPAL LA PHYAG 'TSAL LO, ,DE LTAR SKYABS
'GRO KHYAD PAR CAN BYAS NAS SEMS BSKYED PA NI, THAL MO SBYAR LA
PHYAG 'TSAL BA DANG DAD MCHOD PA'I LAS BYAS LA PUS MO G-YAS PA'I
LHA NGA SA LA BTZUGS TE 'DI SKAD BRJOD DO, ,JI LTAR SNGON GYI DE
BZHIN

GSHEGS PA DGRA BCOM PA YANG DAG PAR RDZOGS PA'I SANGS RGYAS BCOM
LDAN 'DAS RNAMS DANG, SA CHEN PO LA BZHUGS PA'I BYANG CHUB SEMS
DPA' RNAMS KYIS THUGS BLA NA MED PA'I BYANG CHUB MCHOG TU RIN PO
CHER BSKYED PA LTAR BDAG MING 'DI ZHES BGYI BAS BYANG CHUB MCHOG
TU SEMS BSKYED

PA'I SBYIN PA RIN PO CHER GZUNG DU GSOL ZHES LAN GSUM DU GSOL BA
GDAB BO, ,DE NAS 'DI SKAD BRJOD DO, ,PHYOGS BCU NA BZHUGS PA'I
SANGS RGYAS DANG BYANG CHUB SEMS DPA' THAMS CAD DGONGS SU GSOL,
BDAG MING 'DI ZHES BGYI BA THOG MA DANG, SKYE BA 'DI DANG SKYE BA
GZHAN DAG TU

SBYIN PA LAS BYUNG BA DANG, TSUL KHRIMS LAS BYUNG BA DANG, BSGOMS
PA LAS BYUNG BA'I DGE BA'I RTZA BA BGYIS PA DANG, BGYID DU STZAL
BA DANG, BGYID PA LA RJES SU YI RANG BA'I DGE BA'I RTZA BA DES,
JI LTAR SNGON GYI DE BZHIN GSHEGS PA DGRA BCOM PA YANG DAG PAR
RDZOGS PA'I SANGS RGYAS RNAMS

DANG, SA CHEN PO LA BZHUGS PA'I BYANG CHUB SEMS DPA' RNAMS KYIS
THUGS BLA NA MED PA'I BYANG CHUB MCHOG RIN PO CHER SEMS BSKYED PA
DE BZHIN DU, BDAG MING 'DI ZHES BGYI BAS KYANG SEMS CAN MA SMIN
PA RNAMS SMIN PAR BYA BA DANG, MA GROL BA RNAMS GROL BAR BGYID PA
DANG, DBUGS MA PHYUNG BA

RNAMS DBUGS DBYUNG BAR BYA BA'I PHYIR DANG, ,YONGS SU MYA NGAN
LAS MA 'DAS PA RNAMS YONGS SU MYA NGAN LAS 'DA' BA'I PHYIR, ,DUS
'DI NAS BZUNG NAS SNYING PO BYANG CHUB LA MCHIS KYI BAR DU BLA NA
MED PA YANG DAG PAR RDZOGS PA'I BYANG CHUB TU SEMS BSKYED PAR
BGYI'O ZHES GSOL BA GDAB PO,

DE NAS 'DI SKAD BRJOD DE, BSOD NAMS 'DI YIS THAMS CAD GZIGS PA
NYID, ,THOB NAS NYES PA'I DGRA RNAMS PHAM BYAS TE, ,RGA NAD 'CHI
BA'I RBA KLOD [?] 'KHRUGS PA YI, ,SRID PA'I MTSO LAS 'GRO BA
'DREN PAR SHOG ,DGE BA 'DI YIS SKYE BO KUN, BSOD NAMS YE SHES
TSOGS BSAGS

@24B TE; ,BSOD NAMS YE SHES LAS BYUNG BA'I, ,DAM PA GNYIS NI THOB
PAR SHOG ,SA 'AM CHU'AM ME'AM RLUNG, ,DGON PA SHING GI SMAN LTA
BUR, ,BDAG NYID SEMS CAN THAMS CAD KYI, ,NAD DO COG GI GSOS SU
SHOG ,MTHONG BA DANG NI THOS PA DANG, ,DRAN PA DANG NI REG PAS
KYANG, ,BDAG

NI SEMS CAN THAMS CAD KYI, ,GRU DANG ZAM PA LTA BUR SHOG ,BYANG
CHUB SEMS DPA' SU DAG GANG BZHUGS PA'I, ,DE DAG KUN GYI SMON LAM
GRUB GYUR NAS, ,SEMS CAN THAMS CAD GTAN DU BDE BA DANG, ,NGAN
SONG RNAMS NI RTAG TU STONGS PAR SHOG ,SANGS RGYAS CHOS DANG
TSOGS KYI

MCHOG RNAMS LA, ,BYANG CHUB BAR DU BDAG NI SKYABS SU MCHI, ,BDAG
GIS SBYIN SOGS BGYIS PA 'DI DAG GIS, ,'GRO LA PHAN PHYIR SANGS
RGYAS 'GRUB PAR SHOG ,CES DGE BA'I RTZA BA SEMS CAN THAMS CAD KYI
DON DU BSNGO'O, ,SEMS BSKYED PA'I CHO GA SLOB DPON 'JAM DPAL

BSHES GNYEN GYIS MDZAD PA RDZOGS SO,,