@84A #, ,RGYA GAR SKAD DU, MADHY'A LAm K'A RA PANYTZI K'A, BOD
SKAD DU DBU MA'I RGYAN GYI DKA' 'GREL, BAM PO DANG PO, 'JAM DPA'
GZHON NUR GYUR PA LA PHYAG 'TSAL LO, ,GANG

ZHIG BRTZON 'GRUS MTSUNGS MED PAS, ,BDAG GZHAN PHAN PA PHUN SUM
TSOGS, ,MTHA' DAG PHA ROL PHYIN DE LA, ,PHYAG BYAS DBU MA'I RGYAN
DBYE BYA, ,YUL YON TAN DANG LDAN PA LA DANG BA NI LEGS PA THAMS
CAD THOB PAR BYED PA'I DANG PO'I RGYU YIN PAS YON TAN PHUL DU
DBYUNG DU MED PA DPAG TU

MED PA RIN PO CHE'I 'BYUNG GNAS BCOM LDAN 'DAS RNAMS LA GZHAN DAG
DANG BA BSKYED PA'I PHYIR RE ZHIG DANG PO NYID DU DE DAG LA JI
LTA BA BZHIN GYI YON TAN BRJOD PA SNGON DU 'GRO BA'I PHYAG 'TSAL
BA, GANG DAG CES BYA BA SMOS TE, 'DI LTAR TSIGS SU BCAD PA 'DIS
NI BCOM LDAN 'DAS KYI CHE

BA'I YON TAN BDAG NYID PHUL DU BYUNG BA DANG LDAN PA STON PAR
BYED DO, ,DE THOS NAS KYANG RE ZHIG DAD PAS RJES SU 'BRANG BA
RNAMS NI DE DAG LA THE TSOM MED PAR DANG BA MYUR DU SKYE BAR
'GYUR RO, ,GANG DAG CHOS KYI RJES SU 'BRANG BA DE DAG KYANG DE
LTA BU DAG LA GNOD PA MA MTHONG ZHING, SHES RAB LA

SOGS PA YON TAN RNAMS GOMS PAS BYE BRAG TU 'PHAGS PA YANG RTOGS
NAS DE LTA BU'I MKHAS PA DAG NI GDON MI ZA BAR SRID DO ZHES NGES
PAR BZUNG NAS DE DAG LA DANG BA SKYED PAR BYED PA NYID DO, ,DE
DAG LA DANG BA'I PHYIR DE DAG GI YON TAN 'DOD PA RNAMS DE DAG GI
GSUNG RAB RNAMS DANG,

GSUNG RAB DAG LA BRTEN PA'I BSTAN BCOS LA GZUNG BA LA SOGS PA'I
DON DU THOG MAR BRTAG PA SNGON DU 'GRO BA'I GUS PA BYED DO, ,DE'I
'OG TU THOS PA LAS BYUNG BA LA SOGS PA'I SHES RAB SKYE BA'I RIM
GYIS LEGS PA DAM PA THOB PAR 'GYUR RO, ,DE'I PHYIR YON TAN DANG
LDAN PA RNAMS LA DANG

BA NI LEGS PA THAMS CAD KYI GTZO BO'I RGYU YIN NO, ,DE NYID KYI
PHYIR DE NI DE LA 'JUG PA LA YANG YAN LAG YIN PA'I PHYIR BSTAN
BCOS BYED PA PHAL CHER BSTAN BCOS KYI DANG POR STON PA LA MCHOD
PA BYED DO, ,DE NYID KYI PHYIR BSTAN BCOS BYED PAR 'DOD PAS RANG
GI STON PA'I CHE BA'I BDAG NYID SHES

@84B PAR BYA BA'I PHYIR DE LA PHYAG 'TSAL BA RTZOM MO ZHES BSHAD
DO, ,DE LA GANG DAG SU RNAMS SA LA BZHUGS PA DE DAG RNAMS LA
PHYAG 'TSAL LO ZHES BYA BAR SBYAR RO, ,'DI SPYIR SMOS PA YIN DU
ZIN KYANG SANGS RGYAS BCOM LDAN 'DAS RNAMS KHO NA YIN PAR MNGON
TE, GZHAN DAG LA NI JI SKAD SMOS PA'I

YON TAN MED PA'I PHYIR RO, ,DE'I PHYIR BCOM LDAN 'DAS RNAMS LA
PHYAG 'TSAL BAR 'OS PA NYID DU BSGRUB PA'I PHYIR JI LTA BA BZHIN
GYI YON TAN RJOD PAR BYED DO, ,YON TAN DE DAG KYANG RANG DANG
GZHAN GYI DON PHUN SUM TSOGS PA'I BYE BRAG GIS 'DIR RNAM PA GNYIS
SU BSTAN TO, ,RANG GI

DON PHUN SUM TSOGS PA YANG RGYU DANG 'BRAS BU PHUN SUM TSOGS PA'I
BYE BRAG GIS RNAM PA GNYIS SO, ,RGYU PHUN SUM TSOGS PA DE YANG
NYE BA DANG RING BA'I RGYU'I BYE BRAG GIS RNAM PA GNYIS SO,
,'BRAS BU PHUN SUM TSOGS PA DE YANG YE SHES DANG SPANG BA PHUN
SUM TSOGS PA'I BYE BRAG GIS RNAM PA

GNYIS SO, ,GZHAN GYI DON PHUN SUM TSOGS PA YANG GZHAN DAG NGES
PAR LEGS PA DANG MNGON PAR MTHO BA 'THOB PA'I BYE BRAG GIS RNAM
PA GNYIS SU GNAS TE, 'DI NI YAN LAG RNAM PAR BSHAD PA NAS SBYAR
BAR BYA'O, ,YON TAN PHUN SUM TSOGS PA 'DI MTHA' DAG NI BCOM LDAN
'DAS

RNAMS PHYI ROL PA DANG SLOB PA DANG MI SLOB PA CHEN PO RNAMS KYI
BLA NA BZHUGS PA NYID KYI GTAN TSIGS YIN NO, ,DE'I PHYIR DE DAG
KHO NA DNGOS SU PHYAG BYA BAR 'OS PA YIN GYI, ,GZHAN DAG NI MA
YIN NO ZHES BSTAN PA YIN NO, ,YAN LAG GI DON BRJOD PAR BYA STE,
GANG DAG LA DAG BRTAN BLO

MNGA' BA DE DAG LA DE SKAD CES BYA STE, DE LA DAG PA NI 'DOD
CHAGS LA SOGS PA'I DRI MA THAMS CAD DANG BRAL BA'I PHYIR RO,
,'DIS NI PHYI ROL PA'I 'DOD CHAGS DANG BRAL BA RNAMS DANG SLOB PA
RNAMS LAS KHYAD PAR DU STON PAR BYED DE, 'DI LTAR PHYI ROL PA KUN
NAS NYON MONGS PA'I RTZA

BA'I BDAG NYID PHYIN CI LOG MTHA' DAG DANG LDAN PA'I YID CAN 'DOD
CHAGS LA SOGS PA'I 'CHING BA MTHA' DAG NYAMS PAR MA BYAS PA THAMS
CAD NI DRI MA MED PA'I BLO CAN DAG TU JI LTAR 'GYUR, SLOB PA
BSGOM PAS SPANG BAR BYA BA'I DRI MA MA LUS PAS DRI MA CAN DU BYAS
PA'I YID CAN

@85A *, ,RNAMS KYANG, DAG PA'I BLO CAN DAG TU JI LTAR RUNG,
,BRTAN PA NI LUS DANG NGAG DANG BLO'I MI MTHUN PA NYID KYI RGYU
KUN NAS NYON MONGS PA CAN MA YIN PA'I BAG CHAGS KYI RLUNG GIS MI
BSKYOD PA'I PHYIR RO, ,'DIS NI MI SLOB PA RNAMS LAS KHYAD PAR DU
STON PAR BYED DE, DE DAG GIS

DE MA SPANGS PA'I PHYIR RO, ,'DIS NI SPANGS PA PHUN SUM TSOGS PA
YONGS SU BSTAN TO, ,SA LA BZHUGS ZHES BYA BA NI 'GRO BA'I DON DU
ZHES BYA BAR SHUGS KYIS GO BAS NA MA BSHAD DO, ,DE LTA MA YIN NA
PHUN SUM TSOGS PA MTHA' DAG YANG DAG PAR THOB PA BZHUGS PAR MI
RIGS SO, ,

'DIS NI GZHAN GYI DON PHUN SUM TSOGS PA RNAM PA GNYIS JI SKAD DU
BSHAD PA BSTAN TO, ,JI LTAR NA DE DAG BRTAN BLO MNGA' BAR 'GYUR
CE NA, CHOS TSUL ZAB MO ZHES BYA BA LA SOGS PA SMOS TE, CHOS NI
GZUGS LA SOGS PA'O, ,DE DAG GI TSUL NI JI LTA BA BZHIN GNAS PA'I
NGO BO'O, ,

DE YANG DNGOS PO'I RIGS MTHUN PA DANG MI MTHUN PA DPAG TU MED PA
LDOG PA LA LTOS PAS BSKYED PA THA DAD PA NYID KYIS TSAD MAR GZUNG
BAR MI NUS PA'I PHYIR RGYA MTSO DANG 'DRA BA YIN NO, ,'DI NI NYAN
THOS LA SOGS PAS GTING DPAG DKA' BAS ZAB MO YANG YIN LA CHOS TSUL
RGYA MTSO LTA BU YANG

YIN PAS ZHES TSIG RNAM PAR SBYAR TE, GANG DAG GIS DE'I PHA ROL
MTHA' MTHONG BA DE DAG LA DE SKAD CES BYA'O, ,'DIS NI RNAM PA
THAMS CAD MKHYEN PA NYID KYI MTSAN NYID KYI YE SHES PHUN SUM
TSOGS PA BSTAN TO, ,DE NYID NYON MONGS PA BAG CHAGS DANG BCAS PA
MA LUS PA THAMS CAD RTZA

NAS 'BYIN PA'I RGYU YIN TE, DE MED PAS NYAN THOS LA SOGS PAS BAG
CHAGS MA SPANGS PA'I PHYIR RO, ,YE SHES PHUN SUM TSOGS PA YANG
YANG DAG PA'I KUN RDZOB KYI NGO BOR BCOM LDAN 'DAS RNAMS KYI
THAMS CAD MKHYEN PA NYID YIN GYI, DON DAM PA'I NGO BO NYID DU NI
MA YIN TE, DE LTA

BUR THAMS CAD MA SKYES PA'I PHYIR RO, ,THAMS CAD MKHYEN PA DAG GI
YE SHES KYANG JI LTAR SKYE SNYAM PA LA 'DI LA 'DI'I RGYU BSTAN
PA'I PHYIR LHAG PAR MOS PA ZHES BYA BA LA SOGS PA SMOS TE, LHAG
PAR MOS PA ZHES BYA BA'I SGRA NI MOS PAS SPYOD PA'I SA NAS BZUNG
STE, SA BCU BA'I BAR YIN PAR

@85B 'DOD DE, THAMS CAD DU CHOS THAMS CAD NGO BO NYID MED PA NYID
DU NGES PAR 'DZIN PA'I MTSAN NYID KYI MOS PA LHAG PA NYID KYIS
RAB TU PHYE BA'I PHYIR RO, ,YANG NA LHAN CIG SPYOD PA'I PHYIR
RGYU'I GNAS SKABS THAMS CAD RJOD PAR BYED DO, ,GANG DAG GIS LHAG
PAR MOS PA DE LA THOS PA LA

SOGS PA LAS BYUNG BA'I SHES RAB SKYE BA'I RIM GYIS RNAM PA THAMS
CAD MKHYEN PA NYID NYE BAR BSKYED PA'I PHYIR GONG NAS GONG DU 'DU
BYED KHYAD PAR CAN BSKYED PAS YONGS SU BSGOMS PA'I THUGS MNGA' BA
DE DAG LA DE SKAD CES BYA STE, 'DIS NI RGYU PHUN SUM TSOGS PA
RNAM PA GNYIS JI

SKAD DU BSHAD PA BSTAN PA YIN NO, ,DE YANG THAMS CAD MKHYEN PA
NYID SKYE BA'I RGYU YIN PA 'BA' ZHIG TU MA ZAD KYI, SGRUB PA'I
RGYU YANG YIN TE SGRUB PA PHYIN CI MA LOG PAR NAN TAN BYED PA
RNAMS DE'I 'BRAS BU 'THOB PAR NGES PA'I PHYIR NAD MED PAR BSGRUB
PA NAN TAN BYAS PAS NAD MED PA 'THOB PA

BZHIN NO, ,GANG GI PHYIR DE LTAR DE DAG NYID RANG DANG GZHAN GYI
DON PHUN SUM TSOGS PA PHUL DBYUNG DU MED PA DANG LDAN PA DE'I
PHYIR DE DAG NI PHYI ROL PA DANG SLOB PA DANG MI SLOB PA CHEN PO
RNAMS KYI BLA NA BZHUGS PA YIN TE, 'GRO BA MTHA' DAG GI GTZUG GI
NOR BU YIN NO ZHES BYA BA'I THA TSIG GO, ,

DE'I PHYIR DE DAG KHO NA LA PHYAG BYA BAR 'OS PA YIN GYI, GZHAN
DAG LA NI MA YIN NO ZHES BSHAD PA YIN NO, ,RNAM PA GCIG TU 'JIG
RTEN NA CHEN PO NYID DU 'DOD PA SER SKYA DANG GZEGS ZAN LA SOGS
PA'I YANG BLA NA BZHUGS PA NYID KYIS KHYAD PAR DU 'PHAGS PA'I
PHYIR, NYAN THOS DANG,

RANG SANGS RGYAS DANG, SANGS RGYAS DANG BYANG CHUB SEMS DPA'
RNAMS LA YANG PHYAG 'TSAL BAR STON TO, ,DE LA DAG BRTAN BLO MNGA'
BA ZHES BYA BA 'DIS NI NYAN THOS DANG RANG SANGS RGYAS DANG SANGS
RGYAS RNAMS BSTAN TE, BLO BRTAN PA NYID NI YONGS SU NYAMS PA'I
RLUNG GIS MI BSKYOD PA'I PHYIR

TE; DGE SLONG DAG 'PHAGS PA'I SHES RAB KYIS SPANGS PA GANG YIN PA
DE NI SPANGS PA YIN NO ZHES GSUNGS PA'I PHYIR RO, ,CHOS TSUL ZAB
MO RGYA MTSO LTA BU'I PHA ROL GZIGS ZHES BYA BA 'DIS NI SANGS
RGYAS BCOM LDAN 'DAS RNAMS BSTAN TE, SPYIR BSTAN KYANG GTZO BO
YIN PA'I PHYIR

@86A *, ,LOGS SHIG TU BSTAN TO, ,GANG DAG CES BYA BA NI RE RE LA
YANG SBYAR BAR BYA'O, ,YANG ZHES BYA BA ZHIG NI 'DIR DON GYIS
MNGON PA'I PHYIR MA SMOS SO, ,DES NA DON NI 'DI YIN TE, GANG DAG
SU RNAMS CHOS TSUL ZAB MO RGYA MTSO LTA BU'I PHA ROL GZIGS PAS

LA BZHUGS PA DE RNAMS LA YANG PHYAG 'TSAL LO, ,DE BZHIN DU BYANG
CHUB SEMS DPA' LHAG PAR MOS PA YONGS SU BSGOMS PA'I THUGS MNGA'
BA RNAMS LA PHYAG 'TSAL LO ZHES BYA BAR SBYAR BA YIN TE, 'DIR
YANG YANG GI DON BLTA BAR BYA'O, ,CI'I PHYIR 'DI DAG KHO NA LA
PHYAG BYA BAR

BRJOD CE NA, CHER RNAMS KYI ZHES BYA BA LA SOGS PA SMOS TE, GANG
GI PHYIR 'DI DAG KHO NA YON TAN PHUN SUM TSOGS PA JI LTAR BSHAD
PA DANG LDAN PAS PHYI ROL PA CHEN PO NYID DU 'DOD PA RNAMS KYI
BLA NA BZHUGS PA DE'I PHYIR 'DI DAG KHO NA LA PHYAG 'TSAL BAR
BRJOD DO, ,DE LA MA ZHUGS

PA'I SNGA ROL NA BSTAN BCOS KYI DON NI SHIN TU LKOG TU GYUR PA'I
PHYIR TSIG MA RTOGS PA STE RTOGS PA'I THABS GZHAN MED LA, RTOG PA
DANG LDAN ZHING DON DU GNYER YANG SGRUB PA'I DGOS PA MA RTOGS PA
RNAMS SO SOR NGES PA'I SGRUB PA MI LEN PAS DE'I PHYIR NYAN PA
PO'I SKYE BO GZUD BA'I DON DU

RE ZHIG DANG POR RAB TU BYED PA 'DI'I BRJOD PAR BYA BA DANG, DGOS
PA BSTAN PA'I PHYIR, GZUGS BRNYAN LA SOGS PA LTA BUR ZHES BYA BA
SMOS SO, ,'DIR BRJOD PAR BYA BA NI CHOS THAMS CAD RANG BZHIN MED
PA NYID DO, ,DE RTOGS PA NI DNGOS SU DGOS PA YIN NO, ,DE'I YANG
DGOS PA NI

NYON MONGS PA DANG SHES BYA'I SGRIB PA MTHA' DAG SPONG BA YIN NO,
,DE PHAN CHAD NI RE BA RNAM PAR CHAD PA'I PHYIR DGOS PA GZHAN MED
DO, ,'BREL PA NI RAB TU BYED PA DANG DGOS PA DAG GI BSGRUB PAR
BYA BA DANG SGRUB PA'I DNGOS PO'I MTSAN NYID YIN PAR BSTAN PAR
BYA STE, GZHAN GYI DON DU GNYER

BAR 'JUG PA LA YAN LAG MA YIN PA'I PHYIR RO, ,DE YANG 'BREL PA
CAN KHO NAS BSTAN PA YIN TE, DE'I BDAG NYID NI BSTAN DU MED PA'I
NGO BO NYID YIN PA'I PHYIR RO, DE'I PHYIR 'BREL PA LOGS SHIG TU
BSTAN PAR MI BYA'O, ,GZUGS BRNYAN LA SOGS PA LTA BUR ZHES BYA BA
LA SOGS

@86B PAS NI CHOS THAMS CAD RANG BZHIN MED PA NYID DU RTOGS PA
NYON MONGS PA LA SOGS PA'I SGRIB PA SPONG BA'I THABS NYID DU STON
PAR BYED DE, 'DI LTAR 'DOD CHAGS LA SOGS PA'I NYON MONGS PA THAMS
CAD NI PHYIN CI LOG GIS KUN NAS BSLANG BA DAG KHO NA YIN LA,
PHYIN CI LOG DE YANG RANG

BZHIN MED PA LA LOG PAR DMIGS PA'I RNAM PA YIN PAS DNGOS PO LA
SOGS PAR MNGON PAR ZHEN PA'I MTSAN NYID YIN TE, PHYIN CI LOG DANG
'GAL BA RANG BZHIN MED PA NYID SHES PAS SPONG BAR 'GYUR BA KHO
NA'O, ,PHYIN CI LOG SPANGS NA PHYIN CI LOG GI RTZA BA CAN NYON
MONGS PA'I

TSOGS DANG SHES BYA'I SGRIB PA MTHA' DAG PHYIN CI LOG GI BDAG
NYID DU JI LTAR GNAS PAR 'GYUR, 'DI SKAD DU, CHOS LA BDAG MED
MKHAS PA NI, ,RANG BZHIN MED PA GOMS BYAS PAS, ,PHYIN CI LOG LAS
BYUNG BA YI, ,NYON MONGS SGRIB PA MED PAR SPONG, ,ZHES BYA BAS
'CHAD PAR

'GYUR TE, DNGOS PO LA SOGS PA MNGON PAR ZHEN PA PHYIN CI LOG NYID
YIN PAR RGYAS PAR NI 'CHAD PAR 'GYUR RO, ,RNAM PA ZHES BYA BA'I
SGRA NI TSOGS KYI DON TO, ,BRTAGS PA NI DNGOS PO'I DE KHO NA YANG
DAG PAR SO SOR RTOG PA'O, ,DE GNAG RDZI LA SOGS PA'I SHES PA GANG
LA MED PA DE NI

MA BRTAGS PA'O, ,'DIS DGA' BAS NA DGA' BA STE, GANG LA MA BRTAGS
GCIG PU NA DGA' BA KHO NA YOD PA ZHES TSIG RNAM PAR SBYAR RO,
,'DIS NI KUN RDZOB KYI SHES PA LA SNANG BA RNAMS MI BSAL LO ZHES
BYA BAR STON PAR BYED DO, ,'O NA JI LTAR RANG BZHIN MED PA NYID
YIN SNYAM PA LA,

YANG DAG PAR NA ZHES BYA BA SMOS TE, YANG DAG ZHES BYA BA'I SGRAS
NI DNGOS PO'I STOBS KYIS ZHUGS PA'I RJES SU DPAG PAS RTOGS PAR
BYA BA DE KHO NA NYID KYI NGO BO LA BYA STE, DE KHO NA NYID KYIS
RNAM PAR DPYAD NA STONG NGO ZHES BYA BA'I THA TSIG GO, ,'DIS NI
DE KHO NA NYID DU DANG DON DAM PA KHO NA ZHES BYA

BA LA SOGS PA RNAM PAR BSHAD DO, ,YANG NA YANG DAG PA'I SHES PA
KHO NA YANG DAG PA LA SOGS PA'I SGRAR BRJOD DE, DE'I DMIGS PA YIN
PA'I PHYIR RO, ,YANG DAG PA'I SHES PA'I BSAM PA'I DBANG GIS RANG
BZHIN MED PA YIN GYI, KUN RDZOB KYI SHES PA'I DBANG GIS NI MA YIN
NO ZHES BYA

@87A *, ,BA'I THA TSIG GO, ,SPONG BAR GYUR PA DE SU ZHIG YIN
SNYAM PA LA, BDAG DANG GZHAN GYI DON PHUN SUM TSOGS PA ZHES BYA
BA LA SOGS PA SMOS TE, GANG GIS BDAG DANG GZHAN GYI DON PHUN SUM
TSOGS PA BSGRUB PA'I PHYIR, CI LA MA RAG PAR SBYIN PA

LA SOGS PA BSOD NAMS DANG YE SHES KYI BDAG NYID CHAS BA BRTZAMS
PA DE LA DE SKAD CES BYA STE, NYAN THOS LA SOGS PA NI RTEN MI
BRTAN PA'I PHYIR DANG, SNYING RJE DANG BRTZON 'GRUS CHUNG BA'I
PHYIR, SHES BYA'I SGRIB PA MTHA' DAG SPANG BA BSKAL PA MI NYUNG
BAR GOMS PAR BYAS PAS

YANG DAG PAR BSGRUB PAR BYA BA SGRUB PAR MI NUS SO SNYAM DU BSAMS
PA'O, ,BYANG CHUB SEMS DPA' RNAMS KYI CI LA MA RAG PA THAMS CAD
NI GZHAN GYI DON PHUN SUM TSOGS PA BSGRUB PA'I CHED KHO NA NYID
YIN MOD KYI, RANG GI DON PHUN SUM TSOGS PA BSGRUB PA'I CHED KYANG
MED NA

MED PA YIN PAS GNYI GA'I DON BRJOD DE, RAB TU 'BAD DO ZHES BYA BA
'DIS NI RAB TU 'BAD PA'I MCHOG STON PAR BYED CING 'DI'I ZLOS PA
NYID YONGS SU SPONG BAR BYED DO, ,DES NA 'DI SKAD DU, SNGON GYI
SLOB DPON RNAMS KYIS CHOS THAMS CAD RANG BZHIN MED PA NYID DU
BSTAN MOD KYI, KLAN

KA NGAN PA'I DRI MA MTHA' DAG BSAL BA'I PHYIR 'BAD PA MCHOG DANG
LDAN PAS STON PAR BYED DO ZHES BSHAD PA YIN NO, ,DE'I PHYIR 'BAD
PA DON MED PA MA YIN NO, ,DE NYID KYI PHYIR KLAN KA NGAN PA'I DRI
MA BSAL BAS 'DI DBU MA'I RGYAN ZHES BYA'O, ,DE LA RE ZHIG DANG
POR RIGS PA KHO NAS BSGRUB PAR

BYA BA YIN PAS 'DIR 'THAD PA, DE LA LUNG ZHES BYA BA LA SOGS PA
SMOS TE, TSAD MAS BRTAN POR MA BYAS PA'I LUNG NI GZHAN DU YANG
DRANG BAR NUS PA'I PHYIR, DAD PAS RJES SU 'BRANG BA RNAMS KYANG
NGES PA MI SKYE BAS YONGS SU TSIM PAR MI 'GYUR RO, ,KYANG ZHES
BYA BA'I SGRAS NI SEMS LOG PA

RNAMS LTA SMOS KYANG CI DGOS ZHES STON PAR BYED DO, ,DNGOS PO'I
STOBS KYIS ZHUGS PA SMOS PA NI LUNG LAS GRAGS PA'I RJES SU DPAG
PA BSAL BA'I PHYIR TE, DE YANG LUNG DANG 'DRA BAS DE DANG BCAS TE
DE YANG NGES PAR MI BYED PA'I PHYIR TSIM PAR MI 'GYUR RO, ,RIGS
PA NI NGES PA

@87B SKYED PAR BYED PAS YONGS SU TSIM PAR BYED PA YIN NO, ,JI STE
GAL TE DE LTA NA GO RIGS PA KHO NAS CHOG MOD, LUNG GIS CI ZHIG
BYA ZHE NA, MA YIN TE, LUNG NI RIGS PA'I RGYAN YIN PA'I PHYIR RO,
,DE LTA MA YIN NA 'DI NI RTOG GE PA SKAM POS BRTAGS PA YIN NO
ZHES MI MKHAS PA KHA

CIG GIS BRNYAS PAR YANG 'GYUR RO, ,RANG BZHIN DANG BRAL BA'AM,
GANG DAG LA RANG BZHIN DANG BRAL BA YOD PAS ZHES TSIG RNAM PAR
SBYAR TE, 'DI NI TSAD MA'I 'BRAS BU YIN NO, ,SBYOR BA NI 'DI LTA
BU YIN TE, GANG ZAG GCIG DANG DU MA'I RANG BZHIN MA YIN PA DE DAG
NI DON DAM PAR

NA RANG BZHIN MED DE, DPER NA GZUGS BRNYAN BZHIN NO, ,BDAG DANG
GZHAN GYIS SMRAS PA'I DNGOS PO RNAMS KYANG GCIG DANG DU MA'I RANG
BZHIN MA YIN PAS ZHES BYA BA NI KHYAB PAR BYED PA MI DMIGS PA YIN
TE, GCIG PA NYID DANG DU MA NYID DAG GIS RANG BZHIN LA KHYAB PA'I
PHYIR RO, ,KHYAB

PA DE NYID BSTAN PA'I PHYIR, ,RANG BZHIN ZHIG YOD PAR GYUR NA NI
ZHES BYA BA SMOS SO, ,GCIG PA ZHES BYA BA NI CHA MED PA NYID DO,
,CIG SHOS ZHES BYA BA NI DU MA NYID DE THA DAD PA NYID CES BYA
BA'I THA TSIG GO, ,GANG GI NGO BO RNAM PAR GCAD PA MED NA YONGS
SU GCOD PA MED PA GANG YIN PA DE NI DE

SPANGS TE GNAS PA'I MTSAN NYID YIN TE, DPER NA DNGOS PO MED PA
RNAM PAR GCAD PA MED NA YONGS SU GCOD PA MED PA LTAR GCIG PA NYID
DANG DU MA NYID GNYIS KYANG PHAN TSUN GYI NGO BO RNAM PAR GCAD PA
MED NA YONGS SU GCOD PA MED PA DAG YIN TE, THA SNYAD KYIS NGES
PAR BYED DO, ,DE LTA BAS

NA PHAN TSUN SPANGS TE GNAS PA'I MTSAN NYID DAG YIN NO, ,'DIS NI
RTAG PA DANG MI RTAG PA DANG RIM DANG RIM PA MA YIN PA LA SOGS PA
YANG RNAM PAR BSHAD PA YIN NO, ,PHAN TSUN SPANGS TE GNAS PA'I
MTSAN NYID GANG DAG YIN PA DE DAG KYANG GCIG YOD PA DANG DGAG PA
NI GZHAN DGAG PA DANG

YOD PA MED NA MED PA NYID YIN PA'I PHYIR PHUNG PO GZHAN MED PAR
RTOGS PAR BYED DE, DPER NA DNGOS PO DANG DNGOS PO MED PA LTA BUR
GCIG PA NYID DANG DU MA NYID KYANG PHAN TSUN SPANGS TE GNAS PA'I
MTSAN NYID DAG YIN NO, ,DE LTA BAS NA PHUNG PO GZHAN MED PA'I
PHYIR RANG BZHIN NI GCIG PA NYID

@88A *, ,DANG DU MA NYID DAG GIS BSDUS PAS KHYAB PA GRUB BO,
,RANG GI SDE PA DANG PHYI ROL PA DAG GIS SMRAS PA'I PHUNG PO DANG
GTZO BO LA SOGS PA LA DE DAG YANG DAG PAR NA MED DE ZHES BYA BA
NI PHYOGS KYI CHOS SDUD PA YIN NO, ,YANG DAG PAR NA ZHES BYA BA
NI MNGON SUM LA SOGS

PA DANG 'GAL BA MED PAR STON TO, ,'O NA 'DI CI THAL BAR 'GYUR BAR
SGRUB PA YIN NAM, 'ON TE RANG GI RGYUD KYIS SGRUB PA YIN, GAL TE
DANG PO YIN PAR RTOG NA NI DE'I TSE GTAN TSIGS MA GRUB PA YIN TE,
GZHAN DAG DNGOS PO THAMS CAD LA GCIG DANG DU MA DANG BRAL BA KHAS
MI LEN

PA'I PHYIR RO, ,JI STE GNYIS PA YIN NO ZHE NA NI, DE LTA NA YANG
SHIN TU MA GRUB PA YIN TE, BDAG NYID GZHI KHAS MI LEN PA'I PHYIR
DANG, PHYIR RGOL BA LA YANG RANG GI NGO BO MA GRUB PA'I PHYIR RO
SNYAM DU DOGS PA LA GTAN TSIGS 'DI MA GRUB BO SNYAM DU MA SEMS
SHIG CES BYA BA SMOS SO, ,

JI LTAR SNYAM PA LA, 'BRAS BU RIM CAN NYER SBYOR BAS, ,ZHES BYA
BA LA SOGS PA SMOS SO, ,'DI SNYAM DU SEMS TE, RE ZHIG GZHAN DAG
GIS BRTAGS PA NAM MKHA' LA SOGS PA'I DNGOS PO MA GRAGS PA'I RANG
GI NGO BO GANG DAG YIN PA DE LA NI THAL BAR BSGRUB PA KHO NA YIN
LA,

GRAGS PA'I RANG GI NGO BO RNAMS LA NI GNYI GA LTAR YANG NYES PA
MED DE, 'DI LTAR GZHAN DAG GIS DNGOS PO THAMS CAD NI RTAG PA DANG
MI RTAG PA NYID KYIS PHUNG PO GNYIS SU KHAS BLANGS PA'I PHYIR RO,
,DE LA RE ZHIG BDAG LA SOGS PA MA GRAGS PA'I RANG GI NGO BO RNAMS
KYANG RANG BZHIN GCIG

PA NYID DU KHAS BLANGS MOD KYI, DE DAG NI 'BRAS BU RIM CAN RNAM
PAR SHES PA LA SOGS PA LA NYE BAR SBYOR BAR KHAS LEN TE, SHUGS
KYIS RANG BZHIN GCIG PA NYID MED PA 'DREN PAR BYED PAS RE ZHIG
GCIG PA NYID DANG BRAL BAR GRUB PA KHO NA YIN NO, ,RTAG PA NYID
DU KHAS BLANGS PA'I PHYIR DU MA DANG

BRAL BA YANG SHIN TU GRUB PA YIN TE MDOR BSDUS PA'I DON YIN NO,
,DE DAG CES BYA BA NI RTAG PA RNAMS SO, ,RANG GI SDE PA DANG
GZHAN GYI SDE PAS KHAS BLANGS PA'I DNGOS PO DE DAG NI ZHES BYA BA
LA SOGS PAS NI TSIG LE'UR BYAS PA'I PHYED RNAM PAR 'GREL BAR BYED
DO, ,DANG PO ZHES BYA BA NI RTAG PA

@88B RNAMS SO, ,DGA' BA DANG GDUNG BA LA SOGS PA ZHES BYA BA LA
SOGS PA ZHES BYA BA'I SGRAS NI BDE BA YANG MA YIN, SDUG BSNGAL BA
YANG MA YIN ZHES BYA BA LA SOGS PA BSDU'O, ,DE DAG GIS 'BRAS BU
RNAMS KYANG CIG CAR DU 'BYUNG BAR 'GYUR BA'I PHYIR RO ZHES BYA BA
NI RGYU MTSANG BA

MED PA'I PHYIR TE, 'BRAS BU MYU GU LA SOGS PA DU MA CIG CAR SKYE
BA BZHIN NO, ,'BRAS BU RNAMS NI RGYU MA TSANG NA SHOL GYI ZHES
BYA BA LA SOGS PA NI 'DIR CIG CAR GYIS KHYAB PAR STON PAR BYED
DE, GANG DAG LA RGYU'I NUS PA THOGS PA MED PA YOD PA DE DAG LA DE
SKAD CES BYA'O, ,SHOL BA

NI SDOD PA'O, ,GAL TE 'BRAS BU RGYU'I CHOS THAMS CAD KYI RJES SU
BYED PAR GYUR NA, DER 'GYUR BA MA YIN NAM, JI TZAM DU RGYU DANG
'BRAS BU GNYIS GCIG PA KHO NAR 'GYUR DU 'ONG BAS, JI LTAR 'BRAS
BU CHOS THAMS CAD KYI RJES SU BYED PAR MI 'DOD PA BZHIN DU RIM MA
YIN PA'I RJES SU

BYED PA NYID 'DI YANG DE LTAR 'GYUR DU 'ONG NGO SNYAM PA LA, SHOL
NA NI ZHES BYA BA LA SOGS PA SMOS TE, DE LA GAL TE 'BRAS BU LA
RGYU'I CHOS MTHA' DAG GI RJES SU BYED PA NYID MED MOD KYI, 'ON
KYANG 'DIS GDON MI ZA BAR DE LA YOD PA'I RDZAS SU 'GRO BA DANG
LDOG PA'I RJES SU BYED PAR 'GYUR RO, ,

DE LTA MA YIN NA JI LTAR DE'I 'BRAS BU ZHES BYA, DE LTA NA NI
THAMS CAD KYANG THAMS CAD KYI 'BRAS BUR THAL BAR 'GYUR RO, ,GAL
TE LHAN CIG BYED PA'I RGYU LA LTOS PA'I PHYIR RGYU MA TSANG BA
MED PA NYID MA GRUB BO SNYAM PA LA, BYE BRAG TU BSGYUR DU MI RUNG
BA RNAMS LA NI LHAN CIG BYED PA'I RGYU LA LTOS PAR MI

'THAD CES BYA BA LA SOGS PA SMOS TE, GAL TE DE DAG BDAG NYID KYIS
NUS NA NI CI'I PHYIR LHAN CIG BYED PA PHAN PA MED PA DE DAG LA
LTOS PAR 'GYUR, JI STE MI NUS NA NI DE LTA NA YANG LTOS PAR RIGS
PA MA YIN TE, DE DAG GIS DE DAG LAS PHAN PA CUNG ZAD KYANG MI
'THOB PA'I PHYIR RO, ,'ON

TE THOB NA NI RTAG PA NYID NYAMS PAR THAL BAR 'GYUR RO, ,GZHAN
YANG 'BRAS BU BYED PA'I DUS NA ZHES BYA BA LA SOGS PAS NI LHAN
CIG BYED PA LA LTOS PA YIN DU CHUG NA YANG LHAN CIG BYED PA'I
RGYU NYE BA'I DUS NA YOD PA DANG RANG BZHIN KHYAD PAR MED PA'I
PHYIR DE DANG 'BREL PA'I RANG BZHIN GYI RJES SU 'JUG

@89A *, ,PAS NA MI 'DOD BZHIN DU MGUL NAS BTAGS PA BZHIN DU STOBS
KYIS DRANGS PA'I PHYIR LHAN CIG BYED PA RNAMS RTAG TU GNAS PA KHO
NA YIN PAS RGYU MA TSANG BA MED PA NYID KYIS 'BRAS BU DANG MI
'BRAL BAR THAL BAR BZLOG DKA'O ZHES STON PAR BYED DE, GANG LA
LHAN

CIG BYED PA'I RKYEN MTHA' DAG DANG 'DUG PA YOD PA ZHES TSIG RNAM
PAR SBYAR RO, ,'DIS NI GANG DAG LHAN CIG BYED PA'I RGYU DE NYID
NUS PA'I SGRAR BRJOD DE ZHES BYA BA LA SOGS PAS NI DUS LA SOGS
PAR SMRA BA GANG DAG DUS LA SOGS PA'I DNGOS PO RNAMS RANG BZHIN
GCIG PA YOD MOD KYI,

RIM GYIS 'JUG PA CAN GYI MTHU RNAMS LA LTOS NAS 'BRAS BU DAG
SKYED PAR BYED DO ZHES ZER BA DE DAG KYANG 'DIS BSAL LO ZHES STON
PAR BYED DO, ,'DI LTAR GAL TE MTHU DE DAG DON GZHAN YIN PAR 'GYUR
BA KHAS LEN NA NI DE'I TSE LHAN CIG BYED PA'I RGYU DE KHO NA LA
DE SKAD DU BRJOD PAR ZAD PAS

BYE BRAG MED DO, ,DE'I PHYIR SUN DBYUNG BA YANG DE KHO NA YIN NO,
,JI STE DON GZHAN DU GYUR PA MA YIN NA NI, DE'I TSE DE DAG DE'I
RANG BZHIN LAS THA MI DAD PA'I PHYIR DE'I RANG BZHIN RJES SU
'BRANG BA BZHIN DU RTAG TU NYE BA'I RANG BZHIN YIN PAS JI LTAR NA
'BRAS BU 'JIG PAR 'GYUR, JI STE

NYES PA 'DIR 'GYUR DU 'ONG ZHES BYA BA LA SOGS PAS NI TSIGS SU
BCAD PA'I PHYED 'OG MA RNAM PAR 'BYED DE, RTAG PAR 'DOD PA ZHES
BYA BA NI RTAG PA NYID DU SEMS PA'O, ,DE DAG LA ZHES BYA BA NI
RTAG PAR 'DOD PA DAG LA'O, ,RANG BZHIN SNGA MA NI 'JIG PAR 'GYUR
RO, ,PHYI MA NI 'BYUNG BAR

'GYUR RO, ,RANG GI SDE PA GANG DAG CES BYA BA LA SOGS PAS NI BYE
BRAG TU SMRA BA'I GZHUNG GIS MA GRUB PA NYID RJOD PAR BYED DO,
,DE DAG NI SO SOR BRTAGS PA LA SOGS PA 'DUS MA BYAS, 'DUS BYAS
KYI 'JUG PA THAMS CAD DANG MI MTHUN PA RDZAS SU YOD PA THA NA
RANG GI YUL CAN YID KYI

RNAM PAR SHES PA'I 'BRAS BU LA YANG DGOS PA MED PA'I PHYIR NUS PA
THAMS CAD KYIS STONG PAR 'DOD DE, RGYU DANG 'BRAS BU DAG NI 'DUS
BYAS KYI YIN GYI, DE DAG 'DUS MA BYAS KYI NI MA YIN NO ZHES
GSUNGS PA'I PHYIR RO, ,DE YANG RNAL 'BYOR PA'I SHES PA DAM PA'I
YUL YIN PA'I PHYIR, DON

@89B DAM PAR YOD PA'O ZHES BYA'O, ,DE'I PHYIR DE DAG GI LUGS LTAR
NA 'BRAS BU RIM CAN LA NYE BAR SBYOR BA MED PA'I PHYIR, JI LTAR
NA GCIG DANG DU MA'I RANG BZHIN GYI 'GAL BA CAN DU 'GYUR RO,
,'GAL TE ZHES BYA BA LA SOGS PA NI LAN 'DEBS TE, SHES PA GANG LA
BSGOMS PA LAS BYUNG BA YOD PA

DES SHES PAR BYA BA'I 'DUS MA BYAS GANG YIN PA DE SMRA BA'I NGANG
TSUL CAN GANG DAG YIN PA ZHES TSIG RNAM PAR SBYAR BA'I DON TO,
,DE DAG NI ZHES BYA BA NI 'DUS MA BYAS PA DAG GO, ,YUL DANG YUL
CAN YIN PA'I PHYIR ZHES BYA BA LA SOGS PAS NI PHA ROL GYI LAN DU
DOGS PAR BYED PA STE, PHA ROL GYI

BSAM PA NI GANG DAG GIS NA GCIG PA NYID NYAMS PAR 'GYUR BA RGYA
SKYEGS DANG SHING BZHIN DU SHES PA RIM CAN DANG DE DAG 'BREL PAR
NI KHAS MI LEN GYI YUL DANG YUL CAN NYID DU'O, ,YUL DANG YUL CAN
NYID NI GCIG PA NYID DU YANG MI 'GAL BA KHO NA STE, DON DAM PAR
NA SHES PA'I RANG GI NGO BO LA MI REG

PA KHO NAR YUL TZAM NYID DU GNAS PA'I PHYIR RO, ,YUL NI GDON MI
ZA BAR RGYU'I NGO BO KHO NAR 'GYUR BA YANG MA YIN NO SNYAM PA YIN
NO, ,MI 'GYUR TE ZHES BYA BA LA SOGS PAS NI LAN 'DEBS SO, ,'DI LA
PHYOGS GNYIS TE, RES 'GA' RNAM PAR SHES PA SNGA MA LA SOGS PAS
SHES PAR BYA BA GANG

YIN PA DE'I RANG BZHIN DE RNAM PAR SHES PA PHYI MA LA SOGS PA
SKYE BA'I DUS NA YANG RJES SU 'BRANG NGAM, YANG NA MI 'BRANG BA
ZHIG YIN GRANG, GAL TE RJES SU 'BRANG BA YIN NA NI DE'I TSE RNAM
PAR SHES PA SNGA MA LA SOGS PA DUS GCIG PA NYID DU 'GYUR TE, RNAM
PAR SHES PA RNAMS KYIS SHES

PAR BYA BA'I RANG BZHIN RJES SU 'BRANG BA'I PHYIR RO, ,SBYOR BA
NI GANG GI TSE GANG ZHIG RNAM PAR SHES PA GANG GIS SHES PAR BYA
BA'I RANG BZHIN RJES SU 'BRANG BA DE NI DE'I TSE RNAM PAR SHES PA
DE'I RJES SU 'BRANG BA'I RANG BZHIN YIN NO, ,DPER NA RANG GI RNAM
PAR SHES PA SKYE BA'I GNAS

SKABS NA 'DUS MA BYAS DE NYID LTA BU STE, PHA ROL POS 'DOD PA
'DUS MA BYAS RNAM PAR SHES PA SNGA MA DANG, PHYI MAS SHES PAR BYA
BA'I RANG BZHIN RNAMS KYANG RTAG TU RJES SU 'BRANG BAS ZHES BYA
BA NI RANG BZHIN GYI GTAN TSIGS YIN NO, ,DE LTA MA YIN NA ZHES
BYA BA LA SOGS PA

@90A *, ,NI GTAN TSIGS 'DI'I MA NGES PA NYID YONGS SU SPONG BAR
BYED DE, RNAM PAR SHES PA MED NA RNAM PAR SHES PA'I SHES BYA'I
RANG BZHIN NYID RIGS PA MA YIN TE, HA CANG THAL BAR 'GYUR BA'I
PHYIR RO, ,DE'I PHYIR GCIG LA DUS GCIG TU YOD PA DANG

MED PA PHAN TSUN 'GAL BA YOD PAR KHAS BLANGS PAR 'GYUR TE, DE'I
PHYIR MA NGES PA NYID MA YIN NO, ,PHYOGS GNYIS PA LA YANG RANG
BZHIN GZHAN DANG GZHAN SKYE BA'I PHYIR DANG, SNGA MA SNGA MA YANG
'JIG PA'I PHYIR RNAM PAR SHES PA DE DANG 'DRA BAR SKAD CIG PA
NYID DU THAL BAR 'GYUR RO,,

DE NYID JI STE SHES PA SNGA MA DANG PHYI MAS SHES PAR BYA BA ZHES
BYA BA LA SOGS PAS DOGS PAR BYAS NAS GAL TE DE LTA NA NI, SNGON
DANG PHYI MA'I GNAS RNAMS SU ZHES BYA BA LA SOGS PAS STON PAR
BYED DE, BSAM GTAN NYID THUR MA YIN LA GANG DAG LA DES BLO GROS
KYI MIG PHYE BA YOD PA

ZHES TSIG RNAM PAR SBYAR RO, ,GZHAN GYI DUS NA MED CES BYA BA NI
RES 'GA' YOD CES BYA BA'I THA TSIG GO, ,DE YANG ZHES BYA BA NI
'DUS MA BYAS NYID KYI DON TO, ,MI 'DA' BAR 'GYUR RO ZHES BYA BA
NI YUL GYI RIM GYIS YUL CAN GYI RIM PA LA KHYAB PAS YUL CAN GYI
RIM PA NI YUL GYIS

BYAS PA'I PHYIR KHYAB PA NYID STON PAR BYED DO ZHES BYA BA'I THA
TSIG GO, ,DES NA RGYU DANG RKYEN RNAMS KYIS BYAS PA NYID KYI
PHYIR 'DUS MA BYAS SU STON PA YANG MI RUNG STE, SKAD CIG SNGA MA
SNGA MAS PHYI MA PHYI MA RNAMS BYED PA'I PHYIR RO, ,DE LTA MA YIN
NA SKAD CIG MA RNAMS RGYU MED PA NYID DU

'GYUR RO, ,DE'I PHYIR RES 'GA' BA NYID DU'ANG MI 'THAD DO, ,YOD
PA DANG MED PA'I DUS GNYIS BYE BRAG MED PA'I PHYIR RO, ,'DI DAG
THAMS CAD NI BDAG GIS RLOMS TE SMRAS SU ZAD KYI ZHES BYA BA LA
SOGS PAS NI SUN DBYUNG BA GZHAN YANG STON TE, BSDUS PA'I DON NI
GANG GIS NA PHYOGS

KYI CHOS NYID DU MI 'GYUR BA DON BYED PAS STONG PA DE LTA BU
PHYOGS KYI KHONGS SU 'DUS PAR YOD PA NI MA YIN TE, DON BYED PAS
STONG PA NI RTOG PA DANG LDAN PA RNAMS KYIS BTANG SNYOMS SU BYA
BA NYID DU GNAS PA'I PHYIR RO ZHES BYA BA YIN NO, ,'DIS NI GANG
DAG MI RTAG PA NYID LA SOGS PAR

@90B SGRUB PA YOD PA LA SOGS PA LA, DE LTA BUS MA NGES PA NYID DU
RJOD PAR BYED PA DE DAG KYANG BSAL BA KHO NAR KHONG DU CHUD PAR
BYA STE, RTOG PA DANG LDAN PA'I THA SNYAD KYI YUL DON BYED NUS
PA'I MTSAN NYID KYI YOD PA GTAN TSIGS NYID DU BRJOD PAR 'DOD PA'I
PHYIR RO, ,DE LTA BU NI MED PA RNAMS LAS

LOGS SHIG TU NI BSTAN PAR YANG MI NUS TE, MED PA NI NUS PA THAMS
CAD DANG BRAL BA TZAM GYI MTSAN NYID YIN PA'I PHYIR RO, ,RLOMS PA
NI NGA'O SNYAM PA'I NGA RGYAL LO, ,GZHAN DU NA ZHES BYA BA NI GAL
TE DON BYED PAR RUNG BA'I YUL DPYAD PAR MI 'DOD NA DE'I TSE DON
BYED PA DON DU

GNYER BA'I SKYES BU RNAMS LA, DNGOS PO DON MED PAR DPYAD PA DAG
CI DGOS ZHES BRJOD PAR BYA BA STE, RTOG PA DANG LDAN PA'I 'JUG PA
NI DGOS PA DANG LDAN PAS KHYAB PA'I PHYIR RO, ,GAL TE DE LTAR
GANG ZAG DANG GZUGS LA SOGS PA CHOS RNAMS GTAN MED NA, JI LTAR

BDAG MED PA BSGRUB PAR BYA SNYAM PA LA, DNGOS PO'I RNAM PA DE LTA
BU LA ZHES BYA BA LA SOGS PA SMOS PA STE, 'DI SKAD DU DON BYED
NUS PAR GRAGS PA GANG YIN PA DE KHO NA LA SGRO BTAGS PA LAS BZLOG
PA YOD PA'I SGO NAS NI GANG ZAG LA SOGS PA BDAG MED PAR SGRUB PAR
BYED LA,

DGAG PA'I SGO NAS NI GZUGS LA SOGS PA LA PHYIN CI LOG TU SGRO
BTAGS PA'I NGO BO 'GOG PAR BYED KYI, GANG ZAG LA SOGS PA NUS PA
DANG BRAL BA LA GZHI MED PAR 'GOG PAR BYED PA NI MA YIN NO ZHES
BSHAD PA YIN NO, ,'O NA GZHAN LA JI LTA JI LTAR BSGRUB SNYAM PA
LA, GZHAN NI BSGRUB

PA YANG MED DGAG PA YANG MED CES BYA BA LA SOGS PA SMOS SO, ,'O
NA GANG DAG GANG ZAG CES BYA BA RTAG PA LA SOGS PA'I RNAM PAR
BRJOD DU MED PA NYID DNGOS POR 'DOD PA DE DAG LA JI LTAR RANG
BZHIN MED PA NYID 'GRUB PAR 'GYUR, JI LTAR 'DI LA GTAN TSIGS
'GRUB PAR 'GYUR

SNYAM PA LA, DE LTA BAS NA DON BYED NUS PA NI ZHES BYA BA LA SOGS
PA SMOS TE, DE NYID KYI PHYIR 'DI LTAR MKHAS PA RNAMS NI DON BYED
NUS PA LA DNGOS PO'I MTSAN NYID DU RJOD PAR BYED LA, DON BYED NUS
PA LA YANG SKAD CIG PA NYID KYIS KHYAB PA YIN NO, ,GZHAN NI RIM
DANG CIG SHOS KYIS DON

@91A *, ,BYED PAR 'GAL BA'I PHYIR RO, ,CHOS CAN GANG ZAG LA YANG
SKAD CIG PA NYID LOG NA, SKAD CIG PAS KHYAB PA JI SKAD SMRAS PA'I
YOD PA LDOG PA YANG SGRIM MI DGOS PAR GRUB PA NYID DO, ,GZHAN
YANG SKAD CIG SKAD CIG MA YIN PAR ZHES BYA BA LA SOGS PAS NI GTAN

TSIGS GRUB PAR STON PAR BYED DE, SKAD CIG PA YIN PAR GYUR NA NI
RANG BZHIN GZHAN DANG GZHAN 'BYUNG BA'I PHYIR DU MA'I RANG BZHIN
NYID DU 'GYUR RO, ,SKAD CIG PA MA YIN NA NI RANG BZHIN PHYI MA
GZHAN MI SKYE BA'I PHYIR DANG, SNGA MA YANG MA ZHIG PA'I PHYIR
GCIG PU NYID DU 'GYUR RO, ,

GNYI GA'I NGO BO YANG MI SRID NA NI GCIG DANG DU MA'I RANG BZHIN
DANG BRAL BAR JI LTAR MI 'GYUR KHYAB PAR BYED PA LOG NA KHYAB PAR
BYA BA GNAS PA NI MED DE, KHYAB PAR BYED PAS MA KHYAB PA NYID DU
THAL BAR 'GYUR BA'I PHYIR RO, ,DE'I PHYIR GANG ZAG LA GTAN TSIGS
GRUB PA KHO NA YIN NO, ,

RE ZHIG DE LTAR RTAG PA'I PHUNG PO GNAS PA RNAMS LA GCIG DANG DU
MA'I RANG BZHIN DANG BRAL BAR BSGRUBS PA YIN NO, ,YANG DE LTA MA
YIN PAR PHUNG PO GNYIS SU GZHAG NAS, DNGOS PO THAMS CAD LAS GCIG
DANG DU MA'I RANG BZHIN DANG BRAL BAR RAB TU BSGRUB PA'I PHYIR
GZHAN YANG

GZHAN DAG GIS ZHES BYA BA LA SOGS PA SMOS SO, ,KHYAB PA ZHES BYA
BA NI THAMS CAD NA YOD PA STE, DPER NA BDAG DANG NAM MKHA' LA
SOGS PA LTA BU'O, ,BZLOG PA NI MA KHYAB PA YIN PAR RIG PAR BYA'O,
,RAGS PA NI YAN LAG CAN RNAMS SO, ,RDUL PHRA RAB LA SOGS PA NI
PHRA

MO RNAMS SO, ,PHUNG PO SNGA MA BSTAN PA LA MI RTAG PA RNAMS NI MA
KHYAB PA'I PHUNG PO'I NANG DU 'DUS PAR KHONG DU CHUD PAR BYAS TE,
DES NA DE DAG LOGS SHIG TU GCIG DANG DU MA'I RANG BZHIN DANG BRAL
BAR RAB TU MI BSGRUB PO, ,BUM PA LA SOGS PA GANG DAG LA THA DAD
PA'I PHYOGS YOD PA DE DAG LA

DE SKAD CES BYA'O, ,BSGRIBS PA DANG MA BSGRIBS PA NI BSGRIBS PA
DANG MA BSGRIBS PA DAG GO, ,DE GNYIS KYI DNGOS PO NI BSGRIBS PA
NYID LA SOGS PA STE, SOGS PA'I SGRAS NI G-YO BA DANG MI G-YO BA
NYID LA SOGS PA BSDU'O, ,SBYOR BA NI GANG DAG BUM PA LA SOGS PA
PHYOGS THA DAD PA CAN

@91B DAG DANG LDAN PA DE DAG NI NGES PAR RANG BZHIN GCIG PA MA
YIN TE, DPER NA GZHONG BU SNA TSOGS NA 'DUG PA'I RGYA SHUG LTA BU
STE, NAM MKHA' LA SOGS PA'I DNGOS PO RNAMS KYANG PHYOGS THA DAD
PA CAN DANG LDAN PAS KHYAB PAR BYED PA 'GAL BA DMIGS PA YIN TE,
'DI NI THAL BAR 'GYUR BAR

BSGRUB PA YIN NO, ,GTAN TSIGS KYI KHYAB PA BSTAN PA'I PHYIR, NAM
MKHA' LA SOGS PA PHYOGS THA DAD PA'I SHING LA SOGS PA DANG 'BREL
PA ZHES BYA BA LA SOGS PA SMOS TE, GAL TE RANG BZHIN THA DAD PA
NYID DU KHAS MI LEN NA NI, DE'I TSE NAM MKHA' LA SOGS PA DANG
'BREL PA'I RANG BZHIN

GSAL BA THAMS CAD PHYOGS GCIG PAR THAL BAR 'GYUR TE, SPYI LA SOGS
PA DNGOS PO GCIG DANG 'BREL PA'I RANG GI NGO BO YIN PA'I PHYIR
RO, ,DE LTA MA YIN TE, ,PHYOGS THA DAD PA YIN NA NI SPYI LA SOGS
PA DE NYID GZHAN NA GNAS PAR MI 'GYUR TE, DE GSAL BA GCIG GIS
BSDUS PA'I

RANG GI NGO BO YIN PA'I PHYIR RO, ,RANG BZHIN THA DAD PA GZHAN
YANG MED PA'I PHYIR TE, RANG BZHIN MED NA 'BREL PA MI RUNG BSAM
NGES PA NYID YIN NO, ,RAGS PA RNAMS KYANG BSGRIBS PA DANG MA
BSGRIBS PA NYID LA SOGS PA PHAN TSUN 'GAL BA'I CHOS GNAS PA'I
PHYIR, LUS CAN DANG LUS

CAN MA YIN PA BZHIN DU RANG BZHIN GCIG PA NYID DU RIGS PA MA YIN
NO, ,GAL TE BSGRIBS PA LA SOGS PA YAN LAG RNAMS KYI YIN GYI ZHES
BYA BA LA SOGS PAS NI PHA ROL POS MA GRUB PA NYID DU BRJOD PA'I
DOGS PA BSAL BA STE, PHA ROL GYI BSAM PA NI RTEN DNGOS PO

GCIG LA BSGRIBS PA NYID LA SOGS PA 'GAL GYI, RTEN THA DAD PA LA
NI MA YIN TE, YAN LAG GCIG LA NI BSGRIBS PA DANG MA BSGRIBS PA
NYID LA SOGS PA MA GRUB BO, ,'O NA JI LTA BU ZHE NA, YAN LAG
RNAMS LA STE DE'I PHYIR GTAN TSIGS MA GRUB PO SNYAM PA YIN NO,
,CI YAN

LAG CAN 'DI DAG CES BYA BA LA SOGS PAS NI LAN 'DEBS PAR BYED DO,
,DE LA YAN LAG CAN DAG JI STE NA YAN LAG RNAMS DANG LDAN NAM MI
LDAN ZHES BYA BA PHYOGS GNYIS TE, RE ZHIG GAL TE MI LDAN ZHES BYA
BA'I PHYOGS YIN NA NI DE'I TSE BSGRIBS PA LA SOGS PA DAG YAN LAG
RNAMS KYI YIN GYI,

@92A *, ,YAN LAG CAN GYI MA YIN NO ZHES GANG SMRAS PA DE NI BDEN
NA, 'ON KYANG YUL PHAN TSUN RNAM PAR CHAD PAS BSGRIBS PA DANG MA
BSGRIBS PA LA SOGS PA CHOS MI MTHUN PAR GNAS PA DMIGS PA'I RIG
BYAR GYUR PA LUS DE DANG RKANG PA LA SOGS PA YUL THA DAD PA NA
GNAS

PA'I PHYIR SO SO SO SOR CI'I PHYIR MIG GI SPYOD YUL DU MI 'GYUR
BA BRJOD PAR BYA DGOS SO, ,'ON TE LDAN PA ZHES BYA BA'I PHYOGS
YIN NO ZHE NA NI DE'I TSE NGES PAR CHOS 'GAL BA GNAS PAR THAL BAR
'GYUR RO ZHES STON PAR BYED DO, ,GAL TE DE DAG KYANG DE YIN NO
ZHE NA ZHES BYA BA LA PHA ROL GYI BSAM

PA NI, GANG GI PHYIR YAN LAG CAN DE DANG YAN LAG DE DAG 'DU BA'I
MTSAN NYID KYI 'BREL PA CAN YIN PA DE'I PHYIR LOGS SHIG TU DMIGS
PAR MI 'GYUR RO SNYAM PA YIN NO, ,DE NYID DO ZHES BYA BA NI DRIS
NA DE NYID DO ZHES PHA ROL KHAS LEN PA'O, ,GAL TE DE NYID DO ZHES
KHYOD KHAS MI LEN NA NI DE'I TSE NYES PA

CIR 'GYUR ZHE NA, GZHAN DU NA ZHES BYA BA LA SOGS PA SMOS TE,
RAGS PA NI DU MA TSOGS PA TZAM KHO NA YIN PAR 'GYUR GYI GCIG PU
NI MA YIN PAR 'GYUR RO, ,'DI NI DE BAS KYANG CHES RAGS TE ZHES
BYA BA LA SOGS PAS NI CHOS 'GAL BA GNAS PAR SGRUB PAR BYED DE,
'DI LTAR RAGS PA GANG

ZHIG YAN LAG DMIGS PA DANG LDAN PAR KUN TU DMIGS PA DE NYID YAN
LAG BSGRIBS PA LA YANG YOD PAS, YAN LAG BSGRIBS PA LA YANG DE KHO
NA BZHIN DU DMIGS PAR 'GYUR BA ZHIG NA NI MI DMIGS TE, DE LTA BAS
NA BSGRIBS PA DANG MA BSGRIBS PA NYID LA SOGS PA CHOS 'GAL BA
GNAS

PAR GRUB PA NYID DO, ,RE ZHIG DE LTAR RAGS PA RNAMS LA RANG BZHIN
GCIG PA NYID BSAL BA YIN NO, ,DA NI RDUL PHRA RAB RNAMS LA YANG
BSAL BA'I PHYIR RO, ,'ON KYANG GANG THOG MAR DE RTZOM PA'AM ZHES
BYA BA LA SOGS PA SMOS SO, ,THOG MAR DE RTZOM PA ZHES BYA BA NI
JI LTAR BYE BRAG PA RNAMS

KYIS YONGS SU BRTAGS PA LTA BU STON PAR BYED PA STE, DE DAG NI
RDUL PHRA RAB GNYIS PA LA SOGS PA RAGS PA'I RDZAS DANG PO RTZOM
PAR BYED PA NI RDUL PHRA RAB RNAMS KHO NA YIN PAR 'DOD DO, ,RAGS
PA GDAGS PA'I RGYU ZHES BYA BA NI MDO SDE PA'I LUGS SU BSHAD PA
STE, DE DAG NI RAGS PA GDAGS

@92B PA'I RGYU RDUL PHRA RAB RNAMS DE LTAR GNAS PA 'BA' ZHIG TU
ZAD KYI RDZAS GZHAN NI MED DO ZHES BRJOD DO, ,DE LA KHA CIG NA RE
RDUL PHRA RAB RNAMS LA PHRA RAB PHAN TSUN REG GO ZHES ZER RO,
,GZHAN DAG NA RE RIGS MTHUN PA MANG POS BSKOR BA RNAMS NI BAR
DANG BCAS PA KHO NA YIN LA, RAGS PAR

'KHRUL PA'I RGYU MTSAN YIN NO ZHES ZER TE, DPER NA SLOB DPON DGE
BSRUNGS KYIS, GANG LA PHYOGS CHA THA DAD YOD, ,DE NI GCIG PU MI
RUNG NGO, ,ZHES BYA BA 'DI SUN DBYUNG BA'I BSAM PAS, THA DAD
PHYOGS NAS MANG PO DAG ,'GA' LA KUN NAS BSKOR TZAM DU, ,BRJOD PAR
ZAD KYI RDUL

DE NI, ,CHA SHAS BCAS PA'I BDAG NYID MIN, ,ZHES BSHAD PA LTA
BU'O, ,'DI'I DON NI 'DI YIN TE, THA DAD PHYOGS NAS ZHES BYA BA'I
GTAN TSIGS 'DIS NI RDUL PHRA RAB MANG PO RNAMS KYIS YONGS SU
BSKOR BA TZAM DU BRJOD PAR 'GYUR GYI, YAN LAG DANG BCAS PA NI MA
YIN NO ZHES BYA BAR

ZAD DE, 'DIR YANG BAR DANG BCAS PA DAG KHO NAR GNAS SO ZHES DE
SNYAM DU BSAMS NAS SMRAS PA YIN NO, ,GZHAN DAG NA RE REG PA YANG
MA YIN LA BAR DANG BCAS PA DAG KYANG MA YIN MOD KYI, 'DAB CHAGS
PA KHO NAR GNAS SO ZHES ZER TE, JI SKAD DU BTZUN PA NA RE RDUL
RNAMS MI REG KYANG BAR

MED PAS REG PAR 'DU SHES SO ZHES ZER BA LTA BU'O, ,DE LA PHYOGS
DANG PO LTAR NA BDAG NYID THAMS CAD KYIS 'BYAR NA NI THAMS CAD
KYI RANG BZHIN PHAN TSUN RJES SU ZHUGS PA'I PHYIR GONG BU RDUL
PHRA RAB GCIG TZAM DU 'GYUR RO, ,BDAG NYID THAMS CAD KYIS ZHES
BYA BA NI RDUL PHRA RAB KYI RANG BZHIN

CI 'DRA BA DE KHYAB NAS ZHES BYA BA'I THA TSIG GO, ,PHYOGS GCIG
GIS ZHES BYA BA NI RANG BZHIN MA KHYAB NAS ZHES BYA BA'I THA TSIG
GO, ,DES NI SNANG BYED KYI RDUL PHRA RAB NI RANG BZHIN GCIG PA
YIN PAS THAMS CAD CES BYA BA DANG PHYOGS GCIG CES BYA BA'I SGRA
MI 'THAD DE, THAMS CAD DANG PHYOGS GCIG NI

YUL THA DAD PA'I PHYIR RO ZHES GANG SMRAS PA DE BSAL BA YIN NO,
,PHYOGS GNYIS PA LTAR NA YANG RIGS MTHUN PA RNAMS DANG REG PAR MI
'DOD DU CHUG KYANG, PHRAG NI SNANG BA DANG MUN PA'I NGO BO YIN
PA'I PHYIR RIGS MI MTHUN PA SNANG BA DANG, MUN PA'I RDUL PHRA RAB
RNAMS DANG NI REG PAR 'DOD PA NYID

@93A *, ,DO; ,SNANG BAS MA NON PA'I MUN PA DANG BRAL BA NYID DAM,
MUN PAS GNAS SU MA BYAS PA'I SNANG BA DANG BRAL BA NYID NI RIGS
PA DANG LDAN PA MA YIN TE, DE GNYIS 'BYUNG BA NI YUL LA SOGS PA
PHAN TSUN BRAL BA TZAM LA RAG LAS PA'I PHYIR RO, ,BAR MED PA'I
PHYOGS

KYANG PHRAD PA'I PHYOGS KHO NA'I KHONGS SU 'DUS TE, PHRAD PA'I
RNAM GRANGS YIN PA'I PHYIR RO, ,BAR GYI YUL DANG BRAL BA RNAMS LA
NI 'BYAR BA MA GTOGS PA RNAM PA GZHAN MED DO, ,DON DE NYID SGRA
GZHAN GYIS BRJOD KYANG GZHAN DU NI MI 'GYUR RO, ,PHYOGS THAMS CAD
SPYIR SUN DBYUNG BAR 'BYAR

BA DANG NI BSKOR BA'AM ZHES BYA BA LA SOGS PA SMOS TE, DE LA DBUS
NA YOD PA'I RDUL PHRA RAB GANG YIN PA DE RANG BZHIN GANG GIS RDUL
PHRA RAB GCIG LA BLTAS TE GNAS PA DE NYID KYIS GZHAN LA BLTAS
SAM, 'ON TE MA YIN ZHES BYA BA BRTAG PA GNYIS SO, ,DE LA PHYOGS
DANG PO LTAR NA BSKOR

BA'I RDUL PHRA RAB THAMS CAD PHYOGS GCIG PA NYID DU THAL BAR
'GYUR TE, DE'I RANG BZHIN LA BLTAS PA NYID KYI PHYIR RO, ,RDUL
PHRA MO GANG LA RANG BZHIN DE GCIG YOD PA DE NI DE'I RANG BZHIN
YIN LA RDUL PHRA MO GANG LA DE'I RANG BZHIN GYI RDUL PHRA MO LA
BLTAS PA YOD PA ZHES TSIG RNAM PAR SBYAR

TE DE'I DNGOS PO NI DE NYID DO, ,SBYAR BA NI RDUL PHRA RAB KYI
NGO BO GCIG LA BLTAS PA'I RANG BZHIN GANG YIN PA DE NI PHYOGS
GCIG PA CAN YIN TE, DPER NA DBUS NA GNAS PA'I RDUL PHRA RAB DE
NYID KYI SHAR PHYOGS NA GNAS PA'I RDUL PHRA RAB LTA BU'AM, SHAR
PHYOGS KYI KHANG PA LA KHANG PA GCIG

BLTAS PA LTA BU STE, BSKOR BA'I RDUL PHRA RAB THAMS CAD KYANG
RDUL PHRA RAB GCIG LA BLTAS PA'I RANG BZHIN YIN PAS ZHES BYA BA
NI RANG BZHIN GYI GTAN TSIGS SO, ,PHYOGS THA DAD PA NA GNAS PA
YIN NA NI MNGON PAR 'DOD PA'I RDUL PHRA RAB GCIG PU LA BLTAS PA'I
RANG BZHIN DAG TU MI 'GYUR

TE; RDUL PHRA RAB DE LA RANG BZHIN GZHAN MED PA'I PHYIR RO, ,RANG
BZHIN MED NA BLTAS PA YANG MI RUNG BA'I PHYIR GTAN TSIGS MA NGES
PA NYID MA YIN NO, ,DE'I PHYIR YANG DAG PAR NA BSKOR TE GNAS PA
MED PAS RDUL PHRA RAB RNAMS RGYAS PAR MI 'GYUR RO, ,PHYOGS GNYIS
PA LTAR NA YANG YAN

@93B LAG DANG BCAS PA NYID DU THAL BAR 'GYUR BAR GSAL BAR RAB TU
BDAG GIS RNAM PAR MA PHYE'O, ,RDUL PHRA MO RNAMS RANG BZHIN MED
PA NYID DU GRUB PA KHO NAS RDUL PHRA MO LA LTOS NAS RAB TU BRTAGS
PA'I BDAG NYID DU GNAS PA'I CHOS THAMS CAD RANG BZHIN MED PA NYID
DU 'BAD MI DGOS PAR

GRUB PA NYID DO ZHES BSTAN PA'I PHYIR, RDUL PHRAN RANG BZHIN MED
GRUB PA, ,ZHES BYA BA LA SOGS PA SMOS SO, ,'DIR 'THAD PA, DE YI
RANG BZHIN DES BRTZAMS DAG ,ZHES BYA BA LA SOGS PA SMOS TE, DE LA
RE ZHIG RANG GI SDE PA RNAMS NI GZUGS CAN GYI KHAMS RNAMS SU RNAM
PAR GZHAG

PA GANG DAG YIN PA DE DAG NI RDUL PHRA RAB KYI RANG BZHIN KHO NA
YIN PAR 'DOD DO, ,KHAMS GZHAN GANG DAG YIN PA DE DAG KYANG DNGOS
SU'AM BRGYUD PAS RDUL PHRA RAB LA BRTEN PA YIN PA'I PHYIR RDUL
PHRA RAB KYIS BRTZAMS PA YIN PA KHO NAR BRJOD DO, ,BYE BRAG LA
SOGS PA NI RDUL PHRA MO GNYIS PO

LA SOGS PA'I BAR 'BRAS BU'I RDZAS NI RDUL PHRA RAB RNAMS KYIS
DNGOS DANG BRGYUD DE BRTZAMS PA KHO NAR 'DOD DO, ,GRANGS LA SOGS
PA YON TAN RNAMS KYANG PHAL CHER MNGON SUM MAM BRGYUD PAS RDZAS
RNAMS KHO NA YIN PAR KHAS LEN TE, DE'I PHYIR DE DAG GI YON TAN
YIN PAS DE'I YON TAN

ZHES BYA'O, ,'DEGS PA LA SOGS PA LAS KYI BYE BRAG RNAMS KYANG
PHAL CHER MNGON SUM MAM BRGYUD PAS DE'I LAS KYI RANG BZHIN DAG
YIN TE, LAS NI LUS CAN GYI RDZAS LA BRTEN PA'I PHYIR RO, ,DE DAG
GI LAS NI DE'I LAS TE LAS KYI BYE BRAG GANG DAG LA DE'I RANG
BZHIN DE NYID YOD PA DE DAG LA DE SKAD CES BYA'O,,

SPYI YANG RNAM PA GNYIS YIN LA, KHYAD PAR RNAMS KYANG RDZAS THA
MA LA YOD PA DAG YIN PAS SPYI DANG KHYAD PAR TE, RDZAS RNAMS KYI
SPYI DANG KHYAD PAR ZHES BYA BAR TSIG RNAM PAR SBYAR RO, ,DE 'DI
LTAR SPYI YOD PA NYID DANG BA LANG NYID LA SOGS PA NI RDZAS DANG
YON TAN DANG LAS GSUM DANG LDAN PA'I PHYIR

PHAL CHER DNGOS SU'AM BRGYUD PAS DE DAG LA BRTEN PA NYID DO,
,KHYAD PAR RNAMS KYANG PHAL CHER DNGOS SU DE DAG LA BRTEN PA DAG
KHO NA YIN NO, ,'BRAS BU'I RDZAS LA SOGS PA JI SKAD BSHAD PA DE
DAG KYANG GANG GI PHYIR 'DU BA ZHES BYA BA'I 'BREL BA'I STOBS
KYIS DE DANG 'DU BA CAN DU 'DOD PA DE'I

@94A *, ,PHYIR 'BREL PA CAN RNAMS MED PAS 'BREL PA CAN DANG 'BREL
BA'I NGO BO 'DU BA YANG MED PA KHO NA'O, ,DE'I PHYIR 'DI DAG
THAMS CAD NI RDUL PHRA RAB KYI RTZA BA CAN YIN PA'I PHYIR RDUL
PHRA RAB KUN TU CHAD NA JI LTAR GNAS THOB PAR 'GYUR, RANG GI SDE
PA DAG NI GZUGS

CAN GYI KHAMS BCU PO DAG RDUL PHRA RAB BSAGS PA YIN PAR BRJOD DE
ZHES BYA BA LA SOGS PAS NI TSIG LE'UR BYAS PA'I DON RNAM PAR
'GREL PAR BYED DO, ,'O NA 'DUS MA BYAS LA THABS CI YOD SNYAM PA
LA, NAM MKHA' LA SOGS PA 'DUS MA BYAS MTHA' DAG KYANG ZHES BYA BA
LA

SOGS PA SMOS SO, ,YON TAN RNAMS KYANG PHAL CHER ZHES BYA BA NI
SGRA LA SOGS PA RDUL PHRA RAB KYI YON TAN MA YIN PA'I PHYIR RO,
,BRTEN PA RNAMS NI DNGOS SU 'BRAS BU'I RDZAS LA SOGS PA'O, ,NYE
BAR BRTEN PA RNAMS NI BRTEN PA LA BRTEN PA LA SOGS PA'O, ,NAM
MKHA'

LA SOGS PA RDUL PHRA RAB LA MI BRTEN PA JI LTAR DGAG SNYAM PA LA,
RTAG PA'I DNGOS PO NAM MKHA' DANG ZHES BYA BA LA SOGS PA SMOS TE,
LHAG MA NI GO SLA'O, ,GNYIS DANG GNYIS MA YIN PA'I TSUL DU BRJOD
PA DNGOS SU BSTAN PAR BYA'O ZHES BYA BA NI RNAM PAR SHES PA'I
PHUNG PO MTSUNGS

PAR LDAN PA DANG BCAS PA RANG BZHIN MED PA NYID CES BYA BA RNAL
MA DANG SBYAR RO, ,DE LA SHES PA DANG SHES BYA YOD PA NYID KYI
TSUL NI GNYIS KYI TSUL LO, ,SHES PA TZAM YOD PA NYID KYI TSUL NI
GNYIS MA YIN PA'O, ,DE LA GNYIS KYI TSUL LA YANG RNAM PA GNYIS TE
KHA CIG NA RE SHES PA RNAM

PA MED PA KHO NAS YUL RTOGS PAR 'GYUR RO ZHES ZER RO, ,GZHAN DAG
NA RE RNAM PA DANG BCAS PA KHO NA'O ZHES ZER RO, ,DE LA RNAM PA
MED PA'I PHYOGS LTAR NA, SHES PAS PHYI ROL GYI DON 'DZIN PAR RIGS
PA MA YIN TE, 'BREL PA'I RGYU MED PA'I PHYIR RO, ,RANG RIG PA LA
GANG GIS NA

RANG RIG PA KHO NAR 'DOD KYI, PHYI ROL MA YIN PA 'BREL BA CI ZHIG
YOD PAR MA YIN NAM, JI STE DE NI RANG RIG PA'I RANG BZHIN YIN
PA'I PHYIR RANG RIG PAR RNAM PAR GZHAG GO ZHE NA, GAL TE DE LTA
NA NI YUL 'DZIN PA'I RANG BZHIN YIN PA'I PHYIR YANG YUL RIG PAR
CI'I PHYIR MI GZHAG ,

@94B GAL TE SHES PA'I SUL 'DZIN PA'I LAS NI CI 'DRA BA ZHIG YIN,
GANG GIS NA YUL RIG PAR GZHAG PAR BYA ZHE NA, GAL TE DE LTA NA NI
RANG RIG PA LA YANG BRGAL ZHING BRTAG PA MTSUNGS SO SNYAM PA 'DI
SEMS LA BSNGOGS NAS RANG RIG PA LA YANG RANG 'DZIN PA'I LAS CI
'DRA BA DE NYE BAR

STON CING BRGAL ZHING BRTAG PA MI MTSUNGS PA NYID DU BSGRUB PA'I
PHYIR, RNAM SHES BEMS PO'I RANG BZHIN LAS ZHES BYA BA LA SOGS PA
SMOS TO, ,MDOR BSDUS PA'I DON NI RANG RIG PA'I LAS NI SHING RTA
DANG RTZIG PA LA SOGS PA BEMS PO'I RANG BZHIN DAG LAS LOG PA KHO
NA YIN TE,

GSAL BA GZHAN LA MI LTOS PA NYID DU THA SNYAD KYI LAM LA 'JUG PA
YIN NO, ,LHAG MA NI GO SLA'O, ,JI STE BYA BA DANG BYED PA'I DNGOS
POR CI'I PHYIR RNAM PAR MI GZHAG SNYAM PA LA, BYA DANG BYED PA'I
DNGOS POR MIN, ,ZHES BYA BA LA SOGS PA SMOS SO, ,'DI NI NYE BAR
MTSON PAR ZAD KYI DE BZHIN

DU GZUNG BA DANG 'DZIN PA'I DNGOS POR YANG MI 'DOD PA NYID DO,
RNAM PAR 'GREL PA LAS KYANG DE BZHIN NYID DU STON TO, ,GSUM GYI
RANG BZHIN MI 'THAD PHYIR, ,ZHES BYA BA NI BSKYED PAR BYA BA DANG
SKYED PA PO DANG BSKYED PAR BYA BA'I NGO BO 'AM, RIG PAR BYA BA
DANG RIG PA PO DANG RIG PA'I NGO BOR RO,,

CI'I PHYIR MI RIGS SNYAM PA LA, 'DI LTAR SKYE BA'I SNGA LOGS NA
NI MED PAS NUS PA MED CES BYA BA LA SOGS PA SMOS TE, DNGOS PO
BDAG NYID BSKYED PA NA MA SKYES PA'AM, SKYES ZIN PA ZHIG SKYED
PAR 'GYUR GRANG NA, RE ZHIG MA SKYES PA NI MA YIN TE, SKYE BA'I
SNGA LOGS NA DE MED PA'I

PHYIR RO, ,MED NA NUS PA THAMS CAD DANG BRAL BA'I PHYIR TE, MED
PA'I MTSAN NYID NI DE TZAM DU ZAD PA'I PHYIR RO, ,JI STE SKYES
ZIN PA ZHES BYA BA'I PHYOGS YIN NA NI DE'I TSE SKYES ZIN TE NUS
PA'I TSE BSKYED PAR BYA BA YANG BDAG NYID DU GRUB PA'I PHYIR
BSKYED PAR BYA BA NYID DU MI 'THAD DO, ,DE LTA MA

YIN NA 'CHOL BA DANG THUG PA MED PAR YANG 'GYUR RO, ,GANG ZHIG
GANG DANG GRUB PA DANG BDE BA GCIG PA MA YIN PA DE NI DE'I RANG
BZHIN YIN PAR MI RIGS TE, HA CANG THAL BAR 'GYUR BA'I PHYIR RO,
,DE NYID KYI PHYIR RIG PAR BYA BA DANG RIG PA PO'I DNGOS PO YANG
BSAL BA YIN TE, RIG PAR BYA BA

@95A *, ,DANG RIG PA PO'I DNGOS PO NI BSKYED PAR BYA BA LA SOGS
PA'I NGO BOS RAB TU PHYE BA'I PHYIR RO, ,DE LTA BAS NA ZHES BYA
BA NI MJUG SDUD DO, ,PHYI ROL RIG PA'I BYA BA MI RUNG BAR BSTAN
PA'I PHYIR, DE'I PHYIR 'DI NI SHES PA YI, ,ZHES BYA BA LA SOGS PA
SMOS

SO; ,JI STE ZHES BYA BA NI PHA ROL GYI LUGS KYI DOGS PA BSU BA'O,
,YUL SO SOR RNAM PAR RIG PA YIN PAS ZHES BYA BA NI YUL LA DMIGS
PA'I RANG BZHIN YIN PA'I PHYIR ZHES BYA BA'I THA TSIG GO, ,RNAM
PAR SHES PAS JI LTAR BDAG NYID RIG PA LTAR YUL LA DMIGS PA'I RANG

BZHIN DE NYID MA GRUB PAR, DE'I RANG BZHIN GZHAN LA MED, ,CES BYA
BA LA SOGS PAS STON TE, GAL TE SHES PA DANG SHES BYA GNYIS GCIG
PA NYID DU KHAS BLANGS PAR GYUR NA NI DE'I TSE RANG RIG PA'I
MTSAN NYID NI GSAL BA'I NGO BO TZAM YIN PA'I PHYIR RANG RIG PA
BZHIN DU DON YANG

RIG PAR 'GYUR BA ZHIG NA RNAM PA GNYIS SU SMRA BA NYAMS PAR THAL
BAR 'GYUR BA'I PHYIR KHYOD DE LTAR YANG MI 'DOD DO, ,YONGS SU
GCOD PA ZHES BYA BA'I NGO BO DE NI ZHES BYA BA LA SOGS PAS NI
RNAM PAR 'GREL PAR BYED DO, ,DE NI ZHES BYA BA'I THA TSIG GO,
,SHES PA DON DANG LHAN CIG DE'I BDAG NYID DU GYUR BA MA

YIN DU ZIN KYANG RNAM PAR SHES PA DON RIG PAR BYED PAR GO CI'I
PHYIR MI 'GYUR SNYAM PA LA, 'BREL PA GANG GIS NA ZHES BYA BA LA
SOGS PA SMOS SO, ,'O NA DE LAS SKYES PA'I PHYIR 'BREL BAR 'GYUR
RO SNYAM PA LA, DE LAS BYUNG BA TZAM GYIS NI ZHES BYA BA LA SOGS
PA SMOS SO, ,

DE NYID KYI PHYIR TSOGS PA GCIG LA RAG LAS PAS KYANG 'BREL PAR
BSTAN PAR RIGS PA MA YIN TE, MIG LA SOGS PA DUS MNYAM PA DAG LA
YANG THAL BAR 'GYUR BA'I PHYIR RO, ,SHES PA'I RANG BZHIN NYID DE
'DRA STE, DES NA YUL KHO NA RIG PAR 'GYUR GYI, MIG LA SOGS PA NI
MA

YIN NO ZHE NA, DE YANG LAN DU MI RUNG STE, BRTAG PAR BRTZAMS PA'I
RANG GI NGO BO NYID MA GRUB PA'I PHYIR RO, ,NAM ZHIG NA DON RANG
RIG PAR BYAR RUNG SNYAM PA LA, GAL TE DON KYANG YONGS SU GCOD
PA'I BDAG NYID DU GYUR LA ZHES BYA BA LA SOGS PA SMOS SO, ,BDAG
NYID DU GYUR CES BYA BA NI RANG

@95B BZHIN DU GYUR CES BYA BA'I THA TSIG GO, ,DE'I BDAG NYID CES
BYA BA NI YONGS SU GCOD PA'I BDAG NYID DO, ,SHES PA'I DON YONGS
SU GCOD PA'I NGO BO YIN PAS ZHES BYA BA NI YIN PAS NA ZHES BYA
BA'I THA TSIG GO, ,DE LTA YIN NO SNYAM PA LA PHYI ROL GYI DON LA
MNGON PAR ZHEN PA'I DUG GIS ZHES

BYA BA LA SOGS PA SMOS TE, PHYI ROL GYI DON LA MNGON PAR ZHEN PA
NYID DUG BZHIN DU GDUG PA YIN LA GANG LA DES MA RUNG BAR BYAS
PA'I BSAM PA YOD PA ZHES BYA BAR RNAM PAR SBYAR RO, ,GANG ZHES
BYA BA NI DPYOD PA LA SOGS PA STE, DE NI 'DI SKAD DU RNAM PAR
SHES PA RNAM PA DANG BCAS

PA MA YIN PA 'BA' ZHIG TU MA ZAD KYI, RANG RIG PA YANG MA YIN NO
ZHES ZER RO, ,DE LTAR NA 'DI NI DON YIN NO, ,'DI NI SHES PA'O,
,DON DANG SHES PA DE DAG KYANG BDAG LA GRUB BO ZHES BYA BA'I
GRAGS PA 'DIR YANG MI 'GYUR TE, SHES PA RAB TU MA GRUB NA DON
THAMS CAD RAB TU

MI 'GRUB PAR THAL BAR 'GYUR BA'I PHYIR RO, ,GAL TE SHES PA 'DI MA
GRUB TU ZIN KYANG RE ZHIG DON NI MNGON SUM KHO NAR GRUB BO, ,DON
DE LAS NI SHES PA YANG DON GYIS GO BAS 'GRUB PAR 'GYUR TE, SHES
PA MED PAS SHES BYA NYID MI 'THAD PA'I PHYIR RO SNYAM PA'I DOGS
PA BSU NAS

SHES PA NI GSAL BA YIN NA ZHES BYA BA LA SOGS PA SMOS TE, DON GYI
GSAL BA NI SHES PA LAS GZHAN MA YIN GYI SHES PA KHO NA YIN NO,
,GSAL BA YANG GSAL BA MA YIN NA NI GSAL BA GSAL BA MA YIN PA'I
PHYIR MI GZHAN GYI MNGON SUM BZHIN DU MDUN NA RNAM PAR GNAS

PA'I DON KYANG MNGON SUM DU MI 'GYUR RO, ,DE LTA MA YIN NA NI HA
CANG THAL BAR 'GYUR RO, ,SHES PA GSAL BA YIN DU CHUG NA YANG SHES
PA RNAM PA MED PAR SMRA BA'I LTAR NA, DON RNAM PA THAMS CAD DU
MNGON SUM DU MI 'GYUR TE, DON RIG PA 'DI YIN NO ZHES BYA BA 'BREL
BA'I RGYU YANG

MED PA'I PHYIR RO, ,'DI NI SNGAR BSHAD PA KHO NA YIN TE, DE LTAR
NA SHES PA RNAM PA MED PA'I PHYOGS LA DON DNGOS SU RIG PA MED DO,
,GZHAN YANG SHES PA RNAM PA MED PA'I PHYOGS 'DI NI ZHES BYA BA LA
SOGS PA NI JI LTAR SHES PA RNAM PA DANG BCAS PAR SMRA BA RNAMS
KYIS BRJOD PA LTA BU

@96A *, ,BTAGS PA GANG YIN PA DE YANG MED DO ZHES STON PAR BYED
PA'O, ,GZUGS BRNYAN ZHES BYA BA NI DON GYI RNAM PAR SHES PA LA
YOD PA'O, ,GDAGS PA ZHES BYA BA NI NYE BAR BTAGS PA'O, ,DES GZHAG
PA SHES PA'I BDAG NYID DU GYUR PA'I GZUGS BRNYAN

ZHES BYA BA LA SOGS PAS NI RNAM PAR 'GREL PAR BYED DO, ,GZHAG PA
NI SHES PA'I BDAG NYID LA YOD PA STE, SHES PA'I BDAG NYID DU GYUR
PA'I GZUGS BRNYAN GANG YIN PA DE RIG PA NYID DON RIG PA YIN TE,
RGYU LA 'BRAS BU'I CHOS NYE BAR BTAGS PA'I PHYIR RO, ,SU ZHIG MI

'DOD PA ZHES BYA BA NI SHES PA RNAM PA MED PAR SMRA BA'O, ,'DI
YANG ZHES BYA BA NI NYE BAR BTAGS PA'O,, ,,BAM PO GNYIS PA, RE
ZHIG DE LTAR SHES PA RNAM PA MED PA'I PHYOGS MI 'THAD PAR BSGRUBS
NAS SHES PA RNAM PA DANG BCAS PA'I PHYOGS KYANG RIGS PA MA YIN PA
NYID

DU BSGRUB PAR 'DOD NAS, GAL TE DE LTA NA SHES PA RNAM PA DANG
BCAS PA NYID NI MI RUNG NGO ZHES BYA BA LA SOGS PA SMOS SO, ,'DI
LA YANG RNAM PA RNAMS BDEN PAR 'GYUR BA'AM YANG NA BRDZUN PAR
'GYUR GRANG NA ZHES BYA BA PHYOGS GNYIS TE, DE LA PHYOGS DANG PO
LTAR NA SHES PA GCIG DANG

THA MI DAD PA'I RANG BZHIN YIN PA'I PHYIR SHES PA GCIG GI RANG GI
NGO BO BZHIN DU RNAM PA SNA TSOGS PA NYID DU MI 'GYUR RO, ,DE'I
PHYIR RI MO BRKYANG BA LA SOGS PA RNAM PA'I STOBS KYIS PHYI ROL
GYI DON MI 'GRUB STE, RI MO'I RNAM PA DANG 'DRA BA NYID MED PA'I
PHYIR RO, ,JI STE NYAMS SU MYONG BAS GRUB

PA'I PHYIR RNAM PA RNAMS BRTZAL BA MA YIN NO ZHE NA, DE'I TSE
RNAM PA RNAMS LAS SHES PA THA MI DAD PA'I PHYIR RNAM PA BZHIN DU
DU MA NYID DU 'GYUR RO, ,DE LTA MA YIN NA CHOS 'GAL BA GNAS PA'I
PHYIR THA DAD PA MA YIN PAR KHAS MI BLANG BAR BYA'O, ,'DI LTAR
'DOD DE ZHES BYA BA LA SOGS PA NI GANG

ZHIG DU MA NYID DU THAL BAR 'GYUR BA MI 'DOD PA NYID DU SGRUB PAR
BYED PA MA YIN TE DU MA NYID DU 'DOD PA'I PHYIR RO SNYAM DU SEMS
PA DE'I LUGS KYI DOGS PA BSU BAR BYED PA'O, ,MGYOGS PAR 'BYUNG
PHYIR ZHES BYA BA NI MYUR BAR 'BYUNG BA'I PHYIR RO, ,ME TOG
AUTPALA'I 'DAB MA ZHES BYA BA LA SOGS

@96B PAS NI RNAM PAR 'GREL BAR BYED DO, ,SHIN TU MYUR BA'I PHYIR
ZHES BYA BA NI SHIN TU MYUR BAR 'BYUNG BA'I PHYIR RO ZHES BYA
BA'I THA TSIG GO, ,MTHONG BA DE NI ZHES BYA BA NI CIG CAR DU
MTHONG BA'O, ,GAL TE DE LTA NA, LCUG MA'I SGRA LA SOGS PA'I BLO,
,ZHES BYA BA LA SOGS PAS NI HA CANG THAL BAR 'GYUR BAR

BYED PAS MYUR DU 'BYUNG BA CIG CAR DU SHES PA'I RGYU MA YIN PA
NYID DU BSTAN TE, LCUG MA'I SGRA LA SOGS PA DAG LA BLO RNAMS ZHES
TSIG RNAM PAR SBYAR NAS BSDU'O, ,SOGS PA ZHES BYA BA'I SGRAS NI
TA LA DANG MTSO DANG RO BRO BA LA SOGS PA'I SGRA RNAMS BSDU STE,
LCUG MA LA SOGS PA'I SGRA LA YANG RGYU MTSUNGS

PA'I PHYIR CIG CAR YIN PAR 'DZIN PA'I MNGON PA'I NGA RGYAL DU
'GYUR RO, ,DE'I PHYIR LCUG MA TA LA ZHES THOS PA THA DAD PAR MI
'GYUR TE, THOS PA THA DAD PA NI RIM GYIS 'DZIN PAS BYAS PA'I
PHYIR RO, ,RGYU RNAMS 'BRAS BU DANG LDAN PA 'DIS NI GDON MI ZA
BAR 'GYUR BA MA YIN NO, ,DES NA DNGOS

PO CIG CAR RTOGS PA'I RGYU YOD PA'ANG 'GA' KHO NA LA 'GYUR RO
SNYAM PA LA, RGYU 'DRA BA'I RGYU RKYEN NI THA DAD PAR MI RIGS TE
ZHES BYA BA LA SOGS PA SMOS SO, ,'DI SNYAM DU SEMS TE GANG RGYU'I
DNGOS PO YIN PA DE NI GDON MI ZA BAR 'BRAS BU SKYED PAR BYED PA
KHO NA'O, ,RGYU RNAMS NI GDON MI ZA

BAR 'BRAS BU DANG LDAN PA MA YIN NO ZHES GANG SMRAS PA DE NI RGYU
TZAM LA BSAMS NAS DNGOS SU BTAGS PAR ZAD DO, ,KHYOD RIM GYIS 'JUG
PA RNAMS LA CIG CAR YIN PAR 'DZIN PA'I MNGON PA'I NGA RGYAL BYED
PA'I RGYU MYUR DU 'BYUNG BA LAS GZHAN KHAS MI LEN LA RGYU DE YANG
THAMS CAD DU MTSUNGS

TE CIG CAR GYI DNGOS POR MNGON PAR ZHEN PA'I NGA RGYAL BYED PA NI
MYUR DU 'BYUNG BA TZAM LA RAG LAS TE, 'BYUNG BAR ZAD PAS THAMS
CAD DU 'BYUNG BA KHO NAR 'GYUR TE, RGYU MA TSANG BA MED PA'I
PHYIR RO, ,MYUR DU 'BYUNG BA MA TSANG BA MED KYANG GANG MI 'BYUNG
BA DE NI DE'I RGYUR RIGS PA MA YIN TE,

HA CANG THAL BAR 'GYUR BA'I PHYIR RO, ,DE'I PHYIR RGYU MYUR DU
'BYUNG BA'I MTSAN NYID 'DRA YANG RGYU CAN 'BRAS BU CIG CAR GYI
DNGOS POR MNGON PA'I NGA RGYAL BYED PA YOD PA DANG MED PA THA DAD
PAR BYAS PA GANG YIN PA DE NI MI 'GYUR TE, 'BRAS BU THA DAD PA NI
RGYU'I BYE BRAG GIS BYAS PA'I PHYIR RO, ,DE'I

@97A *, ,PHYIR DE RGYU LA YOD PA'I RJES SU 'GRO BA DANG LDOG PA'I
RJES SU MI BYED PA'I PHYIR RGYU'I 'BRAS BU NYID MA YIN NO, ,RGYU
GZHAN YANG KHAS MI LEN PAS RGYU MED PA NYID KHO NAR 'GYUR RO,
,SUN DBYUNG BA GZHAN YANG, YID KYI RTOG PA 'BA' ZHIG LA'ANG ZHES
BYA BA LA

SOGS PA SMOS SO, ,RTOG PA ZHES BYA BA NI RNAM PAR RTOG PA'O,
,'BA' ZHIG CES BYA BA NI SHES PAR RIGS MI MTHUN PA GZHAN DANG MA
'DRES PA'I PHYIR RO, ,RING DU GNAS PA MA YIN PAS ZHES BYA BA NI
SKAD CIG PA'I PHYIR RO, ,BLO RNAMS KUN ZHES BYA BA NI MIG LA SOGS
PA'I BLO RNAMS

SO; ,SEMS PA NI 'PHRAL GYI BYA BA LA SOGS PA DPYOD PA'O, ,DPYOD
PA NI SNGON MA BYUNG BA'I DNGOS PO'I RANG GI NGO BO LA MNGON PAR
RTOGS PA'O, ,SOGS PA ZHES BYA BA'I SGRAS NI BLO SBYONG BA'I YID
LA SEMS PA LA SOGS PA GZUNG NGO, ,SEMS PA DANG DPYOD PA LA SOGS
PA NYID KYI DUS

DE GNAS SKABS YIN NO, ,GNAS SKABS DE NI 'BYUNG BA'I NGANG TSUL
CAN GANG YIN PA ZHES TSIG RNAM PAR SBYAR RO, ,GCIG TU NA ZHES BYA
BA LA SOGS PAS NI 'OG MA'I PHYED RNAM PAR 'GREL TO, ,'DI'I PHYIR
ZHES BYA BAS NI 'OG NAS 'BYUNG BAS SO, ,PHA ROL GYI LUGS LAS
KYANG ZHES

BYA BA NI THAMS CAD KYIS MYUR DU 'JIG PAR KHAS BLANGS PA'I PHYIR
RO, ,RIM GYIS 'DZIN PA MED NA CIR 'GYUR SNYAM PA LA, RNAM PA DAG
NI THA DAD LTAR, ,ZHES BYA BA LA SOGS PA SMOS SO, ,DPE MGAL ME'I
'KHOR LO YANG MA GRUB PO ZHES BSTAN PA'I PHYIR, MGAL ME LA YANG
CIG

CAR DU, ,ZHES BYA BA LA SOGS PA SMOS SO, ,RUNG BA MA YIN TE ZHES
BYA BA NI RIGS PA MA YIN PA STE, MGAL ME'I 'KHOR LO LA NI MTHONG
BA RIM GYIS 'BYUNG BA CAN RNAMS CIG CAR 'DZIN PAR MNGON PA'I NGA
RGYAL BYED PAS MGAL ME LA 'KHOR LO'I RNAM PAR 'KHRUL PA MA YIN
GYI, MYUR BAR

'KHOR BAR ZHUGS PA'I RJES SU SONG BAS MI 'KHRUGS PAR BSKYED PA
'KHOR LO'I RNAM PAR 'KHRUL PA SKYED DE GSAL BAR SNANG BA'I PHYIR
RO, ,DE LTAR MA YIN NA GSAL BAR SNANG BA NYID DU MI 'THAD DE,
DRAN PA KHO NAS MTSAMS SBYOR BA'I PHYIR RO, ,MTHONG BAS NI MA YIN
TE, MTHONG BA'I YUL

@97B 'DAS PA MA YIN PA'I PHYIR DANG, RNAM PAR RTOG PA MED PA'I
PHYIR RO, ,DRAN PA NI DNGOS PO MYONG ZIN PA'I YUL YIN PAS RNAM PA
MI GSAL BA NYID YIN TE, MYONG ZIN PA MED PA'I PHYIR DANG, DRAN
PA'I TSE RTOGS PA YANG MI GSAL BA'I PHYIR RO ZHES BSDUS PA'I DON
YIN NO, ,'GAL

LAM ZHES DRIS PA DANG, LAN DU 'GAL TE ZHES BYA BA SMOS SO, ,DES
CIR 'GYUR ZHES DRIS PA DANG, SMRAS PA ZHES BYA BA SMOS SO, ,DE'I
ZHES BYA BA NI DRAN PA'O, ,DE NI GSAL MA YIN ZHES BYA BAR SBYAR
TE, CI'I PHYIR ZHE NA, ZHIG PAS SO, ,MDUN NA 'DUG PA ZHES BYA BA
NI DA LTAR ZHES BYA

BA'I THA TSIG STE, DRAN PA'I YUL NI 'DUS PA YIN NO SNYAM DU BSAMS
PA'O, ,DE'I BDAG NYID DU GYUR PA ZHES BYA BA NI DRAN PA'I YUL GYI
BDAG NYID DU GYUR PA'O, ,DE BZHIN DU GYUR PA'I RIGS ZHES BYA BA
NI YONGS SU MI GSAL BA'O, ,AUTPALA'I 'DAB MA BRGYA 'BIGS PA DPER
BSTAN PA GANG

YIN PA DE YANG CHOS MI MTHUN PA YIN NO ZHES BSTAN PA'I PHYIR,
AUTPALA'I 'DAB MA BRGYA CIG CAR PHIGS PA'I SHES PA ZHES BYA BA LA
SOGS PA SMOS TE, AUTPALA'I 'DAB MA 'BIGS PA LA NI JI LTAR MGAL
ME'I 'KHOR LO LA SOGS PA MTHONG BA LTAR CIG CAR DU 'DZIN PAR SHES
PA SHIN TU GSAL BA MA

YIN NO, ,AUTPALA'I 'DAB MA BRGYA PHIGS PA LA NI RIM PA YANG TSAD
MA GZHAN GYIS GRUB KYI, 'DI LA NI TSAD MA YANG CI YANG MED DO,
,AUTPALA'I 'DAB MA BRGYA 'BIGS PA LA NI MYUR DU 'GRO BA TZAM GYIS
CIG CAR 'DZIN PA SHES PA 'BYUNG BA MED DE, RTZE GCIG PA MED PA'I
PHYIR RO ZHES BYA BAR NGES PAR

BYED DO ZHES BYA BAS STON PAR BYED DO, ,RJES SU DPOG PA NI RIM
GYIS ZHES BYA BAR SBYAR RO, ,'DIR RJES SU DPAG PA GANG YIN SNYAM
PA LA MANG PO DAG LA BYED PA GCIG GIS 'BIGS PA GANG YIN PA DE NI
ZHES BYA BA SMOS TE, 'DI NI DON BRJOD PA TZAM DU ZAD DO, ,SBYOR
BA NI 'DI LTA BU YIN TE, RIM

CAN BLA 'OG RIM PAR GNAS PA RNAMS MI GCIG GI BYED PAS LUS CAN
GYIS PHUG PA GANG YIN PA DE NI RIM GYIS 'GYUR BA KHO NA YIN TE,
DPER NA ZANGS KYI GLEGS MA LA SOGS PA LTA BU'O, ,AUTPALA'I 'DAB
MA LA SOGS PA BLA 'OG GI RIM PAR GNAS PA RNAMS KYANG MI GCIG GI
BYED PAS LUS

@98A *, ,CAN GYIS PHUG PA YIN ZHES BYA BA NI RANG BZHIN GYI GTAN
TSIGS YIN NO, ,DE LTA MA YIN NA NI GAL TE LUS CAN GCIG GIS CIG
CAR DU KHYAB PAR GYUR NA NI RIM CAN NYID DU MI 'GYUR TE, LUS CAN
LA GANG GIS NA DNGOS PO GCIG LA KHYAB PAR GYUR PA NI DE'I TSE
GZHAN LA YANG KHYAB

PAR MI 'GYUR BA RANG BZHIN GZHAN NI MED PA'I PHYIR RO, ,DE'I TSE
RANG BZHIN MI NYE BAS KYANG GZHAN MI PHIGS MI SRID PAS MA NGES PA
NYID MA YIN NO, ,GANG DAG CES BYA BA NI PHYI ROL GYI DON YOD PAR
SMRA BA KHA CIG KHO NA STE, DE DAG GI LUGS KYIS SHES PA RNAM PA
DANG BCAS PA YIN YANG RI MO BRKYANG BA LA

SOGS PA LA CIG CAR DU SNANG BA MI 'GAL BA KHO NA'O, ,GAL TE DE
LTA NA ZHES BYA BA LA SOGS PAS NI SUN DBYUNG BAR BSHAD DO, ,RNAM
PA SNA GCIG CES BYA BA NI KHA DOG GI RIGS MI MTHUN PA DANG MA
'DRES PA STE, RNAM PA SNA GCIG LA YANG SNGON PO DANG SER PO LA
SOGS PA'I RNAM PA 'DZIN PAS SNA

TSOGS SU SNANG BA'I BLO MI 'BYUNG BAR SHAR DANG BYANG DANG DMA'
BA NYID LA SOGS PA'I CHAR SNANG BA'I PHYIR SNA TSOGS NYID YOD PA
KHO NA'O, ,DU MAR 'DOD DO ZHES BYA BA LA SOGS PAS NI PHA ROL GYI
GZHUNG GI DOGS PA BSU BAR BYED DO, ,'O NA GCIG TU 'GYUR BA GANG
YIN ZHES DRIS PA DANG PHA ROL POS GANG YAN LAG

MED PA'I RDUL GYI YUL 'DZIN PA STE ZHES BYA BA LA SOGS PA SMOS
SO, ,CHA MED PA ZHES BYA BA NI CHA SHAS MED PA STE, RDUL PHRA RAB
TZAM 'DZIN PA'I SHES PA MYONG BA NI GANG NA YANG MED DE, DUS
THAMS CAD DU RAGS PA'I RNAM PAR SNANG BA'I PHYIR RO, ,'DIS NI
DMIGS PA'I RIG BYAR GYUR PA MI DMIGS PA'I

PHYIR MED PA'I THA SNYAD DU BSTAN TO, ,DES KHAS BLANG ZHING ZHES
BYA BA NI RDUL PHRA MO TZAM 'DZIN PA'I SHES PA YOD DO ZHES KHAS
BLANGS SHING NGO, ,DE LTAR MI DMIGS BZHIN DU 'ON KYANG CI'I PHYIR
KHAS MI BLANG SNYAM PA LA, RTOG PA DANG LDAN PA RNAMS KYI ZHES
BYA BA LA SOGS PA SMOS TE, 'DIS NI YOD

PA'I THA SNYAD DGAG PA BSTAN TO, ,RNAM PA RNAMS SNA TSOGS NYID
YIN YANG LHAN CIG DMIGS PAR NGES PAS SHES PA GCIG GI RANG BZHIN
YIN PAR RIGS PA'I PHYIR SHES PA GCIG GI PHYOGS CI'I PHYIR 'GAL
SNYAM DU SEMS PAR 'GYUR BA 'DI SEMS LA BSDOGS NAS, GZHAN YANG
BCOS MA

@98B DANG ZHES BYA BA LA SOGS PAS BSDUS PA'I SGO NAS SHES PA GCIG
PA'I PHYOGS NYID SUN DBYUNG BA BSTAN TE, CHOS 'GAL BA GNAS PA'I
PHYIR PHYE MA LEB KHRA BO LA SOGS PA GCIG PU NYID YIN PA BSAL TO,
,RNAM PA LHAN CIG DMIGS PA DE LA YANG CHOS 'GAL BA YOD PA KHO NA
YIN PAS SNA

TSOGS GCIG PA NYID DU DON DAM PAR NI RIGS PA MA YIN NO, ,GAL TE
NYE BAR BTAGS PA YIN NA NI DE'I TSE 'GAL BA MED DO, ,'O NA SNA
TSOGS MA YIN PA'I RNAM PAR SHES PA ZHES BYA BA LA SOGS PAS NI PHA
ROL PO PHYOGS KYI PHYOGS GCIG LA MA GRUB PA NYID DU RJOD PAR BYED
DE, 'DI LTAR

SHES PA SNA TSOGS GANG YIN PA DE KHO NA RANG BZHIN GCIG PA 'GAL
GYI GANG SNA TSOGS MA YIN PA DE NI GCIG PA NYID DU MI 'GAL BAS
GTAN TSIGS PHYOGS KYI PHYOGS GCIG LA MA GRUB PA YIN NO, ,DMIGS PA
NI DMIGS PA KHO NA YIN TE, DRUG PA YID KYI RNAM PAR SHES PA'I
KHAMS GANG

LA SEMS DANG SEMS LAS BYUNG BA LA DMIGS PA YOD PA DE LA DE SKAD
CES BYA'O, ,DE DANG DON MTHUN TE ZHES BYA BA NI MIG GI RNAM PAR
SHES PA LA SOGS PA DANG YUL GCIG PA GANG YIN PA DE YANG BSAGS PA
LA DMIGS PA KHO NA YIN PA'O, ,'O NA YID KYI RNAM PAR SHES PA CHOS
KYI KHAMS LA DMIGS

PA NAM MKHA' LA SOGS PA 'DUS MA BYAS LA DMIGS PA'I PHYIR RANG
BZHIN GCIG PAR 'GYUR RO SNYAM PA LA, CHOS KYI KHAMS RNAM PAR RIG
BYED MA YIN PA DANG ZHES BYA BA LA SOGS PA SMOS TE, 'DUS MA BYAS
NAM MKHA' DANG SO SOR BRTAGS PA DANG, SO SOR BRTAGS PA MA YIN PAS

'GOG PA DANG, RNAM PAR RIG BYED MA YIN PA NI TSAD MAS GNOD PA'I
PHYIR SHUGS KYIS TSOR BA DANG 'DU SHES DANG 'DU BYED DANG PHUNG
PO GSUM GYI RANG BZHIN KHO NA YIN NO, ,DE LA DMIGS PA'I YID KYI
RNAM PAR SHES PA YANG ZHES BYA BA NI RNAL 'BYOR PA RNAMS KYI SHES
PA GANG YIN PA DE 'DIR 'DOD

PA STE, RNAL 'BYOR BA'I SHES PA LA DMIGS PAR RUNG BAR THAMS CAD
'DRA BA'I PHYIR RO, ,SO SO'I SKYE BO RNAMS KYIS YID KYI RNAM PAR
SHES PA RNAM PAR RTOG PA GANG YIN PA DE NI SEMS LA SOGS PA'I NYI
TSE SHES PA CAN DU MYONG BA KHO NA YIN MOD KYI, 'ON KYANG DON DAM
PAR NA DE NI YUL MED PA KHO NA YIN

@99A *, ,NO; ,DE LTA MOD KYI, SGRA'I RNAM PAR SKYE BA'I PHYIR
SHES PA YANG SNA TSOGS PA'I RNAM PA NYID LAS MI 'DA'O, ,RE ZHIG
DE LTAR RANG GI SDE PA'I LUGS KYI SHES PA THAMS CAD SNA TSOGS PA
NYID DU BSTAN PA YIN NO, ,DA NI PHYI ROL PA'I LUGS KYIS BSTAN
PA'I PHYIR, GANG

DAG BDE BAR GSHEGS PA'I GSUNG RAB CES BYA BA LA SOGS PA SMOS SO,
,GZEGS ZAN NI GZEGS MA ZA BA'O, ,'BRAS BU RDZAS LA SOGS PA ZHES
BYA BA LA SOGS PA ZHES BYA BA'I SGRAS NI YON TAN DANG LAS LA SOGS
PA BSDU STE, 'DI LTAR DE DAG GI LUGS NI LUS LA SOGS PA

'BRAS BU'I RDZAS KYANG GCIG PA KHO NA YIN LA, RDZAS DANG LDAN PA
YON TAN LA SOGS PA YANG GCIG PA KHO NAR GZUNG NGO ZHES BYA BA YIN
NO, ,MI RUNG STE ZHES BYA BA NI LAN 'DEBS PA STE, 'BRAS BU'I
RDZAS GCIG PA KHO NAR 'DOD MOD KYI, 'BRAS BU'I RDZAS YON TAN LA
SOGS PA DANG LHAN CIG PA

KHO NA 'DZIN PA'I PHYIR DANG, YON TAN LA SOGS PA RTEN DANG BRAL
BAR MI 'DZIN PA'I PHYIR YUL DU MA YIN PAS SHES PA SNA TSOGS KHO
NA YIN NO, ,'O NA ZAD BYED PA DANG DPYOD PA PA'I LTA BA LA JI
LTAR SNYAM PA LA, RGYAL BA PA ZHES BYA BA LA SOGS PA SMOS TE, ZAD
BYED PA RNAMS KYI STON PA RGYAL BA

YIN LA ZAD BYED PA RNAMS RGYAL BA'I YIN PAS NA RGYAL BA PA RNAMS
SO, ,ZAD BYED PA RNAMS KYI LUGS NI DNGOS PO THAMS CAD NOR BU'I
GZI BZHIN DU DU MA'I NGO BO KHO NA YIN TE, RTOGS PA PO'I BYE BRAG
GIS DNGOS PO 'GAL LA NGO BO RNAM PA SNA TSOGS SU DMIGS PA'I PHYIR
RO ZHES BYA BA YIN NO, ,GAL TE DE

LTA NA THAMS CAD KYI RTOGS PA 'DRA BAR 'GYUR TE DMIGS PA GCIG
PA'I PHYIR RO, ,'DIR LEN DU DU MA'I NGO BO'I DNGOS PO LA ZHES BYA
BA LA SOGS PA SMOS TE, SU ZHIG NGO BO GANG KHO NA SMRA BAR 'DOD
PA DE NI THA SNYAD 'DOGS PA'I DUS NA DE NYID CIG CAR RAM RIM GYIS
STON PAR BYED LA RTOGS PA'I DUS

NA THA DAD PA DANG THA DAD PA MA YIN PA RTOGS PA NI 'DOD PA'I
DBANG GIS KHA DOG KHRA BO BZHIN DU THAMS CAD SNA TSOGS KYI DNGOS
PO'I NGO BO KHO NA STON PAS NYES PA MED DO, ,GAL TE DE LTAR YUL
SNA TSOGS PA YIN DU ZIN KYANG, YUL SNA TSOGS 'DZIN PA'I SHES PA
SNA TSOGS SU 'GYUR RO ZHES BYA BA 'DI LA

@99B 'BREL PA CI ZHIG YOD SNYAM PA LA, YUL SNA TSOGS LA RNAM PAR
SHES PA SNA TSOGS MA YIN PA SNANG BA NI ZHES BYA BA LA SOGS PA
SMOS SO, ,DE DANG MTHUN PAR MI 'JUG CES BYA BA NI SHES PA RNAM PA
SNA TSOGS PA MA YIN PAS YUL SNA TSOGS MI 'DZIN PAR THAL BAR 'GYUR
TE, JI LTAR SNGAR BRJOD

PA BZHIN NO SNYAM DU BSAMS PA'O, ,LHA'I BLA MA NI PHUR BU'O,
,PHUR BU'I LTA BA'I RJES SU 'BRANG BA RNAMS NI TSU ROL MDZES PA
DAG GO, ,'DI LTAR TSU ROL MDZES PA PA RNAMS KYI MDO NI SA DANG
CHU DANG ME DANG RLUNG ZHES BYA BA NI DE KHO NA BZHI YIN LA DE
KHO NA 'DUS PA LA NI YUL DANG DBANG PO DAG GZHAG

GO ZHES BYA BA YIN NO, ,'DUS PA'I YUL CAN YIN BZHIN DU, ,JI LTAR
YUL DU MA NYID YIN SNYAM PA LA, 'DUS PAR RNAM PAR GZHAG PA'I RGYU
NI ZHES BYA BA LA SOGS PA SMOS TE, TSU ROL MDZES PA PA RNAMS KYI
LTAR NA YANG 'DUS PA CAN RNAMS LAS 'DUS PA GZHAN MED DO, ,SER
SKYA

PA NI GRANGS CAN NO, ,DE DAG GI GZHUNG 'DI NI SGRA LA SOGS PA YUL
THAMS CAD NI SNYING STOBS DANG RDUL DANG MUN PA'I NGO BO DAG YIN
NO ZHES BYA BA YIN TE DE DAG GI GZHUNG LA NI YUL SNA TSOGS PA
NYID DU GSAL BA KHO NA'O, ,JI STE GSUM GYI BDAG NYID CES BYA BA
LA SOGS PAS NI PHA ROL PO'I

LAN LA DOGS PA BSU BA STE, YUL NI SNYING STOBS LA SOGS PA'I NGO
BOR GSUM GYI BDAG NYID YIN YANG DE NI GSUM GYI BDAG NYID DU MI
SNANG GI ,SNYING STOBS LA SOGS PA'I NGO BO SHAS CHE BA KHO NA
SNANG BA'I PHYIR RNAM PA SNA TSOGS NYID DU MI 'GYUR RO, ,DE YANG
DE LTAR MI RUNG STE ZHES BYA BA LA SOGS

PAS NI SHAS CHE BA YANG 'KHRUL PA YOD PAR STON PAR BYED DO, ,RIGS
KYI BYE BRAG NI RNGA MO LA SOGS PA'I RIGS KYI BU BYE BRAG LAS NI
'DI LTAR TSER MA LA SOGS PA LA RNGA MO LA SOGS PA NI DAD LA GZHAN
DAG NI YID 'BYUNG NGO, BSGOMS PA'I BYE BRAG NI BUD MED LA SOGS PA
LA G-YEM PA DANG KUN TU RGYU LA

SOGS PA LTA BU'O, ,GDUNG BA LA SOGS PA DANG, ZHUM PA DANG DGA' BA
NI GO RIMS BZHIN DU RDUL DANG MUN PA DANG SNYING STOBS SHAS CHE
BA RNAMS KYI 'BRAS BU DAG YIN NO, ,NGO BO GCIG KHO NA SHAS CHE NA
GNYIS KYI 'BRAS BU GANG YIN PA DER YANG MI 'GYUR RO, ,MI SNANG BA
LA SOGS PA'I DBANG GIS ZHES

@100A *, ,BYA BA NI PHA ROL GYI LAN LA DOGS PA BSU BA STE, SHAS
CHE BA KHO NA 'DZIN PA MA YIN GYI MI SNANG BA CHOS DANG CHOS MA
YIN PA'I MTHUS KYANG 'DZIN PA YIN NO, ,SOGS PA ZHES BYA BA'I
SGRAS NI DBANG PHYUG DANG BCAS PA'I GRANGS CAN GYI LUGS KYIS
DBANG PHYUG GI MTHUS

KYANG 'DZIN PA BSDU'O, ,PHA ROL PO DAG NA RE DNGOS PO 'GA' ZHIG
'DZIN PA'I PHYIR SHES PA 'GA' ZHIG RNAM PA GCIG PA KHO NAR 'GYUR
RO ZHES ZER RO, ,'DIR LAN DU DNGOS PO'I NGO BO RNAM GSUM LA ZHES
BYA BA LA SOGS PA SMOS SO, ,DE DANG MI MTHUN PA SNANG ZHES BYA BA
NI RNAM PA GSUM

GYI DNGOS PO DANG MI MTHUN PAR SNANG BA STE, DNGOS PO GCIG PA KHO
NA LA RNAM PA GSUM DU 'DOD DO, ,RNAM PA GSUM GYI DNGOS PO YANG
RNAM PA GSUM GYI NGO BOR MI 'DZIN NA, JI LTAR NA DNGOS PO GZUNG
BAR 'GYUR, YANG DAG PAR NA RNAM PA GZHAN GYIS NI GZHAN 'DZIN PA
MA YIN TE, HA

CANG THAL BAR 'GYUR BA'I PHYIR RO, ,DE NI DU MA'I BDAG NYID DNGOS
PO DE, ,BDAG NYID GCIG TU STON BYED NA, ,MI SNANG DE NI JI LTA
BUR, ,DON STON BYED PA YIN PAR 'GYUR, ,ZHES BSHAD DE, ,RE ZHIG DE
LTAR PHA ROL POS BRJOD PA GNYIS KYI TSUL LA SHES PA RANG BZHIN
GCIG PA NYID MED DO

ZHES BSTAN PA YIN NO, ,PHA ROL DANG PHA ROL MA YIN PAS BRJOD PA
GNYIS MA YIN PA'I TSUL LA YANG BSTAN PA'I PHYIR, GSANG BA GANG
DAG CES BYA BA LA SOGS PA SMOS SO, ,GSANG BA BRJOD PA'AM RIG PAS
NA GSANG BA BDAG STE, RIG BYED KYI MTHA' SMRA BA RNAMS ZHES
BYA'O, ,DE DAG

NA RE RNAM PAR SHES PA NI RTAG PA GCIG PU GNYIS SU MED PA YIN
YANG CIG CAR DANG RIM GYIS 'DI THAMS CAD SNA TSOGS KYI NGO BOR
RNAM PAR SHES PA NYID SNANG NGO ZHES ZER TE, DE DAG GI PHYOGS
LTAR NA SNA TSOGS PA NYID 'BAD MI DGOS PAR GRUB PA KHO NA'O, ,SNA
TSOGS PA NYID YIN YANG JI LTAR

NA GCIG PA NYID DU RUNG BAR SHIN TU DKA' SNYAM PA LA, 'DI LTAR
SNGON PO DANG SER PO'I RNAM PA ZHES BYA BA LA SOGS PA SMOS SO,
,RIM GYIS SNANG BA NYID LA JI LTAR RIGS PA MA YIN SNYAM PA LA,
RIM YANG GZUGS DANG SGRA LA SOGS PAR SNANG BA NI ZHES BYA BA LA
SOGS PA SMOS SO, ,'DI

@100B DAG NYID KYIS ZHES BYA BA NI RNAM PA DU MA DAG DANG THA DAD
PA MA YIN PA DANG RNAM PA DE'I RANG GI NGO BO BZHIN ZHES BYA BA
DAG GIS SO, ,'DIR BZLOG NA GNOD PA CAN GYI TSAD MA CI YOD SNYAM
PA LA, DE LTA MA YIN NA ZHES BYA BA LA SOGS PA SMOS TE, ,GAL TE
GRUB PA DANG BDE BA GCIG PA NYID DU KHAS

MI LEN NA, DE'I TSE RNAM PA DANG RNAM PAR SHES PA 'DI GNYIS GCIG
PA NYID DU BRJOD PAR MI BYA'O, ,DE'I PHYIR DU MA NYID YIN NA
PHYOGS SNGA MA'I NYES PA STE, RNAM PA GNYIS KYI PHYOGS LA DU MA'I
NYES PA BSHAD PA THAMS CAD DU THAL BAR 'GYUR RO ZHES BYA BA'I THA
TSIG GO, ,RIM GYIS

PHYOGS LA ZHES BYA BA NI RIM GYIS SNANG BA'I PHYOGS LA'O, ,SBYOR
BA NI GANG ZHIG GANG GI BDAG NYID DU GYUR PA DE NI DE RIG PA NA
RIG PA KHO NAR 'GYUR RO, DPER NA MNGON PAR 'DOD PA SNGON PO LA
SOGS PA'I RNAM PA'I RNAM PA SHES PA'I BDAG NYID DAM, SNGON PO LA
SOGS PA'I RNAM PA LTA BU'O,,

SER PO LA SOGS PA'I RNAM PA RIM GYIS SNANG BA CAN THAMS CAD KYANG
MNGON PAR 'DOD PA SNGON PO LA SOGS PA'I RNAM PA MYONG BA'I BDAG
NYID CAN DU GYUR PA YIN TE, RANG BZHIN GYI GTAN TSIGS YIN NO,
,'DI SNYAM DU DE'I TSE RNAM PA SNGA MA DANG PHYI MA DAG MI NYE
BA'I PHYIR DE'I BDAG NYID DU GYUR

PA YIN YANG MYONG BAR MI 'GYUR RO SNYAM DU SEMS PAR GYUR NA, DE
YANG RIGS PA MA YIN TE, DE'I BDAG NYID DU GYUR PA'I PHYIR MNGON
PAR 'DOD PA'I RNAM PA BZHIN DU DE'I TSE RNAM PA SNGA MA DANG PHYI
MA DE GNYIS KYANG NYE BA'I PHYIR RO, ,DE LTA BAS NA MNGON PAR
'DOD PA SNGON PO LA SOGS PA'I

RNAM PA GCIG RIG NA RNAM PA SNGA MA DANG PHYI MA'I RIG PAR THAL
BAR 'GYUR BA BZLOG DKA'O, ,JI STE RIM GYIS SNANG BA LA SOGS PA
BRDZUN PA'I PHYIR RIM LA SOGS PA'I DON MI 'THAD PAS, 'DI NI KLAN
KAR MI RUNG NGO SNYAM NA, DE NI RIGS PA MA YIN TE, GAL TE THAMS
CAD BRDZUN PA

YIN NA 'O NA BDEN PA DE GANG ZHIG YIN PA BRJOD PAR BYA DGOS SO,
,GAL TE TSANGS PA'I NGO BO GNYIS SU MED PA KHO NA BDEN NO ZHE NA,
GAL TE DE LTA NA GNYIS SU MED PA'I SHES PA BRDZUN PA DANG LHAN
CIG TU 'BREL PA CI ZHIG YOD, GANG GIS NA DE LTAR BDEN PA DE LTAR
BRDZUN PA'I NGO BOR BDAG

@101A *, ,NYID SNANG BAR 'GYUR, RE ZHIG BDEN PA'I NGO BO NYID NI
MA YIN TE, BDEN PA DANG BRDZUN PA'I NGO BO GNYIS 'GAL BA'I PHYIR
RO, ,BDEN PA LAS SKYES PA YANG MA YIN TE, BRDZUN PA NI BYA BA MA
YIN PA'I PHYIR LA RTAG PA YANG DON BYED PA'I NUS PA DANG BRAL
BA'I

PHYIR RO, ,BDEN PA NI BDAG NYID DE LTAR MI SNANG NGO ZHES BRJOD
PA YANG RIGS PA MA YIN TE, GANG GI BDEN PA BDAG NYID DE LTAR
SNANG BAR 'GYUR BA SHES PA LAS MA GTOGS PA GZHAN YANG MED PA'I
PHYIR RO, ,CUNG ZAD KYANG MI SNANG NGO ZHES KYANG BRJOD PAR YANG
RIGS PA MA YIN TE,

NYAMS SU MYONG BA DANG 'GAL BA'I PHYIR RO, ,DE LTA BAS NA SHES
PA'I RANG BZHIN NYID DE 'DRA STE, DES NA DE LTAR BRDZUN PA'I RNAM
PA 'DZIN PAR SNANG BAR 'GYUR RO ZHES BYA BA 'DI KHO NA BRJOD PAR
BYA DGOS SO, ,DE LTA YIN TE BRDZUN PA'I RNAM PAR SNANG BA NA NI
BRDZUN PA NYID DU MNGON PAR RGYUG

GO ZHES BYA BAR 'GYUR RO, ,DE LTA MA YIN NA NI SHES PAS YUL
BRDZUN PAR 'DZIN PA'I MI NUS PAS DE'I PHYIR GROGS PO KHYOD KYIS
KHO BO 'PHEL BA YIN NO, ,BRDZUN PA'I NGO BOS BDEN PA SGRUB PAR
BYED PA'I TSAD MA YANG CI YANG MED PAS KHYOD KYI DE NI BDAG TU
'DZIN PA SHIN TU DAM POS BSKYED

BA'I BDAG CHAD PAS SKRAG PA'I PHYIR LTUNG BAS 'JIGS NAS NAM
MKHA'I RTZVA LA 'JU BAR BYED PA LTA BU 'BA' ZHIG TU ZAD PAS 'DI
NI GYI NA'O, ,NAM MKHA' DANG ZHES BYA BA LA SOGS PAS MDO SDE PA
LA SOGS PA'I GZHUNG GIS GTAN TSIGS MA GRUB PAR DOGS PA BSU BAR
BYED DE, DE DAG

LTAR NA YANG SHES PA RNAMS SGRA'I RNAM PAR GZHAG PAR 'BYUNG BA'I
PHYIR SNA TSOGS PA NYID YOD PA KHO NA BSAM GRUB PA MA YIN NO,
,KHAS BLANGS TE YANG ZHES BYA BA NI SNA TSOGS SU SNANG BA MA YIN
PAR RO, ,MTSAN NYID BCAS PA LA ZHES BYA BA NI MTSAN NYID DANG
BCAS PAR 'DOD PA MIG GI RNAM PAR

SHES PA LA SOGS PA LA'O, ,MTSAN NYID DANG LDAN PA LA ZHES BYA BA
NI DNGOS PO MTSAN NYID DANG LDAN PA LA'O, ,'DI SKAD DU GANG GI
TSE DNGOS PO NYID DU 'DOD PA MIG GI RNAM PAR SHES PA LA SOGS PA
RANG BZHIN MED PA NYID DU GRUB PA DE'I TSE MIG GI RNAM PAR SHES
PA LA SOGS PA LA DNGOS PO'I MTSAN

@101B NYID DON BYED PA NYID LA SOGS PA BKAG PA'I PHYIR NAM MKHA'
RNAM PAR RTOG PA LA SOGS PA GZHAN YANG JI LTAR DNGOS PO NYID DU
'GYUR TE, MIG GI RNAM PAR SHES PA LA SOGS PA DANG 'DRA BA KHO NAR
THAMS CAD KYANG DNGOS PO MED PAR GYUR TO ZHES BSHAD PA YIN NO,
,RE ZHIG DE LTAR BLO THAMS

CAD RANG BZHIN GCIG PA NYID DANG BRAL BAR RAB TU BSGRUBS NAS DE
LTAR MJUG BSDU BA'I TSIGS SU BCAD PAS STON PAR BYED DO, ,'DIR
ZHES BYA BA NI GZUGS LA SOGS PA GCIG GI RANG BZHIN NYID LA SOGS
PA DGAG PAR RO, ,GSUNGS PA ZHES BYA BA NI 'PHAGS PA LHAS SO, ,GAL
TE TSIGS

RNAMS LAS SOR MO GZHAN YIN PAR GYUR NA, DE'I TSE DMIGS PA'I RIG
BYAR GYUR PA'I PHYIR BUM PA DANG RAS YUG BZHIN DU LOGS SHIG TU
DMIGS PAR 'GYUR RO, ,JI STE TSIGS DANG 'DU BA'I PHYIR LOGS SHIG
TU DMIGS PAR MI 'GYUR NA DE'I TSE TSIGS RE RE LA BDAG NYID THAMS
CAD DU RDZOGS

PA'I PHYIR TSIGS GCIG BSGRIBS NA YANG SOR MO BSGRIBS PAR 'GYUR
BA'AM, DMAR NA DMAR BAR 'GYUR LA SOR MO MANG PO NYID DU THAL BAR
YANG 'GYUR RO, ,PHYOGS GCIG GIS KHYAB NA NI GCIG PA NYID NYAMS
PAR 'GYUR RO, ,DE DAG LA YANG PHYOGS GCIG GIS KHYAB NA NI THUG PA
MED PAR 'GYUR RO, ,

GZHAN MA YIN PA YANG MA YIN TE, SOR MO GCIG DANG THA MI DAD PA'I
PHYIR SOR MO'I RANG GI NGO BO BZHIN DU RTZE MO DANG DRUNG PA
GNYIS KYANG GCIG PA NYID DU THAL PAR 'GYUR LA SOR MO YANG TSIGS
DU MA DANG THA MI DAD PA'I PHYIR DU MA NYID DU THAL BAR 'GYUR RO,
,DE LTAR NA RNAM PAR DPYAD PA 'DIS TSIGS LA

SOGS PA YANG RANG GI YAN LAG RNAMS LAS GZHAN DANG GZHAN MA YIN PA
NYID DU BRJOD DU MED PA'I PHYIR MA GRUB PAS MED DO ZHES BRJOD PAR
BYA'O, ,SOR MO LA SOGS PA MA GTOGS PAR YANG 'DUS PA MED PA'I
PHYIR DANG, RDUL PHRA RAB RNAMS KYANG PHYOGS THA DAD PA NYID KYIS
MA GRUB PA'I PHYIR DON DAM PAR

'DUS PA TZAM YANG MED DO, ,'ON GZUGS DANG SGRA LA SOGS PA BDEN PA
NYID DU 'GYUR RO SNYAM PA LA, SOR MO LA SOGS PA RNAMS KYIS NI
ZHES BYA BA LA SOGS PA SMOS SO, ,JI LTAR SOR MO LA SOGS PA DANG,
SOR MO 'DUS PA MED PAR BSHAD PA DE BZHIN DU DNGOS PO THAMS CAD
DANG GZUGS LA

@102A *, ,SOGS PA YANG MED PA NYID DU KHONG DU CHUD PAR BYA STE,
DE DAG GI RANG BZHIN YANG 'DUS PA TZAM YIN PA'I PHYIR LA 'DUS PA
YANG DNGOS PO MED PA NYID DU BSTAN PA'I PHYIR RO, ,'O NA 'DUS PA
LAS MA GTOGS PAR GZUGS LA SOGS PA YOD PAR 'GYUR RO SNYAM PA LA,
TSOGS MA

GTOGS PA'I DNGOS PHRA'ANG MED, ,CES BYA BA SMOS SO, ,PHRA BA'ANG
ZHES BYA BA NI PHRA RAB KYI BDAG NYID KYANG STE RDUL PHRA RAB
KYANG PHYOGS KYI BYE BRAG GIS THA DAD PA'I PHYIR RO, ,'O NA BLO'I
NGO BO GCIG PAR 'GYUR RO SNYAM PA LA, DE LTAR DON GCIG SHES BYED
PA, ,ZHES BYA BA LA SOGS PA SMOS SO, ,

YUL GYI RNAM PA 'DZIN PAR SKYE BA'I PHYIR SHES PA YANG SNA TSOGS
PA'I NGO BO YIN PA'I PHYIR RO SNYAM DU BSAMS PA YIN NO, ,'O NA
YID KYI RNAM PAR SHES PA DANG YID KYI RNAM PAR SHES PA'I SEMS LAS
BYUNG BA RNAMS DMIGS PA GCIG PA CAN YIN PAR 'GYUR RO SNYAM PA LA,
SEMS BYUNG TSOGS DANG

BCAS SEMS KYI, ,ZHES BYA BA LA SOGS PA SMOS TE, RE ZHIG YID KYI
RNAM PAR SHES PA DANG YID KYI RNAM PAR SHES PA'I SEMS LAS BYUNG
BA GZUGS LA SOGS PA'I YUL CAN GANG DAG YIN PA DE DAG NI YUL SNA
TSOGS PA CAN YIN PA'I PHYIR SNA TSOGS PA NYID KHO NA YIN NO,
,GZUGS SHES PA LA

SOGS PA'I YUL CAN GANG DAG YIN PA DE DAG KYANG SNA TSOGS NYID KHO
NA YIN TE, GONG DU GZUGS LA SOGS PA LA DMIGS PAR GYUR PA GZUGS LA
SOGS PA SHES PA SNA TSOGS PA NYID KYI PHYIR RO ZHES BSHAD ZIN TO,
,RANG GI SDE PA SEMS TZAM GYI TSUL LA BRTEN PA'I BLO GROS DKAR BA
GANG

DAG CES BYA BA NI RNAL 'BYOR SPYOD PA PA RNAMS SO, ,SHES PA LA
MTHUN PA'I BAG CHAGS YONGS SU SMIN PA LA RAG LAS NAS 'BYUNG BA
YOD PA ZHES TSIG RNAM PAR SBYAR RO, ,BAG CHAGS GANG LA THOGS PA
MED PA'I SEMS CAN GYI RGYUD LA YOD PA DE LA DE SKAD CES BYA'O,
,BAG CHAGS DE SMIN PA NI

YONGS SU SMIN PA STE, 'JUG PA THOB PA ZHES BYA BA'I THA TSIG GO,
,YONGS SU SMIN PA DE SPRUL PA NI BSKYED PA'O, ,'DIR 'THAD PA
GZUGS LA SOGS PA'I SKYE MCHAD CES BYA BA LA SOGS PA SMOS SO,
,RDZAS DANG YON TAN LA SOGS PA ZHES BYA BA NI BYE BRAG PA LA SOGS
PA NYE BAR BRTAGS PA

@102B RNAMS SO, ,SOGS PA ZHES BYA BA'I SGRAS NI LAS DANG SPYI
DANG BYE BRAG DANG 'DU BA RNAMS BSDU STE, 'DIS NI PHYI ROL GYI
GZUNG BA MED PA'I PHYIR SHES PA 'DZIN PA MED PA KHO NA'O ZHES
BSTAN PA YIN NO, ,PHYI ROL GYI DON YOD NA YANG SHES PA NI GZUNG
BA DANG 'DZIN PA'I RNAM PAS STONG PA KHO NA YIN NO ZHES BSTAN

PA'I PHYIR TSOR BAR BYA BA DANG TSOR BA PO'I MTSAN NYID DANG YANG
BRAL BA'I PHYIR ZHES BYA BA LA SOGS PA SMOS TE, RE ZHIG RNAM PA
MED NA YOD PA TZAM GYIS NI PHYI ROL GYI DON RIG PAR RIGS PA MA
YIN TE, HA CANG THAL BAR 'GYUR BA'I PHYIR RO, ,YUL GYI 'BRAS BU
YIN PAS SAM, ,TSOGS PA GCIG

LA RAG LAS PAS KYANG RIG PAR RIGS PA MA YIN TE, MIG LA SOGS PA LA
YANG THAL BAR 'GYUR BA'I PHYIR RO, ,YUL GYI RNAM PA CAN TZAM GYIS
KYANG MA YIN TE, RNAM PA MTSUNGS PA'I SEMS GZHAN YANG 'DZIN PAR
THAL BAR 'GYUR BA'I PHYIR RO, ,YUL DANG 'DRA BA DANG YUL LAS
BYUNG BA DAG

GIS KYANG MA YIN TE, MTSUNGS PA DE MA THAG PA'I RKYEN DON MTHUN
PA YANG YUL NYID DU THAL BAR 'GYUR BA'I PHYIR RO, ,DE LA SOGS
PA'I RNAM PAS TSOR BAR BYA BA DANG TSOR BA PO NYID KYI MTSAN NYID
MI SRID PA'I PHYIR DNGOS PO 'DI DAG NI SGYU MA LA SOGS PA'I RANG
BZHIN LTAR SNANG NGO, ,'DI DAG

DE LTAR SNANG BA'I RGYU GANG YIN SNYAM PA LA, THOG MA MED PAR
SRID PA 'BYUNG BA CAN ZHES BYA BA LA SOGS PA SMOS SO, ,DNGOS PO
LA MNGON PAR ZHEN PA 'DI LA THOG MA MED PA'I SRID PAR 'BYUNG BA'I
NGANG TSUL YOD PAS DE SKAD CES BYA STE, MNGON PAR ZHEN PA DES
BSKYED PA'I BAG CHAGS GANG YIN

PA'O; ,BAG CHAGS DE YONGS SU SMIN PA NI 'JUG PA THOB PA NYID DO,
,BAG CHAGS YONGS SU SMIN PA DE'I MTHU NI NUS PA STE, BDAG PO ZHES
BYA BA'I THA TSIG GO, ,MTHU DE LAS RNAM PA 'DI DAG SNANG STE,
PHYI ROL GYI DON MED PAR YANG ZHES BYA BA'I THA TSIG GO, ,DE DGE
ZHES BYA BA NI LUGS

THAMS CAD KYI MCHOG YIN PA'I PHYIR RO, ,DNGOS PO DE YANG BDAG
NYID DAM CI ZHES BYA BA NI SNGON PO LA SOGS PA'I RNAM PA'I NGO
BO'O, ,LUGS 'DI NI TSAD MA DANG ZHES BYA BA LA SOGS PAS NI TSIG
LE'UR BYAS PA'I DON RNAM PAR 'GREL PAR BYED DO, ,'DI NI ZHES BYA
BA NI 'DI ZHES BYA BA'I THA TSIG GO, ,

@103A *, ,GANG DAG DMIGS PA LA SPYOD PA DE DAG NI DMIGS PA CAN
TE, DE DAG NI DMIGS PA CAN YANG YIN LA MTHA' YAS PA DAG KYANG YIN
ZHES TSIG RNAM PAR SBYAR TE, DMIGS PA CAN RNAMS KYI MNGON PAR
ZHEN PA NGAN PA'AM, DMIGS PA CAN RNAMS KYI MNGON PAR ZHEN

PA NGAN PA MTHA' YAS PA GANG YIN PA DE'I GNYEN PO YIN PAS SO,
,TSAD MA SHIN TU GSAL BA GANG YIN SNYAM PA LA, 'DI LTAR RDUL PHRA
RAB LA SOGS PA ZHES BYA BA LA SOGS PA SMOS SO, ,SNGAR BSHAD PA
ZHES BYA BA NI, THA DAD PHYOGS DANG 'DRE BAS NA, ,KHYAB RNAMS
GCIG PUR GA LA

'GYUR; ,ZHES BYA BA LA SOGS PAS SO, ,LUNG GIS SHES PAR BYA BA
YANG YIN PAR BSTAN PA LUNG DANG LDAN PA YANG YIN TE ZHES BYA BA
LA SOGS PA SMOS SO, ,GZUGS BRNYAN LTA BU ZHES BYA BA NI GZUGS
BRNYAN BZHIN NO ZHES BYA BA'I THA TSIG GO, ,SNANG YANG NI ZHES
BYA BA NI DON GYI RNAM PAR

ZHES BYA BA DANG SBYAR RO, ,THOG MA MED PA'I BLOS BSGOS PA ZHES
BYA BA NI THOG MA MED PA'I DNGOS POR MNGON PAR ZHEN PA CAN GANG
YIN PA DES BSGOS PA STE SBAGS PA'O, ,GCIG TU NA 'KHOR BA THOG MA
MED PA NAS BSGOS PA YIN NO, ,GAL TE SEMS DON GYI RNAM PA CAN YIN
NA 'O NA NI YOD DO,

ZHES BYA BA KHAS BLANGS PAR 'GYUR RO SNYAM PA LA DON MED CES BYA
BA SMOS SO, ,YANG DAG JI BZHIN MTHONG ZHES BYA BA NI GCIG DANG DU
MA'I NGO BOS DON DPYOD PA STE, DON YOD PA NYID DU MI SNANG NGO
ZHES BYA BA'I THA TSIG GO, ,DE LTAR NA CHOS LA BDAG MED PA BSHAD
PA YIN NO, ,GANG ZAG LA BDAG

MED PA YANG GTZO CHER BSHAD PA'I PHYIR GANG ZAG CES BYA BA SMOS
TE, KHA CIG NA RE TSE RABS GZHAN DANG GZHAN DAG TU 'KHOR BA'I
GANG ZAG GANG YIN PA NI RDZAS SU YONG PAR 'DOD DE ZHES ZER RO,
,GZHAN DAG NA RE 'KHOR BAR 'GYUR BA RGYUN RDZAS SU YONG PAR 'DOD
DO ZHES ZER RO, ,LA LAN RE GZUGS

LA SOGS PA PHUNG PO RNAMS KHO NA 'KHOR RO ZHES ZER RO, ,GZHAN DAG
NA RE PHYI ROL GYI RGYU DANG RKYEN RNAMS KHO NA 'KHOR BA PA YIN
NO ZHES BRJOD DO, ,GZHAN DAG NA RE RDUL RNAMS 'KHOR RO ZHES ZER
RO, ,GZHAN DAG NA RE SNA TSOGS 'DI NI GTZO BO'I KHONGS SU 'GYUR
BA YIN NO ZHES ZER RO, ,

@103B KHA CIG GIS NI THAMS CAD KYI BYED PA PO NI DBANG PHYUG KHO
NA YIN NO SNYAM DU RTOGS TE, RAB TU SMRA BA 'DI DAG THAMS CAD NI
SEMS TZAM PO KHO NA LAS RNAM PAR RTOG PAR BYED KYI, DON DAM PAR
GANG ZAG LA SOGS PA YOD PA NI MA YIN NO ZHES BSTAN PA YIN NO,
,'DI THAMS CAD NI JI LTAR 'GRUB SNYAM PA LA,

PHYI ROL DON MTHONG ZHES BYA BA LA SOGS PA SMOS TE, DON ZHES BYA
BA'I SGRA NI GZUGS LA SOGS PA DANG GANG ZAG LA SOGS PA GNYI GA LA
YANG BYA'O, ,LOG PA YIN ZHES BYA BA NI LOG PA'I DON ZHES BYA BA'I
THA TSIG GO, ,SBYOR BA NI SEMS DON GYI RNAM PA CAN GANG DANG GANG
YIN PA DE NI LOG PA'I

DON YIN TE, DPER NA RMI LAM LA SOGS PA LTA BU'O, ,PHYI ROL GYI
DON MTHONG BA NYID DU 'DOD PA RTZOD PA'I GZHIR GYUR PA'I SEMS 'DI
YANG DON GYI RNAM PA CAN TE, RANG BZHIN GYI GTAN TSIGS 'PHEL BA
YIN NO, ,'DI LA GNOD PA CAN GYI TSAD MA GANG YIN SNYAM PA LA, DON
YOD MA YIN

TE ZHES BYA BA SMOS TE, GANG GI PHYIR GCIG DANG DU MA'I RANG
BZHIN DAG GIS DPYAD NA DON MI GNAS PA'I PHYIR DON MED PAR GRUB PA
NI GNOD PA CAN GYI TSAD MA YIN NO, ,PHYI ROL GYI YUL DANG 'BREL
PA'I DON MNGON SUM KHO NAR GRUB PA MA YIN NAM, DE JI LTAR NA MED
KYANG DAM BCAS PA YANG JI LTAR

'GAL PA CAN DU MI 'GYUR SNYAM PA LA, SEMS NYID DE ZHES BYA BA
SMOS TE, 'DIS NI LUGS 'DI SNGAR BSHAD PA MNGON PAR ZHEN PA NGAN
PA'I GNYEN PO NYID YIN PAR BSTAN TO, ,DE NYID KYI PHYIR MKHAS PA
DAG TSUL 'DI LA BRTEN NAS ZHES BYA BA LA SOGS PA SMOS TE, 'DI
TZAM GYIS NI DE DGE

ZHES BYA BA RNAM PAR PHYE BA YIN NO, ,'ON KYANG ZHES BYA BA LA
SOGS PAS NI TSIGS SU BCAD PA'I CHA LHAG MA 'GREL PAR BYED DE,
YANG DAG PA NYID YIN NA RNAM PA DANG RNAM PAR SHES PA GNYIS SNGA
MA BZHIN DU RANG BZHIN PHAN TSUN GNAS PAR THAL BAR 'GYUR TE,
KHONG DU CHUD PAR SLA BA NYID DO, ,

G-YO DANG MI G-YO LA SOGS LA, ,ZHES BYA BA NI G-YO BA DANG MI
G-YO BAR SNANG BA DAG LA ZHES BYA BA'I THA TSIG GO, ,DE LTA MA
YIN NA ZHES BYA BA NI G-YO BA LA SOGS PAR SNANG BA NGO BO GCIG LA
KHO NA MA YIN NA ZHES BYA BA'I THA TSIG GO, ,THAL BA 'DI NI ZHES
BYA BA NI G-YO BA LA SOGS PA RNAM PA

@104A *, ,GCIG TU SNANG BAR THAL BAR 'GYUR BA'O, ,NGES PAR THA
DAD PAR 'GYUR RO ZHES BYA BA NI SHES PA DANG RNAM PA GNYIS ZHES
BYA BA LHAG MA'O, ,LA LA LAS NI NGES PAR DE KHO NAR 'GYUR RO ZHES
'BYUNG STE, DER NI DE KHO NA ZHES BYA BA THA DAD PA KHO NA LA
SNYEGS TE, GONG DU

GDON MI ZA BAR SNA TSOGS NYID DU 'GYUR RO ZHES BSHAD PA DER THA
DAD PA KHO NA'I SKABS YIN PA'I PHYIR RO, ,GANG DAG CES BYA BA NI
RNAL 'BYOR SPYOD PA KHA CIG KHO NA YIN TE, JI SKAD BSHAD PA'I SUN
DBYUNG BAR THAL BAR 'GYUR BAS 'JIGS NAS RNAM PA SHES PA RIGS MA
THUN PA MANG PO YANG

CIG CAR SKYE'O ZHES BRJOD DO, ,DE DAG GI LUGS KYIS GCIG LA SNA
TSOGS NYID DU KHAS MI LEN PA'I PHYIR JI SKAD BSHAD PA'I SUN
DBYUNG BAR MI 'JUG MOD KYI, NYES PA GZHAN YOD PAS SMRA BA DE DAG
GI NI GANG ZHES BYA BA LA SOGS PA SMOS SO, ,LUNG GANG YIN SNYAM
PA LA GANG SNGA PHYI

MED PAR SEMS GNYIS 'BYUNG BA 'DI NI GNAS MA YIN TE ZHES BYA BA
SMOS SO, ,GNAS MA YIN TE ZHES BYA BA NI MI SRID PA'O, ,DE NYID
KYI BSHAD PA NI GO SKABS MED DO ZHES BYA BA YIN NO, ,SNGA PHYI
MED PAR ZHES BYA BA NI DUS GCIG TU ZHES BYA BA'I THA TSIG STE,
'DIR 'GAL BA NI 'DI YIN NO, ,

DE BZHIN DU ZHES BYA BA NI LUNG DANG 'GAL BA GNYIS PA YANG STON
PA'O, ,RNAM PAR SMIN PA'I RNAM PAR SHES PA'I DBANG DU MDZAD DE DE
SKAD CES GSUNGS PAR 'DOD DO ZHE NA ZHES BYA BA NI PHA ROL PO LUNG
GI GZHUNG 'DZUGS PA'I DOGS PA BSU BAR BYED PA'O, ,RNAM PAR SMIN
PA'I RNAM PAR SHES PA ZHES

BYA BA NI KUN GZHI'I RNAM PAR SHES PA STE, KUN GZHI RNAM PAR SHES
PA NI GCIG KHO NA 'BYUNG GI ,DU MA CIG CAR NI MI 'BYUNG BAS NA
DE'I PHYIR 'DI NI BCOM LDAN 'DAS KYIS KUN GZHI'I RNAM PAR SHES
PA'I DBANG DU MDZAD NAS GSUNGS KYI, 'JUG PA'I RNAM PAR SHES PA NI
MA YIN NO ZHES GRAGS TE,

RNAM PAR BSHAD BA 'DI YANG SNGON GYI SLOB DPON GYIS RNAM PAR
BSHAD PA DANG 'GAL BA'I PHYIR DANG, RNAM BAR SMIN PA'I RNAM PAR
SHES PA YANG LUS DANG, LONGS SPYOD DANG, GNAS SU SNANG BAS SNA
TSOGS PA YIN PA'I PHYIR DU MAR THAL BAR 'GYUR BA MA BZLOG PAS
SKYON CHAGS

@104B PA KHO NA YIN NO SNYAM DU BSAMS NAS, GAL TE DE LTA NA 'DI
NI ZHES BYA BA LA SOGS PA SMOS TE, SNGON GYI SLOB DPON CHOS KYI
GRAGS PA LA SOGS PAS 'DI SKAD DU BCOM LDAN 'DAS KYIS GNAS MA YIN
PA ZHES BYA BA LA SOGS PAS RNAM PAR RIG PA RNAMS NGES PAR BSHAD
PA GANG YIN PA DE NI

RNAM PAR RIG PA DE DAG RNAMS LAS RNAM PAR SHES PA RIGS MTHUN PA
KHO NA'I DBANG DU MDZAD DE GSUNGS KYI, RIGS MI MTHUN PA NI MA YIN
TE, 'DI LTAR RNAM PAR RTOG PA'I RIGS MTHUN PA RNAMS RIM GYIS
'BYUNG BAR RTOGS SO ZHES RNAM PAR BSHAD DO, ,DE LTA MA YIN TE GAL
TE KHYOD SNGON GYI SLOB DPON

GYI TSUL BOR NAS RANG DGAR RNAM PAR 'CHAD PAR BYED NA NI DE'I TSE
KHO BO YANG 'DI SKAD DU 'DI LTA STE, GNAS MA YIN NO ZHES BYA BA
LA SOGS PA 'DI NI MI MTHUN PA DANG GNYEN PO'I SEMS GNYIS CIG CAR
'BYUNG BA DGAG PA LHUR MDZAD PA YIN NO ZHES RNAM PAR 'CHAD DO,
,'O NA RNAM PAR SHES PA'I RGYUD

GCIG PA'O ZHES BYA BA 'DI NI JI LTAR DRAN SNYAM PA LA, GCIG CES
BYA BA'I SGRA NI 'BA' ZHIG CES BYA BA'I RNAM GRANGS SU GTOGS PA
YIN GYI ZHES BYA BA LA SOGS PA SMOS TE, DE LTA YIN NA PHYI ROL
GYI DON DGAG PA BSTAN PAR BSHAD PA YIN NO, DE LTAR BSHAD NA YON
TAN CI ZHIG 'THOB SNYAM PA

LA; DE BAS NA RNAM PAR SMIN PA'I RNAM PAR SHES PA ZHES BYA BA LA
SOGS PA SMOS TE, KHYOD KYIS BSHAD PA LTAR NA THA DAD PAR THAL BAR
'GYUR BA'I GNOD PA SKYED PAR 'GYUR BA KHO NA'O SNYAM DU BSAM
PA'O, ,GAL TE DE LTA NA PHA ROL BO DE LTAR BSHAD PA YIN YANG
KHYOD KYIS KHO BO CAG 'DOD PA KHO

NA BSGRUBS PA YIN NO ZHES SMRA BAR 'GYUR RO SNYAM PA LA, CI LUGS
'DI RMA MED PA YIN NA MA ZHES BYA BA LA SOGS PA SMOS SO, ,DPYAD
PA DE GANG YIN SNYAM PA LA, 'DI LTAR DBUS SU 'DOD PA'I RNAM PAR
SHES PA ZHES BYA BA LA SOGS PA SMOS SO, ,SHES PA RNAMS NI LUS CAN
MA YIN PA'I

PHYIR YUL GYIS BYAS PA'I SNGA MA DANG PHYI MA MED PA MA YIN NAM,
DE JI LTAR NA SHES PA RNAMS RDUL PHRA MO BZHIN DU DBUS NA GNAS
PAR 'GYUR, DE NI BDEN NA SMRA BA 'DI LA SKYON GZHAN RNAM PA YUL
KHEBS PAR SNANG BA RNAMS BDEN PA NYID DU 'DOD PAS SHES PA MANG PO
YUL MED PA YIN YANG DE BZHIN DU

@105A *, ,YUL KHEBS PAR GNAS PAR SKYE BAR YONGS SU RTOGS PA GANG
YIN PA 'DI YOD DO, ,DE LTA MA YIN TE GAL TE RNAM PAR SHES PA DU
MA SKYE BAR RTOGS PA LA YANG DE LTAR YUL KHEBS PAR SKYE BAR SNANG
BA LOG PA YIN PAR GYUR NA DE'I TSE RNAM PAR SHES PA DU MA SKYE
BAR RTOGS

PA DON MED PAR 'GYUR TE, SNGON PO LA SOGS PAR SNANG BA YUL KHEBS
PAR GNAS PA MA RTOGS PAR NI GANG ZHIG BDEN PAR 'GYUR BA SNGON PO
LA SOGS PA GZHAN NYAMS SU MYONG BA NI MED DO, ,SNGON PO LA SOGS
PAR SNANG BA YANG BRDZUN PA NYID YIN NA GZHAN CI ZHIG BDEN PAR
'GYUR TE,

'DI NI GYI NA'O, ,RDUL PHRA RAB RNAMS NI LUS CAN YIN LA RNAM PAR
SHES PA NI LUS CAN MA YIN PA MA YIN NAM, DE JI LTAR NA 'DIR NYES
PA 'DI NYID DU 'GYUR SNYAM PA LA, BAR CHAD MED PAR RIGS GCIG PA'I
RDUL DU MA 'DZIN PA NA ZHES BYA BA LA SOGS PA SMOS TE, BSDUS PA'I
DON NI

MING TZAM THA DAD PA 'BA' ZHIG TU ZAD KYI, YUL 'DAB CHAGS PAR
GNAS PA'I MTSAN NYID KYI DON LA NI THA DAD PA MED DO, ,MING TZAM
LA 'JUG PA'I SGOS BYAS PA'I NYES PA MTSUNGS PAR BSGRUB PA NI MA
YIN GYI, YUL 'DAB CHAGS PAR GNAS PAS BYAS PA'I NYES PA MTSUNGS
PAR

BYED PA DE LA YANG MING THA DAD PA YOD KYANG JI LTAR NYES PA
MTSUNGS PAR MI 'GYUR ZHES BYA BA YIN NO, ,GANG DAG NOR BU'I GZI
BZHIN DU ZHES BYA BA LA SOGS PAS NI RNAL 'BYOR SPYOD PA PA GZHAN
GYI LTA BA'I DOGS PA BSU BAR BYED DE, DE DAG NI DUS THAMS CAD DU
RNAM PAR SHES PA SNA TSOGS

KYI RNAM PA CAN GCIG KHO NA SKYE'O ZHES BRJOD DO, ,SNGA MA RNAMS
NI MIG LA SOGS PA'I RNAM PAR SHES PA SNA TSOGS KYI RNAM PA CAN
YIN PAR 'DOD KYANG GCIG PU KHO NAR MI 'DOD KYI, RNAM PAR SHES PA
BRGYAD PAR 'DOD CING, GSANG BA PA RNAMS NI 'GRO BA THAMS CAD NI
RNAM PAR SHES PA RTAG PA

GCIG PU TZAM GYI RANG BZHIN YIN PAR 'DOD LA, 'DI NI SROG CHAGS RE
RE ZHING SO SO'I MI RTAG PA RE RER 'DOD PAS PHYOGS SNGA MA GNYIS
LAS 'DI LA BYE BRAG YOD DO, ,NAM MKHA' NI GNAM YIN TE, GANG DAG
LA NAM MKHA' DE NYID KYI GOS YOD PA DE LA DE SKAD CES BYA'O, ,DE
DAG GI LTA BA

@105B ZHES TSIG RNAM PAR SBYAR TE, 'DIR YANG NAM MKHA'I GOS CAN
GYI LTA BA BZHIN DU SUN DBYUNG BA BRJOD PAR BYA'O SNYAM DU BSAMS
PA'O, ,SUN DBYUNG BA DE NYID BSTAN PA'I PHYIR, SNA TSOGS GCIG
PU'I RANG BZHIN MIN, ,ZHES BYA BA LA SOGS PA SMOS SO, ,SBYOR BA
NI GANG ZHIG SNA TSOGS

YIN PA DE NI GCIG PU MA YIN TE, DPER NA RIN PO CHE RIGS SNA TSOGS
PA LTA BU'AM, DPER NA SEMS KYI RGYUD SNA TSOGS LA YOD PA'I SHES
PA DAG LTA BU YIN NO, ,RNAM PAR SHES PA 'DI YANG SNA TSOGS PA YIN
TE, RANG BZHIN 'GAL BA DMIGS PA YIN NO, ,'DI LA JI LTAR 'GAL

BA 'GRUB SNYAM PA LA, SNA TSOGS ZHES BYA BA NI RNAM PA THA DAD PA
LA BYA STE ZHES BYA BA LA SOGS PA SMOS TE, RANG BZHIN SNA TSOGS
PA MA GTOGS PA GZHAN SNA TSOGS PA'I SGRAR BRJOD PAR BYA BA NI MED
DO, ,SNA TSOGS PA DANG GCIG PA GNYIS KYANG NGO BO PHAN TSUN RNAM
PAR BCAD PA MED

NA MED PA YIN PA'I PHYIR PHAN TSUN SPANGS TE GNAS PA'I MTSAN NYID
KYI 'GAL BA YIN PAS 'GAL BA GRUB BO, ,'GAL BA GNYIS KYANG RANG
BZHIN GCIG PA NYID YIN NA NI 'GRO BA MTHA' DAG RDZAS GCIG TU
'GYUR TE, DE'I PHYIR LHAN CIG SKYE BA DANG 'JIG PA LA SOGS PAR
THAL BAR 'GYUR

BA BZLOG DKA'O, ,DE LTA MA YIN NA NI GCIG CES BYA BA MING TZAM
KHO NAR 'GYUR TE, MING LA NI BRTZAD PA MED PAS GTAN TSIGS MA NGES
PA NYID MA YIN TE, DPER NA RIN PO CHE RIGS SNA TSOGS NI NAM
MKHA'I GOS CAN GYI LUGS KYIS BLTA BAR BYA'I, RNAL 'BYOR SPYOD
PA'I LUGS

KYIS NI MA YIN TE, RNAL 'BYOR SPYOD PA LA NI RIN PO CHE MA GRUB
PA'I PHYIR RO, ,RNAL 'BYOR SPYOD PA'I LUGS KYIS NI DPE SEMS RGYUD
SNA TSOGS LA YOD PA'I SHES PA RNAMS YIN TE, DPE SEMS RGYUD SNA
TSOGS LA YOD PA'I SHES PA NI SOGS PA ZHES BYA BA'I SGRAS BSTAN PA
KHO NA YIN NO, ,

DES NA SUN DBYUNG BA 'DI NI GNYIS KA'I LUGS LA YANG THUN MONG YIN
NO, ,SUN DBYUNG BA THUN MONG GZHAN YANG, ,SNA TSOGS GCIG PU'I
RANG BZHIN NI, ,ZHES BYA BA SMOS SO, ,SNA TSOGS NGO BOR SNANG BAR
YANG MI 'GYUR ZHES BYA BA STE, SNA TSOGS KYI NGO BOR SNANG BA NI
SNA TSOGS KYI NGO BOS KHYAB

@106A *, ,PA YIN NO, ,DE NI THA DAD PA'I BDAG NYID DU 'KHRUL PA
MED DE ZHES BYA BA LA SOGS PA NI KHYAB PA DE NYID STON PAR BYED
PA'O, ,DE BZHIN DU GCIG RTOGS PAS ZHES BYA BA NI RNAM PA SNA GCIG
SNANG NA RNAM PA THAMS CAD SNANG BAR 'GYUR BA'O, ,SOGS PA ZHES
BYA BA'I

SGRAS NI GCIG DMAR RAM TSIG NA THAMS CAD DMAR BA LA SOGS PAR THAL
BAR 'GYUR RO ZHES STON TO, ,JI STE NGO BO NYID DU DE'I ZHES BYA
BA LA SOGS PAS NI 'DI LA PHA ROL PO'I LAN GYIS DOGS PA BSU BAR
BYED DO, ,DE'I ZHES BYA BA NI SHES PA'I'O, ,'O NA JI LTAR SNANG
SNYAM PA LA, ,

NOR PAS ZHES BYA BA SMOS SO, ,BSDUS PA'I DON NI GAL TE RNAM PA
'DI DAG BDEN PA'I NGO BO KHO NA ZHIG TU GYUR NA DE'I TSE 'GAL BA
'DI DAG THAMS CAD DU 'GYUR RO, ,BRDZUN PA NYID GCIG YIN NA NI
'GAL BA MED DE, DON DAM PAR SHES PA'I NGO BO GCIG PA KHO NA KHAS
BLANGS PA'I

PHYIR RO ZHES BYA BA YIN NO, ,SNGON PO LA SOGS PA RNAM PA'I BYE
BRAG TU GYUR PA MA YIN PA NI SHES PA LA PHRAD PA MED PA'O, ,GZHAN
ZHIG GZHAN GYI NGO BOR SNANG BAR JI LTAR 'GRUB SNYAM PA LA, 'JIM
PA'I DUM BU LA SOGS PA ZHES BYA BA SMOS SO, ,SNGAGS LA SOGS PAS
DKRUGS PA'I

MIG CAN GYI MI RNAMS LA ZHES BYA BAR SBYAR TE, SOGS PA'I SGRAS NI
SMAN LA SOGS PA YONGS SU BSDU'O, ,GAL TE MED NA JI LTA BUR, ,ZHES
BYA BA LA SOGS PAS NI SUN DBYUNG BAR BSHAD DE, DE DAG CES BYA BA
NI RNAM PA RNAMS SO, ,'DI LTAR ZHES BYA BA NI BYIS PA YAN CHAD LA
SHIN TU

GRAGS PA LTAR RO, ,DE YI DNGOS LAS THA DAD PA'I, ,ZHES BYA BA NI
RNAM PA GSAL BA SNANG BA LAS THA DAD PA GNYIS SU MED PA'I STE,
'DI NI 'JIG RTEN LAS 'DAS PA YIN NO ZHES STON PAR BYED DE, 'DI
LTAR SHIN TU GSAL BAR NYAMS SU MYONG BA GANG YIN PA DE NI BRDZUN
LA NYAMS SU

MYONG BA MED PA GANG YIN PA DE NI BDEN NO ZHES BYA BA 'DI LAS
LEGS PAR SMRAS PA 'DI NI GZHAN CI ZHIG YOD, 'DI LTAR GANG LA
DNGOS GANG MED, ,CES BYA BA LA SOGS PAS NI TSAD MA STON TE, DNGOS
PO GANG ZHIG GANG LA MED PA DE NI DE LA SHES PA MA YIN TE, DPER
NA SDUG BSNGAL LA

@106B BDE BA LA SOGS PA'I DNGOS PO 'AM DKAR PO'I RNAM PA LA SNGON
PO'I RNAM PA LTA BU'O, ,SHES PA LA YANG SNGON PO LA SOGS PA'I
RNAM PA MED DO ZHES BYA BA NI KHYAB PAR BYED PA 'GAL BA DMIGS PA
YIN NO, ,GAL TE TSAD MA 'DI LA DON DAM PAR SHES PA MED PAR THAL
BAR 'GYUR BAR RAB TU

BSGRUBS NA NI DE'I TSE SGRUB PA LA GRUB PA NYID DO, ,JI STE SPYIR
SGRUB NA NI DE'I TSE BZLOG NA GNOD PA CAN GYI TSAD MA MED PA'I
PHYIR MA NGES PA NYID YIN NO ZHES PHA ROL PO'I LAN GYI SKABS
SPANG BA'I PHYIR 'DI LA BSGRUB PAR BYA BA'I CHOS LAS BZLOG PA
DANG ZHES BYA BA LA SOGS PA SMOS SO, ,'DIR NI SPYI KHO NAR
BSGRUBS

LA; 'DI MA NGES PA NYID KYANG MA YIN TE, 'DI LTAR SHES PA NI RNAM
PA GNYIS TE, DNGOS DANG BTAGS PA'O, ,DE LA DNGOS NI BEMS PO'I NGO
BO MA YIN PA YIN LA, BEMS PO'I NGO BO MA YIN PA YANG SHES PA KHO
NA'I THUN MONG MA YIN PA RANG GI BDAG NYID DU GYUR PA'I CHOS CAN
YIN NA JI LTAR RNAM

PA MED PA'I YIN PAR 'GYUR, SBYOR BA NI GANG ZHIG SHES PA'I NGO BO
MA YIN PA DE LA NI SHES PA'I DNGOS PO YOD PA MA YIN TE, DPER NA
NAM MKHA'I PAD MA LTA BU'O, ,MED PAR KHAS BLANGS PA SNGON PO LA
SOGS PA'I RNAM PA RNAMS KYANG SHES PA'I NGO BO MA YIN PAS KHYAB
PAR BYED PA 'GAL BA DMIGS

PA YIN NO, ,BTAGS PA YANG MI SRID DE, 'DI LTAR RANG GI RNAM PAR
SNANG BA'I SHES PA BSKYED PA NYID BTAGS PA'I SHES PA ZHES BYA NA,
BTAGS PA'I SHES PA YANG NUS PA THAMS CAD KYIS STONG PA RTA RU LTA
BUR MED PA LA NI RIGS PA MA YIN TE, MED PA'I MTSAN NYID NI NUS PA
THAMS CAD

KYIS DBEN PA YIN PA'I PHYIR RO, ,RTA RU MED PA NI ZHES BYA BA LA
SOGS PA NI DE NYID STON PA YIN TE, RTA RU NI BTAGS PA'I SHES PA
NYID NYAMS SU MYONG BA MED DO ZHES BYA BAR SBYAR RO, ,CI'I PHYIR
SNYAM PA LA, RANG SNANG BA'I SHES PA BSKYED PAR MI 'GYUR TE, RIGS
PA GDAGS PA'I

RGYUR MI 'GYUR RO ZHES BYA BA SMOS SO, ,SBYOR BA NI GANG ZHIG NUS
PA MED PA DE NI BTAGS PA'I SHES PA MA YIN TE, DPER NA RTA RU LTA
BU'O, ,MED PAR 'DOD PA'I RNAM PA RNAMS KYANG NUS PA MED PA YIN
PAS KHYAB PAR BYED PA 'GAL BA DMIGS PA YIN NO, ,DE LTAR DNGOS
DANG NYE BAR

@107A *, ,BTAGS PA PHAN TSUN SPANGS TE GNAS PA'I MTSAN NYID DAG
GIS SHES PA LA KHYAB PA'I PHYIR KHYAB PAR BYED PA DE MED DE LOG
PAS DES KHYAB PA SHES PA YANG LDOG PA KHO NA YIN PAS SHES PAR BYA
BA'I GO SKABS MED PAS NA MED PA'I PHYIR ZHES BYA BA'I GTAN TSIGS
NI MA NGES

PA NYID MA YIN NO, ,TSAD MA GZHAN RNAM PA DE, SHES DANG 'BREL PA
CI ZHIG YOD, ,CES BYA BA LA SOGS PA SMOS SO, ,SBYOR BA NI GANG
ZHIG DANG LHAN CIG 'BREL PA MED PA DE NI DE TSOR BA NA NGES PAR
TSOR BA MED DE, ,DPER NA SHES PA'I BDAG NYID TSOR NA MO GSHAM GYI
BU TSOR BA MED PA

LTA BU'O, ,MED PAR 'DOD PA'I RNAM PA RNAMS KYANG SHES PA DANG
LHAN CIG DE'I BDAG NYID DANG DE LAS BYUNG BA'I MTSAN NYID KYI
'BREL PA GNYI GA YANG MED PAS KHYAB PAR BYED PA MI DMIGS PA YIN
NO, ,SHES PA LAS BYUNG BA YIN NA YANG RGYU DANG 'BRAS BU NI DUS
THA DAD PA'I PHYIR TSOR BA

MED PA KHO NA MA YIN NAM, DES 'DIR CI'I PHYIR KLAN KA MI BTZAL
SNYAM PA LA, DE LAS BYUNG BA YIN NA YANG SNGA PHYI YOD PAS ZHES
BYA BA LA SOGS PA SMOS TE, 'DI YANG 'DIR NYES PA KHO NA YIN MOD
KYI, 'ON KYANG 'DI KHAS BLANGS NAS NYES PA GZHAN DU BRJOD DO ZHES
BYA BA'I THA TSIG GO, ,

RNAM PA RNAMS MED KYANG TSOR BA MED PAR THAL BAR 'GYUR BA 'BA'
ZHIG TU MA ZAD KYI, RGYU MED PA NYID DU YANG THAL BAR 'GYUR RO,
,DE'I PHYIR RES 'GA' BA NYID DU MI 'THAD PA'I NYES PA YOD DO ZHES
BSTAN PA'I PHYIR, SHES PA DANG DUS MNYAM DU DMIGS PA'I RNAM PA
ZHES BYA BA LA SOGS

PA SMOS SO, ,'O NA RGYU DANG LDAN PAR 'GYUR RO SNYAM PA LA, RGYU
DANG LDAN NA'ANG 'GA' ZHIG GIS, ,ZHES BYA BA LA SOGS PA SMOS SO,
,GZHAN GYI DBANG ZHES BYA BA NI RTEN CING 'BREL BAR 'BYUNG BA YIN
PA'I PHYIR GZHAN GYI DBANG GI RANG BZHIN DU 'GYUR GYI, KUN BRTAGS
PA NI MA YIN NO

ZHES BYA BA'I THA TSIG GO, ,YOD PAR KHAS BLANGS MA THAG PA NI
RTEN CING 'BREL PAR 'BYUNG BA YIN PA'I MTSAN NYID DE, RTEN CING
'BREL PAR 'BYUNG BA'I MTSAN NYID DANG LHAN CIG DE'I BDAG NYID
KYIS 'BREL PAR NGES PA'I PHYIR MED NA MI 'BYUNG BA YIN NO, ,DE'I
BDAG NYID KYIS 'BREL PA DE NYID

@107B BSTAN PA'I PHYIR, RTEN CING 'BREL PAR 'BYUNG BA LAS GZHAN
GYI DBANG NI ZHES BYA BA LA SOGS PA SMOS SO, ,GAL TE DE LTA YIN
DU CHUG KYANG YOD PA GO RTEN CING 'BREL PAR 'BYUNG BA MED NA MI
'BYUNG BAR JI LTAR 'GRUB SNYAM PA LA, RKYEN LAS BYUNG BA'I RANG
BZHIN LAS KYANG ZHES BYA BA LA SOGS

PA SMOS SO, ,DE ZHES BYA BA NI RNAM PA'O, ,RNAM PA MED PA NYID
KYIS 'GYUR, ,ZHES BYA BA NI RTAG TU RNAM PA MED PA KHO NAR MYONG
BAR 'GYUR BA'O, ,GAL TE SHES PA NYID DMIGS PA'I RIG BYAR GYUR PA
KHO NA'O SNYAM NA, SHEL SGONG DAG PA 'DRA BA YIN, ,

ZHES BYA BA LA SOGS PA SMOS TE, ,SHEL SGONG DAG PA NYID NI NYE
BAR BZHAG PAS KHA SGYUR BA DANG BRAL BA'I GNAS SKABS SO, ,TSU ROL
MTHONG BA RNAMS KYI DMIGS PA'I RIG BYAR GYUR PA MA YIN TE, DE'I
PHYIR SHES PA DMIGS PAR MI 'GYUR RO SNYAM PA LA, NANG DANG PHYI
ROL DU GYUR PA'I

RNAM PA ZHES BYA BA LA SOGS PA SMOS TE, GAL TE NANG NGAM PHYI ROL
GYI RNAM PA DAG CIG SRID PAR GYUR NA NI DE'I TSE RNAM PA RNAMS
MYONG BAS 'KHRUL PA BSKYED PA RNAMS MYONG YANG NGES PAR MI 'GYUR
RO ZHES BYA BA 'GYUR NA GANG GI TSE DE DAG NANG NA YANG MED PHYI
ROL NA YANG MED PA DE'I TSE GANG GI

MTHUS BSLUS PAR 'GYUR, GANG GIS NA GNYIS SU MED PA MYONG BZHIN DU
YANG NGES PAR MI 'GYUR, SMIG RGYU LA SOGS PA LA CHU LA SOGS PA'I
RNAM PA MED BZHIN DU YANG MYONG BA'I PHYIR GANG LA GANG DNGOS PO
MED CES BYA BA LA SOGS PA'I GTAN TSIGS MA NGES PA NYID MA YIN

NAM SNYAM PA LA, SMIG RGYU LA SOGS PAS ZHES BYA BA LA SOGS PA
SMOS SO, BRGAL ZHING BRTAG PA MTHUN PA'I PHYIR RO ZHES BYA BA LA
NI SMIG RGYU LA SOGS PA YANG PHYOGS SU BYAS PA'I PHYIR RO ZHES
BYA BA'I THA TSIG STE, 'DI LTAR SMIG RGYU LA SOGS PA LA YANG CHU
LA SOGS PA'I

RNAM PA GAL TE NANG NA YANG MED PHYI ROL NA YANG MED NA DE'I TSE
SHIN TU MED PA DE JI LTAR MYONG BAR 'GYUR TE, BRGAL ZHING BRTAG
PA MTSUNGS PA NA KHO NA'O, ,'DI SNYAM DU BRDZUN PA'I RNAM PA KUN
TU SNANG BA GANG YIN PA 'DI NYID 'KHRUL PA'I RANG GI NGO BO YIN
TE, DES NA RNAM PA MED PA YANG

@108A *, ,'KHRUL PA'I DBANG GIS MYONG BAR 'GYUR RO SNYAM DU SEMS
PAR GYUR NA DE NI YANG DAG PA MA YIN TE, 'DI LTAR 'KHRUL PA YIN
ZHES BYA BA'I SGRAR NI 'KHRUL PA SKYE BA'I BAG CHAGS BRJOD PAR
'GYUR BA'AM YANG NA BAG CHAGS DE LTA BU LA SKYES PA 'KHRUL PA CAN
GYI

SHES PA KHO NA BRJOD PAR 'GYUR GRANG NA DE LA PHYOGS DANG PO LTAR
NA NI BAG CHAGS DANG RNAM PA RNAMS 'BREL BA MED PA'I PHYIR BAG
CHAGS KYI STOBS KYIS RNAM PA RNAMS MYONG BAR RIGS PA MA YIN TE,
HA CANG THAL BAR 'GYUR BA'I PHYIR RO, ,DE LAS BYUNG BA'I MTSAN
NYID KYIS 'BREL BA YOD PA

KHO NA'O ZHES BYA BAR YANG RIGS PA MA YIN TE, SNGA MA BZHIN DU
GZHAN GYI DBANG NYID DU THAL BAR 'GYUR BA'I PHYIR RO, ,JI DE YANG
PHYOGS GNYIS PA YIN NO ZHE NA, 'KHRUL PA CAN GYI SHES PA DANG
RNAM PA RNAMS 'BREL PA ZHIG YIN NA YANG DE'I BDAG NYID KYI MTSAN
NYID KHO NAR 'GYUR GYI, SHES PA

DANG DUS MNYAM DU MYONG BA'I PHYIR DE LAS BYUNG BA'I MTSAN NYID
NI MA YIN NO, ,DUS MNYAM PA GNYIS KYANG RGYU DANG 'BRAS BU'I
MTSAN NYID DU MI RUNG STE, DE'I PHYIR BAG CHAGS KYI 'BRAS BU'I
BDAG NYID CES BYA BA LA SOGS PAS 'KHRUL PA BZHIN DU SHES PA LAS
THA MI DAD PA'I PHYIR GZHAN GYI DBANG NYID

DU THAL BAR 'GYUR BAR BZLOG DKA'O ZHES STON PAR BYED DO, ,'KHRUL
PA LA JI SKAD BSHAD PA'I BAG CHAGS KYI 'BRAS BUR GYUR PA SHES PA
GANG YIN PA DE KHO NA'I BDAG NYID RANG GI NGO BO YOD PA ZHES TSIG
RNAM PAR SBYAR RO, ,'DIS NI ZHES BYA BA NI 'BREL PA MA GRUB PA'I
PHYIR MED PA MYONG BAR MI RUNG

BAR BSGRUB PAS SO ZHES BYA BA LA SOGS PAS ZHES BYA BA LA SOGS
PA'I SGRAS NI, SNGAGS DKRUGS LA SOGS MIG CAN LA, ,DPER NA 'JIM DU
MA LA SOGS PA, ,DE YI NGO BO BRAL BZHIN DU, ,GZHAN NYID DU NI
SNANG BA LTAR, ,ZHES BYA BA LA SOGS PAS YONGS SU BSDU'O, ,GANG LA

PHYI ROL GYI DON LA MNGON PAR ZHEN PAS DBANG MED PAR GYUR PA'I
BLO YOD PA ZHES TSIG RNAM PAR SBYAR TE, PHYI ROL GYI DON YOD PAR
SMRA BA'I DBANG DU BYAS NAS BSHAD KYI BDAG CAG GI DBANG DU BYAS
BAS NI MA YIN NO ZHES BSHAD PA YIN NO, ,'DIS NI SLOB DPON GYI
TSIG SKYON CHAGS PA MA YIN PA NYID

@108B DU SGRUB PAR BYED DO,, ,,BAM PO GSUM PA, DE BAS NA DNGOS
DANG CIG SHOS KYIS RIG PA'I DON MA GRUB PA DANG ZHES BYA BA LA
SOGS PAS NI, SLOB DPON DGE BA SRUNGS NA RE, SO SO'I SKYE BO'I
SHES PA THAMS CAD KYANG SNGON PO LA SOGS PA'I RNAM PAS NYE BAR
BSGYUR BAR GYUR PA MA YIN

PAR 'JUG STE, SHES PA DE LA NI GCIG PA NYID NYAMS PAR THAL BAR MI
'GYUR TE, BLO SNA TSOGS KYI NGO BO NYID MA YIN PA'I PHYIR RO,
,SHES PA DE LA SNGON PO LA SOGS PA MYONG BA'I NGO BO NYID DU RNAM
PAR GZHAG PA GANG YIN PA DE NI SNGON PO LA SOGS PA MYONG BA'I NGO
BO YIN PA'I PHYIR YIN GYI, SNGON

PO LA SOGS PA'I NGO BOR GYUR PA'I PHYIR NI MA YIN TE, 'DI LTAR
RNAM PA NI DMIGS PA 'DZIN PA'I RNAM PA KHO NA YIN PAR BRJOD PA'I
RNAM PA MA YIN GYI, SNGON PO LA SOGS PAR RIG PA'I SHES ROL GYI
LTA BUR SNANG BAR SHES PA GANG YIN PA DE NI SHES PA'I RNAM PA MA
YIN GYI, SNGON PO LA SOGS

PAR RIG PA'I SHES PA NYAMS SU MYONG NA SGRUB PA POS SNGON PO LA
SOGS PA DE LTA BU'I NGO BOR RTOGS SO ZHES ZER BA DE 'DI NYID KYIS
LAN BTAB PA YIN NO ZHES STON PAR BYED DO, ,SNGON PO LA SOGS PA
NYAMS SU MYONG BA'I SHES PA DE'I 'JUG PA NI NYAMS SU BYANG BA
STE, GANG LA DES YONGS SU

RMONGS PA'I BDAG NYID YOD PA ZHES TSIG RNAM PAR SBYAR RO, ,'DI
SKAD DU GAL TE SNGON PO LA SOGS PA DANG SHES PA LHAN CIG 'BREL PA
'GA' YANG MED NA DE'I TSE JI LTAR SNGON PO LA SOGS PA DE MYONG
BAR 'GYUR, SNGON PO LA SOGS PA'I NGO BO MA GTOGS PAR GANG GIS NA
SLOB DPON GYIS SNGON PO

LA SOGS PA'I NGO BO LAS MA GTOGS PA'I RNAM PA RNAM PAR GZHAG PAS
KHUNGS SU 'GYUR BA SHES PA G-YO BA MED PA DMIGS PA 'DZIN PA'I
RNAM PA GZHAN NI MED DE, SHES PA SNGON PO LA SOGS PA'I NGO BOR
SKYES PA NYID BYA BA DANG BCAS PA YIN PAR SHES LA, SHES PAS DMIGS
PA 'DZIN

PA'I RNAM PA ZHES BYA'O, ,GZHAN YANG GAL TE SNGON PO LA SOGS PA
NANG NA YANG MED, PHYI ROL NA YANG MED NA JI LTAR SEMS RNAM PAR
RTOG PA MED PA LA SNGON PO LA SOGS PA SHIN TU GSAL BAR SNANG BA
BRJOD DGOS SO, ,MI SNANG BA KHO NA'O ZHES DE SKAD BRJOD PAR YANG
MI NUS TE, SNGON PO LA

@109A *, ,SOGS PAR SNANG BA THAMS CAD KYI NYAMS SU MYONG BA GRUB
PA'I PHYIR RO, ,GSAL BAR SNANG BA NI GANG GIS NA RMONGS PA'I BDAG
NYID LA DE LTAR SNANG BAR RNAM PAR RTOG PA'I YUL YIN PAR YANG
RIGS PA MA YIN NO, ,GAL TE YANG SHES PA THAMS CAD RNAM PA MED PA
KHO

NAR NYAMS SU MYONG NA NI DE'I TSE SHES PA RNAM PA MED PA'I RJES
LA 'BYUNG BA'I TSUL CAN RNAM PAR RTOG PAS KYANG SNGON PO LA SOGS
PA'I RNAM PA SO SOR NGES PA SHES PAR RIGS PA MA YIN PA NYID DE
'BREL PA MED PA'I PHYIR RO, ,GAL TE SNGON PO LA SOGS PAR SHES PA
NYID NOR PA'I RANG BZHIN YIN NO ZHES

NA 'DIR, 'DI NI 'KHRUL PAS SHES SHE NA, ,DE CI 'KHRUL LA RAG LAS
SAM, ,ZHES BYA BA LA SOGS PA BSHAD ZIN TO, ,DE LTA BAS NA 'BREL
PA MED PAS RNAM PAR RTOG PA'I YUL MA YIN PA'I PHYIR YANG SNGON PO
LA SOGS PA MYONG BAR MI 'THAD PAS 'DI NI RIGS PA MA YIN NO, ,'O
NA YONGS

SU MA DAG PA'I GNAS SKABS NA SHES PA SNA TSOGS SU SNANG BA BRDZUN
PA KHO NA YIN DU CHUG KYANG YONGS SU DAG PA'I GNAS SKABS NA NI
RANG BZHIN GCIG PA GNYIS SU MED PA'I NGO BO KHO NAR 'GYUR TE,
DE'I PHYIR GTAN TSIGS THE TSOM ZA BA'I MA GRUB PA NYID YIN NO
SNYAM PA 'DI SEMS LA BSDOGS NAS

DE BAS NA SNGON PO LA SOGS PA'I RNAM PA NI ZHES BYA BA LA SOGS PA
SMOS TE, GAL TE DAG PA'I GNAS SKABS NA RNAM PA THAMS CAD LDOG PAR
SRID PAR GYUR NA NI DE'I TSE 'DI YANG SRID PA ZHIG NA 'DI LTA
STE, 'KHRUL PA LOG KYANG RNAM PA RNAMS LDOG PAR MI SRID DE,
'KHRUL PA DANG RNAM PA

RNAMS 'BREL PA MED PA'I PHYIR RO, ,DE LTA MA YIN NA NI HA CANG
THAL BAR 'GYUR RO, ,GZHAN YANG GAL TE MA DAG PA'I GNAS SKABS NA
SHES PA BRDZUN PA KHO NA YIN NA DE'I TSE DAG PA'I GNAS SKABS NA
BDEN PA'I NGO BO DE DAG LAS SKYE BA BRJOD PAR BYA DGOS SO,
,BRDZUN PA LAS NI BDEN PA'I NGO BO

SKYE BAR YANG RIGS PA MA YIN TE, BRDZUN PA LA NUS PA MED PA'I
PHYIR RO, ,NUS NA NI DE JI LTAR BRDZUN PAR 'GYUR, DE LTA BU YANG
BRDZUN PA NYID YIN NA NI GZHAN YANG BDEN PA NYID DU JI LTAR 'GYUR
TE, ,DE'I PHYIR BDEN PA RGYU MED PA CAN KHO NAR 'GYUR RO, ,DE
YANG RIGS PA MA YIN TE, RTAG TU

@109B YOD PA LA SOGS PAR THAL BAR 'GYUR BA'I PHYIR RO, ,JI STE
'GA' ZHIG GI SHES PA RANG BZHIN GYIS GNYIS SU MED PAR GRUB PA KHO
NAR 'GYUR TE, ,DPER NA DBANG PHYUG GI SHES PA DBANG PHYUG TU SMRA
BA RNAMS KYIS RTOGS PA LTA BU'O SNYAM PA NA, DE LTA NA YANG THE
TSOM ZA BAR MA GRUB PA NYID KHO NA

YIN NO ZHE NA, DE NI RIGS PA MA YIN NO, ,RANG BZHIN GYIS GRUB PA
NYID YIN NA YANG DE LTAR YOD PA DE DANG 'GA' YANG 'BRAL BAR MI
'GYUR TE, SNGA MA BZHIN DU RAG LUS PA MED PA'I PHYIR RO, ,DBANG
PHYUG LA SOGS PA'I DNGOS PO DE LTA BU YANG BKAG ZIN PA'I PHYIR
RO, ,JI STE SKAD CIG MA

SNGA MA'I MTHU'I STOBS KYIS SKYE BA'I PHYIR RGYU SO SOR NGES PA
LA RAG LUS PA'I RANG GI NGO BOS 'GA' KHO NA LA YOD DO ZHES BYA
BAR KHAS LEN NA, DE YANG RIGS PA MA YIN TE, DON DAM PAR RGYU DANG
'BRAS BU 'BREL PA'I DNGOS PO KHO NA MI 'THAD PA'I PHYIR RO, ,'DI
LTAR RE ZHES RGYU DANG 'BRAS BU'I

DNGOS PO DUS MNYAM PA NI MA YIN TE, 'BRAS BU SKYE BA'I SNGA ROL
NA NI RGYU MED PAS NUS PA MED PA'I PHYIR RO, ,NUS PA'I TSE NI
'BRAS BU YANG GRUB ZIN PA'I PHYIR DE'I TSE RGYU'I NYE BAR SBYOR
BA MED PA KHO NA YIN NO, ,'DI NI 'BRAS BU'O, ,'DI NI RGYU'O ZHES
BYA BA'I BYE BRAG KYANG MING PA'I PHYIR RNAM PAR GZHAG

PA NGES PAR YANG MI 'GYUR RO, ,RGYU DANG 'BRAS BU DUS THA DAD PA
DAG KYANG MA YIN TE, DUS GZHAN GYIS MCHOD PA'I RGYU LAS SKYES NA
NI ZHIG PA KHO NA LAS SKYE BAR KHAS BLANGS PAR 'GYUR RO, ,ZHIG PA
NI RGYU'I DNGOS POR YANG RIGS PA MA YIN TE, ZHIG PA NI MED PA'I
PHYIR DANG, MED

PA YANG NUS PA THAMS CAD DANG BRAL BA'I MTSAN NYID YIN PA'I PHYIR
RO, ,DE LTA MA YIN NA RGYU JI LTAR ZHIG PAR 'GYUR, MCHOD PA LAS
KYANG MA YIN TE, DUS MNYAM PAR THAL BAR 'GYUR BA'I PHYIR RO,
,SKAD CIG PA YAN LAG MED PA GNYIS MCHOD NA NI DUS MNYAM PA MA
GTOGS PA

RNAM PA GZHAN MED DE, 'DI LTAR RGYU DANG 'BRAS BU GNYIS KYI BAR
NA DUS GZHAN DANG BRAL BA GANG YIN PA DE NYID MCHOD PA YIN NO,
,DE'I PHYIR SKAD CIG MA SNGA PHYI BAR MCHOD PA GNYIS NI JI LTAR
NA DUS PHAN TSUN 'DUS TE RIG PAR MI 'GYUR TE, DPER NA RDUL PHRA
RAB GNYIS BAR MED PA YIN

@110A *, ,NA GDON MI ZA BAR RANG BZHIN PHAN TSUN 'DUS TE PHRAD
PAR THAL BAR 'GYUR BAS BDAG NYID THAMS CAD KYIS PHRAD NA GONG DU
RDUL PHRA MO TZAM DU GYUR PAR BYA BA DE BZHIN DU BSKAL PA YANG
SKAD CIG TZAM DU 'GYUR BAS GTAN TSIGS KYI THE TSOM ZA BA MA GRUB
PA MA YIN NO, ,

'DI SNYAM DU KUN RDZOB TU DANG RGYU DANG 'BRAS BU YOD PA LA YANG
RNAM PAR DPYAD PA 'DI CI'I PHYIR YANG DAG PAR MI 'JUG SNYAM DU
SEMS PA LTAR NA DE YANG YANG DAG PA MA YIN TE, GANG GI PHYIR KHO
BO CAG RGYU DANG 'BRAS BU'I DNGOS PO 'DI GRAGS BZHIN DU YANG RNAM
PAR DPYAD PA'I BRTAG PA MI BZOD PA'I

PHYIR KUN RDZOB CES SMRA'I, DE LTA MA YIN NA NI DON DAM PA KHO
NAR 'GYUR GYI KUN RDZOB TU NI MA YIN NO, ,DE LTA BAS NA KUN RDZOB
LA NI BRGAL ZHING BRTAG PA MTSUNGS PA MA YIN NO, ,DE LTAR DNGOS
PO RNAMS KYI GCIG PA NYID BKAG NAS SHUGS KYIS DU MA NYID DGAG PA
YANG DNGOS SU DGAG PAR

'DOD NAS, DE LTA NA, DNGOS PO GANG DAG RNAM DPYAD NA, ,ZHES BYA
BA LA SOGS PA SMOS SO, ,PHRA RAB TZAM YANG ZHES BYA BA NI CHUNG
NGU TZAM YANG NGO, ,CI'I PHYIR RIGS PA MA NYID YIN SNYAM PA LA,
'DI LTAR, DU MA NI GCIG PA BSTZAGS PA, ,ZHES BYA BA LA SOGS PA
SMOS TE,

'DI SKAD DU GANG GI TSE RNAM PAR DPYAD NA DNGOS PO RNAMS KYI CHA
SHAS KYI NGO BO 'GA' YANG RANG BZHIN GCIG PA CHA SHAS DANG BRAL
BA NYID DU MA GRUB PA DE'I TSE DU MAR JI LTAR 'GRUB PAR 'GYUR TE,
DU MA NI GCIG 'DUS PA'I BDAG NYID YIN PAS GTAN TSIGS MA GRUB PA
YIN NO ZHES BSTAN PAR

'GYUR RO, ,BSAGS PA NI TSOGS PA'O, ,DE LA DU MA YANG MED PA YIN
ZHES BYA BA GSUNGS SO ZHES BYA BA NI SNGON GYI SLOB DPON RNAMS
KYIS SO, ,MDO DE NYID LAS YANG ZHES BYA BA NI 'PHAGS PA LANG KAR
GSHEGS PA'I MDO LAS SO, ,NGO BO NYID NI GZUNG DU MED CES BYA BA
NI GCIG PA DANG DU

MA'I NGO BO STE, JI LTAR SNGAR DPYAD PA BZHIN NO, ,DE'I PHYIR
ZHES BYA BA NI GCIG DANG DU MA'I RANG BZHIN DANG BRAL BA'I PHYIR
NGO BO NYID MED PA YIN PA DANG, GCIG DANG DU MAR BRJOD DU MED PAR
YANG NGAS BSHAD DO ZHES BYA BA'I THA TSIG GO, ,DE LTAR BCOM LDAN
'DAS KYIS PHYI ROL GYI DON YOD PAR LTA

@110B BA LA DNGOS PO RNAMS RANG BZHIN MED PA NYID DU BSTAN NAS,
SHES BYA NANG GI YIN PAR LTA BA LA YANG BSTAN PA'I PHYIR, BLO YIS
RNAM PAR GZHIGS NA NI, ,ZHES BYA BA GSUNGS SO, ,GZHAN DBANG MED
CES BYA BA NI GZHAN GYI DBANG PO NGO BO NYID MED CES BYA BA'I THA
TSIG STE, GZHAN GYI

DBANG YANG GCIG DANG DU MA'I RANG BZHIN GYIS STONG PA'I PHYIR RO
SNYAM DU DGONGS PA'O, ,BRTAGS PA'ANG MED CES BYA BA NI KUN TU
BRTAGS PA'I NGO BO NYID DO, ,KUN TU BRTAGS PA NI MTSAN NYID STONG
PA KHO NAS NGO BO NYID MED PA'I PHYIR RO, ,GRUB PA ZHES BYA BA NI
YONGS SU GRUB PA'I NGO BO NYID DE, YONGS SU

GRUB PA NI CHOS NYID KYI NGO BO YIN PA'I PHYIR LA RTOG PA'I YUL
NI NGO BO MED PA NYID DU GRUB PA'I PHYIR RO, ,GAL TE 'DI DAG MED
PA KHO NA YIN NA NI 'JIG RTEN LA JI LTAR GRAGS PA YIN SNYAM PA
LA, RANG BZHIN MED CING RNAM RIG MED, ,CES BYA BA LA SOGS PA SMOS
TE, ,RANG BZHIN NI GZHAN GYI DBANG GI

NGO BO LA SOGS PA RNAM PA GSUM YIN PAR DGONGS SO, ,RNAM RIG CES
BYA BA NI PHYI ROL GYI YUL RNAM PAR RIG PA RNAM PA DRUG GZUNG
NGO, ,RNAM PAR RIG PA'I DMIGS PA GANG YIN PA DE NI DNGOS PO'I
SGRAR DGONGS SO, ,PHA ROL PO DAG GIS MIG LA SOGS PA'AM, BDAG LA
SOGS PA GANG

DAG RNAM PAR RIG PA DE'I RTEN NYID DU BRTAGS PA DE DAG NI RNAM
PAR RIG PA'I RTEN YIN PA'I PHYIR KUN GZHI YIN NO, ,YANG NA 'JIG
PA'I TSE DNGOS PO THAMS CAD RANG BZHIN LA SOGS PA'I BAG LA ZHA
BAR 'GYUR BAS GRANGS CAN GYIS YONGS SU BRTAGS PA'I RANG BZHIN LA
SOGS PA KUN GZHI'I SGRAR

BZHED PA YIN NO, ,RO MTSUNGS ZHES BYA BA NI CHOS YANG DAG PA JI
LTA BA BZHIN RNAM PAR 'BYED PA'I G-YO BA DANG BRAL BA'I PHYIR SHI
BA DANG 'DRA BA RNAMS KYIS ZHES BYA BA'I THA TSIG STE, 'DI SKAD
DU 'DI DAG DON DAM PAR NA MED PA KHO NA YIN MOD KYI, BYIS PAS KUN
TU BRTAGS PA'I DBANG GIS

GRAGS TE YANG DAG PAR NI MA YIN NO ZHES BSTAN PA YIN NO, ,'O NA
JI LTAR CHOS KYI TSUL YANG DAG PA LA MKHAS PA GNAS PAR 'GYUR
SNYAM PA LA, MTSAN MA DNGOS PO RNAM RIG DANG, ,ZHES BYA BA LA
SOGS PA GSUNGS TE, ,MTSAN MA NI SNGON PO DANG SER PO DANG SKYES
PA DANG BUD MED LA SOGS PA'O,,

@111A *, ,DNGOS PO NI PHYI DANG NANG GI SKYE MCHED DO, ,RNAM RIG
NI MIG GI RNAM PAR SHES PA LA SOGS PA RNAM PAR SHES PA'I TSOGS
LNGA'O, ,YID KYI G-YO BA ZHES BYA BA NI GZHAN GYI DBANG LA SOGS
PA RNAM PAR RTOG PA'O, ,RAB 'DAS TE ZHES BYA BA NI MTSAN MA LA
SOGS PA

SPROS PA THAMS CAD LAS RNAM PAR 'DAS TE, 'DI SKAD DU SNGON PO LA
SOGS PA'I MTSAN MA LA SOGS PA LA KUN TU SPYOD PA'I GNAS SKABS JI
SNYED PA DE DAG THAMS CAD NI SPROS PA'I GNAS SKABS YIN PAS SPROS
PA'I GNAS SKABS DAG LAS 'DAS NA RNAM PAR MI RTOG PA'I TING NGE
'DZIN LA

'JUG PA YIN NO ZHES BSTAN PA YIN NO, ,DE BAS NA ZHES BYA BA NI
GANG GI PHYIR RIGS PA DANG LUNG DAG GIS GRUB PA'O, ,BLO GROS DKAR
PO RNAMS KYIS ZHES BYA BA NI SLOB DPON CHOS KYI GRAGS PA LA SOGS
PAS SO, ,DE DANG DER ZHES BYA BA NI TSAD MA RNAM 'GREL LA SOGS
PAR RO, ,SMOS

TE ZHES BYA BA NI DNGOS SU BSHAD PA MA YIN PA STE, TSAD MA RNAM
PAR 'GREL PA LA SOGS PAR NI RNAL 'BYOR SPYOD PA'I TSUL BSHAD PA'I
GNAS SKABS YIN PA'I PHYIR RO, ,SLOB DPON GYIS KUN TU BRTAGS PA'I
NGO BO NYID KYI DBANG DU BYAS TE DE SKAD DU BSHAD MOD KYI, YONGS
SU GRUB PA NYID MA GRUB

PA'I PHYIR TE, RIGS PA THUN MONG BA'I PHYIR SLOB DPON GYI TSIG
'DI THAMS CAD DU RUNG BA NYID DO SNYAM DU BSAMS PA'O, ,DE NYID
KYI PHYIR SMOS TE ZHES BYA BA SMOS SO, ,DE BAS MTSAN NYID STONG
PA'I PHYIR, ,ZHES BYA BA SMOS PA 'DI NI PHYED 'OG MA'O, ,PHYED
GONG MA NI, GZUNG 'DZIN RNAM PAR MA

GTOGS PAR, ,MTSAN NYID YOD PA MA YIN NO, ,ZHES BYA BA STE, DE BAS
MTSAN NYID STONG PA'I PHYIR ZHES BYA'O, ,DE LTAR MA GRUB PA NYID
YONGS SU SPANGS NAS MA NGES PA NYID DGAG PA'I PHYIR GTAN TSIGS
GRUB TU ZIN KYANG ZHES BYA BA SMOS SO, ,CHOS GNYIS KA DANG LDAN
PA ZHES BYA BA NI

BSGRUB PAR BYA BA DANG SGRUB PA'I CHOS DANG LDAN PA'O, ,RGYAL
DPOG PA LA SOGS PA NA RE GDONG LA SOGS PA NYID DE DE LTAR DMIGS
PA GZUGS BRNYAN GYI THA SNYAD STON TO ZHES ZER RO, ,BYE BRAG TU
SMRA BA LA SOGS PA NA RA ME LONG LA SOGS PAR GZUGS GZHAN KHO NA
ZHIG 'BYUNG NGO ZHES ZER RO, ,

@111B MDO SDE PA LA SOGS PA NA RE SHES PA KHO NA DE LTAR 'KHRUL
PAR SNANG NGO ZHES ZER TE, DE DAG THAMS CAD KYI LUGS KYIS GDONG
LA SOGS PA DANG DNGOS PO YOD PA'I PHYIR DPE MA GRUB BO, ,YANG
DBYUNG BA'I MI RIGS SO ZHES BYA BA NI YANG GYEN DU DBYUNG BA MI
RIGS SO ZHES BYA BA'I THA TSIG GO, ,GANG GIS

NI GDONG LA SOGS PA TSAD MAS GNOD PAR BYAS PA GRUB PA'I PHYIR DPE
MA GRUB PAR 'GYUR BA, RANG DGA'I STOBS KYIS DNGOS PO RNAMS DE LTA
BU'I NGO BOR DMIGS PA NI MA YIN GYI, JI LTAR NA DPE MA GRUB PAR
'GYUR, 'DI LA KHYAD PAR DU GNOD PA CAN GYI TSAD MA YOD PAS DE'I
PHYIR DPE BYED

DO SNYAM DU BSAMS NAS, GZHAN YANG ZHES BYA BA SMOS TE, DE LA RE
ZHIG GZUGS LA SOGS PA NI GZUGS BRNYAN SHES PA'I YUL MA YIN TE,
GZUGS DANG MTSAN NYID MI MTHUN PAR SNANG BA'I PHYIR RO, ,SBYOR BA
NI RNAM PAR SHES PA GANG ZHIG GANG DANG MTSAN NYID MI MTHUN PAR

SNANG BA DE NI DE'I DMIGS PA MA YIN TE, DPER NA SGRAR SHES PA
GZUGS DANG MTSAN NYID MI MTHUN PAR SNANG BA BZHIN NO, ,GZUGS
BRNYAN GYI SHES PA YANG GDONG LA SOGS PA YUL JI LTA BA BZHIN GNAS
PA DANG MTSAN NYID MI MTHUN PAR SNANG BA YIN PAS KHYAB PAR BYED
PA 'GAL BA

DMIGS PA MA YIN NO, ,GAL TE ME LONG GI NGOS LA SOGS PA LA ZHES
BYA BA LA SOGS PAS NI GTAN TSIGS 'DI MA GRUB PA NYID YONGS SU
SPONG BAR BYED DO, ,SHING DANG RI ZHES BYA BA NI SHING RNAMS DANG
RI RNAMS SO, ,YAL GA NI SHING RNAMS KYI YAL GA'O, ,RTZE MO NI RI
RAB RNAMS KYI RTZE MO STE,

RTZE MO DAG KHO NA ME TOG GI THOD BZHIN DU RTZE MO DAG YIN NO,
,HA CANG THAL BAR 'GYUR BA'I GNOD PA CAN GYI TSAD MA YIN PAS NA
GTAN TSIGS MA NGES PA NYID MA YIN NO, ,PHYOGS GNYIS PA YANG BSAL
BA'I PHYIR, GZHAN 'BYUNG BA'I PHYIR RIGS PA MA YIN PA NYID DE
ZHES BYA BA LA SOGS PA

SMOS SO, ,LHAN CIG MI GNAS PA'I PHYIR ZHES BYA BA NI YUL GCIG NA
MI GNAS PA'I PHYIR RO, ,RANG GI YUL DU GZHAN 'BYUNG BA'I BGEGS
BYED PA GANG YIN PA 'DI NI LUS CAN RNAMS KYI CHOS YIN LA, 'DI LA
YANG YUL THA DAD PA MED PAS GZUGS GZHAN 'BYUNG BAR RIGS PA MA YIN
NO, ,

@112A *, ,SBYOR BA NI DNGOS PO LUS CAN GANG DAG YIN PA DE DAG NI
YUL PHAN TSUN SPANGS TE, GNAS PA'I RANG BZHIN DAG YIN TE, DPER NA
BUM PA LA SOGS PA LTA BU DAG YIN NO, ,RTZOD PA'I GZHIR GYUR PA'I
DNGOS PO 'DI DAG KYANG LUS CAN YIN PAS RANG BZHIN GYI

GTAN TSIGS YIN NO, ,RLUNG DANG NYI MA LA SOGS PAS MA NGES PA YANG
MA YIN TE, DE LA YANG RLUNG DANG NYI MA LA SOGS PA'I RDUL PHRA MO
RNAMS 'DRES PA YIN MOD KYI, YUL PHAN TSUN SPANGS TE GNAS PA KHO
NA'I PHYIR RO, ,GAL TE YUL GCIG PA NYID DU GYUR NA NI DE'I TSE
YUL GCIG RANG BZHIN

PHAN TSUN ZHUGS PAS NGO BO GCIG PA KHO NAR 'GYUR BAS 'DI NI BZLOG
NA GNOD PA CAN GYI TSAD MA YIN NO, ,DE LTA YANG MA YIN TE DE LTA
BAS NA BZLOG STE BRJOD PAR BYA'O, ,DER SNANG BA'I SHES PA TZAM
'BYUNG BAR ZAD DO ZHES BYA BA LA SOGS PA NI PHYOGS GSUM PA YANG
SEL BAR BYED PA YIN TE,

GAL TE YUL GNOD PAR BYAS PA NYID KYI PHYIR DE LA DER SNANG BA'I
RNAM PAR SHES PA TZAM DU DAM 'CHA' NA DE'I TSE BDEN PA'I GZUGS LA
SOGS PA'I RNAM PAR SHES PA GZHAN YANG GNOD PAR BYAS PA'I YUL CAN
DE NYID DE DANG MTSUNGS PAS KHYAD PAR MED PA'I PHYIR LHAG MA BDEN
PAR 'DOD PA'I

GZUGS LA SOGS PA LA YANG DE KHO NA BZHIN DU RNAM PAR SHES PA TZAM
DU CI'I PHYIR KHAS MI BLANG, 'DI LTAR RDUL PHRA RAB RNAMS ZHES
BYA BA LA SOGS PAS NI GNOD PAR BYAS PA'I YUL CAN DE NYID DRAN PAR
BYED DO, ,PHA ROL POS GZUGS BRNYAN LA SOGS PA 'DI DAG RNAM PAR
SHES PA'I NGO

BOR RDZAS SU YOD PAR KHAS BLANGS MOD KYI, GZUGS BRNYAN LA SOGS PA
DE DAG NI DPE NYID DU 'DOD PA MA YIN NO, ,'O NA CI ZHE NA, GZUGS
BRNYAN LA SOGS PAR SHES PA'I SNANG BA CAN GYI NGO BO GANG YIN
PA'O, ,DE YANG BRDZUN PA'I PHYIR DPE GRUB PA KHO NA'O SNYAM DU
BSAMS PA'O, ,DE BZHIN DU

SGYU MA LA SOGS PA DPER BYED PA LNGA YANG GANG DAG CI 'JIM PA'I
DUM BU LA SOGS PA SGYU MA LA SOGS PA'I SGRAR BRJOD DAM, JI STA DE
LTAR SNANG BA CAN GYI SHES PA YIN, PHYOGS GNYI GA LTAR NA YANG
DPE BSGRUB PAR BYA BA DANG SGRUB PA MED PA YIN NO SNYAM DU RTOGS
PAR BYED PA DE DAG KYANG 'DI KHO NAS LAN BTAB

@112B PA YIN NO ZHES BSTAN PA'I PHYIR, 'DIS SGYU MA DANG RMI LAM
ZHES BYA BA LA SOGS PA SMOS SO, ,BRGYA LA 'DI LA YANG RGYAL DPOG
PA LA SOGS PA DAG 'JIM PA'I DUM BU LA SOGS PA DE DAG NYID DE LTAR
DMIGS TE, DE'I PHYIR SGYU MA LA SOGS PAR SHES PA LA SNANG BA CAN
GYI NGO BO BRDZUN PA

NYID DU MA GRUB BO ZHES SMRA BAR 'GYUR BAS, 'JIM PA'I DUM BU LA
SOGS PA NI DE LTAR DMIGS PA MA YIN NO ZHES BYA BA SMOS SO, ,RNAM
PA DANG BCAS PA'I PHYOGS LA NI SNANG BA YIN NO, ,RNAM PA MED PA'I
PHYOGS LA NI RIGS PA YIN NO, ,DE GNAS MED DO ZHES BYA BA NI GZHON
NU MA

LEN GYIS SMRAS PA GONG DU SMOS PA'O, ,'O NA RMI LAM GYI SHES PA
LA DMIGS PA GANG YIN SNYAM PA LA, YUL DE DANG NI YUL GZHAN NO,
,ZHES BYA BA SMOS SO, ,LHAG MA NI GO SLA'O, ,BSHAD MA THAG PA
ZHES BYA BA NI GANG RANG GI NGO BOR SNANG BA'AM RIG PA'O, ,MI
MTHUN PA'I PHYOGS

LAS LDOG PA LA THE TSOM ZA BA BSAL BA'I PHYIR, 'DI NI PHYOGS DANG
MTHUN PA'I PHYOGS LA YOD PAR 'GYUR DU ZIN KYANG ZHES BYA BA SMOS
TE, 'DI NI BDAG GIS SNGAR BSHAD PA KHO NA YIN NO, ,'DI LA LDOG PA
MI LDOG PA MED DO ZHES BYA BA NI BSGRUB PAR BYA BA LAS BZLOG NA
GTAN TSIGS

LAS LDOG PA YOD PA KHO NA STE MED CES BYA BA'I THA TSIG GO, ,'DIR
DAM BCA' BA'I DON GYI PHYOGS GCIG YIN PA'I PHYIR GTAN TSIGS MA
GRUB PA MA YIN NAM, GCIG DANG DU MA'I NGO BO GNYIS NI DNGOS PO'I
RNAM GRANGS YIN PA'I PHYIR DE LAS BZLOG PA'I NGO BO BSGRUB PAR
BYA BA DANG, SGRUB

PA GNYIS THA MI DAD PA'I NGO BO KHO NA YIN NO, ,DE'I PHYIR GAL TE
BSGRUB PAR BYA BA MA GRUB NA, BSGRUB PAR BYA BA DANG THA MI DAD
PA'I NGO BO GTAN TSIGS KYANG MA GRUB PA YIN NO, ,JI STE GTAN
TSIGS GRUB NA NI DE'I TSE DNGOS PO RNAMS KYI RANG BZHIN MED PA
NYID KYANG GRUB PA YIN TE, GCIG DANG

DU MA DANG BRAL BA RI BONG GI RVA LA SOGS PA LA NI DNGOS PO'I NGO
BO NYID 'GA' YANG KHAS MI LEN TO SNYAM DU DOGS PA LA, GTAN TSIGS
'DI LA NI ZHES BYA BA LA SOGS PA SMOS TE, RE ZHIG GTAN TSIGS JI
LTAR GRUB PA DE LTAR NI RGYAS PAR BSGRUBS ZIN TO, ,GTAN TSIGS
GRUB KYANG 'DI

@113A *, ,YIN NO ZHES BYA BA'I NGO BOS RANG BZHIN MED PAR SGRUB
MOD KYI, 'ON KYANG RMONGS PA LA DNGOS PO THAMS CAD LA RANG BZHIN
MED PA NYID DU THA SNYAD GDAGS PA'I 'OS NYID DU RAB TU BSGRUB
PA'I PHYIR GTAN TSIGS DAM BCAS PA'I DON GYIS PHYOGS GCIG NYID MA
YIN

TE; DPER NA LKOG SHAL LA SOGS PA DANG LDAN PAS BA LANG NYID LTA
BU DANG, DPER NA DMIGS PA'I RIG BYAR GYUR PA MI DMIGS PAS MED PA
LTA BU YIN PAS KLAN KAR MI RUNG NGO, ,'KHOR BA GANG ZHIG THOG MA
DANG BRAL BA DE NI THOG MA MED PA STE, THOG MA YOD PA MA YIN NO
ZHES BYA

BA'I THA TSIG GO, ,LHAG MA NI GO SLA'O, ,GANG GI TSE RANG BZHIN
LA KHYAB PAR BYED PA GCIG DANG DU MA NYID DAG LOG PAS SHING LOG
PAS SHA PA LDOG PA BZHIN DU DNGOS PO'I RANG BZHIN LDOG PAR SGRUB
PA DE'I TSE DAM BCAS PA'I DON GYI PHYOGS GCIG PA NYID DU GA LA
'GYUR, KHYAB PAR BYA BA

DANG KHYAB PAR BYED PA LDOG PA'I TSIG RNAM PAR CHAD PA THA DAD
PA'I NGO BO GNYIS RNAM GRANGS NYID NI MA YIN NO, ,RNAM GRANGS KYI
NGO BO MA YIN PA NI DAM BCAS PA'I DON GYI PHYOGS GCIG NYID NI MA
YIN TE, DPER NA BYAS PA NYID MI RTAG PA NYID DU BSGRUB PAR BYA BA
LA DON DAM PAR GCIG KYANG

GANG BYAS PA NYID NI MI RTAG PA SGRUB PAR BYED PA LTA BU YIN PAS
GYI NA'O, ,DE LTAR RIGS PAS CHOS THAMS CAD RANG BZHIN MED PA NYID
DU BSGRUBS NAS LUNG GIS KYANG BSGRUB PAR BYA BA'I PHYIR, 'DI
THAMS CAD NI BCOM LDAN 'DAS KYIS KYANG GSUNGS TE ZHES BYA BA LA
SOGS PA SMOS SO, ,

YONGS DAG CES BYA BA NI GSAL BAR SNANG BA NYID KYI RGYU BSTAN TO,
,DE BZHIN DU ZHES BYA BA 'DI RANG BZHIN MED PAR TE, 'DI NI DNGOS
KYI DON DANG SBYAR BA YIN NO, ,GTAN TSIGS NI GCIG DANG DU MA'I
RANG BZHIN STONG PA'I PHYIR ZHES BYA BA LA LTOS PAR BYA'O, ,LJON
PA ZHES BYA BA NI BOD PA'O, ,

SHES PAR GYIS ZHES BYA BA NI SHES PAR GYIS SHIG CES BYA BA'I THA
TSIG GO, ,GAL TE NYAN PA PO'I SKYE BO 'DIR GZUGS BRNYAN GYI DPES
NI BCOM LDAN 'DAS KYIS KUN BRTAGS PA'I NGO BO NYID KYIS NGO BO'I
CHOS KHO NA RANG BZHIN STONG PAR BSTAN TO SNYAM DU GO BAR 'GYUR
BAS, NGA YIS RANG BZHIN STONG PA

@113B ZHES; ,ZHES BYA BA LA SOGS PA SMOS SO, ,BRTAGS PA'I NGO BO
NYID KYIS STONG PA YONGS SU GRUB PA'I NGO BO NYID CES BYA BA'I
DNGOS PO GANG YIN PA DE BCOM LDAN 'DAS KYIS BDAG LA KUN BRTAGS
PA'I NGO BO NYID KYIS STONG PAR BSTAN TO SNYAM DU SEMS NA DE YANG
RANG BZHIN STONG PA NYID DU SHES PAR

GYIS SHIG CES BYA BAR SBYAR TE, DE YANG RIGS PAS DPYAD NA MI GNAS
PA'I PHYIR RO, ,'DI NI 'DIR KHUNGS YIN NO, ,GAL TE THAMS CAD
STONG PA KHO NA YIN NA, 'O NA SU LA NI BSTAN PAR BYA, SU ZHIG NI
STON PAR BYED, CI'I PHYIR NI BSTAN SNYAM PA LA, BYIS PA LOG PA'I
BLO CAN ZHES BYA

BA LA SOGS PA SMOS TE, DON DAM PAR 'GRO BA RANG BZHIN MED MOD
KYI, 'ON KYANG STON PA PO LA SOGS PA YANG DAG PA DANG YANG DAG PA
MA YIN PA'I KUN RDZOB KYI NGO BOR YOD PA KHO NA'O, ,DE'I PHYIR
DE'I BYIN GYI RLABS KYIS RMONGS PA BZLOG PA'I PHYIR BSHAD PA LA
'JUG PA NYID DO ZHES BSDUS

PA'I DON TO, ,DE LA DE DAG GI BLO GROS PHYIN CI LOG PA'I PHYIR
LOG PA YANG YIN LA, BLO MA BYANG BA'I PHYIR BYIS PA'I BLO CAN DAG
KYANG YIN PAS BYIS PA LOG PA'I BLO CAN DAG GO, ,YANG NA 'BRU MANG
PO PAR SBYAR RO, ,BLO NI CHOS KYI DE KHO NA LA MA BYANG BA'I
PHYIR BYIS PA NYID YIN NO, ,DE DAG

RNAMS LA BSTAN PA'I PHYIR ZHES BYA BA NI MA RIG PA BZLOG NAS RIG
PA BSKYED PA'I PHYIR RO, ,GAL TE THAMS CAD RANG BZHIN GYIS STONG
PA KHO NA YIN NO, ,'O NA JI LTAR KUN NAS NYON MONGS PA DANG RNAM
PAR BYANG BAR RNAM PAR GNAS SNYAM PA LA, KUN TU RTOG PA'I RTOG
PAS BSKYED, ,CES BYA

BA LA SOGS PA SMOS TE, 'DI LTA BU DANG 'DI LTA BU BYA'O SNYAM
PA'I SEMS PA NI KUN TU RTOG PA'O, ,DE NYID RTOG PA YIN TE, RNAM
PAR RTOG PA ZHES BYA BA'I THA TSIG GO, ,'DIS NI LAS KYI KUN NAS
NYON MONGS PA RGYU NYID DU BSTAN PA YIN NO, ,YANG DAG MA YIN RTOG
PA NI MA RIG PA LA SOGS

PA STE NYON MONGS PA THAMS CAD NI YANG DAG PA MA YIN PA KUN TU
RTOG PA YIN NO, ,DE DAG GIS BCINGS PA NI DE DAG GI DBANG GIS 'JUG
PA'I PHYIR TE, 'DIS NI NYON MONGS PA'I KUN NAS NYON MONGS PA BDAG
PO YANG YIN PAR BSTAN TO, ,'DI SKAD DU DON DAM PAR STONG MOD KYI,
'ON

@114A *, ,KYANG RGYU DANG 'BRAS BU'I DNGOS PO KUN RDZOB PA YOD
PA'I PHYIR KUN NAS NYON MONGS PA LA SOGS PA RNAM PAR GNAS PAR
'GYUR RO ZHES BSHAD PAR 'GYUR RO, ,NYON MONGS PA DANG LAS KYI
RGYU RKYEN GYI KUN NAS NYON MONGS PA BSTAN PAS RNAM PAR BYANG BA
YANG SHUGS KYIS BSTAN

PA KHO NA YIN TE, NYON MONGS PA DANG LAS LOG NA KUN NAS NYON
MONGS PA LOG PAR 'GRUB PA'I PHYIR RO, ,GZHAN PA NYID DANG GCIG PA
NYID NI LTOS PAR LTA BAR BYED PA YIN PAS GCIG PA NYID DANG DU MA
NYID DAG GIS SPANGS PA ZHES BYA BA'I THA TSIG GO, ,DNGOS PO'I
ZHES BYA BA NI SPYIR BRJOD

PA'I PHYIR RANG DANG GZHAN GYI MNGON PAR 'DOD PA GZUGS LA SOGS PA
DNGOS PO THAMS CAD KYI'O, ,GAL TE DNGOS PO 'DI DAG DON DAM PAR
RANG BZHIN MED NA, 'O NA SHUGS KYIS 'DI DAG GI MTSAN NYID CI ZHIG
YIN PAR 'GYUR SNYAM PA LA, DE'I PHYIR DNGOS PO 'DI DAG NI ZHES
BYA BA LA SOGS

PA SMOS TE, 'KHRUL PA'I BLOS DNGOS PO'I DE KHO NA NYID BSGRUBS
PAS BLO 'KHRUL PA THAMS CAD NI KUN RDZOB YIN NO, ,'KHRUL PA'I
BLO'I BSAM PA'I DBANG GIS BRTAGS PA'I BDAG NYID DU GNAS PA'I
PHYIR DE LA YOD PA NI KUN RDZOB PA YIN NO, ,'DI JI LTA SNYAM PA
LA, GAL TE 'DI DAG DON

'DOD NA, ,ZHES BYA BA LA SOGS PA SMOS TE, 'DI SKAD DU YANG DAG PA
DANG YANG DAG PA MA YIN PA DAG GIS NI PHUNG PO THAMS CAD LA KHYAB
STE, DE GNYIS NI PHAN TSUN SPANGS TE GNAS PA'I MTSAN NYID YIN
PA'I PHYIR RO, ,YANG DAG PA'I NGO BO BKAG NA SHUGS KYIS 'DI DAG
CIG SHOS SU

GNAS PAR RANG BZHIN GYIS 'GYUR RO ZHES BSHAD PAR 'GYUR RO, ,LCAGS
KYU MED PA ZHES BYA BA NI RANG DGA' STE DE NI RES 'GA' 'DI DAG GI
NGO BO BRDZUN PAR YANG 'JOG PAR 'GYUR RO SNYAM DU BSAMS PA'O,
,LHAG MA NI GO SLA'O, ,LUNG GZHAN YANG JI LTAR GNAS PA'I DNGOS
PO'I

DE KHO NA LA MKHAS PAS ZHES BYA BA LA SOGS PA SMOS SO, ,MDO 'DI
LAS NI GZUGS LA SOGS PA'I DNGOS PO THAMS CAD SPYIR MJUG BSDUS TE,
KUN RDZOB TZAM GYI RANG BZHIN YIN PAR BSTAN TO ZHES STON PAR BYED
DO, ,THA SNYAD DU STON PA ZHES BYA BA NI PHUNG PO LA SOGS PA THA
SNYAD TZAM KHO NAR

@114B STON PA YIN GYI DON DAM PAR NI MA YIN NO ZHES BYA BA'I THA
TSIG GO, ,DON DAM PA'I RANG BZHIN BSTAN PAR MI NUS SU ZIN KYANG
BRJOD PA'I KUN RDZOB KYIS RES 'GA' ZHIG NA BSTAN PAR BYA BA NYID
DO SNYAM PA DE'I PHYIR DE BZLOG PA'I CHED DU THA SNYAD CES BYA BA
SMOS SO, ,DE BZHIN DU TSOR BA DANG, 'DU

SHES DANG, 'DU BYED RNAMS DANG, RNAM PAR SHES PA RNAMS SO, ,CI
ZHE NA 'DOGS LA DON DAM PAR YANG MI DMIGS SO ZHES BYA BAR SBYAR
TE, 'DI NI 'DIR KHUNGS YIN NO, ,TSUL BZHIN ZHES BYA BA NI TSAD MA
DANG LDAN PA'O, ,BDAG MED PA ZHES BYA BA NI BDAG GI RANG BZHIN MA
YIN ZHES

BYA BA'I THA TSIG GO, ,DE BZHIN DU ZHES BYA BA NI BDAG MED PAR
RO, ,SEMS CAN BDAG MED PAR ZHES BYA BA NI JI LTAR GANG ZAG LA
BDAG MED PAR BSHAD PA KHO NA LTAR RO, ,DE BZHIN DU ZHES BYA BA NI
GANG ZAG BZHIN DU RANG BZHIN KHO NAS NGO BO NYID MED PAR MTHONG
NGO ZHES BYA BA'I THA TSIG STE, 'DI

NI 'DIR KHUNGS YIN NO, ,RGYAL BA SKYED MA LAS ZHES BYA BA NI SHES
RAB KYI PHA ROL TU PHYIN PA LAS SO, ,BAR DU ZHES BYA BA NI MTHA'
BSTAN PA STE, RANG GI MTSAN NYID STONG PA NYID KYI PHYIR GZUGS NI
GZUGS KYI RANG GI NGO BO NYID KYIS STONG LA, RNAM PAR SHES PA'I
BAR DU YANG ZHES BYA BA'I THA TSIG

GO; ,'DIR KHUNGS NI RANG GI MTSAN NYID STONG PA NYID KYI PHYIR
ZHES BYA BA YIN NO, ,'DI NI ZHES BYA BA NI STONG PAR BSHAD PA 'DI
THAMS CAD DU STONG PA NYID DU BSHAD PA GANG YIN PA'O, ,GANG GI
RANG BZHIN YOD PA YIN TE, MED PA MA YIN PA DE LA DE SKAD CES
BYA'O, ,'DI YANG ZHES BYA BA NI JI SKAD

BSHAD PA'I TSIG GIS BSTAN PAR BYA BA'I DON TO, ,BRTAGS PA'I NGO
BO NYID KHO NA'O ZHES BYA BA NI RIGS PA DANG BRAL BA'I PHYIR DANG
TSAD MAS GNOD PA'I PHYIR RO, ,GNYIS LA SOGS PA ZHES BYA BA LA
SOGS PA NI TSAD MAS GNOD PA DE NYID STON PAR BYED DO, ,LUNG GZHAN
YANG GLANG PO'I RTZAL

ZHES BYA BA SMOS SO, ,MA MCHIS ZHES BYA BA NI YUL MED PA'I PHYIR
DE YANG MED CES BYA'O, ,DE CI'I SLAD DU ZHES BYA BA NI 'DI DAG
SGYU MA LTA BU NYID DU GANG LAS GRUB, GANG GIS NA DPE DES RANG
BZHIN MED PA NYID DU 'GRUB PAR 'GYUR ZHES BYA BA'I GTAN TSIGS
'DRI BA'O, ,'DI LA YANG

@115A *, ,DAG PA'I CHOS GANG YANG MI DMIGS PA'I SLAD DU'O ZHES
BYA BA NI GCIG PA NYID DANG DU MA NYID LA SOGS PAS DPYAD NA SNYAM
DU DGONGS PA'O, ,JI STE DON DAM PA'I RANG BZHIN BKAG PAS DNGOS PO
RNAMS KUN RDZOB PA'I NGO BOR BZHAG PA GANG YIN PA DE CI SGRA'I
THA SNYAD KYI

BDAG NYID KYI KUN RDZOB LA YOD PA'I PHYIR KUN RDZOB PAR 'DOD DAM,
'ON TE RTEN CING 'BREL PAR 'BYUNG BA DON BYA BA BYED PA GNAG RDZI
YAN CHAD LA SHIN TU GRAGS PA DE NYID BRDA'I DBANG GIS KUN RDZOB
KYI SGRAR BRJOD CES BYA BA RTOG PA GNYIS SO, ,DE LA GAL TE PHYOGS
DANG PO LTA BU YIN NA NI DE'I TSE

MNGON SUM LA SOGS PAS GNOD PA YIN TE, 'DI LTAR SGRA'I THA SNYAD
NI SPYI TZAM GYI SPYOD YUL CAN YIN PA'I PHYIR RTEN CING 'BREL PAR
'BYUNG BA'I DNGOS PO'I MTSAN NYID KYI YUL CAN MA YIN NO, ,SPYI DE
YANG KUN TU BRTAGS PA'I NGO BO YIN PA'I PHYIR DNGOS PO MED PA YIN
NA DE'I NGO BO NYID DU KHAS

LEN PAS DNGOS PO RNAMS KYI DON BYA BA BYED PA SHIN TU GRAGS PA LA
SKUR PAR 'GYUR TE, SPYI NI DON BYED MI BZOD PA'I PHYIR RO, ,JI
STE PHYOGS GNYIS PA LTA BU YIN NA NI DE'I TSE MING LA BRTZAD PA
YOD DO SNYAM PA'I BSAM PAS PHA ROL POS JI STE ZHES BYA BA SMOS
TE, GAL TE TSAD MAS DPYAD NA

RTEN CING 'BREL BAR 'BYUNG BA YIN PA 'DI DAG KYANG RANG GI NGO BO
GRUB PAR GYUR NA NI DE'I TSE DE LA KUN RDZOB KYI SGRAR BRJOD PAR
BYED NA MING LA BRTZAD PAR 'GYUR RO, ,GANG GI TSE GCIG PA NYID
DANG DU MA NYID LA SOGS PAS DPYAD NA 'DI DAG GI RANG BZHIN MI
GNAS PA DE'I TSE DE LTA BU LA KUN RDZOB KYI

SGRAR BRJOD NA NI GNAS KHO NA YIN PAS JI LTAR MING LA SOGS PAR
'GYUR, MTHONG BA NI MIG GI RNAM PAR SHES PA LA SOGS PAS NYAMS SU
MYONG BA'I PHYIR RO, ,'DOD PA NI JI LTAR NYAMS SU MYONG BA BZHIN
NGES PA'I PHYIR RO, ,GANG DAG LA MA BRTAGS GCIG PU NA DGA' BA YOD
PA DE DAG

LA DE SKAD CES BYA STE, MA BRTAGS PA NYID CE NA DGA'O ZHES BYA
BA'I THA TSIG GO, ,YANG DAG PA'I KUN RDZOB CES BYA BA NI JI LTAR
GRAGS PA BZHIN NYE BAR BRTAGS PA'I PHYIR RO, ,GRAGS PA LAS 'DAS
TE RTOGS PA DPER NA DBANG PHYUG LA SOGS PAR RTOGS PA GANG YIN PA
DE NI LOG PA'I KUN RDZOB

@115B YIN NO, ,JI SKAD DU RTEN CING 'BREL BAR GANG 'BYUNG BA ZHES
BYA BA NI 'DI LA SNGON GYI SLOB DPON RNAMS 'DRA BAR BYED PA STE,
'DI NI 'PHAGS PA KLU SGRUB KYI ZHAL SNGA NAS KYIS DBU MA'I BSTAN
BCOS LAS GSUNGS SO, ,RTEN CING 'BREL BAR 'BYUNG BA'I DNGOS PO
RNAMS KHO NA DON DAM PA'I RANG BZHIN

DANG BRAL BA'I PHYIR STONG PA ZHES BYA'I RI BONG GI RVA DANG 'DRA
BA'I BDAG NYID KYI PHYIR NI MA YIN NO, ,DES NA MTHONG BA LA SOGS
PA DANG MI 'GAL LO, ,DE NI RGYUR BYAS GDAGS PA STE, ,ZHES BYA BA
NI KUN RDZOB DE NYID CES BYA BA'I THA TSIG STE, RGYUR BYAS PA
DANG GDAGS PA'I SGRA NI KUN RDZOB KYI

RNAM GRANGS YIN PA'I PHYIR RO, ,'DI NI 'DIR KHUNGS YIN NO, ,DE
NYID DBU MA'I LAM YIN NO ZHES BYA BA NI SGRO 'DOGS PA DANG SKUR
PA 'DEBS PA'I MTHA' GNYIS SPANGS PA'I PHYIR, DE NYID DE DANG DE
LAS DBU MA'I LAM DU GSUNGS SO ZHES BYA BA'I THA TSIG GO, ,'O NA
GAL TE RTEN CING 'BREL

PAR 'BYUNG BA'I DNGOS PO DAG KHO NA BRTAG MI BZOD PA'I PHYIR KUN
RDZOB KYI SGRAR BRJOD NA, 'PHAGS PA BLO GROS MI ZAD PA'I MDO LAS,
KUN RDZOB SGRA'I THA SNYAD KYI BDAG NYID YIN PAR JI LTAR GSUNGS
SNYAM DU SEMS PA LA, 'PHAGS PA BLO GROS MI ZAD PAS BSTAN PA'I MDO
LAS

ZHES BYA BA LA SOGS PA SMOS SO, ,'DIS NI MDO DE DANG DE DAG LAS
SGRA'I THA SNYAD KYI BDAG NYID KYANG KUN RDZOB YIN PAR BSTAN DU
ZIN KYANG, KHO BO CAG GIS YANG DAG PA'I KUN RDZOB TU BRJOD PA
GANG YIN PA DE YANG DER 'JIG RTEN GYI THA SNYAD JI SNYED PA ZHES
BYA BA 'DIS BSTAN PA KHO NA YIN TE, KHO

BO CAG SGRA'I THA SNYAD KYI BDAG NYID KYANG MI 'DOD PA NI MA YIN
TE, DE YANG LOG PA'I KUN RDZOB YIN NO ZHES DE STON PAR BYED DO,
,MYONG BAR BYA BA DANG MYONG BA'I NGO BO ZHES BYA BA NI SHES BYA
DANG SHES PA'I BDAG NYID DO, ,DE CI LTAR THA SNYAD KYI SGRAS
BRJOD PAR NUS SNYAM PA LA, BYED PA'I SGRUB PA YONGS

SU GZUNG BA'I PHYIR RO ZHES BYA BA SMOS TE, SHES BYA DANG SHES
BYA'I BDAG NYID KYIS SGRO 'DOGS PAR BYED PA THA SNYAD DO, ,'DI NI
SHES PA'O, ,'DI NI SHES BYA'O ZHES BYA BA SGRA'I THA SNYAD KYI
GZHI YIN PA'I PHYIR BYED PA NYID YIN NO, ,DE'I RJES SU 'BREL PA'I
PHYIR ZHES BYA BA NI JI SNYED PA ZHES BYA BA DE'O,,

@116A *, ,'DIR KYANG GI DON YANG BLTA BAR BYA'O, ,DES NA DON NI
YI GE'I SGRA DANG BRDA BSTAN PA JI SNYED PA YOD PA DE THAMS CAD
KYANG KUN RDZOB KYI BDEN PA YIN NO ZHES BYA BA 'DIS YIN NO, ,DE'I
PHYIR, LUNG LAS 'BYUNG BA DANG 'JIG RTEN PA'I YI GE BSTAN PA YANG
BSDU'O, ,DE LTA MA YIN

NA 'GA' ZHIG 'PHAGS PA MA YIN PAS BSTAN PA KHO NA KUN RDZOB YIN
GYI, 'PHAGS PA RNAMS KYIS BSTAN PA NI MA YIN NO, ,DE DAG NI PHYIN
CI MA LOG PA DE BZHIN DU GSUNGS PA'I PHYIR RO SNYAM DU 'KHRUL PAR
'GYUR RO, ,DE NI ZHES BYA BA NI RNAM PA GNYIS KA YANG DAG GI DANG
YID KYI BYE BRAG

GIS RNAM PA GNYIS SU DBYE STE, NANG GI BRJOD PA'I RNAM PA NI YID
KYI'O, ,PHYI ROL GYI BRJOD PA'I NGO BO NI NGAG GI'O, ,JI LTAR NA
YID KYI BSHAD PA YIN SNYAM PA LA, DPER NA BRGYA BYIN ZHES BYA BA
LA SOGS PA SMOS SO, ,YANG CI'I PHYIR 'JIG RTEN GYI THA SNYAD YI
GE DANG SKAD BSTAN PA JI

SNYED PA'I BDAG NYID CES BYA BA KHO NAR TSIG GCIG TU MI SHES
SNYAM PA LA, DE BAS NA SPROS PA'I TSOGS ZHES BYA BA LA SOGS PA
SMOS TE, SPROS PA PHYIN CI LOG GI BDAG NYID THAMS CAD KYI TSOGS
NI PHUNG PO'O, ,DE DANG BRAL BA NI DON DAM PA'I BDEN PA GANG YIN
PA STE DE BSTAN PA'O, ,SEMS

RGYU BA YANG MED CES BYA BA NI NYAMS SU MYONG BA'I RGYU BA YANG
MED PAR STON PA'O, ,GAL TE MNGON PAR BRJOD PA'I MTSAN NYID KHO NA
KUN RDZOB KYI BDEN PA YIN NA DE'I TSE GANG LA YI GE'I RGYU BA
YANG MED PA ZHES BRJOD PAR BYA BAR 'GYUR RO, ,DE LTA NA NI JI
SKAD DU BSHAD PA'I RIM PA DANG MI 'GAL BA

DON DAM PA'I BDEN PA KUN RDZOB LAS BZLOG PA YIN PAR BSTAN PAR
'GYUR RO, ,GAL TE RNAM PAR RTOG PA'I RGYU BA BZLOG PA'I PHYIR
SEMS KYI ZHES BYA BA BSHAD DO ZHE NA, MA YIN TE RNAM PAR RTOG
PA'I RGYU BA YANG MED PA ZHES DE SKAD KHO NA MNGON PAR BRJOD PAR
BYA BAR 'GYUR TE, DE LTA NA NI JI LTAR BRJOD PAR

BZHED PA'I DON BSTAN PAR MDZAD PAR 'GYUR RO, ,RNAM PAR RTOG PA
DANG MNGON PAR BRJOD PA GNYIS KYANG YUL GCIG PA YIN PA'I PHYIR YI
GE RNAMS LTA CI SMOS ZHES BYA BA LA DOR BA'I TSIG CI'I PHYIR
MDZAD PAR 'GYUR, ,DE LTA BAS NA NYAMS SU MYONG BA'I MTSAN NYID
SEMS RGYU BA YANG MED PA YIN PA

@116B DANG; MNGON PAR BRJOD PA PHYI MA 'BREL BAR 'GYUR RO, ,KUN
RDZOB 'DI NI RGYU MED PAR MI RUNG STE ZHES BYA BA LA SOGS PAS NI
DAM BCAS PA LA RJES SU DPAG PA'I GNOD PA YOD PAR DOGS PA STE, 'DI
LTAR GANG DANG GANG DU KUN RDZOB YIN PA DE DANG DE NI RGYU DANG
BCAS PA YIN TE, DPER NA SHING RTA DANG

SEMS CAN LA SOGS PA BTAGS PA LTA BU YIN NO, ,'DI NI KUN RDZOB YIN
PAS RANG BZHIN GYI GTAN TSIGS YIN NO, ,RGYU MED PA NYID GCIG YIN
NA NI RTAG TU YOD PA LA SOGS PAR THAL BAR 'GYUR TE, GNOD PA CAN
GYI TSAD MA YIN NO, ,DES NA RGYU GANG YIN PA DE NI DON DAM PA'I
DNGOS PO

GRUB PA YIN NO SNYAM DU BSAMS PA'O, ,GANG DAG LA YAN LAG 'KHOR LO
LA SOGS PA'I TSOGS YOD PA DE LA DE SKAD CES BYA'O, ,GANG LAS YAN
LAG GI TSOGS LAS ZHES 'BYUNG BA DER NI BRTEN NAS ZHES BYA BA DE
LA LTOS PA'I PHYIR TE, NAS BYA BA MI MNGON PAR BYAS NA RNAM PAR
DBYE BA LNGA PA

YIN NO, ,GANG GI TSE YAN LAG GI TSOGS RNAMS LA ZHES 'BYUNG BA
DE'I TSE YANG 'OG NAS 'BYUNG BA RGYUR BYAS ZHES BYA BA DE LA LTOS
NA LAS KYI RNAM PAR DBYE BA YIN NO, ,DE LA GAL TE SPYIR RGYU DANG
BCAS PA TZAM DU SGRUB PAR BYED NA NI DE'I TSE GRUB PA SGRUB PA
YIN TE, KUN RDZOB PA'I RGYU SNGA MA SNGA MA THOG

MA MED PAR 'DOD PA'I PHYIR RO, ,JI STE DON DAM PA'I RGYU ZHIG
SGRUB PAR BYED NA NI DE'I TSE DPE BSGRUB PAR BYA BA'I CHOS MA
TSANG BA'I PHYIR RJES SU 'GRO BA MA GRUB PAS MA NGES PA NYID YIN
NO ZHES STON PAR BYED DO, ,BRTAGS PA MA BYAS ZHES BYA BA LA SOGS
PA LA DE 'DRA ZHES BYA BA NI KUN RDZOB PA KHO NA'O,

'DI YI ZHES BYA BA NI KUN RDZOB PA'I'O, ,BRJOD PA'I TSUL GYIS
ZHES BYA BA NI GCIG DANG DU MA'I RANG BZHIN STONG PA NYID DU
BSTAN PAS SO, ,BLO GROS DANG LDAN PA ZHES BYA BA NI BOD PA'O,
,SHING RTA LA SOGS PA YANG ZHES BYA BA LA SOGS PAS NI DPE BSGRUB
PAR BYA BAS STONG PA NYID DU STON PAR BYED DO

CHOS NYID 'DI LAS ZHES BYA BA NI KUN RDZOB KYI MTSAN NYID KYI
RGYU'I CHOS NYID LAS TE, DE'I RGYU RDUL PHRA RAB LA SOGS PA SNGAR
DPYAD ZIN PA'I PHYIR RO, ,RTEN CING 'BREL PAR 'BYUNG BA NI MA
BRTAGS NA NYAMS DGA' BAR 'DOD PA KHO NA YIN GYI, DON DAM PAR NI
MA YIN TE, DON DAM PAR NI DE

@117A *, ,BZHIN NYID YOD PA DANG MED PA LAS RNAM PAR 'DAS PA KHO
NA YIN NO ZHES SLOB DPON GYI TSIG GIS BSTAN PA'I PHYIR 'DIR YANG
GSUNGS PA ZHES BYA BA SMOS TE, 'DI NI 'PHAGS PA KLU SGRUB KYI
ZHAL SNGA NAS KYIS THA SNYAD GRUB PA LAS BSTAN TO, ,DE LAS NI
SNGAGS DANG

SMAN DANG SGYU MA'I DPES CHOS THAMS CAD RTEN CING 'BREL BAR
'BYUNG BA NYID KYI GTAN TSIGS KYIS DON DAM PAR YOD PA DANG MED PA
NYID LAS YANG DAG PAR 'DAS PAR SGRUB PAR BYED DO, ,'DI LTAR
SNGAGS NI YI GE RE RE 'AM 'DUS PA ZHIG YIN PAR 'GYUR GRANG NA, RE
ZHIG RE RE NI MA YIN TE, YI GE GCIG

BRJOD PA KHO NAS 'BRAS BU 'BYUNG BAR THAL BAR 'GYUR RO, ,GANG
YANG AA ZHES BYA BA LA SOGS PA YI GE GCIG PA'I SNGAGS 'BYUNG BA
DE YANG YI GE RNAMS NI CHA SHAS DANG BCAS PA YIN PA'I PHYIR YANG
DAG PAR NA GCIG PAR MI RUNG BA NYID DE DE LTA BAS NA, YI GE GCIG
SNGAGS GANG YANG MED DE, YI GE RE

RE'I SNGAGS MED DO ZHES BYA BA'I THA TSIG GO, ,YI GE MANG PO
GZHAN YANG MED CES BYA BA NI YI GE 'DUS PA RNAMS KYANG SNGAGS MA
YIN PA STE, YI GE RNAMS NI RIM GYIS 'BYUNG BA CAN YIN PAS TSOGS
PA MED PA'I PHYIR RO, ,'O NA 'GAGS PA RNAMS TSOGS PAR 'GYUR RO
SNYAM PA LA, YI GE 'GAGS

PA RNAMS MIN LA ZHES BYA BA SMOS TE, 'GAGS PA ZHES BYA BA NI RANG
GI NGO BO LAS NYAMS PA ZHES BYA'O, ,GANG DAG RANG GI NGO BO LAS
NYAMS PA DE DAG NI BDAG NYID MED PA YIN NA GANG DAG RANG GI BDAG
NYID MED PA DE DAG JI LTAR BSAGS PAR 'GYUR, DE LTA BAS NA RE ZHIG
SNGAGS YOD PA NYID BSTZAL

BA YIN NO, ,'O NA NI SHUGS KYIS MED PA NYID DU 'GYUR TE, DE'I
PHYIR RTOG PA DANG LDAN PA RNAMS SNGAGS GRUB PAR BYA BA'I PHYIR
'BAD PA DON MED PA KHO NA'O SNYAM PA LA BRTEN NAS DE NI MED
PA'ANG MIN ZHES BYA BA SMOS TE, RKAN LA SOGS PA'I BYED PA LAS YI
GE RNAMS 'BYUNG BA YANG MTHONG SA DE LAS KYANG

DUG SEL BA LA SOGS PA'I 'BRAS BU 'BYUNG BA YANG MTHONG NA, JI
LTAR GCIG TU MED PA NYID DU 'GYUR, 'DIS NI SNGAGS KYI DPE BSGRUB
PAR BYA BA MA TSANG BA NYID YONGS SU SPANGS SO, ,SMAN GYI DPE'I
YANG YONGS SU SPANG BA'I PHYIR, DE BZHIN RANG GI YAN LAG LAS,
,ZHES BYA BA LA SOGS PA

@117B SMOS SO, ,GAL TE ZVA RGOD DANG GLA SGANG LA SOGS PA RANG GI
YAN LAG RNAMS LAS SMAN THA DAD PA ZHIG YIN NA NI DE'I TSE DMIGS
PA'I RIG BYAR GYUR PA'I PHYIR, LOGS SHIG NA DMIGS PAR 'GYUR RO,
,JI STE DMIGS PA'I RIG BYAR GYUR PA MA YIN NA NI DE'I TSE YAN LAG
RGYUR BYED PA DON MED PA KHO

NAR 'GYUR RO, ,JI STE YAN LAG 'DUS PA TZAM SMAN YIN NO SNYAM NA
DE YANG RIGS PA MA YIN TE, DE'I YAN LAG RNAMS KYANG 'DUS PA TZAM
GYI RANG BZHIN YIN PAS RANG GI NGO BO MA GRUB PA'I PHYIR RO,
,RANG GI NGO BO MA GRUB PA RNAMS KYANG JI LTAR 'DUS PAR 'GRUB PAR
'GYUR, SGYU MA'I DPE LAS YANG BSGRUB

PAR BYA BA'I PHYIR, SGYU MA'I GLANG PO DE YANG SNANG ZHES BYA BA
LA SOGS PA SMOS SO, ,'DI LTAR SGYU MA'I GLANG PO CHE DE NI 'JIM
PA'I DUM BU LA SOGS PA LAS THA DAD PA'AM THA DAD PA MA YIN PA
ZHIG TU 'GYUR GRANG NA, RE ZHIG THA DAD PAR NI MA YIN TE, 'DI
LTAR SGYU MA MKHAN DANG SGYU MA'I RGYU DE DAG LAS

GUD NA MI SNANG BA'I PHYIR RO ZHES KHONG NAS 'BYUNG NGO, ,YANG NA
DE DAG LAS ZHES BYA BA NI SNGAGS DANG SMAN DAG LAS TE, GANG GIS
NI DE DAG LAS THA DAD PAR 'GYUR BA 'JIM PA'I DUM BU LA SOGS PA
DAG LAS LOGS SHIG TU NI SGYU MA'I GLANG PO CHE YANG DAG PAR MI
DMIGS SO, ,THA DAD PA MA

YIN PA YANG MA YIN NO SNYAM PA LA, GZHAN MIN MIN ZHES BYA BA SMOS
TE, RIGS PA ZHES BYA BA LHAG MA YIN NO, ,GZHAN NI THA DAD PA ZHES
BYA'O, ,GZHAN MA YIN PA NI THA DAD PA MA YIN PA ZHES BYA BA'I THA
TSIG STE, DE LTA BU KHO NAR MIG MA 'KHRUL PA CAN RNAMS KYIS MI
MTHONG BA'I PHYIR THA DAD PA MA

YIN PA'ANG MA YIN NO ZHES BYA BA'I THA TSIG GO, ,'O NA NI DE MED
PA KHO NA YIN NO SNYAM PA LA, RTEN CING 'BREL PAR 'BYUNG BA DE
ZHES BYA BA LA SOGS PA SMOS SO, ,DE ZHES BYA BA NI SGYU MA'I
GLANG PO CHE STE, RTEN CING 'BREL PAR 'BYUNG BA YIN PA'I PHYIR
MED DO ZHES BRJOD PAR YANG MI NUS LA, DE NYID DANG

GZHAN DU BRJOD PAR BYA BA MA YIN PA'I PHYIR YOD DO ZHES BRJOD PAR
YANG MI NUS PAS DE'I PHYIR DPE GRUB PA YIN NO, ,PHYOGS KYI CHOS
BSDU BA'I PHYIR DE LA DMIGS PAR BYED PA YIN ZHES BYA BA LA SOGS
PA SMOS TE, GANG LA GZUGS KYI SKYE MCHED DE LA DMIGS PA'I NGANG
TSUL YOD PA DE LA DE SKAD

@118A *, ,CES BYA'O, ,MIG GI ZHES BYA BA NI MJUG LNGA PA CAN YIN
TE, MIG NAS 'BYUNG NGO ZHES BYA BA'I THA TSIG GO, ,YANG NA 'DI NI
MJUG DRUG PA CAN YIN TE, MIG DANG 'BREL PA CAN GYI MIG GI RNAM
PAR SHES PA ZHES BYA BA'I THA TSIG STE, SRID PA LAS 'BYUNG NGO
ZHES 'OG NAS

'BYUNG BA DANG SBYAR BAR BYA'O, ,LAS KYI BAG CHAGS 'BRAS BU 'BYIN
PA LA MNGON DU PHYOGS PAR GYUR PA NI SRID PA'O, ,LAS DANG NYON
MONGS DBANG 'PHANGS PA, ,ZHES BYA BA NI CHOD PA'I LAS KYI DBANG
GIS 'JUG PA'I PHYIR RO, ,LEN BCAS PA NI ZAG PA DANG BCAS PA STE,
SRID PA LAS DE LTA

BU'I NGO BO BYUNG BA ZHES BYA BAR SBYAR RO, ,DE BZHIN DU ZHES BYA
BA NI LAS DANG NYON MONGS PA'I DBANG GIS 'PHANGS PA NYE BAR LEN
PA DANG BCAS PA BZHIN DU'O, ,SRID PA'I YAN LAG KUN ZHES BYA BA NI
MA RIG PA LA SOGS PA RNAMS SO, ,DE LA SBYOR BA NI 'DI LTAR BYA
STE, GANG DANG GANG DAG RTEN

CING 'BREL BAR 'BYUNG BA DE DAG NI DON DAM PAR YOD PA DANG MED PA
NYID KYI THA SNYAD KYI LAM LAS 'DAS PA'I YUL YIN TE, DPER NA
SNGAGS LA SOGS PA LTA BU'O, ,RNAM PAR SHES PA LA SOGS PA 'DI DAG
KYANG DE DANG 'DRA BAS NA RANG BZHIN GYI GTAN TSIGS SO, ,GAL TE
DE LTA NA JI

LTAR BCOM LDAN 'DAS KYIS 'DU BYED RNAMS NI RTAG PA MED CES BYA BA
LA SOGS PAS DNGOS PO RNAMS SKYE BA LA SOGS PAR BSTAN SNYAM PA LA,
'DI LTAR 'GOG PA LA SOGS PA'I ZHES BYA BA LA SOGS PA SMOS TE,
GANG GI PHYIR DGONGS NAS BSTAN PA DE'I PHYIR 'GAL BA MED DO ZHES
BYA

BA LHAG MA YIN NO, ,DGONGS PA NI SKYE BA LA SOGS PA JI LTAR SNANG
BA KHO NA BZHIN YOD PA'I PHYIR DE LAS DGONGS NAS, BDAG MED PA LA
'JUG PAR BYA BA'I PHYIR SKYE BA LA SOGS PA BSTAN TO SNYAM PA YIN
NO, ,JI LTAR SMAN YANG SMAN MIN PA, ,ZHES BYA BA LA SOGS PAS NI
JI SKAD BSHAD PA'I

DON GYI MJUG SDUD DO, ,GNYIS KA ZHES BYA BA NI RGYU DANG 'BRAS
BU'O, ,CHOS THAMS CAD RANG BZHIN MED PA NYID DU ZIN NA ZHES BYA
BA LA SOGS PAS NI SBYOR BA'I GZHI NYID LA DAM BCAS PA DANG LUNG
DANG 'GAL BAR STON PAR BYED DE, 'DI LTAR GRUB PA'I MTHA' LAS NI
MTHONG BA DANG THOS PA

@118B DANG; BYE BRAG PHYED PA DANG, RNAM PAR SHES PA'I DON RNAMS
LA DE BZHIN DU SMRA BA GANG YIN PA 'DI NI 'PHAGS PA RNAMS KYI THA
SNYAD YIN LA, BZLOG STE SMRA BA NI 'PHAGS PA MA YIN PA RNAMS KYI
THA SNYAD YIN NO ZHES BSTAN NA DE YANG MTHONG BA LA SOGS PA'I DON
MED PA'I PHYIR RIGS PA MA YIN NO, ,

NAM MKHA'I ME TOG NI NAM MKHA'I PADMA'O, ,DA DANG MTSUNGS PA NI
'DRA BA'O, ,KLAN KA 'DI NI SNYING PO YOD PA MA YIN TE ZHES BYA BA
LA SOGS PAS NI LAN 'DEBS SO, ,DE LA BSDUS PA'I DON NI PHA ROL PO
DAG GIS JI LTAR SNANG BA LAS 'DAS PAR RIGS PA KHO NAS DNGOS PO
RNAMS KYI RANG BZHIN YOD

DO ZHES SGRO 'DOGS PAR BYED PA DE KHO NA 'GOG PAR BYED KYI, SNGON
PO LA SOGS PA SNANG BA MA BRTAGS GCIG PU NA NYAMS DGA' BA LA SOGS
PA 'GOG PA NI MA YIN NO, ,DON DAM PAR NI DPYAD NA YOD PA 'GA'
YANG MA GRUB PA'I PHYIR YOD PAR YANG KHAS MI LEN LA MED PAR YANG
KHAS MI LEN

TE; MED PA NI DNGOS PO LDOG PA'I MTSAN NYID YIN PA'I PHYIR YOD PA
MA GRUB NA YOD PA SNGON DU 'GRO BA CAN GYI MED PA YANG MA GRUB
PA'I PHYIR RO, ,DE'I PHYIR GCIG TU YOD PA DANG MED PA'I PHYOGS LA
YOD PA'I NYES PAS KHO BO CAG LA MI DGOS SO ZHES BYA BA'I THA TSIG
GO, ,MYONG BA ZHES BYA BA NI

SNGON PO LA SOGS PA MYONG BA'O, ,'O NA GANG ZHIG 'GOG PAR BYED
SNYAM PA LA, 'BRAS BU YANG DAG PAR YOD PA DANG MED PA DANG ZHES
BYA BA LA SOGS PA SMOS TE, 'BRAS BU YOD PAR SMRA BA NI SER SKYA
BA RNAMS SO, ,'BRAS BU MED PAR SMRA BA NI BYE BRAG PA LA SOGS
PA'O, ,GNYI GAR SMRA BA NI 'TSO BA PA

LA SOGS PA'O, ,YOD PA DANG MED PA ZHES BYA BA LA SOGS PA RNAM PAR
'BYED PA NI 'PHAGS PA LHA'I TSIGS SU BCAD PA 'DI DANG SBYAR BA
DE'I PHYIR ZHES BYA BA SMOS TE, 'DI NI ZHES BYA BA NI PHYOGS DANG
SBYAR RO, ,DE'I PHYIR YANG DAG NYID DU NA ZHES BYA BA LA SOGS PA
TSIGS SU BCAD PA 'DI NI SLOB

DPON BDAG NYID KYI YIN NO, ,'DIS NI TSAD MA'I 'BRAS BU LUNG GI
DON DANG SBYAR BA'AM, LUNG GI DON TSAD MA'I 'BRAS BU DANG SBYOR
BAR BYED DO, ,'DIR YANG GANG GI PHYIR ZHES BYA BA LA LTOS PAR BYA
STE, DES NA DON NI GANG GI PHYIR DNGOS PO 'GA' YANG YANG DAG PAR
BSGRUB PA, MED PA DE'I

@119A *, ,PHYIR CHOS THAMS CAD MA SKYES PA'O ZHES BYA, SANGS
RGYAS BCOM LDAN 'DAS KYIS GSUNGS SO ZHES BYA BA 'DI YIN NO,
,GZHAN YANG ZHES BYA BA NI RGA BA LA SOGS PA'O, ,DE LA BRTEN PA
ZHES BYA BA NI SKYE BA LA BRTEN PA'O, ,'BYUNG BA MED PA ZHES BYA
BA NI GANG DAG LA

'BYUNG BA MED PA YOD PA DE DAG LA DE SKAD CES BYA BA'O, ,RANG
BZHIN YOD PA MA YIN TE ZHES BYA BA NI GCIG PA NYID LA SOGS PAS
DPYAD NA DON DAM PAR GANG LA RANG BZHIN YOD PA MA YIN NO ZHES BYA
BA'I THA TSIG GO, ,RANG BZHIN MED PAS GZHAN RKYEN JI LTAR 'GYUR
ZHES BYA BA NI RI BONG GI RVA LA

SOGS PA BZHIN DU RTAG TU RANG BZHIN MED PA'I PHYIR GZHAN GYI
RKYEN DU RIGS PA MA YIN NO, ,RANG BZHIN MED PAS GZHAN GYIS JI
LTAR BSKYED CES BYA BA NI RKYEN GZHAN YANG DE'I 'BRAS BU RTAG TU
MED PA'I PHYIR RI BONG GI RVA LA SOGS PA LTA BU KHO NA YIN NA
RANG BZHIN YOD PA MA YIN PA JI LTAR BSKYED CES BYA

BA'I THA TSIG GO, ,'DI ZHES BYA BA NI DON DAM PAR SKYED PA PO MA
YIN PA NYID DO, ,YANG NA RGYU ZHES BYA BA'I SGRAS NI RTEN CING
'BREL PAR 'BYUNG BA MTSON PAR BYED DO, ,DES NA RTEN CING 'BREL
PAR 'BYUNG BA DON DAM PAR SKYE BA MED PA'I MTSAN NYID CAN 'DI BDE
BAR GSHEGS PAS BSTAN TO ZHES BYA BA'I THA TSIG

GO; ,RTEN CING 'BREL PAR 'BYUNG BA LA 'JUG PAS ZHES BYA BA NI MA
RIG PA LA SOGS PA'I RANG BZHIN DPYAD PAS ZHES BYA BA'I THA TSIG
GO, ,CHOS KYI DBYINGS ZHES BYA BA NI CHOS THAMS CAD KYI RANG
BZHIN SKYE BA MED PA'I MTSAN NYID DO, ,MING MA MCHIS PA ZHES BYA
BA NI SGRA'I SPYOD YUL MA YIN PA'O, ,MTSAN

NYID MA MCHIS PA ZHES BYA BA NI SKYE BA LA SOGS PA'I MTSAN NYID
DANG BRAL BA'O, ,MTSAN MA MA MCHIS PA ZHES BYA BA NI 'DU SHES KYI
YUL SNGON PO LA SOGS PA'I MTSAN MA MED PA'I PHYIR RO, ,GDAGS SU
MA MCHIS PA ZHES BYA BA NI RNAM PAR RTOG PA'I YUL MA YIN PA'I
PHYIR RO, ,'O NA JI LTAR DE DAG BSTAN

SNYAM PA LA, GZHAN DU MA LAGS KYI ZHES BYA BA LA SOGS PA SMOS TE,
SEMS CAN RNAMS GZUNG BA'I DON DU MING LA SOGS PA TZAM GYIS STON
PAR ZAD KYI GZHAN DU NI MA YIN NO ZHES BYA BAR SBYAR TE, 'DIR
YANG BSTAN PA ZHES BYA BA KHONG NAS 'BYUNG NGO, ,MING TZAM ZHES
BYA BA LA SOGS PA'I TSIG

@119B RNAMS NI TSIG GNYIS GNYIS SHING TSIG SNGA MA SNGA MA'I
BSHAD PA PHYI MA PHYI MA YIN NO, ,KUN RDZOB NI 'DIR KUN RDZOB KYI
SHES PA LA SNANG BA'I NGANG CAN GYI NGO BO YIN PAR DGONGS SO,
,'DIS MNGON PAR RJOD PAR BYED PAS NA BRJOD PA STE RNAM PAR RTOG
PA ZHES BYA'O, ,YANG NA 'DI DAG THAMS CAD NI RNAM GRANGS

YIN NO, ,YANG NA DANG PO'I BSHAD PA LHAG MA YIN NO, ,MA RIG PA
DUS GSUM DU MED DU ZIN KYANG CI'I PHYIR GDAGS PA'I YUL MA YIN
SNYAM PA LA, MA RIG PA DE NI ZHES BYA BA SMOS SO, ,'O NA NI THAMS
CAD MING TZAM DU YOD PAR KHAS BLANGS PA'I PHYIR MING TZAM BDEN
PAR YOD DO SNYAM PA LA, BCOM LDAN

'DAS GANG MING TZAM ZHES BYA BA SMOS SO, ,DE LTAR BYAS NA ZHES
BYA BA NI MA RIG PA LA SOGS PA DUS GSUM DU YANG MED PA'I PHYIR
RO, ,YANG DE NYID LAS ZHES BYA BA NI YAB DANG SRAS MJAL BA'I MDO
LAS SO, ,GAL TE SKYE BA LA SOGS PA KUN TU BRTAGS PA'I NGO BO YIN
PA'I PHYIR DNGOS PO RNAMS KYI SKYE BA LA

SOGS PA KHAS MI LEN NA, 'O NA JI LTAR BCOM LDAN 'DAS KYIS SKYE BA
MED PA NI BDEN NO ZHES BYA BA LA SOGS PAS SKYE BA MED PA LA SOGS
PA BDEN PA NYID DU GSUNGS SNYAM PA LA, SKYE BA MED PA LA SOGS PA
YANG ZHES BYA BA SMOS SO, ,DE ZHES BYA BA NI DON DAM PA'O, ,SKYE
BA MED PA LA SOGS PAR RNAM PAR RTOG

PA DANG, RNAM PAR RTOG PAS DNGOS PO RNAMS KYI NGO BO RNAM PAR
GZHAG PA NI SKYE BA MED PA LA SOGS PA'O, ,STZOGS PA'I SGRAS NI
'GOG PA DANG ZHI BA LA SOGS PA BSDU'O, ,YANG DE MED PAR DON DAM
PA LA 'DZEG MI NUS SAM ZHE NA, GANG GI PHYIR DE LTA BU'I NGO BO
BSTAN PA'I PHYIR DE SKAD CES BYA SNYAM PA LA,

YANG DAG KUN RDZOB RNAMS KYI SKAS, ,ZHES BYA BA LA SOGS PA SMOS
SO, ,YANG DAG PA NYID KHANG PA YIN NO, ,DE'I STENG NI RAB KYI
MTHA' STE DER 'GRO BAR ZHES BSDU'O, ,YANG DAG KUN RDZOB NYID THEM
SKAS BZHIN DU SKAS YIN TE, GOM PA'I RTEN ZHES BYA BA'I THA TSIG
GO, ,'DI NI SLOB DPON SNANG BRAL GYIS

DBU MA'I SNYING PO LAS GSUNGS PA YIN NO, ,DES NA GANG LA LA GAL
TE TSUL GSUM PA'I RTAGS KYIS BSKYED PA'I BLO DON DAM PA'I SGRAR
BRJOD NA NI DE'I TSE DE YANG KUN RDZOB KYI NGO BO YIN PA'I PHYIR
JI LTAR NA DON DAM PA NYID YIN, GAL TE YANG DE'I DBANG GIS DNGOS
PO RNAMS RANG BZHIN MED PA NYID DU RNAM

@120A *, ,PAR 'JOG NA DE YANG GANG GIS GZHAG PAR BYA, DE NYID
KYIS GZHAN DU NI RIGS PA MA YIN TE, RANG GIS BDAG NYID LA BYED PA
'GAL BA'I PHYIR RO, ,TSAD MA GZHAN GYIS KYANG MA YIN TE, THUG PA
MED PAR THAL BAR 'GYUR BA'I PHYIR RO, ,JI STE BLO DE GCIG PU MA
GTOGS

PAR 'JOG GO ZHE NA, 'O NA NI YUL THAMS CAD BDAG MED PAR MA
BSGRUBS PAR 'GYUR RO ZHES RGOL BA GANG YIN PA DE YANG 'DI NYID
KYIS LAN BTAB PA YIN TE, DE YANG DON DAM PA DANG MTHUN PA'I PHYIR
DON DAM PA NYID YIN LA RANG BZHIN MED PA YANG DE NYID KYIS RNAM
PAR 'JOG GO, ,RANG GIS

BDAG NYID LA BYED PA 'GAL BA YANG MED DE, SPYI'I NGO BOR CHOS
THAMS CAD RANG BZHIN MED PA NYID DU RNAM PAR 'JOG PA'I PHYIR LA,
BLO'I RANG GI NGO BO YANG SPYI'I MTSAN NYID DER 'DUS PA'I PHYIR
RO, ,DPER NA CHOS THAMS CAD LA YOD PA LA SOGS PA'I GTAN TSIGS
RNAMS KYIS 'JIG PA NYID KYI RKYEN DU

'GYUR BA NA BDAG NYID SPANGS NAS MA YIN PA LTAR 'DIR YANG DE DANG
'DRA BAR KLAN KAR MI RUNG NGO, ,SKYE BA MED LA SOGS MI SRID, ,CES
BYA BA NI DON DAM PAR SKYE BA MED PA LA SOGS PA'I SHES PA DANG,
MNGON PAR BRJOD PA RNAMS 'JUG PA MI SRID DO ZHES BYA BA'I THA
TSIG GO, ,CI'I PHYIR SNYAM PA LA, DE'I NGO

BO DGAG PA'I PHYIR ZHES BYA BA LA SOGS PA THA MA SMOS TE, GANG GI
PHYIR PHYIS BRJOD PAR BYA BA'I NGO BO DGAG PAR BYA BA LA DON DAM
PAR DE BRJOD PA'I SGRA'I SBYOR BA MI SRID PA DE'I PHYIR SKYE BA
MED PA LA SOGS PA MI SRID DO, ,'O NA MED PA 'BA' ZHIG SBYOR BAR
'GYUR RO SNYAM PA LA, YUL MED PA LA ZHES BYA BA LA

SOGS PA SMOS SO, ,'DI SNYAM DU DON DAM PAR SKYE BA LA SOGS PA MED
DU ZIN KYANG GZHAN GYI RJES SU SMRA BAS BLOS SKYE BA LA SOGS PA
GZHAG STE, DE DAG BKAG PAS SKYE BA MED PA LA SOGS PA RNAM PAR
'JOG PAR 'GYUR RO SNYAM PA LA, RNAM PAR RTOG PA LA BRTEN NA YANG
ZHES BYA BA LA SOGS PA SMOS TE,

SKYE BA MED PA LA SOGS PA RNAM PAR RTOG PA LA BRTEN PA NYID DU
KHAS LEN NA SKYE BA MED PA LA SOGS PA DE KUN RDZOB YIN GYI DON
DAM PA NI MA YIN TE, RNAM PAR RTOG PA LA KUN RDZOB KYI NGO BO YIN
PA'I PHYIR DANG, RNAM PAR RTOG PA'I SPYOD YUL YANG SGRO BTAGS
PA'I NGO BO YIN PA'I PHYIR JI LTAR DON DAM PAR

@120B 'GYUR;; ,,BAM PO BZHI PA STE THA MA'O, ,JI STE RANG GI
MTSAN NYID NI ZHES BYA BA LA SOGS PAS NI, RNAM PAR RTOG LA BRTEN
NA YANG, ,KUN RDZOB PAR 'GYUR YANG DAG MIN, ,ZHES BYA BA PHYOGS
SNGA MA DANG BCAS TE RNAM PAR 'GREL PAR BYED DO, ,BAG CHAGS GANG
LA THOG MA MED PA'I DUS YOD

PA DE LAS BYUNG BA RNAM PAR RTOG PA GANG YIN PA DE LA SNANG BA'I
NGANG TSUL CAN GYI DON GANG YIN PA ZHES TSIG RNAM PAR SBYAR RO,
,DE NYID BSTAN PAR BYA BA'I PHYIR CHOS CAN 'DI NYID LA GNAS NAS
ZHES BYA BA LA SOGS PA SMOS SO, ,RNAM PAR RTOG PA LA SNANG BA'I
NGANG CAN GYI DON BKAG NA THA SNYAD THAMS CAD CHAD

PAR THAL BAR 'GYUR BA'I PHYIR RO, ,RNAM PAR RTOG PA YANG ZHES BYA
BA LA SOGS PAS NI LAN BTAB BO, ,BSAM PA NI 'DI YIN TE, GAL TE
RNAM PAR RTOG PA'I BLO LA SNANG BA'I NGANG CAN NYID SKYE BA MED
PA LA SOGS PA YIN NA DE'I TSE SNANG BA DANG BLO THA MI DAD PA'I
PHYIR DE YANG GONG DU RNAM PAR SHES PA'I RANG GI

NGO BO DPYAD PAS BRDZUN PA NYID DU BSTAN PA'I PHYIR JI LTAR DON
DAM PA NYID DU 'GYUR SNYAM PA YIN NO, ,BLO BDEN PA NYID DU CHUD
KYANG DE LA SNANG BA'I NGANG CAN GYI NGO BO THAMS CAD BRDZUN PA
YIN PA'I PHYIR SKYE BA MED PA LA SOGS PA BRDZUN PA NYID DO ZHES
BSTAN PA'I PHYIR, GZHAN YANG DE LTA NA YANG

ZHES BYA BA SMOS SO, ,GZHAN YANG ZHES BYA BA NI LAN GZHAN BRJOD
PA'O, ,'DI SKAD GSUNGS TE ZHES BYA BA NI 'PHAGS PA KLU SGRUB KYI
ZHAL SNGA NAS SO, ,RGYAL DPOG PA LA SOGS PA MED PA NI DNGOS PO
GZHAN DU GYUR PA YIN NO ZHES ZER BA DE BSTAN PA'I PHYIR DE SKAD
DU ZHES BYA BA SMOS

TE; 'DI NI GZHON NU MA LEN GYIS BSHAD DO, ,DES NA MED PA RNAM PA
BZHI DNGOS PO GZHAN DU GYUR BA KHO NA YIN PAR BRJOD DO, ,DE LA 'O
MA LA SOGS PA'I MTSAN NYID YOD PA NYID ZHO LA SOGS PA 'BRAS BU'I
MTSAN NYID SNGA NA MED PA ZHES BYA LA, ZHO LA SOGS PA 'BRAS BU
YOD PA NYID KYANG 'O MA LA

SOGS PA RGYU ZHIG NAS MED PA YIN NO, ,RI BONG GI MGO BO'I YAN LAG
KHYAD PAR CAN NYID RI BONG GI RVA GTAN MED PA YIN NO, ,BA LANG LA
SOGS PA LA RTA LA SOGS PA NGO BO MED PA NI GCIG LA GCIG MED PA
ZHES ZER RO, ,DE BAS NA ZHES BYA BA NI MED PA NI YOD PA SNGON DU
'GRO BA CAN YIN PA'I PHYIR

@121A *, ,YOD PA MED NA MED PA YANG MED PA LEGS PAR BSHAD PA YIN
NO ZHES BYA BA'I THA TSIG GO, ,DE'I PHYIR DE GNYIS NI PHAN TSUN
LTOS PAR RAB TU BRTAGS PA'I BDAG NYID DU GNAS PA'I PHYIR MED DO
ZHES BRJOD PAR MI BYA'O, ,'DI SNYAM DU SKYE BA'I SNGON ROL NA YOD
PA NYID

MED PA NYID DAG MED DU ZIN KYANG SKYE BA DANG 'GAG PA DAG GI 'OG
TU DNGOS PO YOD PA NYID DANG MED PA NYID RNAM PAR GZHAG PAR 'GYUR
RO SNYAM PA LA, GANG LA CI YANG MI SKYE BA ZHES BYA BA LA SOGS PA
SMOS TE, 'GRO BA GANG LA SNGAR DPYAD PA BZHIN NGO BO CI YANG SKYE
BA MED CING 'GAG PA

YANG MED PA DE LA YOD PA NYID DANG MED PA NYID MED DO ZHES BYA
BAR MTHONG BA'I RNAL 'BYOR PA LA STE, NGES PA YIN NO ZHES BYA BA
LHAG MA'O, ,'DI LA DON NI 'DI YIN TE ZHES BYA BA NI MDO GNYI GA'I
'O, ,DE LTA BAS NA BLO GROS BZANG POS GANG GSUNGS PA ZHES BYA BA
NI 'PHAGS PA KLU SGRUB KYI ZHAL SNGA NAS

SO; ,GANG DAG BDAG DNGOS GZHAN DNGOS DANG, ,ZHES BYA BA 'DIS NI
BDAG TU RTOG PA STON PAR BYED DE, BDAG DANG GZHAN DU 'BYED PA NI
BDAG TU 'DZIN PAS BYAS PA'I PHYIR RO, ,DNGOS DANG DNGOS PO MED
CES BYA BA NI CHOS SU RNAM PAR RTOG PA STON PAR BYED PA YIN NO,
,YANG DAG MTHONG BA MA

YIN NO, ,ZHES BYA BA NI LTA BA'I GNAS SU GYUR PA'I PHYIR RO,
,GANG GI TSE YANG DAG PA MTHONG BA DAG YIN SNYAM PA LA, GANG DAG
BRTEN NAS DNGOS PO RNAMS, ,ZHES BYA BA LA SOGS PA SMOS SO, ,DE
DAG LTAS MI 'PHROGS ZHES BYA BA NI SGRO 'DOGS PA DANG, SKUR PA
'DEBS PA'I MTHA' GNYIS SPANGS NAS DBU MA'I LAM DU

ZHUGS PA'I PHYIR RO, ,DE NI ZHES BYA BA NI DNGOS PO'O, ,GA LA YOD
CES BYA BA MED PA NYID DO ZHES BYA BA'I THA TSIG GO, ,STONG ZHES
BYA BA DE YANG STONG, ,ZHES BYA BA NI STONG PA ZHES MNGON PAR
BRJOD PA GANG YIN PA DE YANG STONG NGO ZHES BYA BA'I THA TSIG GO,
,'BYUNG BA ZHES BYA BA NI KUN TU SPYOD PA'O, ,'DI ZHES BYA BA NI
DNGOS PO THAMS

CAD LA KHYAB PA YIN GYI NYI TSE BA NI MA YIN NO, ,DE LA DON RNAMS
THAMS CAD 'BYUNG, ,ZHES BYA BA NI 'JIG RTEN DANG 'JIG RTEN LAS
'DAS PA'I PHUN SUM TSOGS PA THAMS CAD 'BYOR PAR 'GYUR RO ZHES BYA
BA'I THA TSIG GO, ,DE LA TSIGS SU BCAD PA DANG PO NI SLOB DPON
GYIS DBU MA'I BSTAN BCOS KYI RTZA BA LAS GSUNGS SO, ,GNYIS PA

@121B NI RIGS PA DRUG CU PA LAS GSUNGS SO, ,GSUM PA DANG BZHI PA
NI STONG PA NYID BDUN CU PA LAS GSUNGS SO, ,LNGA PA NI RTZOD PA
BZLOG PA LAS GSUNGS SO, ,DE BAS NA ZHES BYA BA NI GANG GI PHYIR
DNGOS PO'I YUL THAMS CAD STONG PA NYID DU TSAD MAS GRUB PA'O,
,SNGON MTHA' STONG ZHES BYA BA NI 'DAS PA'I DUS SU STONG

PA STE, SNGON YANG DON DAM PAR MA SKYES PA KHO NA'O ZHES BYA BA'I
THA TSIG GO, ,PHYI MA'I MTHA' YANG STONG ZHES BYA BA NI MA 'ONGS
PA'I DUS SU STONG PA STE, DER YANG SKYE BAR MI 'GYUR RO ZHES BYA
BA'I THA TSIG GO, ,SKYE DANG 'JIG DANG GNAS PA'I DNGOS PO STONG,
,ZHES BYA BA 'DIS NI DA LTAR BYUNG BA'I DUS SU YANG MTSAN NYID

STONG PA NYID KYIS STONG PA NYID DU STON PAR BYED DO, ,CI'I PHYIR
DUS GSUM CHAR DU YANG STONG SNYAM PA LA, 'DI NI DNGOS PO YOD MIN
ZHES BYA BA LA SOGS PA SMOS SO, ,GANG GI PHYIR ZHES BYA BA'I
SGRAS NI RIM PA GZHAN DU SBYAR BA YIN PA'I PHYIR GONG MA DANG
SBYAR RO, ,DES NA DON NI GANG GI PHYIR DON DAM PAR DNGOS PO

YOD PA YANG MA YIN LA MED PA YANG MA YIN PA DE'I PHYIR CHOS THAMS
CAD RTAG TU NGO BO NYID KYIS STONG ZHES BYA BA 'DI YIN NO, ,'O NA
DE NI RTOG GYUR PAS, ,ZHES BYA BA LA SOGS PAS NI DAM BCAS PA LA
MNGON SUM LA SOGS PAS GNOD PA RJOD PAR BYED DE, 'DI LTAR DNGOS
PO'I RANG BZHIN NYID SGRO BTAGS PA'I

RNAM PA DANG BRAL BA'I PHYIR STONG PA NYID KYI SGRA BRJOD LA,
DNGOS PO'I RANG BZHIN DE YANG MNGON SUM YIN PA'I PHYIR DE'I RANG
BZHIN DU GYUR PA STONG PA NYID KYANG MNGON SUM KHO NAR KHAS
BLANGS PA LA, STONG PA NYID NI BYIS PA RNAMS KYIS MNGON SUM DU MI
RTOGS PAS MNGON SUM GYIS GNOD PA YIN NO, ,DMIGS PA'I RIG

BYAR GYUR PA MI DMIGS PAS MED PAR THAL BAR THA SNYAD GDAGS SU
RUNG BA'I PHYIR RJES SU DPAG PAS GNOD PA YANG YIN NO, ,MI MKHAS
RNAMS ZHES BYA BA NI BYIS PA RNAMS SO, ,GAL TE MNGON SUM MA YIN
PA'I PHYIR MI RTOGS SO SNYAM PA LA, MNGON SUM PHYIR ZHES BYA BA
LA SOGS PA SMOS TE, GANG GI PHYIR

STONG PA'I RANG GI NGO BO NYID DNGOS PO'I RANG BZHIN RTOGS PA YIN
NA THA MI DAD PA'I PHYIR MNGON SUM KHO NA YIN GYI, MNGON SUM MA
YIN PA NI MA YIN PA DE'I PHYIR CI'I PHYIR MI RTOGS, DE RTOGS NA
ZHES BYA BA LA SOGS PAS NI LDOG PA'I SGO NAS RNAM PAR 'GREL TE,
DE LTA NA NI GRUB PA DANG BDE BA THA DAD PA'I PHYIR THA MI DAD PA

@122A *, ,NYID NYAMS PAR 'GYUR RO, ,DE'I PHYIR DNGOS PO STONG PA
NYID DU MI 'GYUR TE, 'BREL PA MED PA'I PHYIR RO, ,STONG PA NYID
DANG DE LAS BYUNG BA'I MTSAN NYID KYI 'BREL PA YANG MED DE, DE NI
RTAG PA YIN PA'I PHYIR RO, ,DNGOS PO RNAMS KYI STONG PA NI SUS
KYANG MI BYED DE, DE BZHIN GSHEGS

PA RNAMS BYUNG YANG RUNG MA BYUNG YANG RUNG CHOS NYID NI GNAS
PA'I PHYIR DANG, DNGOS PO MED PA'I PHYIR DE NI 'BRAS BU MA YIN
PAS 'BREL PA GA LA ZHIG YOD, DE NI SGRO BTAGS PA YANG YIN LA, JI
SKAD SMOS PA YANG YIN PAS ZHES TSIG RNAM PAR SBYAR TE, DES NA
SGRO BTAGS PA DNGOS PO LA SOGS PA'I RNAM PA

YANG DAG PA GANG YIN PA DE DAG DANG BRAL BA ZHES BSDUS PA'I DON
YIN NO, ,SO SO'I SKYE BO THA SHAL NI GNAG RDZI LA SOGS PA BSTAN
BCOS KYIS BLO MA SBYANGS PA GANG DAG YIN PA'O, ,MA YIN THOG MED
RGYUD LCI BAR, ,ZHES BYA BA LA SOGS PAS NI LAN 'DEBS TE, 'DIS NI
DNGOS PO RNAMS KYI SGRO BTAGS PA'I

RNAM PAS DBEN PA NYID STONG PA NYID CES BYA NA, STONG PA NYID
SGRO BTAGS PA'I RNAM PAS BSGRIBS PA'I NGO BO YIN PA'I PHYIR DNGOS
PO'I RANG BZHIN BZUNG BZHIN DU YANG BYIS PA RNAMS KYIS NGES PAR
MI 'GYUR TE, DE'I PHYIR BZUNG MOD KYI, THA SNYAD GDAGS SU MI RUNG
BA'I PHYIR MA BZUNG BA DANG 'DRA BA NYID PAS 'DI NI

DMIGS PA'I RIG BYAR GYUR PA MA YIN NO, ,DE LTA BAS NA MNGON SUM
LA SOGS PAS GNOD PA MA YIN NO ZHES BYA BA 'DI STON TO, ,DNGOS PO
LA SOGS PAR SGRO BTAGS PA GANG LA THOG MA MED PA'I RGYUD YOD PA
DE LA DE SKAD CES BYA'O, ,DE NI SPANG BAR DKA' BA'I PHYIR LCI BA
YANG YIN LA, DNGOS POR SGRO 'DOGS PA

THOG MA MED PA YANG YIN PAS ZHES TSIG RNAM PAR SBYAR RO, ,DES
DBANG DU BYAS ZHES TSIG RNAM PAR SBYAR RO, ,MNGON SUM ZHES BYA BA
NI MNGON SUM DU'O, ,DBANG PO LAS BYUNG BA'I PHYIR NA MNGON SUM
STE SHES PA LA BYA'O, ,DNGOS PO LA MNGON PAR ZHEN PA GANG LA THOG
MA MED PA'I SRID PA 'KHOR BAR 'BYUNG BA SKYE BA'I

NGANG TSUL YOD PA DE NYID YANG DAG PA'I DON MTHONG BA LA MYOS
PA'I RGYU YIN PA NYID KYIS DUG BZHIN DU DUG YIN TE, GANG DAG LA
DES DKRUGS PA'I BLO YOD PA ZHES TSIG RNAM PAR SBYAR RO, ,GZHAN
YANG 'DI NI NGO MTSAR MI CHE STE ZHES BYA BA LA SOGS PAS NI NYES
PAR BSHAD PA'I GRUB PA'I MTHA' LA MNGON PAR ZHEN PAS KYANG

@122B BLO GROS PHYIN CI LOG PA RNAMS NGES PAR MI BYED DO ZHES
DPES STON PAR BYED DE, 'DI LTAR SER SKYA BA LA SOGS PA BA LANG
NYID LA SOGS PA SPYI MI SNANG BA BZHIN DU RTOGS PAR BYED DE,
DNGOS PO SNANG BA LA LTA CI'I PHYIR RTOGS PAR MI 'GYUR TE, 'DI NI
NGO MTSAR MI CHE'O, ,DNGOS PO LA SOGS PAR SGRO 'DOGS

PA DE GCOD PA NI MED PA'O, ,DE SHES PAR BYED PA'I GTAN TSIGS NI
GCIG PA NYID DANG DU MA NYID LA SOGS PA'I MTSAN NYID DO, ,'DIS NI
LEGS PAR NYAN PA DANG, BSAMS PA DANG, BSGOMS PA LAS BYUNG BA'I
SHES RAB SKYES PAS DE NGES PAR 'GYUR GYI, GZHAN DU NI MA YIN NO
ZHES BSHAD PAR 'GYUR RO, ,SPROS PA

DANG BRAL BA ZHES BYA BA NI SPROS PA THAMS CAD MED PA'I MTSAN
NYID STONG PA NYID CES BYA BA'I THA TSIG GO, ,GANG DAG LA BSAMS
PA LAS BYUNG BA'I CHOS RAB TU RNAM PAR 'BYED PA SHES RAB BSAGS PA
YOD PA ZHES TSIG RNAM PAR SBYAR RO, ,YANG MI SKYE BA ZHES BYA BA
NI MI 'BYUNG BA ZHES BYA BA'I THA TSIG GO, ,SNYING PO MED PA NYID

DU STON PAR BYED PA'I LUNG, SNYING RJE CHEN PO LA 'JUG PA'I MDO
ZHES BYA BA LA SOGS PA SMOS TE, DE LAS NI, DPER NA CHU SHING RLON
PA'I SDONG PO LA, ,SNYING PO 'DOD MIS RIM PAR BSHEGS BYAS KYANG,
,PHYI DANG NANG NA SNYING PO MED PA LTAR, ,CHOS RNAMS THAMS CAD
DE LTAR SHES PAR GYIS, ,ZHES 'BYUNG NGO,

MA RTOGS PA ZHES BYA BA NI RTOGS PAR MA GYUR PA STE, JI LTAR AU
DUM W'A RA LA ME TOG DPYAD NA MED PA KHO NA'I PHYIR RTOGS PAR MA
GYUR GYI PHRA BA NYID LA SOGS PA'I PHYIR NI MA YIN NO, ,DE BZHIN
DU SRID PA DAG LA SNYING PO 'DI YANG RTOGS PAR MA GYUR PA ZHES
BYA BA YIN NO, ,PHA ROL MIN PA'I PHA ROL SON, ,ZHES

BYA BA NI PHA ROL MA YIN PA DA LTAR BYUNG BA'I SKYE BA NAS PHA
ROL MA 'ONGS PA'I SKYE BA'O, ,CHOS THAMS CAD RANG BZHIN MED PA
NYID DU KHAS BLANGS NA ZHES BYA BA LA SOGS PA NI DAM BCAS PA 'GAL
BAR RJOD PAR BYED DE, 'DI LTAR CHOS THAMS CAD RANG BZHIN MED PA
NYID DU RAB TU BSGRUBS PA'I PHYIR GTAN TSIGS LA SOGS

PA YONGS SU GZUNG BA BYAS PA DE DAG YOD PAR KHAS BLANGS LA CHOS
THAMS CAD RANG BZHIN MED PA NYID DU DAM BCAS PAS MED DO ZHES KHAS
BLANGS PAS PHAN TSUN 'GAL BA YIN NO, ,'DI SNYAM DU KHO BO CAG
SGRUB PA MI BRJOD PA NYID DO SNYAM NA, GAL TE YANG ZHES BYA BA
SMOS TE, DAM BCAS PA TZAM KHO NAS NI 'DOD

@123A *, ,PA'I DON 'GRUB PA MA YIN TE THAMS CAD KYI THAMS CAD
'GRUB PAR THAL BAR 'GYUR BA'I PHYIR RO, ,'DI YANG GI NA STE ZHES
BYA BA LA SOGS PAS NI LAN 'DEBS SO, ,GZHUNG NI GRUB PA'I MTHA'O,
,DES BSKYED PA'I BYE BRAG BSGRUB PAR BYA BA DANG, DPE'I CHOS CAN
RNAM PA GNYI GA LA YANG

YOD PA DE LA DE SKAD CES BYA'O, ,MKHAS PA DANG BUD MED DANG BYIS
PA ZHES BYA BA BSDU STE, MJUG TU BAR GYI SGRAS MI 'GYUR BA'I
DNGOS PO YIN NO, ,DE LA GRAGS PAR GYUR PA RNAM SHES DRUG PAR
BSDU'O, ,MA LUS PA NI RGOL BA THAMS CAD KYI'O, ,GAL TE GRUB PA'I
MTHA' LA BRTEN PA'I GTAN TSIGS SAM

CHOS CAN BYAS NA NYES PA CI YOD SNYAM PA LA, DE LTA MIN NA GZHI
MA GRUB CES BYA BA LA SOGS PA SMOS TE, DE LTA YIN NA NI CHOS CAN
DE RTZOD PA'I GZHIR GYUR PA'I PHYIR MA GRUB PAS GZHI MA GRUB PA'I
GTAN TSIGS SU 'GYUR RO, ,SOGS PA SMOS PAS NI RANG GI NGO BO MA
GRUB NA, DPE'I CHOS CAN YANG MI 'GRUB PO ZHES BYA BA

YIN NO, ,DE SKAD DU SUN DBYUNG BA BRJOD NA, LAN CI ZHIG BRJOD PAR
BYA, DE'I PHYIR BSGRUB PAR BYA BA DANG, SGRUB PA'I THA SNYAD
THAMS CAD CHAD PAR 'GYUR RO, ,'DI SNYAM DU GANG ZHIG CHOS CAN
SNANG BA LA BRTEN NAS SGRO BTAGS PA'I RNAM PA DGAG PA'I PHYIR
SGRUB PA SBYOR BAR BYED PA DE LA NI GZHI MA GRUB PA LA SOGS PA
NYES PA'I

GLAGS MI THOD NA, KHYOD NI CHOS CAN SNANG BA 'GOG PAR BYED DE, DE
LTA BAS NA KHYOD LA CI'I PHYIR GZHI MA GRUB PA LA SOGS PA'I GLAGS
MI THOD SNYAM PA LA, BDAG NI ZHES BYA BA LA SOGS PA SMOS TE, CHOS
CAN SNANG BA 'DI LA YANG RANG BZHIN YANG DAG PAR SGRO BTAGS PA
DGAG PA SGRUB PAR BYED KYI, CHOS CAN GYI RANG GI NGO

BO 'GOG PAR NI MA YIN PAS MTSUNGS SO, ,'DI SNYAM DU GAL TE DON
DAM PA PA'I RANG BZHIN BKAG NA CHOS CAN DE'I NGO BO GANG SNANG
BAR 'GYUR BA GZHAN CI ZHIG LUS PAR 'GYUR SNYAM DU SEMS NA, DE
YANG YANG DAG PA MA YIN TE, GANG GIS NA DON DAM PA PA'I RANG
BZHIN LOG NA LDOG PAR 'GYUR BA, DON DAM PA PA'I

RANG BZHIN NYID KYIS SNANG BA LA KHYAB PA NI MED DE, ZLA BA GNYIS
DANG SKRA SHAD LA SOGS PA BRDZUN PA YANG SNANG BA'I PHYIR RO,
,'DI SKAD DU ZLA BA GNYIS LA SOGS PA PHYI ROL GYI GZUGS SU BRDZUN
MOD KYI, DE DAG SHES PA'I NGO BOR NI DON DAM PA PA KHO NA YIN PAS
SNANG BAR RIGS SO ZHES BYA BAR BRJOD PAR YANG MI NUS TE, DE

@123B DAG SNA TSOGS KYI NGO BO DANG YUL NA GNAS PAR SNANG BA'I
PHYIR RO, ,SHES PA NI SNA TSOGS SU RIGS PA MA YIN TE, GCIG PU
NYID NYAMS PAR THAL BAR 'GYUR BA'I PHYIR DANG, SHES PA DU MA SKYE
BA YANG SNGAR BKAG ZIN PA'I PHYIR RO, ,YUL NA GNAS PA YANG MA YIN
TE LUS MED PA'I PHYIR RO, ,DE LTA BAS NA ZLA BA

GNYIS LA SOGS PA DON DAM PA MA YIN BZHIN DU 'ON KYANG SNANG BAS
DON DAM PA'I RANG BZHIN LOG KYANG SNANG BA 'GAL BA MED PAS CHOS
CAN LA SOGS PA GRUB PA NYID DO, ,DE'I PHYIR BSGRUB PAR BYA BA
DANG, SGRUB PA 'JUG PA 'GAL BA MED PA KHO NA YIN PAS MANG DU NI
MI DGOS SO, ,BYE BRAG PA LA SOGS PA NI PHYOGS

LA SOGS PA CHOS CAN YAN LAG CAN YIN PA DANG, SGRA YANG NAM MKHA'I
YON TAN YIN NO ZHES BYA BAR 'DOD DE, CHOS CAN DE DAG NI SANGS
RGYAS PA LA SOGS PA LA MA GRUB PO, ,BRGAL BA'I GRAGS PA ZHES BYA
BA NI BRGAL BAS GRAGS PA ZHES BYA BA'I THA TSIG GO, ,BDAG NI
SNANG BA'I NGANG CAN GYI, ,DNGOS PO DGAG

PAR MI BYED DE, ,ZHES BYA BA NI 'DI'I 'GREL PA NI, KHO BO YANG
MIG LA SOGS PA'I SHES PA LA SNANG BA'I DNGOS PO NI MI SEL TO ZHES
BYA BA YIN NO, ,DGAG PA 'DI NI DON DAM PAR MI 'DOD DO ZHES 'OG
NAS 'BYUNG BA DANG SBYAR RO, ,CHU SHING GI SDONG PO BZHIN DU ZHES
BYA BA NI CHU SHING GI SDONG BU LTA BUR RO, ,MNGON PAR

ZHEN PA MED PA ZHES BYA BA NI RANG GI GRUB PA'I MTHA'I SGO NAS
CHOS CAN LA SOGS PA LA BRTEN PA MED PA ZHES BYA BA'I THA TSIG GO,
,JI SKAD DU ZHES BYA BA NI SNGON GYI SLOB DPON RNAMS KYIS SO,
,'DZIN PA STUG PO NI GRUB PA'I MTHA' LA GRAGS PA PA'I CHOS CAN LA
SOGS PA YONGS SU 'DZIN PA'O, ,THA SNYAD RNAMS LA

ZHES BYA BA NI BSGRUB PAR BYA BA DANG SGRUB PA'I THA SNYAD RNAMS
LA'O, ,DON DAM PA'I TSUL LA SDANG BAS DBANG BSGYUR BA GANG DAG
CES BYA BA NI BYE BRAG TU SMRA BA LA SOGS PA STE, DE DAG NI RANG
BZHIN MED PA NYID DU SMRA BA NA, 'JIG RTEN PHA ROL LA SOGS PA
KHAS BLANGS PA NYAMS PAR THAL BAR 'GYUR BAS DAM BCAS

PA LA KHAS BLANGS PAS GNOD DO SNYAM DU SEMS SHING GLENG BAR BYED
DO ZHES GRAG GO, ,SPYI BO NAS DBANG BSKUR BA ZHES BYA BA NI DNGOS
PO THAMS CAD 'GOG PA'I PHYIR MCHOG TU GYUR PA YIN NO, ,RGYU DANG
'BRAS BU LA SKUR PA 'DEBS PA NYID LOG LTA YIN TE, GANG DAG GIS
DES DKAR PHYOGS LAS, DGE BA DRUNGS

@124A *, ,'BYIN PA DE DAG LA DE SKAD CES BYA'O, ,DAM CHOS KYI LO
TOG SER BA ZHES BYA BA NI DE'I DON LA SKUR PA 'DEBS PA NYID KYIS
DE RLAG PAR BYED PA'I RGYU YIN PA'I PHYIR RO, ,NAM MKHA'I ME TOG
CES BYA BA NI CHOS THAMS CAD LA SKUR PA 'DEBS PAS BDAG NYID KYANG
MED PA'I NGO BO YIN PA'I PHYIR

NAM MKHA'I ME TOG DANG 'DRA ZHES BYA BA'I THA TSIG GO, ,DE'I
PHYIR ZHES BYA BA NI GANG GI PHYIR DNGOS PO LA SOGS PA DON MED PA
DAG LA 'JUG PA LA GOMS PA MA GTOGS PA DE DAG GI RGYU GZHAN YANG
YOD PA MA YIN PA DE'I PHYIR THOG MA MED PA'I RIGS MTHUN PA PA'I
SA BON RJES SU DPAG PA'O, ,RIGS MTHUN

PA'I SA BON GANG LA THOG MED SRID RGYUD YOD PA DE LA DE SKAD CES
BYA STE, GANG DAG LA THOG MA MED PA'I SRID PA'I RGYUD CAN RIGS
MTHUN PA PA'I SA BON YOD PA DE DAG LA DE SKAD CES BYA'O, ,DE'I
DNGOS PO NI DE NYID DO, ,DE'I PHYIR DNGOS PO LA SOGS PAR RNAM PAR
RTOG PA CHOS CAN KUN RDZOB TU GRUB PA THOG MA MED PA'I

RIGS MTHUN PA PA'I SA BON LAS RAB TU SKYE BA TZAM DU GRUB NA 'JIG
RTEN PHA ROL 'GRUB BO ZHES BYA BA'I THA TSIG GO, ,SBYOR BA NI
GANG DANG GANG DNGOS PO LA SOGS PA'I RNAM PAR RTOG PA YIN PA DE
NI RIGS MTHUN PA PA'I SA BON LAS RAB TU SKYE BA YIN TE, DPER NA
DUS PHYIS KHONG DU CHUD PA RNAMS KYI LTA BU YIN NO, ,

SKYE BA DANG PO BYUNG BA'I RNAM PAR RTOG PA 'DI YANG DNGOS PO LA
SOGS PAR RNAM PAR RTOG PA YIN PAS 'DI NI RANG BZHIN GYI GTAN
TSIGS YIN NO, ,'DI'I MA NGES PA NYID YONGS SU SPANG BA'I PHYIR,
'DI NI DNGOS PO'I MTHU STOBS KYIS 'BYUNG BA MA YIN ZHES BYA BA
SMOS SO, ,DNGOS PO'I MTHU STOBS KYIS ZHES BYA BA NI PHYI

ROL GYI DMIGS PA'I DNGOS PO'I MTHU STOBS KYIS TE PHYI ROL GYI
DNGOS PO DE NI GSAL ZIN PA'I PHYIR RO, ,NANG GI DNGOS PO RNAM PAR
SHES PA'I BDAG NYID DON DAM PAR BKAG TU ZIN KYANG, DE NI KUN
RDZOB TU GSAL BA'I BDAG NYID DU RANG GIS GRUB PA'I PHYIR LA, PHYI
ROL GYI NI BEMS PO'I NGO BO YIN PA'I PHYIR RANG GIS

GRUB PA YANG MA YIN LA, RNAM PAR SHES PAS 'DZIN PAR MI RUNG BA'I
PHYIR GZHAN LAS KYANG GRUB PA YANG MA YIN TE, DE'I PHYIR RTAG TU
MA GRUB PA NYID PAS BYE BRAG YOD DO, ,YANG NA DNGOS PO LA RNAM PA
MED PA KHO NA LAS SGRO BTAGS NAS RNAM PAR RTOG PA 'JUG PAS DES NA
YUL MED PA'I PHYIR DNGOS PO'I MTHU

@124B STOBS KYIS BYUNG BA MA YIN NO SNYAM DU BSAMS PA'O, ,RIM
GYIS SNANG BA'I PHYIR GLO BUR NYID LA SOGS PA'I CHOS YIN PAR YANG
MI SRID DE, LTOS PA MED PA RIM GYIS 'BYUNG BA 'GAL BA'I PHYIR RO,
,DE BAS NA ZHES BYA BA NI TSAD MA'I DON STON PAR BYED DO, ,GOMS
'DRA ZHES BYA BA NI DPE'O, ,DE NYID PHYIR ZHES BYA BA

NI DNGOS PO LA SOGS PA RNAM PAR RTOG PA YIN PA'I PHYIR TE, 'DI NI
GTAN TSIGS BSTAN PA YIN NO, ,DANG PO ZHES BYA BA NI BSGRUB PAR
BYA BA'I CHOS CAN BSTAN PA'O, ,RANG GI RIGS LAS ZHES BYA BA NI
BSGRUB PAR BYA BA CHOS BSTAN PA'O, ,'DI LTAR ZHES BYA BA LA SOGS
PAS NI RNAM PAR 'GREL PAR BYED DE, 'DI

NI DNGOS PO'I MTHU STOBS KYIS 'BYUNG BA MA YIN ZHES BYA BA LA
SOGS PA'I RNAM PAR 'GREL PA NI DE DAG NI DMIGS PA'I STOBS KYIS
'BYUNG BA YANG MA YIN TE ZHES BYA BA LA SOGS PA YIN NO, ,GLO BUR
MIN ZHES BYA BA LA SOGS PA'I RNAM PAR 'GREL PA NI SKYE BA'I RGYU
MED PA'AM ZHES BYA BA LA SOGS PA YIN NO, ,

SHES PA YOD PA RTAG CES KHAS LEN PA NI RGYAL DPOG PA LA SOGS
PA'O, ,RGYU LA MI LTOS PA NI RGYU MED PAR SMRA BA RNAMS KYI LTA
BA'O, ,GANG DAG LA RTAG TU NYE BAR GNAS PA'I RGYU DANG RANG BZHIN
YOD PA ZHES BYA BAR TSIG RNAM PAR SBYAR TE, 'DI NI GO RIMS BZHIN
DU RGYU MED RTAG PA NYID DU SMRA BA RNAMS DANG SHES PA YOD

PA RTAG PAR SMRA BA RNAMS KYI LTA BA BSTAN PA YIN NO, ,'O NA MA
'ONGS PA'I SKYE BA JI LTAR 'GRUB SNYAM PA LA, 'DIS NI MA 'ONGS
PA'I SRID PA ZHES BYA BA LA SOGS PA SMOS SO, ,'DIS NI ZHES BYA BA
NI SEMS GZHAN GYI RGYU NYID NI PHYIN CI LOG GI BAG CHAGS DANG
RJES SU 'BREL PA'I SEMS TZAM YIN PAR BSTAN PA

STE; MA 'ONGS PA RGYU MA TSANG BA MED PA YANG SKYE BAR RJES SU
DPAG GO, ,'DI LTAR ZHES BYA BA NI TSAD MA STON PAR BYED DO, ,'DI
NI DON TZAM STON PAR ZAD KYI, SBYOR BA NI 'DI LTAR BYA STE, BDAG
DANG BDAG GIR CHAGS PA PHYIN CI LOG GI BAG CHAGS DANG 'BREL BA'I
SEMS GANG YIN PA DE NI SEMS GZHAN GYIS

MTSAMS SBYOR BAR NUS TE, DPER NA SNGON GYI GNAS SKABS NA NYAL PO
BYED PA LA SOGS PA'I SEMS LTA BU YIN NO, ,MI 'DOD CHAGS DANG MA
BRAL BA'I 'CHI KA MA'I SEMS KYANG DE DANG 'DRA BAS RANG BZHIN GYI
GTAN TSIGS YIN NO, ,GTAN TSIGS MA GRUB PA NYID KYANG MA YIN TE,
'DOD CHAGS DANG BCAS

@125A *, ,BA'I 'CHI KA MA'I SEMS GNYEN PO MED PA PHYOGS SU BYAS
PA'I PHYIR RO, ,RGYU GZHAN BKAG PAS RGYU'I RGYU MA TSANG BA MED
PA NYID 'DI TZAM DU ZAD PAR GRUB PA'I PHYIR MA NGES PA YANG MA
YIN TE, DE LTA BU LA YANG MI SKYE NA, DE'I RGYU MA YIN PA NYID DU
THAL BAR 'GYUR BA'I PHYIR RO, ,

MTHUN PA'I PHYOGS LA YOD PAS 'GAL BA YANG MA YIN PAS MA 'ONGS
PA'I SKYE BA YANG GRUB PO, ,DE NYID KYI PHYIR KUN RDZOB TU YANG
RTAG PA DANG, CHAD PA MED PAR YANG 'GRUB BO ZHES BSTAN PA'I
PHYIR, DE PHYIR RTAG CHAD LTA BA RNAMS, ,ZHES BYA BA SMOS TE,
DNGOS PO THAMS CAD SKAD CIG SNGA MA LDOG STE,

DE'I PHYIR RTAG PAR LTA BA YANG MA YIN LA, SKAD CIG GZHAN DANG
GZHAN RJES SU 'GRO BA STE SKYE BA'I PHYIR CHAD PAR LTA BA YANG MA
YIN NO, ,DE NYID NI DNGOS PO LA BRTEN PA YIN PAS ZHES BYA BA NI
RTAG PA DANG CHAD PA DAG STE, 'DI LTAR DNGOS PO RTAG TU YOD PAR
MNGON PAR ZHEN PA 'DI NI RTAG PAR LTA BA YIN LA,

DE NYID LDOG PAR MNGON PAR ZHEN PA'I PHYIR CHAD PAR LTA BA YIN
PAS DE GNYIS NI DNGOS PO LA BRTEN PA YIN NO, ,'DI NI RNAM PAR
'GREL BA TZAM DU ZAD KYI, SKYE BA LDOG PA DANG RJES SU 'GRO BA
DAG GIS KYANG RTAG PA DANG CHAD PA DAG MI SRID PAR SBYAR BAR
BYA'O, ,'DIR GSUNGS PA ZHES BYA BA NI SNGON GYI SLOB DPON

RNAMS KYIS SO, ,GNYI GAR 'GYUR ZHES BYA BA NI RTAG PA DANG CHAD
PA'I MTSAN NYID DO, ,YOD NA ZHES BYA BA NI DON DAM PAR YOD PAS
PHYIS MED PAR 'GAL BA'I PHYIR RO, ,'DI NI 'PHAGS PA KLU SGRUB KYI
ZHAL SNGA NAS KYIS GSUNGS SO, ,TSIGS SU BCAD PA GNYIS PA NI
'PHAGS PA LHA'I YIN NO, ,LUS DANG

NGAG DANG YID RNAMS KYIS MED PA PA'I CHOS SPYOD NA MED PA PAR
'GYUR RO, ,KUN RDZOB TU YOD PAR LTA BA BZHIN RGYU DANG 'BRAS BU'I
DNGOS PO YANG KHAS LEN NA, LUS LA SOGS PA'I LAS BYED PA YANG MI
'GAL NA JI LTAR MED PA PA NYID YIN ZHES RIN PO CHE'I PHRENG BA
LAS BSTAN PA'I TSIGS SU BCAD PA 'DIS

STON PAR BYED DO, ,DE LA KHA CIG NA RE 'JIG RTEN PHA ROL LA SOGS
PA MED DO ZHES KHAS LEN PA NI DAM BCA' BA YIN NA, DE YANG THAMS
CAD THA SNYAD DU KHAS LEN PA RNAMS LA MED DO, ,JI STE 'JIG RTEN
GYIS BRNYES KYIS 'JIGS PAS KHAS LEN PAR MI BYED DO ZHE NA, 'O NA
NI DE'I TSE LUS KYIS NYES PAR SPYOD

@125B PA'I MTSAN NYID KYI SPYOD PAR 'GYUR BA ZHIG NA, DE YANG
TSANGS PAR SPYOD PA LA SOGS PA SPYOD PA RNAMS LA MED DO, ,GAL TE
RNYED PA DANG BKUR STI CHAD KYIS DOGS PAS DE LTA BU MI BYED DO
ZHE NA, 'O NA NI SEMS YIN GRANG NA DE LTA BU'I SEMS JI SNYED PA
YANG MED DO, ,CI'I PHYIR ZHE NA, BYANG CHUB

RTEN PA'I PHYIR TE BYANG CHUB KYI CHED DU ZHUGS PA'I PHYIR RO
ZHES BYA BA'I THA TSIG GO, ,DES NA DON GYI STOBS KYIS MED PA NYID
DU BSGRUB PAR BYA BA LA, JI LTAR GTAN TSIGS GANG GIS NA 'DI DAG
MED PAR 'DOD CES DE SKAD DU 'CHAD DO, ,YANG NA BYANG CHUB KYI
PHYIR RNAM PAR MI RTOG PA'I YE SHES LA GNAS

PA RNAMS LA YOD PAR 'DZIN PA LOG NA YOD PAR 'DZIN PA SNGON DU
'GRO BA CAN YIN PA'I PHYIR MED DO ZHES 'DZIN PA 'DI YANG SHUGS
KYIS LOG PA'I PHYIR GANG DAG LA DAM 'CHA' BA LA SOGS PA'I NYES PA
JI SKAD BSHAD PA MI SRID PA DE DAG JI LTAR MED PAR 'DOD CES BYA
BA'I THA TSIG GO, ,RGYU DE DANG RKYEN DE

DANG GZHI DES CHAD PAR LTA BAR YANG MI LTUNG ZHES BYA BA NI RGYU
DANG 'BRAS BU'I DNGOS PO KUN RDZOB TU RNAM PAR GNAS PA'I PHYIR
RO, ,RGYU DE ZHES BYA BA LA SOGS PA NI RNAM GRANGS YIN NO, ,GANG
LA SKYE BA MED PA LA SPYOD PA'I NGANG TSUL YOD PA ZHES TSIG RNAM
PAR SBYAR RO, ,RNAM PAR GROL BA LA YANG GZHUNG 'DI LA

SLA BA NYID DE ZHES BYA BA NI DNGOS PO LA MNGON PAR ZHEN PA YOD
NA, RES 'GA' KUN NAS NYON MONGS PA 'BYUNG BA'I PHYIR DNGOS POR
'DZIN PA LOG NA GANG GIS NA GROL BAR MI 'GYUR BA DNGOS POR 'DZIN
PA'I RTZA BA CAN KUN NAS NYON MONGS PA LTA ZHIG GA LA YOD SNYAM
DU BSAMS PA'O, ,GANG CHAGS PA DANG

ZHES BYA BA LA SOGS PA LA, GANG LA ZHES BYA BA NI DMIGS PA LA'O,
,GANG GIS ZHES BYA BA NI SDUG PA'I MTSAN MAS SO, ,'DIR YANG
GSUNGS ZHES BYA BA NI 'PHAGS PA KLU SGRUB KYIS TE 'DI NI RIGS PA
DRUG CU PA LAS GSUNGS SO, ,CI'I PHYIR DNGOS POR KHAS LEN PA YOD
NA 'DOD CHAGS LA SOGS PA

SKYON RNAMS 'BYUNG BAR 'GYUR SNYAM PA LA, 'DI NI LTA BA KUN GYI
RGYU, ,ZHES BYA BA SMOS TE, DE ZHES BYA BA NI DNGOS POR KHAS LEN
PA'O, ,DE NI ZHES BYA BA NI DNGOS PO'O, ,YONGS SHES NA ZHES BYA
BA NI RANG BZHIN MED PAR RO, ,DE ZHES BYA BA NI DNGOS PO'O, ,JI
LTAR NA RTEN CING 'BREL PAR 'BYUNG BA BSTAN

@126A *, ,PAS RANG BZHIN MED PAR RTOGS PAR 'GYUR SNYAM PA LA,
BRTEN NAS SKYES PA ZHES BYA BA SMOS SO, ,MA SKYES ZHES BYA BA NI
DON DAM PAR ZHES BYA BA LHAG MA YIN TE, DE LTA MA YIN NA GTAN
TSIGS 'GAL BAR 'GYUR RO, ,'DIR DPE NI GZUGS BRNYAN YIN NO, ,LAN
GDAB PA GCIG KHO NAS 'DI THAMS CAD GZHUNG GZUGS PAR 'DOD NAS

DRI BA'I PHYIR GZHAN YANG ZHES BYA BA SMOS SO, ,MA RIG PA DANG
'DU BYED CES BYA BA LA SOGS PAS NI PHA ROL PO'I BSAM PA STON PAR
BYED DO, ,KUN NAS NYON MONGS PA NI MA RIG PA LA SOGS PA RGA SHI
LA THUG PA RNAMS TE, RGYU DANG 'BRAS BU'I DNGOS PO YIN NO, ,RNAM
PAR BYANG BA NI NYON MONGS PA DANG MI MTHUN PA'I RTEN SKYES
PA'O,,

LAS DANG 'BRAS BUR 'BREL BA NI LAS KYI RNAM PAR SMIN PA'O, ,DNGOS
GANG NI SGRA LA SOGS PA'O, ,YANG DAG JI BZHIN NI MI RTAG PA LA
SOGS PA'I CHOS DANG LDAN PA'O, ,DE LTA BU MTSON PAR BYED PA BYAS
PA NYID LA SOGS PA GANG YIN PA DE NI DE 'DRA BA'I RTAGS SO,
,RTAGS LA SEMS NI DER NGES

PA STE, DE'I RGYU YIN NO, ,RTAGS KYI SEMS DE LAS SGRA LA SOGS PA
LA MI RTAG PA LA SOGS PA'I CHOS DANG LDAN PA'I CHOS CAN DE LTA BU
LA RTAGS CAN BLO BYUNG BA GANG YIN PA DE NI DNGOS PO KHO NA LA
SKYE STE, DE BRGYUD PAS DE DANG 'BREL BA'I PHYIR RO, ,GAL TE DE
LTA NA YANG ZHES BYA BA LA SOGS PAS NI LEN

'DEBS PAR BYED DO, ,'DI THAMS CAD NI RGYU DANG 'BRAS BU'I DNGOS
POS RAB TU PHYE BA YIN LA, RGYU DANG 'BRAS BU'I DNGOS PO KUN
RDZOB PA YANG MA BKAG PA'I PHYIR THAMS CAD MI 'GAL BA NYID DO,
,GAL TE 'DI SNYAM DU RGYU DANG 'BRAS BU'I DNGOS PO KUN RDZOB TU
KHAS LEN NA DE'I TSE KHO BO CAG GI DNGOS PO GRUB

PA YIN TE, DON BYA BA BYED PA ZHES BYA BA GANG YIN PA 'DI NYID
DNGOS PO'I MTSAN NYID YIN NO, ,GAL TE DE MI 'GOG GO ZHE NA, 'O NA
NI MING KUN RDZOB CE'AM GZHAN YANG RUNG MING CI DGAR THOGS SHIG
,DNGOS PO'I NGO BO NYAMS PA NI MED DO SNYAM DU SEMS PA'I DOGS PA
BSU BAR GAL TE RNAM PAR GZHAG PA 'DI

ZHES BYA BA LA SOGS PA SMOS SO, ,'DIS NI GAL TE KHYOD 'OL BYIR
RTEN CING 'BREL TE BYUNG BA MA BRTAGS NA NYAMS DGA' BAR KHAS
BLANGS NAS DNGOS POR BRJOD NA NI, DE'I TSE DER ZAD DE KHO BO CAG
KYANG MING LA BRTZAD PA MED DO, ,'ON KYANG GANG GI TSE GZUGS
BRNYAN LA SOGS PA RTEN CING 'BREL BAR 'BYUNG

@126B BA RNAMS LA BRTAG MI BZOD PAS DNGOS PO MED PA NYID DU KHAS
BLANGS PA DE'I TSE GZUGS BRNYAN LA SOGS PA BZHIN DU RDUL PHRA MO
LA SOGS PA LA YANG BRTAG MI BZOD PAS 'KHRUL PA MED PA'I MTSAN
NYID YIN NA CI'I PHYIR BYE BRAG TU DNGOS POR KHAS LEN PAR BYED,
DE LTA BAS NA GAL TE RTEN CING 'BREL PAR

'BYUNG BA NYID DON DAM PAR KHAS BLANGS NAS DNGOS PO NYID DU SMRA
NA NI DE'I TSE RDUL PHRA MO LA SOGS PA LA GANG GIS NA MTSAN NYID
'GRUB PAR 'GYUR BA DON DAM PA PA'I NGO BO DE SGRUBS SHIG ,JI SKAD
BSHAD PA'I LUGS KYIS DE JI SNYED PA DE NI THAMS CAD DU MA GRUB
BO, ,CI STE GYI NA ZHIG YIN NA NI GZUGS BRNYAN

LA SOGS PA YANG DNGOS PO NYID DU KHAS BLANG BAR BYA STE, DE LA
YANG DE'I MTSAN NYID YOD PA'I PHYIR RO, ,JI LTAR GZUGS BRNYAN LA
SOGS PA NI SHES PA'I NGO BOR YANG YOD PA MED DO ZHES BYA BA 'DI
NI DPYAD ZIN TO, ,BDEN ZHING ZHES BYA BA LA SOGS PA NI RNAM
GRANGS YIN NO, ,'DI SKAD CES KYANG

GSUNGS TE ZHES BYA BA NI SNGON GYI SLOB DPON GYI LUGS DANG BSTUN
PAR BYED PA STE, 'DI NI RIGS PA DRUG CU PA LAS GSUNGS SO, ,RNAM
PAR DBEN DON ZHES BYA BA NI RGYU DANG 'BRAS BU'I DNGOS PO KUN
RDZOB PA 'DOD PA'I PHYIR RO, ,THOS PA TZAM LA 'JUG BYED CING,
,ZHES BYA BA NI CHOS THAMS CAD RANG BZHIN

MED PA ZHES BYA BA LA SOGS PA SGRA JI BZHIN DU TSIG GI DON TZAM
GYI RJES SU 'BRANG BA'I PHYIR RO, ,BRLAG CES BYA BA NI NGAN 'GROR
'GRO BAS SO, ,CI'I PHYIR SNYAM PA LA LAS KYI 'BRAS BU YOD PA DANG
ZHES BYA BA LA SOGS PA SMOS TE, KUN RDZOB KYI NGO BOR LAS DANG
'BRAS BU 'BREL PA BSTAN LA DON DAM PAR SKYE

BA MED PA LA SOGS PA BSTAN TE, DE'I PHYIR KUN RDZOB KYI BDEN PA
DANG DON DAM PA'I BDEN PA GNYI GA YANG JI SKAD BSTAN PA BZHIN
BSOD NAMS DANG YE SHES KYI TSOGS RNAM PAR 'PHEL BAR BYA BA'I
PHYIR BRTEN PAR BYA BSGOM PAR BYA ZHES BSTAN PA YIN NO, ,RE ZHIG
BCOM LDAN 'DAS KYIS SEMS CAN RNAMS LA DON

DAM PA'I BDEN PA BSTAN PA NI DE DAG LA MI SLU BA'I PHYIR RIGS
GRANG NA, KUN RDZOB BRDZUN PA'I NGO BO YIN PA CI'I PHYIR BSTAN
SNYAM PA LA, 'JIG RTEN DBANG DU RGYAL BA RNAMS, ,ZHES BYA BA LA
SOGS PA SMOS TE, DPER NA BDAG MED BZHIN DU, BCOM LDAN 'DAS KYIS
BDAG GI DANG BDAG CES BYA BA LA

@127A *, ,SOGS PA GSUNGS PA DE BZHIN DU BDAG TU 'DZIN PA LA SOGS
PA BZLOG PA'I PHYIR DGOS PA'I DBANG GIS PHUNG PO LA SOGS PA
GSUNGS PAS KLAN KAR MI RUNG NGO, ,YANG DMIGS PA CAN GANG DAG NA
RE ZHES BYA BA NI, BYE BRAG TU SMRA BA LA SOGS PA PHYI ROL GYI
DON YOD PAR SMRA BA

RNAMS SO, ,LTA BA 'DI LA NI ZHES BYA BA NI DBU MA PA DANG RNAL
'BYOR SPYOD PA PA DAG GI LTA BA LA'O, ,'KHOR GSUM NI SBYIN PAR
BYA BA DANG, SBYIN PA PO DANG, LEN PA PO DE DAG KHO NA STE, DE MI
DMIGS PA NI 'KHOR GSUM YONGS SU DAG PA'O, ,RANG GI ZHES BYA BA NI
BDAG GI'O, ,DE DAG RANG

GIS RIG PAR BYED, ,CES BYA BA NI BDAG NYID GSAL BAR BYED CES BYA
BA'I THA TSIG GO, ,'DI NYID LA ZHES BYA BA NI DBU MA'I GZHUNG
LA'O, ,TSUL KHRIMS KYI YAN LAG RNAMS NI SROG GCOD PA DANG, MA
BYIN PAR LEN PA DANG, MI TSANGS PAR SPYOD PA DANG, BRDZUN DU SMRA
BA SPONG BA BZHI'O, ,SOGS PA'I

SGRAS NI BAG YOD PA'I YAN LAG DANG, BRTUL ZHUGS KYI YAN LAG DAG
BZUNG STE, BAG YOD PA'I YAN LAG NI MYOS PAR 'GYUR BA'I BTUNG BA
SPONG BA'O, ,BRTUL ZHUGS KYI YAN LAG NI GLU DANG GAR SPONG BA LA
SOGS PA GSUM MO, ,DE DAG NI YANG DAG PA'I LTA BA LAS BYUNG BA
YANG YIN LA, TSUL

KHRIMS KYI YAN LAG RNAMS KYANG YIN PAS ZHES TSIG RNAM PAR SBYAR
TE, DE DAG RNAM PAR DAG PA DE BZHIN DU'O, ,LOG PAR G-YEM PA SOGS
LAS BZHIN, ,ZHES BYA BA NI 'DOD PAS LOG PAR G-YEM PA LA SOGS PA
BZHIN NO, ,SOGS PA'I SGRAS NI SROG GCOD PA LA SOGS PA BSDU'O,
,LHAG MA NI GO

SLA'O, ,DNGOS PO ZHES BYA BA NI DMIGS PA LA LTOS NAS DRUG PA YIN
NO, ,SBYOR BA NI GANG ZHIG TSAD MA'I GNOD PA YOD PA DE NI PHYIN
CI LOG YIN TE, DPER NA SMIG RGYU LA CHUR SHES PA LTA BU'O, ,DNGOS
POR DMIGS PA YANG TSAD MA'I GNOD PA YOD PA YIN PAS RANG BZHIN GYI
GTAN TSIGS SO, ,'DI NI MA NGES

PA NYID YONGS SU SPANG BA'I PHYIR YANG DAG PAR NA ZHES BYA BA LA
SOGS PA SMOS TE, SNGAR BSHAD PA ZHES BYA BAR SBYAR RO, ,GNOD PA'I
TSAD MA ZHES BYA BA NI SNGAR BSHAD CES BYA BAR SBYAR RO, ,'DI
YANG DAG PAR YOD DO ZHES MNGON PAR ZHEN CES BYA BA NI DMIGS PA'I
RANG BZHIN STON PAR BYED DO, ,PHYIN CI LOG

@127B GI THA SNYAD KYI RGYU NI 'DI TZAM DU ZAD PA'I PHYIR GTAN
TSIGS MA NGES PA YANG MA YIN LA, MTHUN PA'I PHYOGS LA YOD PA'I
PHYIR 'GAL BA NYID KYANG MA YIN NO, ,DE MTHUS ZHES BYA BA NI
DMIGS PA'I MTHUS SO, ,NANG GI MU STEGS CAN RNAMS NI GANG ZAG TU
SMRA BA 'PHAGS PA MANG POS BKUR BA RNAMS SO, ,

DE MA THAG TU ZHES BYA BA NI BLA NA MED PA YANG DAG PAR RDZOGS
PA'I BYANG CHUB KYI NYE BA'I YAN LAG MA YIN NO ZHES BYA BA'I THA
TSIG GO, ,DMIGS PA CAN RNAMS KYI YANG ZHES BYA BA NI STOBS CHUNG
ZHES BYA BA DANG SBYAR RO, ,BYE BRAG MED PA'I PHYIR RO ZHES BYA
BA NI 'DRA BA'I PHYIR RO ZHES BYA BA'I THA TSIG GO, ,YOD

PAR BYA BA DANG RIG PAR BYA BA MI 'THAD PA'I PHYIR ZHES BYA BA NI
YOD PA YANG GCIG DANG DU MA'I RANG BZHIN GYIS DPYAD NA MI 'THAD
LA, DON RIG PAR BYA BA YANG DUS MNYAM PA DANG MI MNYAM PA LA SOGS
PAS DPYAD NA MI 'THAD PAR SNGAR BSTAN ZIN TO, ,SBYIN PAR BYA BA
LA SOGS MI DMIGS PA LUNG DANG

LDAN PA NYID DU YANG BSTAN PA'I PHYIR, 'DI NI CHOS YANG DAG PAR
SDUD PA LAS GSUNGS TE ZHES BYA BA SMOS SO, ,RGYAL BA'I YUM LAS
ZHES BYA BA NI 'PHAGS PA SHES RAB KYI PHA ROL TU PHYIN PA SUM
BRGYA PA LAS SO, ,DNGOS POR LHUNG ZHES BYA BA NI DNGOS POR MNGON
PAR ZHEN PA'O, ,BZLOG PA NI

DNGOS POR MA LHUNG BA'O, ,MCHOD PA DANG PHAN GDAGS PAR 'DOD PAS
ZHES BYA BA LA SOGS PAS NI MCHOD PA DANG PHAN GDAGS PAR 'DOD PA
LA SOGS PA DANG, MI DMIGS PAR LHAN CIG 'GAL BA MED PA NYID DO
ZHES STON PAR BYED PA STE, MCHOD PA DANG PHAN GDAGS PAR 'DOD PA'I
DUS NA DMIGS

PAS YONGS SU ZIN KYANG SGYU MA LA SOGS PA'I RANG BZHIN NYID MOS
PA'I PHYIR 'DI DMIGS PA MED PA KHO NA YIN TE, DES NA 'GAL BA MED
PA NYID DO SNYAM DU BSAMS PA'O, ,DE NYID BLO GROS DANG LDAN PA
RNAMS LA SHIN TU DAD PA'I GNAS SU MI 'GYUR TE ZHES BYA BA NI
PHYIN CI MA LOG PAR ZHUGS PA NYID

KYIS GTI MUG MED PA'I DGE BA'I RTZA BAS KUN NAS BSLANG BA'I PHYIR
RO, ,GSUM CHAR YANG ZHES BYA BA NI SBYIN PAR BYA BA DANG, SBYIN
BDAG DANG, LEN PA PO'I MTSAN NYID DO, ,'DI SKAD DU DON DAM PAR MI
DMIGS SU ZIN KYANG KUN RDZOB TU THAMS CAD YOD PA'I PHYIR MI 'GAL
BA NYID PAS, DAM

@128A *, ,BCAS PA NGAN PA MA YIN PA KHO NA'O ZHES BSHAD PA YIN
NO, ,DE SPYAD PAR BYA'O ZHES BYA BA NI 'DIR DBU MA'I LAM RNAM PA
GNYIS DPYOD PAR BYED PA YIN NO, ,PHYOGS PHYI MA ZHES BYA BA NI
PHYI MA'I BDAG NYID KYANG YIN ZHES BYA'O, ,GAL TE DE LTA NA NI
KYE RGYAL BA'I SRAS DAG

'DI NI SEMS TZAM MO ZHES BYA BA LA SOGS PA DE DAG JI LTAR DRANG
SNYAM PA LA, BSTAN BCOS ZHES BYA BA LA SOGS PA SMOS TE, 'DI NI
SLOB DPON SKAL LDAN GYIS DBU MA'I SNYING PO LAS GSUNGS SO, ,GZHAN
DAG SEMS PA NI ZHES BYA BA NI PHYOGS SNGA MA KHO NA RIGS PAR
MTHONG BA RNAMS SO, ,

SHES PA 'BA' ZHIG KHO NA STE, ,ZHES BYA BA NI SHES PA RNAMS KHO
NA STE, DON NI SHIN TU LKOG TU GYUR PA'I PHYIR RO, ,RANG GIS GRUB
PA'I NGO BO ZHES BYA BA LA SOGS PAS NI DON SHIN TU LKOG TU GYUR
PA DE NYID STON PAR BYED DO, ,'O NA RJES SU DPAG PAS 'GRUB PA YOD
DO SNYAM PA LA, DE LTA

NA YANG ZHES BYA BA SMOS SO, ,'O NA NI THE TSOM DU 'GYUR RO SNYAM
PA LA, RDUL PHRA MO LA SOGS PA BKAG PA'I PHYIR RO ZHES BYA BA
SMOS SO, ,DES NA RNAM PAR SHES PA SMRA BA RNAMS KYIS DGONGS PA
NGES PAR 'GREL PA'I MDO LAS BSTAN PAS PHYIR 'JIL BAR BYED PA GANG
YIN PA DE YANG DAG PA'I

KUN RDZOB TU BSTAN PA'I PHYIR MI 'GAL BA NYID DU ZHES STON PAR
BYED DO, ,DE LTAR BYAS NA ZHES BYA BA NI TSIG DE NI MDO DER
GSUNGS PA KHO NA LAS KHONG DU CHUD PAR BYA'O, ,GAL TE DE LTA NA
SEMS TZAM KHO NA BDEN PAR YOD DO SNYAM PA LA, BLO'I MTHU MI CHUNG
BA ZHES BYA BA LA SOGS PA SMOS TE, GANG

LA BLO'I MTHU MI CHUNG BA YOD PA DE LA DE SKAD CES BYA'O, ,DE LA
BLO'I MTHU MI CHUNG BAS ZHES BYA BA NI SANGS RGYAS BCOM LDAN 'DAS
RNAMS KYIS ZHES BYA BA'I THA TSIG GO, ,LHAG PAR MNGON DU BRTZON
PA DAG GIS KYANG ZHES BYA BA NI SO SO'I SKYE BO RNAMS DANG, BYANG
CHUB SEMS DPA' RNAMS TE, DE

DAG NI LHAG PAR MNGON DU BRTZON PA'I PHYIR RO, ,LTA BA DE NYID DE
KHO NA LA 'JUG PA DANG MTHUN PA'I PHYIR RIGS PA YIN NO ZHES BSTAN
PA'I PHYIR DE'I PHYIR ZHES BYA BA SMOS SO, ,'DIR ZHES BYA BA NI
CHOS THAMS CAD RANG BZHIN MED PA NYID KYI TSUL LA'O, ,DE LA YANG
ZHES BYA BA NI SEMS TZAM LA'O, ,SEMS

@128B TZAM NYID KYI TSUL LA YANG 'DI RANG 'BYUNG BA MED PAS ZHES
'BYUNG BA'I PHYIR GZHAN GYI DBANG DE YANG RANG BZHIN MED PA KHO
NAR STON PA YIN NA, DE JI LTAR NA TSUL 'DIR BRTEN NAS SHES PAR
BYA SNYAM PA LA, TSUL 'DIS NI ZHES BYA BA SMOS SO, ,SHIN TU ZHES
BYA BA NI RNAM GRANGS MED PAR RO, ,

LEGS PAR BSHAD PAR 'GYUR ZHES BYA BA NI DE KHO NA LA 'JUG PA'I
RIM PA JI SKAD BSHAD PAR BSTAN PA'I PHYIR RO, ,RTZA BA MA MCHIS
PA ZHES BYA BA NI RTZA BA SEMS KYI MTSAN NYID KYANG DON DAM PAR
MI DMIGS PA'I PHYIR RO, ,SEMS TZAM LA NI BRTEN NAS SU, ,ZHES BYA
BA NI 'DZIN PA'I

RNAM PA LA GNAS NAS SO, ,PHYI ROL ZHES BYA BA NI GZUNG BA'I RNAM
PAR GZHIG PAR BYA ZHES BYA BA'I THA TSIG GO, ,YANG DAG DMIGS PAR
ZHES BYA BA NI DE BZHIN NYID KYI MTSAN NYID KYIS DMIGS PA LA'O,
,SEMS TZAM LAS KYANG SHIN TU BZLA, ,ZHES BYA BA NI 'DZIN PA'I
RNAM PA DES

KYANG 'DA' BAR BYA STE, DE'I GZUNG BA MED NA DE YANG MI RUNG BA'I
PHYIR RO, ,SNANG BA MED LAS SHIN TU 'DA', ,ZHES BYA BA NI GNYIS
SU MED PA LA MNGON PAR ZHEN PA DE YANG TSUL 'DI LA BRTEN NAS DOR
BAR BYA'O ZHES BYA BA'I THA TSIG GO, ,'DI SKAD DU 'DI NI SEMS KHO
NA TZAM DU ZAD KYI DON NI

MED DO ZHES DE LTAR BSGOM PA NA DON LA MNGON PAR ZHEN PA YONGS SU
DOR BAR BYA'O, ,DE YANG YONGS SU BOR NAS GZUNG BA MED NA DE YANG
MED DO ZHES BSGOM PA NI 'DZIN PA'I RNAM PAR MTSAN NYID SEMS TZAM
NYID DE YANG YONGS SU SPANG BAR BYA ZHING SNANG BA MED PA'I SHES
PA KHO NA LA GNAS

PAR BYA'O, ,SHES PA DE YANG GCIG LA SOGS PA'I NGO BOS BSGOM ZHING
GNYIS MED PA LAS 'DAS PAR BYAS NAS SNANG BA MED PA NYID LA 'JUG
PAR BYA STE, DE LA GNAS PA NI THEG PA CHEN PO LA ZHUGS PA YIN NO
ZHES BSTAN PA YIN NO, ,GAL TE DE YI GNAS SKABS NA, ,RNAL 'BYOR DE
NI

GANG ZHIG YOD, ,GANG ZHIG GIS NI LTA ZHE NA, ,DON DAM PAR NI 'GA'
YANG LTA BA MED LA RNAL 'BYOR BAR YANG MED MOD KYI, KUN RDZOB TU
DPER NA LHAS BYIN LTA'O NYAN TO ZHES BYA BA LA SOGS PA STON PA
LTAR RNAL 'BYOR PA YANG DE DANG 'DRA BAS NYES PA MED DO, ,JI STE
RNAL 'BYOR PA'I SHES PA GNYIS

@129A *, ,MED PA'I SHES PA SNANG BA MED PAR BYED PA GANG YIN PA
DE YANG GANG ZHIG GIS SNANG BA MED PA NYID DU KHONG DU CHUD, RE
ZHIG DE NYID KYIS NI MA YIN TE, BDAG NYID LA BYED PA 'GAL BA'I
PHYIR RO, ,GZHAN DAG GIS KYANG MA YIN TE THUG PA MED PAR THAL BAR
'GYUR BA'I PHYIR RO

ZHE NA, DE NI NYES PAR MI 'GYUR TE JI LTAR GNYIS MED PA NYID
DANG, SNANG BA MED PA NYID DU RANG RIG PAS NYAMS SU MYONG NAS
PHYIR RJES SU THOB PA'I SHES PAS RNAM PAR 'JOG PAR BYED LA RANG
LA BDAG NYID MED PAR 'GAL BA YANG MA YIN PA LTAR, RANG BZHIN MED
PA YANG DE DANG 'DRA'O, ,RANG

RIG PA YANG GNAG RDZI YAN CHAD LA GRUB PA'I PHYIR KLAN KAR YANG
MI RUNG NGO, ,THUG PA MED PA YANG MA YIN TE, SHES PA GNYIS KYIS
THAMS CAD YUL KHO NAR BYED PA'I PHYIR DPER NA BYED BRAG TU SMRA
BA RNAMS KYI DANG 'DRA BAS THAMS CAD MTSUNGS SO, ,RNAL 'BYOR PA
RNAMS KYI GNAS SKABS KYI

MTSAN NYID CAN GYI 'JUG PA DE 'DRA BA DE NI BLTA BAR BYA BA GZHAN
MED PA'I PHYIR LHUN GYIS GRUB PA YIN NO, ,SPROS PA THAMS CAD NYE
BAR ZHI BA'I PHYIR ZHI BA YIN NO, ,SMON LAM DAG GIS RNAM PAR
SBYANGS, ,ZHES BYA BA NI SNYING RJE CHEN POS SEMS CAN THAMS CAD
KYI DON LA SMON PA'I PHYIR TE, RANG BZHIN

MED PA NYID MKHYEN PAS KYANG 'KHOR BA JI SRID PAR RJES SU 'JUG
PA'I PHYIR RO, ,DE YANG GANG ZHIG YIN SNYAM PA LA, YE SHES DAM PA
ZHES BYA BA LA SOGS PA SMOS TE, GNAS SKABS DE NAS GNYIS MED PA'I
MTSAN NYID KYI YE SHES DAM PA LA SNANG BA MED PA'I YE SHES GZHAN
GYI BDAG MED PA

STE RANG BZHIN MED PAR MTHONG NGO ZHES BYA BA'I THA TSIG GO,
,YANG ZHES BYA BA NI 'PHAGS PA LANG KAR GSHEGS PA'I MDO DE NYID
LAS SO, ,PHYI ROL GYI RGYU DANG RKYEN RGYU'I MTSAN NYID RNAM PA
LNGA DANG BDAG PO'I MTSAN NYID RGYU LOG PAS SEMS TZAM NYID DU
GNAS PA NI RNAM PAR RIG PA TZAM NYID KYI TSUL

LA SKYE BA MED PA GCIG YIN NO, ,DBU MA PA'I LUGS KYI SKYE BA MED
PA GANG YIN PA DE BSTAN PA'I PHYIR RO, ,PHYI DNGOS MED CES BYA BA
SMOS TE, DNGOS PO RNAMS PHYI ROL GYI NGO BO NYID DU MED PAR NGAS
BSHAD DO ZHES BYA BAR SBYAR RO, ,SEMS KYANG YONGS SU GZUNG MA
YIN, ,ZHES BYA BA NI DNGOS PO

@129B RNAMS SEMS KYI NGO BO NYID DU MED PAR NGAS BSHAD DO ZHES
BYA BAR SBYAR RO, ,CI'I PHYIR ZHE NA, LTA BA THAMS CAD SPANGS
PA'I PHYIR TE DE LTAR NA DNGOS PO LA SOGS PAR LTA BA THAMS CAD
SPANGS PAR 'GYUR RO, ,DE'I PHYIR DNGOS PO RNAMS KYI SKYE BA MED
PA'I MTSAN NYID NI DE LTA BU KHO NA YIN NO, ,

'DIR YANG GSUNGS PA ZHES BYA BA NI SEMS TZAM KUN RDZOB TU SMRA
BA'O, ,'PHAGS PA LANG KAR GSHEGS PA LAS GSUNGS PA'I KHUNGS SHES
PA 'BA' ZHIG KHO NA'O ZHES BYA BA SMOS TE, RNAM PAR SHES PA DAG
KHO NAR ZAD DO, ,'O NA JI LTAR BCOM LDAN 'DAS KYIS 'BYUNG BA CHEN
PO BZHI

DAG DANG, 'BYUNG BA CHEN PO BZHI DAG LA BRTEN NAS ZHES BYA BA LA
SOGS PA GSUNGS SNYAM PA LA, DE'I PHYIR 'PHAGS PA KLU SGRUB KYI
ZHAL SNGA NAS GSUNGS PA'I TSIGS SU BCAD PA GNYIS PA, 'BYUNG BA
CHE LA SOGS BSHAD PA, ,ZHES BYA BA SMOS SO, ,BCOM LDAN 'DAS KYIS
'BYUNG BA CHEN

PO LA SOGS PA BSHAD PA GANG YIN PA DE THAMS CAD NI RNAM PAR SHES
PA KHO NAR YANG DAG PAR 'DU STE, DE'I SO SOR SNANG BA KHO NA LA
DE DAG RNAM PAR GZHAG PA'I PHYIR RO, ,GAL TE DE LTA NA RNAM PAR
SHES PA'I BDAG NYID DU YOD KYANG RUNG, PHYI ROL GYI BDAG NYID DU
YOD KYANG RUNG STE,

'BYUNG BA CHEN PO RNAMS NI RNAM PA THAMS CAD DU DON DAM PAR YOD
PA KHO NA'O SNYAM PA LA, DE SHES PAS NI ZHES BYA BA SMOS TE, GANG
GI PHYIR YANG DAG PA'I YE SHES LA DE MI SNANG BA DE'I PHYIR LOG
PAR RNAM PAR BRTAGS PA YIN NO ZHES BYA BA'I THA TSIG GO, ,DE ZHES
BYA BA NI SHES PA NYID DO, ,

MA YIN NAM ZHES BYA BA NI BOD PA'O, ,'DI NI RIGS PA DRUG CU PA
LAS GSUNGS PA YIN NO, ,TSUL GNYIS ZHES BYA BA NI DBU MA PA DANG
RNAL 'BYOR SPYOD PA ZHES BYA'O, ,RIGS PA NYID SRAB SKYOGS DANG
'DRA BAS SRAB SKYOGS TE, RTA KHA LO SGYUR BA'I THAG GU DANG 'DRA
ZHES BYA BA'I THA TSIG

GO; ,GANG DAG LA TSUL GNYIS KYIS BSDUS PA'I THEG PA CHEN PO JI
SKAD BSHAD PA YOD PA, DE DAG NI THEG PA CHEN PO PA YIN TE, DE'I
PHYIR MING DON JI LTA BA BZHIN NO, ,CI'I PHYIR TSUL GNYIS KYIS
BSDUS PA KHO NA THEG PA CHEN PO YIN GYI, GZHAN NI MA YIN NO SNYAM
PA LA, 'DI SNYED DE

@130A *, ,ZHES BYA BA SMOS SO, ,CHOS LNGA NI MING DANG RGYU MTSAN
DANG, RNAM PAR RTOG PA DANG, DE BZHIN NYID DANG, YANG DAG PA'I
SHES PA STE, DE LA MING NI SGRA'I SPYI NANG DU BRJOD PAR GNAS
PA'O, ,RGYU MTSAN NI GZUNG BA DANG 'DZIN PA'I RNAM PA'O, ,RNAM
PAR RTOG PA NI GZHAN GYI

DBANG GI NGO BO NYID DO, ,DE BZHIN NYID NI GNYIS MED PA NYID DE
GZHAN GYI DBANG GI NGO BO NYID DE NYID GNYIS DANG BRAL BA NYID
YIN NO ZHES BYA BA'I THA TSIG GO, ,YANG DAG PA'I SHES PA NI 'JIG
RTEN LAS 'DAS PA'I RNAM PAR MI RTOG PA'I YE SHES SO, ,RANG BZHIN
NI NGO BO NYID GSUM PO KUN BRTAGS

PA DANG, GZHAN GYI DBANG DANG YONGS SU GRUB PA ZHES BYA BA RNAMS
SO, ,RNAM PAR SHES PA BRGYAD NI MIG GI RNAM PAR SHES PA LA SOGS
PA 'JUG PA'I RNAM PAR SHES PA DRUG DANG, NYON MONGS PA CAN GYI
YID DANG, KUN GZHI'I RNAM PAR SHES PA'O, ,BDAG MED PA GNYIS NI
GANG

ZAG LA BDAG MED PA DANG, CHOS LA BDAG MED PA'O, ,TSUL RNAM PA 'DI
GNYIS NI ZHES BYA BA NI RNAM PAR RIG PA TZAM NYID KYI TSUL DANG,
DBU MA'I TSUL LO, ,RNAM 'DOR NI TSANGS PA'O, ,MIG MI BZANG NI
DBANG PHYUG GO, ,SOGS PA'I SGRAS NI SER SKYA LA SOGS PA GZUNG
NGO, ,'DI LTA STE,

ZHES BYA BA NI RNAM 'DOR GYIS BSHAD PA'I RNAM PAR RIG PA TZAM
NYID KYI TSUL STON TO, ,RNAM RIG TZAM ZHES BYA BA NI BDAG CES BYA
BA LA LTOS PAR BYA BA STE, GSANG BA SMRA BA DE DAG NI SROG CHAGS
THAMS CAD LA RNAM PAR SHES PA'I RANG BZHIN 'GRO BA THAMS CAD LA
KHYAB PA RTAG PA GCIG PU KHO NA'I BDAG

GCIG YOD PAR 'DOD DO, ,RTAG TU RNAM PAR DAG CES BYA BA NI DE DANG
RANG BZHIN GYIS YONGS SU DAG PA'I PHYIR RO, ,SANGS RGYAS ZHES BYA
BA NI MA RIG PA'I GNYID DANG BRAL BA'I PHYIR RO, ,GROL BA ZHES
BYA BA NI 'DOD CHAGS LA SOGS PA'I 'CHING BA MED PA'I PHYIR RO,
,'DI THAMS CAD NI DON

DAM PA YIN NO, ,MA RIG PA DANG 'DOD CHAGS LA SOGS PA GLO BUR BA
YIN PA'I PHYIR RIG PAR BYA'O, ,BLANG BA DANG DOR BA MED CES BYA
BA NI 'DI LAS MA GTOGS PA'I 'DOR BA'AM, DOR BAR BYA BA 'AM, LEN
PA 'AM, BLANG BAR BYA BA MED PA'I PHYIR TE, DE'I PHYIR 'DI NI
BLANG BA YANG

@130B MED LA DOR BA YANG MED PA YIN NO, ,TSANGS PA ZHES BYA BA NI
BDAG GI RANG BZHIN NO, ,MYA NGAN MED CES BYA BA NI GROL BA ZHES
BYA BA'I THA TSIG STE, ,DE'I TSE MA RIG PA MA LUS PAR SPANGS PA'I
PHYIR RO, ,ZHAG LNGA PA LAS BYUNG BA ZHES BYA BA 'DIS NI KHYAB
'JUG GIS BSHAD PA DBU MA'I

LUGS STON TO ZHES GRAG GO, ,MING TZAM LAS NI RAB 'DAS SHING,
,ZHES BYA BA NI THA SNYAD THAMS CAD LAS 'DAS PA YIN PA'I PHYIR
'DI'O ZHES BYA BA'I THA SNYAD GDAGS PA TZAM LAS KYANG 'DAS PA'O,
,DNGOS DANG DNGOS MED RNAM PAR SPANGS, ,ZHES BYA BA NI DE LAS MA
GTOGS PAR GZUGS

LA SOGS PA'I DNGOS PO MED PA'I PHYIR TE, DE THAMS CAD NI BRDZUN
PA'I PHYIR RO, ,DE'I PHYIR DE NI GZUGS LA SOGS PA DNGOS PO'I RANG
BZHIN YANG MA YIN NO, ,DNGOS PO MED PA'I RANG BZHIN YANG MA YIN
TE, DNGOS PO'I NGO BO'I BDAG NYID DU GNAS PA'I PHYIR RO, ,DBYUNG
DANG BSDU LAS NGES GROL

BA; ,ZHES BYA BA NI SKYE BA DANG 'JIG PA DAG DANG BRAL BA ZHES
BYA BA'I THA TSIG STE, DE NI RTAG PA YIN PAS SKYE BA DANG 'JIG PA
DAG MED PA'I PHYIR RO, ,DE NI ZHES BYA BA NI BDAG DAM PA'O, ,DE
JI LTAR DNGOS PO DANG DNGOS PO MED PA LAS GROL BA YIN SNYAM PA
LA, DNGOS LA DNGOS NYID YOD MA YIN, ,

ZHES BYA BA LA SOGS PA SMOS SO, ,DNGOS LA ZHES BYA BA NI GZUGS LA
SOGS PA LA BYA STE, DE NI BRDZUN PA'I PHYIR RO, ,DNGOS PO MED PA
'ANG DNGOS NYID MED, ,CES BYA BA NI DE DNGOS PO LA LTOS PA'I
PHYIR DNGOS PO MA GRUB NA DE YANG GA LA 'GRUB, DE RIG BYED RIG
CES BYA BA NI DE TSANGS PAR RIG CES

BYA BA'I THA TSIG GO, ,ZHI BA'I MDZES PA SBYAR BA LAS 'BYUNG BA
ZHES BYA BA LA SOGS PA NI MIG MI BZANG GIS BSHAD PA YANG DBU MA
PA'I LUGS YIN PAR STON TO, ,'DI NI ZHI BA'I YIN PAS NA ZHI BA'I
YIN NO, ,BU GCIG CES BYA BA NI BOD PA'I THA TSIG GO, ,TSANGS PA
MCHOG BYA BA NI MCHOG DAM PA STE,

GZHAN THAMS CAD BRDZUN PA'I PHYIR RO SNYAM DU BSAMS PA'O, ,GANG
LA RIG PA KHO NA DBANG PHYUG YIN PA YOD PA DE LA DE SKAD CES
BYA'O, ,MU MTHA' YAS ZHES BYA BA NI KHYAB PA'O, ,DE YANG ZHAGS PA
ZHES BYA BA NI SKYE BO JI TZAM DU DE LA YOD DO SNYAM DU MNGON PAR
ZHEN PA DE TZAM DU DE NI DE'I 'CHING BA'I RGYU YIN NO ZHES BYA

@131A *, ,BA'I THA TSIG GO, ,'DI YANG MDZES PAR SBYAR BA DE'I
GANG TZAM NAS BSHAD SNYAM PA LA PHA DANG BU'I SBYAR BA LAS BRJOD
PA ZHES BYA BA SMOS SO, ,YON TAN RNAMS KYI ZHES BYA BA NI SNYING
STOBS DANG RDUL DANG MUN PA RNAMS KYI'O, ,RI DAGS RNAMS KYI ZHES
BYA BA NI RI DAGS RNAMS SO, ,MU STEGS

RNAMS NYID GLANG PO CHE DANG RI DAGS DANG 'DRA BAS, MU STEGS BYED
KYI GLANG PO CHE DANG RI DAGS RNAMS SO, ,DE DAG GI TSOGS NI
KHYU'O ZHES TSIG RNAM PAR SBYAR RO, ,'DI LTA STE ZHES BYA BA 'DIS
NI MU STEGS CAN 'DI DAG GZUGS LA SOGS PA BRDZUN PA NYID DU STON
DU ZIN KYANG DE DAG NI SHES PA YOD PA

LA SOGS PA'I RANG BZHIN YANG DAG PA NYID DU RJOD PAR BYED DE,
DE'I PHYIR JI LTAR NA BCOM LDAN 'DAS DON DAM PAR GANG ZAG MA LUS
PAR BDAG MED PAR GSUNGS PA DANG 'DI DAG LHAN CIG MTSUNGS PAR
'GYUR ZHES STON PAR BYED DO, ,NAM MKHA' CHEN PO DANG 'DRA BA ZHES
BYA BA NI NAM MKHA' CHEN PO

DANG MTSUNGS PA STE, BUM PA LA SOGS PA'I KHONGS SU GTOGS PA'I NAM
MKHA' GANG YIN PA DE NI CHUNG BAS DE RNAM PAR BCAD PAS THAMS CAD
LA KHYAB PA'I NAM MKHA' BSTAN PA'I PHYIR CHEN PO NYID BYE BRAG TU
BYAS SO, ,GNYUG MA NI LHAN CIG SKYES PA STE, RI DAGS DANG BYA
RNAMS LA YANG YOD

PA'I MA RIG PA GANG YIN PA'O, ,GNYUG MA MA YIN PA NI BSTAN BCOS
MA NYAN PA LA SOGS PA LAS SKYES PA GANG YIN PA'O, ,DE'I NAM MKHA'
ZHES BYA BA BUM PA'I NAM MKHA'O, ,RAB TU SMRA BA DAG GIS ZHES BYA
BA NI BSTAN BCOS BYED PA RNAMS KYIS SO, ,GAL TE 'O NA GNYIS SU
MED PA DE

JI LTAR SNA TSOGS KYI NGO BO MNGON SNYAM PA LA, RMI LAM RMIS PA
BZHIN DU ZHES BYA BA SMOS TE, JI LTAR RMI LAM GYI GNAS SKABS NA
RNAM PAR SHES PA DON DAM PAR GNYIS MA YIN MOD KYI, SNA TSOGS KYI
NGO BOR SNANG BA LTAR BDAG 'DI YANG DE DANG 'DRA BAS 'GAL BA MED
DO, ,'DI THAMS CAD NI DE DAG

GIS BDAG KHO NA'I DBANG DU BYAS TE, SMRAS PA GSANG BA'I BSTAN
BCOS LAS BSHAD PA'I KHUNGS 'DIR SMRAS PA ZHES BYA BA SMOS TE,
'DIR ZHES BYA BA NI GSANG BA'I BSTAN BCOS LAS SO, ,GZUGS ZHES BYA
BA NI PHYI'I GZUGS LA SOGS PA'O, ,'BRAS BU NI LUS SO, ,RAB BRJOD
PA NI BRJOD PA STE,

@131B GZUGS DANG LUS DANG BRJOD PA ZHES TSIG RNAM PAR SBYAR RO,
,THAG PA ZHES BYA BA NI JI LTAR THAG PA NGES RTOGS NA ZHES GONG
MA DANG SBYAR RO, ,DE LTAR BDAG KYANG NGES PA YIN, ,ZHES BYA BA
NI GNYIS MIN ZHES BYA BAR NGES PA STE 'DI SKAD DU JI LTAR THAG
PAR NGES TE RNAM PAR RTOG PA LOG NA THAG PA KHO NA'O

SNYAM DU NGES PA YIN PA DE BZHIN DU BDAG LA'ANG GNYIS KYI RNAM
PAR RTOG PA LOG NA GNYIS MA YIN NO SNYAM DU NGES PA YIN NO ZHES
BSHAD PA YIN NO, ,GAL TE BDAG GI DE KHO NA GNYIS MA YIN PA NYID
YIN NA DE JI LTAR RAB TU SMRA BA RNAMS SROG LA SOGS PA YANG DE
KHO NAR SMRA SNYAM PA LA, SROG

LA SOGS PA ZHES BYA BA LA SOGS PA SMOS SO, ,DE NI LHA DE'I RGYU
MA YIN, ,ZHES BYA BA NI MA RIG PA SGYU MA'I DBANG GIS DE'I BDAG
NYID DU RANG NYID RMONGS NAS RAB TU SMRA BA RNAMS RMONGS PAR BYED
PA YIN GYI, DE LAS MA GTOGS PA'I GZHAN NYID NI MED DO, ,SROG TU
RIGS PAS ZHES BYA BA LA

SOGS PAS NI JI SKAD BSHAD PA'I DON NYID NI STON PAR BYED DO, ,DE
RIG BYED CES BYA BA NI DE KHO NA RIG PA'O, ,JI STE GAL TE 'DI
GNYIS MA YIN NO ZHES BYA BA TSAD MA GANG LAS GRUB SNYAM PA LA,
GNYIS MIN ZHES BYA BA SMOS TE, 'DI NI DPER GZHAG PA YIN NO,
,SBYOR BA NI 'DI LTA BU STE GANG DANG

GANG YID YIN PA DE NI DON DAM PAR GNYIS MED PA YIN TE, DPER NA
RMI LAM GYI GNAS SKABS LTA BU'O, ,SAD PA'I GNAS SKABS NA YOD PA
'DI YANG YID YIN PAS RANG BZHIN GYI GTAN TSIGS SO, ,GAL TE YID
DON DAM PAR GNYIS MED PA KHO NA YIN NA, 'O NA DE JI LTAR 'GRO BA
RGYU BA DANG MI RGYU

BA GZUNG BA DANG 'DZIN PA'I NGO BOR GNYIS SU SNANG SNYAM PA LA,
SNANG BA 'DI YID YIN NO ZHES BYA BA SMOS TE, 'DI SKAD DU JI SRID
DU MA RIG PA'I DBANG GIS BDAG NYID GZUNG BA DANG 'DZIN PA'I NGO
BOR SNANG BA DE SRID DU YID 'DI YIN TE, KHONG DU CHUD CING RTOGS
PA'I PHYIR RO, ,DE'I PHYIR YID SNANG BA'I

DBANG GIS GNYIS DMIGS SO ZHES BSHAD PAR 'GYUR RO, ,GANG GI TSE
YID KYI YID LOG PA'I TSE MI DMIGS SO, ,GAL TE NAM ZHIG LDOG SNYAM
PA LA, GANG TSE KUN TU MI RTOG PA, ,ZHES BYA BA LA SOGS PA SMOS
SO, ,DE 'DZIN PA MED CES BYA BA NI 'DZIN PA'I 'DZIN PA MED PA'O,
,GANG LA

@132A *, ,GNYIS SU MED PAR BRJOD PA'I TSUL YOD PA ZHES TSIG RNAM
PAR SBYAR RO, ,SNGAR ZHES BYA BA NI SNGAR DNGOS PO RTAG PA THAMS
CAD RGYA CHER BSAL ZIN PA'I PHYIR RO, ,GZHAN YANG ZHES BYA BA NI
SUN DBYUNG BA GZHAN STON PA STE, 'DIS NI BCING BA DANG GROL BA
KHAS BLANGS PA DAG

KUN RDZOB TU YANG MED PAR THAL BAR 'GYUR BAR BSTAN TO, ,RNAL
'BYOR PA RNAMS KYIS BSGOMS PA LA SOGS PA'I SGRIB PA YANG 'BRAS BU
MED PAR THAL BAR BSTAN PA'I PHYIR RO, ,CI ZHIG CES BYA BA SMOS
TE, RNAL 'BYOR GOMS PAS CI ZHIG BZLOG CING CI ZHIG BSGRUB CES BYA
BAR SBYAR RO, ,

MI ZLOGS PA YI GTAN TSIGS SU, ,SPANG BAR NUS PA MA YIN NO, ,ZHES
BYA BA SMOS SO, ,DE'I BDAG NYID CES BYA BA NI BDAG RTAG PA'I BDAG
NYID DE, RTAG PA GCIG PU'I NGO BO NI SPANG BAR MI NUS PA'I PHYIR
RO, ,BSGRUB TU MI RUNG BA'I GTAN TSIGS SU SHES PA YANG DAG CES
BYA BA LA SOGS PA SMOS SO, ,

DE NYID CES BYA BA NI YANG DAG PA'I SHES PA NI DE'I BDAG NYID YIN
PA'I PHYIR RO, ,BUM PA LA SOGS PA ZHIG PA NA ZHES GANG SMRAS PA
DE LA SUN DBYUNG BA BUM PA'I NAM MKHA'I DPE YANG ZHES BYA BA LA
SOGS PA SMOS SO, ,DER YANG ZHES BYA BA NI NAM MKHA' LA'O, ,JI
LTAR BYIS PA RNAMS LA NI, ,

ZHES BYA BA DE LA, YANG SUN DBYUNG BA DE KHO NA MTHONG BA GOMS
PAS GLO BUR GYI ZHES BYA BA LA SOGS PA SMOS TE GO SLA'O, ,JI LTAR
MUN KHUNG MA GTOGS TE, ,ZHES BYA BA LA SOGS PA DE LA YANG SUN
DBYUNG BA NGES PA DANG MA NGES PA ZHES BYA BA LA SOGS PA SMOS TE,
'DI THAMS CAD KYIS NI NGES PA LA

SOGS PA CHOS 'GAL BA KHAS BLANGS PA'I PHYIR, SKYES BU RTAG PA
GCIG BU NYID DU KHAS BLANGS PA GANG YIN PA DE LA GNOD DO ZHES
BSTAN PA YIN NO, ,GNYIS MIN GNYIS SNANG ZHES BYA BA'I SBYOR BA DE
LA YANG, SUN DBYUNG BA SHES PA'I SKYES BU RTAG PA DANG GCIG PU
ZHES BYA BA LA SOGS PA SMOS

TE; 'DIS NI BSGRUB PAR BYA BA'I CHOS CAN LAS LOG PA'I DPE'I CHOS
CAN MA GRUB PA NYID DU BSTAN TO, ,GAL TE SPYIR CHOS CAN TZAM LA
GNYIS MED PA'I NGO BOR BSGRUB NA NI, DE'I TSE GRUB PA SGRUB PA
YIN TE, KHO BO CAG KYANG RNAM PAR SHES PA SMRA BA LA DE BZHIN DU
KHAS LEN PA'I PHYIR RO, ,

@132B CHOS CAN RTAG PA LA NI GTAN TSIGS KYI GZHI MA GRUB PA NYID
DANG, DPE'I CHOS CAN YANG MA GRUB PA NYID YIN NO, ,DE DAG GIS
GANG BRJOD PA ZHES BYA BA NI GSANG BA SMRA BA RNAMS KYIS TE, DE
NI BDE BAR GSHAGS PA'I LUGS LA MDZES SO ZHES BYA BAR SBYAR TE,
DNGOS PO THAMS CAD LA

KHYAB PA'I STONG PA NYID BSTAN PA NI BCOM LDAN 'DAS KHO NA'I YIN
GYI, GZHAN DAG GI NI MA YIN NO, ,YE SRID PA ZHES BYA BA NI YE
SRID PA DBANG PHYUG GI YIN PAS YE SRED PA'O, ,YANG DAG PA NYID
CES BYA BA NI DE KHO NA NYID DO, ,SNGAR SMOS PA ZHES BYA BA NI
DNGOS PO RTAG PA BSAL BA'I TSUL

GYIS SO, ,RANG GI SDE PA GANG DAG CES BYA BA NI BTZUN PA DGE
BSRUNGS LA SOGS PA STE THAMS CAD GO SLA'O, ,CHOS RNAMS THAMS CAD
RTAG TU RANG BZHIN STONG, ,ZHES BYA BA LA SOGS PA NI TSIGS SU
BCAD PA'I LHAG MA, RGYAL SRAS RNAMS KYIS DNGOS PO RNAMS BSHIG NA,
,SRID PA

KUN NI YONG GIS THAMS CAD STONG, ,PHYOGS GCIG STONG NYID MU STEGS
CAN RNAMS KYI, ,ZHES BYA BA GSUNGS SO, ,'DIR YANG GSUNGS PA ZHES
BYA BA NI 'PHAGS PA KLU SGRUB KYIS SO, ,RKYEN LAS BYUNG BA ZHES
BYA BA NI, RTEN CING 'BREL PAR 'BYUNG BA'I'O, ,CI'I PHYIR MA
MTHONG SNYAM

PA LA, GAL TE DON GCIG CES BYA BA LA SOGS PA SMOS TE, GAL TE DON
GCIG CIG DON DAM PAR YOD PAR GYUR NA YANG, DE'I TSE CI'I PHYIR,
CHOS THAMS CAD RANG BZHIN MED PA NYID DU KHAS BLANG, 'DIS NI THA
SNYAD 'DI 'JIG RTEN DANG 'GAL BA YIN NO ZHES BSTAN PA YIN NO,
,MDO SDE

MANG DANG 'GAL BAR 'GYUR, ,ZHES BYA BA NI BCOM LDAN 'DAS KYIS RAB
'BYOR PHYIN CI LOG MA GTOGS PAR BYIS PA RNAMS GANG LA GNAS NAS
LAS MNGON PAR 'DU BYED PAR 'GYUR BA'I CHOS NYID SKRA'I RTZE MO'I
CHA SHAS GZHAG PA TZAM YANG MED DO ZHES GSUNGS PA DANG, 'PHAGS PA
CHOS

YANG DAG PAR SDUD PA LAS, RIGS KYI BU 'JIG RTEN GNAS PA 'DI NI
SKYE BA DANG 'GAG PA LA MNGON PAR ZHEN PA YIN TE, DE LTA BAS NA
DE BZHIN GSHEGS PA NI 'JIG RTEN SKRAG PA'I GNAS YONGS SU SPANG
PA'I PHYIR THA SNYAD KYI DBANG GIS SKYE'O, ,'GAG GO ZHES GSUNG GI
'DI LA CHOS GANG

@133A *, ,YANG SKYE BA MED DO ZHES GSUNGS SO, ,KHYAB DANG DBANG
LA SOGS ZHES BYA BA NI KHYAB 'JUG DANG DBANG PHYUG LA SOGS PA'O,
,DPAG TU MED PAR GNAS PA'I RGYU ZHES BYA BA NI THA SNYAD THAMS
CAD RNAM PAR GZHAG PA'I RGYU'O, ,'JIG RTEN SPYI BOR GYUR PAS
KYANG, ,

ZHES BYA BA NI NYAN THOS DANG RANG SANGS RGYAS RNAMS KYIS KYANG
NGO, ,KYANG GI SGRAS NI SO SO'I SKYE BO MCHOG RNAMS KYIS KYANG
NGO, ,ZLA BA'I 'OD ZER BZHIN DAG PAS NA ZLA BA'I 'OD ZER LTAR DAG
PA'O, ,BDAG MED PA DANG PO NI GANG ZAG LA BDAG MED PA'O, ,GANG
DAG LA LOG PAR BSTAN

PA'I GRUB MTHAR 'CHEL BA'I BLO YOD PA ZHES TSIG RNAM PAR SBYAR
RO, ,DE LUGS RJES 'JUG BLO CAN RNAMS, ,ZHES BYA BA NI DE BZHIN
GSHEGS PA'I LUGS KYI RJES SU 'JUG PA'I BLO CAN RNAMS SO, ,DE
BZHIN GSHEGS PA'I BSTAN PA GANG LA SNYING RJE NYID RIGS KYI KHYIM
YOD PA DE LA DE

SKAD CES BYA'O, ,ME LCE ZHES BYA BA NI ME'O, ,GRANGS YOD PA ZHES
BYA BA NI GCIG KHO NA'O, ,CHOS KYI SKU LA ZHES BYA BA NI GNOD PA
ZHES BYA BAR SBYAR TE, CHOS KYI SKU'I SA BON DE KHO NA NYID LA
MOS PA GANG YIN PA DE LA GNOD PA BYED PAR ZHUGS PA'I PHYIR RO,
,YANG GSUNGS PA ZHES BYA BA NI 'PHAGS

PA KLU SGRUB LA SOGS PA STE, 'DIR TSIGS SU BCAD PA DANG PO NI,
SLOB DPON KLU SGRUB KYI ZHAL SNGA NAS KYIS YIN NO, ,GNYIS PA LA
SOGS PA NI 'PHAGS PA LHA'I YIN NO, ,GTI MUG DBANG GIS BSGRIBS
GYUR TE, ,ZHES PA NI GTI MUG GIS KUN NAS BSGRIBS PA'O, ,ZLA BA
SGRON MA'I

TING NGE 'DZIN LAS DANG PO BZOD PA'I KHYAD PAR BSTAN PA LAS JI
SKAD GSUNGS PA BZHIN NO ZHES BYA BA NI DE LAS, 'JIG RTEN 'DI NA
MU STEGS CAN GZHAN GANG, ,'KHOD PA DAG LA DE NI YID MI SDANG, ,DE
DAG RNAMS LA SNYING RJE NYER 'JOG LA, ,'DI NI BZOD PA DANG PO'I
BYE BRAG YIN, ,ZHES

BYA BA 'BYUNG NGO, ,GANGS NI KHA BA'O, ,DE'I RANG BZHIN GYI RI
STE, RI BO NI GANGS RI'O, ,DE YI KHA BA'I DU MA GRUGS NI, ,GANGS
RI'I KHA BA'I DU MA GRUGS SO, ,DE NI NYI MA'I 'OD ZER SHIN TU
'JEBS PA'ANG YIN LA, GANGS RI'I KHA BA'I DU MA GRUGS LA BABS PA
YANG YIN PAS ZHES TSIG RNAM

@133B RNAM PAR SBYAR TE, DE DANG 'DRA BA'I PHYIR RO, ,RIGS NGAN
ZHES BYA BA NI GDOL PA'O, ,THOG MA DANG BAR DANG THA MAR DGE BA
ZHES BYA BA NI THOS PA DANG, BSAMS PA DANG, BSGOMS PA'I DUS SU GO
RIMS JI BZHIN PA 'AM, ,YANG NA MNGON SUM DANG, RJES SU DPAG PA
DANG, PHAN TSUN DPYOD

PA DAG TU'O, ,GSER NI SA LE SBRAM MO, ,GANG LA 'KHOR BA NA MA
'DRIS PA'I YE SHES YOD PA DE LA DE SKAD CES BYA'O, ,DE NI MI DANG
LHA YUL PA'I 'DREN PA MTHA' DAG GI COD PAN GYI PHRENG BAS BRGYAN
PA YANG YIN LA ZHABS PADMA GNYIS KYANG YIN PAS ZHES TSIG RNAM PAR
SBYAR RO, ,YANG DAG YE

SHES TSOL BRTZON ZHES BYA BA NI GYUR NAS ZHES BYA BA LHAG MA YIN
NO, ,GANG DAG LA BLO MI GZHIB PA YOD PA ZHES TSIG RNAM PAR SBYAR
RO, ,LHAG MA NI GO SLA BAS RNAM PAR MA PHYE'O, ,DBU MA'I RGYAN
GYI DKA' 'GREL SLOB DPON KA MA LA SH'I LAS MDZAD PA RDZOGS SO,,
,,RGYA GAR GYI

MKHAN PO SU RE NA DRA BO DHI DANG, PRA DZNY'A WARMA DANG, ZHU
CHEN GYI LO TZ'A BA BANDE YE SHES SDE LA SOGS PAS BSGYUR CING
ZHUS TE GTAN LA PHAB PA,, ,,'DI LA SHLO KA STONG SUM BRGYA BRGYAD
CU YOD DO,, 