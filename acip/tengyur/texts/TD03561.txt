@192B #, ,RGYA GAR SKAD DU, KALPO KTAm
T'A

RODBHA BA KU RU KULLE S'A DHA NAm, BOD SKAD DU, SGROL MA'I RTOG
PA LAS 'BYUNG BA'I KU RU KULLE'I SGRUB THABS, KU RU KULLE LA
PHYAG 'TSAL LO, ,DANG POR RE ZHIG SNGAGS PAS YID DANG MTHUN PA'I
GNAS 'GA' ZHIG TU STAN BDE BA LA NYE BAR 'DUG STE, BCOM LDAN 'DAS
MA'I BRIS SKU LA SOGS

PA BKRAM STE, PHYI'I MCHOD PA RNAMS BYAS NAS RANG GI SNYING GAR
DRI MA MED PA'I ZLA BA YONGS SU GANG BA'I RNAM PA LA DBYANGS YIG
DANG PO LAS BYUNG BA'I ZLA BA YID KYIS RNAM PAR BSAMS NAS DE'I
STENG DU SA BON DGOD PAR BYA'O, ,DRO BA RNAMS KYI BZHI PA NI, ,ME
YIG STENG DU NYE BAR GNAS, ,

A'I YIG DANG NE YANG DAG LDAN, ,MKHA' GNYIS KYIS NI RNAM PAR
BRGYAN, ,DE YI 'OD ZER SNA TSOGS KYIS, ,'GRO BA RNAMS KYI DRI MED
BYAS, ,CHEN PO LA SOGS KHAMS DAG PA'I, ,KU RU KULLE'I RIR BZHUGS
NAS, ,DE YI 'OD KYIS YANG DAG BSKUL, ,SGROL MA YID KYIS MDUN DU
BYA, ,

@193A *, ,MKHAS PAS DE YI SA BON LAS, ,MCHOD PA'I SPRIN CHEN SPRO
BYA STE, ,ME TOG BDUG SPOS MAR ME DANG, ,DE BZHIN DRI DANG ZHAL
ZAS TSOGS, ,SGEG MO PHRENG MA GAR MA GLU, ,SIL SNYAN LA SOGS
RNAMS KYIS MCHOD, ,DKON MCHOG GSUM LA BDAG SKYABS MCHI,,

SDIG PA THAMS CAD SO SOR BSHAGS, ,'GRO BA'I DGE LA RJES YI RANG,
,SANGS RGYAS BYANG CHUB YID KYIS GZUNG, ,ZHES PA'I SNGAGS NI LAN
GSUM BRJOD, ,DE NAS BZOD PAR GSOL BYA STE, ,DE LA TSIGS BCAD 'DI
YIS SO, ,BDAG NI SLAR YANG BLO RMONGS PAS, ,NYES PA

'GA' ZHIG CI BGYIS PA, ,LUS CAN KUN GYI SKYABS GYUR PA'I, ,LHA MO
KHYED LA BZOD PAR GSOL, ,BYAMS PA'I SEMS NI GNAS PA YIS, ,DE TSE
SLAR YANG SDUG PAR BLTA, ,SNYING RJE'I SEMS NI YANG DAG BSKYED,
,DGA' BA'I SEMS NI 'JUG PAR BYA, ,PHYI NAS KUN LA BTANG

SNYOMS PA'I, ,SEMS TZAM DU NI RNAM PAR GZHAG ,DE NAS RANG BZHIN
RNAM BRAL BA'I, ,STONG PA NYID NYI GSAL BAR BYA, ,STONG NYID ME
YIS BSREGS PA YI, ,PHUNG PO LNGA PO SLAR MI 'BYUNG, AOm SH'U N+YA
D'A DZNY'A NA BADZRA SVA BH'A WA A'ATMA KO& HAm, SKAD CIG STONG
NYID SBYOR BA YIS, ,SEMS

NYID KYI NI NGAL GSO BYA, ,SNGON GYI DAM BCA' DRAN BYAS LA, ,SA
BON TZAM NI SLAR YANG BSAM, ,BDAG NYID GCIG PU MYANG 'DAS NA,
,BDAG GIS SEMS CAN YONGS SU BSLUS, ,SRID PA'I RGYA MTSO GTING MED
LAS, ,DE LA JI LTAR GDON PAR BYA, ,SEMS CAN RNAMS LA BRTZER

BZHUGS PA'I, ,SEMS BRAL STONG NYID SPANG BAR BYA, ,CHOS KYI
DBYINGS KYI RANG BZHIN DU, ,SEMS NYID KYIS NI SEMS BSKYED BYA,
,SANGS RGYAS BYIN RLABS SA BON LAS, ,DE LAS AUTPA LAR BSHAD DO,
,AA YI DBYANGS LAS BYUNG BA YI, ,AUTPAL ZLA BA'I DKYIL 'KHOR LA,
,ZLA BA

DE LA SLAR YANG NI, ,SA BON LAS BYUNG DE LA SBYOR, ,'JIG RTEN
KHAMS RNAMS MA LUS PA, ,'DI YIS RNAM PAR SPYANG BAR BSAM,
,SBYANGS SHING RTOGS PA DE YIS NI, ,'OD KYIS SANGS RGYAS BYANG
CHUB RNAMS, ,BSKUL ZHING DE LAS AUTPAL TE, ,DE YIS SGROL MA
BSKYED PAR BSAM, ,SKU

@193B MDOG DMAR MO PHYAG BZHI PA, ,PADMA DMAR PO'I STENG BZHUGS
ZHING, ,GOS ZUNG DMAR PO DANG LDAN PA, ,RNA RGYAN DMAR PO DANG
BCAS SHING, ,PHYAG G-YAS MI 'JIGS PA DANG NI, ,MDA' NI BSNAMS
ZHING SLAR YANG 'GENGS, ,G-YON PA GZHU 'DZIN GNYIS PA NI, ,SHIN
TU DMAR

BA'I AUTPAL BSNAMS, ,KU RU KULLE'I PHUG GNAS SHING, ,'OD DPAG MED
KYI DBU RGYAN CAN, ,PADMA DMAR PO'I STAN GYI 'OG ,SGRA GCAN GYI
NI STENG GNAS PA'I, ,'DOD LHA'I CHUNG MA'I STENG DU NI, ,MYOS PAR
BYED PA BSGOM PAR BYA, ,RDO RJE SKYIL KRUNG GIS GNAS SHING, ,SGYU
RTZAL SNA

TSOGS KUN LDAN PA, ,RGYAN RNAMS KUN GYIS YANG DAG BRGYAN, ,BCOM
LDAN 'DAS MA BSAM PAR BYA, ,DAM TSIG SKU RU BSDU SOGS KYIS, ,YE
SHES 'KHOR LO MTSON PAR BYA, ,SKAD CIG RNAM PAR YONGS RDZOGS PAS,
,YE SHES 'KHOR LO MDUN DU GNAS, ,DZA:H'Um BAm HO: ZHES PA 'DIS,

DGUG GZHUG BCING DANG MNYES PAR BYA, ,DAM TSIG PHYAG RGYA RAB
SBYOR BAS, ,ZHAL GYI LAM DU GZHUG PAR BYA, ,LAG PA DAG NI THAL
SBYAR NAS, ,GANG TSE GUNG MO MING MED DAG ,RING DU RTZE MOR BYAS
PA YI, ,RTZE MO'I NANG DU MING MED DE, ,MDZUB MO DAG NI GUNG MOR
'KHYUD, ,MTHE BA CHEN

DAG NI 'OG TU SON, ,'DI BZHIN BCINGS NAS DAM TSIG GI ,'KHOR LO LA
NI GZHUG PAR BYA, ,DE NAS DBANG BSKUR BA ZHU BAR BYA STE, SANGS
RGYAS LA ZHES PA'I TSIGS SU BCAD PA BKLAG PAR BYA'O, ,BYANG CHUB
RDO RJES SANGS RGYAS LA, ,MCHOD CHEN JI LTAR BYIN PA LTAR, ,BDAG

KYANG BSKYAB PA'I DON GYI PHYIR, ,NAM MKHA'I RDO RJE DENG BDAG
STZOL, ,DE BYIN CHEN POR GYUR PA YIS, ,RGYAL SRID MING GI DBANG
BSKUR BA, ,ME TOG DBANG BSKUR DE BZHIN RGYAL, ,SPYAN MA LA SOGS
LHA RNAMS KYIS, ,DBANG BSKUR BA NI RDO RJE CHE, ,KHAMS GSUM KUN
GYIS PHYAG

BYAS PA, ,SANGS RGYAS KUN GYI GSANG GSUM GYI, ,GNAS LAS BYUNG BA
SBYIN PAR BYA, ,SANGS RGYAS DBANG BSKUR SGROL MA YI, ,CHOS NA
GTZUG TOR NOR BUR BYA, ,'OD ZER DMAR PO SNA TSOGS PA, ,'GRO BA
GSUM PO GSAL BAR MDZAD, ,RIN CHEN DBANG BSKUR THOB GYUR NAS, ,

@194A *, ,DNGOS GRUB THAMS CAD BSGRUB PAR BYA, ,CHO GA JI LTAR
SNGON GSUNGS PA, ,LO PHYED BRTAN PAR 'JUG PA YIS, ,THUN MTSAMS
GSUM DU GTOR MA 'BUL, ,BSGOM PA SNGON DU 'GRO BA YIS, ,SGROL MA
YI NI SNYING PO 'DI, ,MNYAM PAR GZHAG NAS SNGAGS BZLAS SO, ,

AOm KU RU KULLE HR'I:H'Um SV'A H'A, DE NAS SNGON DU BSNYEN PA'I
YI GE 'BUM BZLAS NAS, PHYIS LAS YANG DAG PAR BRTZAM PAR BYA'O,
,CHA SHAS KYIS NI SHES RAB 'PHEL, ,YAN LAG GZHAN GYIS DBANG DU
BYED, ,YAN LAG GSUM PAS DE BZHIN DU, ,MI YIS DUG RNAMS 'GUGS PAR

BYED, ,'JIG RTEN PA NI THAMS CAD KYI, ,SHIN TU SMYOS SHING SGEG
PA YI, ,BUD MED RNAMS KYIS MCHOD PAR BYAD, ,JI LTAR 'DOD BZHIN
SNGAGS BZUNG NAS, ,LHA YI BU MO YID 'ONG RNAMS, ,ZAS DANG STON MO
SBYOR BAR BYED, ,MKHAS PAS RIM PAR GOMS PA YIS, ,DNGOS GRUB PHRA

MO 'GRUB PAR 'GYUR, ,'DIR NI DNGOS GRUB CHEN PO YANG, ,'GRUB PAR
'GYUR BAR THE TSOM MED, ,SGROL MA'I RTOG PA LAS 'BYUNG BA KU RU
KULLE'I SGRUB THABS RDZOGS SO,,