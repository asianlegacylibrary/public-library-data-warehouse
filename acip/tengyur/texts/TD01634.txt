@252B #,
,RGYA GAR SKAD DU, M'A H'A M'A Y'A S'A DHA NAm, BOD SKAD DU, SGYU
'PHRUL CHEN

MO'I SGRUB THABS, DPAL RDO RJE SEMS DPA' LA PHYAG 'TSAL LO, ,SGYU
MA CHEN MO RNAM SGEG PAS, ,SNA TSOGS SGYU MA BZHAD GAD LTAR,
,THUGS RJE'I STOBS CAN DGA' BA CAN, ,SGYU MAS RNAM RGYAL PHYAG
'TSAL LO, ,SDUG BSNGAL GSUM GDUNGS BDAG NYID KHAMS GSUM PA,

@253A *, ,GANG LAS BYUNG BA'I BDE BA CHEN PO YOD, ,THUGS RJE CHEN
PO'I RIG PA RTOG CHEN PO'I, ,DE NYID RNAM BRGYAN BLA MA BZANG LA
'DUD, ,SGYU MA CHEN MO'I RJES 'BRANGS NAS, ,SNYING RJE'I STOBS
CAN RDO RJE YI, ,GANG ZHIG BSGRUB PAR 'DOD PA YIS, ,BDAG GIS
SGRUB

THABS 'DI BRTZAMS SO, ,SNYING GA'I NANG DU ZLA BA LA, ,ZLA DKYIL
RANG GI SA BON BSAM, ,DE YI 'OD KYIS LUS REG PAS, ,LUS KYI DRAN
PA NYER GZHAG PA, ,DE GYUR PA LAS LUS RNAMS DANG, ,'JIG RTEN SRID
PA SNANG BA LA, ,MDUN NA LHA DANG SANGS RGYAS RNAMS, ,GUS

PAS MA LUS MCHOD PAR BYA'O, ,DKON MCHOG GSUM LA SOGS PA YI,
,TSIGS BCAD GSUM NI BSGRAG PAR BYA, ,TSANGS PA'I GNAS BZHI BSGOM
BYAS LA, ,STONG PA NYID NI BSGOM BYAS NAS, ,GSANG SNGAGS KYANG NI
BRJOD PAR BYA, ,BSRUNG BA'I SNGAGS KYANG DRAN BYAS LA, ,RDO RJE

RA SOGS RNAM PAR BSAM, ,CHOS KYI DBYINGS SU CHUD PA YI, ,DE NANG
'BYUNG BA BSAM PAR BYA, ,STENG DU RI RAB BSGOM BYAS TE, ,'BYUNG
BA'I RI RAB GYUR PA LAS, ,GZHAL YAS KHANG PA BSAM BYAS TE, ,ZUR
BZHI DANG NI LDAN PAS GNAS, ,RGYUD RNAMS KUN NAS 'BYUNG BA
BZHIN,,

PHYI YI PHYOGS DANG MTSAMS RNAMS SU, ,DUR KHROD KYIS NI RNAM PAR
BRGYAN, ,DE YI MING DANG MTSAN NYID NI, ,JI BZHIN LUNG GIS BSHAD
PAR BYA, ,GTUM DRAG GCIG STE DBYIBS CAN NI, ,GNYIS PA TSANG TSING
GSUM PA YIN, ,'BAR BA ZHES BYA BZHI PA YIN, ,MI THOD CES BYA LNGA
PA

YIN; ,MI BZAD PA DANG HA HAR DGOD, ,BRGYAD PA G-YENG KA CAN DU
'DOD, ,DANG PO TSIG PA ZHES BYA STE, ,GNYIS PA YANG NI MA TSIG
PA, ,GSUM PA DUM BUR GYUR PA STE, ,BZHI PA DUM BUR MA GYUR PA,
,LNGA PA 'JIGS PA ZHES BSHAD DE, ,DRUG PA 'JIGS PAR BYED PA YIN,,

BDUN PA MDUNG RTZE BSKYON PA STE, ,BRKYANG PA SGEG PA ZHES BYA'O,
,KHRA DANG CE SBYANG 'UG PA DANG, ,GTUM PO'I KHYI DANG SRIN PO
PHAG ,RO LANGS KHRO BA DREGS KHRO MA, ,BRGYAD KYIS GTZO BO YANG
DAG BSKOR, ,GZHAL YAS KHANG PA'I DBUS SU NI, ,PADMA DMAR PO BSAM
BYA STE, ,DE YI DBUS

@253B SU ZLA BA YI, ,DKYIL 'KHOR CHEN PO NGES 'BYUNG BA'I, ,DE YI
DBUS SU SA BON NI, ,RNAM PA LNGA NI RIM BSGOMS PAS, ,DE LAS SPROS
DANG BSDU BA DAG ,BYAS NAS SNYING RJE'I STOBS CHEN SOGS, ,SA BON
LNGA LAS BDAG NYID LNGA, ,YE SHES LNGA LDAN KHYAB BDAG NYID,
,ZHAL BZHI PA LA PHYAG

BZHI PA, ,SPYAN GSUM SKU MDOG NAG PO LJANG, ,SKYIL KRUNG PHYED
PA'I GAR GYIS BZHUGS, ,LHA MO'I TSOGS KYIS RNAM PAR BRGYAN,
,PHYAG RGYA DRUG DANG YANG DAG LDAN, ,YAN LAG THAL PA'I RDUL GYIS
BYUG ,DUM BU'I RGYAN GYI SKA RAGS CAN, ,THOD RLON PHRENG BAS
BRGYAN PA STE, ,SNGO DANG

SER DANG DKAR DANG LJANG, ,ZHAL BZHI PO DANG LDAN PA LA, ,THOD PA
KHA tVA'm 'CHANG BA DANG, ,DE BZHIN MDA' DANG GZHU 'DZIN PA,
,LUGS 'BYUNG LUGS LAS BZLOG PA YI, ,SGEG PA LA SOGS NYAMS DANG
LDAN, ,ZHAL BZHI'I MDOG CAN LHA MO BZHI, ,'DAB MA BZHI LA RNAM
PAR BSAM,,

ZHAL BZHI PA LA PHYAG BZHI PA, ,SPYAN GSUM GTZO BO'I ZHAL DANG
MTSUNGS, ,SHAR GYI ZHAL NI THAMS CAD KYANG, ,RIGS KYI GTZO BO
DANG MTHUN PA, ,G-YON PA DRIL DU KHA tV'Am GA ,SLAR YANG LHA MO
G-YAS PA LA, ,RDO RJE DANG NI THOD PA BSNAMS, ,GNYIS PA LHO YI
'DAB MA LA, ,SER MO ZHAL

GYI KHA DOG NI, ,SER DANG SNGO DANG DKAR DANG LJANG, ,KHA DOG
LDAN PAS RNAM PAR BZHUGS, ,PHYAG NI G-YON PA STENG DAG NA, ,THOD
DANG CE SPYANG BSNAMS PA STE, ,G-YAS NA RIN CHEN MDUNG DAG DANG,
,CHU KHAMS RIN CHEN MKHA' 'GRO MA, ,GSUM PA NUB KYI 'DAB MA LA,
,ME YI KHAMS

KYI RANG BZHIN CAN, ,DKAR DMAR MDANGS KYI 'OD GSAL BA, ,RNAL
'BYOR PADMA'I MKHA' 'GRO MA'I, ,DKAR DANG SNGO DANG SHIN TU SER,
,LJANG GU'I MDOG STE ZHAL BZHI PA, ,SNA TSOGS PADMA MDA' DANG
BCAS, ,G-YON BA THOD PA GZHU 'DZIN MA'O, ,BYANG GI PHYOGS KYI
'DAB MA LA, ,RNAL

'BYOR SNA TSOGS MKHA' 'GRO MA, ,LJANG SNGON DE BZHIN SER PO DANG,
,DKAR PO'I ZHAL CAN PHYAG BZHI PA, ,RAL GRI DANG NI CANG TE'U DAG
,G-YAS NA RTAG TU 'DZIN PA DANG, ,G-YON NA THOD PA ZHAGS PA
BSNAMS, ,RLUNG GI KHAMS KYE MKHA' 'GRO MA, ,DE LTAR RNAM PAR
BSGOM PAR BYA, ,RANG

@254A *, ,RANG SA BON GANG YIN DGOD, ,SNGAGS KYIS SKUR NI BSGOM
BYAS LA, ,YE SHES DKYIL 'KHOR CHEN PO NI, ,DBANG BSKUR CHEN PO
BSAM PAR BYA, ,GTZO BO'I DBUL MI BSKYOD PA, ,MCHOD CING BSTOD LA
BDUD RTZI MYANG, ,BYAS NAS BZLAS DANG BRTUL ZHUGS SPYAD, ,SGRA
MED

BZLAS PA BYA BA DANG, ,HRA'I: YI YI GE BZLAS PA'I GZUGS, ,AAm
SOGS RNAL 'BYOR MA SOGS LA, ,DBUGS RNGUB PA YIS RGYUN DU NI,
,BRGYAD PA'I MTHA' DANG YANG DAG LDAN, ,DRUG PA DANG NI THIG LER
BCAS, ,DBUGS DBYUNG BA YANG RNAL 'BYOR PAS, ,BSGOM DANG BSGOM MIN
RNAM

PAR SPANG, ,SNGAGS DANG DBYIBS DANG CHOS BDAG NYID, ,RNAL 'BYOR
'GRO MA'I GTZO BOR 'GYUR, ,GZHAN YANG RDO RJE BZLAS PA DANG,
,BZLAS DANG RDO RJE 'CHANG BA BSGOM, ,BZLAS PA GNYIS PA BYAS NAS
NI, ,GRANGS MED MNYAM PAR GZHAG PA YIS, ,MTHAR YANG YI GE GSUM
GYIS NI, ,BRGYAD

PA'I MTHA' LAS RNAM PAR GNAS, ,AU YI YI GE THUNG NGUR BCAS, ,YI
GE MCHOG NI DAM PA STE, ,AA SOGS YI GE RNAL 'BYOR MA, ,HR'I: YI
YI GER YANG DAG SBYOR, ,AA YI MTHA' DANG YANG DAG LDAN, ,SA BON
LNGA YIS DGOS PAR BCAS, ,PADMA KHA BYE BYAS NAS NI, ,YI GE RNAMS
NI BSGOM PAR BYA, ,

DE LTAR RNAL 'BYOR RTOG BYAS NAS, ,'DOD PA'I DON GRUB RDO RJE
CAN, ,SNGAGS KYIS BYIN BRLABS DE NAS NI, ,RNAL 'BYOR CHEN PO DE
MNYAM GZHAG ,RANG BZHIN SHES RAB YAN LAG GI, ,GSANG BA'I ZE'U
'BRU'I SPYOD YUL DU, ,LTE BAR GNAS PA'I RI MO LA, ,DE LA GNAS PAR
SBYAR BAR BYA, ,A'A

LE K'A LI MNYAM BYAS NAS, ,'BAR BA LA SOGS SNGAGS PA YI, ,SENG
GE'I RNAL 'BYOR PHYAG RGYA NI, ,BCINGS TE GTUM MO GZHUG PAR BYA,
,GZUGS MED LHA YI RNAL 'BYOR BYAS, ,RTOG PAS YANG DAG BSGYUR NAS
NI, ,BRGYAD PA'I MTHAR NI THIG LER BCAS, ,BDE BA CHEN PO 'DZAG
PAR

'GYUR, ,LAN GNYIS LAN GSUM GOMS BYAS TE, ,BDE BA CHEN PO 'DZAG PA
NA, ,RNAL 'BYOR NGAL BOS GNAS BYA'O, ,GZHAN YANG RNAL 'BYOR LA
BOS NAS, ,RNAL 'BYOR MA YIS SLONG BAR BYED, ,KYE MA MNYAM MCHOG
RDO RJE YI, ,'OD KYI PADMA KHA BYE ZHIG ,AA LA LA LA LA HA, ,BDE
BA CHEN PO

@254B RAB TU DGYES PA'I GAR MDZOD CIG ,NYI MA'I 'OD KYIS PADMA
KHA RAB 'BYED PA BZHIN, ,BDE BA CHEN PO RAB TU DGYES PA'I GAR
MDZOD CIG ,DE LTAR THUGS NI DGYES GYUR NAS, ,SGEG PA CHEN PO RNAM
PAR BSGYINGS, ,LHA MO'I TSOGS KYI DBUS NA NI, ,DGYES PA'I

DGA' BAS RNAM PAR ROL, ,BDAG GIS SGRUB THABS 'DI BYAS PA'I, ,BSOD
NAMS 'DI YIS 'GRO BA KUN, ,SGYU 'PHRUL CHEN MO KHYAB BDAG GI
,GTZO BO'I BDAG NYID THOB PAR SHOG ,SLOB DPON CHEN PO DPAL RIN
CHEN RDO RJE'I ZHAL SNGA NAS MDZAD PA'I SGYU 'PHRUL CHEN MO'I
SGRUB

THABS RDZOGS SO,, ,,RGYA GAR GYI MKHAN PO MKHAS PA CHEN PO DZNY'A
NA SHR'I BHA DRA DANG, BOD KYI LO TZ'A BA DGE SLONG 'PHAGS PA
SHES RAB KYIS BSGYUR BA'O,,