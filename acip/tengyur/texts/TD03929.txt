@95B #, ,RGYA GAR SKAD DU, MA DHYA MA AU PA DE SHA
N'A MA,

BOD SKAD DU, DBU MA'I MAN NGAG CES BYA BA, 'JIG RTEN MGON PO LA
PHYAG 'TSAL LO, ,GANG GI GSUNG GI 'OD ZER GYIS, ,BDAG SOGS RMONGS
PA MA LUS PA'I, ,SNYING GI PADMA KHA 'BYED PA'I, ,DAM PA'I SKYES
MCHOG DE LA 'DUD, ,THEG PA CHEN PO DBU MA'I MAN NGAG NI 'DI YIN
TE, KUN RDZOB TU

CHOS THAMS CAD TSU ROL MTHONG BA'I NGOR BYAS NAS, RGYU 'BRAS LA
SOGS PA RNAM PAR GZHAG PA THAMS CAD JI LTAR SNANG BA BZHIN DU
BDEN PA YIN LA, DON DAM PAR RAM YANG DAG PAR NA KUN RDZOB JI LTAR
SNANG BA DE KHO NA GTAN TSIGS CHEN PO RNAMS KYIS GZHIGS SHING
BSAL NA, SKRA'I RTZE MO BRGYAR

GSHAGS PA'I TSAD KYANG BZUNG DU MED DO ZHES NGES PAR KHONG DU
CHUD PAR BYA'O, ,STAN BDE BA LA SKYIL MO KRUNG BCAS TE 'DUG LA,
'DI LTAR RE ZHIG DNGOS PO GNYIS TE, GZUGS CAN DANG, GZUGS CAN MA
YIN PA'O, ,DE LA GZUGS CAN RNAMS NI RDUL PHRA RAB 'DUS PA YIN LA,
DE YANG

PHYOGS CHA'I DBYE BAS PHYE ZHING GZHIGS NA, SHIN TU PHRA BA YANG
LUS PA MED CING SHIN TU SNANG BA YANG MED DO, ,GZUGS CAN MA YIN
PA NI SEMS YIN LA, DE YANG 'DI LTAR 'DAS PA'I SEMS NI 'GAGS SHING
ZHIG ,MA 'ONGS PA'I SEMS NI MA SKYES SHING MA BYUG, DA LTAR GYI
SEMS NI

'DI LTAR YANG SHIN TU BRTAG DKA' STE, KHA DOG MED CING DBYIBS
DANG BRAL BA, NAM MKHA' DANG 'DRA BAS MA GRUB PA'AM, YANG NA GCIG
DANG DU MA DANG BRAL BAS SAM, YANG NA MA SKYES PAS SAM, YANG NA
DE RANG BZHIN GYIS 'OD GSAL BA LA SOGS PA, RIGS PA'I MTSON GYIS

DPYAD CING GZHIGS NA MA GRUB PAR RTOGS SO, ,DE LTAR GNYIS PO CI'I
NGO BOR YANG MA GRUB CING MED TZAM NA, SO SOR RTOGS PA'I SHES RAB
DE NYID KYANG MA GRUB STE, DPER NA SHING GNYIS PHAN TSUN DRUD PAS
ME BYUNG BA'I RKYEN GYIS SHING GNYIS PO TSIG CING MED PA'I RJES
LA, GANG GIS

@96A *, ,SREG PAR BYED PA'I ME DE NYID KYANG RANG ZHI BA DE BZHIN
DU RANG DANG SPYI'I MTSAN NYID KYIS CHOS THAMS CAD MED PAR GRUB
TZAM NA SHES RAB NYID SNANG BA MED CING 'OD GSAL BA CI'I NGO BO
YANG MA GRUB PAS, BYING BA DANG RGOD PA LA SOGS PA'I SKYON DU
GYUR PA THAMS CAD BSAL TE,

BAR SKABS DE SHES PA CIR YANG MI RTOG CIR YANG MI 'DZIN, DRAN PA
DANG YID LA BYED PA THAMS CAD SPANGS TE, JI SRID DU MTSAN MA'AM,
RNAM PAR RTOG PA'I DGRA'AM, CHOM RKUN MA LANGS KYI BAR DU DE LTA
BU LA SHES PA GNAS PAR BYA'O, ,GANG GI TSE LDANG BAR 'DOD NA DAL
BUS SKYIL MO KRUNG BSHIG

LA LANGS TE, SGYU MA LTA BU'I YID KYIS LUS DANG NGAG DANG YID
KYIS DGE BA CI NUS KYIS BYA'O, ,DE LTAR GUS PA DANG, YUN RING BA
DANG, RGYUN MA CHAD PAR BSGRUBS NA SKAL BA DANG LDAN PA RNAMS
KYIS TSE 'DI NYID LA BDE BA MTHONG BAR 'GYUR TE, CHOS THAMS CAD
NAM MKHA'I DKYIL LTA BUR 'BAD PA DANG

RTZOL BA MED CING RANG GI NGANG GIS LHUN GYIS GRUB PAR MNGON SUM
DU BYED DO, ,DE'I RJES LAS THOB PAS NI CHOS THAMS CAD SGYU MA LA
SOGS PAR SHES SO, ,GANG GI TSE RDO RJE LTA BU'I TING NGE 'DZIN
MNGON DU BYAS PHAN CHAD NI RJES LAS THOB PA YANG MI MNGA' STE,
DUS THAMS CAD DU MNYAM PAR GZHAG PA'O, ,

DE LTA MA YIN NA BYANG CHUB SEMS DPA' DANG KHYAD PAR CI YOD CES
BYA BA LA SOGS PA'I RIGS PA DANG LUNG 'DIR MI BRJOD DO, ,GZHAN
GYI DON BSKAL PA GRANGS MED PAR TSOGS BSAGS PA DANG, SMON LAM
BTAB PA'I MTHUS GDUL BYA RNAMS JI LTAR 'DOD PA BZHIN DU 'GYUR RO,
,LUNG DANG RIGS

PA SHIN TU MANG MOD KYI, 'DIR MA SPROS SO, ,DBU MA'I MAN NGAG CES
BYA BA PAndI TA D'I PAm KA RAS MDZAD PA RDZOGS SO,, ,LO TZ'A BA
DGE SLONG TSUL KHRIMS RGYAL BAS LHA SA 'PHRUL SNANG DU BSGYUR
CING ZHUS TE GTAN LA PHAB PA'O,, ,,RA SA 'PHRUL SNANG GTZUG LAG
KHANG CHEN DU, ,MAR ME MDZAD DPAL

ZHES BYA'I MKHAS PA LA, ,BOD KYI RDOG BTZUN LEGS PA'I SHES RAB
KYIS, ,GSOL BA BTAB NAS BDAG GIS BSGYUR BA YIN, ,GNAS BRTAN MAR
ME MDZAD DPAL GYIS, ,GZHUNG LUGS SKYES BU GSUM 'DZIN PA, ,GOL
BA'I LAM DU MI 'GRO ZHES, ,NAG TSO TSUL KHRIMS RGYAL BAS SMRAS,, ,,

