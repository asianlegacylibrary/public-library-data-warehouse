@290A #, ,RGYA GAR SKAD DU, GU RU AU PA
DE SHA N'A MA MA H'A M'A Y'A MAndALO PA YI KA ,BOD SKAD DU, SGYU
'PHRUL CHEN MO'I DKYIL 'KHOR GYI CHO GA BLA MA'I ZHAL SNGA'I MAN
NGAG

CES BYA BA, BCOM LDAN 'DAS 'JAM DPAL GZHON NUR GYUR PA LA PHYAG
'TSAL LO, ,'JIG RTEN DBANG PHYUG LA PHYAG 'TSAL LO, ,RANG RIG
RNAM PA YID DU 'ONG BA'I SKU, ,RNAM PAR RTOG PA'I 'JUG PA MA LUS
BSAL, ,RNAM DAG RIG PA GNYIS MED SKU 'CHANG BA'I, ,

KHRAG 'THUNG DPA' BO RDO RJE CAN PHYAG 'TSAL, ,SGYU 'PHRUL CHEN
MO'I CHO GA DE'I, MAN NGAG LEGS PAR RGYUN CHAGS PA, ,'DUL BAS
BYIN GYIS LEGS PAR NI, ,DKYIL 'KHOR RIM PA GSAL BAR BYA, ,RGYUD
PA'I SHIN TU ZAB DANG DRANG BA'I TSIG NI PHAL CHER SPROS PA'I
BDAG NYID LA, ,

CHAGS MED BLO YIN NOR CAN RNAMS KYIS KYANG NI RIG MIN BDAG LA
'ANG SMRA NUS MED, ,'ON KYANG DPAL LDAN BLA MA'I ZHABS KYIS LEGS
PAR GSUNGS PA PHRA MO SGOM TZAM DANG, ,RDO RJE SPUN GYIS GSOL BA
BTAB PAS BDAG GI DRAN PAR BYA PHYIR CUNG ZAD BRJOD, ,DE LA DANG
POR

@290B BDEN PA DANG, DKON MCHOG DANG, LAS DANG 'BRAS BU LA SOGS PA
LA MNGON PAR YID CHES PA DANG LDAN PA, SEMS CAN MA LUS PA LA BU
GCIG PA LTAR BYAMS PA, KHAMS GSUM PA'I SEMS CAN GYI TSOGS KYIS
SDUG BSNGAL GSUM GYI SBYOR BAS SDUG BSNGAL BAR GYUR PA LA

DMIGS NAS, DE DAG GDON PA'I BSAM PA RDZOGS PA'I BYANG CHUB TU
BYAS LA, SBYIN PA DANG TSUL KHRIMS LA SOGS PA DANG LDAN PA SGYU
'PHRUL CHEN MO NAS GSUNGS PA'I RIM PAS CHU LA SOGS PA'I RJES SU
GNANG BA DAG GIS DBANG BSKUR BA 'JIG RTEN GYI CHOS BRGYAD KYIS MA
GOS PA'I BSAMS

CAN GSANG SNGAGS DANG RGYU DANG DNGOS GRUB SHES PAS, ME TOG DANG
'BRAS BU LA SOGS PAS BRGYAN PA'I RAm 'AM, CHU BRAN DANG 'BAB
CHU'I 'GRAM MAM, DUR KHROD LA SOGS PA'I YID DANG MTHUN PA'I GNAS
GANG YANG RUNG BA 'BA' ZHIG TU, THO RANGS GDONG DAG PA LA SOGS PA
BYA STE, STAN SHIN TU

'JAM PA LA 'DUG NAS, SNYING GAR NYI MA LA YI GE H'Um BKOD LA DE'I
'OD ZER LAS BYUNG BA'I PHYI DANG NANG GI MCHOD PA RNAMS KYIS,
MDUN GYI GNAS SU BLA MA DANG SANGS RGYAS DANG BYANG CHUB SEMS
DPA' RNAMS DANG, DKYIL 'KHOR LHA LNGA'I BDAG NYID CAN GYI 'KHOR
LO CAN MGON PO LA YANG DAG PAR MCHOD DE,

SDIG PA BSHAGS PA DANG, BSOD NAMS LA RJES SU YI RANG BA DANG,
GSUM LA SKYABS SU 'GRO BA LA SOGS PA DANG, SMON LAM GDAB PAR BYAS
LA, STONG PA NYID BSGOM PAR BYA'O, ,AOm SH'U N+YA T'A DZNY'A NA
BADZRA SVA BH'A BA A'ATMA KO&HAm ZHES YID KYIS GDON PAR BYA'O,
,DE MA THAG TU NAM MKHAR MTSO SKYES DMAR PO

'DAB MA BZHI PA LA GNAS PA'I NYI MA LA THIG LE 'PHRO 'DU CAN LNGA
GNAS PA SNGON DU BSAMS LA, DE NAS YUD TZAM PHYOGS BCU'AM BZHI'I
THIG LE LAS BYUNG BA'I MKHA' 'GRO MA BDE BA CHEN PO SHIN BTU DGA'
BA LAS CHAGS PA'I GZUGS, BYAMS PA CHEN PO DANG, SNYING RJE DANG,
DGA' BA DANG, BTANG

SNYOMS SNGON DU GOMS PA'I RANG BZHIN CAN BZHI GAR BYED CING GLU
YID 'ONG BA'I SKAD SNYAN PAS SKUL BAR BYED PAR BSAM MO, ,HA LE SA
HI BI YA KA MA LA PA PO HI AU PA DZNYE AA LA LA LA LA HO, ,MA H'A
SU KHA NA, AA RA HI AU NRE TE nA, RA BI KI RA nEK nA PA PHUL nI
LI AU KA MA LU MA H'A SU HE AA LA LA LA

@291A *, ,LA HO, ,MA H'A SU HE NA AA RA HI AU NE TYA NA, DE NAS
'GRO BA MA LUS PA 'KHOR BA'I SDUG BSNGAL LAS GDON PA'I BSAM PA
CAN, 'GRO BA SGYU MA DANG, SMIG RGYU DANG, DRI ZA'I GRONG KHYER
DANG YANG DAG PA JI LTA BA BZHIN DU DE KHO NA'I NGO BOR BLTAS LA,,

THIG LE DBUS MA LAS BYUNG BA'I YI GE H'Um YONGS SU GYUR PA NA
AINDRA N'I LA LTA BU'I 'OD YE SHES LNGA DANG SKU GSUM GYI BDAG
NYID MCHOG TU DGA' BA MDZES PA'I ZHAL BZHI PA, PHYAG BZHI PA SKU
LA THAL BA'I RDUL GYIS BSGOS PA, 'DI'I RTZA BA'I ZHAL NI LUS LTAR
MTHING

GA G-YAS SER PO RGYAB DMAR PO G-YON MAR GAD LTAR 'BAR BA SPYAN
GSUM PA, MI'I PAGS PA LA SOGS PA DANG, PHYAG RGYA LNGAS BRGYAN
PA, DBU SKRA DMAR SER GYEN DU 'BAR BA NYI MA'I GDAN MNGA' BA MI
BSKYOD PAS DBU BRGYAN PA'I THOD PA'I PHRENG BA CAN,

ROL PA'I PHYAG G-YAS DANG CIG SHOS DAG GIS MDA' GZHU BSNAMS PA,
KHRAG GIS BKANG BA'I THOD PA DANG, DRIL BU G-YER KHA DANG BCAS PA
KHA tV'Am GAS 'BREL PA DAG GIS RANG GI NGO BO DANG GNYIS SU MED
PA'I RANG SNANG BA'I SANGS RGYAS MKHA' 'GRO MA'I

GZUGS LA 'KHYUD PA, 'OD ZER GYI SGO'I MTHA' LAS BYUNG BA'I THUB
PA'I DBANG PO'I TSOGS KYIS 'GRO BA'I BYA BA BSGRUB PA, RANG RANG
GI PHYOGS NA GNAS PA'I LHA MO BZHI'I ZHAL DU BLTAS PAS GAR GYI
GOM PAS GNAS PA'I SBYOR BAS GAR MDZAD PA'I SNYING RJE'I STOBS SU
BDAG

NYID BSAM PAR BYA'O, ,GZHAN DAG NA RE PHYAG DRUG PA YIN TE SNGAR
BSTAN PA'I PHYAG BZHIS SNGA MA BZHIN DU PHYAG MTSAN BZHI BSNAMS
PA, GZHAN DAG GIS SANGS RGYAS MKHA' 'GRO MA LA 'KHYUD PA'O ZHES
ZER TE, RGYUD NAS PHYAG BZHI ZHES PAS PHYAG GNYIS 'KHYUD PAS

'BREL BAR BSTAN PA'I PHYIR LEGS PAR BYAS PA'O, ,JI SKAD DU DPAL
GSANG BA 'DUS PAR 'DOD PA'I RGYAL PO PHYAG BZHI PAR BSHAD PA LTA
BU'O ZHES SO, ,MKHA' 'GRO MA RNAMS KYI PHYAG MTSAN LA SOGS PA
BRJOD PAR BYA STE, DE LA SHAR PHYOGS SU RDO RJE MKHA' 'GRO

@291B MA MDOG SNGON MO, SNGON PO DANG, SER PO DANG, DKAR DMAR
DANG, LJANG GU'I ZHAL BZHI DANG LDAN PA, SA DANG ME LONG LTA BU'I
YE SHES LA SOGS PA'I NGO BO, G-YAS PA DAG GIS RDO RJE SNGON PO
DANG THOD PA 'DZIN PA, G-YON PA DAG GIS DRIL BU DANG KHA tV'Am
GA 'DZIN

PA'O, ,LHO PHYOGS SU MNYAM PA NYID KYI YE SHES DANG CHU'I KHAMS
LA SOGS PA RNAM PAR DAG PA RIN CHEN MKHA' 'GRO MA SER MO PHYAG
G-YAS PA DAG GIS RIN PO CHE'I SNYEM DANG MDUNG RTZE GSUM PA 'DZIN
PA, PHYAG G-YON PA DAG GIS CE SBYANG GIS MGRIN PA BTZIR BA DANG,

BA DAN MCHOG BZUNG BA'O, ,KHA CIG NA RE, CE SBYANG THOD PA NA GNAS
PA 'DZIN PA'O ZHES PA'O, ,SER PO DANG, SNGON PO DANG, DMAR PO
DANG, LJANG GU'I ZHAL CAN NO, ,NUB PHYOGS SU PADMA MKHA' 'GRO MA,
DKAR DMAR, ME DANG SO SOR RTOG PA LA SOGS PA'I RANG BZHIN

DKAR DMAR DANG, GSER BZHU BA DANG, SNGON PO DANG, LJANG GU'I ZHAL
BZHIS MDZES PA, G-YAS DAG NA SNA TSOGS PADMA'I 'DAB MA DANG MDA'
'DZIN PA'O, ,CIG SHOS DAG GIS THOD PA DANG GZHU 'DZIN PA'O,
,BYANG PHYOGS SU SNA TSOGS MKHA' 'GRO MA RIN PO CHE MAR GAD

LTAR 'BAR BA BYA BA GRUB PA DANG RLUNG LA SOGS PA RNAM PAR DAG
PA'I RANG BZHIN, LJANG GU DANG, SER PO DANG, DKAR PO DANG, SNGON
PO'I ZHAL DANG LDAN PA G-YAS PA DANG CIG SHOS DAG GIS RAL GRI
DANG dA MA RU DANG ZHAGS PA DANG ZHAG GI BUM PA CAN BSAM MO, ,LHA
MO

THAMS CAD NI ZHAL BZHI PA STE, BCOM LDAN 'DAS KYI ZHAL GYI MDOG
PHYOGS KYI CHA GANG GI CI 'DRA BAR PHYOGS KYI CHA DE'I BCOM LDAN
'DAS MA'I MDOG KYANG DE 'DRA BA YIN NO, ,DE MA THAG TU YAN LAG
DRUG DGOD PAR BYA STE, DPRAL BA DANG, MGUL BA DANG, MIG DANG, RNA
BA

DANG, SNA DANG, SNYING GA RNAMS SU, AOm A'A:H'Um KHE, TZI RA YI
GE RA'I GONG DU H'Um DGOD PAR BYA'O, ,DE NAS RDO RJE SE GOL GYI
SBYOR BAS YE SHES KYI DKYIL 'KHOR SPYAN DRANGS LA, MCHOD YON LA
SOGS PA PHUL TE DAM TSIG GI DKYIL 'KHOR DANG LHAN CIG TU BYA'O,
,DE'I RJES LA

@292A *, ,SNYING GA NA GNAS PA'I NYI MA'I DKYIL 'KHOR LA GSANG
SNGAGS KYI YI GE H'Um GNAS PA'I 'OD ZER GYIS PHYOGS BCU NA BZHUGS
PA'I MGON PO RNAMS BSKUL TE, DE'I 'OD LAS BYUNG BA'I RIG PA CHU
SHEL LTA BU'I BUM PA YE SHES KYI BDUD RTZIS GANG BA LAG NA THOGS
PA

RNAMS KYIS DBANG BSKUR BA DANG, BDAG NYID LA MI BSKYOD PA COD PAN
DU BSAM MO, ,BTZUN MO RNAMS LA NI, YANG 'DIR RIM PA BZHIN DU MGO
BOR RTAG PA DANG, RIN CHEN DBANG DANG, SNANG BA MTHA' YAS DANG,
DON YOD GRUB PA RNAMS BSAM MO, ,DE NAS TING NGE 'DZIN LAS BYUNG
BA'I

LHA MO MCHOD PA DAM PAS BREL PA RNAMS KYIS 'DOD PA'I YON TAN
RNAMS KYIS PHYOGS BCU NA BZHUGS PA'I DKYIL 'KHOR GYI 'KHOR LO CAN
MGON PO BDAG NYID HE RU KA LA LEGS PAR MCHOD DE, MCHE BA GTZIGS
SHING 'JIGS CHEN PO, ,SGYU MA'I ME TOG PHRENG BAS BRGYAN, ,

SHA CHEN PO DAG GSOL MDZAD PA, ,HE RU KA LA BDAG PHYAG 'TSAL,
,ZHES BYA BA'I BSTOD PA'I GLU RNAMS KYIS BSTOD PAR BYA'O, ,DE MA
THAG TU RANG SNANG BA DPAL SANGS RGYAS MKHA' 'GRO MA DMAR MO DGA'
BA LA SPROS PA'I MGO DANG, SNYING GA DANG, LTE BA DANG, GSANG BA
DANG,

BRLA ZUR DANG, RKANG PA LA THUG PAR RIM PA BZHIN DU SA BON, AOm
H'Um SA BON A'A HA RNAMS KYI RIGS LNGA'I BDAG NYID CAN DANG, YI
GE HR'I:YONGS SU GYUR PA LAS GSANG BA'I PADMA DMAR PO, YI GE
BHR'Um YONGS SU GYUR PA LAS GRUB PA'I 'OD ZER 'BRU SER PO CAN
BLTAS LA LHA MO BZHIS

SNGAR GLUS BSKUL BZHIN PA, YI GE H'Um YONGS SU GYUR PA LAS GSANG
BA'I RDO RJE, YI GE AOm LAS SPRUL PA'I NOR BU, BU GAR PHAt BKOD
LA, BYED PA SNA TSOGS PA LAS RGYAL BA RJES SU CHAGS PAR BYA BA
BRTZAM PAR BYA'O, ,RDO RJE DANG PADMA'I PHAt KYI SGRA DAG GIS
BKUG PA'I RGYAL

PA'I TSOGS BDE BAR GNAS PA PHAB PA LAS ZHU BA'I RDO RJE'I LAM NAS
BYUNG BA LHA MO'I PADMA'I LTE BAR LTUNG BA SEMS DAM PA'I NGO BO
LCES RNAM PA SNA TSOGS PAS PHYOGS TE MYANG LA MGON PO'I LUS DANG
NGAG DANG SEMS TSIM PAR BYA'O, ,SNYING GAR 'BYUNG BA BZHI'I RANG
BZHIN PADMA DMAR PO 'DAB

@292B MA BZHI PA LA NYI MA'I DKYIL 'KHOR LA GNAS PA'I THIG LE
DKAR PO ZLA BA'I DKYIL 'KHOR DANG KHA SBYAR BA PADMA'I RTZA LAG
GI SKUD PA DANG 'DRA BA'I RI MO PHYED DANG BDUN GYIS LEGS PAR
DKRIS PA STE, DE LA RGYA MTSO'I CHU LTA BU BLUGS PAS SKYES BU
CHEN PO'I MTSAN SUM CU RTZA GNYIS DANG,

DPE BYAD BZANG PO BRGYAD CU SGRUB PAR BYED PA DBYANGS DANG GSAL
BYED RNAMS NYIS LDAB TU BRGYUS PA'O, ,DE'I STENG GI BU GA NAS
ZLOS PA'I TSE NA ME TOG MA LA TI BRGYUS PA'I PHRENG BA LTA BU
PHYUNG LA, SDUD PA'I TSE NA DE BZHIN DU GZHUG GO, ,YI GE GSUM
BZLAS PAR BYA STE, RLUNG 'BYUNG BA

NAS YI GE GSUM YANG 'BYUNG ZHING 'BYUNG BA NAS YANG DE 'JUG LA,
GNAS PA YANG THIG LE DKAR PO'I DBUS SU GNAS PA YIN NO, ,DE LTAR
RI MO PHYED DANG BDUN LA DBYANGS DANG GSAL BYED BRGYUS PA YANG
'JUG PA DANG GNAS PA DANG 'BYUNG BA SEMS KYI RGYU BA GZHAN DU MA
SONG

BAR BSAM MO, ,AOm A'A:H'Um ZHES PA NI BZLAS PA BYA BA'I SNGAGS
SO, ,MNGON PAR RTOGS PA'I RIM PA 'DI NI GO SLA BA YIN LA, BLA
MA'I ZHAL SNGA'I MAN NGAG KYANG YIN NO, ,DE LTAR THUN BZHIR GNAS
PAR BYA'O, ,GZHAN MIN PAR BYA STE, SEMS KYI TSOGS PA TING NGE
'DZIN LA

BZHAG LA, SEMS CAN MTHA' YAS PA BSGRAL BA'I DON DU SMON LAM GDAB
BO, ,RDO RJE 'CHANG GI RNAM PAR BSGOMS PA YI, ,STOBS LAS BDAG GI
DGE BA GANG BYUNG BA, ,DE YIS 'GRO BA 'DI DAG MYUR BAR NI,
,SNYING RJE'I STOBS KYI LUS CAN DU GYUR CIG ,RDO RJE 'CHANG

GI RNAM PA'I SEMS 'DI 'DRA BA, GZUNG BA DANG 'DZIN PA'I RNAM PA
DANG BRAL BA'I LUS DANG NGAG GI RANG BZHIN GYI LAS GANG CI YANG
RUNG BA DE DAG NI PHYAG RGYA DANG SNGAGS KYI RNAM PA YIN NO ZHES
DE BZHIN GSHEGS PA RNAMS KYIS GSUNGS SO, ,GZUNG BA LA SOGS

PA'I RNAM PA DANG BRAL BA NYID KYANG DE'I DUS NA DE LA SNANG BA
MED PA'I PHYIR RO, ,'DI LTAR GANG SNANG BA DE KHO NA YANG DAG
PA'I THA SNYAD KYI LAM LA 'JUG PA YIN NO, ,DE LTAR SEMS YONGS SU
GSAL BA'I NGO BO BDE BAR MYONG BA DE'I DUS NA SDUG BSNGAL NI MA
YIN LA, RNAM PAR

@293A *, ,RIG BYED NYID KYANG THAMS CAD DU SNANG BA YIN NO, ,'DI
LTAR YANG BEMS PO RANG GSAL BA NYID NA, BEMS PO NYID DU MI RIGS
PA'I PHYIR RO, ,LOG PA YIN NA YANG NA GSAL BA MI DMIGS PA'I PHYIR
TE, DE'I DUS NA RANG GSAL BA BZHIN MGON

PO'I RNAM PA BDE BA CHEN PO'I NGO BO DANG RNAL 'BYOR MA LA SOGS
PA'I GZUGS SU SNANG BA MA GTOGS PA GSAL BA'I NGO BO GZHAN SNANG
BA NI MED DO, ,GAL TE KA BA'I GSAL BA BZHIN DU RNAL 'BYOR MA
RNAMS KYI SNANG BA YIN NO ZHE NA, 'DI NI THA DAD PA MED KYANG
MTHONG STE,

NAM MKHA'I RANG BZHIN BLTA'O, ,GZHAN YANG DUS MNYAM PA NA YANG
CIG CAR DMIGS PA'I PHYIR G-YAS DANG G-YON GYI RVA LTA BU YIN NA
CI GANG GI GZUNG BA'AM 'DZIN PA YIN, DUS THA DAD PA NA YANG CIG
CAR SNANG BA YIN PA NA GZHAN MI DMIGS PA'I PHYIR NA YANG GZUNG BA
DANG,

'DZIN PA'I DNGOS PO MED DO, ,MGU BA DANG YID BSANG PA LA SOGS PA
NANG GI BDE BA LA SOGS PA'I NGO BO DANG SNGON PO LA SOGS PA NI
PHYI ROL GYI GZUNG BA YIN NO ZHES SO, ,BRJOD PAR BYA BA NI MA YIN
TE MNGON SUM GYI PHYI ROL DANG NANG GI YIN NO ZHES BYA BAR NI MI
NUS TE,

MNGON SUM NI RNAM PAR MI RTOG PA MED PA'I PHYIR RO, ,DE'I RJES
LAS THOB PA'I RNAM PAR RTOG PA'I YUL DNGOS PO MED PA'I PHYIR RO,
,RJES SU DPAG PA LA KHYAB PA MA GRUB PO, ,DE BAS NA LHA'I BDAG
NYID KYI DKYIL 'KHOR GYI 'KHOR LO'I YE SHES DE NI GCIG NYID DANG,

DU MA NYID DANG, THA DAD PA DANG, DNGOS PO DANG, DNGOS PO MED PA
LA SOGS PA'I KUN TU RTOG PA MA LUS PAS STONG PA'I PHYIR RNAM PAR
RTOG PA GZUNG BA LA SOGS PA'I RNAM PA DANG BRAL BA GANG YIN PA'I
NGO BO YIN NO, ,BDE BA'I BDAG NYID KYI RGYU LAS

SKYES PA'I PHYIR BDE BA'I RANG BZHIN GNYIS SU MED PAR SNANG BA
NYAMS SU MYONG BA BDAG DANG BDAG GIR 'DZIN PA'I MTSAN NYID 'KHOR
BA DANG 'GAL BA YONGS SU NYAMS PA MED PA'I CHOS YIN TE, 'TSE BA
MED PA YANG DAG PA'I DON GYI RANG BZHIN YIN PA'I PHYIR, BLO DE'I

@293B PHYOGS SU 'DZIN PAS NA MNGON SUM DU BYA BA YIN NO, ,'GAL BA
YANG GANG DANG LHAN CIG TZAM YANG DMIGS PA DE NI SHIN TU GOMS
PA'I DBANG GIS GNYEN POS RANG GI MI MTHUN PA RTZA DA NAS 'BYIN PA
KHO NA YIN NO, ,GANG YANG SHIN TU GOMS PA DE'I BSGOM PA'I

STOBS KYIS GSAL BAR NYE BAR 'GRO STE, 'DOD PA DANG MYA NGAN LA
SOGS PA KHYAB PA GRUB CING RANG GI MI MTHUN PA'I PHYOGS THA MAL
PA'I NGA RGYAL DANG, THA MAL PA'I RNAM PA DAG RTZAD NAS 'DON PAR
GRUB PA YIN NO, ,RNAM PA MED PA'I SHES PA NI RMI

LAM DU YANG NYAMS SU MYONG BA MA GRUB PA'I PHYIR 'GA'I YANG GNYEN
PO NYID MA YIN NO, ,PHA ROL TU PHYIN PA'I TSUL GYI LTA BA LAS
KYANG SGYU MA LTA BU BDAG MED PA'I LTA BA DANG LDAN PA YANG SBYIN
PA LA SOGS PA THA MAL PA'I RNAM PAR RTOG PA'I GNYEN PO YIN

MOD KYI, DE LTA NA YANG THA MAL PA'I RNAM PA 'DI MI 'GYUR LA, THA
MAL PA'I RNAM PAR RTOG PA DANG, THA MAL PA'I RNAM PA GNYIS KA NI
SPANG BYA YIN NO, ,GAL TE SPYIN PA LA SOGS PA LA LONGS SPYOD CHEN
PO LA SOGS PA NYID DANG, SBYIN PA LA SOGS PA'I 'BRAS BU LAS

SKYES BU CHEN PO'I MTSAN SUM CU RTZA GNYIS DANG DPE BYAD BZANG PO
BRGYAD CU'I BDAG NYID KYIS SPRUL SKU 'GRUB PAR 'GYUR BA YIN NO
ZHE NA, DE DAG NI MNGON SUM DANG RJES SU DPAG PA DAG GIS LAS DE
DANG DE DAG GI 'BRAS BU NYE BAR LONGS SPYOD PA'I MTSAN NYID 'DI
YIN NO, ,

DE DAG GIS NI SKYES BU CHEN PO'AM TSAN 'DI DAG YIN ZHES GRUB PA
YIN NO, ,YANG BSGOM PA'I STOBS KYIS NI DUS MNYAM PAR PHUN SUM
TSOGS PA THAMS CAD LA DMIGS PA'I MTSAN DANG DPE BYAD 'BAR BA'I
SKU DMIGS PA DANG, YANG DAG PAR RIG PA TZAM GYI NGO BO

DKYIL 'KHOR GYI 'KHOR LO'I RNAM PA'I SEMS GSAL BAR SNANG BA NYE
BAR 'GRO BA NA CI STE MI 'GRUB, ,DON 'DI NI BLA MA'I ZHAL SNGA
NAS KYANG DON GYI SKAD DU GSUNGS TE, GZUGS SKU CHOS KYI SKU YIN
SGOM BYED PA, ,KA YIS NGES PAR BYANG CHUB THOB PA YIN, ,CHOS SKU
RGYAL

@294A *, ,BA'I BSAM GTAN GYIS THOB NA, ,GZUGS KYI SKU LA CI STE
BSGOM MI BYED, ,GAL TE GZUGS SKU BSOD NAMS TSOGS KYIS THOB
NA'ANG, ,DE YIS YUN RING DUS GZHAN DMAN PA STE, ,'BRAS BU'I KHYAD
PAR RGYU YI KHYAD PAR LAS, ,SKU GSUM DUS

MNYAM PAR NI SNANG BA YIN, ,ZHES SO, ,YANG NA BDAG GIS, ,GZUGS
GANG DAG 'DZIN PAR LHAG PAR SGRO BTAGS PA LA SOGS PA'I RGYU DE
DAG LAS SBYIN PA LA SOGS PA 'BYUNG BA NI DE KHO NA NYID DU BDAG
MED PA DANG LDAN PA YIN MOD KYIS, DE LTAR NA YANG SRID PA'I SDUG

BSNGAL DANG LHAN CIG 'GAL BA MED DE, GANG GI PHYIR 'DIR SBYIN PA
LA SOGS PA YOD KYANG DE THA MAL PA'I RANG GI NGO BO LAS BYUNG BA
SRID PA'I SDUG BSNGAL LDOG PAR MI 'GYUR RO, ,DGONGS PA NI 'DI YIN
NO, ,RE ZHIG SEMS CAN DU BLTA BAS SBYIN PA LA SOGS PA

NI THA MAL PA'I RNAM PAR RTOG PAS SRID PA'I SDUG BSNGAL DANG 'GAL
BAR MI 'GYUR TE, BDAG MED PA'I LTA BA DANG LDAN YANG SBYIN PA LA
SOGS PA DANG DNGOS SU 'GAL BA MED LA BDAG MED PA'I LTA BA KHO NA
DANG DNGOS SU 'GAL BA YIN NO, ,DE LTAR YANG YE SHES

ZHABS KYI ZHAL SNGA NAS, THA MAL PA YI RANG GI GZUGS KYIS NI,
,BDAG MED LDAN PA'ANG SBYIN PA LA SOGS PAS, ,'GAL BA DAG NI YOD
MIN GANG GI PHYIR, ,'DI NI BDEN YANG DER NI LDOG MI 'GYUR, ,ZHES
GSUNGS SO, ,MCHOG TU DGA' BA BDE BA'I RGYUR NI MI

'GYUR TE BTANG SNYOMS KYI RANG BZHIN YIN PA'I PHYIR RO, ,DKA' BA
BRGYA PHRAG GIS BRTEN CING 'KHRUG PA RDZOGS PA'I BYANG CHUB KYANG
SKAL PA MI NYUNG BAS THOB PAR BYA BA YIN TE, DES NA PHA ROL TU
PHYIN PA'I TSUL NI SKYES BU MCHOG GI DON GYI LAM GYI RGYU LEGS PA
MA YIN NO, ,DKYIL 'KHOR

GYI 'KHOR LO'I RNAM PA'I SEMS 'DI NI DNGOS PO KHO NAR 'KHOR BA'I
SDUG BSNGAL MA LUS PA DANG 'GAL LO, ,MCHOG TU DGA' BA BDE BA'I
TSOGS MED CING BDE BA'I THABS MYUR BAS BLA NA MED PA'I RGYU YIN
TE, 'DI KHO NAR LAM GYI BDEN PAR RIG PA'I PHYIR NA, RTOG PA DANG
LDAN

@294B PAS BDEN PAR BYA BA YIN NO, ,GAL TE 'O NA DE LTA NA NI
SBYIN PA LA SOGS PA 'BRAS BU MED PA NYID YIN NO ZHE NA, DE NI
DKA' BAS BRTEN PAR BYA BA STE, 'GRO BA'I DON BYA BA KHO NA DGOS
PA'O, ,'DI LTAR YANG DANG PO KHO NAR 'GRO BA'I SDUG BSNGAL NYE
BAR ZHI BAR BYA BA'I DON DU 'GRO BA

SDUG BSNGAL BAR GYUR PA LA BLTA BAS BYANG CHUB KYI SEMS SMON PA
DANG 'JUG PA'I MING CAN RNAM PA GNYIS BSKYED PA SNYING RJE KHO
NAS RGYU MED PAR MCHOG TU MNYES GSHIN PA KHO NAR 'JUG PA NI DGOS
PA MA YIN NO, ,DES TING NGE 'DZIN GYI SKABS NA SPRO BA DANG BSDU
BA'I TSUL

GYIS BYED CING TING NGE 'DZIN LAS LANGS PA NA CHOS DANG ZANG ZING
LA SOGS PA DMIGS PA MED PA'I SBYOR BAS BYED PAS RDZOGS PA'I GNAS
SKABS NA YID BZHIN GYI NOR BU'I TSUL GYIS SBYIN PA LA SOGS PA
SEMS CAN GYI DON BYED PA NI DGOS PA'I GTZO BO YIN TE, DE BZHIN
GSHEGS PA NYID

NI ZHAR LA 'BYUNG BA YIN NO, ,JI SRID DU THA DAD PAR 'KHOR BAR
ZHEN PA DE SRID DU DGE BA BCU'I LAS KYI LAM DANG DE'I CIG SHOS
SPANG BA DANG, DKYIL 'KHOR LA SOGS BYA BA DANG, MCHOD RTEN GYI
LAS LA SOGS PA LA NGES PAR NAN TAN DU BYA'O, ,GZHAN YANG RIG PA
DANG LDAN PA'I

PHYIR DANG, SKYES BU'I DON GTZO BO SLU BA MED PAR BCOM LDAN 'DAS
KYIS GSUNGS PA DANG 'BREL PA'I PHYIR RO, ,DE BZHIN DU RGYAN LAS
KYANG, GAL TE GNYIS MED PAR BRTEN NAS, ,'JIG RTEN PHA ROL ZLOG
BYED NA, ,'DI LA'ANG GYIS SHIG MIN ZHE NA, ,'DI ZHES BYA BA GNYIS

GNAS SO, ,GAL TE GNYIS MED KYIS MGU YOD, ,THAMS CAD DU NI GROL
BAR 'GYUR, ,THA SNYAD DU NI 'JUG CE NA, ,'JIG RTEN PHA ROL LA'ANG
SOM SHIG ,CES GSUNGS SO, ,BLA MA'I ZHAL SNGA NAS KYANG, JI SRID
DU NI THA DAD THA SNYAD YOD, ,SDIG PA SPANG ZHING

BSOD NAMS TSOGS BSAG GYIS, ,ZHES GSUNGS SO, ,DE NAS TING NGE
'DZIN LAS LANGS LA RANG DANG GZHAN HE RU KA'I RNAM PA SGYU MA'I
RNAM PA LTA BUR SEMS SHING, G-YENG BA MED PA'I YID KYIS BSOD NAMS
DANG MNYAM PA DANG BSHAD PA LA SOGS PA BYA'O, ,

@295A *, ,MCHOD STON GYI DUS SU NI YI GE YAm SNGON PO LAS BYUNG
BA, ZLA BA PHYED PA'I RNAM PA RGYAL MTSAN GYIS MTSAN PA'I RLUNG
GI DKYIL 'KHOR DE'I STENG DU YI GE RAm DMAR PO LAS BYUNG BA'I ZUR
GSUM PA ME'I DKYIL 'KHOR, DE'I STENG DU YI GE AA YONGS SU GYUR

PA LAS PADMA'I SNOD, DE'I NANG DU BZA' BA LA SOGS PA'I YI GE H'Um
GIS BYIN GYIS BRLABS PA 'BAR BA, RTOG PA DANG GSAL BA'I RIM PA
LAS, YI GE AOm GYIS YE SHES KYI BDUD RTZI'I RANG BZHIN THIM PAS
THABS CIG TU BYAS PA SNGAGS KYIS BYIN GYIS BRLABS TE,

YI GE H'Um LAS BYUNG BA'I RDO RJE DKAR PO BKOD PA'I LCE DAM PA DE
LAS BYUNG BA'I 'OD ZER SBU GU 'DRA BAS DRANGS PA'I SBYOR BAS
LHA'I GZUGS RGYAL BA'I TSOGS TSIM PAR BYA'O, AOm A'A:H'Um GUHYA
BHAKshA BHAKshA HAm ZHES PAS NI, BDUD RTZI MYANG BA'I SNGAGS SO,
,KHRUS KYI DUS SU NI SNGAR BSTAN

PA'I DBANG BSKUR BA'I CHO GA YIS BYA'O, ,DE LTAR SNA TSOGS PA'I
SNYING RJE'I STOBS KYIS RANG BZHIN DU BRTAG CING DE'I PHYIR GZHAN
DANG GZHAN MA YIN PA'I RANG BZHIN YONGS SU SHES NA'ANG RNAL 'BYOR
PA 'DOD PA LNGA'I LONGS SPYOD KYI SRID PA'I NYES PAS MI GOS SO,
,CUNG

ZAD DBANG SGYUR THOB PA YI, ,MA LUS PA NI MDZES ZHES SO, ,GANG
ZHIG GAR BYED 'THUNG BYED PA, THOS PA TZAM LAS SEMS RMONGS PA'O,
,DE LTA BU'I RDO RJE SLOB DPON MNYAM PAR GZHAG PA KUN RDZOB DANG
DON DAM PA'I BDEN PA GNYIS RNAM PAR 'BYED PA RIGS PA,

RGYUD KYI DON LEN PA DANG 'CHANG BA DANG STON PAR NUS PAS, SLOB
MA DAD PA CAN PHYI DANG NANG GI YO BYAD THAMS CAD TSOGS PAS DBANG
BSKUR BA'I DON DU LANG SUM GSOL BA BTAB PAS, RANG NYID BCOM LDAN
'DAS KYIS GNANG BAS SAM, LHA SO SOR YI GE GSUM

'BUM PHRAG RE RE KHO NA BZLAS NAS SNGON DU BSNYEN PA BYAS PA,
RANG BZHIN THUN BZHIR RANG GI 'DOD PA'I LHA'I RNAL 'BYOR PAS PHYI
NANG GCIG TU SA SBYANG BA RAB TU BSGRUB PAS 'DIR BSHAD PA'I GTOR
MA'I SBYIN PA SNGON DU BYAS LA BGEGS BSKRAD PA'I SNGAGS BZLAS
SHING,

@295B DKYIL 'KHOR BRI BAR BYA BA'I PHYIR BRTZAM PAR BYA'O, ,DE
NAS DKYIL 'KHOR GYI KHANG PA'I DON DUS YONGS SU BRTAGS PA LA,
KHYIM SA BRTAG PA'I MTSAN NYID BSTAN PA'I CHO GA DANG, MCHOD YON
GYI CHO GAS KHUNG BU BRKOS PA DGANG BA LA SOGS PA BYAS NAS,

SHING DANG RDO DANG, GSEG MA DANG, SOL BA BSAL BA'I GNAS SU DKYIL
'KHOR BZHENGS PAR BYA'O, ,BTUNG BA DANG MNYAM PAR BCAS PAR BYAS
NAS, AOm BH'U KHAm ZHES BYA BA'I SNGAGS KYIS NAM MKHA'I RANG
BZHIN DU BLTAS LA H'Um LAm H'Um ZHES PAS RDO RJE'I RANG

BZHIN DU BYAS NAS, AOm ME DI N'I BADZR'I BHA WA BADZRA BANDHA
H'Um ZHES BYA BAS BYIN GYIS BRLAB PO, ,ZUG RDU'I NYES PA THAMS
CAD NI, ,GAL TE DBYUNG BAR MI NUS NA, ,LAG PA GTAD DE SNGAGS
BZLAS TE, YI GE GSUM GYIS DE BRKO BYA, ,YANG THOG STENG DANG BA

LANG LHAS, ,GTZUG LAG KHANG SOGS MTSO 'GRAM DANG, ,SNGAR NIS
BYANG BYAS SA YI CHAR, ,SBYANG BA LA SOGS MI BYA'O, ,ZHES SO, ,DE
NAS MTSAN MO RANG GI 'DOD PA'I LHA'I RNAL 'BYOR GYIS GNAS PAS SA
RDO RJE'I RANG BZHIN DU BYIN GYIS BRLABS NAS NANG GI DAG

PAR BYA'O, ,DE LA CHO GA 'DI YIN TE, ,'OL BA RIS KYI THIG GIS
BTAB LA, JI SKAD DU BSTAN PA'I DKYIL 'KHOR DE'I DBUS SU BSDAD DE,
HE RU KA'I NGA RGYAL MNGON SUM DU BYAS LA, SGRO SKYONG MA'I RNAL
'BYOR MA LO BCU GNYIS LON PA'I NA TSOD BZHI, RDO RJE MKHA'

'GRO MA LA SOGS PA'I NGA RGYAL BYAS LA, RNAL 'BYOR GYI BYA BA
GCIG LA GOMS PA'I LHA MO DE RNAMS KYIS TSIGS SU BCAD PA RE RE
BRJOD PAR BYA'O, ,DE BZHIN GSHEGS PA KUN ZHI BA, ,DE BZHIN GSHEGS
PA KUN GYI GNAS, ,CHOS KUN MCHOG LA YANG DAG

BYUNG, ,DKYIL 'KHOR DAM PA BSHAD DU GSOL, ,MTSAN NYID THAMS CAD
YANG DAG RDZOGS, ,MTSAN MIN THAMS CAD RNAM SPANGS PA, ,KUN DU
BZANG PO SKU YI MCHOG ,DKYIL 'KHOR DAM PA BSHAD DU GSOL, ,ZHI
BA'I CHOS NI MCHOG LAS BYUNG, ,YE SHES

@296A *, ,SPYOD PA RNAM SBYONG BA, ,KUN DU BZANG PO GSUNG GI
MCHOG ,'KHOR LOS SGYUR BA DKYIL 'KHOR GSUNGS, ,SEMS CAN KUN GYI
SEMS CHEN PO, ,RANG BZHIN DAG PA DRI MA MED, ,KUN DU BZANG PO
THUGS KYI MCHOG ,'KHOR LOS SGYUR BA DKYIL 'KHOR

GSUNGS, ,DE NAS BLA MAS 'KHOR LO DE BLO YIS NAM MKHAR BTEG LA,
'DOD PA'I LHA'I SBYOR BA KHROS PAS, RKANG MTHIL RDO RJE 'BAR BA
DANG, ,RDO RJE GSOR BA LA BRTZON PA, ,'GYING BA RDO RJE GOM PA'I
GAR, ,MCHE BA GTZIGS BCAS H'Um SGROGS PAS, ,LUS NGAG

SEMS LA GNAS PA YI, ,BGEGS KYI TSOGS RNAMS KUN NYON CIG ,DA NI
DPAL LDAN RDO RJE 'CHANG, ,SRUNG BA'I 'KHOR LO RAB SBYOR BA, ,GAL
TE 'GA' ZHIG 'DA' 'DOD NA, ,RDO RJE 'BAR BA'I LUS KYIS NI, ,LUS
GSUM 'BYUNG BA DAG BYAS TE, 'DI NI DE

GZHOM GZHAN DU MIN, ,AOm GHA GHA GH'A TA YA GH'A TA YA, SARBBA DU
sht'AN PHAt, K'I LA YA K'I LA YA, SARBBA P'A PAm PHAt, BADZRA K'I
LA YA, BADZRA DHA RA A'ADZNY'A PA YA TI, K'A YA W'AKA TZITTA K'I
LA YA, H'Um PHAt CES BRJOD LA BGEGS MED PAR BYA BA'I PHYIR, SMAD
RGYA MDUD LTA BU LA STOD BGEGS

KYI DGRAS DBUS SU BLOS BTAB LA RDO RJE RA BA'I PHYI ROL DU DBANG
CHEN DANG ME'I DKYIL 'KHOR DAG GIS PHYOGS DANG MTSAMS BCINGS PAR
BYAS NAS SA GZHI RDO RJE'I RANG BZHIN DU BYAS TE, DE NYID DU RNAL
'BYOR MA SGO SKYOD MA BZHI DANG LHAN CIG NYAL BAR BYA'O, ,DE DAG
NI PHYI DANG NANG GIS

'DUL BYA BA DANG, NYI MA DANG PO LA SA YONGS SU BZUNG BA YANG YIN
NO, ,NYI MA GNYIS PA LA NI BUM PA LNGA LA SNA TSOGS PADMAR NYI MA
LA GNAS PA'I LHA MO LNGA'I MTSAN MA BRIS TE, LHAG PAR GNAS PAR
BYA'O, ,DE DAG KYANG GSER LA SOGS PA LAS GRUB PA'AM, SA'I RANG
BZHIN

NAG PO DANG RTZA BA MED PA MCHU 'PHYANG BA, MGRIN PA MTHO BA, LTO
BA CHE BA LA, SHING HA SA KA RA LA SOGS PA 'BRAS BU DANG BCAS
SHING, 'DAB MA DANG LDAN PA LA, MGUL BAR RAS ZUNG GIS BRGYAN PA,
MON SRAN GRE'U DANG, TIL DANG, NAS DANG, GRO DANG, 'BRAS

@296B SO BA ZHES BYA BA'I 'BRU LNGA DANG, HA SA DANG, HA SA DE BA
DANG, GI RI KARNI KI DANG, KAndA KA RI DANG, BRi HA TI ZHES BYA
BA SMAN LNGA DANG, GSER DANG, DNGUL DANG, MU TIG DANG, BYU RU
DANG, MU MEN ZHES BYA BA'I RIN PO CHE LNGA DANG, DE DAG DANG LDAN
PA LAS 'DREN PA'I

BUM PA NI DBUS SU STE, GO RIMS JI LTA BA BZHIN DU BZHAG LA, DE
DANG DE DAG TU MCHOD YON GYI SNOD DU DRI CHAB BLUGS TE, ME TOG
DKAR PO CIG KYANG BCUG LA, NYE BAR MCHOD PA LNGAS MCHOD NAS, RDO
RJE RTZE MOR ME TOG GI PHRENG BA BTAGS TE, RANG GI LHA'I

GZUGS CAN DU BSAMS NAS, YI GE GSUM SO SO LA BRGYA RTZA BRGYAD
MNGON PAR BSNGAGS LA, SNOD DU MCHOD YON GYI CHU BLUGS PAR BYA'O,
,'DI DAG NI RAB GNAS KYI CHO GAR GRAGS PA'I BUM PA YANG LHAG PAR
GNAS PA'O, ,

YI GE GSUM GYIS ME LA SOGS PA'I YO BYAD LHAG PAR GNAS PA'O, ,DE
NAS PHYI DE NYIN PHAR DKYIL 'KHOR GYI KHANG PA'I KHYAMS DANG SGO
DANG NYE BAR ZHUGS TE, SLOB DPON GYI MDUN DU 'DUG LA, MKHAS SHING
SPRO BA CHEN PO DANG, ,BYAS PA GZO ZHING NGA RGYAL MED, ,RIGS

DANG YON TAN DANG LDAN DANG, ,GZUGS DANG KHA DOG LANG TSOR LDAN,
,BDE BAR GSHEGS PA'I SNGAGS BSGRUB LA, ,DON DU GNYER ZHING MNGON
PAR BRTZON, ,DGE BSNYEN MA YIN YANG DGE BSNYEN GYI SDOM PA PHOG
LA SPRO BA BSKYED PA'I PHYIR BRJOD DO, ,DKYIL 'KHOR GYI CHO GA

LAS, 'KHOR BZHI CHAR YANG RJES SU GNANG, ,RANG GI BSLAB DANG SHIN
TU LDAN, ,THEG CHEN LA DGA'I BDAG NYID CAN, ,KHA CIG GSANG SNGAGS
GRUB DON GNYER, ,'DI NI DKYIL 'KHOR 'JUG PAR BYED, ,BSOD NAMS
'DOD PAS DE LAS GZHAN, ,GZHAN DAG 'JIG RTEN

GZHAN DON GNYER, ,'JIG RTEN PHA ROL DON GNYER BA'I, ,DAD PA MANG
DU BYAS NA NI, ,BLO LDAN DKYIL 'KHOR 'JUG BYA YI, ,TSE 'DI'I
'BRAS BU 'DOD MI BYA, ,TSE 'DI 'DOD PAR GYUR PA LA, ,'JIG RTEN
PHA ROL DE BZHIN MIN, ,SKYES BU 'JIG RTEN PHA ROL GNYER, ,

@297A *, ,TSE 'DI'I 'BRAS BU RGYAS PA YIN, ,DE NAS DE DAG RANG GI
LUS LA BCUG STE, RANG GI RDO RJE NAS BYUNG BA RANG GI PADMAR BCUG
LA BTON TE, LAN GSUM DU GDON DU GZHUG GO, ,DGA' CHEN KHYOD BDAG
STON PA PO, ,SLOB DPON KHYOD NI DGONGS SU

GSOL, ,BYANG CHUB CHEN PO'I TSUL BSTAN PA, ,MGON PO CHEN PO BDAG
'TSAL LO, ,DAM TSIG 'DI NYID BDAG LA STZOL, ,BYANG CHUB SEMS
KYANG BDAG LA STZOL, ,SANGS RGYAS CHOS DANG DGE 'DUN TE, ,SKYABS
GSUM DAG NI BDAG LA STZOL, ,THAR PA CHEN PO'I

GRONG MCHOG TU, ,MGON PO BDAG NI GZHUG PAR MDZOD, ,CES SO, ,BLA
MAS NI, ,BU TSUR THEG PA CHEN PO YI, ,GSANG SNGAGS CHEN PO'I CHO
GA 'DI, ,KHYOD NI TSUL CHEN SNOD YIN TE, ,KHYOD LA YANG DAG BSTAN
PAR BYA, ,DUS GSUM BYUNG BA'I SANGS RGYAS RNAMS, ,

SKU GSUNG THUGS KYI RDO RJE CAN, ,RDO RJE GSANG SNGAGS MTHU YIS
NI, ,YE SHES MNYAM MED YANG DAG BRNYES, ,GSANG SNGAGS SBYOR BA
MNYAM MED DE, ,SH'AKYA SENG GE TSOGS MCHOG GI ,BDUD SDE DRAG PO
CHEN PO YI, ,DPUNG CHEN DAG KYANG DE YIS BCOM, ,'JIG

RTEN RJES 'JUG GSHEGS NAS NI, ,'KHOR LO BSKOR NAS MYA NGAN 'DAS,
,DE BAS KUN MKHYEN THOB BYA'I PHYIR, ,BU YIS BLO GROS 'DI GYIS
SHIG ,CES BRJOD DO, ,DE DAG LA SKYABS GSUM SBYIN PAR BYA STE, LAN
GSUM DU 'DON DU GZHUG GO, ,SDIG PA BSHAGS

PA DANG, BSOD NAMS LA RJES SU YI RANG BA DANG, BYANG CHUB TU SEMS
BSKYED PAR BYA STE, SEMS DANG NGAG DANG LUS RNAMS LA RDO RJE DANG
PADMA DANG DE BZHIN DU 'KHOR LO STE, DE RNAMS SU H'Um A'A:AOm
BKOD LA, DRI'I CHU DANG RDO RJER BCAS PA'I KHU TSUR GYIS, ,H'Um
AOm

A'A:, ZHES DE BZHIN DU 'DON CING SNYING GA DANG MGO BO DANG MGRIN
PAR BYUGS TE, ME TOG LA SOGS PA'I RIM PAS SBYIN NO, ,ME TOG SPYI
BOR MDUN DU SPOS, ,MAR ME SLAR YANG SNYING GAR DRI, ,HE RU KA YI
RNAL 'BYOR PAS, ,'DI DAG SNYOMS PAR 'DZIN PAS SO, ,SO SHING

@297B AA SHVATTHA DANG AU DU MW'A RA MA 'KHYOG PA SRIN BU MED PA
MA GAS PA RMA MED PA SOR BCU GNYIS PA, MTHE'U CHUNG TZAM RTZE MOR
ME TOG MDZES PA CAN SBYIN NO, ,DER YANG 'CHAR BCUG LA BA LANG GI
LCI BAS ZUR BZHI BAR GRU BZHI TZAM DU BYUG PA'I SA LA MDUN DU KHA
SHAR DU BLTAS TE LTOS

PA MAD PAR DOR BAR BYA'O, ,PHYI ROL DU LHUNG NA BGEGS SNA TSOGS
PAS DNGOS GRUB MED DO, ,NANG DU LHUNG NA NI ZHI BA LA SOGS PA'I
LAS GO BAR BYA'O, ,DE NAS YI GE H'Um LAS BYUNG BA'I DE NYID BZLAS
PA'I CHU 'THOR 'THUNG GI PHYI NAS AOm HR'I: BI SHUDDHA DHARM'A
SARBA P'A PAm NI SHTZA

SYA BI SHO DHA YA SARBBA BI KALPA NA A'A PA NA YA H'Um ZHES PA
SNGAGS KYIS 'KHYOR BA GSUM 'THUNG NGU GZHUG GO, ,DE NAS KHRID DE
BCUG LA SKUD PA SUM SGRIL MDUD PA GSUM DANG LDAN PA RANG GI 'DOD
PA'I LHA'I BZLAS PA BYAS LA LAG PAR BCING LA, YI GE H'Um LAS
SKYES PA'I KU SHA

GSAR PA MA NYAMS PA CIG SNGAGS KYI PHYIR, GZHAN SA BON H'Um LAS
SKYES PA GDING BAR BYIN LA, RANG GI SNGAGS KYIS YANG DAG PAR
BSRUNGS NAS, CHOS BSTAN PAS SPRO BA BSKYED PA'I PHYIR BRJOD DO,
,'JIG RTEN DU NI KUN MKHYEN RNAMS, ,AU DU MW'A RA'I ME

TOG BZHIN, ,BRGYA LAM NA NI RES 'GA' ZHIG ,'BYUNG 'GYUR YANG NI
MI 'BYUNG NGO, ,GSANG SNGAGS SPYOD PA'I TSUL 'BYUNG BA, ,DE BAS
KYANG NI DKON PA STE, ,GANG GIS MNYAM MED SEMS CAN DON, ,MYA NGAN
MI 'DA' BYED PAR NUS, ,BSKAL PA BYE BA DU MA RU, ,SNGON

CHAD SDIG PA BYAS PA GANG, ,DE KUN DKYIL 'KHOR 'DI 'DRA BA,
,MTHONG BAS ZAD PAR 'GYUR YIN NA, ,GRAGS PA MTHA' YAS SNGAGS
SPYOD PA'I, ,TSUL LA GNAS PA SMOS CI DGOS, ,SKYOB PA'I GSANG
SNGAGS BZLAS NA NI, ,GO 'PHANG BLA NA MED PAR 'GYUR, ,GANG

DAG SPYOD PA MCHOG 'DI LA, ,BLO GROS SHIN TU MI G-YO BA, ,DE DAG
GI NI NGAN 'GRO DAG ,SDUG BSNGAL KUN 'BYUNG BCAD PA YIN, ,BDAG
NYID CHEN PO KHYED RNAMS KYIS, ,RNYED PA MNYAM MED DE RING RNYED,
,GANG PHYIR RGYAL BA SRAS BCAS PA, ,BDAG NYID CHEN PO KUN GYIS

@298A *, ,NI; ,BSTAN PA 'DI LA KHYED RNAMS KUN, ,YONGS BZUNG SKYE
BZHIN BAR GNAS PA, ,DE PHYIR KHYED RNAMS THEG CHEN LA, ,LEGS PA
NYID DU SKYE BAR 'GYUR, ,THEG PA CHEN PO CHER 'BYUNG BA'I, ,LAM
MCHOG 'DI NI DPAL DANG LDAN, ,KHYED RNAMS DER NI

DONG BSAN [?], ,RANG BYUNG SKAL BA CHEN PO PA, ,'JIG RTEN THAMS CAD
MKHYEN PA YI, ,DE BZHIN GSHEGS PA RNAMS SU 'GYUR, ,ZHES SO, ,SLOB
MA SLOB DPON NYID DON GNYER, ,'KHOR LOS MI LDOG DBANG BSKUR BA,
,STZAL NAS MGON POS BDAG LA NI, ,'KHOR

LO'I LHA NI DE NYID DANG, ,SLOB DPON GYI NI LAS RNAMS DANG,
,SANGS RGYAS KUN GYI DAM TSIG DANG, ,SNGOM DANG GSANG BA DAM PA
DAG ,SEMS CAN KUN GYI DON GYI PHYIR, ,RTAG TU SLOB DPON BDAG GYUR
GSUNGS, ,ZHE SO, ,KHYAD PAR GYI SDOM PA LAN DU BCUG LA RMI LAM DU
GANG

CUNG ZAD MTHONG BA NANG PAR NGA LA SMROS SHIG CES BRJOD DO,
,KHYIM DAG TU SENG GE'I NYAL THABS SU NYAL DU GZHUG GO, ,DE DAG
NI SLOB MA LA LHAG PAR GNAS PA'O, ,DE NAS BLA MA DKYIL 'KHOR GYI
KHANG PAR SLOB DPON RNAL 'BYOR MA BZHI DANG LHAN CIG TU ZHUGS TE,
PHYOGS SU

PHUR BUS BTAB NAS, RDO RJER BA'I PHYI ROL DU DBANG CHEN DANG, RAm
LAS ME'I DKYIL 'KHOR GYI PHYOGS DANG MTSAMS BCING BAR BYAS LA
SA'I LHA MO LA MCHOD DE, SKYOB PA SANGS RGYAS THAMS CAD KYIS,
,SPYOD PA'I TSUL DANG KHYAD PAR DANG, ,SA DANG PHA ROL PHYIN PA
LA, ,LHA MO KHYOD

NI DBANG DU GYUR, ,SH'AKYA SENG GE SKYOB PA YIS, ,JI LTAR BDUD
KYI SDE BCOM PA, ,DE BZHIN BDAG GIS BDUD KYI STOBS, ,PHAM PAR
BYAS TE DKYIL 'KHOR BRI, ,ZHES BRJOD DO, ,DE DAG NI SA LHAG PAR
GNAS PA'O, ,DE NAS NAM MKHAR BZHUGS SU GSOL BA'I 'KHOR LO

BLO YIS SPYAN DRANGS LA BDUD RTZI LNGA NYE BAR BYUGS PA'I DKYIL
'KHOR LNGA RNAMS SU RANG JI LTA BA BZHIN BCUG NAS LEGS PAR MCHOD
DO, ,MCHE BA GTZIGS PA ZHES BYA BA LA SOGS PA'I TSIGS SU BCAD PAS
YANG DAG PAR BSTOD NAS BDUD RTZI LNGA DBUL LO, ,PUS MO G-YAS

@298B PA PHAB LA LAG TU BDUG SPOS KYI SNOD THOGS TE, LAN GSUM
BRJOD PAR BYA STE, BCOM LDAN KHRAG 'THUNG CHEN PO MCHOG ,RIG
SNGAGS RGYAL KHYOD PHYAG 'TSAL LO, ,THUGS RJE'I BDAG NYID DKYIL
'KHOR NI, ,MGON PO BRI BAR 'TSAL LAGS NA, ,SLOB MA RNAMS LA BRTZE
BA DANG, ,

KHYED RNAMS LA YANG MCHOD PA'I PHYIR, ,BCOM LDAN BDAG NI GUS PA
LA, ,DE NI BKA' DRIN MDZAD PAR RIGS, ,'GRO BA'I 'KHOR LO BYA DON
STZOL, ,SANGS RGYAS RNAMS NI BDAG LA DGONGS, ,BYANG CHUB SEMS
DPA' 'BRAS GNAS DANG, ,GANG GZHAN GSANG SNGAGS LHA RNAMS

DANG; ,'JIG RTEN SKYONG BA'I LHA RNAMS DANG, ,RANG BYUNG RDZOGS
BYANG LA GNAS DANG, ,YANG DAG RDO RJE'I SPYAN MNGA' BA'I, ,BSTAN
PA LA MNGON DGA' BA KUN, ,BDAG NI CHE GE MO RDO RJE, ,DPAL LDAN
KHRAG 'THUNG DKYIL 'KHOR NI, ,JI LTAR NUS PA'I YO BYAD KYIS,
,'GRO BA'I

DON PHYIR BRI LAGS NA, ,THUGS BRTZE BAR NI DGONGS NAS SU, ,DENG
BDAG SLOB MAR BCAS PA LA, ,DKYIL 'KHOR LAN CIG GYUR BA KUN, ,NYE
BA RU NI MDZAD PAR RIGS, ,ZHES SO, ,DE DAG NI 'KHOR LO'I DBANG PO
LHAG PAR GNAS PA DANG, SANGS RGYAS DANG BYANG CHUB SEMS

DPA' RNAMS LHAG PAR GNAS PA'O, ,GAL TE RAB TU GNAS PAR BYA BA'I
LHA YOD PAR GYUR NA, LHA'I BKRA SHIS KYI TSIGS SU BCAD PA RNAMS
KYIS PHYI DANG NANG GI DBANG BSKUR BA SBYIN PA SNGON DU SONG BAS,
DE LA YANG TSIGS SU BCAD PA 'DI NYID GDON PA SNGON DU 'GRO BA'I
RAB GNAS KYI

CHO GA LAS BSTAN PA'I RIM PA LAS LHAG PAR GNAS PAR BYA'O, ,'DI NI
RAB TU GNAS PAR BYA BA'I LHA LHAG PAR GNAS PA'O, ,DE NAS THIG
SKUD KHA DOG LNGA BDUD RTZI LNGAS BRLAN PA SNOD LNGAR GZHUG PA
DKYIL 'KHOR GYI 'KHOR LO LNGA'I BDAG NYID DBU BRGYAN DU BZHUGS
PA'I RTAG PA LA SOGS PA'I

NGO BO NYID RNAMS LA NAM MKHAR BZHUGS PA'I THUGS KAR GNAS PA DE
DAG GI KHA DOG CAN GYI 'OD ZER GYIS THIG SKUD BLTAS LA, AOm ME
PRA YATZTSA SHA SHVA TA SU TRAm S'A TZAKR'A SU TRAm S'A TZAKR'A
SU TRA n'A H'Um ZHES RTAG PA'I GNAS SU RIN CHEN 'BYUNG LDAN LA
SOGS PA YANG SBYAR TE, GSOL BA BTAB PA DANG,

@299A *, ,DE RNAMS KYIS BTANG BA RAB TU G-YO ZHING 'BAR BA'I MIG
GIS RDZI MAS 'DREN PA'I 'BAR BA'I LTA BAS BKUG LA GCIG TU BYAS
TE, AOm A'A:AAN+YO N+Y'A NU GA T'A SARBBA DHARM'A H'Um, AOm A'A:
SPHA RA SPHA RA AA NU PRA BIshtA SARBBA DHARM'A H'Um, AOm A'A:
A'A TYANTA AA NU PRA BIshtA SARBBA DHARM'A H'Um,

ZHES BRJOD CING LNGA PO GCIG TU BSGRIL LO, ,CHUR 'KHOR LO NYIS
'GYUR LA SGO'I NYI SHU'I CHA YOD PA STE, SLOB MA RANG GI 'DOD
PA'I RNAL 'BYOR PA, THIG SKUD 'DZIN CING RDO RJE DRIL BU 'DZIN PA
DANG LHAN CIG TU BLA MA RDO RJE DANG DRIL BU 'CHANG BAS YE SHES
KYI THIG SKUD G-YON PA'I

RDO RJE KHU TSUR GYIS BZUNG STE, DZA: ZHES BYA BA GSUM GYIS SLOB
MA LA BTANG LA, SLOB MAS KYANG DZA:DZA:DZA:ZHES BRJOD CING 'GRO
BAS SONG STE, LTE BA'I PHYOGS SU BZHAG LA, GNAM THIG GDAB PO, ,DE
BZHIN DU 'OG GI THIG KYANG GDAB PO, ,AOm BADZRA SA MA YA S'U TRAm
M'A TI KRA

MA H'Um, THIG GI SGRAS SEMS CAN GYI DON GYI PHYIR, DE BZHIN
GSHEGS PA RNAMS BSKUL BAR BYA'O, ,BLA MA NUB KYI SGOR GNAS TE,
,SHAR DU KHA BLTAS LA TSANGS THIG GDAB PO, ,DE NAS G-YAS SKOR DU
'GRO BAS SONG NAS LHO'I SGOR GNAS TE, BYANG DU KHA BLTAS LA

TSANGS THIG GNYIS PA'O, ,DE NAS DE BZHIN DU SONG NAS ME'I PHYOGS
KYI GRVAR GNAS TE, BYANG DU KHA BLTAS LA, SHAR PHYOGS KYI THIG
GO, ,DE NAS DE BZHIN DU SONG NAS RLUNG GI PHYOGS KYI GRVAR GNAS
TE, LHOR KHA BLTAS LA NUB PHYOGS KYI THIG GO, ,DE NYID DU GNAS
TE, SHAR

DU GDONG BLTAS LA BYANG PHYOGS KYI THIG GO, ,DE NAS DE BZHIN DU
SONG STE, ME'I PHYOGS KYI GRVAR GNAS LA NUB TU GDONG BLTAS LA LHO
PHYOGS KYI THIG GO, ,DE NYID DU GNAS TE RLUNG GI PHYOGS KYI GRVAR
MNGON DU PHYOGS PAS GRVAR THIG GO, ,DE NAS DE BZHIN DU SONG NAS
BDEN BRAL

GYI PHYOGS KYI GRVAR GNAS TE, DBANG LDAN GYI PHYOGS SU GDONG BA
LTAS PAS GRVA'I THIG GDAB PO, ,SLOB MAS G-YAS SKOR GYI RIM PAS
SONG NAS BLA MA LA KHA BLTAS LA DE DANG DER BSDAD DO, ,GAL TE
THIG 'DEBS SU YANG MED NA NI DE'I TSE GROGS MED PAS RANG NYID KYI
PHUR BU

@299B LA BTAB LA DE BZHIN DU THIG GDAB PO, ,DE NAS THIG SKUD NYIS
BLTAB BYAS LA, DBANG LDAN GYI PHYOGS NAS BRTZAMS TE, KHOR YUG GI
GDAB PO, ,MTSAN MIN NAS NI DNGOS MI 'GYUR, ,THIG SKUD CHAD NA BLA
MA 'CHI, ,LHAG CHAD LAS KYIS NAD DU 'GYUR, ,PHYOGS RMONGS SLOB MA

RNAM PAR 'KHOR, ,ZUR BZHI PA LA SGO BZHI PA, ,RTA BABS BZHI YIS
MDZES PA STE, ,DO SHAL DO SHAL PHYED PAS SPRAS, ,DAR DANG ME TOG
PHRENG BAS BRGYAN, ,STEGS BU LA BRTEN GZUNGS KYI TSOGS, ,MCHOD PA
RNAMS KYIS 'BREL PA STE, ,GRVA YI CHA NI THAMS CAD DANG, ,

SGO KHYUD KYI NI MTSAMS RNAMS SU, ,RDO RJE RIN CHEN RNAMS KYIS
BRGYAN, ,RLUNG GIS BSKYOD PA DRIL BUR BCAS, ,BA DAN RNAMS KYI
PHYI YI GRVAR, ,PHYI YI DKYIL 'KHOR THIG GDAB PO, ,DE YI NANG DU
PADMA NI, ,'DAB MA BRGYAD PAS NYE BAR MDZES, ,SNYING PO GE SAR
DANG LDAN PA, ,PHYI YI 'KHOR

LO'I PHYED DU NI, ,ZHES BYA BA LA SOGS PA SBYAR BA DE DAG NI YE
SHES KYI THIG TU BYA BA DANG GDAB PA'O, ,DE BZHIN DU RIN PO CHE
LAS BYUNG BA'AM, LCAGS LNGA LAS BYUNG BA'AM, KHAMS LAS BYUNG
BA'AM, YANG NA 'BRAS S'A LU LAS BYUNG BA'AM, DMAR PO SO PHAG

TSOGS PA'ANG RUNG, SOL BA LAS BYAS DGE BA STE, ,DE LTAR SBYAR
BA'I RDUL TSON LNGA, ,SNOD LNGAR BZHAG PA LA RTAG PA LA SOGS PA
BKOD DE, ,YE SHES KYI RDUL TSON DE BZHIN DU BKUG NAS GZI BRJID
BSKYED LA, AOm BADZRA TZI TRA SA MA YA H'Um, ZHES PA 'DIS BLA MAS

MNGON PAR BSNGAGS NAS 'KHOR LO'I NANG DU BZHAG LA, SHAR DU KHA
BLTAS TE, DBANG LDAN GYI GRVA NAS G-YAS SKOR GYI RIM PAS RDO RJE
KHU TSUR G-YON PAS SO SOR THUGS RJE'I STOBS KYIS NGA RGYAL DANG
LDAN PAS BGEGS 'JIG PAR BYED CING RDUL TSON DGYE BAR

BYA'O, ,PHYI NAS BSGRUB PA'I GROGS MCHOG GI BYA'O, ,DKAR PO SER
PO DE BZHIN DMAR, ,LJANG GU DANG NI NAG PO NYID, ,MNYAM ZHING
G-YAS SKOR YO MIN DANG, ,MA CHAD PAR NI RI MO DGYE, ,SBOM PAR
GYUR NA NAD DU 'GYUR, ,PHRA MO YIS NI NOR 'JOMS TE,,

@300A *, ,YON PO RNAM SNANG CHAD PA YIS, ,BLA MA DAG DANG SLOB MA
'CHI, ,SHAR PHYOGS SU NI DKAR PO CHE, ,LHOR NI SER PO SNANG BA
STE, ,NUB KYI CHA NI DMAR PO'O, ,BYANG DU LJANG GU YANG DAG LDAN,
,DBUS KYI SA GZHI CHA DE NI, ,AINDRA N'I LA MTSUNGS

PA'I 'OD, ,'DI DAG TSON GYI RIM PA STE, ,RNAL 'BYOR MA RNAMS NI
RTAG PA LA SOGS PA'I NGO BO YIN PA'I PHYIR DANG, 'DREN PA MI
BSKYOD PA'I RANG BZHIN YIN PA'I PHYIR RO, ,SNGAR BSTAN PA'I MDOG
DANG MTSAN MA 'DZIN PA, SNA TSOGS PA MNGA' BA, SNGAR BSTAN

PA'I GNAS RNAMS SU LHA LNGA PO DAG MKHAS PAS BRI'O, ,YANG NA
GZHAN DAG NA RE, RANG GI BLA MA'I RIM PA GSAL BAR BYAS PAS DBUS
DANG PHYOGS BZHIR SHIN TU GSAL BAR BYA BA'I MTSAN MA DGOD PA YIN
NO ZHES ZER TE, DE BZHIN DU 'DAB MA BRGYAD KYIS

BSKOR BA'I CHU SKYES MTSUNGS PA MED PA LA, PHYOGS RNAMS NI DMAR
PO, MTSAMS RNAMS NI JI LTAR MDZES PAS SPRAS PA'O, ,PHYOGS KYI
'DAB MAR RDO RJE NOR BU'I SNYE MA DANG, SNA TSOGS PADMA DES 'BAR
BA'I RAL GRI STE, LTE BAR PADMA'I SNOD NI 'ONG CHAGS PA DAG
TU'O,,

'DI NI BRI BA'I DKYIL 'KHOR CHO GAS BRI BAR BYA'O, ,NYI MA GSUM
PA LA MTSAN MA DGOD PA LA SOGS PA RDUL TSON DGYE BAR GRUB PA
DANG, THUGS RJE'I STOBS KYIS RNAL 'BYOR GYIS ZHUGS LA, SKOR BA
BYED CING CHAD PA DANG LHAG PA'I NYES PA ZHI BAR BYA BA'I PHYIR
BLTAS LA,

RGYAS PA'I YANG RUNG STE SBYIN SREG BYA'O, ,GSER RAM ZANGS LAS
GRUB PA'I 'AM NI MCHOD SBYIN GYI SHING LAS BYAS PA'I DGANG GZAR
TE, DE'I DBYUG PA NI SKYES BU TSAD DANG LDAN PA'I MTHE BO'I SOR
NYI SHU RTZA BZHI PA DAD PA GZUNG BAR RUNG BA, DE'I STENG DU SOR
BZHI PA'I KHA ZUR BZHI PA SOR

GNYIS DMA' BAR BRIS PA, RDO RJE RTZE LNGA PA SOR GNYIS PAS BYIN
GYIS BRLABS PA, RO 'BAB PA'I BU GAR SOR GCIG TZAM MAM, ,MTHE'U
CHUNG TZAM STE, DE'I STENG DU PADMA'I RNAM PA CHUR SOR BRGYAD PA
ZHENG DU THAD KAR SOR BZHI PA, SOR GNYIS BRKOS PAS RDO RJE

@300B RTZE GSUM PA SOR BZHI PA CAN, DBYUG PA'I 'OG TU RDO RJE RIN
PO CHE SOR DRUG PA CAN NO, ,BLUGS GZAR NI KHRU GANG TZAM PA KHA
PADMA'I LO MA LTA BU RGYAR SOR GNYIS PA LA, SOR GCIG DMA' BAR
BRIS PA'I DBUS SU RDO RJE RTZE LNGA PA SOR GCIG TZAM YOD PA,
DBYUG

PA'I 'OG TU RDO RJE RIN PO CHE CAN NO, ,SOR MO LNGA'I SBYOR BAS
KYANG DGANG GZAR BLUGS GZAR BYA ZHING, SOR MO GSUM GCER BAS SREG
BLUGS CIG BYA'O, ,DKYIL 'KHOR GYI KHANG PA'I SHAR PHYOGS SU ZHI
BA'I THAB KHUNG DANG, DBANG GI THAB KHUNG BYA'O, ,LHOR RGYAS PA
DANG, NUB TU

DGUG PA DANG, BYANG DU DRAG SHUL SPYOD PA'I THAB KHUNG BYA'O,
,LAS THAMS CAD PA'I THAB KHUNG NI RGYAR KHRU GANG TZAM, KHRU
PHYED BRUS PA ZLUM PO PADMA RGYAS PA LTA BU'I RNAM PA, KHA KHYER
CAN, PHYI ROL RDO RJE'I PHRENG BAS BSKOR BA, DE'I NANG DU RIM PA
BZHIN DU THOD PA DANG, RDO RJE DANG

RIN PO CHE DANG, SNA TSOGS PADMA DANG, RAL GRI BYIN GYIS BRLABS
PA, BDUD RTZI LNGA'AM, SNUM CHEN NAM, BA'I MAR RAM, LAS DANG RJES
SU MTHUN PA'I SBRANG RTZI DANG BDUD RTZIR BCAS PA'I YAM SHING
DANG, TIL DANG, S'A LU DANG, ZAN DANG, NAS DANG,

'O MA DANG, ZHO DANG, 'BRAS YOS DANG, KU SHA SNGON PO DANG, D'UR
BA DANG, TZU TA'I 'O MA DANG, TZANDAN GYI PHYE MA DANG, ME TOG
BRI YANG KU DANG, ME TOG DKAR PO DANG, SE 'BRU DANG, DRI ZHIM PO
DANG LDAN PA DANG, JI LTAR NUS PA'I SREG RDZAS RNAMS

SO; ,DE LA YAM SHING NI BAL SHA DANG, AU DU MB'A RA DANG, KASMI RI
DANG, AA SHVATTHA DANG, PLAKshA DANG, SHA MI DANG, N+YA GRO DHA
LA SOGS PA 'O MA CAN GYI SHING LAS BYUNG BA, RLON PA MNYAM PAR
BCAD PA, MTHO GANG TZAM MAM, MTHE'U CHUNG TZAM RTZE

MO'I CHA LAS BYUNG BA, SBRANG RTZI DANG 'O MAS RTZE MO GNYIS
BYUGS LA, BSREG PAR BYA BA YIN NO, ,RNYING PA DANG, GAS PA DANG,
KHONG STONG DANG, CHAG PA DANG, SHUN PA MED PA DANG, THUNG BA
DANG, YO BA DANG, RTZE MO KHA BRAG PA DANG, 'PHRAS PA DANG,

@301A *, ,SBOM PA DANG, RING PA DANG, SRIN BUS ZOS PA DANG, SROG
CHAGS DANG BCAS PA NYID NI DOR BAR BYA BA YIN NO, ,BUD SHING NI
'O MA CAN GYI SHING DE DAG NYID SROG CHAGS MED PA'AM, DGON PA'I
BA LANG GI LCI BA SKAM PO YIN TE,

THAB KHUNG BAS DMA' BA'O, ,ZHI BA DANG, RGYAS PA DANG, DBANG GI
LAS LA 'O MA CAN GYI SHING GTZUBS PA LAS BYUNG BA'I ME'AM, RGYUN
BZHAG GI ME'AM, DGE 'DUN GYI TSANG BANG NANG GI ME NI ZHI BA
DANG, RGYAS PA'I LAS LA'O, ,RGYAS PA LA NI RGYAL PO'AM ZHANG

BLON GYI KHYIM NAS BYUNG BA'AM, NAGS TSIG PA'AM, DGE 'DUN GYI'O,
,DBANG LA NI RJE'U RIGS DANG RJE'U RIGS MIN PA'I KHYIM NAS BYUNG
BA'O, ,DGUG PA LA NI GAR MKHAN DANG, SLONG MO PA'I KHYIM GYI'O,
,MA RUNGS PA NI DUR KHROD KYI RUS PA DANG,

RDO BA DANG, GTUM PO LA SOGS PA'I KHYIM NAS BYUNG BA'O, ,MCHOD
YON GYI SNOD NI GSER RAM, DNGUL LAM, ZANGS SAM, RDO'AM, SHING
NGAM, SA'I RANG BZHIN DU, DUNG DAM, NYA PHYIS SAM, LO MA BSKYOD
PA'ANG RUNG STE, ME TOG DANG,

TIL DANG, KU SHA DANG, 'BRAS YOS DANG LDAN PA'I DRI ZHIM PO'I CHU
CAN NO, ,ZHI BA LA SOGS PA'I LAS DANG RJES SU MTHUN PAR LHA'I NGA
RGYAL DE DANG MTHUN PAR BYAS SHING BRGYAN LA, LAS DE LA BSTAN
PA'I PHYOGS SU KHA BLTA BA DANG, DE LA BRJOD PA'I STAN LA

SOGS PA'I BYE BRAG DANG, RDO RJE SLOB DPON GYI G-YON PHYOGS SU
MCHOD YON LA SOGS PA BKOD DE, G-YAS SU LAS DANG MTHUN PA'I BSREG
BYA LA SOGS PA'I YO BYAD THAMS CAD BZHAG LA, LHAG PA'I BSAM PA DE
DANG, DE BZHIN DU BYAS TE, RDZAS DE

DAG BSREGS PA SNGON DU 'GRO BAS DE DANG DE'I LAS BYA'O, ,DE LA
PADMAR GNAS PA'I SA BON H'Um LAS BYUNG BA'I RDO RJE ME'I SNYING
GAR RAm DANG BCAS PA'I SUM MDO'I RIS CAN GYIS MTSAN PA, PHYAG
DRUG PA SER PO, SER PO DANG, SNGON PO, DKAR PO ZHAL GSUM PA, RTZA
BA'I

@301B PHYAG DAG GIS SHES RAB MA LA 'KHYUD PA DANG, PHYAG G-YAS PA
DANG, CIG SHOS GZHAN DAG GIS MI 'JIGS PA DANG, PHRENG BA DANG,
THAG GU DANG, DBYUG PA 'DZIN PA DANG, YE SHES KYI ME LHA CHO GA
BZHIN DU SPYAN DRANGS PA LA SOGS PA SNGON DU 'GRO

BA CAN BSAMS LA SBYIN SREG BYA'O, ,DGANG GZAR DANG BLUGS GZAR GYI
KHA LA 'DOD PA'I LHA'I SA BON RAB TU 'BAR BAR BSAMS TE, BYIN ZA'I
ZHAL DU YANG YI GER BKOD LA DGANG BLUGS DBUL LO, ,DE'I SNYING GAR
YANG LHA'I 'KHOR LO BSAMS LA BDUD

RTZI'I BDAG NYID CAN GYI GTOR MA RNAMS KYIS TSIM PAR BYA'O, AOm
AAGNA YE SV'A H'A, ZHES PA NI YAM SHING BSREGS PA THAMS CAD DANG
MAR GYI'O, ,AOm SARBBA P'A PAm DA HA NA BADZR'A YA SARBBA P'A PAm
DA HA SV'A H'A, TIL GYI'O, ,AOm BADZRA A'A YU shE SV'A H'A, D'UR

BA'I'O, ,AOm BADZRA PUshtA YE SV'A H'A, 'BRAS THUG PO MCHU MA
GRUGS PA'I'O, ,AOm BADZRA SAm PA DE SV'A H'A, ZHO ZAN GYI'O, ,AOm
AA PRA TI HA TA BADZR'A YA SV'A H'A, KU SHA'I'O, ,RGYAS PA'I MTHA'
MAR YI GE AOm BSKUL BA DANG LDAN PA'O, ,ZHI BA'I MTHAR YI GE
SV'A H'A, BSKUL

BA DANG LDAN PA'O, ,DBANG LA NI YI GE HO:'O, ,DGUG PA LA NI YI GE
DZA:'O, ,DBYE BA LA NI YI GE H'Um NGO, ,DGA' BA LA NI YI GE H'Um
NGO, ,DRAG SHUL SPYOD PA LA NI YI GE PHAt DE, 'ON KYANG BSKUL
BA'ANG BRJOD PAR BYA STE, RIM PA 'DIS LHA THAMS CAD TSIM PAR
BYA'O, ,'BAR

BA'I MTSAN MA RNAMS BRTAG PAR BYA STE, DBANG PO'I GZHU 'DRA BA
KHA DOG DKAR BA DANG, BYU RU BCAG PA LTA BU DANG, ,G-YAS SU
'KHYIL ZHING SHIN TU SNUM, ,LHAM BU CHU GSHER MTSUNGS PA'I 'OD,
,LE BRGAN RTZI 'DRA MAR GYI NI, ,SREG BLUGS BLUGS GZAR

RNAM PA DANG, ,RDO RJE RTZE GSUM PA DANG, DUNG DANG, PADMA DANG,
NYA DANG, DPAL BE'U DANG, RNGA YAB DANG, RGYAL MTSAN DANG, GDUGS
LA SOGS PA DANG, BUM PA DANG, G-YUNG DRUNG GI RNAM PA 'BYUNG BA
DANG, PI WANG DANG, RDZA RNGA LTAR ZAB PA DANG, DRI ZHIM PA

@302A *, ,DANG SHIN TU YID 'PHROG PA DANG, GSER DANG, DNGUL LTAR
SNANG BA DANG, DU BA MED PA DANG, 'BAR BA DANG, NYI MA LTAR SNANG
BA DRI MA MED PA STE, DE DAG LA SOGS PA 'BAR BA'I MTSAN NYID DGE
BA RNAMS SHES PAR BYA'O, ,MTSAN

MA NGAN PA NI DPAL HE RU KA'I RNAL 'BYOR NYID KYIS MAN NGAG JI
LTA BAR BGEGS MED PAR BYA'O, ,MTHAR NI DGANG BLUGS PHUL LA BSANG
GTOR DANG, 'THOR 'THUNG DANG, MCHOD YON 'BUL BA SNGON DU BYA BAS
LEGS PAR MCHOD DE, YANG DAG PAR BSTOD LA,

GSHEGS SU GSOL BAR BYA'O, ,SREG RDZAS LHAG MAR SLAR YANG ME LA
SBYIN SREG BYA'O, ,YOD SRID NA ZHI BA LA SOGS PA DON DU GNYER
BA'I SKYE BO DE G-YON LOGS SU BZHAG LA, DE'I MTHE BONG G-YAS PA
BZUNG LA G-YAS SU BSKOR BA'I TSUL GYIS BYUR BSAL

BA SNGON DU BYAS NAS CHE GE MO LA ZHI BAR GYIS SHIG CES BYA BA LA
SOGS PA'I BSKUL TSIG DANG LDAN PAS BDUN PHRAG GSUM SREG BLUGS
PHUL TE, DE NAS YON BLANGS LA ME LHA YANG GSHEGS SU GSOL BAR
BYA'O, ,DE'I RJES LA RNAM PAR RGYAL BA'I BUM PA SHAR NGOS SU

GZHAG STE, DE'I STENG DU BUM PA THAMS CAD NAS CHU CUNG ZAD BLUGS
PA'I PADMA'I SNOD SA HA KA RA'I LO 'DAB DANG LDAN PA ZHIG CHU'I
DBANG BSKUR BA'I DON DU GZHAG GO, ,DE DANG NYE BAR MAN JI LA SOGS
PA LA GNAS PA'I PADMA BHANDHA GZHAG BDUD RTZI LNGA DANG LDAN PA
ZHIG BDUD RTZI LTUNG

BA'I DON DU'O, ,SNA TSOGS MKHA' 'GRO MA'I BUM PA YANG 'JUG PAR
'DOD PA RNAMS KYI G-YAS LOGS SU DKYIL 'KHOR GYI KHANG PA'I SGO
DANG NYE BAR RTZVA KU SHA'I CHUN PO DANG LDAN PA ZHIG BSANG GTOR
GYI DON DU GZHAG GO, ,BUM PA GZHAN DAG NI JI LTAR MDZES PA'O, ,

SLOB DPON GYI GDAN YANG SGO DANG NYE BAR 'DING NGO, ,DE NAS MAN
NGAG JI LTA BA BZHIN DKYIL 'KHOR BSGRUB PAR BYAS NAS BLO LA YOD
PA LA SOGS PA'I MCHOD PA'I MTHAR, MGON POS DNGOS GRUB THAMS CAD
YOD PAR MDZOD CIG CES GSOL BA GDAB BO, ,DE'I

@302B RJES SU PHYI ROL DU BYUNG STE, 'DIR BSTEN PA'I CHO GAS GTOR
MA BYIN NAS, BLA MAS SLOB MA BZHIN DU BLOS ZHUGS LA, DBANG BSKUR
BA LA SOGS PA DANG, SO SOR PHYAG BTZAL BA LA SOGS PA BYAS TE,
BDAG NI SLOB DPON DU GYUR NAS THAMS CAD BYA'O ZHES RANG GI

BLOS MOS PAR BYA'O, ,DE KHO NA NYID DANG 'KHOR LO YANG GZUGS
BRNYAN LTAR CHOS NYID KYIS SHES PAR BYAS NAS GDON TE, NAM MKHA'
LAS BYUNG MTSAN LDAN PHYIR, ,THOG MA THA MA MED PA'I MCHOG ,SEMS
DPA' RDO RJE CHE RANG BZHIN, ,HE RU KA DENG BDAG GRUB MDZOD, ,

KUN MCHOG DNGOS GRUB CHEN PO STE, ,DBANG PHYUG CHEN PO LHAG PA'I
LHA, ,RDO RJE 'DZIN PA KUN GYI RGYAL, ,MI 'GYUR MCHOG TU BDAG
GRUB MDZOD, ,NYES PA MI MNGA' RTAG PA KHYOD, ,'DOD CHAGS KUN GYI
RJES CHAGS PA, ,'DOD CHAGS CHEN PO DGA' BA CHE, ,

BCOM LDAN DE NYID KYIS GRUB MDZOD, ,SHIN TU DAG PA KUN GYI MCHOG
,GZOD NAS GROL BA DE BZHIN GSHEGS, ,KUN DU BZANG PO KUN BDAG
NYID, ,BYANG CHUB SEMS DPAR BDAG GRUB MDZOD, ,KUN MCHOG DNGOS
GRUB CHEN PO STE, ,DBANG PHYUG

CHEN PO PHYAG RGYA MCHOG ,GRUB PA'I RDO RJE CHER BSTOD PA, ,RDO
RJE SNYEMS BDAG BDAG MDZOD CIG ,SEMS CAN KUN GYI YID KHYAB PAS,
,SEMS CAN KUN GYI SNYING LA BZHUGS, ,SEMS CAN KUN GYI YAB NYID
DE, ,DAM TSIG MCHOG GI 'DOD PA YIN, ,

BDE BA GANG GIS YE SHES MCHOG ,SHES RAB THABS KYI DKYIL 'KHOR
YIN, ,BA DAN PA DE YIS BDAG LA MGON, ,KHYOD KYIS 'DOD PA YONGS
RDZOGS MDZOD, ,CHOS RNAMS GZUGS BRNYAN LTA BU STE, ,DAG CING GSAL
LA RNYOGS PA MED, ,GZUNG DU MED

CING BRJOD DU MED, ,RGYU DANG LAS LAS KUN DU 'BYUNG, ,DE BZHIN
KHO NA NYID LAS SKYES, ,BDEN PA 'DI YIS DKYIL 'KHOR DU, ,GZUGS
BRNYAN GSAL BAR SLOB MA NI, ,KUN GYIS BRI[?] MED MTHONG BAR SHOG
,DE NAS SLOB MA MCHOD PAR 'OS PA'I CHA BYAD

@303A *, ,CAN PHYI ROL DU GDOD G-YOGS DMAR POS BCINGS LA, ,ME TOG
GCIG TU DKAR BA THAL MOS BZUNG LA, SKYES BU MKHAS PAS KHRID DE
YOL BA GNYIS KYI BAR DU BCUG LA, BLA MAS H'Um ZHES PAS YOL BA'I
SLAR NAS BTEG LA, KU

SHA'I CHUN PO'I CHUS BSANGS LA, SDUG PA KHYOD SU YIN ZHES DRI BAR
BYA'O, ,SDUG PA NGAN BU NI SKAL BA BZANG PO BA YIN NO ZHES BRJOD
PA DANG LDAN PA LA LEGS PAR MCHOD DE DKYIL 'KHOR GYI KHANG PAR
GZHUG PAR BYA'O, ,AOm SARBA YO GA TZITTA AUTP'A DA Y'A MI

ZHES BYA BAS BYANG CHUB DAM PAR SEMS BSKYED DU BCUG NAS, DE'I
SNYING GAR SA BON LAS RDO RJE BSAM STE, BRJOD PAR BYA'O, ,SU RA
TA SA MA YA STVAm HO SIDDHYA BADZRA YA TH'A SU KHAm, DENG KHYOD
DE BZHIN GSHEGS PA THAMS CAD KYI BYIN GYIS BRLAB PAR 'GYUR GYIS,
DE

BZHIN GSHEGS PA THAMS CAD KYI MCHOG TU GSANG BA'I DKYIL 'KHOR DU
MA ZHUGS PA RNAMS LA SMRA BAR MI BYA'O, ,MA DAD PA YANG MA BYED
CIG ,DZA H'Um DAG GIS BLOS BKUG NAS BCUG STE, DE LA AA KHAm B'I
RA H'Um ZHES GDONG BCING BCUG NAS DKYIL 'KHOR

GYI SGOR KHRI'I STENG DU BZHAG LA, DENG KHYOD DE BZHIN GSHEGS PA
THAMS CAD KYI RIGS SU ZHUGS KYIS, NGAS KHYOD LA YE SHES GANG GIS
DE BZHIN GSHEGS PA THAMS CAD KYI DNGOS GRUB KYANG THOB NA, DNGOS
GRUB GZHAN LTA SMOS KYANG CI DGOS, ,DE LTA BU'I RDO RJE'I

YE SHES BSKYED PAR BYA YIS, KHYOD KYIS DKYIL 'KHOR MA MTHONG BA'I
MDUN DU MA SMRA ZHIG ,KHYOD RANG GI DAM TSIG NYAMS PAR GYUR TA RE
ZHES BRJOD DE, ,DE'I SNYING GAR RDO RJE BZHAG LA, RDO RJE SEMS
DPA' RANG NYID NI, ,DI RING KHYOD KYI SNYING LA ZHUGS, ,GAL TE

TSUL 'DI SMRAS NA NI, ,DA MA THAG TU DRAL TE GSHEGS, ,ZHES BRJOD
DO, ,PADMA'I SNOD NAS BDUD RTZI LNGA SRIN LAG DANG MTHE BOS DE'I
KHAR BYIN NAS, 'DI NI KHYOD KYI DMYAL BA'I CHU, ,DAM TSIG 'DAS NA
SREG PAR BYED, ,DAM TSIG BSRUNG LAS DNGOS GRUB STE, ,RDO RJE BDUD

@303B RTZI'I CHU 'THUNG SHIG AOm BADZROD KA TH'A ZHES BRJOD LA
'THUNG DU GZHUG GO, ,SLOB MA'I DAM BCA' BRTAN PAR BYA BA'I PHYIR
'DI SKAD BRJOD DO, ,DENG NAS BRTZAMS TE KHYOD KYIS PHYAG NA RDO
RJE NGA YIN GYIS, NGAS 'DI BYOS SHIG CES BSGO BA GANG YIN PA DE
KHYOD KYIS BYA DGOS SO, ,

KHYOD KYIS NGA LA BRNYAS PAR MA BYED CIG ,KHYOD YANG BA MA SPANG
BAR DUS BYAS NAS SEMS CAN DMYAL BAR LTUNG BAR GYUR TA RE, DE NAS
DE BZHIN GSHEGS PA THAMS CAD KYIS KYANG BYIN GYIS BRLAB TU GSOL,
RDO RJE SEMS DPA' RANG BDAG LA DBAB TU GSOL ZHAS

SMRAR GZHUG GO, ,SLOB MA'I LUS DANG NGAG DANG YID LA CHU DANG
RLUNG DANG SA LAS H'A AA H'Um RKANG MTHIL DU YANG YI GE DZHEEm
ZHES BRJOD CING BSAMS NAS, RLUNG DANG ME'I 'KHOR LOR SONG STE,
RLUNG GIS ME'I 'KHOR LO SBAR BA DANG, YI GE DZHEE'I 'OD ZER RNAMS
SLOB MA RDUL PHRA RAB

RNAMS LA ZHUGS PAS DBAB PAR BYA STE, A'A BE SHA YA STAm BHA YA RA
RA RA RA TZA LA YA TZA LA YA H'Um AA HA DZHEE ZHES BRJOD CING
'GYING BA DANG BCAS PAS DREL BU DKROL LO, ,SGO SKYONG BA BZHI'I
DRIL BU DKROL BA LA GZHOL BAS DON DU GZHUG GO, ,BABS PAR GYUR NA
DE'I LCE LA YI GE DMAR PO CAN

NYID KYI 'OD DPAG TU MED PA BSAMS NAS, RDO RJE DGE BA DANG MI DGE
BA SMROS SHIG CES BRJOD DO, ,DBAB PA BRTAN PAR BYA BA'I PHYIR
TIshthA BADZRA ZHES BYA BAS NYE BAR BSDU BAR BYA'O, ,DBAB PA'I
CHO GA'O, ,PRA T'ITZTSA BADZRA HO: ZHES 'DON DU BCUG LA DE'I LAG
PA NA GNAS PA'I ME

TOG DKYIL 'KHOR DU DOR DU GZHUG GO, ,ME TOG DE YANG RIGS GANG DU
LHUNG BA YIN PAR SHES PAR BYAS NAS BLANGS TE, DE'I MGO BOR PRA TI
GRIHnA TV'Am AI MAm SA TVA MA H'A BA LA ZHES BRJOD CING BRTAG PAR
BYA'O, ,RIGS GANG DU ME TOG DE LHUNG BA DE'I RNAL 'BYOR SBYIN PAR
BYA BA'AM, 'DOD PA'I

KHYAD PAR GYIS RNAL 'BYOR SBYIN PAR BYA'O, ,'DI DAG NI RGYUD
GZHAN NAS GSUNGS PA'I PHRENG BA'I DBANG BSKUR BA YIN NO, ,DE'I
MIG GNYIS LA YI GE AOm BSAMS LA, RDO RJE SEMS DPA' DENG KHYOD
KYIS, ,MIG 'BYED PAR NI BRTZON PAR BYA, ,MIG NE THAMS CAD 'BYED
MDZAD DE, ,RDO RJE'I MIG NI BLA NA MED, ,CES

@304A *, ,BRJOD CING GDONG G-YOGS BKROL NAS, RIM GYIS BCOM LDAN
'DAS KYI DKYIL 'KHOR GYI 'KHOR LO BSTAN PAR BYA'O, ,DE DAG NI
SLOB MA GZHUG PA'I CHO GA'O, ,DE NYID DU KHRI LA MNGON PAR PHYOGS
PAR SKYIL KRUNG DU 'DUG TU BCUG LA, SNGAR BSTAN PA'I

RNAM PAR RGYAL BA'I STENG DU BZHAG PA'I MCHOD YON GYI SNOD NAS LO
'DAB KYIS BLANGS PA'I CHUS SLOB MA 'DOD PA'I LHAR BSGOMS PA'I
RNAL 'BYOR PA'I MGO BOR BADZRA AA BHI shINYTZA ZHES DAG TU BRJOD
CING GTOR BAR BYA'O, ,'DI NI CHU'I DBANG BSKUR BA'I CHO GA'O,
,RAS LA SOGS

PA LA COD PAN BYAS TE, DE'I RIGS KYI DBANG POS MTSAN PAR BSAMS
LA, DE'I MGO BOR BSKON NO, ,COD PAN GYI DBANG BSKUR BA'O, ,COD
PAN NYID LA BRJOD PAR GYUR PA GZHAN DAG BYA STE, DE'I SNYING GAR
RDO RJE LEGS PAR BZHAG LA, SANGS RGYAS RDO RJE'I DBANG BSKUR BAS,

DE RING KHYOD LA DBANG BSKUR 'GYUR, SANGS RGYAS THAMS CAD RAB
BSGRUB PHYIR, ,RDO RJE 'DI DE KHYOD KYIS LONG, ,ZHES BRNGOD CING
LAG PA G-YAS PAS 'DZIN DU GZHUG GO, ,DE DAG NI RDO RJE'I DBANG
BSKUR BA'O, ,RANG GI BDAG PO'I RNAL 'BYOR PA DE'I BRANG DU DE
NYID KYIS RDO RJE DANG,

DRIL BU 'DZIN PA'I LAG PA GNYIS DANG POR BZHAG LA, AOm BADZRA AA
DHI PA TI STVAm AA BHI shINYTZ'A MI TIshthA BADZRA SA MA YA
STVAm, ZHES BRJOD CING PHYI NAS 'KHYUD PAR BYA'O, ,DE DAG NI DRIL
BU'I DBANG BSKUR BA'O, ,RDO RJE DRIL BU DANG LDAN PA'I LAG PA DE
DAG DE'I SPYI BOR GTOD DU BCUG LA, AOm BADZRA

SATVA STVAm AA BHI shINYTZ'A MI, AOm BADZRA N'A MA AA BHI shE KA
TA KYE RDO RJE CHE GE MO ZHES BYA BA STE, PHRENG BA SA LA LHUNG
BA DANG MTHUN PA'I MING GDAGS SO, ,MING GI DBANG BSKUR BA'O, ,DE
BZHIN GSHEGS PA LNGA'I NGO BO'I DBANG BSKUR BA LNGA PO 'DI NI ME
LONG LTA BU LA SOGS PA'I YE SHES LNGA'I

NGO BO SGRUB PAR BYED DO, ,DBANG BSKUR BA LNGA PO DE DAG LA RIG
PA'I DBANG BSKUR BA'I SGRAS KYANG BRJOD PAR BYA BA YIN TE, MA RIG
PA LNGA'I GNYEN PO RIG PA'I NGO BO'I YE SHES LNGA PO RNAMS SGRUB
PAR BYED PA'I PHYIR RO, ,DE NAS 'DI LA BRTUL ZHUGS DANG, LUNG
BSTAN PA DANG,

@304B DBUGS DBYUNG BA SBYIN PAR BYA STE, 'DI DE SANGS RGYAS THAMS
CAD NYID, ,RDO RJE SEMS DPA'I LAG NA 'DUG ,KHYOD KYIS KYANG NI
RTAG TU BCANG, ,PHYAG NA RDO RJE'I BRTUL ZHUGS BRTAN, AOm SARBBA
TA TH'A GA TA SIDDHI BADZRA SA MA YA TIshthA AE shA STVAm DHA RA
YA MI HI HI HI HI H'Um ZHES RDO RJE'I

BRTUL ZHUGS SBYIN NAS, RDO RJE DE KHO NA NYID KYIS GZUNG NGO,
,THOG MTHA' MED PA'I SEMS DPA' NI, ,RDO RJE SEMS DPA' DGA' BA
CHE, ,KUN DU BZANG PO KUN BDAG NYID, ,RDO RJE SNYEMS TSUL BDAG
PO'I BDAG ,CES SO, ,'DI DE SANGS RGYAS THAMS CAD KYIS, ,

SHES RAB DBYANGS KYI RJES 'GRO BSHAD, ,KHYOD KYIS KYANG NI RTAG
TU BCAD, ,BYANG CHUB MCHOG TU RGYAL BA BZHED, ,CES BRJOD CING
DRIL BU LEGS PAR BSLANGS LA, DE CHOS KYIS DKROL BAR BYA STE, SRID
PA NGO BO NYID KYIS DAG ,NGO BO NYID KYIS SRID BRAL BYAS, ,RANG
BZHIN DAG

PA'I SEMS DPA' MCHOG ,SRID PA MCHOG NI BYED PA YIN, ,ZHES SO,
,GAL TE PHYIR MI LDOG PA'I DBANG BSKUR BA SBYIN PAR BYA BA MA YIN
NA CHOS BSTAN PA'I 'OG TU RJOD PAR BYED BZHIN PA'I RIM PAS LUNG
BSTAN PA DANG, DBUGS DBYUNG BA DAG SBYIN PAR BYA STE, TSE GA 'DI
NI RIG PA'I

DBANG BSKUR BA DANG 'BREL PA YIN NO, ,SLOB MA KHRI LAS BABS LA
BLA MA LA YANG DAG PAR MCHOD DE, BYANG CHUB RDO RJE SANGS RGYAS
LA, ,MCHOD CHEN JI LTAR STZAL BA BZHIN, ,BDAG KYANG SKYABS PA'I
DON GYI PHYIR, ,NAM MKHA'I RDO RJE BDAG LA STZOL, ,DE NAS BLA MA
MNYES PA DANG SDOM PA BZHI

BYIN NAS KHRI DE NYID LA PADMA 'DAB MA BRGYAD PAR SNGA MA BZHIN
DU 'DUG STE, 'DOD PA'I LHA'I RNAL 'BYOR PA'I RANG GI SNYING GNAS
SPRUL PA'I RIG MA MCHOD PA DANG LDAN PA RNAMS KYIS, ,RDO RJE CHEN
PO'I DBANG BSKUR BA, ,KHAMS GSUM PA YIS PHYAG BYAS PA, ,GSANG BA
GSUM GYI GNAS LAS BYUNG, ,

SANGS RGYAS KUN GYI SBYIN PAR BYA, ,ZHES BRJOD CING DE DAG GIS
DBANG BSKUR BAR BSAMS TE, BLA MAS KYANG TSIGS BCAD 'DI BRJOD DO,
,ZUR BZHI PA LA GRU BZHI PA, ,BKRA SHIS RNAMS KYIS NYE BAR MDZES,
,DPANGS SU KHRU DO NYAMS DGA' BA'I, ,KHRUS KYI STEGS BU RAB BRTAG
BYA, ,RAB GNAS LA YANG RIM PA

@305A *, ,'DI YIN TE, PHYI ROL GYI KHRUS KYI CHO GA LA'ANG RIM PA
'DI LTAR KHONG DU CHUD PAR BYA'O, ,DE NAS DKYIL 'KHOR DANG LHA'I
DE KHO NA NYID MAN NGAG JI LTA BA BZHIN DU BSTAN PAR BYA'O,
,PHYIR MI LDOG PA'I DBANG BSKUR BA'O, ,BDUN PO GCIG TU BYAS NAS
BUM PA'I DBANG NI DANG PO

ZHES BYA STE, DBANG BSKUR BA BDUN NI BUM PA'I DBANG BSKUR BA'I
SGRAS BRJOD PAR BYA STE, DE YANG DANG PO YIN NO, ,GAL TE GSANG BA
DANG SHES RAB KYI DBANG BSKUR SBYIN PAR BYA BA MA YIN NA DE'I TSE
'DIR LUNG BSTAN PA DANG, RJES SU GNANG BA BYIN NAS DBUGS DBYUNG
SBYIN NO, ,DE'I TSE 'DI BYA BA DANG,

SPYOD PA'I RGYUD LA SOGS PA GZHAN LA 'CHAR BAR 'OS PAR 'GYUR TE,
RNAL 'BYOR BLA MED LA SOGS PA NI MA YIN NO, ,'DI'I MING SLOB DPON
GYI DBANG BSKUR BA'I SGRAS KYANG BRJOD PAR BYA BA YIN NO, ,PHRENG
BA CHU DANG BDE GSHEGS COD PAN 'CHING, ,PHYAG RGYA GTZO BO RANG
RIGS BDAG PO DANG, ,DPAL

GYI RDO RJE MING PHYIR MI LDOG CES, ,'DIR NI THE TSOM MED PAR
BDUN YIN NO, ,ZHES BYA BA NI BSDU BA'I TSIGS SU BCAD PA'O, ,DE
NAS BLA MA YANG DAG PAR MCHOD DE, BZHIN MDZES MIG NI DKYUS RING
ZHING, ,GZUGS DANG LANG TSOS RNAM PAR BRGYAN, ,RGYAN RNAMS KUN
DANG GOS BZANG DANG, ,

LHA RDZAS DRI YI BYUG PA CAN, ,RNAL 'BYOR CIG GIS BYA BA GOMS,
,RIGS KYI BU MO GANG YANG RUNG, ,BLA MA LA NI PHUL BYAS NAS,
,BYANG CHUB RDO RJE SANGS RGYAS LA, ,MCHOD CHEN JI LTAR BGYIS PA
LTAR, ,BDAG LA'ANG SKYABS PA'I DON GYI PHYIR, ,NAM MKHA'I RDO RJE
DENG BDAG STZOL, ,ZHES TSIGS

BCAD 'DIS GSOL BA BTAB PA DANG, BLA MAS SLOB MA SDOM PA BZHIN GYI
YOL BA'I BAR DU BZHAG LA GSANG BA'I MCHOD PA'I MTHAR YOL BA'I SLA
NAS BTEGS LA, G-YON PA'I SOR MO MING MED DANG RGAN POS RDO RJE
BZUNG STE, GSANG BA'I DBANG BSKUR SBYIN NO, ,DES KYANG AE MA HO
BDE BA

ZHES BRJOD DE BLANG BAR BYA'O, ,SLAR LOG NAS BLA MA CHU SKYES NA
GNAS PA RANG NYID KYIS MYANGS LA, DES KYANG RANG GI RDO RJE MYANG
DU BCUG LA, RANG GI STAN GOR BU LA SOGS PA LA 'DUG PAR GYUR PAS,
DE NAS PHAN YON BRJOD PAR BYA STE, 'DI NI RDO RJE THAMS CAD KYI,
,DBANG BSKUR BA YI GO 'PHANG

@305B MCHOG ,GSANG SNGAGS RNAMS NI THAMS CAD DANG, ,LAS MCHOG RAB
'BYAM 'GRUB PAR BYED, ,DE DAG NI GNYIS PA GSANG BA'I DBANG BSKUR
BA YIN NO, ,DE YANG DE BZHIN DU GSOL BA GDAB PO, ,MDUN NA 'DUG PA
DE DAG GI LAG PA G-YAS PA DAG RANG GI LAG PA G-YON PA'I STENG DU
GZHAG PA BYAS

NAS KHA BLTAS TE, DPAL LDAN SHES RAB DANG PHRAD LAS, ,DE NYID
YANG DAG DMIGS PAR BYA, ,'DI DE GZUNGS MA NYAMS DGA' BA, ,BSTEN
BYAR SANGS RGYAS RNAMS KYIS BRTAGS, ,'KHOR LO'I RIM PA RAB 'BYOR
BAS, ,BDE BA DAM PA MYANG BAR GYIS, ,RDO RJE SKYIL MO KRUNG GI
SEMS, ,

NOR BU'I NANG DU SON PA LTOS, ,ZHES BRJOD DO, ,YOL BA'I NANG NA
SLOB MA'I LUS LA GZHUG PAR BYA'O, ,PHYI'I LHA'I BU MO RNAMS KYIS
KYANG MNYAM NA 'DUG PA'I BLA MA PHYIR BSKYED LA, SLOB MA GSANG
BA'I MCHOD PAS GNAS PA LA BLTAS TE, NAM MKHA' LA GNAS PA'I DKYIL

'KHOR GYI 'KHOR LO KHA DOG DKAR PO KHANG PA BRTZEGS PA DANG, LHAN
CIG SKYES PAR BSAMS NAS, MAR GYI BUM PA BZHIN DU ZHU BAR GYUR PA
DBANG BSKUR BA'I GNAS SU MDZAD DE, SLOB MA'I LUS LA GZHUG PAR
BYA'O, ,PHYI'I LHA MO BU MO RNAMS KYIS KYANG MNYAN

NA SKAL BA BZANG PO'I CA CO DANG GAR DANG GLU DANG SIL SNYAN GYI
SGRA DBYANGS DANG, DRIS BSGOS PA'I GOS DANG TZANDAN GYI PHYE MA
'THOR BA LA SOGS PA BYA'O, ,BKRA SHIS GANG ZHIG DGA' LDAN LHA YI
GZHAL YAS KHANG GI NI, ,SNYING PO NAS NI 'GRO LA PHAN PHYIR 'DIR
GSHEGS LAS

BYUNG DANG, ,DBANG PO BCAS DANG LHA YI DE BZHIN GSHEGS PA BSKOR
BA YI, ,BKRA SHIS DES NI DE RING KHYOD LA ZHI BAR BYED GYUR CIG
,CES BYA BA LA SOGS PA'I TSIGS SU BCAD PA 'DON PAR BYA'O, ,DE
BZHIN DU, RMONGS LA GTI MUG BDAG NYID SBYOR, ,GTI MUG

DGA' MA BDAG LDAN PAS, ,GTI MUG RGYUN GYIS DBANG BSKUR BAS, ,GTI
MUG RDO RJE RANG NYID 'GYUR, ,SDANG LA ZHE SDANG BDAG NYID SBYOR,
,ZHE SDANG DGA' MA BDAG LDAN PA, ,ZHE SDANG RGYUN GYIS DBANG
BSKUR BAS, ,ZHE SDANG RDO RJE RANG NYID GYUR, ,CHAGS LA 'DOD
CHAGS

@306A *, ,BDAG RNAL 'BYOR, ,'DOD CHAGS DGA' MA BDAG LDAN PA,
,'DOD CHAGS RGYUN GYIS GSAL BA'I PHYIR, ,'DOD CHAGS RDO RJE RANG
NYID GYUR, ,SHES RAB YE SHES BDAG RNAL 'BYOR, ,RDO RJE DGA' MA
BDAG LDAN PA, ,YE SHES RGYUN GYIS

DBANG BSKUR BAS, ,SHES RAB YE SHES RANG NYID 'GYUR, ,ZHES KYANG
BRJOD DO, ,DE DAG GIS MCHOD PA'I MTHAR BLA MA YOL BA'I BAR NAS
'ONGS TE, RANG GI STAN LA 'DUG LA, ,MDUN DU TZOG PUR 'DUG PA DE
DAG GI LAG PA G-YON PAR BZHAG LA, LAG

PA G-YAS PA SLOB MA'I MGO BOR GTAD DE, ,THABS GZHAN GYIS NI SANGS
RGYAS MIN, ,DE PHYIR RIG PA 'DI NI MCHOG ,GNYIS SU MED PA'I CHOS
KUN NI, ,GNYIS KYIS DNGOS PO MTSON GYUR PA, ,DE PHYIR KHYOD KYIS
RTAG TU NI, ,'KHOR BA BRAL BAR MI BYA'O, ,

'DI DE SANGS RGYAS THAMS CAD KYIS, ,RIG PA'I BRTUL ZHUGS BLA NA
MED, ,RMONGS PA GANG ZHIG 'DA' BYED PA, ,DE LA DNGOS GRUB MCHOG
MED DO, ,ZHES SO, ,GZHAN YANG JI LTAR DBANG BSKUR BA LAS NI,
,SANGS RGYAS LA SOGS KUN THOB PA, ,DE LTAR BYANG CHUB SPYOD SOGS
DANG, ,DGE

BA TSUL GZHAN GYIS KYANG MIN, ,LHAG PA'I DAM TSIG BSRUNG BAR BYA,
,RTAG TU SDOM PA BSKYANG BAR BYA, ,BZA' BA SHA LNGA BDUD RTZI
STE, ,BSRUNG BA 'DI LAS DAM TSIG GZHAN, ,DKON MCHOG 'JIG GSANG
BUD MED KUN, ,GZHAN LA LEN DANG NGAG GI BRDZUN, ,RNAL 'BYOR RGYUN

DU'ANG BSHAD PA KUN, ,DE DAG CHO GA BZHIN BSRUNG BYA, ,'DI DAG NI
GSUM PA DANG BZHI PA'O, ,DGE BA'I BSHES GNYEN RIGS DANG TSUL
KHRIMS DANG LDAN ZHING, ,MAN NGAG DANG BCAS YAN LAG BCU GNYIS
GSUNGS GOMS PA, ,SHES RAB CAN DANG MNGON BRTZON TSUL GNYIS SHES
PA YIN, 'BAD

PAS SHIN TU DUS NI RING POR MNYES PAR BYA, ,DAD PA'I RANG BZHIN
BRTZON 'GRUS RANG BZHIN RTZE BDAG NYID, ,LAS DANG 'BRAS BU RNAMS
DANG ZAB MO'I CHOS RNAMS DANG, ,GANG ZHIG 'DI 'DRA RNAMS LA RTAG
TU GUS PAR 'BREL, ,JI BZHIN LTAR NI BLO GROS GSAL BAR THOB

@306B PAR 'GYUR, ,GZHAN NI SDIG PA'I GSANG SNGAGS 'DON PAR BYED
PA LAS, ,DUG NI BSAL BAR BYA PHYIR ZHUGS PA LTA BU STE, ,SKYE BA
'DI NYID LA NI SDUG BSNGAL MYONG 'GYUR ZHING, ,SHIN TU MUN NAG
CHES MI BZAD PAR 'JUG PAR 'GYUR, ,DE NAS LUNG BSTAN PA

DANG RJES SU GNANG BA DANG DBUGS DBYUNG BAR BYA STE, BLA MA LHA
LAS BABS PA'I PHYAG RGYA DANG LDAN PAS, AOm 'DI NI KHYOD LUNG
BSTAN PA STE, ,RDO RJE SEMS DPA' DE BZHIN GSHEGS, ,SRID PA SHIN
TU DAG BYA'I PHYIR, ,SRID PA'I NGAN 'GRO RNAMS LAS BTON, ,KYE DE

BZHIN GSHEGS PA RDO RJE CHE GE MO ZHES BYA BAR, SIDDHI SA MA YA
STVAm BHU RA BHU BA SVA: 'DI YIS LUNG STON 'GYUR BA YI, ,SNGAGS
PA 'GRO BA KUN GYI BDAG ,BLA NA MED PA'I BYANG CHUB TU, ,BDER
GSHEGS KYIS KYANG LUNG BSTAN MDZAD, ,JI LTA JI LTAR SEMS CAN

RNAMS, ,NGO BO NYID KYIS 'DUL 'GYUR BA, ,DE LTA DE LTAR CHAGS LA
SOGS, ,GTZANG MAS SEMS CAN DON BYA'O, ,NYIN RE BZHIN NI THUN BZHI
RU, ,'DOD LHA'I RNAL 'BYOR DANG LDAN PA, ,GYUR NAS THUN MONG CIG
SHOS KYI, ,DNGOS GRUB THOB PAR SGRUB PAR

BYOS, ,MI SNANG BA NI KHAMS STONG LA, ,MNGON SHES LDAN PA NYIS
STONG YIN, ,RIG PA 'DZIN PA SUM STONG LA, ,RDO RJE CAN NI 'GRO
KUN BDAG ,ZHI RGYAS LA SOGS LAS GANG NGAM, ,DE LAS GZHAN PA GANG
'DOD PA, ,'KHOR LOS RJES MNYES SBYOR BA YIS, ,

BSGRUBS NA MYUR DU 'GRUB PAR 'GYUR, ,DE DAG NI RJES SU GNANG
BA'O, ,MCHOG GSANG DKYIL 'KHOR DAM PA NI, ,MTHONG BA DANG NI
ZHUGS GYUR PAS, ,SDIG PA KUN LAS NGES GROL BAR, ,KHYED RNAMS DE
NYID LEGS PAR GNAS, ,ZHES BYA BA LA SOGS PA NI

DBUGS DBYUNG BA'O, ,DE NAS BLA MA LA RANG GI LUS DANG, BU DANG
CHUNG MA LA SOGS PA'I YON PHUL LA PHYAG 'TSAL TE, BLA MAS KYANG
SHIN TU GNAS PAR GYUR CIG CES SHES PA SBYIN PAR BYA'O, ,DE NAS
BRTZAMS TE, RGYUD GZHAN DAG TU BRI BA'I PHYAG RGYA

@307A *, ,LA SOGS PA SPRAS PA'I DE KHO NA NYID BCU GANG YIN PA
BSTAN PAR BYA STE, SKAL BA CAN DU GYUR PA'I PHYIR RO, ,BZANG PO'I
ZHAL SNGA NAS, ,GSANG BA DANG SHES RAB DAG GIS DBANG BSKUR NAS DE
KHO NA NYID YANG DAG PAR BSTAN PAR BYA'O ZHES

GSUNGS SO, ,RMONGS LA ZHES BYA BA LA SOGS PA, ,SNGAR BRJOD PA'I
TSIGS SU BCAD PA'I DON DANG, BLANG BAR BYA BA'I DON DE KHO NA
NYID RANG RIG PA'I MNGON SUM GYIS GRUB PA YANG BRJOD BYA RJOD
BYED KYI NGO BOR BRDAR BYAS PAS GO BAR BYA'O, ,GTOR MA'I NYE BAR
SBYAR BA

YANG THUN BZHIR SHING RTA'AM, SKON PA'AM, KHUR RAM THA NA SNYIM
PA GSUM TZAM BZA' BA DANG, BCA' BA DANG, BTUNG BA DANG, LDAG PA
DANG MUR BA DANG, GZHI BA PA DANG, ME TOG DANG, BDUG PA DANG, DRI
DANG, LHA BSHOS DANG, GDUGS DANG, RGYAL MTSAN

DANG, BA DAN DANG LDAN PA, ,BLA RE RNAM PAR BKRA BAS BRES PA,
SGRA CHEN PO RNGA BRDUNG BA DANG LDAN PA LTAS TE, MED NA YANG YID
KYIS THAMS CAD BSAMS LA, GSANG SNGAGS 'DI DAG BYIN GYIS BRLABS LA
SBYIN NO, ,AOm SHR'I HE RU KA MA H'A BADZRA A'A KAddHYA YA, A'A
KAddHYA

YA; PRA BE SHA YA, PRA BE SHA YA, BANDHA YA, BANDHA YA, TO shA
YA, TO shA YA, SARBA BADZRA d'A KI N'I N'Am HRi DA YA H'Um H'Um
H'Um PHAt, AOm BUDDHA d'A KI N'I PRA T'I TZTSA MA MA BI LAm H'Um
PHAt, AOm BADZRA d'A KI N'I PRA T'I TZTSA MA MA BI LAm H'Um PHAt,
AOm RATNA d'A KI N'I PHRA T'I TZTSA MA MA BI LAm TRAm PHAt, AOm
PADMA d'A KI N'I PRA T'ITZTSA MA MA

BI LAm HR'I: PHAt, AOm BI SHVA d'A KI N'I PRA T'ITZTSA MA MA BI
LAm AA PHAt, AOm SARBA BUDDHA d'A KI N'I PRA T'TZTSA MA MA BI LAm
H'Um HO, ,AOm SARBBA YO GI N'I PRA T'ITZTSA MAm LAm H'Um HA HA HA
HA HI, GAL TE DUR KHROD LA SOGS PAR GNAS NAS SBYIN PAR BYA BA YIN
NA, DE'I TSE HE RU KA'I GZUGS SPRUL PAS

BSTAN PAR GYUR PA RNAL 'BYOR MA'I TSOGS KYIS YONGS SU BSKOR BAR
SBYIN NO, ,YANG NA HE RU KA'I RNAM PAR BRGYAN CING BCOS NAS 'DREN
PA MO LA SOGS PA NA TSOD LO BCU GNYIS DANG LDAN PA BCOM NAS,
SANGS RGYAS MKHA' 'GRO MA LA SOGS PA'I

@307B GZUGS SU SGRUB PAR BYED PAR BRGYAN TE, HE RU KA'I SPYOD PAS
PHYE BA RDO RJE'I GLU LEN CING ROL PA'I RDO RJE'I GOM PAS KYANG
GAR BYED PA KHA tV'Am GA DANG, dA MA RU LA SOGS PAS 'PHROG PA'I
RNAL 'BYOR MA STONG PHRAG RNAMS DANG CHER RNAM PAR SGEG PA SNGON
DU SONG BAS

RTAG TU 'GRO BA 'DON PA'I BSAM PA MA BTANG BA, STONG PA NYID
DANG, SNYING RJE'I SNYING PO CAN RNAL 'BYOR PA'I TSOGS BZHIN DU,
DE DANG DE BYED CING 'GRO BA'I DGE LEGS KYI DON KHO NAR SBYIN NO,
,DKYIL 'KHOR RTZOM PA NAS GSHEGS SU GSOL BA'I MTHAR THUG

PAR NYI MA RE RE ZHING DGE 'DUN LA MCHOD YON DANG BCAS PA SBYIN
NO, ,RGYUN MI CHAD PAR DPAG TU MED PA'I ME TOG DANG, BDUG PA
DANG, DRI DANG, LHA BSHOS DANG, MAR ME LA SOGS PA DANG, GAR DANG,
GLU DANG, SIL SNYAN DANG, PHEG RDOB PA SNA TSOGS DANG,

GDUGS DANG, RGYAL MTSAN DANG, BA DAN SNA TSOGS PA LA SOGS PA DANG
RNAM PAR RGYAL BA'I TSOGS DGOD PA DANG, SGEG PA RNAM PA SNA TSOGS
PA RNAMS KYIS MCHOD PA BYA'O, ,DKYIL 'KHOR GYI KHANG PA LA YANG
MU TIG DANG, NOR BU DANG, BYU RU RAB TU 'PHYANG BA

DANG; ME TOG DRI ZHIM PO DANG, RAS SHIN TU YID DU 'ONG BA RNAMS
KYIS BRGYAN PAR BYA'O, ,PHYOGS BRGYAD DU PHYOGS SKYONG BA'I KHA
DOG LTA BU'I BA DAN GYIS BKLUB PAR BYA'O, ,DKYIL 'KHOR GYIS KHANG
PA'I PHYI ROL GYI PHYOGS KYI CHA BZHIR BLA RES BKAB PA RNAMS SU
YU BA

BSGRENG PA GSER GYI YU BA CAN RNAMS SU BKUR STI CHEN PO SNGON DU
'GRO BAS SENG GE'I GDAN BSHAMS LA, 'PHAGS PA SHES RAB KYI PHA ROL
TU PHYIN PA DANG, SA BCU PA DANG, ZLA BA'I SGRON MA DANG, GSER
'OD DAM PA LA SOGS PA'I MDO SDE GDON

PAR BYA'O, ,DKYIL 'KHOR BRI BA NA, GAL TE BGEGS LA SOGS PA BYUNG
NA DE'I TSE, MAN NGAG JI LTA BA BZHIN DU SENG GE RNAM PAR BSGYING
BA'I PHYAG RGYAS SDANG BA RNAMS GCAD PAR BYA'O, ,NYI MA RE RE
BZHIN LAS SO SO LA BLA MA LA YON DBUL BAR

@308A *, ,BYA'O, ,SA GZHI SDUG PA'I CHUNG MA DANG, ,RIN PO CHE
DANG 'BAR BA'I GSER, ,NOR BU MU TIG BYU RU SOGS, ,LUS KYANG GUS
PAS DBUL BAR BYA, ,RTA DANG GLANG PO DE NYID KYANG, ,RGYAN KUN
GYIS NI BRGYAN PA DANG, BUD MED BZANG PO'ANG BLA MA LA, ,DNGOS

GRUB 'DOD PAS DBUL BAR BYA, ,RAS NI RNAM PA SNA TSOGS DANG,
,RGYAN RNAMS KYANG NI DBUL BYA STE, ,GANG GIS BLA MA 'DIS MNYES
PA, ,DE NI RAB TU 'BAD PAS BYA, ,DE NAS TING NGE 'DZIN ZIN NAS
PHYI DANG NANG GI MCHOD PA BYAS LA, ,GTOR MA BYIN NAS, ,SMON LAM
SNGON DU BYAS TE,

PHYI ROL GYI 'KHOR LO'I SNYING GA'I NANG DU CHUD PAR BYA'O, ,AOm
AA K'A RO MU KHAm SARBBA DHARM'A n'Am A'A DYA NU TPANNA TV'A TA
H'Um MU: ZHES BYA BA'I SNGAGS KYIS RDUL TSON GSHEGS SU GSOL BAR
BYA'O, ,'DI NYID KYIS BUM PA DANG, PHYAG MTSAN DANG, SMAN LA SOGS
PA RNAMS KYANG GSHEGS SU GSOL

BAR BYA'O, ,MKHA' 'GRO MA'I GNOD PA ZHI BAR BYA BA'I PHYIR LHA'I
RDUL TSON 'DOD PA RNAMS LA BYIN NAS GZHAN DAG BSDUS TE, RNAM PAR
RGYAL BA'I BUM PAR BLUGS LA, YOD PAR GYUR NA GLANG PO CHE'I PHRAG
PAR BZHAG LA, SEL SNYAN DU MA SGRA SGROGS PA'I SGRA SNGON DU 'GRO
BA'I RGYA MTSOR

'BAB CHU DANG LTENG KA CHEN PO RNAMS SU MAN NGAG JI LTA BA BZHIN
DU KLU'I RIGS BRGYAD LA PHYI'I ME TOG DANG 'O MA LA SOGS PAS LEGS
PAR MCHOD DO, ,DE DAG KYANG DE BZHIN GSHEGS PA'I RDUL PHRA RAB
KYI TSOGS MGO BOR BZHAG NAS, RANG GI KHYIM DU DAD PAS 'GRO BAR
BYED DO, ,

DE NAS BUM PA CHUS DGANG BAR BYAS NAS DE BZHIN DU 'ONG STE, ZHI
BA'I CHU DES KHRUS DANG GSANG BAR 'DOD PA'I DON KUN GRUB PAR BYA
BA'I PHYIR, KHRUS DANG BTUNG BA'I DON DU 'DOD PA RNAMS LA CHU DE
SBYIN PAR BYA'O, ,NYI MA GSUM MA MA, NYI MA BDUN NAM, NYI MA GCIG
TU 'TSAM PAR

DGA' STON CHEN PO BYA'O, ,SGYU 'PHRUL CHEN MO BRJOD PA'I RGYUN
SHIN TU RGYA CHE BA STONG PHRAG BCU GNYIS YOD DE DE YANG DE KHO
NA NYID BSDUS PA LA SOGS PA'I RGYUD RNAMS KYI BLA MA STE, DE NAS
DKYIL 'KHOR GYI RIM PA 'DI DAG THAMS CAD MDOR BSDUS PA DANG RGYAS
PAR SEMS CAN

@308B GYI BSAM PA THA DAD PA'I DBANG GIS SKABS SNA TSOGS PA NA
YOD PA YIN NO, ,RGYUD BLA MA'I YANG GZHUNG DGU BCUR BGRANG BA 'DI
NI MDOR BSDUS PA LA DGA' BA'I SEMS CAN GYI BSAM PA'I DBANG GIS
BSGOM PA'I RIM PA TZAM LA BRTEN NAS BSTAN PA YIN NO,

BAR MA LA DGA' BA RNAMS KYIS MTSAN YANG DAG PAR BRJOD PA LA SOGS
PA'I DKYIL 'KHOR BZHIN DU BSGOM PA'I RIM PA MTSUNGS PA YIN PA
DE'I PHYIR NA RGYUD RGYAS PA LAS THAMS CAD BSTAN PA STE, BSGOM
PAR BYA BA DANG BRI BAR BYA BA LHA LNGA'I BDAG NYID KYI

DKYIL 'KHOR GYI 'KHOR LO ZUR BZHI PA LA SOGS PA DANG LDAN PAR
BYA'O, ,RGYAS PA LA DGA' BA RNAMS KYIS KYANG RGYUD RGYAS PAR LHA
SHIN TU RNAM PA MANG PO'I BDAG NYID CAN DU BRI BAR BYA BA DANG,
BSGOM PAR BYA BA'I DKYIL 'KHOR DE NAS BSHAD PA'I

DKYIL 'KHOR RIM PA KHO NAS SHES PAR BYA'O ZHES BDAG GI BLA MAS
GSUNGS SO, ,'DI NYID KYI PHYIR, 'DIR TSIGS SU BCAD PA DGU BCUR
GRAGS PA NI RGYUD RGYAS PA'I PHYOGS GCIG TU GYUR PA YIN PAS NA,
'DI SKAD BDAG GIS THOS PA DANG ZHES

BYA BA LA SOGS PA MA GSUNGS SO, ,DE NYID KYI PHYIR, RGYUD RGYAS
PA'I RJES SU 'BRANGS NAS, DE NAS MKHA' 'GRO MA KUN GYIS, ,ZHES
BYA STE, DE NAS KYI SGRA NI DE MA THAG PA'I RJOD PAR BYED PA YIN
PAS DANG POR SBYOR BA YIN NO, ,'DI DAG SPROS PA DANG BCAS

PAR NI RGYUD PHYI MA'I PHYI MAR THUB PA NYID KYIS THAMS CAD
GSUNGS PA YIN NO, ,DE YANG TSIG TZAM THA DAD PAS BSTAN PA YIN GYI
YANG 'DIR SNGON MED PA NI CUNG ZAD KYANG MED DO, ,CHO GA SNGON
'GRO DKYIL 'KHOR CHO GA GZHUNG DU LEGS BYAS PAS, ,'DIR NI BDAG

GIS DGE BA 'BAR BA THOB PA GANG YIN DES, ,KHAMS GSUM PAR GTOGS PA
YI SEMS CAN DE NI YUD TZAM GYIS, ,DRI MA MED PA'I DKYIL 'KHOR
'KHOR LO'I LUS CAN 'DIR GYUR CIG ,SGYU 'PHRUL CHEN MO'I DKYIL
'KHOR GYI CHO GA ,BLA MA'I ZHAL

@309A *, ,SNGA'I MAN NGAG CES BYA BA, SLOB DPON MKHAS PA 'DUL BAS
BYIN GYIS MDZAD PA RDZOGS SO,,