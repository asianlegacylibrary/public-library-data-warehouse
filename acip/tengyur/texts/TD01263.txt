@1B [DD] #, ,RGYA GAR SKAD DU, HE BADZRA MAndALA KARMA KRA MA
BI DHI:, BOD SKAD DU, KYE'I RDO RJE'I DKYIL 'KHOR GYI LAS KYI
RIM PA'I CHO GA ,DPAL KYE'I RDO RJE LA PHYAG 'TSAL LO, ,DANG [DD]

POR SLOB DPON GYIS BLA MA LA DBANG THOB CING, DAM TSIG LA GNAS
LA MTSAN NYID THAMS CAD DANG LDAN PA DES, SLOB MA LA DBANG BSKUR
BA'I DON DU, DKYIL 'KHOR BRI BA NI, DANG POR SLOB

MA'I MTSAN NYID BRTAG PAR BYA STE, DES SHING 'JAM LA SNYAN PAR
SMRA BA, SEMS CAN THAMS CAD LA BYAMS PA DANG, SNYING RJE'I SEMS
DANG LDAN PA, THOS BSAM DANG KLOG PA LA MNGON PAR BRTZON PA,

THABS DANG SHES RAB ZAB MO'I TSUL GYIS, GSANG BA'I CHOS LA SHIN
TU DAD PA, BLA MA LA GUS PA, BSTAN BCOS LA 'JIGS PA MED PA,
GTONG SEMS CHE BA DANG LDAN PA'I SLOB MA DE YONGS SU

GZUNG BAR BYA'O, ,DE LTAR SLOB MA BRTAGS PA'I RJES LA, DANG PO
LHA'I BSNYEN PA BYA STE, DE LA GTZO BO'I 'DZAB NI 'BUM DU BZLAS
PAR BYA'O, ,LHA MO RNAMS KYI 'DZAB NI STONG DU BZLAS PAR BYA'O,
,DE

@2A *, ,LA SLOB DPON LA LA DAG GI THUGS BZHED KYIS, LHA MO
BRGYAD KYI 'DZAB NI MI DGOS TE, CI'I PHYIR ZHE NA, DPA' BO'I YAN
LAG TU GYUR PAS NA, DPA' BO GCIG PO BYAS PAS CHOG GSUNG, DE LTAR

BZLAS PA BYAS PAS MTSAN MA BYUNG NA, DKYIL 'KHOR BRI BA BRTZAM
PAR BYA STE, DANG POR SEMS DAG PA MNGON DU BYAS LA, KYE'I RDO
RJE DANG LDAN PAS LHA RNAMS MNYES PAR BYAS SHING, DKYIL 'KHOR
BRI BA'I PHYIR, SA GZHI YONGS SU

BRTAG PAR BYA STE, NAGS TSAL SHIN TU DBEN PA'AM, BYANG CHUB SEMS
DPA'I KHYIM MAM, RGYA MTSO CHEN PO'I 'GRAM MAM, DUR KHROD GRUB
PA'I GNAS SAM, SNGON DKYIL 'KHOR BYAS PA'I GNAS SAM, YANG NA
GNAS YID DU

'ONG BA'I SA PHYOGS RANG GI SEMS 'JUG PA, MDZES SHING YID DU
'ONG BA RU, DRI ZHIM PA'I CHUS GTOR TE, ME TOG SNA TSOGS PA YANG
DGRAM, GNAS GANG YANG RUNG BA DER, SHAR DANG BYANG DU GZHOL NA,
RNAL 'BYOR PA RNAMS DNGOS

GRUB TU 'GYUR RO, ,DBUS MTHON PHYAG RGYA CHEN PO'I RIGS 'DZIN
THOB PAR 'GYUR, BYANG MTHON NA MKHA' 'GRO MA RNAMS KYI RJES SU
'BRANG BAR 'GYUR RO, ,SHAR MTHO NA RIGS BZHI DANG, LNGA LA SOGS
PA RTOGS PA ZAD PAR 'GYUR RO, ,

@2B SA GZHI DBUS DMA' NA SNGAGS PA 'JIGS PA DANG BCAS PAR
'GYUR RO, ,DE LTAR MTSAN NYID DANG LDAN PA'I GNAS DER BSGRUBS
NAS, JI LTAR 'DOD PA'I DNGOS GRUB TU 'GYUR RO, ,SA BRTAG PA'I
RIM PA'O,, ,,DE LTAR BRTAGS PA'I DBUS SU, KYE'I RDO RJE

DANG LDAN PAR 'DUG LA, SA'I LHA MO BSKUL LA GSOL BA GDAB PAR BYA
STE, LAG PA GNYIS KYI SOR MO LAN GSUM DU SA LA BRDAB PAR BYA'O,
,BRDABS PAS SA'I NANG NAS PHYIR 'THON NAS, RNAL 'BYOR PA'I MDUN
DU 'DUG NAS GNAS PAR BSAM MO, ,LHA MO DE YANG RGYAN THAMS

CAD KYIS BRGYAN PA DANG LDAN PA, MDOG SER POR GNAS PA, BZHIN
SDUG PA MDZES PA PHYAG NA BUM PA BSNAMS TE, BDAG NI CI BGYI BKA'
STZOL 'TSAL, ZHES SMRA BAR BSAM MO, ,DE LTAR BSAMS PA'I LHA MO
DE LA MCHOD YON DANG, ZHABS BSIL DANG, MCHOD PA DANG,

GTOR MA PHUL LA 'DI SKAD BRJOD PAR BYA'O, ,SKYOB PA SANGS RGYAS
THAMS CAD KYI, ,SPYOD PA'I TSUL DANG KHYAD PAR DANG, ,SA DANG
PHA ROL PHYIN PA LA, ,LHA MO KHYOD NI DPANG DU GYUR, ,SH'AKYA
SENG GE SKYOB PA YIS, ,JI LTAR BDUD KYI SDE BCOM PA, ,DE BZHIN
BDAG GIS BDUD SDE LAS, ,

RGYAL BAR BYAS TE DKYIL 'KHOR BRI, ,ZHES LAN GSUM BRJOD LA, SA'I
LHA MO DGA' BA'I MDANGS KYIS, KHYOD SLOB DPON YIN GYIS, DKYIL
'KHOR GYIS SHIG ZER NAS, SA LA THIM PAR BSAM MO, ,DE NI SA BLANG
BA'I RIM PA'O, ,DE NAS SA PHYOGS DRI ZHIM PO'I CHUS GTOR TE,
BDUD RTZI

LNGA'I CHAG CHAG GDAB, DE NAS LTO 'PHYE'I RIM PA SHES PAR BYAS
LA, DNGOS GRUB RAB 'BRING GSUM GYI DON DU MGRIN PA DANG, LTE BA
DANG PUS MO YAN CHOD DU BRKO BAR BYA'O, ,DE NAS SA'I RO RDO BA
DANG, MGAL DUM DANG, SOL BA DANG, RUS PA DANG, GYO MO DANG, GSEG
MA DANG, BONG BA LA

SOGS PA MED PAR BYAS PA'I SA GZHI BZANG PO SNUM PA LA, DRI BZANG
PO TZANDAN DANG, GUR GUM DANG, GA BUR DANG, GLA RTZI LA SOGS PA
DANG YANG BSRES PAS DGANG, YANG NA DRI ZHIM PO DANG, CHU BSRES
LA YI GE H'Um BZLAS PA'I CHU DANG BSRES SHING 'THAS PAR BCAG
CING BKANG LA, RIN PO CHE

@3A *, ,LA SOGS PA'I SA'I GTER BCUG PA DANG, LAG MTHIL LTAR
MNYAM PA'I STENG DU, YAN LAG DRUG DANG LDAN PA'I RNAL 'BYOR PA
'DUG LA, AOm RAKshA RAKshA ZHES BRJOD PAS, SA GZHI THAMS CAD RDO
RJE'I RANG BZHIN DU BYA'O, ,'OG DANG STENG RDO RJE'I GUR DANG,
RDO RJE'I

BLA RER BYA, ,DE NAS AOm BADZR'I BHA BA BADZRA BANDHA H'Um, ZHES
PAS THAMS CAD 'OD DANG LDAN PAR BYA'O, ,KYE YI RDO RJE KHROS
MCHOD PA, ,LHA MO KHYOD NI DPANG DU 'GYUR, ,RIN CHEN SNA TSOGS
PHYE BTAGS PAS, ,BDAG GIS DON YOD DKYIL 'KHOR BRI, ,DON DE BI
SH'AKYA BUDDHA SI, HE BADZRA KRO DHA NA NA

RATNA NA DA RI TA TO A'ATMA KO&HAm, MAndALA NA KHE DAm, SA GZHI
BYIN GYIS BRLAB CING STA GON LA GNAS PA'I RIM PA'O,, ,,DE NAS
BLA MA NI YAN LAG DRUG DANG LDAN PA, RGYAN SPYI GTZUG GI RGYA
GRAM DANG, MGUL RGYAN DANG, RNA RGYAN DANG, SKA RAGS DANG, PHYAG
GDUB DANG, RGYAN LNGAR

LDAN PAS, RDO RJE DANG DRIL BU THOGS LA, GONG DU SMOS PA'I MDUN
DU 'DUG LA, LHA MO GOO R'Im LA SOGS PA, RIGS BZHI'I TING NGE
'DZIN BZHI PHYOGS BZHIR 'DUG LA, RDO RJE DRIL BU THOGS LA MDO
BSKUL BAR BYA'O, ,DE YANG BSKUL BA'I SNGON DU MCHOD PA BYA STE,
GOO R'I TING NGE 'DZIN CAN GYIS,

AOm BADZRA PUshPE A'A: H'Um, AOm BADZRA DH'U PE A'A: H'Um, AOm
BADZRA D'I PE A'A: H'Um, AOm BADZRA GANDHE A'A: H'Um, AOm BADZRA
NEE BE TYE A'A: H'Um, ZHES BYA BA'I MCHOD PA RNAM PA LNGAS MCHOD
DE, KHYOD NI RNAL 'BYOR MA RNAMS BSKOR, ,ZHES BYA BA LA SOGS PAS
BSTOD DO, ,DE NAS 'DI SKAD CES BSKUL LO, ,DE BZHIN

GSHEGS PA KUN ZHI BA, DE BZHIN GSHEGS PA KUN GYI GNAS, ,KUN
'BYUNG RDO RJE SEMS DPA' YI, ,DKYIL 'KHOR 'DREN PA BSHAD DU
GSOL, ,MTSAN NYID THAMS CAD YANG DAG RDZOGS, ,MTSAN MIN THAMS
CAD YANG DAG SPANGS, ,KUN DU BZANG PO KUN CHEN GYI, ,DKYIL

'KHOR 'DREN PA BSHAD DU GSOL, ,YANG DAG SANGS RGYAS MCHOG ZHI
BA, ,YE SHES SPYOD PA RNAM PAR SPYOD, ,RDO RJE'I GSUNG NI KUN
'BYUNG BA, ,DKYIL 'KHOR 'DREN PA BSHAD DU GSOL, ,SEMS CAN KUN
GYI SEMS CHEN PO, ,RANG BZHIN DAG PA DRI MA MED, ,RNAM SNANG
MDZAD CHEN

@3B 'BYUNG BA YI, ,DKYIL 'KHOR 'DREN PA BSHAD DU GSOL, ,DE NAS
GONG DU SMOS PA YI, ,PHYAG RGYA LNGA DANG LDAN PA YI, ,KYE'I RDO
RJE BSGOM PA DES BGEGS BSAL BAR BYA STE, RKANG PA GNYIS SU H'Um
LAS SNA TSOGS RDO RJE BSAMS LA, MIG G-YAS MA LAS NYI MA'I DKYIL
'KHOR

G-YON DU tA LAS ZLA BA'I DKYIL 'KHOR BSAMS TE, RDO RJE'I LTA
BAS THAMS CAD DU BLTAS TE, DE YANG RAB TU MYUR BA YIS, ,MIG GI
RDZI MA 'DREN PA NI, ,'BAR BA'I LTA BA ZHES SU GSUNGS, ,'GRO BA
THAMS CAD DGUG PA'O, ,ZHES PA LTAR BLTAS LA, LAG PA G-YON GYIS
DRIL

BU BZUNG ZHING, G-YAS KYIS RDO RJE GSOR LA, STENG 'OG TU LEGS
PAR 'KHYUD NAS, SA PHYOGS DE NI GNAS PA 'DIS BSKRAD PAR BYA'O,
,SA PHYOGS 'DIR NGAS SEMS CAN GYI DON BRTZAM GYIS, LHA DANG, KLU
DANG, GNOD SBYIN DANG, DRI ZA DANG, 'BYUNG PO DANG, SHA ZA MO
DANG, SRIN MO

LA SOGS PA GANG DAG GNAS PA'I BDAG PO MYUR DU SONG SHIG ,'DI
LTAR DPAL HE RU KA'I BKA' THOS NAS, MYUR DU DENGS SHIG ,GANG DAG
MI 'GRO BA DE LA, NGA'I YE SHES KYI RDO RJE DANG, KHA TR'Am GA
'DIS SPYI BO RNAM PA BRGYAR 'GAS PAR 'GYUR RO ZHES LAN GSUM DU
BRJOD LA DBANG LDAN GYI

MTSAMS NAS BRTZAMS NAS, H'Um MANG PO BRJOD CING LAN GSUM G-YAS
SKOR DU BSKOR BAR BYA'O, ,BSKAL PA'I ME LTA BU'I 'OD ZER RKANG
PA'I 'OG NAS BYUNG BAS GDUG PA CAN RNAMS BSREGS PAR GYUR PAR,
PHAN TSUN 'BYER BAR 'GYUR BAR BSAM MO, ,DE YANG ROL PA'I GOMS
STABS BRGYAD PAS

GAR BYA'O, ,RKANG PA BSKYOD DANG LAG PA BSKYOD, ,SMIN MA 'DEGS
DANG RAB DGAS PHYE, ,CUNG ZAD NGO TSA ZUR MIG DANG, ,ZLA RGYAS
LTA NA DUR BA DANG, ,MIG YANGS GAR NI BYED 'GYUR ZHING, ,KHA YI
PADMA 'DZUM DANG BCAS, ,CUNG ZAD DMAR BA'I MCHE BA 'CHANG,
,KUNDA NA LTAR DKAR PO'I

PHRENG, ,DPAL LDAN KHRAG 'THUNG RNAL 'BYOR CHES, ,SEMS CAN SGROL
BA RMAD DU BYUNG, ,DE LA SOGS PA'I GAR GYIS NI, ,BGEGS LA SOGS
PA BSKRAD PAR BYA, ,DE NAS SNGON DU GSUNGS PA'I RAKshA'I SNGAGS
KYIS, RDO RJES GZHI DANG GUR DANG BLA RE LA SOGS PA BYA'O, ,DE
LTAR

@4A *, ,BYAS NA DKYIL 'KHOR GYI SA'I CHA NYES PA DANG LDAN PA
YANG NYES PA DAG MED PAR 'GYUR RO, ,BGEGS BSAL BA'I RIM PA'O,,
,,DE NAS BA'I RNAM LNGA DANG LDAN PA'I DRI ZHIM PO'I CHU DANG,
BDUD RTZI LNGA'I CHUS BYUGS LA, DE'I STENG DRI'I THIG LE BYA,
THIG LE'I

STENG ME TOG BZHAG LA, SNA TSOGS PADMAR BSAM, PADMA'I STENG DU
AOm LAS NYI MA'I DKYIL 'KHOR BSAM, DE'I STENG DU RANG GI SNGAGS
H'Um GAm TZAm BAm GHAm PAm SAm LAm dAm, RNAL 'BYOR GYI LHA'I
'KHOR LO BSKYED LA, RANG RANG GI GDAN DE NYID LA BZHUGS PAR
BSAM, DE NAS YE SHES SEMS DPA'

'KHOR DANG BCAS PA SPYAN DRANG BAR BYA STE, GOO R'I DZA: ZHES
BSKUL BAS, GOO R'I LAS SPRUL PA'I GOO R'I LCAGS KYU CAN MANG PO
'PHROS PAS, RANG BZHIN GYI DKYIL 'KHOR NAS KYE'I RDO RJE 'KHOR
DANG BCAS PA SPYAN DRANGS LA, RDO RJE BLA RE'I STENG NA BZHUGS
PA LA, DRO KAshA nA DANG, AARGHA DANG, AANYTZA DANG,

BI DHI DANG, SPOS DANG, ME TOG LA SOGS PA RNAL 'BYOR PA RNAMS
KYIS MCHOD, LHA MO BRGYAD KYI MCHOD PAS KYANG MCHOD, DE NAS TZOO
R'I H'Um ZHES PAS, TZOO R'I ZHAGS PA CAN GYIS GZHAL YAS KHANG GI
NANG DU GZHUG ,BE T'A L'I BAm GYIS DE BZHIN DU BCING, GHASMA R'I
HO: SA DGYES PAR BYAS TE,

YE SHES KYI 'KHOR LO GCIG TU BYA'O, ,DE NAS PHYI'I MCHOD PAS
MCHOD, NANG GI MCHOD PAS KYANG MCHOD, DRIL BU'I SGRAS SRID PA
RANG BZHIN GYIS DAG PHYIR, NGO BO NYID KYIS DNGOS MED BYAS,
,RANG BZHIN DAG PA'I SEMS DPA' RNAMS, DAM PA'I SRID PA BYED PAR
SHOG ,CES

PA DANG, THAMS CAD DNGOS PO'I RANG BZHIN MCHOG ,GDOD NAS THAMS
CAD RANG BZHIN GNAS, ,THABS DANG SHES RAB GNYIS MED PA, ,KYE YI
RDO RJE BDAG PHYAG 'TSAL, ,ZHES PA LA SOGS PA RDO RJE GLU'I TSIG
GIS BSTOD NGO, ,DE NAS BDUD RTZI MCHOD PA DPAL KYE'I RDO RJE
'KHOR DANG

BCAS PAS YANG BYA'O, ,DE NAS 'DI SKAD BRJOD PAR BYA'O, ,GNYIS
MED YE SHES LAS BYUNG BA, ,KHYAB BDAG DNGOS GRUB BDAG NYID CAN,
,STON PA'I GTZO BO KHRAG 'THUNG DPAL, ,BDAG MED MA DANG YANG DAG
LDAN, ,PHYOGS MTSAMS RNAMS KYI MKHA' 'GRO DANG, ,RIG PA'I LHA

@4B MO RDZU 'PHRUL DANG, ,BYANG CHUB SEMS DPA' LA SOGS KUN,
,MA LUS BDAG LA DGONGS SU GSOL, ,SLOB MA LA NI PHAN PA DANG,
,KHYED RNAMS LA YANG MCHOD PA'I PHYIR, ,RDO RJE CAN BDAG GIS
SHES PA, ,NANG PAR DKYIL 'KHOR 'DRI BAR BGYID, ,RJES SU BRTZE
BAR NYER

DGONGS TE, ,BYIN GYIS BRLAB PA MDZAD DU GSOL, ,DE NAS DRI ZHIM
PA'I ME TOG GI PHRENG BA DANG, BDUD RTZI LNGA DANG SPOS LA SOGS
PA DBUL BAR BYA'O, ,LHA LA GSOL BA GDAB PA'I RIM PA'O,, ,,DE NAS
SLOB MA'I GTZO BO 'KHOR DANG BCAS PA LHAG PAR GNAS PAR BYA
ZHING,

MCHOD PAR BYA BA 'DI BRJOD DO, ,BU TSUR THEG PA CHEN PO LA,
,KHYOD NI TSUL CHEN SNOD YIN TE, ,GSANG SNGAGS SPYOD TSUL CHO GA
'DI, ,KHYOD LA YANG DAG BSHAD PAR BYA, ,RDZOGS PA'I SANGS RGYAS
GANG 'DAS DANG, ,DE BZHIN GANG DAG MA BYON DANG, ,DA LTAR BYUNG
BA'I RDZOGS SANGS

RGYAS, ,'GRO LA PHAN PHYIR BZHUGS PA RNAMS, ,DE DAG KUN GYI
GSANG SNGAGS KYI, ,CHO GA BZANG PO 'DI MKHYEN NAS, ,DPA' BOS
BYANG CHUB SHING DRUNG DU, ,THAMS CAD MKHYEN PA CHAD MED BRNYES,
,GSANG SNGAGS SBYOR BA MNYAM MED DE, ,SKYOB PA DPAL LDAN HE RU
KAS, ,BDUD

SDE SHIN TU MI BZAD PA, ,DPUNG CHEN DAG KYANG DE YIS BCOM, ,DE
BAS KUN MKHYEN THOB BYA'I PHYIR, ,BU YIS BLO GROS 'DI GYIS SHIG
,SANGS RGYAS CHOS DANG DGE 'DUN LA, ,RTAG TU BDAG NI SKYABS SU
MCHI, ,RNAL 'BYOR GSANG SNGAGS MKHA' 'GRO MA, ,'KHOR LOR BZHUGS
PA'I

BDAG NYID CAN, ,KUN LA RTAG TU SKYABS SU MCHI, ,DPA' BO DPA' MO
DBANG LHA MO, ,BYANG CHUB SEMS DPA' BDAG NYID CHE, ,KHYAD PAR DU
NI SLOB DPON LA, ,RTAG PAR BDAG NI SKYABS SU MCHI, ,DPAL LDAN
KHRAG 'THUNG LA SOGS PA, ,RNAL 'BYOR MA DANG SNANG MDZAD SOGS, ,

BYANG CHUB SEMS DPA' BDAG MED PA, ,THAMS CAD BDAG LA DGONGS SU
GSOL, ,CHE GE DUS 'DI NAS BZUNG STE, ,JI SRID BDAG MED PAR GNAS
PAR, ,DE YI TSANGS SPYOD GNYIS MED PAR, ,BDAG GI SDOM PA LEGS
PAR GZUNG, ,DE NAS 'OG NAS 'BYUNG BA 'DI RNAMS KYIS

@5A *, ,KYANG, ,SDIG PA BSHAGS PA LA SOGS PA BYED DU GZHUG
STE, BDAG GIS SDIG PA BGYIS PA DANG, ,BGYID DU STZAL DANG YI
RANG RNAMS, ,SANGS RGYAS SPYAN SNGAR MCHIS NAS SU, ,DE DAG THAMS
CAD BSHAGS PAR BGYI, ,SANGS RGYAS BYANG CHUB SEMS DPA' DANG, ,

RANG RGYAL DGRA BCOM 'GRO RNAMS KYIS, ,BSGOM DANG BZLAS BRJOD
BSOD NAMS TSOGS, ,DE LA BDAG NI YI RANG NGO, ,SEMS BSKYED MNGON
PAR SANGS RGYAS DANG, ,CHOS KYI 'KHOR LO BSKOR BA DANG, ,BYANG
CHUB SEMS DPA' TSOGS SPYOD LA, ,DE LA BDAG GIS SKYABS SU MCHI,
,SANGS

RGYAS 'BYUNG BA JI LTA BAR, ,SKAL LDAN BYANG CHUB SEMS DPA' YIS,
,BYANG CHUB SEMS MCHOG BSKYED PA LTAR, ,'DI NYID DU NI SEMS
BSKYED DE, ,MGON PO BDAG LA DGONGS SU GSOL, ,MA LUS BZHUGS PA'I
SANGS RGYAS RNAMS, ,DUS 'DI NYID NAS SANGS RGYAS PAR, ,

BLA MED BDAG LA GZIGS SU GSOL, ,SANGS RGYAS CHOS DANG DGE 'DUN
TE, ,BLA NA MED PA'I DKON MCHOG GSUM, ,SANGS RGYAS RNAL 'BYOR
SDOM PA NI, ,YANG DAG NYID DU GZUNG BAR BGYI, ,RDO RJE RIGS
MCHOG CHEN PO LA, ,RDO RJE DRIL BU'I PHYAG RGYA YANG, ,YANG DAG
NYID DU GZUNG BAR

BGYI, ,SLOB DPON DAG KYANG GZUNG BAR BGYI, ,RIN CHEN RIGS MCHOG
CHEN PO YI, ,DAM TSIG YID DU 'ONG BA LA, ,NYIN RE BZHIN NAM DUS
DRUG TU, ,SBYIN PA RNAM BZHI RTAG TU SBYIN, ,BYANG CHUB CHEN PO
LAS BYUNG BA'I, ,PADMA'I RIGS MCHOG DAG PA LA, ,PHYI NANG GSANG
BA'I THEG PA GSUM, ,

DAM PA'I CHOS KYANG MA LUS GZUNG, ,LAS KYI RIGS MCHOG CHEN PO
YI, ,SDOM PA THAMS CAD LDAN PAR NI, ,YANG DAG NYID DU GZUNG BAR
BGYI, ,MCHOD PA'I LAS KYANG CI NUS BGYI, ,TSUL KHRIMS KYI NI
SLOB PA DANG, ,DGE BA'I CHOS NI SDUD PA DANG, ,SEMS CAN DON BYED
TSUL

KHRIMS GSUM, ,DE BZHIN RTAG PAR GZUNG BAR BGYI, ,BDAG GI DGE
BA'I LAS RNAMS 'DI DAG GIS, ,'JIG RTEN MI RING SANGS RGYAS MYUR
'GRUB PAS, ,SEMS CAN 'KHOR BA'I RGYA MTSOR BYING BA RNAMS, ,BLA
MED BYANG CHUB NYID DU 'GRUB PAR BGYI, ,ZHES ZHUS PA DANG, BLA
MAS

@5B SLOB MA BSRUNG BAR BYA STE, SLOB MA KUN GYI LUS NGAG YID
GSUM DU, SPYI BOR 'KHOR LO, MGRIN PAR PADMA, SNYING GAR RDO RJE,
DE GSUM GYI LTE BA LA, AOm A'A: H'Um, AOm A'A: H'Um, DE NAS SLOB
DPON GYI LAG TU RDO RJE BZUNG LA, SLOB MA'I GNAS GSUM DU RDO RJE
GTUG CING, AOm A'A: H'Um BRJOD CING,

DRI'I CHUS BYUGS, DE NAS RIM PAS SLOB MA KUN GYI MGO BO LA ME
TOG SBYIN, MDUN DU SPOS SBYIN, MAR ME DANG DRI SNYING GAR SBYIN
NO, ,DE NAS SO SHING GI CHO GA BYA STE, YID 'ONG AU DUm AA
SHVATTHA, ,ME TOG BCINGS SHING DRI YIS BYUG ,SOR NI BCU GNYIS
TSAD DU BYA, ,MI G-YO MA GAS

'BUS MA ZOS, ,LCI BA BA YI KO BA TZAM, ,SA GZHI MAndALA BYAS NAS
NI, ,SLOB MA DE YI STENG BZHAG NAS, ,ME TOG LA SOGS MCHOD PA
BYA, ,SLOB MA'I TSOGS LA SBYIN PAR BYA, ,DE NAS SHAR PHYOGS KHA
BLTAS TE, ,MI SMRA BAR NI SO SHING BCA', ,ZA BA BYIN NA MI GDAGS

SHING, ,PHAN TSUN DU YANG MI 'DOR RO, ,SO SHING MDUN DU DRANG
POR BOR, ,DE YI TSE NA MTSAN MA NI, ,DE TSE BDAG LA BLTA BA
DANG, ,RTZE MO GYEN DU 'GRENG GYUR NA, ,DE YIS DNGOS GRUB MCHOG
TU BSHAD, ,DE BZHIN GZHAN DU KHA BLTAS NA, ,DE BZHIN DNGOS GRUB
'BRING DU BSHAD, ,

MTSAMS DANG BYANG DU KHA BLTAS NA, ,'JIG RTEN PA YI DNGOS GRUB
THOB, ,SO SHING NGOR BA BRGYA ZHIG LA, ,GAL TE THUR DU KHA BLTAS
NAS, ,DE NAS NGES PAR SA 'OG GI ,DNGOS GRUB DE LA THE TSOM MED,
,DE NAS DRI CHUS LEGS PAR BKRUS TE, 'THOR 'THUNG BYA'O, ,AOm BI
SHUDDHA

DHA RMA P'A PAm NI TZ'A S+YA SHO DHA YA, SARBA BI KALPAN AA PA
N'A YA H'Um, ZHES PAS BZLAS PA'I CHU HUB GSUM 'THUNG DU GZHUG
PA'I SNGAGS SO, ,DE'I 'OG TU SLOB MA RNAMS LA SEMS DGA' BAR BYA
BA'I PHYIR CHOS BSHAD PAR BYA BA NI, 'JIG RTEN KHAMS NI THAMS
CAD DU, ,THAMS CAD MKHYEN

PA 'BYUNG MI 'GYUR, ,ME TOG AU DU MW'A RA BZHIN, ,BRGYA LAM NA
NI RE 'GA' 'BYUNG, ,DE PHYIR PHRAD DKAR BYUNG BA YI, ,GNYIS MED
ZAB MO SPYOD TSUL 'DIS, ,SEMS CAN SANGS RGYAS PAR BYED PA'I,
,BSKAL PA GRANGS MED MANG POR NI, ,SNGON DU BYAS PA'I RNAM SMIN
GANG, ,

@6A *, ,DE KUN ZAD PAR GYUR PA NI, ,ZAB MO'I DKYIL 'KHOR
MTHONG BAS SO, ,DE NAS AOm A'A: H'Um ZHES PAS KU SHA BYIN GYIS
BRLABS LA, SNGAS SU GZHAG PAR BYA, STAN DU YANG GDING BAR BYA,
DE NAS SRUNG SKUD GDAGS PA NI, SRUNG SKUD DMAR PO LA MDUD PA
DRUG TU

BOR LA, DPUNG PA G-YON PAR BTAGS TE, BSRUNG BA'I PHYIR BCING
BA'O, ,DE NAS MCHOD PA BYAS GTOR MA BTANG LA, SLOB DPON NANG DU
ZHUGS LA DKYIL 'KHOR GYI LHA LA PHYI NANG GI MCHOD PAS YANG DAG
PAR MCHOD DE, SLOB MA RNAMS NI STA GON GYI GNAS DE NYID DU, KU
SHA'I

STAN LA SENG GE'I NYAL STABS SU 'DUG LA, RMI LAM GYI MTSAN MA
BLTA BAR BYA BA'I PHYIR, MI SMRA BAR KYE'I RDO RJE YID LA BYAS
LA, BSAM GTAN GYI SEMS KYIS NYAL BAR BYA'O, ,DE'I MTSAN MO'I
MTHAR RMI LAM GANG DANG GANG RMI BA 'DRI BAR BYA'O, ,DRIS PA
THOS NAS RMI LAM BZANG NGAN

THOGS PA MED PAR BRJOD PAR BYA'O, ,DE NAS RMI LAM BZANG PO
MTHONG NA SLOB MA LA RJES SU YI RANG BAR BYA'O, ,DNGOS GRUB RAB
'BRING THA MA BRJOD PAR BYA'O, ,NGAN BA MTHONG NA BA'I RNAM LNGA
'THUNG DU GZHUG ,DRAG PO'I SBYIN SREG BYA'O, ,DES RTOG PA ZHI
BAR 'GYUR RO, ,SLOB MA LHAG

PAR STA GON LA GNAS PA'I RIM PA'O,, ,,DE NAS GSER RAM DNGUL LAM,
ZANGS LAS RNAM PAR RGYAL BA'I BUM PA BYAS LA, DE RNAMS MA 'BYOR
NA KHAM SA LAS BYA'O, ,BUM PA GZHAN RNAMS KYANG RIN PO CHE'I
GRANGS MA RNYED NA KHAMS LAS BYA'O, ,KUN SA DKAR GYIS

BYUGS LA, PADMA'I LTE BA LA PHYAG MTSAN BKOD LA GZHAG ,DE NAS
BUM PA RNAMS RANG BZHIN MED PAR BSAMS LA, DE LAS YI GE KHAm DKAR
POR GYUR, KHAm DKAR PO 'OD DU ZHU BA LAS BYUNG BA'I BUM PA NAG
PO RA RI MED PA DKAR POR 'DUG PA, MGRIN PA RING BA LTO CHE BA
MCHU 'PHYANG BA

BSGOMS LA, DE'I NANG DU PAm DMAR PO LAS PADMAR GYUR PA'I STENG
DU, AA LAS NYI MA'I DKYIL 'KHOR DE'I STENG DU H'Um GAm TZAm BAm
GHAm PAm SHAm LAm dAm, DE RNAMS YONGS SU GYUR PA LAS LHA'I 'KHOR
LO YONGS SU RDZOGS PAR BSKYED DO, ,DE NAS YE SHES KYI 'KHOR LO
SPYAN DRANGS TE, GOO R'I DZA: LA

@6B SOGS PA'I PHYAG RGYA BZHIS DGUG PA DANG, GZHUG PA DANG
BCING BA DANG DGYES PAR BYAS LA, DBYER MED PAR BSAM MO, ,DE LA
PROKshA nA DANG, AARGHA DANG, AANYTZA M'A NAm DANG, BI DHI DANG,
MCHOD PA RNAM PA LNGA DANG, LHA MO BRGYAD LA BSTOD PA RNAMS
BYAS LA, DE NAS 'DZAB BRGYA RTZA

BRGYAD BZLAS LA GZHAG GO, ,DE NAS SPOS KYIS KYANG MCHOD PA BYA
STE, ME TOG DKAR PO CHAL BAR GTOR BA LA SOGS PA BYA'O, ,DE NAS
LHA RNAMS 'OD DU ZHU BA LAS, BYANG CHUB KYI SEMS KYIS DKAR MER
GYIS KHENGS PAR BSAM, DE NAS DRI CHAB BZANG PO DGANG BA BLUGS
LA, SMAN

LA SOGS PA DANG YANG LDAN PAR BYAS TE, SHVE TA BRi HA TI, AA PA
RA DZI TA, DANDA, AUTPALA, KAndA KA RI, HA SA DE BA LA SOGS
PA'I RTZA BA LAS BYAS TE, 'DIR DKYIL 'KHOR GYI BYANG CHUB SEMS
RTAGS SU BYAS PA'O, ,'BRAS SO BA DANG, SRAN MA SHA DANG, NAS
DANG, TIL DANG, GRO DANG,

'DI RNAMS NI DKYIL 'KHOR GYI LHA RNAMS KYI THUGS KYI RANG BZHIN
NO, ,SHEL DANG, DNGUL DANG, MU TIG DANG, DUNG DANG, BYI RU NI
DKYIL 'KHOR GYI SKU MDOG GI RTAGS SU BYAS PA'O, ,GZHAN YANG ZLA
BA DANG, NYI MA DANG, CHU DANG, SMAN DANG, DRI DANG, BU RAM
DANG, KA RA DANG, BZA'

BA RNAMS GZHUG GO, ,BUM PA LA BDAG PO'I MTSAN MA LA SOGS PA LNGA
DANG LDAN PAR BYA ZHING, SNGON PO DANG, DKAR PO DANG, SER PO
DANG, DMAR PO DANG, LJANG GU'I RAS RNAMS KYIS NI MGUL BA BCING
BAR BYA'O, ,MA 'BYOR NA RAS YUG GCIG GIS SPYI BOR BCING NGO, ,

SHING LO MA CAN GYI RIGS BZANG PO 'BRAS BU DANG LO MA DANG YAL
GAR BCAS PAS KHA RGYAN BYA'O, ,BUM PA GZHAN RNAMS NI SMAN LA
SOGS PA YANG MI GZHUG ,LHA RE RE 'OD DU ZHU BA LAS BYA'O, ,MCHOD
BSTOD 'DZAB KUN 'DRA'O, ,DE NAS BUM PA RNAMS RAS BTING BA'I
STENG DU ME

TOG DKAR PO CHAL BAR BKRAM LA, DE'I STENG DU BZHUGS SU GSOL LO,
,DE'I DUS SU GAR GYI MCHOD PA RNAMS KYANG 'BUL LO, ,LAS THAMS
CAD PA'I BUM PA SNA TSOGS RDO RJES MTSAN PA, DE LA MCHOD PA BYAS
LA PHYI ROL GYI BYANG SHAR GYI MTSAMS LA BZHUGS SU GSOL LO,
,BGEGS

@7A *, ,MA LUS RNAMS LAS MA GRUB KYI BAR DU BSRUNG DU GSOL
ZHES PAS BCOL, ,GTOR MA DGU, MAR ME DGU, LHA BSHOS DGU, SPOS
DGU, DE RNAMS NI BUM PA LHAG PAR GNAS PA'I STA GON GYI CHO
GA'O,, ,,STA GON GYI PHYI DE NYIN PAR RGYAS PA'I SBYIN SREG
BYA'O, ,

SLOB DPON MTSAN NYID BZANG PO DANG LDAN PA YANG DAG PA'I YE SHES
DE KHO NA NYID SHES PA, KHRO BA MED PA, KHON PA MED PA, PHYAG
RGYA DANG LDAN PA'I SHES RAB CAN GYIS, DKYIL 'KHOR GYI LHA RNAMS
MDUN GYI NAM MKHA' LA GSHEGS SU GSOL LO, ,THIG GDAB PA'I LAS
BRTZAM PAR BYA'O, ,

DE YANG RAS BAL LA SHES RAB MA MTSAN DANG LDAN PAS BKAL BA, 'JUR
MDUD LA SOGS PA MED PA, RING THUNG DKYIL 'KHOR NYIS 'GYUR LA,
SBOM PHRA SGO'I NYI SHU'I CHAR 'GYUR BA BKAL TE, SRAD BU SO SOR
BSDOMS LA, PADMA BHANDDHA'I SNOD DRI ZHIM POS BYUGS PA'I NANG DU
BZHAG LA, DANG LA

SRAD BU RANG BZHIN MED PAR BSGOM, ,DE LAS SO SO'I YIG 'BRUR
'GYUR, ,YIG 'BRU YONGS SU GYUR PA LAS, SRAD BU 'BYUNG BAR BSAM,
DE NAS YE SHES KYI THUGS KA NAS, YE SHES KYI SRAD BU YOD PA RNAL
'BYOR PA'I NYI MA ZLA BA'I BAR MIG GI LCAGS KYUS, GTZO BO KYE YI
RDO RJE DANG,

SANGS RGYAS KUN GYI MKHA' 'GRO MA, ,GTZO BO SNGAGS DANG GNYIS
MED RNAMS, ,SPYAN DRANGS NAS NI DE LA BSTIM, ,DE LTAR YE SHES
KYI THIG SKUD BSKYED NAS, SRAD BU LNGA GTZO BO'I SNGAGS BRJOD
PAS, GCIG TU SGRIL LO, ,AOm BADZRA SA MA YA S'U TRAm, M'A TI KRA
MA H'Um ZHES PAS BRGYA RTZA BRGYAD

BZLAS PAR BYA'O, ,AOm A'A: H'Um GSUM MTHA' GNYIS DANG DBUS SU
BKOD LA, BYIN GYIS BRLABS TE, DE LA MCHOD PA 'BUL, DE NAS GTZO
BO'I THUGS KA NAS, SRAD BU 'DZIN PA'I GROGS PO SPRUL LA, DZA DZA
ZHES BRJOD DU BCUG LA GTAD PAR BYA'O, ,DANG POR NI NAM MKHA' LA
THIG GDAB

PAR BYA'O, ,THIG SKUD DAG NI 'DEBS PA'I TSE, ,'JIG RTEN KHAMS NI
MA LUS PA, ,SANGS RGYAS LA SOGS 'GRO DON DU, ,KHYED KYI DON NI
BYA NUS YIN, ,ZHES BSKUL ZHING BRJOD DO, ,DE BZHIN DUS THIG
KYANG GDAB PAR BYA STE, SLOB DPON CHU BDAG TU 'DUG LA, SLOB MA
BRGYA

@7B BYIN DU 'DUG LA TSANGS THIG GDAB, SLOB DPON GSHIN RJE'I
PHYOGS SU 'DUG LA, SLOB MA GNOD SBYIN DU 'DUG LA TSANGS THIG
GNYIS PA GDAB, SLOB DPON BYIN ZAR 'DUG LA, SLOB MA DBANG LDAN DU
'DUG LA SHAR LA GDAB, SLOB DPON RLUNG GI PHYOGS SU 'DUG LA, SLOB
MA BDEN

BRAL DU 'DUG LA NUB TU GDAB, SLOB DPON DE NYID DU 'DUG ,SLOB MA
DBANG LDAN DU 'DUG LA BYANG DU GDAB, SLOB DPON BYIN ZAR 'DUG
,SLOB MA BDEN BRAL DU 'DUG LA LHO RU GDAB PAR BYA'O, ,SRAD BUS
YONGS SU THIG GDAB BYA, ,SRAD BUS GZHAL BAR MI BYA STE, ,'PHEL
'GRIB

GNYIS KYI NYES YOD PAS, ,SRA BAS RAB TU GZHAL BAR BYA, ,ZHES
'BYUNG BAS, SPA LA SOGS PA'I DRANG ZHING SRA BA LA KA TI KA BYAS
LA, THIG RKANG BZHI BCU RTZA GNYIS PHYOGS RE RER GDAB PAR BYA'O,
,DE LTAR THIG BZHI BCU RTZA GNYIS BTAB LA, SGO KHYUD KYI THIG
TSUN CHAD KYIS NI,

PADMA'I LTE BA LA BSKOR BAR BYA'O, ,PADMA'I ZE BA BSKOR BA NI,
LHA'I SNAM BU LAS JI TZAM RAN PAR BSKOR BAR BYA'O, ,DKYIL 'KHOR
GYI MTHAR RDO RJE RA BA DANG, ME 'OD GNYIS LAS CHA RE RE BSKOR,
RTA BABS KYI SNAM BU BZHI'I PHYOGS NAS CHA PHYED, LOGS KYI CHA
CHEN BZHI LA, GCIG

CHOS KYI 'KHOR LO, GCIG LA RDO RJE RGYA GRAM GYI RA DBU MA DE'I
SNA PADMA'I SDONG PO LA GTAD PAR BYA'O, ,DE NAS BLA MAS DKYIL
'KHOR GYI DBUS SU 'DUG LA, MIG GNYIS LA NYI MA DANG ZLA BA'I
DKYIL 'KHOR BSAMS LA, BZLOG LA BLTA ZHING, HI HI ZHES PAS SGO
DBYE BAR BSAM, DE NAS

BADZRA BE LA ZHES BRJOD LA, PHYIR BYUNG DE NAS THIG GDAB PA'I
LAS ZIN NAS, YE SHES SKUD PA LA MCHOD PAS MCHOD LA, SARBA MA RA
TA RTZI PA RA AARTHA RTZA, SA TI TA TA GATZTSA ZHES BRJOD LA LHA
GSHEGS SU GSOL LO, ,YE SHES KYI THIG GDAB PA'I RIM PA'O,, ,,DE
NAS

'BRAS LA KHA DOG BSGYUR BA LEGS PA TSON GYI RIM PAR BZHAG LA, DE
LA RANG BZHIN MED PAR BYAS LA, BHR'Um AAm DZR'Am KHAm H'Um LNGAR
BSGYUR BAR BSAM, DE YONGS SU GYUR PA LAS CHON SNA LNGAR 'BYUNG
BAR BSAM, DE NAS RNAL 'BYOR PA'I NYI ZLA'I 'BAR MIG LCAGS KYUS,
KYE'I RDO RJE

@8A *, ,MKHA' 'GRO MA 'KHOR DANG BCAS PA RNAMS SPYAN DRANGS
NAS TSON LA THIM PAR BSAM, AOm BADZRA TZI TR'A SA MA YA H'Um,
ZHES LAN MANG DU BZLAS LA, SA TSON LA MCHOD PA 'BUL, BYANG SHAR
MTSAMS NAS, BLA MA'I RIM PA BZHIN DU NAG PO, DKAR PO, SER PO,

DMAR PO, LJANG GU'I RE KH'A LNGA PO MNYAM POR MTHO GANG DU
DRANGS LA MCHOD PA DBUL, RE KH'A LA ME TOG SIL MA GTOR, DE NAS
RE KH'A 'DREN KHAR BLA MAS 'DI SKAD BRJOD DO, ,'DI NI CHOS
DBYINGS DAG PA STE, SEMS CAN KHAMS NI SGROL BYED PA, ,DPAL LDAN
KHRAG 'THUNG RGYAL PO NYID, ,DE

BZHIN GSHEGS PA KUN GYI GNAS, ZHES SO, ,NYES PA KUN LAS RNAM
GROL BAS, ,TSON GYI LAS NI YANG DAG BRTZAM, ,SLOB DPON GYIS NI
DANG PO DBYE, ,PHYI NAS KUN DU SLOB MAS SO, ,ZHES 'BYUNG NGO,
,MTHE CHUNG DANG NI MTHE BO SANGS, ,DRANG LA 'THO [?] BAR YANG DAG
BRI, ,GAL TE

RI MO MI MNYAM NA, ,YO ZHING DMA' DANG BCAS PA DANG, ,RI MO DMA'
BAS MI 'GRUB CING, ,YON POS GDUNG BA SKYED PAR BYED, ,CHAD PAS
SLOB DPON SLOB MA DANG, ,GNYIS KA 'CHI BAR SHES PAR BYA, ,ZHES
'BYUNG BAS, ,SHIN TU GZAB PAR BYA'O, ,DE NAS GZHUNG DANG MTHUN
PAR TSUL

BZHIN DU DKYIL 'KHOR BRI BAR BYA'O, ,DE NI TSON DGYE BA'I RIM
PA'O,, ,,DE LTAR DKYIL 'KHOR BRIS NAS, DA NI PHYAG RGYA DGOD PAR
BYA'O, ,DBUS KYI LTE BAR BDUD BZHI BSNOL BA DANG, NYI MA'I DKYIL
'KHOR GYI STENG DU NA RA KA P'A LA RDO RJE RGYA GRAM DANG BCAS
PA DKAR PO BRI, SHAR DU GRI GUG

NAG PO BRI, LHO RU dA MA RU DMAR SKYA, NUB TU RUS SBAL DMAR SER,
BYANG DU SBRUL LJANG GU, BYANG SHAR DU SENG GE DMAR SNGON, SHAR
LHOR DGE SLONG DKAR PO, LHO NUB TU 'KHOR LO LJANG SNGON, NUB
BYANG DU RDO RJE KHRA BO RNAM PAR DGOD DO, ,DE LTAR PHYAG RGYA
DGOD TZAM NA, YANG LHA SO SO'I RANG

GI SNYING PO BRJOD CING DGOD, BUM PA RNAM PA BRGYAD KYANG SHAR
LA SOGS PA'I GNAS SU BRIS PA'AM, DGOD PAR BYA'O, ,PHYAG RGYA
DGOD PA'I RIM PA'O, ,DE NAS BLA RE DAM PA BRE BA DANG, GZHAN
YANG RGYAN THAMS CAD BRI ZHING DGRAM PAR BYA, PHYI ROL DU PHYOGS
SKYONG GI GTOR MA RNAMS

@8B BTZUGS LA, PHYOGS SKYONG SA BON LAS BSKYED LA, DE LA SPYAN
DRANGS LA BSTIMS LA BZHAG ,DE NAS BUM PA RNAMS THOGS LA, SPOS
KYIS SNA DRANGS LA ROL MO'I CHA BYANG SNA TSOGS LA, DKYIL 'KHOR
LAN GSUM DU BSKOR LA TSUL BZHIN DU DGOD, LAS THAMS CAD PA BYANG
SHAR

MTSAMS SU DGOD, DE NAS DGONGS KA'I DUS SU, BLA MA RGYAN CHAS
DGOD KHRUS BYA, LUS DRI ZHIM POS BSGO, DKYIL 'KHOR GYI 'GRAM DU
CHAG CHAG GDAB, DE NAS STAN BDE BA LA 'DUG LA, TZAndAL'I DANG
LHAN CIG BSGRUB PAR BYA, MED NA TING NGE 'DZIN GYIS BYA, DE NAS
BLA MA LA YAN

LAG DRUG DANG LDAN PA LHA'I 'KHOR LO TSUL BZHIN DU BSKYED LA, DE
NAS GOO R'I LA BKA' BSGO BA LA LHA RNAMS SPYAN DRANGS PA DE LA
MCHOD PA RNAMS 'BUL, DE NAS GZHUG PA DANG, BCING BA DANG, DGYES
PA BSKYED PA RNAMS BYAS LA, GNYIS SU MED PAR BSTIM, DE LA MCHOD
PA RNAMS

DBUL BAR BYA STE, PROKshA nA DANG, AARGHA DANG, AANYTZA M'A NAm
DANG, BI DHI DANG, SPOS DANG, ME TOG LA SOGS PA DANG, LHA MO
BRGYAD KYI MCHOD PAS MCHOD, RAS DANG, TZANDAN DANG, GUR GUM CHAR
DU 'BAB PA DANG, SNA TSOGS PA'I MCHOD PAS MCHOD, DE NAS BDUD
RTZI MCHOD PAS KYANG

RIM BZHIN DU MCHOD, DE NAS BSTOD PA NYI SHU PAS LHA RNAMS LA
BSTOD PAR BYA'O, ,SNA TSOGS PA'I GLU DANG BKRA SHIS KYI GLU'I
RNAM PAS KYANG MCHOD, GA nA TZAKRA TSOGS KYI 'KHOR LO CHEN PO
BSKOR, SMON LAM GYI TSOGS BRJOD, BSKOR BA LAN GSUM BYAS, GTOR MA
DGU YANG

'BUL LO,, ,,'DI NA MAR DBANG BSKUR BA LA 'JUG PAR BYA STE, SLOB
MA 'JUG PA'I RIM PA BZHIN DU, SLOB DPON RANG NYID DANG LA 'JUG
PAR BYA'O, ,DE NAS SNGON DU BRTAGS PA'I SLOB MA MTSAN DANG LDAN
PAS 'DI SKAD BRJOD PAR BYA'O, ,SANGS RGYAS KUN GYI RANG BZHIN

SKU, ,SLOB DPON LA NI SKYABS SU MCHI, ,GTZO BO LHA MOR BCAS PA
YI, ,LHA RNAMS LA YANG PHYAG 'TSAL LO, ,THAR PA CHEN PO'I GRONG
MCHOG TU, ,MGON POS BDAG NI GZHUG PAR GSOL, ,ZHES SLOB DPON LA
GSOL BA GDAB PAR BYA'O, ,DE NAS SLOB DPON GYIS 'DI SKAD

@9A *, ,BRJOD DO, ,DE BZHIN GSHEGS PA KUN GYI GNAS, ,HE RU KA
DPAL GRONG KHYER MCHOG ,SNYING PO'I DKYIL 'KHOR 'DI RU NI, ,BDAG
GIS SLOB MA GZHUG PAR BGYI, ,DE NAS DKYIL 'KHOR GYI LHA LA LUS
NGAG YID KYI SGO NAS PHYAG 'TSAL BAR BYA STE,

AOm NA MA: TE H'Um, NA MA: MI H'Um, NA MO NA MA H'Um SV'A H'A,
ZHES SO, ,DE NAS SDOM PA'I CHO GA BRJOD DE SBYIN PAR BYA BA NI,
SANGS RGYAS CHOS DANG DGE 'DUN TE, ,DKON MCHOG GSUM LA SKYABS SU
SONG, ,'DI NI SANGS RGYAS RIGS YID 'ONG, ,SDOM PA BRTAN PAR GYUR
PA YIN, ,

RDO RJE DRIL BU'I PHYAG RGYA NI, ,SLOB DPON KHYOD KYIS GZUNG BAR
BYA, ,BYANG CHUB SEMS GANG DE RDO RJE, ,SHES RAB DRIL BU ZHES
GRAGS SO, ,SLOB DPON KHYOD KYIS GZUNG BYA STE, ,BLA MA SANGS
RGYAS KUN DANG MNYAM, ,'DI NI RDO RJE DAG PA YI, ,DAM TSIG SDOM
PA YIN PAR BSHAD, ,RIN

CHEN RIGS LA RTAG TU NI, ,NYIN RE BZHIN DU DUS DRUG TU, ,CHOS
DANG ZANG ZING MI 'JIGS BYAMS, ,SBYIN PA RNAM BZHI RTAG TU
SBYIN, ,PHYI NANG GSANG BA'I THEG PA GSUM, ,DAM PA'I CHOS KYANG
MA LUS GZUNG, ,'DI NI PADMA'I RIGS DAG PA'I, ,DAM TSIG YID DU
'ONG BA PO, ,

LAS KYI RIGS MCHOG CHEN PO LA, ,SDOM PA THAMS CAD LDAN PAR NI,
,YANG DAG NYID DU GZUNG BAR BGYI, ,MCHOD PA'I LAS KYANG CI NUS
BGYI, ,SDOM PA GZUNG BA'O, ,DENG KHYOD DPA' BO DANG RNAL 'BYOR
MA RNAMS KYI NANG DU ZHUGS KYIS, NGAS KHYOD LA DPAL HE RU KA'I
YE

SHES BSKYED PAR BYA STE, GANG KHYOD DE BZHIN GSHEGS PA THAMS CAD
DANG, DPA' BO DANG RNAL 'BYOR MA THAMS CAD KYI DNGOS GRUB THOB
PAR 'GYUR NA DNGOS GRUB GZHAN LTA SMOS KYANG CI 'TSAL, KHYOD
KYIS DKYIL 'KHOR MA MTHONG BA RNAMS KYI MDUN DU SMRA BAR MI BYA
STE, DAM TSIG NYAMS

PAR GYUR TA RE, HE RU KA DPAL DENG KHYOD KYI, ,SNYING LA YANG
DAG ZHUGS PA NI, ,GAL TE TSUL 'DI SMRA NA NI, ,DE MA THAG TU
DRAL NAS GSHEGS, ,DE NAS KA P'A LA'I NANG DU BDUD RTZI LNGA DANG
LDAN PAS DAM TSIG GI CHU BLUD PA NI, KYE'I RDO RJE DANG LDAN PAS
GZI MDANGS DANG LDAN PAR 'DI

@9B SKAD DU BRJOD DE, 'DI NI KHYOD KYI DMYAL BA'I CHU, ,DAM
TSIG 'DAS NA SREG PAR BYED, ,DAM TSIG BSRUNGS NA DNGOS GRUB NI,
,RDO RJE BDUD RTZI'I CHU 'DIS 'GRUB, ,AOm SARBA PANYTZA AA MRi
TO KA thA H'Um, 'DI NAS BRTZAMS TE DPAL HE RU KA NGA NYID YIN
GYIS GANG NGAS 'DI BYOS SHIG CES

BSGO BA DE KHYOD KYIS BYA DGOS SO, ,KHYOD NGA LA BRNYAS PA'I LAS
MA BYED CIG ,BYAS NA KHYOD MI BDE BA MA SPANGS PAR TSE'I DUS
BYAS NAS DMYAL BAR LHUNG BAR 'GYUR RO, ,DE NAS DPA' BO DANG RNAL
'BYOR MA THAMS CAD KYIS BYIN GYIS RLOBS SHIG ,DPAL HE RU KA BDAG
LA DBAB PAR

MDZOD CIG CES BRJOD DU GZHUG GO, ,SLOB MA LA BDUD RTZI RNAM PA
LNGA BLUD LA, GU RU 'GYING BAG DANG LDAN PAS GO CHA BGOS LA,
RANG GI SNYING GA'I YE SHES SEMS DPA'I THUGS KA NAS 'OD ZER
'PHROS PAS, GTZO BO DANG RNAL 'BYOR MA RNAMS BKUG LA SHI sh+YA'I
SNYING GAR GZHUG

GO, ,BCUG PAS SMRA NUS PAR 'GYUR RO, ,LAS RNAM BZHI'I KHA DOG
GANG DANG GANG MTHONG BA DE DANG DE MTHUN PAR BSTAN TO, ,DE NAS
ME TOG GI PHRENG BA THOGS LA PRA T'I TZTSA BADZRA ZHES BRJOD LA
DKYIL 'KHOR DU GZHUG ,DE NAS SLOB MA'I MGO LA BCING BAR BYA'O,
,DE NAS SLOB MA'I LAG

PA NAS BZUNG LA, MIG DBYE BAR BYA STE, HE RU KA DPAL DENG KHYOD
KYI, ,MIG 'BYED PAR NI BRTZON PAR MDZAD, ,PHYE BAS THAMS CAD
MTHONG BAR BYED, ,RDO RJE'I MIG NI BLA NA MED, ,AOm BADZRA NE
TRA AA PA HA RA BA TRA LAm HRI ZHES BRJOD LA GDONG G-YOGS PHUD
LA 'DI SKAD CES BRJOD DO, ,

DKYIL 'KHOR BZANG PO 'DI LA LTOS, ,DA NI DAD PA RAB TU BSKYED,
,KHYOD NI RNAL 'BYOR MA RIGS SKYES, ,SNGAGS DANG PHYAG RGYAS
BYIN GYIS BRLABS, ,'GRO BA'I PHUN SUM TSOGS KUN DANG, ,DNGOS
GRUB KUN NI MNGON SUM 'GYUR, ,DAM TSIG THAMS CAD BSKYANG BA
DANG, GSANG

SNGAGS LA YANG BRTZON PAR GYIS, ,ZHES BRJOD PA DANG, ME TOG GANG
DU LHUNG BA'I LHA NGO BSTAN, LHA GZHAN YANG BSTAN TE, SKU MDOG
DANG PHYAG MTSAN DGOD PA'I SKABS SU PHYAG MTSAN KHA DOG LAS SHES
PAR BYAS LA BSTAN, PHYAG MTSAN YANG TSUL BZHIN DU BSTAN TO,
,SLOB MA

@10A *, ,DKYIL 'KHOR DU GZHUG PA'I RIM PA'O,, ,,DES NA GZHAL
YAS KHANG GRU BZHIR BYUNG BA NA, TSAD MED PA BZHI RNAM PAR DAG
PA'I RANG BZHIN NO, ,SGO BZHI NI DRAN PA NYE BAR GZHAG PA BZHI
RNAM PAR DAG PA'I RANG BZHIN NO, ,RTA BABS BZHI NI YANG DAG

PAR SPONG BA BZHI RNAM PAR DAG PA'I RANG BZHIN NO, ,DRA BA PHYED
PA NI NYON MONGS PA CHEN PO RNAM PAR DAG PA'O, ,DRA BA NI NYON
MONGS PA CHU NGU RNAM PAR DAG PA'O, ,KA BA BRGYAD NI 'PHAGS PA'I
LAM YAN LAG BRGYAD PA RNAM PAR DAG PA'O, ,DAR NA PA TI LA SOGS
PA'I RGYAN RNAMS NI

TSUL KHRIMS RNAM PAR DAG PA'I MTSAN NYID DO, ,'DOD PA'I YON TAN
LNGA RNAMS NI GZUGS SGRA LA SOGS PA RNAM PAR DAG PA'O, ,RDO RJE
RA BA NI ZAB MO'I CHOS KYI 'KHOR LO BSKOR BA'I RTAGS SO, ,ME RI
'DI NI PHYIN CI LOG GI BGEGS LA SOGS PAS MI TSUGS PA'I RTAGS

SO, ,BUM PA BRGYAD NI CHE BA'I YON TAN GYIS RGYAS SHING THUGS
RJE CHEN PO'I ROS YONGS SU GANG BA'I RTAGS SO, ,DE NI DKYIL
'KHOR GYI DE KHO NA NYID DO, ,BCOM LDAN 'DAS KYE'I RDO RJE NI
RNAM PAR SHES PA'I PHUNG PO DANG ZHE SDANG RNAM PAR DAG PA'I
RANG BZHIN NO, ,GOO R'I NI ZHE SDANG DANG

GZUGS RNAM PAR DAG PA'I RANG BZHIN NO, ,CHOM RKUN MA NI GTI MUG
DANG SGRA RNAM PAR DAG PA'I RANG BZHIN NO, ,RO LANGS MA NI NGA
RGYAL DANG DRI RNAM PAR DAG PA'I RANG BZHIN NO, ,GHASMA R'I NI
'DOD CHAGS DANG RO RNAM PAR DAG PA'I RANG BZHIN NO, ,PUKKA S'I
NI ZHE SDANG DANG SA RNAM PAR DAG PA'I RANG

BZHIN NO, ,RI KHROD MA NI GTI MUG DANG CHU RNAM PAR DAG PA'I
RANG BZHIN NO, ,GTUM MO NI NGA RGYAL DANG ME RNAM PAR DAG PA'I
RANG BZHIN NO, ,G-YUNG MO NI 'DOD CHAGS DANG RLUNG RNAM PAR DAG
PA'I RANG BZHIN NO, ,BDAG MED RNAL 'BYOR MA NI YAB DANG MTHUN,
DE NI LHA'I RNAL 'BYOR DE KHO

NA NYID DO, ,DE NAS SLOB MAS BLA MA'I ZHABS LA DAD PAS PHYAG
'TSAL LO, ,YON GYI MCHOG RNAMS THOGS LA BLA MA LA PHUL LA DBANG
NOD PA'I DON DU GSOL BA GDAB PAR BYA'O, ,HE RU KA DPAL DBANG
BSKUR BA, ,'GRO BA SKYOB PHYIR GZI BRJID CAN, ,DE LTAR YON TAN
'BYUNG GNAS SOGS

@10B DE BZHIN BDAG LA STZOL CIG ,DPA' BO CHEN POS MI LDOG PA'I,
,DBANG BSKUR BA NI BDAG LA STZOL, ,SEMS CAN KUN GYI DON GYI
PHYIR, ,BDAG NI RTAG TU SLOB DPON BGYID, ,CES SLOB DPON LA GSOL
BA GDAB PAR BYA'O, ,DE NAS DKYIL 'KHOR GYI 'JUG PA'I SGO LHO
PHYOGS

SU PADMA BRGYAD PA BRIS PA'I STENG DU SENG GE'I KHRI BSHAMS LA,
DE'I STENG DU SNA TSOGS PADMA'I STAN BTING LA, GNYIS SU MED PA'I
BLO DANG LDAN PA'I SLOB MA, BLA MA LA GUS SHING GTONG SEMS CHE
BA DE GZHAG PAR BYA'O, ,DKYIL 'KHOR GYI LHA LA 'BAD DE CI NUS
PAS MCHOD LA, SLOB MA'I

STENG DU GDUGS DKAR PO BZUNG LA, ME TOG CHU LA SOGS PA DBANG
BSKUR BA BRTZAM PAR BYA'O, ,DE YANG DANG LA YUNGS KAR DANG BDUD
RTZI LNGA'I CHUS BDAG NYID GZI BRJID BCAS PAS GTOR ZHING SNGAGS
BRJOD DE, DBANG BSKUR BA'I BAR DU GCOD PA'I BGEGS BSKRAD PAR
BYA'O, ,RA BA

DRA BA GUR LA SOGS PA YANG BYA'O, ,DE NAS SLOB MA KHRUS BYAS LA
GOS BZANG PO GON LA KHRI LA BZHUGS PAS, SNYIM PA ME TOG GIS
BKANG LA DKYIL 'KHOR LA GTOR BAR BYA'O, ,SNGAGS AOm PRA T'I
TZTSA BADZRA HO ZHES BRJOD LA GTOR RO, ,DE NAS ME TOG LHUNG BA
BLANGS LA SLOB MA'I MGO LA

BCINGS LA, AOm DHARM'A KUNDHA AA BHI shINYTZA ZHES BRJOD DO, ,DE
NAS PADMA'I LAG PA GNYIS KYIS, SNGAGS PAS BUM PA RNAMS BTEG LA,
SLOB MA'I MGO LA GTUGS TE, AOm BADZRA AA GHI shINYTZA MI TVAm,
ZHES PA'I SNGAGS BRJOD LA DBANG BSKUR RO, ,DE NAS RNAM PAR RGYAL
BA'I BUM PA BTEG LA

DRIL BU'I SGRA BSGRAGS LA GLU'I RNAM PA BLANGS LA CHU'I DBANG
BSKUR, SNGAGS GONG MA BRJOD, DE LTAR CHU'I DBANG BSKUR BAS, RNAM
PAR RTOG PA'I SDIG SGRIB THAMS CAD MED PAR BSAM MO, ,GSER LA
SOGS PA LAS BRDUNGS PA DANG, BA SO LAS 'BUR DU BRKOS PA DANG,
THANG KA LA

SOGS PA'I RI MOR BRIS PA DANG, GOS KYI RNAM PA SNA TSOGS PA GANG
YANG RUNG BA LA, DE NYID MI DMIGS PAR BYAS LA, AAm LAS RATNA SAm
BHA BA BSAMS LA, DE LA YE SHES SEMS DPA' DGUG PA DANG, GZHUG PA
DANG, BCING BA DANG, DGYES PAR BYAS TE, BSTIM LA

@11A *, ,MCHOD PA DBUL, 'DZAB CI NUS KYANG BYAS, DE NAS BSTOD
PA BYA, SRID PA RANG BZHIN GYI TSIG BRJOD, DE LTAR BYAS PAS
GZHAN LA BSTIMS PA DANG, MCHOD PA 'DZAB DANG BSTOD PA DANG, SRID
PA RANG BZHIN GYI TSIG BRJOD PA KUN 'DRE KUN LA BYA, DE LA COD

PAN GYI GZUGS SU GYUR PA, DAR DPYANGS GNYIS THOGS LA, 'DI SKAD
CES BRJOD DE SBYIN PAR BYA'O, ,THOR TSUGS COD PAN GYIS BRGYAN
PA, ,SANGS RGYAS KUN GYIS BSNGAGS PA YIS, ,RIN CHEN DAG GI DBU
RGYAN DANG, ,DAR DPYANGS DBANG BSKUR SBYIN PAR BYA, AOm BADZRA

PAttA KA BADZRA AA RALLI HO, ,ZHES BRJOD DE SBYIN NO, ,DE NAS
RDO RJE MDUN DU BZHAG LA, DE NYID MI DMIGS PA LAS, DZAm LAS
PADMAR GYUR PA LAS SNANG BA MTHA' YAS SU BSKYED LA, DE YONGS SU
GYUR PA LAS BYUNG BA'I RDO RJE SLOB MA'I SNYING GAR BZHAG LA 'DI
SKAD BRJOD DO, ,'DI NI SANGS

RGYAS THAMS CAD NYID, ,HE RU KA DPAL RGYAL PO DANG, ,MKHA' 'GRO
RNAMS KYI DBANG MCHOG NYID, ,DI RING KHYOD LA DBANG BSKUR RO,
,AOm SHR'I HE RU KA AA DHI PA TI STVAm, AA BHI shINYTZA TIshthA
P'I RA SA MA YA STVAm, THOG MTHA' MED PA'I SEMS DPA' NI, ,RDO
RJE SEMS DPA' DGA' BA CHE, ,

KUN DU BZANG PO KUN BDAG NYID, ,RDO RJE SNYEMS TSUL BDAG PO'I
BDAG ,CES BRJOD LA, LAG PA G-YAS PAR SBYIN NO, ,RDO RJE'I DBANG
BSKUR BA'O, ,DE NAS DRIL BU MDUN DU BZHAG LA, DE NYID MI DMIGS
PA LAS, KHAm DANG RAL GRI DANG DON YOD GRUB PA RNAMS LAS

BYUNG BA DRIL BU LAG PA G-YON PAR BYIN LA 'DI SKAD BRJOD DO,
,'DI NI RNAL 'BYOR MA KUN GYIS, ,SHES RAB DBYANGS KYI RJES 'GRO
BSHAD, ,KHYOD KYIS KYANG NI RTAG TU BCANG, ,BYANG CHUB MCHOG TU
RGYAL BAS BSHAD, ,SRID PA NGO BO NYID DAG PA, ,NGO BO NYID KYIS
DNGOS MED BYAS, ,RANG

BZHIN DAG PA'I SEMS DPA' NI, ,SRID PA DAM PA BYED PAR 'GYUR,
,AOm BADZRA STVA TVAm SA MA YA AA BHI shI NYTZ'A MI ZHES BRJOD
LA LAG PA G-YON PAR SBYIN NO, ,DRIL BU'I DBANG BSKUR BA'O, ,DE
LTAR DRIL BU BYIN LA PHYAG RGYA CHEN PO DANG LDAN PAR BSAMS LA,
DE LA SNGAGS KYIS DBANG

@11B BSKUR BA'I MING GDAGS PAR BYA STE, AOm SHR'I HE RU KA AA
DHI PA TI STVAm, AA BHI shI NYTZ'A MI, SHR'I HE RU KA N'A MA AA
BHI shE KA TA ZHES BRJOD LA SHR'I SGRA DANG BCAS PAR PADMA'I
MTHAR THUG PA'I MING GI DBANG BSKUR RO, ,'DI NI SANGS RGYAS
THAMS CAD NYID, ,HE RU KA DPAL PHYAG NA BSNAMS, ,KHYED

KYIS RTAG TU BCANG BAR BGYI, ,HE RU KA DPAL BRTUL ZHUGS BRTAN,
,RDO RJE RTZE MO 'DZIN DU BCUG LA SNGAGS 'DI BRJOD DO, ,AOm
SARBA TA TH'A GA TA SIDDHI BADZRA SA MA YA TI shthA AE shA TVAm
DH'A RA YA MI H'Um, HA HA HA HA HO ZHES BRJOD LA LAG PA G-YAS
PAS RDO RJE BRTUL ZHUGS KYI DBANG SBYIN PAR

BYA'O, ,AA LAS BHANDHAR GYUR PAR BSGOM, AOm LAS GRI GUG TU GYUR
PAR BSGOMS LA 'DI SKAD BRJOD DO, ,HE RU KA DPAL KHA tV'Am GA
,RNAL 'BYOR PA YI dA MA RU, ,RDO RJE KHA tV'Am RDO RJE BCAS,
,DRIL BU SIL SIL SGRA SGROGS PA, ,TSANGS PA'I SKUD THOGS RNAL
'BYOR BDAG ,GRI GUG

DANG NI KA P'A LA, ,DPA' BO CHEN POS BLANG BAR GYIS, ,GRI GUG
DANG THOD PAS DBANG BSKUR RO, ,DE RNAMS DANG LDAN PA'I SLOB MA
NI, ZHI BA DANG, RGYAS PA DANG, DBANG DANG, DRAG PO DANG, RENGS
PA DANG, BSKRAD PA DANG, RMONGS PAR BYAS PA DANG, GSOD PA LA
SOGS PA DANG, DE RNAMS

LA THOGS PA MED PAR GRUB PAR BYOS SHIG ,MCHIL LHAM BGO BA DANG,
CHAR DBAB PA DANG, NYI ZLA GZUNG BA LA SOGS PA MKHA' 'GRO MA'I
DNGOS GRUB THAMS CAD CI DGA' BAR 'GRUB PAR GYIS SHIG ,DE NI RJES
SU GNANG BA SBYIN PA'O, ,ME TOG LA SOGS PA NAS GRI GUG DANG THOD

PA'I DBANG BSKUR BA YAN CHAD KYIS NI LUS DAG PAR BYED PA YIN PAS
NA SKU'I DBANG ZHES BYA'O, ,'BRAS BU NI GANG DANG GANG SKAL BA
MNYAM PA YIN ZHE NA, SA BRGYAD PA'I BYANG CHUB SEMS DPA' DANG
SKAL BA MNYAM PA YIN NO,, ,,DE NAS ME TOG LA SOGS PA'I

DBANG THOB PAS, BLA MAS GSANG BA'I DBANG BSKUR BA BSGRUBS PA'I
GNAS DE NYID DU MI MED CING DBEN PAR BYAS TE, YOL BAS BAR DU
BCANG LA, MAndALA GRU BZHI PA BYAS LA, DRI ZHIM PO DANG BDUD
RTZIS CHAG CHAG BTAB PA DER, ME TOG SIL MA BKRAM, STAN SNA TSOGS
PA

@12A *, ,BZANG PO BTING LA, SLOB MAS SHES RAB MA MTSAN DANG
LDAN PA BLA MA LA PHUL LA, 'DI SKAD GSOL BA GDAB PAR BYA STE,
KHYOD NI HE RU KA DPAL TE, ,BDE GSHEGS RNAMS KYIS BDE SOGS
MDZAD, ,BYANG CHUB SEMS DPA' CHE RNAMS KYI, ,YANG DAG DON

MCHOG RNAM PAR DAG ,JI LTAR DE NYID BDUD RTZI YIS, ,MCHOG GI
DBANG NI BSKUR BA BZHIN, ,DE BZHIN BDAG LA 'KHOR BA YI, ,SDUG
BSNGAL RNAMS NI BSAL BAR MDZOD, ,RNAL 'BYOR BDUD RTZI DRI MED
MCHOG ,RAB RIB NYES PA'I DRI MA 'JOMS, ,GANG NI BYANG CHUB BLA
MED PA, ,

DE RING BDAG GIS THOB PAR MDZOD, ,CES BRJOD LA GSOL BA GDAB PAR
BYA'O, ,DE NAS BLA MAS SHES RAB MA BDAG MED MAR BSKYED LA, DE LA
GO CHA DANG BYA BA DANG, GNAS GSUM DU YANG LHA GSUM BSKYED LA,
YE SHES SEMS DPA' BKUG PA DANG, GZHUG PA DANG, BCING BA DANG,

RJES SU DGYES PA BYAS TE BSTIMS LA, MI BSKYOD PAS DBU BRGYAN TE,
'DI SKAD BRJOD DO, ,MKHA' GSANG BYIN GYIS BRLABS TE, AOm PADMA
SU KHA DH'A RA MA H'A R'A GA SU KHAm DA DA TZA TUR A'A NA N+DYA
BHA GA BI SHVA H'Um H'Um H'Um KA RYAm KU RU shVA ME, AOm BADZRA
MA H'A DA SHA TZA TU RA A'A NANDA DA MA KA KHA GA MU KHE KA R'A
SHO N'A THA H'Um

H'Um H'Um KARYAm KU RU shVA ME, ZHES BRJOD PAS, NYES PA MED DE
RNAM PAR DAG PAR BSAM MO, ,DE NAS SNYOMS PAR 'JUG PAR BYA STE,
MI BSKYOD PA MDZAD CING RANG GI YE SHES SEMS DPA'I THUGS KA'I
MTSAN MA'I LTE BA'I H'Um LAS 'OD 'PHROS PAS PHYOGS BCUR BZHUGS
PA RNAMS SPYAN DRANGS

NAS, THUGS KAR THIM PA LA SOGS PA RNAMS BYAS NAS, BYANG CHUB KYI
SEMS 'BAR BA BO LA'I SKER PHYIN PA DANG, AOm SARBA TA TH'A GA
T'A NU R'A GA nA BADZRA SVA BH'A BA A'ATMA KO&HAm, ZHES BRJOD
LA, CHAGS PA'I RDO RJE'I RANG BZHIN YIN NO BAR NGA RGYAL BYA'O,
,DE NAS BYANG CHUB KYI SEMS BO LA'I

SKYER MTHEB SRIN GYIS MNAN LA, SLOB MA'I BU GAR 'DREN PAR BYA'O,
,DE NAS SLOB DPON GYIS AU PA SU MANDRA BLTA BAR BYOS, AA HO SU
KHA ZHES BRJOD, SLOB MAS BDE BA CAN CHEN PO'I DPAL HE RU KA BDAG
NYID DO ZHES BRJOD, BSKUR TE 'THUNG BA'I RTING LA BRJOD, DE'I
RDO RJE'I

@12B DPAL GYIS REG PA DES NI NGAG GI NYES PA DANG, RNAM PAR
RTOG PA THAMS CAD SEL BAR BYED PAS NA, GSUNG GI DBANG ZHES
BYA'O, ,DE NAS 'BRAS BU GANG DANG GANG SKAL BA MNYAM PAR 'GYUR
ZHE NA, SA BCU PA'I BYANG CHUB SEMS DPA' DANG SKAL BA MNYAM PAR
'GYUR RO, ,SA BCU PA'I

BYANG CHUB SEMS DPA' DANG SKAL BA MNYAM PAR DE LA LUNG BSTAN PAR
BYA STE, BLA MAS CHOS GOS GYON LA LAG PA G-YON PAS CHOS GOS KYI
THA MA CHANG PAR BCUG LA 'DI SKAD BRJOD DO, ,'DI LTAR NGAS YONGS
SU BSTAN TE, HE RU KA DPAL DE BZHIN GSHEGS, ,DNGOS PO MCHOG

TU GRUB PA'I PHYIR, ,SRID PA'I NGAN 'GRO RNAMS LAS BTON, ,SHR'I
HE RU KA NA MA: SARBA TA TH'A GA TA HI, SIDDHA SA MA YA STVAm
BHUR BHU BA SVA: ZHES BRJOD DO, ,DON YOD GRUB PA'I PHYAG RGYAR
GNAS PA DANG, ,DUS GSUM GYI RGYAL BA RNAMS KYIS MGRIN GCIG TU
LUNG STON PAR MDZAD DO, ,LUNG

BSTAN PA'O, ,KHAMS GSUM GYI BDAG POR GYUR PA DANG, RGYAL BA
RNAMS KYI BDAG POR GYUR PA DANG, PHYIN CI LOG GI BDUD DANG MU
STEGS LA SOGS PA LAS RGYAL BA DANG, MYA NGAN LAS 'DAS PA'I GRONG
KHYER DAM PAR 'JUG PA STE, 'DI NYID KYIS SANGS RGYAS THOB PAR
'GYUR

GYIS, THE TSOM DANG YID GNYIS LA SOGS PA MA BYED CIG ,GZHAN YANG
BLA MA DAM PAS DBANG BSKUR BA TZAM GYIS JI LTAR BSAMS PA LTAR
SLOB MA RNAMS KYIS 'GRUB PAR 'GYUR RO, ,DE'I DBUGS DBYUNG BA'O,,
,,DE NAS SHES RAB DANG YE SHES KYI DBANG BSKUR BA BRTZAM

PAR BYA STE, DE LA YANG GNYIS TE, SHES RAB KYI DBANG DANG, SHES
RAB YE SHES KYI DBANG NGO, ,DE LA SHES RAB KYI DBANG NI GZHON NU
MA LO GRANGS GONG MA DANG MTHUN PA BLA MA LA PHUL LA, MAndALA
CHAG CHAG LA SOGS PA GONG MA DANG MTHUN PAR BYA'O, ,DE NAS BLA
MAS SHES RAB MA BYIN

GYIS BRLAB PA SNGON DANG MTHUN PAR BYAS LA, BLA MAS SHES RAB MA
DANG SLOB MA LA BSGO BA BYA STE, KHYOD KYIS 'DOD CHAGS KYANG
SPANG DU MI RUNG STE, DUS GSUM GYI BDE BAR GSHEGS PA RNAMS KYIS
KYANG, THABS DANG SHES RAB GNYIS SU MED PA'I ROL PA MDZAD PA LAS
YE SHES

@13A *, ,CHER SKYES TE, MNGON PAR RDZOGS PAR SANGS RGYAS PA
STE, KHYOD KYIS KYANG 'DOD CHAGS SPANG DU MI RUNG STE, GNYIS SU
MED PA'I ROL PA GYIS SHIG ,YE SHES SKYE BAR 'GYUR GYIS ZHES
BRJOD DE BSGO'O, ,BLA MAS YANG 'DI SKAD BRJOD DE, KHYOD KYIS NUS
SAM

RDO RJE CAN, ,DRI CHEN DRI CHU BZA' BTUNG YIN, ,RAKTA GA PUR MA
SHA DANG, ,BUD MED MOS PAS DANG NUS SAM, ,BHA GAR 'O BYED MI
RTOG GAM, ,SPROS SHING RDO RJE BDE BA CAN, ,DE NAS YANG SLOB MA
DANG SHES RAB GNYIS KYIS, NUS PA'I TSIG 'DI BRJOD DO, ,LHA MO CI
PHYIR BDAG MI THEG

DRI CHEN SA BON SOGS ZA ZHING, ,SHES RAB YANG DAG DAD PAR BGYIS,
,BHA GA LA YANG 'O BGYID DO, ,ZHES BRJOD DO, ,DE NAS SHES RAB
GCER BUR PHYUNG LA, KHRUS BYAS LA DRI ZHIM POS BYUGS LA, ME TOG
GI PHRENG BA MGO LA BCINGS NAS, LAG PA GNYIS KYIS GRVA GNYIS NAS
GZUNG

STE, KHA PHYE LA SHES RAB MAS 'DI SKAD BRJOD DO, ,RMAD CHEN NGA
YI PADMA YIN, ,BDE BA THAMS CAD YANG DAG LDAN, ,RTAG TU RIM
BZHIN 'DI LA SPYOD, ,'DI DANG NAM YANG MI 'BRAL LO, ,CHOS
DBYINGS 'DI NI RNAM PAR DAG ,SEMS CAN KHAMS NI RNAM PAR GROL,
,KHRAG 'THUNG RGYAL

PO 'DI NYID NI, ,RANG BZHIN THAMS CAD 'DI LA GNAS, ,NANG GI RTZA
YI 'KHOR LO LA, ,PADMA LA ZHUGS RAB TU GSUNGS, ,BHA GA'I NANG DU
NAM MKHA' BZHIN, ,'BYUNG BA LNGA PO RGYAN BZHIN CHONGS, ,LTE BA
LA NI GE SAR BCAS, ,'DAB MA BRGYAD KYIS RNAM PAR BRGYAN, ,DE YI

DBUS NAS 'BYUNG BA YIN, ,DE NYID BDUD RTZI SHU KRA GZUGS, ,BHA
NYDZA MO KshA HO ZHES SHES RAB MAS BRJOD DO, ,DE NAS BLA MAS SHI
shYA'I LAG PA DANG, SHES RAB MA'I LAG PA GNYIS STENG 'OG TU
BZHAG LA, SHES RAB MA 'DIS KHYOD KYI YE SHES SKYED PAR BYED PA
YIN PAS, 'DI DANG

KHYOD RTAG TU MI 'BRAL BAR 'GROGS SHIG CES BRJOD PA DE KHO NA,
SHES RAB KYI DBANG YIN NO,, ,,DE NAS SHI shYA SHES RAB MA DANG
GNYIS YOL BA'I NANG DU 'DUG LA, SHES RAB YE SHES KYI DBANG SLOB
MAS NOD PAR BYA'O, ,DE NAS SHES RAB DE LA SHI shYAS GLO

@13B G-YON PAS LA PHAB NAS NYAL LA, DGA' BA'I GTAM BYA, GNAS
DGUR SEN MOS GDAB PAR BYA STE, G-YON PA'I LAG PA G-YON PA'I 'OG
TU 'DUG PAS PADMA'I NANG GI BYE'U MGO 'DRA BA LA GLANG PO CHE'I
LAG PAS BRUD PA LA SOGS PA BYA'O, ,DE NAS LCES KYANG ROL MO

YANG YANG DU BYAS LA, PADMA RGYAS SU BCUG LA, DE NAS SHES RAB MA
DANG GNYIS SBYOR BA BYAS TE, DAL BU DAL BUS BSKYOD PA LA, BYANG
CHUB KYI SEMS BO LA'I SKER PHYIN PA LAS, RNAM PAR MI RTOG PA'I
YE SHES SKYES TE, JI TZAM GNAS KYI BAR DU BSGOM MO, ,DE NAS MA
THUB NA

KAKKOLAR PHYUNG LA, DE NYID KYE'I RDO RJE'I RANG BZHIN YIN PAS
LCES BLANG NGO, ,DE YANG RGYUD LAS, LAG PAS BLANG BAR MI BYA
ZHING, ,NYA PHYIS KYIS KYANG MI BYA STE, ,DUNG LA'ANG GZHAG PAR
MI BYA'O, ,BDUD RTZI LCE YIS BLANG BAR BYA, ,ZHES 'BYUNG BAS, KA
SKO LA NAS LCE KHO NAS BLANG BAR BYA'O, ,DE

NI SHES RAB MA'I KAKKOLA NAS YE SHES KYI RANG BZHIN BYANG CHUB
KYI SEMS BLANGS TE, ZOS PAS NA SHES RAB DBANG ZHES BYA'O, ,DE LA
DGA' BA RNAM PA BZHI NI DGA' BA DANG, YANG DAG PA'I DGA' BA
DANG, RANG BZHIN GYIS DGA' BA DANG, CHAD PA'I DGA' BA DANG
BZHI'O, ,DE LA DGA' BA NI

'BA' RTZA BYA BA NAS, BO LA'I RTZAR PHYIN GYI BAR DU'O, ,YANG
DAG PA'I DGA' BA NI, DKYIL DU PHYIN PA TZAM MO, ,RANG BZHIN GYI
DGA' BA NI BO LA'I SKER PHYIN PA LA BYA STE, DE NI MI RTOG PA
BSKYED PA'O, ,'ON TE GANG DU DGOS PA YIN ZHE NA, SMRAS PA, 'KHOR
LO BZHI'I RANG BZHIN DANG

MNYAM PAR BYED DO, ,'O NA 'KHOR LO BZHI DANG DGA' BZHIR JI LTAR
SBYAR BA NI GSUM LAS MED DE, CHAD PA'I DGA' BA NI GRANGS SU MI
'GRO ZHES SO, ,SMRAS PA CHAD PA'I DGA' BA GRANGS SU 'GRO, ,CI'I
PHYIR DGA' BA CHEN PO MED KYANG, SKAD CIG MA'I DGA' BA GRANGS
YOD PAS MI 'GAL,

RGYUD LAS KYANG DGA' BA BSTAN PAS 'KHOR LO BZHI DANG SBYAR BA MI
'GAL LO ZHES BYA BA LA SOGS PA NAS YE SHES KYI DBANG BSKUR BA
YIN NO, ,DES NI YID NYES PA THAMS CAD DAG PAR BYED PA THUGS KYI
DBANG ZHES BYA'O, ,DE LA 'BRAS BU GANG DANG GANG SKAL BA MNYAM
PAR 'GYUR ZHE NA,

@14A *, ,RIGS LNGA'I SANGS RGYAS DANG 'DI LTA BU'I DBANG THOB
PA'I RNAL 'BYOR PA SKAL BA MNYAM PAR 'GYUR RO, ,DE NAS DE'I TSE
DAM TSIG RNAMS YANG DAG PAR DBOG PAR BYA'O, ,DE NAS DKYIL 'KHOR
GYI SA LA ZHI BA'I SBYIN SREG BYA STE, GZHAN LAS SHES PAR

BYA'O, ,'DIR MA BKOD DO, ,DE NAS GSER DANG DNGUL DANG, NOR BU
RIN PO CHE DANG, BYI RU DANG, MU TIG DANG, K'A R'A PA nA DANG,
GLANG PO CHE DANG, MA HE DANG, SHING RTA NOR DANG BCAS PA DANG,
YID LA GCES PA YON GYI MCHOG RNAMS BLA MA LA, BLA MA'I ZHABS LA
PHYAG 'TSAL

DBUL LO, ,'DI NAS BRTZAMS TE BLA MA'I ZHABS KYI BRAN DU BDAG
MCHI'O, ,BDAG GI LUS KYANG BZHES SU GSOL ZHES BRJOD DO, ,SLOB
DPON GYIS KYANG RANG GI SLOB MA BYANG CHUB TU BSGRUBS LA DGA'
BA'I PHYIR, MOS PA DANG 'BYOR PA CHE'O ZHES GTAM BYA'O, ,DAD MOS
CHE

BA'I SLOB MA YIS, ,DANG PO YON NI DBUL BAR BYA, ,DAD MOS MED
PA'I SLOB MA YIS, ,DNGOS GRUB THOB PAR MI 'GYUR RO, ,SLOB DPON
GYI YON DBUL BA'I RIM PA'O, ,DE NAS DKYIL 'KHOR LA GLU DANG GAR
LA SOGS PA DANG, ROL MO'I CHA BYAD MANG PO THOGS LA BSKOR BA LAN
GSUM BYA, PHYAG BYA,

PHYOGS SKYONG LA GTOR MA GTANG, SMON LAM GYI TSIG BRJOD, DE NAS
TSON LA SOGS PA'I DNGOS PO RNAMS LA, NANG PAR THO RANGS BSDU BAR
BYA, BSDUS NAS GSER GYI BUM PAR BLUGS LA, CHU CHEN POR BOR BAR
BYA, BUM PA THAMS CAD KYANG CHU CHEN POR BSKYAL, BUM PA BKRU,
SNGON BZHIN DU GA nA TZA KRA'I

TSOGS KYI 'KHOR LO CHEN PO BSKOR, GLU GAR GYI RNAM PA BRJOD, DE
NAS BDUD RTZI LNGA DANG, TZANDAN DANG, GUR KUM DANG, BA'I LCI BA
RNAMS SBYAR LA, SA LA BYUGS PA BYAS NAS TSON DANG THIG MI MNGON
PAR BYA'O, ,BCOM LDAN 'DAS KYE'I RDO RJE'I DKYIL 'KHOR GYI LAS
KYI

RIM PA, CHO GA RGYAS PAR MDZAD PA MA NOR BA RDZOGS SO,, ,,SLOB
DPON MTSO SKYES RDO RJES MDZAD PA RDZOGS SO,, ,RGYA GAR GYI
MKHAN PO GA YA DHA RA DANG, DGE SLONG SH'AKYA YE SHES KYIS
BSGYUR CING ZHUS TE GTAN LA PHAB PA'O,, ,,

