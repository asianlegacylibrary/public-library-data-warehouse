@330A #, ,RGYA GAR SKAD DU, A'ARYA BADZRA BI D'A
RA nA N'A MA DH'A RA nI BA LIm BI DHI KRA MA N'A MA, BOD SKAD DU,
'PHAGS PA RDO RJE RNAM PAR 'JOMS PA ZHES BYA BA'I GZUNGS KYI GTOR
MA'I CHO GA'I

RIM PA ZHES BYA BA, 'PHAGS PA 'JAM DPAL LA PHYAG 'TSAL LO, ,DON
RNAMS MA LUS RAB MDZAD PA'I, ,RDO RJE RNAM 'JOMS PHYAG 'TSAL TE,
,RNAL 'BYOR KUN LA PHAN BSKYED PA'I, ,GTOR MA'I CHO GA MDOR BSDUS
BSHAD, ,BAR CHAD ZHI DANG TSOGS BSAGS DANG, ,'DOD PA THAMS CAD
RAB

BSGRUB PHYIR, ,ZLA BA ZHAG DANG THUN MTSAMS LA, ,YO BYAD CI 'BYOR
GTOR MA GTANG, ,GTOR MA'I CHO GA RGYAS PA NI, ,BLANG BYAS G-YO
YIG GSUM LTAR BYAS, ,RNAL 'BYOR DON PHYIR BSDUS PA 'DI, ,BDAG
BYAS CHO GAS KUN LA 'GRO, ,DE BAS SO SO'I LHA TSOGS DANG, ,ZHI
SOGS GANG

'DOD LHA TSOGS BSGYUR, ,MDUN DU MAndAL LEGS BYAS TE, ,PHYOGS
SKYONG BGEGS LA ME TOG DBUL, ,RGYAL LA SOGS PA DE BZHIN TE, ,KHRI
STENGS RIN CHEN SNOD GTZANG MA, ,'BRAS CHAN KHUR BA SHA SOGS
PA'I, ,GTOR MA GSUM MA MA GCIG DAG STE, ,MCHOD YON MCHOD LNGA

BCAS PA'O, ,SNGAGS PA KHRUS BYAS GOS GTZANG GYON, ,YI DAM LHAR
GNAS BGEGS BSAL NAS, ,YANG SNYING GIS SAM YIG GSUM GYIS, ,BDUD
RTZIR BYIN RLABS NAM MKHA' MDZOD, ,DE YI SNGAGS DANG PHYAG RGYA
SPEL, ,DE NAS DGUG BYED PHYAG RGYA DANG, ,DZA: ZHES PA YIS

@330B PHYOGS SKYONG BGEGS, ,BKRA SHIS LHA MO BCAS TE DGUG ,ME TOG
STAN LA RAB BZHAG NAS, ,YUM GYI RGYAS GDAB DAM TSIG BSTAN, ,BSANG
GTOR MCHOD YON MCHOD LNGA DBUL, ,DE LAS LAG G-YAS SNYING GAR
GTAD, ,G-YON PA RTZE GSUM GTOR MAR BSTAN, ,SE GOL

BRDAB CING SNGAGS 'DIS DBUL, ,AOm BADZRA A'A:H'Um AA K'A RO MU
KHAm SARBA DHARM'A n'Am A'A DYA NUTPANNA TV'A TA DA SHA DI KA LO
KA P'A LA DHRiKA ,SARBA BIGHN'Am, MAm GA LA DE W'I AAshtA SA PA
RI B'A RA BA L'Im P'U DZA KH'A HI, MA MA SARBA KARMM'A S'A DHA YA
H'Um H'Um H'Um, LAN GSUM BRJOD LA GTOR MA DE, ,BDUD RTZI 'DOD YON

LNGA LDAN PAR, ,RDO RJE ZHAL DU RANG SNGAGS KYIS, ,DRANGS PAS
SBYIN PA GNYIS RDZOGS BSAM, ,SBYIN PA GNYIS RDZOGS TSIGS BCAD
BRJOD, ,DBANG PO RDO RJE 'CHANG SOGS KYIS, ,PHYOGS SKYONG DAG LA
BSTOD PA BYA, ,BGEGS LA BKA' BSGO LHA MO LA, ,BKRA SHIS GSOL

GDAB KUN LA YANG, ,ZHI BA LA SOGS GANG 'DOD ZHU, ,MCHOD PAS MCHOD
DE SE GOL SGRA, ,YI GE BRGYA PA MU: BCAS PAS, ,BZOD GSOL RANG
GNAS GSHEGS SU GSOL, ,GTOR MA THAG RING GNAS BCAS BZHAG ,DRI MA
MA YAL 'BYUNG PO MNYES, ,DE BAS KHYI BYA DAG LA MIN,,

'DI NI GANG 'DOD LAS 'GRUB STE, ,RANG GI LAS ZHES GSUNGS PAS NA,
,'BAD DE SGRUB PA KUN ZHUGS PA'I, ,RNAL 'BYOR BA YIS GUS BYAS NA,
,DNGOS GRUB RNAM GNYIS GROGS SU 'GYUR, ,SANGS RGYAS GSANG BA BDAG
GIS NI, ,'JAM DPAL GO CHAS GSOL BTAB NAS, ,

GTOR MA'I RIM PA BSDUS PA YIS, ,DGE BAS KUN KYANG GROL BAR SHOG
,'PHAGS PA RDO RJE RNAM PAR 'JOMS PA ZHES BYA BA'I GZUNGS KYI
GTOR MA'I CHO GA'I RIM PA SLOB DPON CHEN PO SANGS RGYAS GSANG BAS
MDZAD PA RDZOGS SO,, ,,RGYA GAR GYI MKHAN PO DE NYID DANG, LO
TZ'A BA DPA'

MANYDZU SHR'I WARMAS BSGYUR BA'O,, 