@201B #, ,RGYA GAR SKAD
DU, shTA AAm GA YO GA N'A MA t'I KA, ,BOD SKAD DU, SBYOR BA YAN
LAG DRUG PA ZHES BYA BA'I 'GREL PA, DPAL

RDO RJE SEMS DPA' LA PHYAG 'TSAL LO, ,DBANG PO RNAMS DANG DBANG
PO RNAMS KYI YUL GNYI GA'I DBANG PO STE, DBANG PO BCU PO YUL DANG
YUL CAN DE RNAMS KYI RANG GI 'JUG PA NI, JI LTAR RANG NYID KYI
GZUNG BA DANG, 'DZIN PA'I RANG BZHIN GYIS 'JUG PA NI RANG GI 'JUG
PA'O, ,DER

GNAS PAS NA RANG GI 'JUG PA GNAS SO, ,THAMS CAD DU DMAN PA DANG,
BAR MA DANG, MCHOG GI BYE BRAG GIS SO, ,'DOD PA SO SOR SDUD PAS
NA, ,ZHES BYA BA NI 'DOD CING CHAGS PAR BYA BA YIN PAS NA, 'DOD
PA STE GZUGS LA SOGS PA'O, ,DE RNAMS LA NI DBANG PO

RNAMS KYIS GANG SO SOR YANG DANG YANG DU SDUD CING LEN PAS NA
SDUD PA ZHES BYA STE, YAN LAG DANG PO'I BSHAD PA'O, ,SO SOR SDUD
PA RNAM PAR SBYANG BAR BYA BA'I DON DU YAN LAG GNYIS PA BSTAN
PA'I PHYIR 'DOD PA LNGA NI ZHES BYA BA LA SOGS PA GSUNGS TE, 'DOD
PA LNGA NI

DBANG PO LNGA'I YUL DU GYUR PA GZUGS LA SOGS PA NI MDOR BSDUS NAS
TE, DBANG PO RNAMS DANG GCIG TU GYUR NAS SO, ,SANGS RGYAS LNGA NI
MIG LA SOGS PA STE, DE RNAMS KYI SBYOR BA NI YANG DAG PAR SBYOR
BAS SANGS RGYAS LNGA RU SBYOR BA YIN TE, DE BAS NA GZUGS LA SOGS

PA RNAMS KYANG SANGS RGYAS YIN NO, ,DE LTAR GYUR PA'I YONGS SU
DAG PA'I BRTAG PA DE NYID BSAM GTAN ZHES BSHAD DO, ,DE YANG RTOG
PA LA SOGS PA'I DBYE BAS RNAM PA LNGAR 'GYUR TE, RTOG PA DANG
ZHES BYA BA LA SOGS PA NI DE'I DBYE BA BSHAD PA'O, ,DBANG PO
DANG,

@202A *, ,YUL DANG, DBANG PO'I SHES PA NI GSANG BA GSUM STE,
DBANG PO LNGA DANG, DBANG PO'I SHES PA DANG, DE'I YUL RNAMS NI DE
BZHIN GSHEGS PA RNAM PA LNGA'I BDAG NYID YIN NO ZHES GANG RTOG PA
DE NI RTOG PA'O, ,DE NYID LA RNAM PAR DPYOD PA NI GNAS PA LA
SPYOD PA'O, ,

DE LTAR DPYAD NAS DE KHO NA NYID LA 'JUG PA LA MNGON PAR PHYOGS
PAS GANG YID LA BDE BA'I MTSAN NYID CAN DE NYID DGA' BA LA REG
PA'O, ,DE KHO NA NYID LA MNGON PAR ZHUGS PAS LUS SHIN TU SBYANGS
PA LA SOGS PA'I MTSAN NYID CAN GYI BDE BA GANG THOB PA DE NI BDE
BAS BSDUS

PA'O, ,DE LTAR SBYANGS PA LAS RAB KYI MTHAR THUG PAR SON PA'I
PHYIR SHES PA STE, MIG LA SOGS PA DRUG GI 'JUG PA'I RNAM PAR SHES
PA DANG SHES BYA STE, GZUGS LA SOGS PA NAS CHOS KYI KHAMS KYI BAR
DU 'BYUNG BA NI SHES PA DANG SHES BYA BYUNG BA'O, ,DE'I ZAD PA NI
SEMS

KYI GZUNG BA DANG 'DZIN PA STONG PA NYID DE, DE BAS NA YE SHES
KYI MTSAN NYID CAN GYI SEMS RTZE GCIG PA LA NI RANG SEMS ZHES
BYA'O, ,DE LTA BU'I SEMS DE NI SANGS RGYAS KUN DNGOS ZHI BA STE,
SNANG BA TZAM DANG THAMS CAD STONG PAR GCIG TU MTHAR THUG PAR
'BYUNG BAR 'GYUR TE, YAN

LAG GNYIS PA'I DBYE BA RNAM PA LNGA'O, ,YE SHES LNGA'I ZHES BYA
BA LA SOGS PA'I YE SHES LNGA'I RANG BZHIN GYIS DBU GAS TE, YANG
DE NYID SA LA SOGS PA'I BDAG NYID DU RANG GI RDO RJE'I BU GNAS
BYUNG NAS PADMA'I SNA'I RTZE MOR GONG BU'I GZUGS KYIS TE, BYANG
CHUB KYI SEMS

KYI THIG LE'I GZUGS KYIS BSGOM PAR BYA'O, ,DE NYID GYEN DU 'GRO
BA'I DBUGS NI KHA DOG SNA LNGA PA STE, DE BZHIN GSHEGS PA LNGA'I
BDAG NYID CAN NO, ,DE NYID KYIS NA RIN PO CHE'O, ,SROG NI 'TSO
BA'O, ,RTZOL ZHING RING DU SPROS PA GANG YIN PA DE NI SROG DANG
RTZOL PA

ZHES BYAR BSHAD CES BYA BA STE, DE NYID DU 'JUG PA LA SOGS PA'I
NGO BO NYID KYIS NYIN DANG MTSAN DU ZLOS PAR GYUR PA'I PHYIR RO,
,RANG SNGAGS SNYING GAR BSAMS TE, RANG GI SNYING GA'I PADMA LA
BSAMS NAS, SROG NI THIG LER GYUR PAR BZHAG ,CES BYA BA MI SHIGS
PA GTOGS

@202B PAR DGOD PA STE YAN LAG GSUM PA'O, ,RANG GI GZUGS LA SOGS
PA'O, ,DBANG PO NI MIG LA SOGS PA STE, DE LA DBANG PO GNYIS DGAG
CING NGES PAR THIM NAS DE'I 'OG TU YUL DANG DBANG PO'I RTEN DU
GYUR PA'I RIN PO CHE STE, SEMS KYI RIN PO CHE SROG DANG RTZOL BA
DANG BCAS

PAR BKAG CING NUB PAR GYUR PA'I GZUNG BA GANG YIN PA DE 'DZIN PA
YIN PAR BSHAD DE, DE YANG GANG ZHE NA, YANG DAG PA'I MTHA' ZHES
BYA BA STE, SEMS NI 'GOG PA'I RDO RJER 'GYUR, ,MTSAN MA NYER
'DZIN 'BYUNG PAR 'GYUR, ,ZHES BYA BA LA, 'GOG PA'I RDO RJE NI 'OD
GSAL

BA'O, ,DER GYUR PA NI SEMS DER GYUR BA'O, ,MTSAN MA RNAMS KYI NYE
BAR 'DZIN PA NA MTSAN MAR NYER 'DZIN TE, MTSAN MAR SNANG BA'O,
,'BYUNG BAR GYUR PA NI SKYE BAR GYUR PA'I, ,MTSAN MA'I KHAMS NI
RNAM PA LNGAR, ,BYANG CHUB RDO RJE GSUNGS PA YIN, ,ZHES BYA BA NI
SA CHU LA THIM

PAR GYUR PA LAS SMIG RGYU DANG 'DRA BAR SNANG BAR GYUR PA NI
MTSAN MA DANG PO'O, ,DE BZHIN DU CHU ME LA THIM PAR GYUR PA LAS
DU BA LTA BU STE GNYIS PA'O, ,ME RLUNG LA THIM PAR GYUR PA LAS,
NAM MKHA' SNANG BAR GYUR PA LTA BU STE GSUM PA'O, ,KHAMS PHRA BA
KUN DU SNANG BA GSUM DU

SONG BA LAS MAR ME LTAR SNANG BA'I TSOGS KYI NGO BO NYID NI BZHI
PA'O, ,RANG BZHIN KUN DU SNANG BA LA THIM PAR GYUR PA LAS SPRIN
MED PA'I NAM MKHA' DANG 'DRA ZHING RTAG TU SNANG BA 'OD GSAL BA
TZAM DU GYUR PA NI LNGA PA'O, ,MTSAN MA LNGA PO DE DAG GIS MYA
NGAN LAS 'DAS PA THOB PAR

'GYUR RO, ,DE YANG JI SKAD DU LAS KYI MTHA' RNAM PAR 'BYED PA
LAS, DANG POS NI CHU LA THIM, ,CHU YANG ME LA THIM PAR GYUR, ,ME
NI RLUNG LA THIM 'GYUR ZHING, ,RLUNG YANG RNAM PAR SHES LA 'JUG
,RNAM SHES GZUNG BA DE NYID NI, ,'OD GSAL PAR YANG 'JUG PA YIN,
,ZHES

GSUNGS PAS SO, ,BRTAN PAR GYUR CING RNAM PAR DAG BAR GYUR NAS,
RDO RJE'I LAM NAS 'DA' BAR MI BYA BA'I MTSAN MA LNGA'I RIM GYIS
'OD GSAL BAR 'JUG PAS NAM MKHA'I KHAMS TE, 'JIG RTEN GYI KHAMS SU
SPRO BAR BYA ZHING CHOS KYI SKU'I TSUL GYIS KHYAB PAR BYA'O,,

@203A *, ,DE DAG NI 'DZIN PA'I YAN LAG CES BYA BA STE BZHI PA'O,
,DE LTAR BDAG NYID 'OD GSAL BAR SONG BAR RNAM PAR BSGOM ZHING
MNGON SUM DU BYAS NAS, GANG SNGON RJES SU DRAN PA SMIG RGYU 'DRA
BA LA SOGS PA'I RNAM PAS YANG DAG PA'I MTHA' THOB PA DE DANG 'DRA
ZHING, DE NYID

KYI RIM PAS SPRO BAR BYA ZHING BSKYED PAR BYA STE, BSHAD MA THAG
PA DE DAG NI RJES SU DRAN PA ZHES BSHAD PA YIN PAR SHES SHING
KHONG DU CHAD PAR BYA'O, ,SO SOR SNANG BA DE LAS SKYE, ,ZHES BYA
BA LA, SO SOR SNANG BA NI YANG DAG PAR RIG PA STE, DE LAS RJES SU
DRAN PA'I YAN LAG SKYE BAR 'GYUR GYI

GZHAN DU NI MA YIN NO, ,THABS DANG ZHES BYA BA LA SOGS PA LA,
THABS DANG SHES BA SNYOMS PAR 'JUG PA STE, KUN RDZOB DANG DON DAM
PA'I BDEN PA'I SBYOR BAS DNGOS PA THAMS CAD DE RGYU BA DANG, MI
RGYU BA LA GNAS PA GONG BU'I TSUL GYIS TE, PHYAG RGYA CHEN PO'I
GZUGS KYIS

GCIG TU BYAS NAS RGYU BA DANG, MI RGYU BA DE'I DBUS SU ZUNG DU
'JUG PA'I BDAG NYID CAN RDO RJE 'CHANG CHEN PO'I GZUGS RNAM PAR
BSGOM PAR BYA'O, ,RIM PA 'DI NYID KYIS YUD KYI ZHES PA STE, SKAD
CIG TZAM GYIS SO, ,YE SHES RDZOGS PAR BYED PA ZHES PA STE, YE
SHES KYI SKU RDZOGS PAR BYED

PA NI TING NGE 'DZIN TE, YAN LAG DRUG PA YIN BAR BSHAD DO, ,DPAL
SGYU 'PHRUL DRA BA LAS KYANG LHA BSKYED PA'I DBYE BA 'DI NYID
GSAL BAR GSUNGS TE, RNAL 'BYOR RNAM GSUM SHES BYA STE, ,BYIN GYIS
BRLABS DANG YONGS BRTAG DANG, ,GZUGS NYID YONGS SU RDZOGS PA STE,,

RNAL 'BYOR SANGS RGYAS RNAMS KYI BSNGAGS, ,SNGAGS KYIS BYIN
BRLABS NGA RGYAL BSKYED, ,RNAL 'BYOR BYIN RLABS YIN PAR GSUNGS,
,BYANG CHUB SEMS NI DAG PA DANG, ,GSANG SNGAGS SA BON SKYE BA
CHE, ,PHYAG RGYA'I TSOGS SU BRTAG PA YIS, ,RIM GYIS GZUGS NI

RDZOGS BYAS PA, ,DE NI BRTAG PAR BRJOD PA STE, ,RNAL 'BYOR CHO GA
YIN PAR GSUNGS, ,SDUD DANG SPRO BAR BYAS PA LAS, ,RNAM PA'I MCHOG
KUN LDAN PA DAG ,SKAD CIG YE SHES KYIS RDZOGS PA, ,RDZOGS PA'I
RNAL 'BYOR ZHES BSHAD DO, ,ZHES BYA BA DANG, RNAM PAR

@203B SNANG MDZAD MNGON PAR BYANG CHUB PA LAS KYANG, LHA'I RNAL
'BYOR PA RNAM PA GNYIS STON TE, GSANG BA'I BDAG PO LHA'I GZUGS
KYANG RNAM PA GNYIS TE, YONGS SU DAG PA DANG, YONGS SU MA DAG
PA'O, ,DE LA YONGS SU DAG PA NI RTOG PA'I NGO BO STE, MTSAN MA
THAMS CAD DANG BRAL BA'O, ,YONGS

SU MA DAG PA NI MTSAN MA DANG BCAS PA'I GZUGS TE, KHA DOG DANG
DBYIBS SO, ,DE LA LHA'I GZUGS RNAM PA GNYIS KYIS BYA BA GNYIS
'GRUB PAR 'GYUR TE, MTSAN MA DANG BCAS PAS NI MTSAN MA DANG BCAS
PA'O, ,MTSAN MA MED PAS NI MTSAN MA DANG BCAS PA'I DNGOS

GRUB KYANG 'BYUNG BAR 'GYUR RO, ,MTSAN MAR BCAS PAS MTSAN BCAS
KYIS, ,DNGOS GRUB RGYAL BA DAM PA BZHED, ,MTSAN MA MED LA GNAS
PAS NI, ,MTSAN MA CAN YANG 'GRUB TU RUNG, ,DE BAS RNAM PA THAMS
CAD DU, ,MTSAN MA MED PA BSTEN PAR BYA, ,ZHES BYA BA STE DGONGS
PAS

BSHAD PA'O, ,SBYOR BA YAN LAG DRUG PA ZHES BYA BA'I 'GREL PA SLOB
DPON CHEN PO ZLA BA GRANGS PAS MDZAD PA RDZOGS SO,, ,,RGYA GAR
GYI MKHAN PO A'A RYA SHRADH'A KA RA WARMMA DANG, ZHU CHEN GYI LO
TZ'A BA DGE SLONG RIN CHEN BZANG POS BSGYUR CING BCOS TE GTAN LA
PHAB PA'O,, ,,

