@208B #, ,RGYA GAR SKAD DU, KU
LI GA NA MA TA TTVA N'I RA NA MA, ,BOD SKAD DU, ,RIGS LDAN MA'I
DE KHO NA NYID

NGES PA ZHES BYA BA, RDO RJE MKHA' 'GRO MA RNAMS LA PHYAG 'TSAL
LO, ,RIGS LDAN MA SUM CU RTZA BDUN PO RNAMS BSHAD DE, RIGS LDAN
MA SUM CU RTZA BDUN MA NI 'DI LTA STE, RTZA BA'I RGYUD DU GSUNGS
PA'I RIGS LDAN MA RDO RJE PHAG MO NI, RIG BYED MA dO MBI MA'O,
,MKHA' 'GRO MA NI DMANGS

@209A *, ,RIGS MA'O, ,L'A MA NI RGYAL RIGS MA'O, ,DU MA SKYES MA
NI RJE'U RIGS MA'O, ,GZUGS CAN MA NI BRAM ZE MA'O, ,KHVA GDONG MA
NI KLA KLO MA'O, ,'UG PA'I GDONG CAN MA NI PHYAG DAR MA'O, ,KHYI
GDONG MA NI GDOL PA CAN MA'O, ,PHAG GDONG MA NI NYE BA'I GLING
MA'O, ,GSHIN

RJE'I MCHE BA CAN MA NI RI KHROD MA'O, ,GSHIN RJE'I PHO NYA MO
NYA GSOD MA'O, ,GSHIN RJE'I MCHE BA GTZIGS MA NI LBOS [?] BYED MA'O,
,GSHIN RJE BSLAB BYED MA NI 'BAR BA RI MA'O, ,RAB TU GTUM MO NI
'DRI MKHAN MA DANG THAGS MKHAN MA'O, ,GTUM PA'I MIG CAN MA NI
CHANG 'TSONG MA'O, ,'OD LDAN MA

NI PHRENG 'TSONG MA'O, ,SNA CHEN MA NI STAG GZIG MA'O, ,DPA' BO'I
BLO MA NI MI SMIN MA'O, ,MI'U THUNG MA NI SMYUG GAR MA'O, ,SRIN
PO'I DBANG PHYUG MA NI 'BAR BA MKHAN MA'O, ,SHING GRIB MA NI NOR
BU MKHAN MA'O, ,SA SRUNG MA NI LCAGS MKHAN MA'O, ,'JIGS BYED CHEN
PO MA NI RGYA SKYEGS

MKHAN MA'O, ,RLUNG GI SHUGS CAN MA NI SRIN MKHAN MA'O, ,CHANG
'THUNG MA NI TIL MKHAN MA'O, ,LHA MO SNGO BSANGS MA NI 'DREG
MKHAN MA'O, ,SHIN TU BZANG MO NI PAGS PA MKHAN MA'O, ,RTA RNA MA
NI SHING 'TSONG MA'O, ,BYA GDONG MA NI SMYIG MA 'TSONG MA'O,
,'KHOR LO'I SHUGS CAN MA NI

SHAN PA MA'O, ,DUM SKYES MA NI KHUR MKHAN MA'O, ,CHANG DGA' MA NI
SRUB MKHAN MA'O, ,'KHOR LO'I GO CHA MA NI GAR MKHAN MA'O, ,SHIN
TU DPA' MO NI TSOS MKHAN MA'O, ,STOBS CHEN MA NI NYA SHA 'TSONG
MA'O, ,'KHOR LOS SGYUR MA NI RDZA MKHAN MA'O, ,BRTZON CHEN MA NI
RTZIS MKHAN

MA'O, ,DE RNAMS NI GO RIMS JI LTA BAR PHYI ROL DU LONGS SPYOD
CING DUS TSOD LA BAB PA'I NYIN PAR LONGS SPYOD PA STE, LAS KYI
TSOGS RNAMS KYIS 'JIG RTEN PA'I DNGOS GRUB SGRUB PA'I DON DU,
SNGON LA RIGS KYI PHO NYA MO DE RNAMS LA MCHOD PA'I CHO GA BYA
BAR BCOM LDAN 'DAS KYIS GSUNGS SO, ,

DA NI RANG GI GZUGS YONGS SU BSGYUR BA RNAMS KYIS DAM TSIG GI PHO
NYA MO RNAMS BSHAD DE, 'DIR RIGS LDAN MA RDO RJE PHAG MO NI KUN
GYI GZUGS THAMS CAD YONGS SU BSGYUR MA'O, ,RDO RJE MKHA' 'GRO MA
NI KHYI MO'O, ,L'A MA NI RTA MO'O, ,DUM SKYES MA NI GLANG PO
MA'O, ,GZUGS CAN MA NI BA'O, ,

@209B RAB TU GTUM MA NI LUG MA'O, ,GTUM PA'I MIG CAN MA NI RA
MO'O, ,'OD LDAN MA NI RI DAGS MA'O, ,SNA CHEN MA NI BONG MA'O,
,DPAL BO'I BLO MIN PHAG MO'O, ,MI'U THUNG MA NI RNGA MO'O, ,SRIN
PO'I DBANG PHYUG MA NI NAGS KYI WA MO'O, ,SHING GRIB MA NI NAGS
MTHA'I SENG GE MA'O, ,

SA SRUNG MA NI BSE RU GCIG MA'O, ,RLUNG GI SHUGS CAN MA NI RI
KHROD MA'O, ,CHANG 'THUNG MA NI NE'U LE MA'O, ,LHA MO SNGO BSANGS
MA NI 'BRI MO'O, ,SHIN TU SNGO BSANGS MA NI SBYANG MA'O, ,RTA RNA
MA NI SRAM MO'O, ,BYA GDONG MA NI BYI LA MA'O, ,'KHOR LO'I

SHUGS CAN CHEN MO NI CHU SRIN KUMBHI RA MA'O, ,DUM SKYES MA NI
'GRON BU MA'O, ,CHANG DGA' MA NI CHU SRIN BYIS PA GSOD MA'O,
,'KHOR LO'I GO CHA MA NI NYA MO'O, ,SHIN TU DPA' MO NI CHU SRIN
MA KA RA MO'O, ,STOBS CHEN MA NI RUS SBAL CHUNG SHOS MA'O, ,'KHOR
LOS SGYUR MA NI RUS SBAL MO'O, ,BRTZON

CHEN MA NI DUNG MO'O, ,KHVA GDONG MA NI RMIGS PA MA'O, ,'UG GDONG
MA NI BYI BA MA'O, ,KHYI GDONG MA NI MA HE MA'O, ,PHAG GDONG MA
NI SPRE'U MA'O, ,GSHIN RJE'I MCHE BA CAN MA NI BA MEN MA'O,
,GSHIN RJE PHO NYA MO NI SROG CHAGS SHI LA KI MA'O, ,GSHIN RJE
MCHE BA GTZIGS MA NI MDZES TA KRI MO'O, ,

GSHIN RJE RLAG BYED MA NI RTZANGS PA MO'O, ,'DI DAG NI SKAM LA
GNAS PA DANG, GSHER LA GNAS PA DANG, NAGS NA GNAS PA RNAMS KYI
GZUGS YONGS SU BSGYUR BA LHA MO RNAM SKYI DAM TSIG STE, GANG GI
TSE RNAL 'BYOR BA RNAMS RANG RANG GI RANG BZHIN GZUGS DE RNAMS SU
SHES NA RNAL 'BYOR MA

SUM CU RTZA DRUG GI DNGOS GRUB TU 'GYUR RO, ,DA NI NAM MKHA' LA
SPYOD PA RNAMS KYI GZUGS YONGS SU BSGYUR BA BSHAD PA STE, ,'DIR
YANG RIGS LDAN MA RDO RJE PHAG MO NYID THAMS CAD KYI GZUGS SU
BSGYUR MA'O, ,DE LA RDO RJE MKHA' 'GRO MA NI KHUG RTA MA'O, ,L'A
MA NI NE TZO MA'O, ,DUM SKYES MA

NI BYA SHA RI KA MO'O, ,GZUGS CAN MA NI BYA KO KO LA MA'O, ,RAB
TU GTUM MO NI BYA LA BI MA'O, ,GTUM PA'I MIG CAN MA NI PHUG RON
MA'O, ,'OD LDAN MA NI KHVA MO'O, ,SNA CHEN MA NI MCHIL PA MO'O,
,DPA' BO'I BLO LDAN MA NI DUR PA MA'O, ,MI MTHUN MA NI NGANG PA
MA'O, ,SRIN PO'I DBANG

@210A *, ,PHYUG MA NI CHU SREG MA'O, ,SHING GRIB MA NI BYA KO DHA
MA'O, ,SA SRUNG MO NI KRUNG GRUNG MO'O, ,'JIGS BYED CHEN PO NI
BYA RGOD MA'O, ,RLUNG GI SHUGS 'CHANG MA NI BYA d'A KI MO'O,
,CHAD MTHUD MA NI 'OL BA MO'O, ,LHA MO SNGO BSANGS NI BYA BU
DDHA TZI LI KA MO'O, ,SHIN TU BZANG MO NI KHYIM

BYA MO'O, ,RTA RNA MO NI BYA KA KA MCHU RINGS MO'O, ,BYA GDONG MA
NI HA RI RDA KA RI MO'O, ,'KHOR LO'I SHUGS CAN MA NI NGANG SKYA
MO'O, ,DUM SKYES MA NI BYA KO KI LI KU KU HI MA'O, ,CHANG DGA' MA
NI BYA RI RTZA KI MA'O, ,'KHOR LO'I GO CHA MA NI KHRA MA'O, ,BCOM
LDAN 'DAS SHIN TU DPA' MO NI SREG PA MO'O, ,

STOBS CHEN MA NI BYA SA DA SA MO'O, ,'KHOR LOS SGYUR MA NI CHU
BYA MO'O, ,BRTZON CHEN MO NI CHU SKYAR MO'O, ,KHVA GDONG MA NI
BYA LA TSA NA TSI MO'O, ,'UG GDONG MA NI BYA BANG MO'O, ,KHYI
GDONG MA NI BYA 'UG NAG MO'O, ,PHAG GDONG MA NI 'UG PA MO'O,
,GSHIN RJE MCHE BA CAN NI BYA KA LI RA MO'O, ,GSHIN

RJE PHO NYA MO NI BYA TI TI BI MO'O, ,GSHIN RJE MCHE BA GTZIGS MA
NI BYA MGO GNYIS MA'O, ,GSHIN RJE 'JOMS MA NI BYA AA MA BAR KI
MO'O, ,'DI DAG NI NAM MKHA' LA SPYOD PA RNAMS KYI GZUGS YONGS SU
BSGYUR BA RNAMS TE, RNAL 'BYOR MA SUM CU RTZA DRUG RNAMS SO,
,SKAM LA GNAS PA DANG,

CHU LA GNAS PA DANG, NAM MKHA' LA GNAS PA RNAMS GCIG LA GCIG
BSNUN TE SHI BDE DAG GI SHA KHA NA MA THO BA MED PA JI LTAR RNYED
PA DANG, BDUD RTZI LNGA MNYAM BAR BYAS LA, 'OG NAS BSHAD PA'I RIM
PAS DUR KHROD KYIS GZHIR RI LUR BYAS TE, GSUNG GI RDO RJE LA SOGS
PA'I MCHOD PA RNAMS KYIS

SBRAGS TE BSGRUB PAR BYA'O, ,DE NAS JI LTAR RNYED PA'I DAM TSIG
GI RDZAS RNAMS RTOGS PAS RAB TU SPAR TE BDUD RTZIR BYAS TE
SBYANGS PAS RDO RJE MCHOD PA'I DUS SU NI RNAL 'BYOR MA RNAMS LA
SNGAGS PAS DBUL BAR BYA'O, ,BSGOM PA'I DUS SU NI YANG DAG PAR
SPYOD PA'O, ,YANG DAG PAR SPYOD PA'I DUS SU

SNYOMS PAR 'JUG PAR BYA'O, ,SNYOMS PAR 'JUG PA'I DUS SU NI RI LU
DE BDAG NYID KYI KHAR BZHAG CING SHES RAB KYI KHAR YANG GZHUG GO,
,DPA' BO DANG DPA' MO'I DBANG PHYUG MA RNAMS KYI KHAR YANG GZHUG
PAR BYA'O, ,'DI DAG NI DAM TSIG GI MCHOD PA'I NGES PA'I TSIG GO,
,DA NI MCHOD PA'I CHO GA

@210B BSHAD DE, ,'DIR PHYI DANG NANG GI RIGS BRAL MA RDO RJE PHAG
MO NI MI 'GYUR BA CHEN PO BDE BA'I 'BRAS BU YIN PAS NA, 'BRING
DANG MCHOG GI DBUGS KYIS DUS KUN DU MCHOD PAR BYA STE, SNGAGS PA
PHYAG RGYA CHEN PO'I DNGOS GRUB KYI DON DU'O, ,'JIG RTEN PA'I
DNGOS GRUB KYI DON DU NI RDO RJE MKHA' 'GRO MA LA

SOGS PA RNAMS GO RIMS JI LTA BA'I KHYAD PAR GYIS MCHOD PAR BYA'O,
,PHYI ROL DU CHU SRIN MA KA RAR YANG DAG PAR 'PHOS PA NI ZHAL
SHAR PHYOGS MA STE, RDO RJE MKHA' 'GRO MA LA BSANG BA'I LAS BYA
BA'I DON DU MCHOD PAR BYA'O, ,'OG TU YANG DAG PAR 'PHOS PA LA
G-YAS PA'I ZHAL TE L'A MA LA

DBANG GI LAS BSGRUB PA'I DON DU'O, ,NYA KHYI BAR YANG DAG PAR
'PHOS PA NA NUB KYI ZHAL TE, DUM SKYES MA LA RENGS PA'I DON DU'O,
,SRANG DU YANG DAG PAR 'PHOS PA LA G-YON GYI ZHAL TE GZUGS CAN MA
LA ZHI BAR BYED PA'I DON DU STE, ZLA BA DE'I RGYU SKAR SA RI YANG
DAG PAR 'PHOS PA NI SNGAGS

PAS MCHOD PAR BYA'O, ,GZHAN RNAMS NI ZLA BA DAG GI THA MAR RO,
,LO'I DUS KYI CHAR ZAD PA RNAMS BZHI PO NOR DANG, NOR GYI LAN
DANG, 'PHEL BA DANG 'JOMS PA ZHES BYA BAR PHYE BA DE RNAMS KYI
YANG DAG PAR 'PHOS PA'I NYIN PAR RIM BZHIN RNAMS LA JI LTAR BSHAD
PA'I RIM PAS MKHA' 'GRO

MA BZHI PO RNAMS SU LONGS SPYOD PAR BYA'O, ,BCOM LDAN 'DAS KYI
THUGS GSUNG SKU ZHAL DBYE BAS, SHAR DANG, LHO DANG, NUB DANG,
BYANG PHYOGS KYI LHA MO RNAMS KHONG DU CHUD PAR BYA'O, ,BSAD PA
LA SOGS PA'I LAS RNAMS SGRUB PAR BYED PA LA SOGS PA'I KHAMS KYI
DBYE BAS NGES PA YANG

YIN NO, ,DE LTAR THAMS CAD DU ZHAL GYI DBYE BAS BSHAD PA'I LAS
KYI TSOGS RNAMS BSGRUB PA LAS LHA MO DE RNAMS MCHOD PA'O, ,DA NI
DUR KHROD KYI LHA MO RNAMS KYI MCHOD PA BSHAD DE, 'DIR CHU SRIN
MA KA RAR 'PHO BA'I NYIN PAR KHVA GDONG MA STE BSKRAD PA'I DON
DU'O, ,BUM PAR 'PHOS PA'I PHYED

KYI NYIN PAR 'UG PA'I GDONG CAN MA STE, DGUG PA'I DON DU'O, ,LUG
TU 'PHOS PA'I NYIN PAR KHYI GDONG MA STE PHUR BA'I DON DU'O,
,GLANG DU 'PHOS PA'I PHYED KYI NYIN PAR PHAG GDONG MA STE RGYAS
PA'I DON DU'O, ,NYA KHYI BAR YANG DAG PAR 'PHOS PA'I NYIN PAR
GSHIN RJE MCHE BA CAN TE DUG MED PAR

@211A *, ,BYA BA'I DON DU'O, ,SENG GE 'PHOS PA'I PHYED KYI NYIN
BAR GSHIN RJE PHO NYA MO STE RMONGS PAR BYA BA'I DON DU'O, ,SRANG
DU YANG DAG PAR 'PHOS PA'I NYIN PAR GSHIN RJE MCHE GTZIGS MA STE
RENGS PAR BYA BA'I DON DU'O, ,SDIG PAR 'PHOS PA'I PHYED KYI NYIN
PAR GSHIN RJE 'JOMS MA STE

DBYE BAR BYA BA'I DON DU'O, ,LO GCIG LA ZLA BA PHYED DANG, RENGS
PA LA RNAL 'BYOR PAS MCHOD PA'I DON DU'O, ,THUN MTSAMS BRGYAD KYI
THA MA LA SOGS PAR PHYE BA'I NYIN PAR JI SKAD BSHAD PA'I RIM PAS
RNAL 'BYOR PA BRGYAD PO RNAMS LONGS SPYOD PA STE, JI SRID ZLA BA
PHYED PHYED DANG ZLA BA RDZOGS

PAR RNAL 'BYOR MA 'DI DAG TU NGES SO, ,DA NI THUGS DANG GSUNG
DANG SKU'I 'KHOR LO RNAMS KYI LHA MO RNAMS LA MCHOD PAR BSHAD DO,
,'DIR DGUN ZLA BA BAR 'PHOS PA LA, RAB TU GTUM MO DANG THOD PA'I
DUM BU LA BSAD PAR BYA BA'I DON DU'O, ,NYA'I NGOR 'PHOS PA LA
GTUM PA'I

MIG CAN MA DANG, KENG RUS CHEN PO LA DBANG GI DON DU'O, ,DGUN ZLA
'BRING POR 'PHOS PA'I NGO LA NI 'OD LDAN MA DANG, KENG RUS LA
RENGS PAR BYA BA'I DON DU'O, ,NYA'I NGOR 'PHOS PA LA NI SNA CHEN
MO DANG MCHE BA RNAM PAR GTZIGS MAL RGYAS PAR BYA BA'I DON DU'O,
,DGUN ZLA THA CHUNGS

LA NI DPA' BO'I BLO CAN MA DANG, CHANG DGA' LA ZHI BA'I DON DU'O,
,NYA'I NGOR 'PHOS PA LA NI MI'U THUNG MA DANG, 'OD DPAG MED LA
RMONGS PA'I DON DU'O, ,DPYID ZLA RA BAR 'PHOS PA'I NGO LA NI SRIN
PO'I DBANG PHYUG MA DANG, RDO RJE 'OD LA DGUG PA'I DON DU'O,
,NYAR 'PHOS PA'I NGO LA NI SHING

GRIB MA DANG RDO RJE'I SKU LA DBYE BA'I DON DU'O, ,'DI DAG NI
DGUN ZLA RA BA LA SOGS PA'I ZLA BA BZHI PO'I NGO BRGYAD KYI NYIN
PAR RNAMS LA JI LTAR GSUNGS PA'I RIM PAS THUGS KYI 'KHOR LO'I
DPA' BO DANG DPA' MO RNAMS LA LONGS SPYOD PA'O, ,DA NI GSUNG GI
'KHOR LO'I MCHOD PA BSHAD DE, 'DIR

DPYID ZLA 'BRING PO 'PHOS PA'I NGO LA NI SA SRUNG MA DANG RDO RJE
MYU GU LA BSKRAD PA'I DON DU'O, ,NYAR 'PHOS PA'I NGO LA NI DPA'
MO CHEN MO DANG, ,RDO RJE RAL CAN LA MDZA' BAR BYA BA'I DON DU'O,
,DPYID ZLA THA CHUNGS SU 'PHOS PA'I NGO LA NI RLUNG GI SHUGS CAN
MA DANG, DPA' BO CHEN PO LA SDE DPUNG RENGS PAR

@211B BYA BA'I DON DU'O, ,NYA RU 'PHOS PA'I NGO LA NI CHANG
'THUNG MA DANG, RDO RJE H'Um MDZAD LA SPRIN LAS CHAR DBAB PA'I
DON DU'O, ,DBYAR ZLAR BAR 'PHOS PA'I NGO LA NI, LHA MO SNGO
BSANGS MA DANG SHIN TU BZANG MO LA RIMS BSAL BA'I DON DU'O, ,NYAR
'PHOS PA'I NGO LA NI SHIN TU BZANG MO DANG, ,RDO RJE BZANG MO LA

BCING BA DBYE BA'I DON DU'O, ,DBYAR ZLA 'BRING PO 'PHOS PA'I NGO
LA NI RTA RNAM DANG 'JIGS BYED CHEN PO LA DBAB PAR BYA BA'I DON
DU'O, ,NYAR 'PHOS PA'I NGO LA NI BYA GDONG MA DANG MIG MI BZANG
LA SPRIN BRAL BA'I DON DU'O, ,'DI DAG NI DPYID ZLA 'BRING PO LA
SOGS PA BZHI PO NGO BRGYAD KYI NYIN PAR RNAMS

LA; JI LTAR BSHAD PA'I RIM PAR GSUNG GI 'KHOR LO'I DPA' BO DANG
DPA' MO RNAMS LA LONGS SPYOD PA'O, ,DA NI SKU'I 'KHOR LO'I MCHOD
PA BSHAD DE, 'DIR DBYAR ZLA THA MAR 'PHOS PA'I NGO LA NI 'KHOR
LO'I SHUGS CAN MA DANG, STOBS PO CHE LA RAL GRI CHEN PO BSGRUB
PA'I DON DU'O, ,NYAR

'PHOS PA'I NGO LA NI DUM SKYES MA DANG, RIN CHEN RDO RJE LA
SNGAGS KYI DNGOS GRUB KYI DON DU'O, ,STON ZLAR BAR 'PHOS PA'I NGO
LA NI, CHANG DGA' MA DANG RTA MGRIN LA KLU'I RGYAL PO RENGS PAR
BYA BA'I DON DU'O, ,NYAR 'PHOS PA'I NGO LA NI 'KHOR LO'I GO CHA
MA DANG, NAM MKHA'I SNYING PO LA BCUD KYIS LEN CHEN

PO BSGRUB PA'I DON DU'O, ,STON ZLA 'BRING PO 'PHOS PA'I NGO LA
NI, SHIN TU DPA' MO DANG, HE RU KA LA 'BRAS BU BDUD RTZIR BSGRUB
PA'I DON DU'O, ,NYAR 'PHOS PA'I NGO LA NI STOBS CHEN MA DANG,
PADMA GAR GYI DBANG PHYUG MA LA GTER BSGRUB PA'I DON DU'O, ,STON
ZLA THA CHUNGS LA 'PHOS PA'I NGO LA NI,

'KHOR LOS SGYUR MA DANG RNAM PAR SNANG MDZAD LA RIN PO CHE BSGRUB
PA'I DON DU'O, ,NYAR 'PHOS PA'I NGO LA NI BRTZON CHEN MA DANG RDO
RJE SEMS DPA' LA 'JIG RTEN GSUM GYI GNAS SU BGROD PAR BYA BA'I
DON DU'O, ,'DI DAG DBYAR ZLA THA CHUNGS LA SOGS PA'I ZLA BA BZHI
PO'I NGO BRGYAD PO'I NYIN PAR RNAMS LA,

JI LTAR BSHAD PA'I RIM PAS SKU'I 'KHOR LO'I DPA' BO DANG DPA' MO
RNAMS LA LONGS SPYOD PA'O, ,YANG NA SDIG PAR 'PHOS PA'I NYIN PAR
LA, SDIG PAR 'PHOS PA'I NYIN PAR PHYED DAG DANG, GZHUR 'PHOS PA
LA GZHU'I PHYED DAG DANG, CHU SRIN MA KA RAR 'PHOS PA LA, CHU
SRIN MA KA RA'I

@212A *, ,PHYED DAG DANG, ,BUM PAR 'PHOS PA LA BUM PA'I NYIN PAR
PHYED DU BYAS STE, ,NYIN PAR BRGYAD PO DE RNAMS LA, THUGS KYI
'KHOR LO'I DPA' BO DANG DPA' MO RNAMS LA LONGS SPYOD PA'O, ,DE
BZHIN DU NYAR 'PHOS PA LA NYA'I NYI MA PHYED DAG DANG, LUG TU
'PHOS PA LA LUG GI NYI MA

PHYED DAG DANG, GLANG DU 'PHOS PA LA GLANG GI NYI MA PHYED DAG
DANG, SBYOR BAR 'PHOS PA LA SBYOR BA'I NYI MA PHYED DAG DANG,
,NYI MA BRGYAD PO 'DI RNAMS LA JI LTAR BSHAD PA'I RIM PAS, GSUNG
GI 'KHOR LO'I DPA' BO DANG DPA' MO RNAMS LA LONGS SPYOD PA'O, ,DE
BZHIN DU NYA KHYI BAR 'PHOS

PA'I NYIN PAR LA NYA KHYI BA'I PHYED DAG DANG, SENG GER 'PHOS
PA'I NYIN PAR LA SENG GE'I PHYED DAG DANG, BU MOR 'PHOS PA'I NYIN
PAR RNAMS LA BU MO'I PHYED DAG DANG, SRANG DU 'PHOS PA'I NYIN PAR
LA SRANG GI PHYED DAG STE, NYI MA BRGYAD PO DE RNAMS LA JI LTAR
BSHAD PA'I RIM PAS SKU'I 'KHOR

LO'I DPA' BO DANG DPA' MO RNAMS LA LONGS SPYOD PA'O, ,DE LTA BU'I
MTHU RNAMS KYIS LO GSUM DU PHYE BAS LO DGUR DANG POR YI GE AOm
MCHOD PAR GZUNG STE, DE NAS LO DANG POR NI LHA MO BZHI MID DANG
SPEL BA'I ZHAL BZHI BA'I SNGAGS ZLA BA GSUM GSUM DU PHYE BAS BZLA
BAR BYA'O, ,LO GNYIS PA LA NI

RNAL 'BYOR MA BRGYAD PO RNAMS KYI MING DANG SPEL BA'I RKANG PA
BRGYAD PO'I SNGAGS ZLA BA PHYED DANG GNYIS GNYIS SU PHYE BAS
BZLA'O, ,LO GSUM PA LA NI LHA MO NYI SHU RTZA BZHI PO RNAMS KYI
MING DANG SPEL BA'I RANG RANG GI SNGAGS KYI PHRENG BA RNAMS BZLAS
TE, SNGON DU BSHAD PA'I BSGRUB PA'I DON DU'O, ,DE

LTAR LO GSUM DANG LO DRUG DANG LO DGU RU MKHA' 'GRO MA SUM CU
RTZA DRUG PO RNAMS BSGRUBS TE, DE NAS 'JIG RTEN PA'I LAS KYI
TSOGS RNAMS KYI DNGOS GRUB BSGRUBS NA, SNGAGS PA GRUB PAR BYED DO
ZHES, DE BZHIN GSHEGS PAS NGES PAR GSUNGS SO, ,DE BZHIN DU NANG
LA YANG ZUNG BZHI

DANG THUN MTSAMS BRGYAD DE CHU TSOD PHYED DANG GSUM GYI BDAG NYID
PHYOGS RE RER SBYAR NA NYI SHU RTZA BZHI'O, ,DUS TSOD DE RNAMS SU
SO SO'I NYIN PAR RNAMS LA, RDO RJE MKHA' 'GRO MA LA SOGS PA RNAMS
LA MCHOD PA BYAS TE, SDAR BSHAD PA'I DNGOS GRUB RNAMS BSGRUB PO,
,DUS KYI KHYAD PAR

@212B GYIS PHO NYA MO RNAMS LA MCHOD PA'I CHO GA NGES PA'O, ,DA NI
THEG PA CHEN PO'I RGYUD LAS GSUNGS PA'I 'BRAS BU'I KHYAD PAR
BSHAD PA DANG, 'DIR DUS KYI KHYAB PAR BCOM LDAN 'DAS KYI RGYUD
GZHAN DANG GZHAN LAS GSUNGS PA DE 'DIR SDUD PA TZAM GYIS BSHAD
DE, 'DIR RGYUD LAS GSUNGS PA'I DGONGS

PA RNAMS KHONG DU CHUD PAR BYA BA NI RGYUD DE DANG DES KHONG DU
CHUD PAR BYA'O ZHES, DE BZHIN GSHEGS PAS GSUNGS SO, ,DE LTA BU
'DI NI DUS KYI KHYAD PAR RO, ,DA NI DANG PO KHO NA CHU SRIN MA
KHA RA LA SOGS PAR GANG SBYAR BA DE DAG BZHIN NI RO HI TA LA SOGS
PA BCU GNYIS DANG CHU TSOD RNAMS DANG, DGUN ZLA THA

CHUNGS LA SOGS PA ZLA BA BCU GNYIS PO GANG YIN PA RNAMS DANG,
'DIR MA RIG PA LA SOGS PA BCU GNYIS PO RNAMS NI DE BZHIN DU PHYI
DANG NANG GI LA SO SO DANG NYI MA SO SO LA 'BYOR BA BCU GNYIS TE,
CHU TSOD LNGA LNGA'I BDAG NYID NI 'BYOR PA RE RE'O, ,CHU TSOD
DRUG CU THAM PA LA CHU TSOD NI DBUGS DRUG CU

PHRAG DRUG CU'I TSAD KYI CHUS CHU TSOD KYI SNOD GANG BA'I BDAG
NYID DO, ,'DI LTAR NYIN MTSAN GCIG GIS NI DBUGS KYI 'BYUNG RNGUB
RNAMS BRGYA PHRAG DRUG DANG, STONG PHRAG SHI SHU RTZA GCIG PO NI
PHYI ROL NYI MA'I CHU TSOD DANG DBUGS RNAMS TE DE LTAR NYIN MO
DANG MTSAN MOS CHU TSOD DRUG CU RTZA BZHIR, BCOM

LDAN 'DAS DE BZHIN GSHEGS PA KYEE'I RDO RJE'I GSUNGS PA 'DIR NI,
CHU TSOD KYIS TSAD DBUGS DRUG PHRAG LNGA BCU RTZA DRUG LA BZHI
BZHI LA DGONGS SO, ,DE LA CHU TSOD DRUG CU RTZA BZHI NI, ,SPRUL
PA'I 'KHOR LO'I BDAG NYID DO, ,CUNG ZAD SUM CU RTZA GNYIS NI BDE
BA CHEN PO'I 'KHOR LO'O, ,YANG DAG PAR

'PHO BA BCU DRUG NI CU ZAD GNYIS GNYIS KYI BDAG NYID DE, LONGS
SPYOD RDZOGS PA'I 'KHOR LO'I BDAG NYID DO, ,THUN MTSAMS BRGYAD NI
CHOS KYI 'KHOR LO'O, ,LONGS SPYOD RDZOGS PA'I 'KHOR LO DANG, BDE
BA CHEN PO'I 'KHOR LOR RIM PAR MA SMRAS PA RIM PAR SBYAR BA NI
'DIR BLA MA'I MAN DAG LAS

SHES PAR BYA'O, ,DE LTA BUR NYIN MCHAN GYI DUS KYI KHYAD PAR
RNAMS BSDUS PA'I RGYUD DE DANG DE LAS RIG PAR BYA'O, ,RTZA BA'I
RGYUD RGYA MTSO CHEN PO'I MTSAN GYI MCHOG CES BYA BA NI RGYUD
KHRI LA SOGS PA RNAMS SU YANG GSUNGS PA NI 'DI LTA STE, PHYI ROL
GYI NYI MA'I LO SO SO'I NYIN PAR YANG DE BZHIN DE, NYIN

@213A *, ,MTSAN DE NI DUS KYI KHYAD PAR BRGYA PHRAG DRUG DANG
STONG PHRAG NYI SHU RTZA GCIG GI DBUGS NI, PHYI ROL GYI NYIN
MTSAN NYID CHU TSOD KYI TSAD DO, ,DE DAG GI NANG GI NI NYIN MTSAN
SO SO'I DBUGS TE, LUS CAN RNAMS KYI'O, ,DE LTA BU'I CHU TSOD DRUG
CU PA NYID BRGYA PHRAG GSUM DANG DRUG CU

NI PHYI ROL GYI LO'I NYIN MTSAN GYI TSAD DO, ,NANG GI NA DRUG CU
DRUG CU PA SUM BRGYA DRUG CU'I DBUGS KYI BDAG NYID DO, ,DE DAG
'DI LTAR ZLA BA'I NGO BO NYI SHU RTZA GNYIS LA CHU TSOD DGU BRGYA
DGU BRGYA'I BDAG NYID DO, ,NANG GI YANG DE LTAR DBUGS KYI CHU
TSOD DGU BRGYA DGU BYA'I BDAG NYID DO, ,DE DAG 'DI LTA

STE PHYI ROL GYI BRGYA PHRAG BCO BRGYAD PO RNAMS NI ZLA BA BCU
GNYIS SO, ,PHYI ROL GYI SUM BRGYA DRUG CU PO NI, CHU TSOD DRUG CU
PO PHRAG GSUM BRGYA DRUG CU STE LO'I'O, ,NANG GI NI DBUGS KYI
CHU TSOD DRUG CU PA PHRAG SUM BRGYA DRUG CU PA'I BDAG NYID DO,
,PHYI ROL GYI CHU TSOD BZHI DANG LNGA DANG DRUG BSDOMS PA'I

BDAG NYID NI ZUNG BZHI'I BDAG NYID KYI'O, ,NANG GI NI DBUGS KYI
CHU TSOD BZHI DANG LNGA DANG DRUG TU BSDOMS PA STE, DBUGS KYI
BDAG NYID KYI CHU TSOD BZHI DANG LNGA DANG DRUG PA'O, ,PHYI ROL
GYI CHU TSOD BDUN PHRAG GNYIS DANG DRUG GI BDAG NYID NI THUN GSUM
MO, ,NANG GI YANG BDUN PHRAG GNYIS DANG

DRUG TU BSDOMS PA STE, DBUGS KYI CHU TSOD BDUN PHRAG GNYIS DANG
DRUG PA'O, ,PHYI ROL GYI STONG PHRAG BCU DANG DE LAS GZHAN PA'I
BRGYAD BRGYA NI CHU TSOD KYI BDAG NYID DE, BGROD PA GNYIS PO SO
SO RE RE'O, ,NANG GI YANG STONG PHRAG BCU PO DE LAS GZHAN PA
BRGYAD BRGYA STE, DBUGS KYI CHU TSOD KYI

BDAG NYID DO, ,DE LTAR NYIN MO DANG MTSAN MOS BRGYA PHRAG DRUG
DANG STONG PHRAG NYI SHU RTZA GCIG NI PHYI ROL GYI NYIN MTSAN SO
SO'I CHU TSOD RNAMS SO, ,NANG GI YANG LUS CAN RNAMS KYI SO SO'I
NYIN MTSAN GYIS DBUGS RNAMS TE, 'DIR NI MI RNAMS KYI LUS PO DBUGS
'BYUNG BA DANG, RNGUB PA'I BSKYED

BYA RIGS DANG, DBYIBS SNA TSOGS PA CAN RNAMS KYI NYIN MTSAN
GYI'O, ,DE LTA BU NI 'DIR DUS KYI KHYAD PAR DU MNGON PAR RTOGS
PAR BYA'O, ,'DI RNAMS KYI ZLA BA GCIG LA YI DAGS RNAMS KYI NYIN
MTSAN GCIG GO, ,LHA MA YIN RNAMS KYI LO GCIG NI NOR SPYIN RNAMS
KYI LO DRUG CU THAM PAR

@213B 'DU SHES TE, SEMS CAN RNAMS KYI DBUGS KYI 'KHOR LO BSDUS
PA'O, ,LO DANG NYIN MTSAN DE LTA BU'I BDAG NYID GSUNGS SHING
BSHAD DE, SEMS CAN RNAMS KYI DON GYI BYA BA BYED PA'O, ,DE LTA
BU'I DUS KYI KHYAD PAR THAMS CAD KYI NYIN PAR SO SO BAR KHONG DU
CHUD PAR BYA BA RGYUD DE DANG DE LAS BCOM LDAN

'DAS KYIS GSUNGS SO, ,'DI LTAR RTZA BA'I RGYUD DU THOB PAR MA
GYUR NA YANG, ,'KHOR LO SDOM PAR GDAN BZHI PA'I LHA MO RNAMS KYIS
DUS KYI BYE BRAG SHES PAR BYA STE, RGYUD 'DIR GSUNGS PA NI GNAS
LA SOGS PAR RNAL 'BYOR BA RNAMS KYIS SPYOD PA NI, LONGS SPYOD PA
DANG, THIM PA DANG 'JUG

PA RNAMS SU MKHAS PA RNAMS KYIS RTOGS PAR BYA STE, PHYI DANG NANG
GI DUS SU KHYAD PAR GYI MCHOD PA'I CHO GA NGES PA NA'O, ,DE NAS
'OG GI GZHI DANG, ME DANG, RLUNG DANG, CHU'I DBUS SU RI RAB PO,
,PHYOGS BRGYAD NA MI'I THOD PA CHEN PO DER SHIN TU DRAG PA'I DUD
PA CAN NI DUR KHROD CHEN PO BRGYAD DE,

GSAL SHING GI RTZE MOR BSKYON PA NI KHA'I SGO STE KHVA GDONG
MA'O, ,LHOR NI RO TSOGS MA STE, SNA BUG G-YAS PAR NI 'UG PA'I
GDONG MA'O, ,NUB PHYOGS SU NI DRING BA CAN TE, BSHAD BA'I SGOR NI
KHYI GDONG MA'O, ,BYANG PHYOGS SU NAm 'JIGS PA CAN TE, RNA BUG
G-YON PA'I SGOR NI PHAG GDONG MA'O, ,

'DI DAG NI G-YAS SKOR DU BSKOR BAR BYA'O, ,DE NAS DBANG LDAN DU
NI BYIS PA SPAS PA STE, RNA BA G-YON GYI SGOR NI GSHIN RJE MCHE
BA CAN MA'O, ,RLUNG DU NI SPRUL GYIS ZIN PA STE, RNA BA G-YAS
PA'I SGOR NI GSHIN RJE PHO NYA MO'O, ,BDEN BRAL DU NI DRAG TU
'THAB PA STE, MIG G-YAS PAR

GSHIN RJE MCHE BA GTZIGS MA'O, ,ME MTSAMS SU NI ME LCE GYEN DU
'BAR BA STE, MIG G-YON PA'I SGOR GSHIN RJE 'JOMS MA'O, ,RNAL
'BYOR MA 'DI DAG G-YON SKOR DU BSKOR RO, ,DE LTA BUR DUR KHROD
CHEN PO BRGYAD KYI RNAL 'BYOR MA RIM PA DANG RIM PA MA YIN PAR
G-YAS SKOR DANG G-YON

SKOR DU'O, ,'KHOR LO 'DUS PA NI 'DI DAG MCHOD PA NI, 'DI LTAR LTE
BA DANG SNYING GA DANG MGRIN PA DANG DPRAL BA RNAMS SU YE SHES
DANG THUGS DANG GSUNG DANG SKU'I 'KHOR LO RNAMS DANG, KHA'I SGO
LA SOGS PA'I SGO BRGYAD POR SGO SKYONG MA RNAMS LA'O, ,DE LTAR
RNAL 'BYOR MA SUM CU RTZA DRUG PO

@214A *, ,RNAMS KYI PHYI DANG NANG GI GNAS KYI BDAG NYID RNAMS
BSTAN TO, ,DA NI LONGS SPYOD PA DANG, THIM PA DANG, GNAS PA DANG,
'JUG PA DANG, KHYAB BDAG RNAMS BSHAD DE 'DIR NI RIGS LAN MA LA
SOGS PA RNAMS KYI THAMS CAD DU, RIGS LDAN MA'I LONGS SPYOD PA
DANG, THIM

PA DANG, 'JUG PA DANG, KHYAB BDAG RNAMS NI BDAG GI GDAN LA SOGS
PA DANG, RDO RJE MKHA' 'GRO MA LA SOGS PA RNAMS KYI RIM PA JI LTA
BA BDAG GI GDAN LA SOGS PA'O, ,'DIR BDAG GI GDAN NI LONGS SPYOD
PA'O, ,GZHAN GYI GDAN NI THIM PA'O, ,DE KHO NA NYID KYI GDAN NI
'JUG

PA'O, ,SNGAGS KYI GDAN NI KHYAB BDAG GO, ,GZHAN GYI GDAN NI LONGS
SPYOD PA'O, ,SNGAGS KYI GDAN NI THIM PA'O, ,BDAG GI GDAN NI 'JUG
PA'O, ,DE KHO NA NYID KYI GDAN NI THIM PA'O, ,GZHAN GYI GDAN NI
'JUG PA'O, ,BDAG GI GDAN NI KHYAB BDAG GO, ,DE KHO NA NYID KYI

GDAN NI LONGS SPYOD PA'O, ,BDAG GI GDAN NI THIM PA'O, ,SNGAGS KYI
GDAN NI 'JUG PA'O, ,GZHAN GYI GDAN NI KHYAB BDAG GO, ,DE KHO NA
NYID BDAG NYID KYI GDAN NI KHYAB BDAG GO, ,SNGAGS KYI GDAN NI
LONGS SPYOD PA'O, ,'DI DAG NI THUN MTSAMS BZHIR PHYE BAS PHO NYA
MO'I KUN DU

SPYOD PA 'KHOR LO 'DUS PA STE, LTE BA YE SHES KYI 'KHOR LO G-YAS
SKOR DU BSKOR BA'O, ,RIGS LDAN MA'I DE KHO NA NYID NGES PA ZHES
BYA BA AU RGYAN DU GRUB PAS MDZAD PA RDZOGS SO,, ,,RGYA GAR GYI
MKHAN PO CHEN PO D'I PAm KA RA'I ZHAL SNGA NAS BSGYUR CING ZHUS
TE GTAN LA PHAB PA'O,, ,,