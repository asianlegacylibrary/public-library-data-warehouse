@342A #, ,SHIS PAR BRJOD PA'I TSIGS SU BCAD PA, DKON MCHOG
GSUM LA PHYAG 'TSAL LO, ,LHA YI BKRA

SHIS DON SGRUB CING, ,PHYOGS RNAMS BKRA SHIS BYED PA DES, ,KHYED
KYI DON RNAMS SU GRUB GYUR CIG ,THAMS CAD MYUR DU MTHUN PAR SHOG
,PHRENG BA MGO LA 'DUG PA LTAR, ,LAG PA G-YAS NA DPAL YOD SHOG
,G-YON NA'ANG DPAL NI GNAS GYUR CIG ,YAN LAG KUN LA'ANG DPAL YOD

SHOG ,TSONG PA DAG NI NOR TSOL ZHING, ,PHYOGS BCU DAG TU 'GRO BA
RNAMS, ,RNYED PA CHEN PO RNYED GYUR CING, ,DE YANG BDE BA SKYED
PAR SHOG ,DGOS PA LA LA GANG GI PHYIR, ,SHAR PHYOGS SU NI 'GRO BA
NA, ,GANG DAG PHYOGS DER GNAS PA YI, ,RGYU SKAR KHYED LA SKYONG
GYUR CIG ,SMIN DRUG

DANG NI SNAR MA DANG, ,MGO DANG LAG PA NAB SO DANG, ,RGYAL DANG
SKAG CES BYA BA STE, ,DE DAG RNAMS NI SHAR PHYOGS PA, ,RGYU SKAR
BDUN PO DE DAG NI, ,'JIG RTEN SKYONG BA GRAGS LDAN PA, ,SHAR
PHYOGS LOGS NA YOD CES BYA, ,DE DAG KHYED LA KUN DU SRUNGS, ,DE
DAG BDAG PO RGYAL PO NI, ,

YUL 'KHOR SRUNG ZHES GRAGS PA STE, ,DE NI DRI ZA KUN GYI BDAG
,NYI MA LHAN CIG BSRUNG BAR SHOG ,DE LA BU NI MANG YOD PA, ,MKHAS
SHING MING YANG MTHUN PA STE, ,DGU BCU RTZA GCIG ZAD PAR YANG,
,DBANG PO ZHES BYA BA'I STOBS PO CHE, ,DE RNAMS KHYED LA NAD MED
CING, ,SHIS PAR LHAG

PAR SKYONG GYUR CIG ,SHAR PHYOGS LOGS KYI PHYOGS CHA NA, ,LHA MO
GZHON NU BRGYAD YOD DE, ,RGYAL DANG RNAM PAR RGYAL MA DANG, ,DON
GRUB MA DANG MI PHAM DANG, ,DGA' MCHOG MA DANG DGA' SDE DANG,
,DGA' CAN MA DANG DGA' 'PHEL MA, ,DE DAG KHYED LA NAD MED CING,
,SHES PAR LHAG PAR

SKYONG BAR SHOG ,SHAR PHYOGS LOGS KYI PHYOGS CHA NA, ,GZHI 'DZIN
ZHES BYA'I MCHOD RTEN YOD, ,RGYAL BA SKYOB PA DGRA BCOM PA, ,DE
RNAMS KYI NI BZHUGS SHING MKHYEN, ,DE YANG KHYED LA NAD MED CING,
,SHIS PAR LHAG PAR SKYONG GYUR CIG ,PHYOGS NA KHYED CAG BDE BAR
SHOG ,

@342B KHYED CAG SDIG PAR MA GYUR CIG ,LHA RNAMS KUN GYIS RAB
BSRUNGS NAS, ,NOR RNAMS RNYED DE LDOG PAR SHOG ,DGOS PA LA LA
GANG GI PHYIR, ,LHO PHYOGS SU NI 'GRO BA NA, ,GANG DAG PHYOGS DER
GNAS PA YI, ,RGYU SKAR KHYED LA SKYONG GYUR CIG ,MCHU DANG GRE
DANG DBO DANG NI, ,ME BZHI NAG PA LNGA

PA YIN, ,SA RI DANG NI SA GA STE, ,DE DAG RNAMS NI LHO PHYOGS PA,
,RGYU SKAR BDUN PO DE DAG NI, ,'JIG RTEN SKYONG BA GRAGS LDAN PA,
,LHO PHYOGS LOGS NA YOD CES BSTAN, ,DE DAG KHYED LA KUN DU
SRUNGS, ,DE DAG BDAG PO RGYAL PO NI, ,'PHAGS SKYES PO ZHES BYA
BAR BRJOD, ,DE NI GRUL BUM

KUN GYI BDAG ,GSHIN RJE LHAN CIG BSRUNG BAR SHOG ,DE LA BU NI
MANG YOD LA, ,MKHAS SHING MING YANG MTHUN PA STE, ,DGU BCU RTZA
GCIG ZAD PAR YANG, ,DBANG PO ZHES BYA STOBS PO CHE, ,DE RNAMS
KHYED LA NAD MED CING, ,SHIS PAR LHAG PAR SKYONG GYUR CIG ,LHO
PHYOGS LOGS KYI PHYOGS

CHA NA, ,LHA MO GZHON NU BRGYAD YOD DE, ,DPAL LDAN MA DANG GRAGS
LDAN MA, ,GRAGS PA THOB DANG GRAGS 'DZIN MA, ,LEGS PAR LANGS DANG
RAB MNGA' DANG, ,LEGS PAR SAD DANG BDE BSGRUB MA, ,DE DAG KHYED
LA NAD MED CING, ,SHIS PAR LHAG PAR SKYONG GYUR CIG ,LHO PHYOGS
LOGS KYI

PHYOGS CHA NA, ,PADMA ZHES BYA'I MCHOD RTEN YOD, ,RTAG TU GZI
BRJID KYIS KYANG 'BAR, ,RTAG TU THAMS CAD GSAL BYED PA, ,DE YANG
KHYED LA NAD MED CING, ,SHIS PAR LHAG PAR SKYONG GYUR CIG ,PHYOGS
NA KHYED CAG BDE BAR SHOG ,KHYED CAG SDIG PAR MA GYUR CIG ,LHA
RNAMS KUN GYIS RAB

BSRUNGS NAS, ,NOR RNAMS RNYED DE LDOG PAR SHOG ,DGOS PA LA LA
GANG GI PHYIR, ,NUB PHYOGS SU NI 'GRO BA NA, ,GANG DAG PHYOGS DER
GNAS PA YI, ,RGYU SKAR KHYED LA SKYONG GYUR CIG ,LHA MTSAMS DANG
NI SNRON DANG YANG, ,BRTZON 'GRUS BRTAN LDAN SNRUBS DANG NI, ,CHU
STOD CHU SMAD BYI BZHIN DANG, ,

GRO BZHIN DE NI BDUN PA YIN, ,RGYU SKAR BDUN PO DE DAG NI, ,'JIG
RTEN SKYONG BA GRAGS LDAN PA, ,NUB PHYOGS LOGS NA YOD CES BSTAN,
,DE DAG KHYED LA KUN DU SRUNGS, ,DE DAG BDAG PO RGYAL PO NI, ,MIG
MI BZANG ZHES BYA BAR SHES, ,DE NI KLU RNAMS KUN GYI BDAG ,CHU
LHA LHAN CIG BSRUNG

@343A *, ,PAR SHOG ,DE LA BU NI MANG YOD PA, ,MKHAS SHING MING
YANG MTHUN PA STE, ,DGU BCU RTZA GCIG ZAD PAR YANG, ,DBANG PO
ZHES BYA STOBS PO CHE, ,DE DAG KHYED LA NAD MED CING, ,SHIS PAR
LHAG PAR SKYONG GYUR CIG ,NUB PHYOGS LOGS KYI PHYOGS CHA NA, ,LHA
MO GZHON NU BRGYAD

YOD DE, ,RNA CHA SKRA 'DRES MA DANG NI, ,PADMA DKAR DANG SKYA
RENGS DANG, ,CHA MED GCIG DANG DGU PA DANG, ,ROL DANG GNAG DANG
STABS MYUR SRID, ,DE DAG KHYED LA NAD MED CING, ,SHIS PAR LHAG
PAR SKYONG BAR SHOG ,NUB PHYOGS LOGS KYI PHYOGS CHA NA, ,NUB CES
BYA BA'I RI BO YOD, ,NYI MA ZLA BA

GNYIS KA'ANG NUB, ,NUB PA'ANG KHYED LA NOR SBYIN 'GYUR, ,DE YANG
KHYED LA NAD MED CING, ,SHIS PAR LHAG PAR SKYONG GYUR CIG ,PHYOGS
NA KHYED CAG BDE BAR SHOG ,KHYED CAG SDIG PAR MA GYUR CIG ,LHA
RNAMS KUN GYIS RAB BSRUNGS NAS, ,NOR RNAMS RNYED DE LDOG PAR SHOG
,DGOS PA LA LA

GANG GI PHYIR, ,BYANG PHYOGS SU NI 'GRO BA NA, ,GANG DAG PHYOGS
DER GNAS PA YI, ,RGYU SKAR KHYOD LA SKYONG GYUR CIG ,MON GRU DANG
NI MON GRA DANG, ,KHRUMS STOD DANG NI KHRUMS SMAD DANG, ,NAM GRU
DANG NI THA SKAR DANG, ,BRA NYE STE NI BDUN PO YIN, ,RGYU SKAR
BDUN PO DE DAG NI, ,'JIG RTEN SKYONG BAR

GRAGS LDAN PA, ,BYANG PHYOGS LOGS NA YOD CES BSTAN, ,DE DAG KHYED
LA KUN DU SRUNGS, ,DE DAG BDAG PO RGYAL PO NI, ,MI LA ZHON PA LUS
NGAN PO, ,GNOD SBYIN KUN GYI BDAG PO STE, ,NOR BZANG LHAN CIG
BSRUNG BAR SHOG ,DE LA BU NI MANG YOD PA, ,MKHAS SHING MING YANG
MTHUN PA STE, ,

DGU BCU RTZA GCIG ZAD PAR YANG, ,DBANG PO ZHES BYA STOBS PO CHE,
,DE DAG KHYED LA NAD MED CING, ,SHIS PAR LHAG PAR SKYONG GYUR CIG
,BYANG PHYOGS LOGS KYI PHYOGS CHA NA, ,LHA MO GZHON NU BRGYAD YOD
DE, ,RAB CHAGS LHA MO STONG LHA MO, ,SA DANG DE BZHIN PADMA CAN,
,RGYAL PO CHE LA NYER

GNAS DANG, ,RI DANG KHREL YOD DPAL LDAN MA, ,DE DAG KHYED LA NAD
MED CING, ,SHIS PAR LHAG PAR SKYONG BAR SHOG ,BYANG PHYOGS LOGS
KYI PHYOGS CHA NA, ,SPOS NGAD LDAN PA'I RI BO YOD, ,GNOD SBYIN
'BYUNG BO RNAMS KYI GNAS, ,LHA MO SNA TSOGS BLTA NA SDUG ,DE YANG
KHYED LA NAD MED

@343B CING; ,SHIS PAR LHAG PAR SKYONG GYUR CIG ,PHYOGS NA KHYED
CAG BDE BAR SHOG ,KHYED CAG SDIG PAR MA GYUR CIG ,LHA RNAMS KUN
GYIS RAB BSRUNGS NAS, ,NOR RNAMS RNYED DE LDOG PAR SHOG ,RGYU
SKAR NYI SHU RTZA BRGYAD PO, ,PHYOGS BZHI DAG NA BDUN BDUN GNAS,
,LHA YI BU MO SUM CU

GNYIS; ,PHYOGS BZHI DAG NA BRGYAD BRGYAD GNAS, ,DGE SBYONG BRGYAD
DANG BRAM ZE BRGYAD, ,YUL RNAMS LA NI GRONG RDAL BRGYAD, ,DBANG
POR BCAS PA'I LHA BRGYANG RNAMS, ,DE DAG KHYED LA KUN DU SRUNGS,
,KHYED CAG 'GRO NA'ANG BKRA SHIS GYUR, ,LDOG PA NA'ANG BKRA SHIS
SHOG ,

GNYEN LA LTA BA BKRA SHIS SHOG ,GNYEN GYIS LTA BA'ANG BKRA SHIS
SHOG ,DBANG BCAS GNOD SBYIN RGYAL CHE DANG, ,DGRA BCOM PA DAG
SNYING BRTZE BAS, ,THAMS CAD DU NI BKRA SHIS DANG, ,BDUD RTZI
SHIS PA THOB PAR SHOG ,TSANGS PA DANG NI DE BZHIN NOR RGYAS DANG,
,ZAG PA MED PA RNAM

PAR GROL RNAMS DANG, ,KLU DANG GNOD SBYIN RTAG TU SNYING RJES
BSRUNG, ,STON BRGYA MTSUNGS PAR TSE NI SKYONG BAR SHOG ,'PHAGS PA
RGYA CHER ROL BA'I MDO'I TSONG DPON GA GON DANG BZANG PO'I LE'U
LAS 'BYUNG BA SHIS PAR BRJOD PA'I TSIGS SU BCAD PA RDZOGS SO,, ,,