@180B *, ,'PHAGS PA
SPYAN RAS GZIGS DBANG PHYUG LA PHYAG 'TSAL LO, ,SGRUB PO GANG
ZHIG 'CHI BA DANG, ,'CHI BA MA YIN LTAS GANG DAG ,GANG TSE MNGON
DU GYUR PA NA, ,MGON

PO'I SLU BA 'DIR BSHAD DO, ,'JIG RTEN G-YENG BA MA LUS LAS, ,RNAM
DBEN DAL BA BSGRUBS NAS NI, ,MCHOG GSUM SKYABS 'GRO NAS BRTZAMS
TE, ,CI RIGS CHOS SPYOD BRTZAM PAR BYA, ,LONGS SPYOD BSHES DANG
LUS NYID DANG, ,BYANG CHUB PHYOGS KYI MNGON PAR ZHE NA, ,RNAM BCU
RNAM GSUM

SPANGS NAS NI, ,LTOS PA THAMS CAD RNAM PAR DOR, ,MI RTAG SDUG
BSNGAL BDAG MED DANG, ,STONG PA NYID KYI RNAM THAR GYIS, ,'KHOR
BA'I GNAS LA YID PHYUNG ZHING, ,MYA NGAN 'DAS LA MNGON PAR DGA',
,DE NAS BSKYED PA'I RIM PA'I RNAL 'BYOR LA BRTZON PAR BYA STE,
KHA LHO PHYOGS SU BLTAS

LA, 'PHAGS PA SPYAN RAS GZIGS DBANG PHYUG YID LA BYED PA DANG MA
BRAL BAS MIG GI 'DZUMS PAR MDUN GYI NAM MKHA' LA RGYAL BA LHA NYI
SHU RTZA LNGA'I DKYIL 'KHOR MNGON PAR GSAL BAR BYA'O, ,GAL TE
SPROS PAR NUS NA NI SKU GSUNG THUGS YE SHES PHRIN LAS MDZAD PA
DAM TSIG RNAM PA BDUN

GYI DKYIL 'KHOR BDAG NYID KYI SNYING GA RLUNG SEMS KYI NGO BO
HR'I: GSAL PO BSIL BA'I 'OD ZER CAN LA SHES PA GTAD NAS JI BZHIN
DGUG BA'I SBYOR BAS GZHUG PAR BYA'O, ,DE'I 'OG TU RANG GI NYER
BSDOGS KYI DNGOS PO GANG YIN PA 'DI DAG NYID LHA'I RNAM PAR DAG
PAR DMIGS, ,MNGON PAR

CHAGS DANG YONGS SU SDANG, ,RAB TU MI SHES GZHI GSUM GYI, ,DBANG
GIS LAS GANG MNGON GYUR GANG, ,DE 'DIR MGON PO GSUM DU MOS, ,DBUS
SU MTHING GA RDO RJE CAN, ,G-YAS SU DMAR MDZES RAL GRI 'DZIN,
,G-YON DU DKAR GSAL ZHAGS BSNAMS PA, ,THAMS CAD G-YON

DU PADMO MTSAN, ,RGYA CHEN PHO BRANG LHAR BCAS PA, ,SKAD CIG GIS
NI LHA GSUM 'DIR, ,BSDUS LA RIM PA JI BZHIN DU, ,'GRO BA'I 'CHI
BDAG SNGAR BSLU BYA, ,GANG PHYIR 'CHI BAR BYED PA'I RGYU, ,NYON
MONGS GSUM YIN DE YIN RKYEN, ,LAS PHYIR DE YI MI MA THAN PHYOGS,
,STOBS CHEN SPYAN RA

@181A *, ,GZIGS DBANG BRTEN, ,DE BAS 'CHI BA BZLOG 'DOD PAS, ,SKU
DANG DE YI NYER BSTAN DANG, ,BSAM PA'I THUGS RJE CHE ZHES PA,
,RNAM GSUM RIM GYIS BSGOM PAR BYA, ,CHO GA 'DI YIS 'GRO RNAMS
KYI, ,SNYING GI BUM PA CHAGS SDANG BCAS, ,BCAS SHING DE YI SBYOR
BA DANG, ,YAN

LAG RNAM PAR GZHIG PA'ANG 'BAD, ,'DI YI 'GRUB PA RNAM PA BZHI,
,MA LUS 'CHI BA BDAG LEN DANG, ,DE DAG 'CHI BA BZLOG NYID DANG,
,SMAN MCHOG SBYOR BA NYID DANG NI, ,'CHI BA MED DANG BRTZE CHEN
GYI, ,LTOS 'DOR KHYAD PAR NGES PA'O, ,GAL TE 'BYOR LDAN SKYE BO
'GA', ,NUS NA DKYIL 'KHOR

CHEN PO YI, ,SGRUB PA'I CHO GA JI BZHIN DU, ,MKHAS PAS 'BAD DE
BSGRUB PAR BYA, ,JI SRID 'CHI BDAG SGRA GCAN LA, ,RNAL 'BYOR TSE
YI ZLA BA NYA, ,GROL 'GYUR DE TSE RMI LAM DU, ,GSUNG GI DBUGS
'BYIN THOB PAR 'GYUR, ,DE NAS DGA' STON TSOGS BSAGS PHYIR, ,DPAG
MED MCHOD PA'I

RGYA MTSO YIS, ,PHYI NANG GSANG DANG YANG DAG GIS, ,SPYAN RAS
GZIGS DBANG MCHOD PAR BYA, ,'CHI BA SLU BA'I GDAMS PA RDZOGS SO,,