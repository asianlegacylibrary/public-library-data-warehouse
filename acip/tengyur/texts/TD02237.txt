@113A #, ,RGYA GAR

SKAD DU, YU GA NA DA PRA K'A SA N'A MA, BOD SKAD DU, ZUNG DU 'JUG
PA RAB TU GSAL BA BSTAN PA ZHES BYA BA, 'JAM DPAL GZHON NUR GYUR
PA LA PHYAG 'TSAL LO, ,GANG DANG GANG SNANG DE DAG PAR, ,RTOGS
PAR GYUR NA MI 'GYUR NYID, ,RKYEN LAS SKYES PA DE 'GYUR BA, ,

@113B DE YANG RKYEN LAS DE MA SKYES, ,GZUGS LAS GZUGS NI YOD MA
YIN, ,MIG LA YANG NI YOD MA YIN, ,DE SKYES RNAM SHES LA YANG MIN,
,JI LTAR GTZUB SHING MI BSTEN BZHIN, ,GTZUB SHING DANG NI GTZUB
GTAN DANG, ,SKYES BU'I LAG PA MA BSTEN PAR, ,

MNGON DU ME NI GRUB PA MED, ,DE NI 'DI DAG BSTEN NAS 'BYUNG,
,BDAG GIS BU BAS SNGAR RMONGS SAM, ,'ON TE BU LAS RMONGS PAR
'GYUR, ,BU NYID LA NI SNGAR ZHEN PA, ,DE NI RDZAS SU YOD MA YIN,
,DE LTAR RKYEN NYID 'BA' ZHIG PHYIR, ,CHOS RNAMS RANG BZHIN

MED PA NYID, ,DE LA GNAS PA'I RNAL 'BYOR PAS, ,BDE MCHOG LAS NI
NYAMS MI 'GYUR, ,THAMS CAD BLANG DANG DOR MED KYANG, ,THA SNYAD
DU NI 'JUG PAR 'GYUR, ,'DI DAG SGYU MA BZHIN DNGOS MED, ,RKYEN
LAS BYUNG BAR RTOGS PA'I PHYIR, ,MA SKYES PHYIR NA RANG

BZHIN MED, ,RKYEN LAS BYUNG BA MI 'GAG NYID, ,DNGOS DANG DNGOS
MED NYAMS PAS NA, ,ZUNG DU 'JUG PA SNANG BAR 'GYUR, ,STONG PA
SNYING RJE GCIG GYUR PA, ,RANG GI RTOG PAS BYAS PA MIN, ,STONG PA
NYID DANG RAB GSAL BA, ,RANG BZHIN ZUNG DU 'JUG PA NYID, ,RNAM

PA KUN MCHOG RGYAS LDAN PA'I, ,ZAB MO GNYUG MA'I SNYING PO NYID,
,MNGON SUM RIG PA SANGS RGYAS KYIS, ,MCHOD PA LEGS SBYOR BYED PA
YIN, ,LUS DANG NGAG DANG SEMS KYI NI, ,RTAG TU BLO BZANG RAB GNAS
NA, ,SPYOD PA BYED DANG MI BYED KYANG, ,DE LA SPYOD PA BYED CES

BRJOD; ,ZUNG DU 'JUG PA RAB TU GSAL BA BSTAN PA ZHES BYA BA, SLOB
DPON AA BA DH'U T'IS MDZAD PA RDZOGS SO,, ,,BADZRA P'A nI DANG,
NAGS TSOS BSGYUR BA'O,, 