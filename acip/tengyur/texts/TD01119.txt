@67B #, ,RGYA GAR
SKAD DU, NI RU PA MA STA BAm, BOD SKAD DU, DPE MED PAR BSTOD PA,
'JAM DPAL GZHON NUR GYUR PA LA PHYAG 'TSAL LO, ,

GANG ZHIG LTA BAS PHONGS PA YI, ,'JIG RTEN 'DI LA PHAN BRTZON
KHYOD, ,DNGOS PO MED PA'I DON RIG PAS, ,DPE MED KHYOD LA PHYAG
'TSAL BSTOD, ,GANG ZHIG KHYOD KYIS CUNG ZHIG KYANG, ,SANGS RGYAS
SPYAN GYIS MA GZIGS PA, ,KHYOD KYIS GZIGS PA BLA MED DE, ,DE NYID
DON NI RIG PA

LAGS; ,DON DAM PA YI YOD PA NYID, ,RTOGS DANG RTOGS BYA MI MNGA'
ZHING, ,AE MA'O MCHOG TU RTOGS DKA' BA'I, ,CHOS NYID SANGS RGYAS
RNAMS KYIS RTOGS, ,KHYOD KYIS CUNG ZHIG MA BSKYED CING, ,CHOS
RNAMS BKAG PA'ANG MA LAGS LA, ,MNYAM PA NYID KYI LTA BA YIS, ,BLA

NA MED PA'I GO 'PHANG BRNYES, ,'KHOR BA SPANGS PAR GYUR PA YIS,
,MYA NGAN 'DAS KHYOD MI BZHED KYI, ,'KHOR BA MA DMIGS PA NYID
KYI, ,ZHI DE MGON PO KHYOD KYIS RTOGS, ,KHYOD KYIS KUN NAS NYON
MONGS DANG, ,RNAM BYANG RO GCIG GYUR RIG PAS, ,CHOS DBYINGS MNGON
PAR DBYER MED

PA, ,KUN DU RNAM PAR DAG PAR GYUR, ,GTZO BO KHYOD KYIS 'GA' ZHIG
TU, ,YI GE GCIG KYANG MA GSUNGS LA, ,GDUL BYA'I 'GRO BA MA LUS
PA, ,CHOS KYI CHAR GYIS TSIM PAR MDZAD, ,MKHA' DANG MNYAM PA'I
THUGS MNGA' KHYOD, ,PHUNG PO KHAMS DANG SKYE MCHED LA, ,CHAGS PAR
GYUR

@68A *, ,PA MI MNGA' BAS, ,CHOS RNAMS KUN LA BRTEN MA LAGS, ,MGON
KHYOD SEMS CAN 'DU SHES KYIS, ,'JUG PA KUN DU MI MNGA' YANG,
,SDUG BSNGAL GYUR PA'I SEMS CAN LA, ,SNYING RJE'I BDAG NYID GYUR
PA'ANG KHYOD, ,BDE DANG SDUG BSNGAL DE BZHIN DU, ,

RTAG MI RTAG SOGS LA GTZO KHYOD, ,DE LTA'I RNAM RTOG SNA TSOGS
KYIS, ,THUGS NI CHAGS PAR GYUR MA LAGS, ,CHOS RNAMS GANG DU 'ANG
'GRO 'ONG MED, ,DE BZHIN KHYOD KYIS GSHEGS PA'ANG LAGS, ,'GA' RU
SPUNGS PA MA MCHIS PA, ,DE PHYIR DON DAM RIG PA'ANG LAGS, ,KUN
GYI RJES

SU ZHUGS GYUR KYANG, ,'GA' RU 'BYUNG BA'ANG MA LAGS LA, ,SKYE
DANG CHOS DANG SKU RNAMS KYANG, ,THUB CHEN KHYOD KYI BSAM MI
KHYAB, ,GCIG DANG GZHAN PA RNAMS SPANGS PA, ,BRAG CA LTA BU'I
'GRO BA RNAMS, ,'PHO DANG 'JIG PA RNAM SPANGS PA, ,SMAD PA MED PA
KHYOD KYIS RTOGS, ,

RTAG DANG CHAD PA DANG BRAL ZHING, ,MTSAN NYID MTSON BYA RNAM
SPANGS PAR, ,GTZO BOS RMI LAM SGYU TSOGS BZHIN, ,'KHOR BA NGES
PAR RTOGS PA LAGS, ,BAG CHAGS GZHIR GYUR MTHAR THUG PA'I, ,KHYOD
KYIS NYON MONGS SDIG PA SPANGS, ,NYON MONGS NYID KYI RANG BZHIN
YANG, ,KHYOD

KYIS BDUD RTZI NYID DU BSGRUBS, ,DPA' BO KHYOD KYIS GZUGS RNAMS
KYIS, ,MTSAN MA MED MTHONG GZUGS MED BZHIN, ,MTSAN GYIS 'BAR BA'I
SKU NYID KYANG, ,GZUGS SU SPYOD YUL NYID DU MTHONG, ,GZUGS SU
MTHONG BAS MTHONG MIN YANG, ,MTHONG NGO ZHES NI RJOD PAR BYED,
,CHOS

MTHONG BAS NI SHIN TU MTHONG, ,CHOS NYID MTHONG BA MA YIN NO,
,KHONG STONG KHYOD KYI SKU LA MED, ,SHA DANG RUS PA KHRAG MED
KYANG, ,NAM MKHA'I DBANG PO'I GZHU BZHIN DU, ,KHYOD KYI SKU NI
STON PAR MDZAD, ,SKU LA BSNYUN MED MI GTZANG MED, ,BKRES DANG
SKOM PA 'BYUNG MED KYANG, ,KHYOD NI

'JIG RTEN RJES 'JUG PHYIR, ,'JIG RTEN SPYOD PA'ANG STON PAR
MDZAD, ,LAS KYI SGRIB PA'I SKYON RNAMS NI, ,SDIG MED KHYOD KYIS
KUN SPANGS KYANG, ,KHYOD KYIS SEMS CAN RJES GZUNG PHYIR, ,LAS
SPANGS PAR YANG RAB TU BSTAN, ,CHOS KYI DBYINGS LA DBYER MED
PHYIR, ,GTZO BO THEG

@68B DBYER MA MCHIS KYANG, ,KHYOD KYI THEG PA GSUM BSTAN PA,
,SEMS CAN GZHUG PA'I CHED DU LAGS, ,RTAG CING BRTEN LA ZHI BA YI,
,CHOS KYI RANG BZHIN KHYOD KYI SKU, ,RGYAL BAS GDUL BYA 'GRO BA'I
PHYIR, ,KHYOD NYID MYA NGAN 'DAS PAR BSTAN, ,GRANGS MED 'JIG RTEN
KHAMS RNAMS SU, ,

'DAS DANG BLTAMS DANG MNGON BYANG CHUB, ,'KHOR BA'ANG THAR PAR
MOS RNAMS KYI, ,KHYOD LA GUS RNAMS KYIS YANG MTHONG, ,MGON PO
SEMS PA MI MNGA' ZHING, ,RNAM RTOG G-YE BA MI MNGA' YANG, ,KHYOD
NYID DANG GIS 'JIG RTEN LA, ,SANGS RGYAS MDZAD PA'ANG 'JUG PAR
'GYUR, ,

DE LTAR BDE GSHEGS YON TAN TSAD MED BSAM MI KHYAB, ,ME TOG GIS
BRGYAN PA LAS BSOD NAMS GANG THOB PAR, ,GYUR PA 'DI NI SEMS CAN
MA LUS PA 'DI DAG ,MCHOG TU RTOGS DKA' THUB PA'I CHOS KYI SNOD
GYUR CIG ,DPE MED PAR BSTOD PA SLOB DPON 'PHAGS PA KLU SGRUB KYIS

MDZAD PA RDZOGS SO,, ,,RGYA GAR GYI MKHAN PO KRishnA PAndI TA
DANG, LO TZ'A BA DGE SLONG TSUL KHRIMS RGYAL BAS BSGYUR BA'O,, 