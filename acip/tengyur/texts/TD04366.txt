@192B `[?], ,LHAG MTHONG SKYED PA'I THABS BZHUGS, #, ,DNGOS 'DZIN
RNAM RTOG TSANG TSING LTA BU SHES RAB MTSON GYIS RAB BSAL NAS,
,DE NYID LA YANG MI GNAS DE PHYIR MA RTOGS 'GRO RNAMS MUN 'THOMS
LA, ,THUGS RJE CHEN POS CHU KLUNG BZHIN DU NGANG GIS 'JUG PA'I

THABS SNA TSOGS, ,GSUNG BA DE LA DANG BAS PHYAG BYAS LHAG MTHONG
SKYED THABS MDOR BSDU BYA, ,SDOM NI, SNGON 'GRO ZHI GNAS BSTEN PA
YIS, ,RTOGS PAR BYA DGOS DANG POS KYANG, ,NGO BO MTSAN NYID NGES
TSIG DANG, ,DBYE BA DMIGS PA SKYED PA'I THABS, ,DE RIGS BSOD

NAMS YAN LAG DANG, ,LUS BCOS MTSAMS SBYOR GZHAG PA DANG, ,NYES
SPANGS LDANG SEMS LANGS PA YI, ,TSOD GZUNG BSKYED RIM GNAS PA'I
TSAD, ,BSTAN PA'I THABS NI CI RIGS BYA, ,GSAL DANG THUN RING
SKYED DBYUNG DANG, ,LOG PAR RTOG PA'I GZHUNG NYID DANG, ,RANG

PHYOGS BSGRUB MED TSUL GYIS BSGRUB, ,DE LA SNGON DU 'GRO BA NI
THEG PA CHEN PO'I MDO SDE'I TSUL GYIS RJES 'JUG LAS DANG PO SO
SOR THAR BA'I SDOM PA LA LEGS PAR GNAS PA, SMON PA BYANG CHUB KYI
SEMS BSKYED NAS BLA MA YON TAN DANG LDAN PA LAS THEG PA CHEN PO'I
SDOM PA LEGS

PAR BLANGS NAS GUS PAR SLOB PA, TSUL KHRIMS RNAM PAR DAG PA LA
SOGS ZHI GNAS KYI TSOGS LA GNAS NAS, LHAG PA'I SEMS CUNG ZAD
BRTAN PA DES LHAG MTHONG GI TSOGS LA GNAS NAS LHAG PA'I SHES RAB
LA BSLAB PA'I PHYIR DE KHO NA TSOL BA LA BRTZON PAR BYA'O, ,DE
SKAD

DU; DBU MA'I RGYAN LAS, GANG DAG DAD PAS RJES 'BRANG BA, ,RDZOGS
PA'I BYANG CHUB SEMS BSKYED NAS, ,THUB PA'I BRTUL ZHUGS BLANG BYA
STE, ,DE NI YANG DAG SHES TSOL BRTZON, ,ZHES GSUNGS SO, ,LHAG
MTHONG GI TSOGS NI, 'PHAGS PA BLO GROS MI ZAD PAS BSTAN PA LAS,

LHAG MTHONG GI TSOGS MI ZAD PA'I SKABS NAS 'BYUNG BA KHONG DU
CHUD PAR BYA'O, ,DE LA GANG DNGOS PO LA MNGON PAR ZHEN PA DE NI
NYON MONGS PA SNA TSOGS SKYE BA'I GZHI YIN TE, DPER NA SKYES BU
GZUGS YID DU 'ONG BA DANG PHRAD PAR 'DOD CING ZHEN PAS NYON MONGS
PA SKYE BA LTA BU'O, ,LHAG MTHONG

@193A *, ,MI SKYED PAR TING NGE 'DZIN GYI DMIGS PA LA MNGON PAR
ZHEN PA 'DI DAG KYANG NYON MONGS PA YANG SKYE BAR 'GYUR RO, ,DE
SKAD DU, 'PHAGS PA TING NGE 'DZIN GYI RGYAL PO LAS, TING NGE
'DZIN DE SGOM PAR BYED MOD KYI, ,DE NI BDAG TU 'DU SHES 'JIG MI
BYED, ,DE YIS NYAN

MONGS PHYIR ZHING RAB 'KHRUGS TE, ,LHAG SPYOD 'DI NA TING 'DZIN
BSGOM PA BZHIN, ,ZHES GSUNGS SO, ,GANG DAG NYON MONGS PA'I RKYEN
GYIS LAS BSAGS PA DE DAG NI YUN RING POR 'KHOR BA NA 'KHYAM ZHING
SDUG BSNGAL SNA TSOGS MYONG STE, DPER NA PHYE MA LEB ME'I PHUNG
POR CHUD PA LTA

BU'O; ,'ON TE DES THA MAL PA'I RTOG PA LDOG PAS GROL BAR 'GYUR
ZHE NA MA YIN TE, 'PHAGS PA BYAMS PAS, ZAS CHEN DUG DANG 'DRES LA
ZHEN, ,ZHES GSUNGS SO, ,'PHAGS PA KLU SGRUB KYIS KYANG, GANG YANG
RUNG BA'I GNAS RNYED NA, ,NYON MONGS SBRUL GDUG

G-YON CAN GYIS, ,ZIN PAR 'GYUR RO GANG GI SEMS, ,GNAS MED DE DAG
ZIN MI 'GYUR, ,ZHES GSUNGS SO, ,DE BAS NA ZHEN PAS ZHEN PA MI
SPONG STE, GZHAN DU NA MES TSIG PA'I 'PHRO MER BCUG PAS SOGS PA
DANG GSHER BA CHUR BCUG PAS BSKAMS PA DANG, LTOGS PA ZAS BCAD

PAS 'DRANGS PA DANG, SKOM PA BTUNG BA BCAD PAS NGOMS PAR THAL BAR
'GYUR RO, ,GZHAN DAG NA RE DE BZHIN GSHEGS PA LA SOGS PA GZUGS
KYI SKU'I BDAG NYID DAM, GZHAN YANG RUNG STE, SHIN TU GSAL BA
MTHONG NA DES GROL BAR 'GYUR ZHE NA, MA YIN TE, 'PHAGS PA DA LTAR
GYI

SANGS RGYAS MNGON SUM DU BZHUGS PA'I TING NGE 'DZIN LAS, DPER NA
GSER GYI GONG BU DE BLANG BAR BYA BA YIN YANG MES RAB TU TSA BAR
GYUR NA LAG PAS GZUNG BAR BYA BA MA YIN TE, DE CI'I PHYIR ZHE NA,
GZHI DE LAS LUS KYI SDUG BSNGAL SKYED PA'I PHYIR RO, ,DE BZHIN DU
GZUGS KYI SKU DE YANG BLANG BAR

BYA BA YIN MOD KYI 'ON KYANG ZHEN PAR GYUR NA SPANG BAR BYA'O
ZHES GSUNGS SO, ,SGYU MA LTA BUR SNANG BA NI DON DAM PAR SKYE BA
MED PA MA GTOGS PAR 'BYUNG MI SRID PAR 'PHAGS PA TING NGE 'DZIN
GYI RGYAL PO LAS GSUNGS SO, ,GZHAN YANG 'DI NA KHA CIG DE BZHIN
GSHEGS PAS SKYE BO BLUN PO

@193B SHES RAB KYI PHA ROL TU PHYIN PA ZAB MO'I DON MA RTOGS
SHING LOG PAR RTOGS PA RNAMS YUN RING POR 'KHOR BA NA 'KHYAMS PA
DAG LA THABS SNA TSOGS KYIS DRANG BA'I DON DU GSUNGS PA LA ZHEN
NAS ZAB MO'I DON LA MOS PA YANG ZLOG PAR BYED DE, 'DI SKAD CES
'DI NI SGOM DU MI 'DOD RTOGS PAR

DKA', MA RTOGS KYANG BYANG CHUB THOB PAR BYED PA'I THABS GZHAN
YOD DO, ,GANG ZHE NA, MTSAN MA BSGOM PA'O ZHES ZER ZHING GEGS
BYED PA DE DAG NI LTA BA LOG PA DANG GZHAN GYIS GEGS BYAS PAS LAS
KYI SGRIB PA SHIN TU YANG SPANG DKA' BA BSAGS PA'I PHYIR, LHA
DANG MI'I LUS KYANG MI

'THOB NA, BLA NA MED PA'I BYANG CHUB LTA GA LA 'THOB, DE SKAD DU
YANG, 'PHAGS PA YUL 'KHOR SKYONG GIS ZHUS PA LAS, GANG GIS CHOS
RNAMS KYI NI DE BZHIN NYID, ,MA SHES PAS NA 'GRO BA 'KHYAM 'GYUR
TE, ,THUGS RJES THABS TSUL RIG PA BRGYA DAG GIS, ,DE DAG RNAMS NI
STON PAR

MDZAD PA LAGS, ,ZHES GSUNGS SO, ,'PHAGS PA SHES RAB KYI PHA ROL
TU PHYIN PA STONG PHRAG BRGYA BA LAS KYANG, GANG ZAG DE NI SEMS
CAN DMYAL BA CHEN POR SKYE BAR GSUNGS LA, GANG ZAG GZHAN GYIS NI
BDUD MKHAN PO LA SOGS PA'I CHA BYAD DU BYAS PA YIN PAR YANG
GSUNGS

SO; ;DE SKAD DU 'PHAGS PA LHAS KYANG, GTI MUG GANG GIS BSGRIBS
GYUR TE, ,GANG GI YANG DAG GEGS BYED PA, ,DE LA 'BRAS BU DGE BA
MED, ,THAR PA MED PA SMOS CI DGOS, ,ZHES GSUNGS SO, ,DE BAS NA
SKYES BU GANG BDAG DANG GZHAN GYI 'KHOR BA'I SDUG BSNGAL DPAG TU

MED PA SPONG BAR 'DOD CING, BLA NA MED PA'I BYANG CHUB CHEN PO
SKU GSUM DANG YE SHES BZHI'I BDAG NYID THOB PAR 'DOD PAS SDUG
BSNGAL DPAG TU MED PA'I RGYU, NYON MONGS PA DUG DANG 'DRA BA'I
RTZA BA DNGOS PA LA MNGON PAR ZHEN PA DUG GI SDANG PO LTA BU DE
THABS KYIS ZIN PA'I SHES RAB

MTSON RNON PO DANG 'DRA BA DES, SPANG BA'I PHYIR CHOS RNAMS KYI
DE BZHIN NYID DE NI SHIN TU RTOGS PAR BYA DGOS TE, 'PHAGS PA DKON
MCHOG SPRIN LAS KYANG, RIGS KYI BU BYANG CHUB SEMS DPA' DAG CHOS
NYID 'DI THOB NAS SEMS CAN GZHAN DAG KYANG CHOS NYID 'DI KHO NA
LA RAB TU DGOD DO,

@194A *, ,SNYAM STE, DON GANG GI PHYIR 'BAD CING RTZOL BA DANG,
BRTZON 'GRUS RTZOM PA DANG, DKA' BA BRGYA DAG BYED PA'I RIGS KYI
BU DE NI DE BZHIN NYID CES BYA'O ZHES GSUNGS SO, ,GZHAN DAG NA RE
CHOS NYID DE RTOGS PAR BYA DGOS KYANG LAS DANG PO PAS BSLAB PAR
BYA BA MA YIN NO ZHES

ZER NA DE LTA MA YIN TE, SHES RAB KYI PHA ROL TU PHYIN PA STONG
PHRAG BRGYA PA LAS, SEMS BSKYED MA THAG NAS SHES RAB KYI PHA ROL
TU PHYIN PA LA BSLAB PAR BYA'O ZHES GSUNGS SO, ,'ON TE DE NI THOS
PA DANG BSAM PA TZAM LAS BSLAB PAR BYA BA YIN TE, BSGOM PA DON DU
GSUNGS PA MA YIN NO ZHE

NA; DA LTAR MI BLTA STE, THOS PA DANG BSAM PA YIN MOD KYANG BSGOM
PA YANG YIN TE, DER DGAG PA'I TSIG NI MA GSUNGS LA, SGRUB PA'I
TSIG NI MANG DU GSUNGS SO, ,MNGON PAR RTOGS PA'I RGYAN LAS KYANG
TSOGS KYI LAM GYI SKABS SU, RNAM PAR MI RTOG TING 'DZIN DANG,
,ZHES GSUNGS

PA DANG, BSGOM PA'I RIM PA DANG PO MDZAD PA LAS KYANG, THEG PA
CHEN PO'I MDO SDE YIS, ,TSUL SPYOD LAS NI DANG PO PA, ,DE LAS
BRTZAMS TE BSGOM PA YI, ,RIM PA MDO TZAM BRJOD PAR BYA, ,ZHES
GSUNGS LA, DE'I LHAG MTHONG BSGOM PA'I SKABS SU, ,CHOS THAMS CAD
NGO BO

NYID MED PAR DMIGS PA MED CES GSUNGS SO, ,DE LTA BAS NA CHOS
THAMS CAD NGO BO NYID MED PA NI LAS DANG PO LAS KYANG SHIN TU
RTOGS PAR BYA DGOS SO, ,DE LAS DE RTOGS PAR BYED PA NI LHAG
MTHONG LAS GZHAN PA MA YIN TE, DE'I NGO BO NYID NI SHES RAB BO,
,DE SKAD DU, 'PHAGS PA DGONGS

PA NGES PAR 'GREL PA LAS KYANG, BCOM LDAN 'DAS CHOS RNAMS KYI NGO
BO NYID MA MCHIS PA LA, BYANG CHUB SEMS DPA'I PHA ROL TU PHYIN PA
GANG GIS 'DZIN, SPYAN RAS GZIGS DBANG PHYUG SHES RAB KYI PHA ROL
TU PHYIN PAS SO, ,ZHES GSUNGS SO, ,DE'I MTSAN NYID NI DBYE BA YIN
TE, DE NYID

LAS SHES PAR BYA BA'I DON DE 'BYED PA DANG RAB TU RNAM PAR 'BYED
PAR BYED PA DE NI LHAG MTHONG NGO ZHES GSUNGS SO, ,GZHAN LAS
KYANG SHES RAB GANG ZHE NA, DE DAG NYID LA RAB TU RNAM PAR 'BYED
PA'O, ,ZHES GSUNGS SO, ,NGES PA'I TSIG NI 'DIR GZHAN GYIS MA
RTOGS PA RTOGS PA DANG MA

@194B MTHONG BA MTHONG BA NI LHAG MTHONG YIN TE, DE SKAD DU
'PHAGS PA KLU'I RGYAL PO RGYA MTSOS ZHUS PA CHEN PO LAS, BCOM
LDAN 'DAS GAL TE CHOS 'GA' ZHIG MTHONG NA NI, DE NI LHAG MTHONG
MA LAGS SO ZHES GSUNGS TE, MA MTHONG BA DE NI MTHONG BA RNAMS KYI
DAM PA YIN TE, DE SKAD

DU; 'PHAGS PA CHOS KUN 'GRO BA LAS KYANG, BCOM LDAN 'DAS CHOS
THAMS CAD MI MTHONG BA NI YANG DAG PAR MTHONG BA'O ZHES TSE DANG
LDAN PA RAB 'BYOR GYIS GSUNGS SO, ,DE LA DBYE BA NI GSUM STE,
THOS PA'I SHES RAB DANG, BSAM PA'I SHES RAB DANG, BSGOM PA'I SHES

RAB BO, ,DE LA DMIGS PA NI THOS PA'I SHES RAB KYI DMIGS PA SGRA
RANG GI MTSAN NYID DANG, SGRA BKOD PA'I YI GE DAG LA DMIGS TE,
MNGON SUM DANG DMIGS PA MTSUNGS PA'I PHYIR RO, ,SGRA SPYI DANG
DON SPYI LA YANG DMIGS TE, MNGON SUM LA NGES PA'I SHES PAS GROGS
BYED

PA'I PHYIR RO, ,DE LA KHA CIG NA RE THOS PA'I SHES RAB NI SGRA
RANG GI MTSAN NYID 'BA' ZHIG LA DMIGS ZER TE, DE LTA MA YIN NO,
,GANG GI PHYIR BUM PA ZHES ZER BA'I SGRA THOS PA'I DUS SU MGRIN
PA PHRA BA LA SOGS PA'I DON MA SHES NA MA THOS PA DANG 'DRA'O,
,DES NA BSAM PA'I SHES

RAB GANG LAS BSKYED, BSAM PA'I SHES RAB MED NA BSGOM PA'I SHES
RAB MI SKYE STE, DE'I PHYIR DE NI LOG PAR RTOG PA YIN NO, ,BSAM
PA'I SHES RAB KYI DMIGS PA NI SGRA'I SPYI DANG, DON GYI SPYI'O,
,YANG GTZO BOS PHYE NA YANG DAG PA'I SHES PA NI RNAM PA GNYIS TE,
ZHES GSUNGS

PAS RJES SU DPAG PA'I SHES PA MTHAR THUG PA DANG MTSUNGS PAR LDAN
PA'I DMIGS PA NI DON GYI SPYI 'BA' ZHIG GO ,BSGOM PA'I SHES RAB
KYI DMIGS PA NI RNAM PA GNYIS TE, DON RANG GI MTSAN NYID DANG,
DON GYI SPYI'O, ,DE LA DON RANG GI MTSAN NYID NI 'JIG RTEN LAS
'DAS PA'I RNAL

'BYOR GYI MNGON SUM DANG MTSUNGS PAR LDAN PA'I SHES RAB KYI DMIGS
PA'O, ,DON GYI SPYI NI SO SO'I SKE BO'I RJES SU DPAG PA BSGOM PA
DANG, MTSUNGS PAR LDAN PA'I SHES RAB KYI DMIGS PA'O, ,DE LA SKYED
PA'I THABS NI GSUM STE, THOS PA DANG, BSAM PA DANG, BSGOM PA'I
SHES RAB BO,,

@195A *, ,DE LA RE ZHIG THOS PA'I SHES RAB BSKYED PAR BYA'O, ,DE
LA KHA CIG NA RE THOS PA BYA MI DGOS TE, DE NI GZHAN LA SMA BAR
'DOD PA YIN NO, ,SMRA BA LA DGA' BA NI, LHAG PA'I BSAM PA BSKUL
BA'I MDO LAS, BDAG NI BSGRUB NYAMS DA NI CI BYA ZHES, ,'CHI BA'I
DUS TSE

MYA NGAN CHEN PO LDANG, ,GTING RNYED MA GYUR SHIN TU SDUG BSNGAL
TE, ,SMRA LA DGA' BA'I NYES PA 'DI DAG GO ,ZHES BYA BA LA SOGS PA
GSUNGS SO, ,DE BAS NA SGOM PAR BYED LA MDO SDE BLTAS PAS CHOG ZER
TE, DE LTA MA YIN TE, DE NI RNYED PA DANG BKUR STI'I CHED DU SMRA
BA LA SOGS PA

GSUNGS PA YIN TE, GZHAN LA PHAN PA'I CHED DU CHOS SMRA BA YANG
PHAN YON CHE BA'I PHYIR DGOS PA MED PA MA YIN NO, ,DE SKAD DU,
LHAG PA'I BSAM PA BSKUL BA'I MDO DE NYID LAS, BYAMS PA GANG THOS
PA DANG, BKUR STI MED PAR CHOS SBYIN PA ZANG ZING MED PA'I PHAN
YON NYI SHU STE, GANG

ZHE NA, 'DI LTA STE, DRAN PA DANG LDAN PA YIN, BLO DANG LDAN PA
YIN, BLO GROS DANG LDAN PA YIN, MOS PA DANG LDAN PA YIN, SHES RAB
DANG LDAN PA YIN, 'JIG RTEN LAS 'DAS PA'I SHES RAB RJES SU RTOGS
PA YIN, 'DOD CHAGS CHUNG BA YIN, ZHE SDANG CHUNG BA YIN, GTI

MUG CHUNG BA YIN, BDUD KYIS DE LA GLAGS MI RNYED PA YIN, SANGS
RGYAS BCOM LDAN 'DAS RNAMS KYIS DE LA DGONGS PA YIN, MI MA YIN PA
RNAMS KYIS DE LA SRUNG BA YIN, LHA RNAMS KYIS DE'I LUS LA MDANGS
'JUG PA YIN, MI MDZA' BA RNAMS KYIS DE LA GLAGS MI RNYED PA

YIN; MDZA' BO RNAMS DANG MI PHYED PA YIN, TSIG GZUNG BAR 'OS PA
YIN, MI 'JIGS PA THOB PA YIN, YID BDE BA MANG BA YIN, MKHAS PAS
BSNGAGS PA YIN, DE CHOS KYI SBYIN PA RJES SU DRAN PAR 'GYUR BA
YIN TE, BYAMS PA PHAN YON NYI SHU PO 'DI DAG GO ZHES GSUNGS SO,
,DE

NI BSTAN PA 'DZIN PAR YANG GSUNGS TE, DE 'DZIN BYED PA SMRA BYED
DANG, ,ZHES GSUNGS TE, DE BAS NA DE'I CHED DU YANG THOS PA BYA
DGOS SO, ,MDO SDE BKLAGS PA TZAM GYIS DON RTOGS PAR MI 'GYUR TE,
DE BZHIN GSHEGS PA'I DGONGS PA ZAB MO NI SHIN TU RTOGS PAR DKA'O,
,GSUNG

@195B GCIG LA YANG MOS PA SNA TSOGS 'JUG STE, DE SKAD DU, GSUNGS
GCIG DKA' NI GSAL MOD KYI, ,DU MA NYID DU SO SOR BRDAS, ,'DI BDAG
KHO NA'I TSAD YIN ZHES, ,KUN GYI DE LTAR DGA' BA STE, ,ZHES
GSUNGS PA DANG, LUNG NI 'DAM GYI PHUR PA 'DRA, ,ZHES KYANG GSUNGS
LA,

DAD LDAN RKANG BRKYANG 'DUG ,BDE GSHEGS NYI MA 'DI, ,BRAM ZE SKUD
'KHAL BZHIN, ,DE NYID DNGOS LAS RING, ,ZHES GSUNGS SO, ,GZHAN
YANG LAS DANG PO PAS MDO SDE BKLAGS PA TZAM GYIS DON ZAB MO GO NA
DGE BA'I BSHES GNYEN SROG GI PHYIR YANG MI GTANG ZHES GSUNGS

PA DANG YANG 'GAL LA, KLOG MKHAN KUN KYANG SDE SNOD GSUM PAR THAL
BAR 'GYUR RO, ,DE BAS NA, SANGS RGYAS CHOS NI TSOL 'DOD NA, ,THOS
PA MANG PO'I PHYIR MI 'BRANGS, ,ZHES GSUNGS PA DGE BA'I BSHES
GNYEN BRTEN CING DE LAS THOS PA MANG PO BYA BA NI SHIN TU YANG
GCES SO, ,

DE'I PHAN YON NI SRED MED KYI BUS ZHUS PA'I MDO LAS GSUNGS PA,
RIGS KYI BU THOS PA DANG LDAN PA NI SHES RAB 'BYUNG BAR 'GYUR RO,
,SHES RAB DANG LDAN PA NI NYON MONGS PA RAB TU ZHI BAR 'GYUR RO,
,NYON MONGS PA MED PA LA BDUD KYIS GLAGS MI RNYED DO, ,ZHES BYA
BA LA SOGS PA

RGYAS PAR GSUNGS NAS, BYANG CHUB SEMS DPA' CHOS 'DOD DRI MA MED
PA'I GZI BRJID CAN GYIS THOS PA'I TSOGS LA MNGON PAR BRTZON PAR
BYA'O, ,ZHES BYA BA'I BAR DU GSUNGS SO, ,DE LTA BAS NA PHYIN CI
MA LOG PAR STON PA'I DGE BA'I BSHES GNYEN LAS THOS NAS DE'I DON
LA

LEGS PAR BSAMS NAS SGOM PA LA 'JUG GI GZHAN DU NAM THOS NA CI
ZHIG BSAM, MA BSAMS PAR CI ZHIG BSGOM STE, RGYU MED PA'I 'BRAS BU
MI SRID PA'I PHYIR RO, ,DE BAS NA SLOB DPON KA MA LA SH'I LAS
BSGOM PA'I RIM PA BAR DU MDZAD PA LAS KYANG, LHAG MTHONG GI TSOGS
GANG ZHE NA,

SKYES BU DAM PA LA BRTEN PA DANG, MANG DU THOS PA YONGS SU BTZAL
BA DANG ZHES BYA BA LA SOGS PA GSUNGS SO, ,YANG KHA CIG NA RE
THOS PA KHO NA BYA STE, TSUL KHRIMS NI BTANG SNYOMS SU GZHAG GO,
,DE CI'I PHYIR ZHE NA, MI'I LUS NI BSNYEN GNAS TZAM GYIS KYANG
,'THOB PA'I PHYIR, DGE

@196A *, ,SLONG LA SOGS PA TSUL KHRIMS KYI CHED DU 'BAD PA DON
MED DO, ,ZHES ZER TE, DE LTAR NA 'JIG RTEN DANG 'JIG RTEN LAS
'DAS PA'I YON TAN THAMS CAD KYI RTEN NI TSUL KHRIMS YIN PAR MDO
SDE MTHA' DAG LAS GSUNGS LA, ,DE'I RTZA BA NI DGE SLONG YIN TE,

DE LA DON MED NA SPANG BAR BYA BA YIN PAS, DE SPANGS NA RTZA BA
CHAD PAS SO SOR THAR PA RIGS BDUN KA SPANGS TE, DES NA BDE 'GRO
THAMS CAD SPANG BA YIN NO, ,DE SPANGS PA BYANG CHUB BSGRUB PA'I
RTEN MED PA'I PHYIR BYANG CHUB JI LTAR SGRUB, DE BAS NA DE SKAD
SMRA BA DES NI MTHO RIS DANG THAR PA MTHA'

DAG SPANG BA YIN NO, ,'ON TE BSNYEN GNAS KHAS BLANGS PA MA SPANGS
SO, ,ZHE NA, DGE SLONG MED PAR DE YANG MI 'ONG LA, MI LUS THOB PA
KHO NAS KYANG MI CHOG STE, 'DI NA KHA CIG 'PHEN PAR BYED PA'I LAS
KYIS MI'I 'GRO BAR SKYES KYANG RDZOGS PAR BYED PA'I LAS ZHAN PAS
CHOS LA 'JUG MI

NUS PA DAG SNANG STE, DE LTA BU'I MI'I LUS KYIS BYANG CHUB JI
LTAR SGRUB, ,DE LTA BAS NA BDE 'GRO KHYAD PAR CAN SKYED PA'I
PHYIR TSUL KHRIMS KHYAD PAR CAN SROG DANG 'DRA BAR BSRUNG DGOS
SO, ,GZHAN DU NA 'DUS BYAS DAG LAS THAR PAR MI NUS SHING, NA BA
DANG RGA BA DANG 'CHI BA DAG GIS SHIN TU

'JOMS SO, ,DE SKAD DU, 'PHAGS PA TING NGE 'DZIN GYI RGYAL PO LAS
KYANG, MI ZHIG CHOM RKUN MANG POS RAB GTZES NAS, ,'TSO BAR 'DOD
PAS 'BROS SHING 'GROR BTZAL NA, ,DE YI RKANG PA 'GRO ZHING RGYUG
MA NUS, ,CHOM RKUN DAG GIS DE BZUNG BCOM PA LTAR, ,DE BZHIN TSUL

KHRIMS NYAMS PA RMONGS PA'I MI, ,'DUS BYAS DAG LAS 'BROS PAR 'DOD
MOD KYI, ,TSUL KHRIMS NYAMS PAS DE YANG 'BROS MI NUS, ,NA RGA
'CHI BA DAG GIS SHIN TU 'JOMS, ,ZHES GSUNGS SO, ,'ON TE SHES RAB
CHUNG NGU THOS PA MED PA RNAMS KYI TSUL KHRIMS NYAMS NA NGAN
'GROR

SKYE STE, SHES RAB CHE BA THOS PA MANG BAS TSUL KHRIMS NYAMS
KYANG NGAN 'GROR MI 'GRO'O ZHE NA, DE NI BDEN TE MKHAS PAS LTUNG
BA BSHAGS PA DANG BSDAMS PA BYAS NA NGAN 'GROR MI LTUNG NGO, ,DE
SKAD DU, LCAGS KYI RI LU CHUNG YANG RGYA MTSO'I GTING DU 'GRO ,DE
NYID SNOD DU BYAS NA STENG NA 'PHYO BA

@196B BZHIN, ,DE BZHIN MI MKHAS SDIG PA CHUNG NGU BYAS KYANG NGAN
'GROR 'GRO ,MKHAS PAS SDIG PA CHEN PO BYAS KYANG LTUNG MI 'GYUR,
,ZHES GSUNGS SO, ,DE BAS NA SNOD DU BYAS PA DANG 'DRA BAR BSHAGS
PA DANG BSDAMS PA BYAS NA MI LTUNG BA YIN GYI THOS PA DANG SHES
PA TZAM GYIS MA YIN TE, DE

SKAD DU, 'PHAGS PA TING NGE 'DZIN GYI RGYAL PO LAS KYANG, CHOS
KYI RNAM GRANGS JI SNYED MANG PO CHUB BYAS KYANG, ,THOS PAS
BRGYAGS SHING TSUL KHRIMS SRUNG BAR MI BYED NA, ,TSUL KHRIMS
NYAMS PA DES NA NGAN 'GROR 'GRO 'GYUR TE, ,MANG DU THOS PA DE LA
THOS PAS SKYOB MI NUS, ,ZHES

GSUNGS SO, ,'O NA MANG DU THOS PA DANG TSUL KHRIMS DAG PAS LTA
BA'I CHED DU RTZOD PA LA SOGS PA NYON MONGS PAS LOG PAR LTUNG MI
NUS SO ZHE NA, DE LTA MA YIN TE, 'PHAGS PA TING NGE 'DZIN MCHOG
DAM PA LAS KYANG, BCOM LDAN 'DAS KYIS DGA' BO LA BKA' STZAL PA,
NGAS SNGON DU DRAN

PA SNGON 'DAS PA'I DUS NANG MANG DU THOS PA'I SKYE BOR GYUR PA'I
TSE 'JAM DPAL DANG YOD MED GNYIS LA RTZOD PAR GYUR TE, 'JAM DPAL
NI YOD CES SMRA, NGA NI MED DO ZHES SMRA STE, YOD MED GNYIS KYI
RTZOD PA LA BDEN PAR GYUR TE, GCIG TU MCHOD DO, ,MTHA' TSE 'PHOS
NAS NGAN SONG GSUM

DU LTUNG STE, BSKAL PA GRANGS MED KYI BAR DU LCAGS KYI THU LUM ZA
BAR GYUR TO, ,ZHES GSUNGS SO, ,DE NYID LAS MANG DU THOS PA'I MI
NI RI'AM RGYA MTSO LTAR NGA RGYAL GYI SEMS CHE'O, ,DE LTAR NGA
RGYAL GYI SEMS TSE BA NI NGAN SONG DU BSKAL PA GRANGS MED KYI BAR
DU SDUG BSNGAL MYONG BAR

'GYUR RO, ,DMYAL BA DE LAS THAR NAS YANG 'DAB CHAGS KYI BYAR SKYE
BAR 'GYUR NA MANG DU THOS PA LA PHAN YON CI YOD CES GSUNGS SO,
,DE LTA BAS NA TSUL KHRIMS RNAM PAR DAG PA LA GNAS NAS SDUG
BSNGAL DANG DU LEN PA'I BZOD PA DANG LDAN BAS THOS PA LA BDAG
DANG GZHAN GYI DON DU 'BAD PAR

BYA ZHING NYON MONGS PA'I RKYEN GYIS RTZOD PAR MI BYA STE, DE
SKAD DU, 'PHAGS PA TING NGE 'DZIN GYI RGYAL PO LAS, TSUL KHRIMS
SRUNG ZHING DE YIS SNYEMS MI BYA, ,CHOS RNAMS MNYAN ZHING DE YIS
MI SNYEMS TE, ,GANG GI SHES RAB CHUNG NGUS DE SNYEMS PA, ,RTZA BA
DE LAS DE YI SDUG BSNGAL 'PHEL, ,

@197A *, ,ZHES GSUNGS SO, ,CI ZHIG THOS PAR BYA ZHE NA, ,'DIR
CHOS THAMS CAD SKYE BA MED PAR STON PA'I LUNG NGES PA'I DON GYI
MDO SDE DANG DE GTAN LA 'BEBS PA'I RIGS PA SGRON MA LTA BU THOS
PAR BYA'O, ,DE LA NGES PA'I DON GYI MDO SDE NI GANG, ,DRANG BA'I
DON GYI MDO SDE NI GANG

ZHE NA, 'PHAGS PA TING NGE 'DZIN GYI RGYAL PO LAS KYANG, STONG PA
BDE BAR GSHEGS PAS BSHAD PA LTAR, ,NGES DON MDO SDE DAG GI BYE
BRAG SHES, ,GANG LAS SEMS CAN GANG ZAG SKYES BUR BSTAN, ,CHOS DE
THAMS CAD DRANG BA'I DON DU SHES, ,ZHES GSUNGS SO, ,DE NYID LAS
NGES PA'I DON GYI

MDO SDE'I DBANG DU BYAS NAS GSUNGS PA, NAM ZHIG 'JIG RTEN KHAMS
'DI 'BYUNG BA DANG, ,'JIG RTEN THAMS CAD NAM MKHAR 'GYUR BA'I
TSE, ,JI LTAR SNGON BZHIN PHYIS KYANG DE BZHIN TE, ,CHOS RNAMS
THAMS CAD DE BZHIN SHES PAR GYIS, ,'JIG RTEN 'DI NA JI SNYED CI
YOD PA, ,CHU YI PHUNG PO 'DI

NI 'OG TU 'GRO, ,'OG TU CI 'DRA STENG DU 'ANG DE BZHIN TE, ,CHOS
RNAMS THAMS CAD DE BZHIN SHES PAR GYIS, ,JI LTAR BAR SNANG CUNG
ZAD SPRIN MED LAS, ,SKAD CIG TU NI SPRIN GYI DKYIL 'KHOR SNANG,
,THOG MA GANG LAS BYUNG BA SHES PAR BYA, ,DE BZHIN CHOS RNAMS
THAMS CAD SHES PAR GYIS, ,

DE BZHIN GSHEGS PA MYA NGAN 'DAS PA DAG ,JI LTAR YID LA BYAS
BZHIN GZUGS BRNYAN SNANG, ,SNGON MTHA' JI BZHIN PHYIS KYANG DE
BZHIN TE, ,CHOS RNAMS THAMS CAD DE BZHIN SHES PAR GYIS, ,JI LTAR
LBU BA MANG PO BRDOS PA DAG ,CHU BOS KHYER BA SKYES BUS NGES
MTHONG ZHING, ,DE LA

BRTAGS NA SNYING PO YONG MI SNANG, ,CHOS RNAMS THAMS CAD DE BZHIN
SHES PAR GYIS, ,JI LTAR CHAR PA'I THIGS CHEN BABS PA NA, ,CHU YI
CHU BUR DAG NI THA DAD 'BYUNG, ,BYUNG NAS ZHIG STE CHU YI CHU BUR
MED, ,CHOS RNAMS THAMS CAD DE BZHIN SHES PAR GYIS, ,JI LTAR
SPRING YIG GRONG GZHAN

BSKUR BA NA, ,DGE DANG MI DGE'I BYA BA SO SOR 'BYUNG, ,SGRA LAS
SPRING YIG TU YANG 'PHOS PA MED, ,CHOS RNAMS THAMS CAD DE BZHIN
SHES PAR GYIS, ,JI LTAR MI DAG CHANG GIS MYOS NAS NI, ,SA 'DI KUN
TU 'KHOR SNYAM BYED MOD KYI, ,SA 'DI 'GUL ZHING G-YOS PA MED PA
LTAR, ,CHOS RNAMS

@197B THAMS CAD DE BZHIN SHES PAR GYIS, ,ME LONG NGOS DANG 'BRU
MAR SNOD RNAMS LAS, ,BUD MED KHA BZHIN BRGYAN PAS BLTAS PA NA,
,BYIS PA DE NI DE LA CHAGS BSKYED NAS, ,'DOD PA TSOL BA'I PHYIR
YANG SHIN TU RGYUG ,BZHIN NI DER YANG 'PHOS PA MA YIN TE, ,GZUGS
BRNYAN LA NI NAM

YANG GZHAN MI RNYED, ,RMONGS PA DE DAG 'DOD CHAGS BSKYED PA LTAR,
,CHOS RNAMS THAMS CAD DE BZHIN SHES PAR GYIS, ,JI LTAR SMIG RGYU
DRI ZA'I GRONG KHYER DANG, ,SGYU MA JI BZHIN RMI LAM JI LTA BU,
,MTSAN MA BSGOM PA NGO BO NYID KYIS STONG, ,CHOS RNAMS THAMS CAD
DE BZHIN SHES

PAR GYIS, ,JI LTAR NAM MKHA' DANGS PAR ZLA SHAR BA, ,DE YI GZUGS
BRNYAN DANGS PA'I MTSOR SNANG STE, ,ZLA BA CHU YI NANG DU 'PHOS
PA MED, ,CHOS KUN MTSAN NYID DE LTAR SHES PAR GYIS, ,JI LTAR MI
DAG NAGS RI'I KHROD 'DUG NAS, ,GLU LEN SMRA DANG DGOD DANG RTZE
BA LAS, ,BRAG

CHA THOS KYANG SNANG BA MED PA LTAR, ,CHOS RNAMS THAMS CAD DE
BZHIN SHES PAR GYIS, ,GLU DANG ROL MO DE BZHIN DU BA YANG, ,DE LA
BRTEN NAS BRAG CHA 'BYUNG MOD KYI, ,SGRA LA DBYANGS TE NAM YANG
YOD MA YIN, ,CHOS RNAMS THAMS CAD DE BZHIN SHES PAR GYIS, ,JI
LTAR RMI LAM NA

YANG 'DOD BSTEN PA, ,SKYES BU SAD PAR GYUR NAS MI MTHONG STE,
,BYIS PA SHIN TU 'DOD LA CHAGS ZHING ZHEN, ,CHOS RNAMS THAMS CAD
DE BZHIN SHES PAR GYIS, ,SGYU MA BYED PA DAG GIS GZUGS SPRUL TE,
,RTA DANG GLANG PO SHING RTA SNA TSOGS BYAS, ,DE LA JI LTAR SNANG
BA

GANG YANG MED, ,CHOS RNAMS THAMS CAD DE BZHIN SHES PAR GYIS, ,JI
LTAR BU MO GZHON NU'I RMI LAM NA, ,BU PHO BYUNG ZHING SHI BA DE
MTHONG NAS, ,BYUNG NA DGA' ZHING SHI NA MI DGA' 'GYUR, ,CHOS
RNAMS THAMS CAD DE BZHIN SHES PAR GYIS, ,JI LTAR MTSAN MO CHU

YI ZLA BA DAG ,DANGS SHING RNYOGS PA MED PA'I CHU NANG SNANG,
,THOG MA GANG NAS BYUNG ZHING GANG DU 'GRO, ,CHOS RNAMS THAMS CAD
DE BZHIN SHES PAR GYIS, ,ZHES GSUNGS SO, ,DON DAM PAR NAM MKHA'
LTA BU DANG, KUN RDZOB TU CHU'I ZLA BA LTA BU NI NGES PA'I DON
YIN PAS,

@198A *, ,DE MA SHES PA RNAMS LA DE BZHIN GSHEGS PAS GSUNGS PAR
RIGS NA, DRANG BA'I DON DE GSUNGS PA LA DGOS PA CI YOD CE NA, DE
LTA MA YIN TE, DE BZHIN GSHEGS PA NI DGOS PA DANG DGOS PA MED PA
CUNG ZAD KYANG MI GSUNGS STE, DE LA DGOS PA NI

SEMS CAN KHA CIG 'DI SKAD CES, MA SHI TSE LA BDE TSOL CIG ,SHI
NAS DE YI SPYOD YUL MED, ,LUS KYANG THAL BA BZHIN SONG NAS, ,SLAR
SKYE BA DAG GA LA YOD, ,CES ZER BA DE DAG GI RTOG PA BZLOG PA'I
PHYIR SRID PA BAR MI'I SEMS CAN LA DGONGS NAS RDZUS TE SKYE BA'I

SEMS CAN YOD DO ZHES GSUNGS PA LTA BU'O, ,DE LTA BAS NA LE LO CAN
KHA CIG DGE BA LA BRTZON PAR BYA BA'I CHED DU PHUNG PO'I RGYUN LA
DGONGS NAS BDAG YOD DO ZHES GSUNGS SO, ,DE BAS NA 'GAL BA MED DO,
,DE LA RIGS PAS BSTAN PAR BYAS NA LUNG GI DON GUD DU BKRI BAR MI

NUS TE, DE BAS NA GANG ZAG LA BDAG MED PA DANG, CHOS LA BDAG MED
PA STON PA'I RIGS PA THOS PAR BYA'O, ,DE GNYIS RTOGS PA'I THEG PA
CHEN PO'I ZAB MO'I DON RTOGS SAM ZHE NA, SHIN TU RTOGS PAR GSUNGS
TE, DE SKAD DU, 'PHAGS PA LANG KAR GSHEGS PA LAS,

BDAG MED GNYIS KYI DNGOS POR NI, ,THEG PA CHEN PO MTHA' DAG
BSDUS, ,ZHES GSUNGS SO, ,DE LA GANG ZAG LA BDAG MED PA'I RIGS PA
NI 'PHAGS PA KLU SGRUB KYIS GA LAS 'JIGS MED LAS, ,GAL TE GANG
ZAG 'KHOR ZHE NA, ,PHUNG PO SKYE MCHED KHAMS RNAMS LA, ,DE NI

RNAM PA LNGAS BTZAL NA, ,MED NA GANG ZHIG 'KHOR BAR 'GYUR, ,GAL
TE GANG ZAG 'KHOR BAR SEMS NA DE NI CHES SHIN TU MI 'THAD DE, DE
CI'I PHYIR ZHE NA, GANG GI PHYIR PHUNG PO DANG KHAMS DANG SKYE
MCHED RNAMS DE DAG NYID DAM, DE DAG LAS GZHAN NAM, DE LA DE DAG
YOD DAM, DE DAG

LA DE YOD DAM, DE DAG DANG LDAN NAM ZHES RNAM PA LNGAS BTZAL NA
MED PA'I PHYIR TE, DE MED GANG ZHIG 'KHOR BAR 'GYUR, ,ZHES GSUNGS
SO, ,CHOS LA BDAG MED PA'I RIGS PA NI, SLOB DPON DPAL SBAS KYI DE
KHO NA LA 'JUG PA LAS, PHYI ROL NANG NA GNAS 'DI KUN, ,YANG DAG

@198B DU NA RANG BZHIN MED, ,GCIG DANG DU MI'I RANG BZHIN NYID,
,BRAL BA'I PHYIR NA GZUGS BRNYAN BZHIN, ,GANG ZHIG GCIG DANG DU
MA'I RANG BZHIN DANG BRAL BA DE NI DON DAM PAR NA RANG BZHIN MED
DE, DPER NA GZUGS BRNYAN BZHIN NO, ,PHYI ROL DANG NANG NA GNAS
PA'I DNGOS PO 'DI DAG

THAMS CAD KYANG GCIG DANG DU MA DANG BRAL BA'I PHYIR RANG BZHIN
MED DO ZHES GSUNGS SO, ,RIGS PA DES NI THAMS CAD LA KHYAB MOD KYI
'DIR RE ZHIG CHOS LA BDAG MED PA STON PA'I RIGS PAS GZUNG NGO,
,DE LA CHOS GZUGS CAN PHYI ROL LTA BUR SNANG BA 'DI DAG SEMS

LAS LOGS SHIG NA NGO BO NYID KYIS GNAS PA YIN NAM, 'ON TE SEMS
NYID DE LTAR SNANG STE, RMI LAM GYI GNAS SKABS NA, GRONG DANG RI
DANG MI LA SOGS PA SNANG BA LTA BU YIN ZHE NA, SEMS NYID SNANG
BAR GZUNG STE, DE SKAD DU, BCOM LDAN 'DAS KYIS 'PHAGS

PA LANG KAR GSHEGS PA LAS, DON YOD MA YIN SEMS NYID DE, ,PHYI ROL
DON MTHONG LOG PA YIN, ,RIGS PAS RNAM PAR LTA RNAMS KYIS, ,GZUNG
DANG 'DZIN PA 'GAGS PAR 'GYUR, ,ZHES GSUNGS SO, ,'PHAGS PA LHA
YIS KYANG, SRID PA'I RTZA BA SEMS NYID

JE; ;YUL RNAMS DE YI SPYOD YUL LO, ,YUL LA BDAG MED MTHONG NAS
NI, ,SRID PA'I RTZA BA SEMS LDOG GO ,ZHES GSUNGS SO, ,TSIG DE DAG
GI DON NI MKHAS PA TSIG LA MNGA' BRNYES PA RNAMS KYIS KYANG PHYIN
CI MA LOG PAR LAN STONG DU BSHAD ZIN TO, ,'O NA 'DIR

SMOS CI DGOS SHE NA, BDEN TE 'ON KYANG LAS DANG PO PA THOS PA
CHUNG BA, DGE BA'I BSHES GNYEN GYIS MA ZIN PA, RANG GI DAD PA
DANG BRTZON 'GRUS CHUNG ZAD LA BRTEN NAS SEMS GNAS PA CUNG ZAD
BYUNG BAS MKHAS PA'I TSIG SGRON MA LTA BU LA ZHE SDANG ZHING
GZHAN YANG 'DI SKAD CES TSIG LA

PHAN CI YOD, DE NI CHOS KYI NANG NA 'DUG PA TZAM YIN TE, DES PHAN
MI THOGS TE NGAS NYAMS SU MYONG BA 'DI YIN ZER NAS, DON DANG MA
'BREL BA'I TSIG GIS RLOM PAR BYED CING 'DIR GAR SONG SONG DU MA
STON CIG ,SKUR BA 'DEBS SU 'ONG NGO ZHES ZER TE, DE LA KHYIM PA
DANG RAB TU BYUNG

@199A *, ,BA DRANG PO'I RANG BZHIN CAN MGU BAR BYED DE, DE DAG
GIS NI BSNGAGS PA BRJOD, MKHAS PA DAG GIS NI BTANG SNYOMS SU
BZHAG PAS NGA RGYAL SKYES NAS RANG GI RNAL 'BYOR YANG NYAMS PAR
'GYUR, GZHAN DE'I RJES SU BSGRUB PA YANG JI SKAD ZER BA BZHIN DU

BSGRUBS KYANG LOG PAR BSGRUB PAR 'GYUR RO, ,DE SKAD DU, SLOB DPON
THOGS MED KYIS DE LA LOG PAR BSGRUBS PAS BYAS PA'I RNAL 'BYOR
NYAMS PA NI, 'DI LTAR 'DI NA LA LA TSUL BZHIN MA YIN PA LA RAB TU
RTZOM PAR BYED PA NA RNAL 'BYOR THOB PAR MI 'GYUR ZHING, RIGS
PA'I CHOS

DGE BA THOB PAR MI 'GYUR BA STE, 'DI LTAR 'DI LA NYON MONGS PA
MANG BA DANG, 'DOD CHAGS CHE BA'I RANG BZHIN CAN YIN LA, RNAM PAR
SHES PA BSGRIBS PA DANG, BLO RNO BA DANG LHAN CIG SKYES PA'I BLO
DANG LDAN PA YIN TE, DE THOS PA NYUNG NGU 'AM, MANG PO YANG 'DZIN
PAR BYED CING THOS PA KUN

CHUB PAR YANG BYED LA, DGON PAR GNAS PA DANG KHYIM PA DANG RAB TU
BYUNG DRAG PO DANG, DRANG PO'I RANG BZHIN CAN DAG 'ONGS SHING
LHAGS PA RNAMS LA CHOS STON PA DANG, TSUL 'CHOS PA'I RJES SU
SPYOD PA'I LUS DANG NGAG DANG LDAN PA'I SPYOD PAS SEMS MGU BAR
BYED DE, RGYU DANG RKYEN DES

DE LA RNYED PA DANG BKUR STI'I TSOGS 'BYUNG ZHING, DE BSOD NAMS
CHE BA DANG, CHOS GOS DANG, BSOD SNYOMS DANG, MAL CHA DANG, STAN
DANG, NAD KYIS GSOS SMAN DANG YO BYAD RNAMS RNYED PA YIN PAR SHES
SHING, RGYAL PO DANG, BLON PO CHEN PO DANG, DED DPON GYI BAR DAG
LA YANG DGRA BCOM

PA YIN PAR GRAGS SHING, BKUR STIR BYED, BLA MAR BYED PA DANG,
NYAN THOS KHYIM PA DANG RAB TU BYUNG BA DAG KYANG DE'I RJES SU
'BRANG BAR 'GYUR TE, RJES SU LHAGS PA DAG LA ZHEN PA SKYED CING,
MANG PO BSDU BA'I PHYIR 'JUG PAR BYED PAS DE 'DI SNYAM DU SEMS
TE, BDAG GI NYAN THOS

KHYIM PA DANG RAB TU BYUNG BA GANG DAG BDAG DGRA BCOM PA YIN PAR
GRAGS PA YIN PAR YID CHES PA DE DAG LHAGS TE, GAL TE BDAG LA RNAL
'BYOR DANG, YID LA BYED PA DANG, ZHI GNAS DANG LHAG MTHONG GI DRI
BA 'DRI BAR 'GYUR NA DE DAG LA BDAG GIS MI SHES SO, ,ZHES DRIS
PA'I

@199B LAN BTAB PAR GYUR NA, DE LTAR NA BDAG DGRA BCOM PAR GRAGS
PA YIN NO SNYAM DU YID CHES PA GANG YIN PA DE NYAMS PAR 'GYUR BAS
BDAG GI RANG NYID KYIS BSAMS SHING GZHAN LA NYE BAR BRTAGS TE
RNAL 'BYOR RNAM PAR GZHAG PAR BYA'O SNYAM NAS DE RNYED PA DANG
BKUR STI LA CHAGS PAS

DON DE NYID KYI DBANG DU BYAS TE GCIG PU DPEN PAR SONG NAS RANG
NYID KYIS BSAMS SHING GZHAN LA NYE BAR BRTAGS TE RNAL 'BYOR RNAM
PAR 'JOG PAR BYED DO, ,DE YI RNAL 'BYOR DE YANG MDO SDE LA MI
'JUG ,'DUL BA LA YANG DAG PAR MI SNANG ZHING, CHOS NYID DANG 'GAL
BA YIN TE,

DE DGE SLONG MDO SDE 'DZIN PA DANG, 'DUL BA 'DZIN PA DANG, MA MO
'DZIN PA GANG DAG YIN PA DE DAG LA YANG RNAL 'BYOR GYI GNAS DE
'CHAB PAR BYED CING STON PAR MI BYED DO, ,DE NYAN THOS KYI KHYIM
PA DANG RAB TU BYUNG BA GANG DAG YIN PA DE DAG LA YANG RNAL 'BYOR
DE GSANG NGO ZHES BSGO BAR

BYED DE, DE CI'I PHYIR ZHE NA, MDO SDE 'DZIN PA DANG, 'DUL BA
'DZIN PA DANG, MA MO 'DZIN PA DE DAG GIS RNAL 'BYOR GYI GNAS DE
THOS NAS MDO SDE LA 'JUG PAR 'GYUR NA, DE YANG 'JUG PAR 'GYUR BA
MA YIN PA DANG, 'DUL BA LA YANG DAG PAR SNANG BAR 'GYUR NA, DE
YANG YANG DAG PAR

SNANG BAR 'GYUR BA MA YIN PA DANG, CHOS NYID KYIS NYE BAR RTOGS
PAR 'GYUR NA, DE YANG CHOS NYID DANG 'GAL BAR 'GYUR BAS GZHI DES
DE DAG DGA' BAR MI 'GYUR ZHING, MI DGA' BA'I TSIG GIS BDAG LA
BSKUR BAR 'GYUR ZHING RTZOD PA SKYE BAR 'GYUR TE, DE LTA NA BDAG
LA RGYAL PO DANG,

BLON PO CHEN PO DANG, PHYUG PO DANG TSONG DPON GYI BAR DAG GIS
BSNYEN BKUR BYAS PAR MI 'GYUR, BLA MAR BYAS PAR MI 'GYUR ZHING
CHOS GOS DANG, BSOD SNYOMS DANG, MAL CHA DANG, STAN DANG, NAD KYI
GSOS SMAN DANG YO BYAD DAG KYANG RNYED PAR MI 'GYUR BA NA MI RUNG
NGO SNYAM PA'I PHYIR TE,

DE RNYED PA DANG BKUR STI 'DOD PA DE NYID KYI DBANG DU BYAS NAS
CHOS MA YIN PA LA CHOS MA YIN PAR 'DU SHES BZHIN DU 'DU SHES
DANG, 'DOD PA BSGYUR NAS CHOS MA YIN PA CHOS KYI SGO NAS STON
CING YANG DAG PAR STON PAR BYED DO, ,DE LA DE'I LTA BA DANG MTHUN
PA SGRUB PAR BYED PA GANG DAG YIN PA DE

@200A *, ,DAG NI CHOS MA YIN PA LA CHOS SU 'DU SHES PA YIN TE, DE
DAG NI DMAN PA DANG, RMONGS PA YIN PA'I PHYIR CHOS MA YIN PA LA
CHOS SU 'DU SHES PA YIN PAS, JI LTAR GDAMS PA BZHIN DU SGRUB PAR
BYED NA YANG LOG PAR BSGRUB PA KHO NA YIN PAR RIG PAR

BYA STE, LOG PAR BSGRUB PA BYAS PA'I RNAL 'BYOR NYAMS PA DE LTA
BU DAM PA'I CHOS NUB PAR BYA BA'I PHYIR DAG PA'I CHOS LTAR BCOS
PA YIN GYI, DAM PA'I CHOS NI MA YIN NO, ,DE LTAR NA RNAL 'BYOR
NYAMS PA BZHI PO DE DAG NI DGE SLONG BSAM GTAN PA RNAL 'BYOR
SPYOD PAS YONGS SU SHES

PAR BYA BA DANG, YONGS SU SPANG BAR BYA BA YIN NO ZHES GSUNGS SO,
,DE LTA BAS NA MKHAS PA'I TSIG STONG PA NYID STON PA SGRON MA LTA
BU NI TSIG THAMS CAD KYI MCHOG YIN TE DE NI THOS PAR SHIN TU GCES
SO, ,DE BZHIN DU, CHOS KUN 'GRO BA LAS, BYANG CHUB SEMS DPA' NAM
MKHA' MDZOD

KYIS GANG STONG PA NYID KHONG DU CHUD PAR BGYID PA'I TSIG DE NI
THAMS CAD KYI MCHOG YIN NO ZHES GSUNGS SO, ,DBU MA'I RGYAN LAS,
,TSIG MA RTOGS PAR DE RTOGS PAR BYA BA'I THABS GZHAN MED LA ZHES
GSUNGS SO, ,'O NA MDO SDE LAS, TSIG GI DAG PAS BYANG CHUB 'TSANG
MI RGYA, ,NAN TAN

SNYING POS BYED LA DGA' MA YIN, ,ZHES GSUNGS PA DANG, BDAG NI
TSIG LA GTZOR 'DZIN MA LAGS TE, ,ZHES GSUNGS SHE NA, DE YANG TSIG
KHO NA LA ZHEN NAS BSAM PA DANG SGOM PAR MI BYED PA DE DGAG PA'I
CHED DU GSUNG GI ,MDO SDE MTHA' DAG LAS TSIG THOS PAR MI BYA BA
NI MA

GSUNGS TE, DE CI'I PHYIR ZHE NA, BSTAN PA 'DI NI SGRA'I SGO NAS
CHOS STON PA YIN PA'I PHYIR RO, ,DE LTA BAS NA MUN PA'I NANG DU
GSER STOR BA LA SGRON SHING GI RTZE MO LA ME 'BAR BA'I PHUNG PO
CHEN PO NYE LAM NA YOD PA DANG 'DRA BAR CHOS RNAMS KYI DE KHO NA
NYID GSER LTA BU RANG GI LUS LA YOD KYANG MA

SHES PA LAS MKHAS PA DE KHO NA NYID STON PA'I TSIG SGRON SHING GI
RTZE MO LA ME 'BAR BA DANG 'DRA BA THOGS PA YUL GYI MA BSKAL BA
NA GRANGS KYIS BZHUGS PA LA, GUS PA CHEN POS STON PA BDE BAR
GSHEGS PA'I 'DU SHES BZHAG NAS THA NA TSIGS BCAD GCIG TZAM YANG
MNYAN PAR

@200B BYA'O; ,THOS LA LOG RTOG RNAM PA BZHI, ,CI ZHIG THOS LA LOG
RTOG GCIG ,DE DAG SUN DBYUNG RNAM LNGA YIS, ,THOS PA BYA DGOS
BSDUS PA YIN, ,ZHES BYA BA NI BSDU TSIGS SU BCAD PA'O,, ,,DA NI
BSAM PA'I SHES RAB BSKYED PAR BYA STE, ,DE YANG GNAS GANG

DU GANG ZAG JI LTA BUS SKYES PA DANG RE ZHIG BSAM PAR BYA BA MA
YIN PA SPANG BA DANG, GANG LA BSAM PA DANG, JI LTAR BSAM PA DANG,
TSAD CI TZAM DU BSAM PA'O, ,DE LA GNAS DGON PAR GNAS PAR BYA STE,
DER GROGS MTHUN PA DANG YANG GNYIS LHAN CIG GNAS PAR MI BYA STE,
DE SKAD DU,

SLOB DPON THOGS MED KYIS, DE LA SEMS PA GANG ZHE NA, 'DI LTAR 'DI
NA LA LA GCIG PU DBEN PAR SONG STE ZHES BYA BA LA SOGS PA GSUNGS
SO, ,'PHAGS PA DAM PA'I CHOS PADMA DKAR PO LAS KYANG, MKHAS PAS
DUS SU SEMS PAR BYED PA NA, ,KHANG BUR ZHUGS TE DE

BZHIN SGO BCAD NAS, ,CHOS 'DI THAMS CAD LA NI TSUL BZHIN LTA,
,ZHES GSUNGS SO, ,BSAM PAR BYA BA MA YIN PA SPANG BA NI, BSAM
GYIS MI KHYAB PA'I GNAS DRUG PO 'DI LTA STE, BDAG LA SEMS PA
DANG, SEMS CAN LA SEMS PA DANG, 'JIG RTEN LA SEMS PA DANG, SEMS

CAN RNAMS KYI LAS RNAM PAR SMIN PA LA SEMS PA DANG, BSAM GTAN PA
RNAMS KYI BSAM GTAN GYI YUL DANG, SANGS RGYAS RNAMS KYIS YUL
RNAMS SPANGS NAS ZHES GSUNGS SO, ,DE LTA BAS NA DBEN PA'I GNAS SU
GANG ZAG YID LA BYED PA THOB PA MTSAN MA MED PAR

BSGOM PAR 'DOD PAS BSKYED PAR BYA'O, ,GANG LA BSAM ZHE NA, NGES
PA'I DON GYI MDO SDE DANG, DE GTAN LA 'BEB PA'I RIGS PA JI LTAR
THOS PA DE NYID BSAM MO, ,DE SKAD DU, SLOB DPON THOGS MED KYIS,
JI LTAR THOS PA'I CHOS DE DAG NYID RANG DANG SPYI'I MTSAN NYID
KYI SGO NAS

SEMS PAR BYED DO ZHES GSUNGS SO, ,JI LTAR BSAM ZHE NA, GNYIS TE
BGRANG BAS SEMS PA DANG, GZHAL BAS SEMS PA'O, ,DE LA GRANGS KYI
RNAM PAS PHUNG PO BSTAN PA LAS SEMS PAR BYED PA DANG, GONG NAS
GONG DU SEMS PA'I TSUL GYIS 'JUG PAR RIG PAR BYA STE, DE LTA BU
LA SOGS

@201A *, ,PA NI BGRANG BAS SEMS PAR BYA'O, ,DE LA GZHAL BAS SEMS
PAR BYED PA'I TSUL GYIS SEMS PA NI RIGS PA BZHI 'JAL TE, 'DI LTA
STE, LTOS PA'I RIGS PA DANG, BYA BA BYED PA'I RIGS PA DANG, CHOS
NYID KYI RIGS PA DANG, 'THAD PA SGRUB PA'I RIGS

PA'O; ;DE LA 'THAD PA SGRUB PA'I RIGS PA NI MNGON SUM DANG RJES
SU DPAG PA STE, DE DAG LAS DON GYI SKABS 'DIR RJES SU DPAG PAS JI
LTAR BSAM PA DE NYID GZUNG NGO, ,DE LTA BAS NA 'DU BA DANG, 'DU
'DZIN THAMS CAD YONGS SU SPANGS LA YON TAN LNGA DANG LDAN PA'I
DGON PA'I

GNAS SU 'DUG NAS ZHI GNAS KYI DMIGS PA GANG YANG RUNG BA LA YID
LA BYED PA THOB PA'I RNAL 'BYOR PAS 'DI LTAR CHOS DANG MTHUN PA'I
ZAS ZHUN MAR LA SOGS PA DANG, CHANG LA SOGS PA MYOS PAR MI 'GYUR
BA'I BTUNG BAS PHUNG PO GSO ZHING ZHAG BZHI'AM ZHAG LNGA'AM,
KHAMS KYI BYE

BRAG GIS ZHAG BCU'I BAR DU YANG RUNG STE, KHA TON DANG BKLAGS PA
LA SOGS PA YANG RE ZHIG MI BYA, NYIN PAR MI SGOM, GNYID MI LOG
SPYOD LAM THAMS CAD DU SOS DAL BAR BYA'O, ,NANG PAR DANG DGONGS
NAM MA SROS PAR LHA PHYAG MI MANG BA LA SOGS PA YAN LAG BDUN PA'I
SEMS

BSKYED DANG BCAS PA RE RE BYA, MTSAN MO SROD LA ZHI GNAS KYI
DMIGS PA DE LA BA BZHOS PA'I BAR TZAM GYI YUN LAS MI RING BA'I
THUN RE BSGOM ZHING, SMON LAM CUNG ZAD TZAM BTAB NAS GLOS PHAB
STE SHES BZHIN SNGON DU SONG BAS NYAL BAR BYA'O, ,GNYID JI TZAM
'ONG YANG SPANG BAR MI BYA'O, ,

MI YONG BA YANG 'DOD PA DANG GNOD SEMS LA SOGS PA GLO BUR DU
BYUNG BA DGAG PA'I GNYEN PO MI MTHUN PA NAM MA ZHI'I BAR BSTEN PA
MA GTOGS PA GNYEN PO LA YANG CHED DU BTZAL BAR BYA BA MA YIN NA,
MI DGE BA LA CHED DU RTOG PA LTA CI SMOS, LUNG DU MA BSTAN PA LA
YANG BRTAG PAR MI BYA'O, ,

'O NA JI LTAR BSAM ZHE NA, 'DI SNYAM DU NYAL BA DANG GNYID KYIS
LUS DANG SEMS KYI NUS PA BRTAS PAR BYAS LA, DE NAS BDAG SEMS CAN
THAMS CAD KYI CHED DU CHOS THAMS CAD KYI DE BZHIN NYID DE BTZAL
BAR BYA'O SNYAM PA DE TZAM BYA'O, ,DE LTAR BYAS PAS KHAMS KYI NUS
PA BRTAS NAS LUS

@201B YANG BA DANG, BYA BA LA 'JUG 'DOD CING BAGS KYIS MI TSUGS
TZAM NA 'DI SNYAM DU, BSAM PA'I SHES RAB KYIS LEGS PAR BSAMS NAS
PHYI ROL DANG NANG NA GNAS PA'I MTSAN MA RNAMS SPONG BAR NUS TE,
MTSAN MA RNAMS SPANG NA RNAM PAR MI RTOG PA'I DBYINGS SU 'JUG PAR
'GYUR TE,

DE LTA BAS NA LEGS PAR BRTAG PAR BYA'O, ,SNYAM DU BSAM MO, ,DE
SKAD DU, RNAM PAR MI RTOG PA LA 'JUG PA'I GZUNGS KYI 'GREL BA LAS
KYANG, NYE BAR RTOG PA MED PAR MTSAN MA RNAMS YONGS SU SPANG BAR
MI NUS LA, MTSAN MA RNAMS YONGS SU MA SPANGS PAR YANG RNAM PA RI
MI

RTOG PA'I DBYINGS SU 'JUG PAR MI 'GYUR TE, DE LTA BAS NA GDON MI
ZA BAR NYE BAR BRTAG PAR BYA'O ZHES GSUNGS SO, ,DE LA SO SOR RTOG
PA'I SHES RAB SNGON DU 'GRO MI DGOS TE, LAS DANG PO PAS KYANG CI
LA YANG YID LA MI BYA'O ZHES ZER BA DE DAG GI GZHUNG NI MANG DU
THOS PA'I SLOB

DPON KA MA LA SH'I LAS SNGAR SUN PHYUNG STE, LAS DANG PO PAS SO
SOR RTOG PA'I SHES RAB SNGON DU 'GRO DGOS PAR SHIN TU GSAL BAR
MDZAD ZIN TE, SPRIN DENGS PA'I NAM MKHA' LA NYI MA SHAR BA DANG
'DRA BA LA SRIN BU ME KHYER DANG 'DRA BAS SNANG BAR BYA MI DGOS
SO, ,YANG KHA CIG NA

RE GCIG DANG DU MA'I RANG BZHIN DANG BRAL BA'I PHYIR RANG BZHIN
MED DO ZHES ZER BA'I TSIG TZAM LA BRTEN NAS, NAN TAN GYIS RNAM
PAR MI RTOG PA BSGOMS PAS NI RNAM PAR RTOG PA NAM YANG MI LDOG
STE, 'PHAGS PA DKON MCHOG SPRIN LAS, THOS PA DANG BSAM PA TZAM
GYIS DON

MNGON SUM DU MI 'GYUR RO ZHES GSUNGS PAS NGES PAR SO SOR BRTAG
PAR BYA'O ZHES ZER TE, DE NI MDO SDE'I DON LOG PAR RTOGS PA YIN
NO, ,DE CI'I PHYIR ZHE NA, 'DI LTAR THOS PA DANG SEMS PA TZAM
GYIS DON MNGON SUM DU MI 'GYUR TE, DE LTA BAS NA SGOM DGOS SO
ZHES GSUNGS PA'I PHYIR

RO; ,DE LTA BAS NA THOS PA DANG SEMS PA TZAM GYIS DON MNGON SUM
DU MI 'GYUR TE, SO SOR BRTAG DGOS SO ZHES SMRAS PA NI DAM BCAS PA
RANG GI TSIG GIS BSAL BA YIN NO, ,SBYOR BA NI GANG DANG GANG GI
TSIG SNGA PHYI 'GAL BA DE NI RANG GI TSIG GIS BSAL BA YIN TE,
DPER NA NGA'I

@202A *, ,MA MO GSHAM YIN NO, ,ZHES ZER BA LTA BU'O, ,BSAM PA
TZAM GYIS DON MNGON SUM DU MI 'GYUR TE, DE BAS NA SO SOR BRTAG
PAR BYA'O ZHES ZER BA 'DI YANG TSIG SNGA PHYI 'GAL BA YIN PAS
RANG BZHIN GYI GTAN TSIGS SO, ,DE'I PHYIR DE NI GYI NA'O, ,GONG
MA

SKAD SMRA BA LA 'DI SKAD CES THOS PA TZAM GYIS MI CHOG STE, TSUL
BZHIN BSAM PAR BYA'O ZHES BRJOD PAR BYA STE, 'DI SKAD DU, SLOB
DPON KA MA LA SH'I LAS KYANG LHAG MTHONG GI TSOGS KYI SKABS SU
MANG DU THOS PA YONGS SU BTZAL BA DANG TSUL BZHIN SEMS PA DANG
ZHES GSUNGS SO, ,

KHA CIG NA RE THOS PA'I DUS SU RIG PAS 'JAL BA DE NYID SEMS PA
YIN TE ZHI GNAS SNGON DU BSTEN NAS YANG BSAM PA NI MA YIN NO ZHES
ZER TE, DE LTA MA YIN TE, 'PHAGS PA THEG PA CHEN PO LA DAD PA
BSGOM PA'I MDO LAS RIGS KYI BU RNAM GRANGS 'DIS KYANG 'DI LTAR
BYANG CHUB

SEMS DPA' RNAMS KYIS THEG PA CHEN PO LA DAD PA THEG PA CHEN PO LA
'JUG PA GANG CI YANG RUNG BA STE, DE THAMS CAD NI RNAM PAR MA
G-YENG BA'I SEMS KYIS DON DANG CHOS YANG DAG PAR BSAM PA LAS
BYUNG BAR RIG PAR BYA'O ZHES GSUNGS SO, ,BSGOM PA'I RIM PA DANG
POR MDZAD PA

LAS KYANG, DE LTA BAS NA TING NGE 'DZIN GYI LAG GIS BZUNG STE,
SHIN TU CHA PHRA BA'I SHES RAB KYI MTSON GYIS GZUGS LA SOGS PA LA
LOG PAR RNAM PAR RTOG PA'I SA BON GYI ZUG RNGU SEMS DE LA YOD PA
BSAL BAR BYA'O, ,DE LTA BAS NA RTZA BA NAS PHYUNG BA'I SHING DAG
PA LA MI SKYE BA BZHIN DU

RTZA BA MED PAS NA LOG PAR RNAM PAR RTOG PA'I SEMS DE YANG SKYE
BAR MI 'GYUR RO ZHES GSUNGS SO, ,DE LTA BAS NA THOS PA'I DUS SU
SEMS PA DE TZAM GYIS MI CHOG LA TING NGE 'DZIN SNGON DU 'GRO BA
YANG BSTAN DGOS SHING, DES KYANG MI CHOG STE DE LA GNAS PA'I SHES
RAB KYIS THOS PA'I

DON LA SO SOR BRTAG DGOS TE, DE SKAD DU, LHAG SPYOD 'DI NA TING
NGE 'DZIN BSGOM PA BZHIN, ,ZHES BYA BA LA SOGS PA GSUNGS NAS, GAL
TE CHOS LA BDAG MED SO SOR RTOG ,SO SOR DE BRTAGS ZHES BYA BA LA
SOGS PA GSUNGS SO, ,DE LTA BAS NA ZHI GNAS LA BRTEN NAS

@202B BSAM PA'I SHES RAB BSKYED PAR BYA STE, DE'I SKABS SU SNGAR
KHAMS BRTAS PAR BYED PA'I TSE NA SROD LA THUN RE BSGOM PA DE YANG
GZHAG LA, SPYOD LAM JI LTAR BDE BA BZHIN DU 'DUG NAS YUN KHAMS
RAB DANG 'BRING DANG THAMS MDA' RGYANG GSUM DANG GNYIS DANG GCIG
TU GOM PA THA

MAL PAS PHYIN PA'I BAR TZAM DU BSAM ZHING THUN GYI GRANGS NI
KHAMS RAB KYIS NYI MA RE LA BZHI, 'BRING GIS LNGA, THA MAS DRUG
BSAM STE, KHAMS ZHAN CING GRANGS MANG BA NI YUN THUNG BAS BYE
BRAG TU BYAS PA YIN NO, ,GSUM KAS KYANG DANG PO'I NYIN PAR THUN
GCIG BAS BSAM ZHING,

DE NAS RANG GI KHAMS GANG YIN PA'I TSAD DU PHYIN GYI BAR DU NYI
MA RE LA THUN RE BSNAN ZHING BSAM MO, ,DE'I BAR DU'AM, RANG RANG
GI THUN GYI TSAD DU PHYIN NAS BSAM PA'I SKABS SU YANG RUNG STE,
KHAMS MI BDE BA'I MTSAN MA BYUNG NA SRAN SKYED CING MI BSAM PA'I
TSE 'PHRAL LA ZHI BAR BYAS TE,

THUN BSNAN CING BSAM PA'I SKABS YIN NA KHAMS MI BDE BA MA BYUNG
GI BAR DU MI BSNAN PA DANG RANG RANG GI TSAD DU BSAM PA'I SKABS
SU MI BDE NA THUN GYI GRANGS 'BRI BA DANG BSKU MNYE LA SOGS PAS
ZHI BAR BYAS LA GONG MA BZHIN DU BSAM MO, ,GSUM KAS KYANG MTSAN
MO YE MI BSAM,

GNYID DANG NYAL BAS NYIN BAR GYI DUB BA DE BRTAS SU GZHUG GO ,DE
LA RE ZHIG GANG ZAG LA BDAG MED PA STON PA'I RIGS PAS JI LTAR
THOS PA LA BSAM STE, 'DI LTAR BSTAN BCOS LAS PHAL CHER BDAG TU
'DZIN PA'I GZHUNG SMRA BA MU STEGS PA'I GRUB PA'I MTHA' RIGS MI
MTHUN PA DPAG

TU MED PA SUN DBYUNG BA DANG BCAS PA GSUNGS TE, DE DAG SHES PAR
BYA BA YIN MOD KYI, 'ON KYANG SGRUB PA PO PHAL CHER LA DE DAG GIS
RE ZHIG MI GNOD DO, ,'O NA GANG GIS GNOD CE NA, 'DI LTAR PHUNG PO
DANG KHAMS DANG SKYE MCHED RNAMS KYI CHOS MA THOS PA'AM, MANG DU
THOS KYANG CHOS KYI

RJES SU MA 'BRANG BA THA MAL PA'I RTOG PA LA 'DI SNYAM DU BDAG NI
PHA DANG MA 'DI LAS SKYES TE, SNGON LAS 'DI DANG 'DI LTA BU BYAS
PA DE LTAR YANG DRAN NO, ,BDAG GI LUS 'DI NI SNGON NAS TSUL 'DI
LTAR GNAS SO ZHES PHUNG PO BZHI LA NI BDAG TU 'DZIN, GZUGS KYI
PHUNG PO LA NI

@203A *, ,BDAG GI 'DZIN TE, DE YANG RTAG PA DANG GCIG PUR SEMS
PA'AM, YANG NA RANGS PA LA DE LTAR SEMS PA DE BRTAG PAR BYA'O,
,SBYOR BA NI GANG DANG GANG MNGON SUM DANG RJES SU DPAG PAS DE
NYID KYANG DER MA DMIGS, DE LAS LOGS SHIG TU YANG MI

RNYED DE LA YANG DE DAG MI SNANG DE DAG LA YANG DE MI DMIGS, DE
DAG DANG LDAN PAR YANG MTHONG BA DE NI KUN RDZOB TU MED DE, DPER
NA RNAM PA LNGAS THO YOR LA MI BTZAL KYANG MA MTHONG BA LTA BU'O,
,NGA'O SNYAM DU BRTAG PA 'DI YANG MNGON SUM DANG RJES SU DPAG PAS
PHUNG PO DANG SKYE MCHED DANG

KHAMS RNAMS LA DE NYID DAM ZHES BYA BA LA SOGS PA LNGAS BTZAL NAS
MI DMIGS PAS DON GYIS NA KHYAB PAR BYED PA MI DMIGS PA YIN NO,
,YOD PA'I THA SNYAD LA SHES PA GNYIS KYI DMIGS PAS KHYAB PA'I
PHYIR RO, ,DE LA PHUNG PO LAS LOGS SHIG NA BDAG YOD DAM SNYAM

DU CUNG ZAD BSAMS LA, DE NAS 'DI SNYAM DU RE ZHIG MNGON SUM GYIS
NI MA MTHONG STE, MIG GNYIS SHIN TU PHYE NAS BLTAS KYANG BDAG TU
RUNG BA CUNG ZAD KYANG MA MTHONG NGO, ,RJES SU DPAG PAS KYANG MA
MTHONG STE, RTAGS GANG YANG MED PA'I PHYIR RO, ,DE LTAR LOGS SHIG

TU MA MTHONG BA DANG PHUNG PO LA BDAG GO SNYAM PA'I RTOG PA
'BYUNG BAS, PHUNG PO 'DI NYID BDAG YIN NO SNYAM DU SNGAR THA MAL
PA'I RTOG PA JI LTA BUS 'JUG PA BZHIN DU CUNG ZAD BRTAG PAR
BYA'O, ,DE NAS 'DI SNYAM DU PHUNG PO LA RTAG PA DANG GCIG PU'I
BDAG TU 'DZIN PA'I SHES

PA DE GANG YIN, MNGON SUM GYIS 'DZIN NAM, RJES SU DPAG PAS 'DZIN
PAR 'GYUR GRANG NA DE LA RE ZHIG MNGON SUM GYIS NI LUS LA GCIG PA
MA MTHONG STE, RKANG PA YAN CHAD NAS MGO MAN CHAD LA MIG GNYIS
SHIN TU PHYE NAS BLTAS KYANG MTHONG TSANG LA CHA SHAS MED PA'I
GCIG

PU CUNG ZAD KYANG MA MTHONG NGO, ,LAG PAS BYUGS NAS YANG CHA SHAS
MED PA'I GCIG PU NI CUNG ZAD KYANG MI RNYED DO, ,BRTAG PA MA
MTHONG STE YUD TZAM LA YANG 'GRO BA DANG SDOD PA DANG LDAN PA
DANG LDANG BA DANG 'DUG PA DANG NYAL BA DANG 'PHRES PA DANG,
BRKYANG BA DANG, BSKUM PA DANG,

@203B TSA BA DANG, GRANG BA DANG, GSHER BA DANG SKAM PA LA SOGS
PA MI 'DRA BAR SNANG NGO, ,RJES SU DPAG PAS GCIG PUR MA MTHONG
STE, GANG GI PHYIR MDOR BSDU NA, GZUGS KYI PHUNG PO LA BCO LNGA
DANG, TSOR BA'I PHUNG PO LA GSUM DANG, 'DU SHES KYI PHUNG PO LA
GSUM DANG, 'DU BYED

KYI PHUNG PO LA SEMS LAS BYUNG BA BZHI BCU RTZA DGU DANG MI LDAN
PA'I 'DU BYED BCU BZHI DANG, RNAM PAR SHES PA'I PHUNG PO LA
BRGYAD DE, DE DAG KHA CIG NI MNGON SUM DU MTHONG LA KHA CIG YID
CHES PA'I LUNG LAS KYANG GSUNGS SHING LAS KYI SGO NAS DPAG PAS
KYANG SHES TE, DU MAR RTOGS

PA DE'I PHYIR GCIG PA MED DE, RTAG PA DAG KYANG MA MTHONG STE 'DI
LTAR GANG RGYU DANG RKYEN GYIS 'DUS BYAS PA DE NI RTAG PA MED DO,
,DPER NA GAR GYI LTAD MO LTA BU'O, ,PHUNG PO 'DI YANG RGYU DANG
RKYEN GYIS 'DUS BYAS PAS RTAG PA MED DE, 'GAL BAS KHYAB PA DMIGS
PA'O, ,DE BAS NA

MNGON SUM DANG RJES SU DPAG PAS PHUNG PO 'DI RTAG PA DANG GCIG
PUR MA MTHONG NGO, ,'O NA BDAG LA PHUNG POR MTHONG NGAM SNYAM PA
LAS, DE MI SRID DE GZHI MA GRUB PA'I PHYIR RO, ,'O NA PHUNG PO LA
BDAG YOD DAM SNYAM PA LA DE YANG MI RUNG STE, 'DI LTAR GANG DE LA
DA YOD PAR MA MTHONG BA

DE NI DE LA DE YOD PA'I THA SNYAD DU MI RUNG STE, DPER NA RTA LA
RVA YOD PAR MA MTHONG BAS YOD PA'I THA SNYAD DU MI RUNG BA LTA
BU'O, ,PHUNG PO 'DI LA YANG SHES PA GNYIS KYI BDAG MA MTHONG BAS
YOD PA'I THA SNYAD DU MI RUNG NGO, ,'O NA BDAG DE PHUNG PO DANG
LDAN NAM ZHEN MA YIN TE, 'DI LTAR GANG

DANG GANG RANG GI NGO BO MA GRUB PA DE NI LDAN PA'I CHOS MED DE,
DPER NA MO GSHAM GYI BU LA GZUGS MDZES PA LA SOGS PA'I CHOS DANG
LDAN PA MED PA LTA BU'O, ,NAN GYIS RTAG PA'I BDAG 'DI YANG RANG
GI NGO BOS MA GRUB PAS LDAN PA'I CHOS SU MED DE, KHYAB PAR BYED
PA MI DMIGS

PA'O; ,KUN RDZOB TU YOD PA LA NI MNGON SUM DANG RJES SU DPAG PAS
DMIGS TE, DE'I PHYIR MI MTHUN PA'I PHYOGS LAS LDOG PA GRUB BO,
,LNGA YIS MA RNYED MTHUN LA ZHUGS, ,MI MTHUN PHYOGS LAS LDOG PA
GRUB, ,MTHUN LA ZHUGS PAS DPE GRUB STE, ,GTAN TSIGS

@204A *, ,DANG NI DPER SKYON MED, ,CES BYA BA NI BSDU BA'I TSIGS
SU BCAD PA'O, ,MI RTAG DU MAR SNANG BA'I PHYIR, ,MNGON SUM GYIS
NI MA BSAL TE, SGRUB PA'I RTAG GNYIS MED PA'I PHYIR, ,RJES DPAG
GIS KYANG MA BSAL TO, ,RTAG PA GCIG PAR MA SMRAS

PAS; ,RANG GI TSIG DANG 'GAL BA MED, ,MI RTAG RGYUN LA DGONGS
PA'I PHYIR, ,LUNG GIS KYANG NI MA BSAL TE, ,LOG PA'I LUNG LA ZHEN
MA RTOGS, ,RTAG DANG GCIG PUR GRANGS MED PAS, ,GRAGS PAS BSAL BA
'ANG MA YIN TE, ,BAR SKABS KYI NI TSIGS BCAD YIN, ,

TSAD NI CI TZAM DU BSAM ZHE NA, NAM PHUNG PO 'DI LA CHA SHAS MANG
PO DANG DU MA DANG SOB SOB PA DANG, SENG SENG PO DANG, MI RTAG
PAR NI NGES PA LA RTAG PA DANG RIL PO'I 'DU SHES NI MI SKYE STE,
SNYING PO'AM BDAG MED PA MI GCIG PA DU MA 'DUS PA 'JIG PA'I CHOS
RGYUD DANG LDAN PA'I NGES

PA BSTAN PAR SKYE STE, DE'I STOBS KYI KHA CIG GIS SKYO BA SKYE
ZHING MI DGA' BA 'BYUNG NGO, ,KHA CIG LA DGA' BA SKYE STE, DAM
PA'I CHOS RE MTSAR SNYAM PA DANG, RTAG PA DANG GCIG PUR 'DZIN
PA'I SHES PA DE NI NGES PAR 'KHRUL PA YIN TE, DE LA BDAG GAM SEMS
CAN RTAG PA DANG GCIG

PUR NI NGES PA MED DO SNYAM PA 'BYUNG STE, DE SRID DU BSAM MO,
,DE SKAD DU, 'PHAGS PA LANG KAR GSHEGS PA LAS KYANG, 'DI NA BDAG
GAM SEMS CAN MED, ,CHOS 'DI RGYU DANG BCAS LAS 'BYUNG, ,ZHES
GSUNGS SO, ,YANG KHA CIG GANG ZAG NI RTAG PA'AM GCIG PUR MA GRUB

STE; GONG DU SMOS PA BZHIN NO, ,MI RTAG PA DANG DU MAR YANG MA
GRUB STE RANG GI TSIG GIS GSAL BA'I PHYIR RO, ,GNYI GAR BRJOD DU
MED PA'I GANG ZAG NI YOD DO ZHES ZER BAS NA, DE LTA BU GCIG YOD
SRID DAM SNYAM PA LA, MI SRID DE DE 'DI LTAR RTAG PAR BRJOD DU
MED PAS NA GCIG DANG

BRAL BA, MI RTAG PAR BRJOD DU MED PAS NA DU MA DANG BRAL TE, DE
SKAD DU, DBU MA'I RGYAN LAS, RTAG DANG MI RTAG LA SOGS PAR, ,GANG
ZAG BSTAN DU MI RUNG BAS, ,GCIG DANG DU MA'I RANG BZHIN DANG,
,BRAL BAS GSAL BAR RAB TU SHES, ,ZHES GSUNGS SO, ,DA NI CHOS LA

@204B BDAG MED PAR BSAM PAR BYA STE, RE ZHIG 'DI SNYAM DU GANG
ZAG CES BYA BA RTAG PA DANG GCIG PUR BRTAG PA DE NI KUN RDZOB TU
YANG MED PAR NGES NA, RGYU DANG RKYEN GYIS BYUNG BA MI RTAG PA
DANG DU MA'I MTSAN NYID PHUNG PO DANG, SKYE MCHED DANG, KHAMS 'DI
DAG GANG GIS BSDUS, JI

LTAR SNANG, DON DAM PAR YOD DAM, 'O NA TE YOD PAR MA GRUB SNYAM
DU BSAM PAR BYA'O, ,DE LA GANG GIS BSDUS SHE NA, GNYIS KYIS TE,
GZUGS CAN DANG GZUGS CAN MA YIN PAS SO, ,DE GZUGS CAN GYIS NI
GZUGS KYI PHUNG PO DANG, SKYE MCHED BCU DANG, KHAMS BCUR BSDUS

SO; ,GZUGS CAN MA YIN PAS NI PHUNG PO BZHI DANG GZUGS KYI PHUNG
PO'I PHYOGS GCIG DANG, SKYE MCHED GNYIS DANG, KHAMS BRGYAD BSDUS
SO, ,DE LA PHUNG PO DANG, SKYE MCHED DANG, KHAMS GZUGS CAN LUS
DANG, KHANG KHYIM STONG PA DANG, MI STONG BA DANG, RI DANG, NAGS

TSAL DANG, RGYA MTSO DANG, CHU BO DANG, CHU BRAN LA SOGS PA BYIS
PA RNAMS LA PHYI ROL DU CHAD PA BZHIN DU SNANG BA 'DI DAG DE
BZHIN DU SEMS LAS LOGS SHIG NA YOD DAM, 'ON TE THOG MA MED PA'I
DUS NAS SEMS NYID GZUGS LA SOGS PA YANG DAG PA MA YIN PA LA MNGON
PAR ZHEN PA'I

DBANG GIS SNANG STE, DPER NA RMI LAM GYI GNAS SKABS NA, LUS DANG,
SA GZHI DANG, KHANG STONG LA SOGS PA SNANG BA LTA BU YIN SNYAM DU
BSAM PAR BYA'O, ,DE LA LUS LA SOGS PA 'DI DAG RDUL PHRA RAB TU
GZHIG LA, RDUL PHRA RAB RNAMS KYANG CHA SHAS KYI NGO BO NYID SO
SOR

BRTAGS NA, NGES PAR GZUNG DU MED PA'I PHYIR RANG BZHIN MED DE,
DPER NA GCIG DANG DU MA DANG BRAL BA'I PHYIR GANG ZAG MED PA LTA
BU'O SNYAM DU BSAM MO, ,DE SKAD DU, 'PHAGS PA LANG KAR GSHEGS PA
LAS, BLO GROS CHEN PO GLANG GI RVA YANG RDUL PHRA MOR BSHIG NA MI
'DUG GO, ,

RDUL PHRA MO RNAMS KYANG SO SOR BSHIG NA RDUL PHRA MO'I MTSAN
NYID DU MI GNAS SO ZHES GSUNGS SO, ,YANG GSUNGS PA, PHYI ROL
GZUGS NI YOD MIN TE, ,RANG GI SEMS NI PHYI ROL SNANG, ,ZHES
GSUNGS SO, ,DE LTA BAS NA GZUGS LA SOGS PA LOGS SHIG NA YANG DAG

@205A *, ,PAR YOD DO, ,SNYAM PAR NI LOG PAR RTOG PA'I RJES SU
'BRANG BA YIN TE, DE SGRUB PAR BYED PA'I RIGS PA NI MED CING YOD
PA LA GNOD PA CAN GYI TSAD MA NI MANG LA, LUNG GIS KYANG MED PAR
STON PAS SEMS NYID SNANG ZHES BYA BA DE NGES SO, ,DE SKAD DU,
'PHAGS

PA LANG KAR GSHEGS PA DE NYID LAS, RDZAS NI RDUL DU RNAM BSHIG
CING, GZUGS LA RNAM PAR MA RTOG CIG ,SEMS CAN RNAM PAR GZHAG PA
NI, ,LTA BA NGAN PAS MI SHES SO, ,ZHES GSUNGS SO, ,LUS SOGS RDUL
TZAM MA GRUB PHYIR, ,MED DE GANG ZAG MTSUNGS PA

YIN; LUNG GIS GRUB CING LOG RTOG PHYIR, ,DE GRUB RIGS MED 'DI
LEGS GNAS, ,ZHES BYA BA NI BSDU BA'I TSIGS SU BCAD PA'O, ,DE LA
'DI SNYAM DU DON DAM PAR RANG BZHIN MED PAR SGRUB PA NI SEMS NYID
SNANG BAR YANG MI 'GRUB STE, RIGS PA THUN MONG BA'I PHYIR RO, ,

'ON TE KUN RDOB TU YANG LOGS SHIG NA MED PAR BSGRUBS NA MI RIGS
TE, 'DI LTAR GANG RNAM PAR 'JOG PA MED PA DE NI SNANG BAR MI
'GYUR TE, DPER NA NAM MKHA'I ME TOG DANG, MO GSHAM GYI BU DANG,
RI BONG GI RVA SNANG BA'I MIG GI RNAM PAR SHES PA MI SKYE BA LTA
BU'O, ,DON MED

KYANG SNANG BA SNYAM PA 'DI YANG MI SNANG BAR THAL BAR 'GYUR TE,
KHYAB PAR BYED PA MI DMIGS PA'I SNYAM DU SEMS NA DE NI MI RIGS
TE, 'DI LTAR GANG THA DAD DU MTHONG BA DE NI GCIG TU MI GNAS TE,
DPER NA KHA DOG KHRA BO LTA BU'O, ,BUD MED GCIG LA YANG BYA RGOD
LA SOGS PA DANG,

SKYES BU G-YEN PA PA DANG RNAL 'BYOR PAS THA DAD DU MTHONG BAS
NGO BO GCIG TU MI GNAS TE, KHYAB PAR BYED PA 'GAL BA DMIGS PA'O,
,GANG GI PHYIR DON LOGS SHIG NA MED PA DE'I PHYIR DE LA 'DZIN PA
YANG MED DO, ,DE SKAD DU, 'PHAGS PA LANG KAR GSHEGS PA LAS, DON
YOD

MA YIN SEMS NYID DE, ,PHYI ROL DON MTHONG LOG PA YIN, ,RIGS PAS
RNAM PAR BRTAGS RNAMS KYIS, ,GZUNG DANG 'DZIN PA 'GAG PAR 'GYUR,
,ZHES GSUNGS SO, ,DON DAM RANG BZHIN MED BSGRUBS NA, ,RIGS PA
GCIG PHYIR SEMS KYANG MED, ,KUN RDZOB TU YANG MI

@205B BSGRUBS NA, ,MI RIGS RVA SOGS MI SNANG BZHIN, ,'DI MED THAL
'GYUR SNYAM SEMS NA, ,MI RIGS DNGOS GCIG THA DAD PHYIR, ,LOGS
SHIG GZUNG MED DE 'DZIN MED, ,DE SKAD BDE BAR GSHEGS PAS GSUNGS,
,ZHES BYA BA NI BSDU BA'I TSIGS SU BCAD PA'O, ,DE LTA BA NA 'DI

SNYAM DU SRID PA GSUM GYI RTZA BA NI SEMS KHO NA YIN LA, DE NYID
KYI RNAM PA NI YUL DU SNANG BA YIN TE, SPYOD YUL YIN PA'I PHYIR
SO SOR MTHUN MTHUN DU SBYAR TE, 'PHAGS PA LHAS KYANG, SRID PA'I
RTZA BA SEMS NYID DE, ,YUL RNAMS DE YI SPYOD YUL LO, ,ZHES GSUNGS
SO, ,DE NYID RTEN

CING 'BREL BAR 'BYUNG BA'I PHYIR DON DAM PAR YOD DO, ,DE SKAD DU,
,'PHAGS PA LANG KAR GSHEGS PAR LAS, BRTAGS PA'I DNGOS PO YOD MA
YIN, ,GZHAN GYI DBANG NI YOD PA STE, SGRO 'DOGS PA DANG SKUR
'DEBS PA'I, ,MTHAR RTOG PA NI BRLAG PAR 'GYUR, ,ZHES GSUNGS

SO SNYAM DU SEMS NA, DE NI MI RIGS TE, 'DI LTAR RE ZHIG BSGRUB
PA'I LUS 'DI LA BRTAG PAR BYA STE, SLOB DPON PHYOGS KYI GLANG
POS, RANG GI RNAM PA TZAM GYI NGO BOR NI, ,SHES BYA MA LUS RNAM
PAR BLTAS NAS NI, ,DE BZHIN NYID KYI YE SHES RDO RJE YIS, ,LUS
KYI 'KHRUL

'KHOR RAB TU GZHIG PAR BYA, ,ZHES GSUNGS SO, ,DE BAS NA LUS 'DI
DON DAM PAR YOD NA RIGS PA CHA SHAS MED PA'I MTSAN NYID DU YOD
DAM, CHA SHAS DANG BCAS PA'AM PHRA RAB TU YOD GRANG, DE LA RE
ZHIG PHYOGS DANG PO LTAR NA MDZUB MO 'DI CHA SHAS MED PA ZHIG YIN
NA,

TSIGS LAS LOGS SHIG NA YOD DAM, 'ON TE TSIGS DANG 'BREL GONG MA
LTAR DMIGS PA'I RIG BYAR GYUR PA'I PHYIR, ,BUM PA DANG RAS YUG
BZHIN DU LOGS SHIG TU DMIGS PAR THAL BAR 'GYUR RO, ,DE LTA BAS NA
LOGS SHIG NA MI DMIGS PA'I PHYIR MED DE, RANG BZHIN MI

DMIGS PA'O, ,'BREL PA'I PHYIR KYANG MI RIGS TE, TSIGS GSUM PO RE
RE LA YANG MDZUB MO RE RE RDZOGS PA ZHIG TU 'GYUR RO, ,DE LTAR
'GYUR MOD SNYAM PA LA CHA SHAS MED PA'I PHYIR TSIGS GCIG BSGRIBS
NA MDZUB MO THAMS CAD BSGRIBS PA'AM, DMAR NA THAMS CAD

@206A *, ,DMAR BAR THAL BAR 'GYUR RO, ,'ON TE TSIGS GCIG LA
PHYOGS GCIG GIS KHYAB NA, CHA SHAS YOD PAS GCIG PA NYID NYAMS PAR
'GYUR RO, ,DE LTA BAS NA LOGS SHIG NA MED PAS TSIGS DANG LDAN NO
SNYAM PA YANG MED DE, MDZUB MO GCIG TU 'DOD PA DANG THA MI

DAD PA'I PHYIR, MDZUB MO'I RANG GI NGO BO BZHIN DU TSIGS GSUM
GCIG TU THAL BAR 'GYUR RO, ,MDZUB MO YANG TSIGS GSUM DANG, THA MI
DAD PAS TSIGS GSUM YOD PA BZHIN DU GCIG TU 'DOD PA YANG DU MAR
THAL BAR 'GYUR RO, ,GANG GI PHYIR LOGS SHIG NA YANG MED, LDAN
PA'AM

'BREL PA'I PHYOGS KYANG MED PA DE'I PHYIR, CHA SHAS MED PA'I
PHYOGS MA GRUB PAS MED DO, ,'ON TE PHYOGS GNYIS PA LTAR NA RAGS
PA CHA SHAS DANG BCAS PA'AM TSOGS PAR YOD DO SNYAM NA DE YANG MI
RIGS TE, 'DI LTAR TSIGS DANG PO LA SOGS PA RANG GI CHA SHAS LAS
GZHAN DANG GZHAN

MA YIN PA NYID DU BRJOD DU MED PA'I PHYIR MA GRUB PAS MED DO, ,DE
LTA BAS NA RAGS PA CHA SHAS DANG BCAS PA YOD PAR YANG MA GRUB BO,
,DE BZHIN DU GZUGS LA SOGS PA YANG MED PA NYID DU KHONG DU CHUD
PAR BYA STE, DE DAG GI RANG BZHIN YANG 'DUS PA TZAM YIN PA'I
PHYIR LA 'DUS PA YANG DNGOS

PO MED PA NYID DU BSTAN PA'I PHYIR RO, ,'O NA PHYOGS GSUM PA RDUL
PHRA RAB KYI MTSAN NYID DU YOD DO SNYAM PA LAS, DE YANG MI RIGS
TE, 'DI LTAR RDUL PHRA RAB KYANG CHA SHAS THA DAD PA'I PHYIR GCIG
TU MA GRUB STE, RANG BZHIN 'GAL BA DMIGS PA'O, ,'O NA CHA SHAS
THA DAD PA DE DAG YOD

PAS DU MA MI SRID DO SNYAM PA LA, CHA SHAS MED PA'I RDUL GCIG MA
GRUB NA, CHA SHAS MED PA RDUL DU MA MI 'GRUB STE, DE NI DE BSAGS
PA YIN PA'I PHYIR RO, ,DE LTAR NGES PA LA SHES PA CUNG ZHIG 'DZIN
PA NI RTAGS RJES SU DPAG PA'I SGO NAS GRUB PA'O, ,DE'I RJES LA
LUS LA SOGS PA'I

RNAM PA 'DI DAG DON DAM PAR GCIG DANG DU MA DANG BRAL BA'I PHYIR
DON DAM PAR RANG BZHIN MED DO, ,DPER NA GZUGS BRNYAN BZHIN NO
SNYAM NAS GCIG LA YANG DMIGS SU MED DO SNYAM PA'I SHES PA'I SKYE
BA NI RJES SU DPAG PA'I SHES PA YIN NO, ,DE SKAD DU, 'PHAGS PA MI
'AM CI'I RGYAL

@206B PO LJON PAS ZHUS PA LAS, JI LTAR GZUGS BRNYAN ME LONG
SNANG, ,GCIG DANG GZHAN YANG RNAM SPANG STE, ,SNANG YANG DE LA
YOD MIN LTAR, ,DE BZHIN DNGOS RNAMS NGO BO NYID, ,CES GSUNGS SO,
,'O NA SEMS DANG SEMS LAS BYUNG BA CHA SHAS MED PA DON DAM PAR
YOD DO SNYAM PA LAS, DE

NI MI RIGS TE, 'DI LTAR MIG GI RNAM PAR SHES PA LA SOGS PA 'DI
LTAR RNAM PA DU MA DAG DANG THA MI DAD PA'I PHYIR, RNAM PA'I RANG
BZHIN NGO BO RANG GI DU MA GCIG PA NYID DO, ,'O NA DU MAR YOD DO
SNYAM PA LA, DE YANG MI RIGS TE, DE SKAD DU, DNGOS PO GANG DANG
GANG BRTAGS NA, DE DANG DE LA

GCIG PA MED, ,GANG LA GCIG PA YOD MIN PA, ,DE LA DU MA'ANG YOD MA
YIN, ,ZHES GSUNGS SO, ,DE LTA BAS NA YUL DU SNANG BA 'DI RANG
BZHIN MED NA SEMS YOD PAR GA LA 'GYUR TE, THA MI DAD PA'I PHYIR
RO, ,DE SKAD DU, 'PHAGS PA LHAS KYANG, YUL LA BDAG MED MTHONG NAS
NI, ,

SRID PA'I RTZA BA SEMS LDOG GO, ,ZHES GSUNGS SO, ,YANG GSUNGS PA,
TSOGS PA RNAMS LAS GZHAN YOD MIN, ,GZHAN MA YIN PA'ANG YOD MA
YIN, ,DE LTA MA GRUB TSIGS SOGS MED, ,DE PHYIR TSOGS PA TZAM DU
ZAD, ,TSOGS PA DANG NI BCAS PA YI, ,SOR MO LA SOGS RNAMS

KYIS NI, ,DNGOS PO THAMS CAD MED PAR BSTAN, ,TSOGS MA GTOGS PA'I
DNGOS PHRA'ANG MED, ,DE LTAR DON GCIG SHES BYED PA'I, ,BLO NI
GANG DU BRTAG PAR BYA, ,SEMS BYUNG TSOGS DANG BCAS SEMS KYI,
,DMIGS PA GCIG 'DIR JI LTAR 'GYUR, ,ZHES GSUNGS SO, ,RTEN

CING 'BREL PAR 'BYUNG BA'I PHYIR, DON DAM PAR YOD DO SNYAM PA
YANG KUN RDZOB LA RIGS TE, RANG BZHIN GYI GTAN TSIGS YIN PA'I
PHYIR RO, ,DON DAM PAR YOD PAR BSGRUBS NA NI 'GAL BAS KHYAB PA
DMIGS PA YIN PA'I PHYIR RO, ,GZHAN DU NA SGYU MA LA SOGS PA YANG
DON DAM PAR YOD PAR

THAL BAR 'GYUR RO, ,DE LTA BAS NA 'PHAGS PA KLU SGRUB KYIS, MA
RIG RKYEN LAS BYUNG BA LA, ,YANG DAG SHES PAS RNAM BRTAGS NA,
,SKYE BA DANG NI 'GAG PA'ANG RUNG, ,GANG YANG DMIGS PAR MI 'GYUR
RO, ,ZHES GSUNGS SO, ,GZHAN GYI DBANG NI YOD PA STE, ,ZHES BYA BA
LA

@207A *, ,SOGS PA'I LUNG DE YANG KUN RDZOB LA DGONGS NAS GSUNGS
PA YIN TE, MDO SDE NYID LAS, BLO YIS RNAM PAR GZHIBS NAS NI,
,GZHAN DBANG MED CING BRTAGS PA'ANG MED, ,GRUB PA'I DNGOS PO'ANG
YOD MED NA, ,BLO YIS JI LTAR RNAM PAR BRTAG ,ZHES

GSUNGS SO, ,TSAD CI TZAM DU BSAMS SHE NA, RTAGS GRUB PA DANG RJES
SU DPAG PA'I SHES PA SKYES PA'I SKABS SU RTOGS PA'I DON LAS GZHAN
DU MI 'PHRO LA, SEMS KYIS DPYAD PA'I GNAS MA RNYED PAS RANG GI
NGANG GIS SDOD PA CIG 'BYUNG STE, DE TZAM DU BSAM MO, ,DE SKYES
PA DE'I RJES LA

'DI SNYAM DU CI LA YANG MI GNAS PA'I SEMS SKYE BA CIG 'DUG SNYAM
PA'I BSAM PA 'BYUNG BA'O, ,DE LTA BAS NA RNAM PAR MA YENGS PA'I
YID KYIS GANG ZAG DANG CHOS LA BDAG MED PA JI SKAD BSHAD PA BZHIN
DU DPYANG NAS TSAD DU PHYIN PA DANG GZHAG LA RE ZHIG NGAL GSO'O,
,'DI DAG GANG GIS BSDUS

PA DANG, ,JI LTAR SNANG BA BSTAN PA DANG, ,DE LA LOG RTOG SUN
DBYUNG DANG, ,LUS LA BRTAG DANG TSAD BSTAN PA'O, ,ZHES BYA BA NI
BSDUS PA'I TSIGS SU BCAD PA'O,, ,,DA NI BSGOM PA'I SHES RAB
BSKYED PA DE RIGS TE, 'DI SNYAM DU BSAM PA'I SHES RAB GCIG DANG
DU MA DANG BRAL

BA'I RTAGS NGES PAR GRUB CING 'BREL PA DRAN PA'I RJES LA DNGOS PO
DANG DNGOS PO MED PA LA SOGS PAR SGRO 'DOGS PA'I SPROS PA MTHA'
DAG NGES PAR DPYAD PA'I SHES PA BRTAN POR SKYES KYANG BSGOM PA'I
SHES RAB KYIS GOMS PAR MA BYAS NA RNAM PAR MI RTOG PA'I YE SHES
CHOS THAMS CAD NAM

MKHA'I DKYIL LTA BU MNGON SUM DU MTHONG BA'I YE SHES SKYE MI SRID
DE, DPER NA RTA DKYUS KYI SA BSTAN NAS RGYUGS PA LA GEGS MED PA
LTAR BYAS KYANG MA RGYUGS NA DKYUS KYI ZHABS SU PHYIN PA'I DUS
MED PA LTA BU'O SNYAM DU BSAM MO, ,DE SKAD DU, 'PHAGS PA SDONG PO
BKOD PA LAS, DPER

NA RGYAL PO'I MI 'GA' ZHIG ,BANG MDZOD MANG PO BGRANG BYED KYANG,
,NOR PHYED TZAM YANG MI THOB PA, ,MA BSGOMS CHOS KYANG DE DANG
'DRA, ,ZHES BYA BA LA SOGS PA GSUNGS SO, ,'PHAGS PA TING NGE
'DZIN GYI RGYAL PO LAS KYANG, 'DI SKAD DU, DPER NA MI ZHIG NA
ZHING SDUG BSNGAL TE, ,LO GRANGS

@207B MANG POR RES 'GA' MA THAR BA, ,DE NI SDUG BSNGAL NAD KYIS
NYON MONGS TE, ,NA BA 'TSO BA'I CHED DU SMAN PA BTZAL, ,YANG DANG
YANG DU DES NI BTZAL BA DANG, ,SMAN PA MKHAS SHING RIGS PA DES
RNYED NAS, ,DES KYANG SNYING RJE NYE BAR BZHAG NAS SU, ,SMAN 'DI
GTANG BAR GYIS SHIG CES

BYIN PA, ,SMAN MANG PHAN PA BZANG PO DE RNYED NAS, ,NA BA 'TSO
BAR 'GYUR BA'I SMAN MI 'THUNG, ,SMAN PAS MA NYES SMAN GYIS MA
NYES TE, ,NAD PA DE NYID KYIS NI NYES PA YIN, ,DE BZHIN BSTAN PA
'DI LA RAB BYUNG NAS, ,STOBS DANG BSAM GTAN DBANG PO KUN RIG NAS,
,BSGOM

PA LA NI MNGON PAR BRTZON MI BYED, ,RIGS PA MI BRTZON GA LA MYA
NGAN 'DAS, ,ZHES GSUNGS SO, ,DE LA KHA CIG NA RE, BSGOM PAR BYA
BA NI GOMS PAR BYED PA NYID YIN TE, DON GZHAN MA YIN NO, ,DE LTA
BAS NA BSAM PA'I SHES RAB SO SOR RTOG PA DANG, ,'BYED PA KHO NA
GOMS PAS MI

RTOG PA'I YE SHES SKYE ZHES GRAGS TE, DE NI MI RIGS PAR TSIG GI
SIL BU'I MDO LAS, LAG PA RKANG PAS NOM BYED CING, ,NYAM NGA'I LAM
DU RGYUG BYED LTAR, ,RJES SU DPAG PA GTZOR 'DZIN PA, ,RNAM PAR
LTUNG BAR DKA' MA YIN, ,ZHES GSUNGS SO, ,DE LTAR BAS NA BSGOM
PA'I

RIM PA DANG POR MDZAD PA LAS KYANG, DE LTAR BSAM PA'I SHES RAB
KYIS YANG DAG PA'I DON BYE BRAG PHYED PAR BRTAGS PAR BYAS LA, ,DE
MNGON SUM DU BYA BA'I PHYIR BSGOM PA'I SHES RAB SKYED DO, ,THOS
PA LA SOGS PA TZAM GYIS NI DON MNGON SUM DU MI 'GYUR RO ZHES
'PHAGS PA DKON MCHOG

SPRIN LA SOGS PA LAS BSTAN TO ZHES GSUNGS TE, 'PHAGS PA DKON
MCHOG SPRIN LAS, BYANG CHUB SEMS DPA' SGRIB PA THAMS CAD RNAM PAR
SEL BAS GSOL PA, BCOM LDAN 'DAS RIGS KYI BU GANG DAG GIS THOS PA
LAS BYUNG BA'AM, BSAM PA LAS BYUNG BA'I SHES PAS

CHOS KHONG DU CHUD PAR GYUR PA DE RANG GIS RIG PA MA LAGS SAM,
,BCOM LDAN 'DAS KYIS BKA' STZAL PA, RIGS KYI BU MA YIN TE, THOS
PA TZAM MAM BSAM PA TZAM GYIS NI, RANG GI RIG PA'I CHOS KHONG DU
CHUD PAR MI NUS SO, ,RIGS KYI BU DE LTA BAS NA DPE NYON CIG ,RIGS
KYI BU

@208A *, ,'DI LTA STE, DPER NA 'BROG DGON PA CHEN POR SOS KA'I
ZLA BA THA MA LA MI LA LA ZHIG SHAR PHYOGS NAS NUB PHYOGS SU 'GRO
LA DE NAS MI GZHAN ZHIG NUB PHYOGS NAS SHAR PHYOGS SU 'ONG STE,
DE YANG SOS KA'I TSA BAS YONGS SU GDUNGS PAR GYUR NAS SKOM GYIS
NYEN PA

DES SHAR PHYOGS NAS 'ONG BA'I MI DE LA 'DI SKAD CES SMRAS TE, KYE
SKYES BU SOS KA'I TSA BAS YONGS SU GDUNGS TE SKOM GYIS NYEN NA,
GANG NA MTSO'AM LTENG KA'AM RDZING BU GANG CHU BSIL ZHING DANG SA
LA RNYOG MA MED PA GSAL BAS GANG BA YOD DE, GANG DU BDAG TSA BA
DANG SKOM PA RAB TU ZHI

BAR 'GYUR BA'I LAM BDAG LA STON CIG CES ZER LA, SHAR PHYOGS NAS
'ONG BA'I MI DE YANG LAM SHES PA, LAM LA MKHAS PA LAM MTHONG BA
LAM GYI MTSAN MA MTHONG BA ZHIG YIN TE, DES DE NA CHU'I NYES PA
DANG BRAL BA'I CHU SNGON CHAD MTHONG LA, SNGON MYANG ZHING SNGON
YANG ZHUGS

PA YIN TE, DES MI DE LA 'DI SKAD DU, KYE GROGS PO LAM 'DI NAS LAM
KHA BRAG MTHONG GI BAR DU SONG LA, KYE SKYES BU KHYOD KYIS G-YON
GYI LAM BOR TE, G-YAS KYI LAM NAS NAGS TSAL SNGON PO DANG NAGS
TSAL DE'I DBUS NA MTSO'AM LTENG KA'AM RDZING BU CHU BSIL ZHING

DANGS LA RNYOG MA MED PA GSAL BAS GANG BA MTHONG GA BAR DU SONG
LA DER SKYES BU KHYOD SKOM PA DANG TSA BA MED PAR BYOS SHIG ,CES
ZER NA RIGS KYI BU DE JI SNYAM DU SEMS, SOS KA'I TSA BAS GDUNGS
TE, SKOM GYIS NYEN PA'I MI DES CHU THOS MA THAG PA DANG BSAM PA
TZAM GYIS

TSA BA MED PAR 'GYUR RAM, SKOM PA DANG YANG BRAL BAR 'GYUR RAM,
CHU BSIL BA YANG RANG GIS RIG PAR 'GYUR RAM, GSOL PA, BCOM LDAN
'DAS MA LAGS SO, ,BCOM LDAN 'DAS MI DE NAM DER PHYIN NAS DES CHU
DER ZHUGS TE 'TSAL BAR GYUR PA DE'I TSE MI DE'I TSA BA DE

MA MCHIS PAR 'GYUR RO, ,SKOM PA DANG YANG BRAL BAR 'GYUR RO, ,DE
BSIL BA YANG RANG GIS RIG PAR 'GYUR RO, ,BCOM LDAN 'DAS KYIS BKA'
STZAL PA, DE BZHIN DU RIGS KYI BU THOS PA TZAM DANG BSAM PA TZAM
GYIS RANG GIS RIG PA'I CHOS KHONG DU CHUD PAR MI NUS SO, ,

@208B DE LA RIGS KYI BU 'BROG CES BYA BA 'DI NI 'KHOR BA'I 'BROG
GI TSIG BLA DAGS SO, ,MI SOS KA'I TSA BAS YONGS SU GDUNGS SHING
SKOM GYIS NYEN PA ZHES BYA BA 'DI NI NYON MONGS PA'I GDUNG BAS
YONGS SU GDUNGS ZHING, YUL GYI SRED PAS NYEN PA'I SEMS CAN RNAMS
KYI TSIG BLA

DAGS SO, ,LAM SHES PA ZHES BYA BA 'DI NI BYANG CHUB SEMS DPA'
THAMS CAD MKHYEN PA NYID KYI LAM LA MKHAS PA CHOS MYONG BA CHOS
RANG GIS RIG PA RNAMS KYI TSIG BLA DAGS SO, ,CHU GSAL ZHING DANGS
LA RNYOG PA MED PA GSAL BA ZHES BYA BA 'DI NI DON DAM PA'I CHOS
NYID KYI TSIG BLA

DAGS SO, ,YANG RIGS KYI BU DPE NYON CIG ,RIGS KYI BU DE JI SNYAM
DU SEMS, GAL TE DE BZHIN GSHEGS PA TSE'I TSAD BSKAL BAR BZHUGS TE
'DZAM BU'I GLING GI MI RNAMS KYI MDUN DU 'DI LTA STE, LHA'I BDUD
RTZI DRI ZHIM PA DANG GTZANG BA DANG GYA NOM PA DANG SHIN TU ZHIM
PA DANG REG

NA BDE BA LAS BRTZAMS TE BSNGAGS PA BRJOD NA RIGS KYI BU DE JI
SNYAM DU SEMS, CI SEMS CAN DE DAG GIS LHA'I BDUD RTZI DE'I RANG
GI BSNGAGS PA RANG GIS RIG PAR 'GYUR RAM, GSOL PA BCOM LDAN 'DAS
MA LAGS SO, ,BCOM LDAN 'DAS KYIS BKA' STZAL PA, RIGS KYI

BU DE LTA BAS NA KHYOD KYIS RNAM GRANGS 'DI THOS PA'AM BSAM PA
TZAM GYIS RANG GIS RIG PA'I CHOS KHONG DU CHUD PAR MI NUS PAR RIG
PAR BYA'O, ,RIGS KYI BU YANG DPE NYON CIG ,RIGS KYI BU 'DI LTA
STE DPER NA MI ZHIG GIS SHING TOG GI RNAM PAR SNGON SEMS CAN SUS
KYANG MA MYANGS PA ZHIG

MYANGS PAR GYUR PA DES MI GZHAN ZHIG GI MDUN DU SHING TOG GI RNAM
PA DE'I BSNGAGS PA 'DI LTA STE, KHA DOG PHUN SUM TSOGS PA DANG,
RO PHUN SUM TSOGS PA DANG, DRI ZHIM PA LAS BRTZAMS TE BRJOD NA
RIGS KYI BU DE JI SNYAM DU SEMS, CI MI DES SHING TOG GI RO DE
RANG GIS RIG PAR

'GYUR RAM, GSOL PA, BCOM LDAN 'DAS MA LAGS SO, ,BCOM LDAN 'DAS
KYIS BKA' STZAL PA, RIGS KYI BU DE LTA BAS NA KHYOD KYIS RNAM
GRANGS 'DI JI LTAR THOS PA TZAM MAM BSAM PA TZAM GYIS SO SO RANG
GIS RIG PA'I CHOS KHONG DU CHUD PAR MI NUS PAR RIG PAR BYA'O ZHES

@209A *, ,GSUNGS SO, ,MA BSGOMS SNGON DU MI 'GYUR DANG, ,DE LA
LOG PAR RTOG PA DANG, DE YI SUN DBYUNG BSTAN PA DANG, ,LUNG GIS
RGYAS PAR BSTAN PA YIN, ,ZHES BYA BA NI BSDU BA'I TSIGS SU BCAD
PA'O, ,DE LA BSOD NAMS KYI TSOGS KYI YAN LAG NI,

PHUNG BA GSUM PA'AM, YAN LAG BDUN PA'AM, CHOS SPYOD BCU'AM, CHOS
SPYOD BCU GSUM MAM, CHOS SPYOD NYI SHU YIN TE, BSLAB PA KUN LAS
BTUS PA LAS, DE DAG NI BSOD NAMS KYI PHUNG PO YIN PA'I PHYIR RO
ZHES GSUNGS SO, ,DE LTA BAS NA GONG DU SMOS PA

BZHIN DU TSUL KHRIMS LA SOGS PA ZHI GNAS DANG LHAG MTHONG GI
TSOGS LA LEGS PAR GNAS PA'I RNAL 'BYOR PAS BSGOM PA'I TSE THOG
MAR BYA BA CI YOD PA THAMS CAD YONGS SU RDZOGS PAR BYAS LA SGRA'I
TSER MA MED PA YID DANG MTHUN PA'I GNAS BRAG PHUGS SAM RTZA'I
SPYIL

BU'AM KHANG PA LA SOGS PAR PHYAG DAR DANG ZHAL ZHAL DANG MAndAL
CI NUS KYIS BYAS TE, DER SANGS RGYAS DANG BYANG CHUB SEMS DPA'I
SKU GZUGS RI MOR BRIS PA MDUN LOGS SU BKRAM PA'AM, LUGS SKU MDUN
LOGS SU BZHUGS PA LA MCHOD PA'I YO BYAD 'BYOR TSAD

DBUL BA KHANG PAR GO RIMS BZHIN DU BSHAMS NAS 'DI SNYAM DU PHYOGS
BCU'I 'JIG RTEN GYI KHAMS NA SEMS CAN JI SNYED YOD PA DE DAG
THAMS CAD LAN DU MAR BDAG GI PHA DANG MAR MA GYUR PA'I SEMS CAN
GCIG KYANG MED DO ZHES THOG MA MED PA'I DUS KYI MDO LAS DE BZHIN

GSHEGS PAS GSUNGS TE, DE LTA BAS NA JI LTAR 'JIG RTEN GYI MI SRID
ZHU CAN PHA DANG MA LA SDANG BA'I SEMS SPANGS SHING KHON DU 'DZIN
PA POR NAS PHA DANG MA DE GNYIS BDE BAR 'DOD PA KHO NA YIN PA DE
BZHIN DU BDAG GIS KYANG 'KHOR BA THOG MA MED PA NAS LUS JI SNYED
CIG BSKYED

CING GSOS PA'I PHA MA 'DI DAG LA SDANG BA'I SEMS LA DGE BA 'AM
PHAN PA'I MYU GU 'BYUNG BA'I THA BA SKAM PO DANG 'DRA BA DE YUD
TZAM LA MI SKYED CING KHON DU 'DZIN PA YANG SPANGS NAS KHA NA MA
THO BA MED PA'I CHOS KYIS DENG NAS BYANG CHUB KYI SNYING PO LA
'DUG GI BAR DU RTAG TU BDE BA DANG PHRAD PAR 'DOD

@209B PA'I RNAM PA BSGOM PAR BYA'O SNYAM DU BSAMS TE, DE NI BYAMS
PA'O, ,YANG JI LTAR 'JIG RTEN NA MI SRID ZHU CAN NI PHA MA BDE
BAR 'DOD PA'I RNAM PA 'BYUNG BA DE DANG MI MTHUN PA SDUG BSNGAL
DANG SDUG BSNGAL GYI RGYU LA GNAS PA MTHONG NA DES BDAG LA YID
KYI RNAM PAR SHES PA DANG MTSUNGS

PAR LDAN PA'I TSOR BA YID MI BDE BA DANG DE'I RKYEN GYIS LUS KYI
RNAM PAR SHES PA DANG MTSUNGS PAR LDAN PA'I TSOR BA SDUG BSNGAL
SKYE ZHING BDE BA SPANG BA DE BZHIN DU RNAL 'BYOR PAS KYANG PHA
DANG MA 'DI DAG THAMS CAD RTAG TU BDE BAR 'DOD PA'I RNAM PA
BSKYED PA LA DE DANG MI MTHUN PA SDUG BSNGAL DANG

SDUG BSNGAL GYI RGYU LA GNAS PAS ZAG PA DANG BCAS PA'I PHUNG PO
LNGA NI SDUG BSNGAL GYI GONG BU YIN TE, JI SKAD DU, 'PHAGS PA
DPAS BYIN GYIS ZHUS PA LAS, PHUNG PO LNGA GRUB PA LAS SDUG BSNGAL
GYI GONG BU YIN NO ZHES GSUNGS SO, ,DE LTA BAS NA SDUG BSNGAL
RNAM PA GSUM GYIS CI

RIGS PAR SDUG BSNGAL ZHING SDUG BSNGAL GYI GONG BU 'DI DAG JI
LTAR SPANG SNYAM DU YID KYIS SHIN TU GDUNG BA BSKYED DO, ,DE NI
SNYING RJE STE, DES RNAL 'BYOR PA'I BDE BA DANG YID BDE BA SPANG
BAS DE SEL ZHES KYANG BYA STE, GZHAN SDUG BSNGAL BA MTHONG NAS
BDE BA SPONG ZHING SDUG BSNGAL BA

DANG YID MI BDE BA'I NAD SKYES BA DE NI, SNYING RJE LAS BYUNG BA
YIN TE, DE SKAD DU, 'PHAGS PA DRI MA MED PAR GRAGS PAS BSTAN PA
LAS, BYANG CHUB SEMS DPA' RNAMS KYI NAD SNYING RJE LAS BYUNG BA
YIN NO ZHES GSUNGS SO, ,DE LTAR SNYING RJE CHEN PO DUNG GIS
BSKYOD LA, 'GRO BA

MTHA' DAG GI SDUG BSNGAL DE GTAN SPANGS NAS BYANG CHUB KYI SNYING
PO LA DGOD PAR BYA'O, ,SNYAM DU SEMS BSKYED NAS, PHYOGS BCU NA
BZHUGS PA'I SANGS RGYAS DANG BYANG CHUB SEMS DPA' THAMS CAD YID
KYI MNGON SUM DU DMIGS LA TSIG 'DI SKAD CES, PHYOGS BCU

DUS GSUM SANGS RGYAS DANG, ,BSTAN DANG DON DAM BSGRUB CHOS DANG,
,'PHAGS DANG DE RJES SLOB PA LA, ,SGO GSUM DANG BAS PHYAG 'TSAL
LO, ,GONG DU BSHAMS PA'I MCHOD PA YANG SKABS DER DBUL LO, ,ME TOG
'BRAS BU SPOS KYI SHING RNAMS DANG, ,BDUG PA'I

@210A *, ,SHING DANG RIN CHEN SHING RNAMS SOGS, ,NAM MKHA'I MTHAR
THUG YONGS SU MA GZUNG BA, ,BLO YIS BLANGS NAS DKON MCHOG GSUM LA
DBUL, ,BYANG CHUB SNYING POR MCHIS KYI BAR, ,SANGS RGYAS RNAMS LA
SKYABS SU MCHI, ,CHOS

DANG BYANG CHUB SEMS DPA' YI, ,TSOGS LA'ANG DE BZHIN SKYABS SU
MCHI, ,THOG MA MED PA'I DUS NAS BDAG GI SEMS, ,MNGON ZHEN 'DOD
CHAGS LA SOGS NYES BRGYA YIS, ,LUS NGAG GSUM GYIS BGYID BTZAL
RJES YI RANG, ,MI BZAD GNOD SEMS DKON MCHOG

GSUM LA BSHAGS, ,CHOS DANG LDAN PA'I BYA BA'I CHED KYI PHYIR,
,'JIG RTEN GYI NI KHAMS RNAMS THAMS CAD KYI, ,SANGS RGYAS DANG NI
BYANG CHUB SEMS DPA' LA, ,RANG GI LUS NI NGES PAR 'BUL BAR BGYI,
,SANGS RGYAS KUN GYI THUGS BSKYED NAS, ,CHOS KYI 'KHOR LO

BSKOR BA DANG, ,BYANG CHUB SEMS DPA' LA SOGS KYI, ,DGE BSAGS
RNAMS LA YI RANG NGO, ,BDE GSHEGS BYANG CHUB BRNYES GYUR KYANG,
,'KHOR RNAMS DAM CHOS GZUNG SLAD DU, ,CANG MI GSUNG BAR BZHUGS
RNAMS LA, ,CHOS KYI 'KHOR LO BSKOR BAR BSKUL, ,LE

LO CAN GYI 'KHOR RNAMS 'DUL BYED DU, ,'DUS BYAS MI RTAG NGES PAR
BSTAN PA'I PHYIR, ,MYA NGAN 'DA' BA'I TSUL BSTAN ZHES RNAMS LA,
,'KHOR BA JI SRID BAR DU BZHUGS PAR GSOL, ,JI LTAR BDE GSHEGS MAR
ME MDZAD SOGS KYI, ,SPYOD DANG BCAS PAS BYANG CHUB

THUGS BSKYED LTAR, ,BDAG GIS BYANG CHUB CHEN POR SEMS BSKYED NAS,
,DENG NAS BSLAB PA GSUM LA GNAS PAR BGYI, ,RTOG PA THAMS CAD
SPANG SLAD DU, ,DKON MCHOG GSUM LA PHYAG SOGS BGYIS, ,DE PHYIR
BDAG GI DGE BSAGS 'DI, ,BDAG LA

RNAM SMIN 'BRAS MA GYUR, ,ZHES BSNGO BAR BYA'O,, ,,DA NI LUS BCOS
PAR BYA STE, KHRI'AM, KHRI'U'AM, RTZVA BTING BA'AM, STAN BDE BA'I
STENG DU SKYIL MO KRUNG BCAS TE 'DUG PAR BYA'O, ,DE CI'I PHYIR
ZHE NA, RGYU LNGA YANG DAG PAR MTHONG BA'I PHYIR TE, LUS

@210B LEGS PAR BSGRIMS NA, SPYOD LAM DE SHIN TU SBYANGS PA SKYE
BA DANG RJES SU MTHUN PA YIN PA'I PHYIR MYUR BA MYUR BA KHO NAR
SHIN TU SBYANGS PA SKYE BA DANG, DE BZHIN DU 'DUG PAS YUN RING DU
'DA' BAR BYED NUS SHING SPYOD LAM DES DE'I LUS SHIN TU NGAL BAR
MI 'GYUR BA DANG, DE BZHIN

DU SPYOD LAM DE NI GZHAN MU STEGS PA DANG, PHAS KYI RGOL BA DAG
DANG THUN MONG MA YIN PA DANG, SPYOD LAM DES 'DUG PA GZHAN DAG
GIS MTHONG NA SHIN TU DANG BA SKYE BAR 'GYUR BA DANG, DE BZHIN DU
SPYOD LAM DE NI SANGS RGYAS RNAMS KYIS RJES SU GNANG ZHING BSTEN
PA YIN PA'I PHYIR TE,

RGYU DE LNGA YANG DAG PAR MTHONG BA'I PHYIR SKYIL MO KRUNG BCAS
TE LUS DRANG POR BSRANG NAS DRAN PA PHYOGS PAR GZHAG STE 'DUG PAR
BYA'O, ,LUS DRANG PO GANG ZHE NA, LUS BSAL BAR BSRANG STE GZHAG
PA DANG, SEMS LA G-YO BA MED CING TSUL 'CHOS PA MED PA DRANG POR
GZHAG PA'O,,

DE LA LUS DRANG POR RAB TU ZIN PAS NA RMUGS PA DANG GNYID KYI
SEMS YANG DAG PAR BLANGS TE GNAS PAR MI BYED DO, ,SEMS LA G-YO BA
MED CING TSUL 'CHOS PA MED PA NAS PHYI ROL DU RNAM PAR G-YENG BA
YANG DAG PAR BLANGS TE GNAS PAR MI BYED DO, ,DE LA DRAN PA PHYOGS
PAR

GZHAG STE, GNAS PAR BYED PA GANG ZHE NA, TSUL BZHIN YID LA BYED
PA DANG MTSUNGS PAR LDAN PA'I DRAN PA NI NAG PO'I PHYOGS THAMS
CAD LAS PHYIR PHYOGS SHING MI MTHUN PA'I PHYIR DRAN PA PHYOGS PA
ZHES BYA'O, ,DE NAS PHRAG PA MNYAM PAR GZHAG LA MGO MI MTHO MI
DMA'

ZHING PHYOGS GCIG TU MI G-YO BAR GZHAG STE, SNA NAS LTE BAR DRANG
POR GZHAG GO, ,MI HA CANG MI DBYE HA CANG YANG MI GZUM PAR SNA'I
RTZE MOR GTAD CING, SO DANG MCHU YANG THA MAL PAR GZHAG GO, ,LCE
YANG YA SO'I DRUNG DU BZHAR RO, ,DBUGS PHYIR 'BYUNG BA DANG NANG
DU RNGUB

BA YANG SGRA CAN DANG RNGAM PA CAN DANG, DBUGS RGOD BAG CAN DU MI
BTANG ZHING CI NAS MA TSOR BAR DAL BUS LHUN GYIS GRUB PA'I TSUL
DU DBUGS NANG DU RNGUB PA DANG, PHYIR 'BYUNG BA DE LTAR BYA'O,
,DE LA MTSAMS SBYOR BA'I SHES PA GANG ZHE NA, DBUGS SNYOMS MA
THAG DU 'DI SNYAM DU

@211A *, ,SRID PA GSUM GYI SEMS CAN 'DI DAG GIS CHOS THAMS CAD
KYI DE BZHIN NYID MA RTOGS SHING, LOG PAR RTOGS PA DANG, GOMS PAR
MA BYAS PA DE BZHIN NYID MNGON SUM DU BYED PA RNAM PAR MI RTOG
PA'I YE SHES SKU GSUM GYI MCHOG DE MA RTOGS SO, ,BDAG

GIS CI NAS KYANG CHOS NYID DE PHYIN CI MA LOG PAR RTAG TU YUN
RING POR GUS PAR BSGOMS LA YE SHES DE THOB PAR BYAS NAS GZHAN DAG
GIS KYANG DE KHO NA NYID MNGON SUM DU BYED PA'I YE SHES DE THOB
PAR BYA'O SNYAM DU BSAM MO, ,DE BZHIN NYID DE GANG ZHE NA, CHOS
THAMS CAD DON DAM PAR

YOD PAR YANG MA GRUB, MED PAR YANG MA GRUB BO, ,DES NA GNYIS KAR
YANG MA GRUB, GNYI GA MA YIN PA CI YANG MED DO, ,DE SKAD DU, 'JAM
DPAL GNAS PA LAS KYANG DE SPYOD PA SPROS PA MED CING NYE BAR ZHI
STE, YOD DO ZHES KYANG KHAS MI LEN, MED DO ZHES KYANG KHAS MI
LEN,

YOD KYANG YOD LA MED KYANG MED DO ZHES KYANG KHAS MI LEN, YOD PA
YANG MA YIN MED PA YANG MA YIN ZHES DE SKAD KYANG KHAS MI LEN TO
ZHES GSUNGS SO, ,DE BAS NA BSAM PA'I SHES RAB KYIS CI YANG MA
RNYED DE, DE TZAM LA GZHAN MA YIN PA'I DON GYIS DE BZHIN NYID CES
SGRO BTAGS

NAS BRJOD DE, DE BAS NA DE BZHIN NYID TZAM YANG YANG DAG PAR MA
GRUB PAR DRAN PAR BYA'O, ,DE LA SEMS JI LTAR GZHAG PA GANG ZHE
NA, DE BZHIN NYID TZAM MA GRUB PAR DRAN NAS DE MA THAG TU SEMS
SHES PA SHIN TU BSGRIMS LA, 'DI YUL GYI CHOS NYID CES BYA BA 'AM,

SEMS KYI CHOS NYID CES BYA BA'AM, CHOS JI BZHIN MA ZHES BYA
BA'AM, BSAM GYIS MI KHYAB PA'I DBYINGS ZHES BYA BA'AM, CI YANG MA
YIN PA ZHES BYA BA'AM, DON DAM PA ZHES BYA BA'AM, SPROS PA THAMS
CAD DANG BRAL BA ZHES BYA BA LA SOGS PA ZAB MO STON PA'I TSIG

THAMS CAD KYI RJES SU 'BRANGS NAS GZHAG PAR MI BYA'O, ,DE LA NYES
PA SPANGS PA GANG ZHE NA, MDOR BSDU NA BZHI STE, NYE BA'I NYON
MONGS PA'I NYES PA GANG ZHI GNAS DANG LHAG MTHONG GI MTSAN NYID
MA SHES PA'I NYES PA DANG, LUNG DU MA BSTAN PA'I NYES PA DANG,
LUS

@211B DANG SEMS MI BDE BA'I NYES PA'O, ,DE SPANG BA NI NYES PA RE
RE'I SKABS SU BSTAN TO, ,DE LA NYE BA'I NYON MONGS PA NI GSUM
STE, RGOD PA DANG, DMIGS PA LA MI DGA' BA DANG, BYING BA'O, ,DE
LA RGOD PA'I NGO BO NI DPER NA RNAM PAR G-YENGS PA'I MI LTA
BU'AM, SPRE'U BZHIN

DU SEMS DMIGS PA LA MI GNAS PA'O, ,DE'I RGYU NI BZHI STE, SDUG
PA'I MTSAN NYID YIN LA BYED PAS PHYI ROL GYI LUS LA CHAGS PA'I
'DUN PA YIN NA, 'DI LTAR RNAM PAR BSNGOS PA DANG RNAM PAR RNAGS
PA DANG, RNAM PAR 'BUS GZHIGS PA DANG, RNAM PAR BSAM PA DANG,

RNAM PAR ZOS PA DANG, RNAM PAR DMAR BA DANG, RNAM PAR 'THOR BA
DANG, RUS GONG NGAM, KENG RUS SAM, RUS PA'I KENG RUS YID LA BYED
PAS ZHI BAR BYA'O, ,YANG NA 'PHAGS PA TING NGE 'DZIN GYI RGYAL PO
LAS, GANG ZHIG 'DOD CHAGS SEMS KYIS NI, ,BUD MED RUL

PA BSTEN BYED PA, ,'GRO BA RUL PAR 'GRO 'GYUR TE, ,DES NA NGAN
'GROR 'GRO BAR 'GYUR, ,ZHES GSUNGS SO, ,DE DRAN PAS ZHI BAR
BYA'O, ,KHONG KHRO BA'I RGYUS GNOD SEMS SKYES NAS SEMS G-YENGS NA
SEMS CAN THAMS CAD BDE BAR 'DOD PA BYAMS PA BSGOMS

PA 'AM; GNOD SEMS KYI NYES DMIGS DRAN PAS ZHI BAR BYA STE, BYAMS
PA SENG GE SGRA'I MDO LAS, BYANG CHUB SEMS DPA' LA THA BA'AM NGAN
SEMS BSKYED PA DE TZAM GYI BAR DU DMYAL BAR GNAS PAR GO CHA BGO
DGOS SO ZHES GSUNGS SO, ,'PHAGS PA 'JAM DPAL

RNAM PAR ROL BA'I MDO LAS KYANG, KHONG KHRO KHONG KHRO ZHES BYA
BA DE NI 'JAM DPAL GANG DAG DGE BA'I RTZA BA BSKAL PA BRGYAR
BSAGS PA 'JOMS PAR BYED PA STE, DE BAS NA KHONG KHRO BA ZHES
BYA'O ZHES GSUNGS SO, ,'PHAGS PA ZLA BA'I SGRON MA'I MDO LAS
KYANG, ,PHAN TSUN

GNOD PA'I SEMS SU GANG BYED PA, ,DE LA TSUL KHRIMS THOS PA SKYOB
MI BYED, ,BSAM GTAN DANG NI DGON GNAS MI SKYOB STE, ,SBYIN DANG
SANGS RGYAS MCHOD PA'ANG SKYOB MI BYED, ,CES GSUNGS SO, ,NYE DU
DANG, LJONGS DANG, MI 'CHI BA'I RNAM PAR RTOG PA DANG, SNGON

@212A *, ,DGOD PA DANG, RTZES PA DANG, DGA' MGUR SPYAD PA RJES SU
DRAN PA DANG, LONGS SPYOD LA CHAGS PAS G-YENGS NA, 'DUS BYAS
THAMS CAD MI RTAG PA DANG, SDUG BSNGAL BAR DRAN PAR BYA'O, ,YANG
NA 'PHAGS PA RGYA CHER ROL PA LAS, ,SRID GSUM

RGA DANG NAD KYI SDUG BSNGAL 'BAR, ,'CHI MED RAB 'BAR 'DI NA MGON
MED PA, ,SRID LAS 'BYUNG LA 'GRO BA RTAG TU RMONGS, ,BUM PAR CHUD
PA'I BUNG BA 'KHOR BA BZHIN, ,RTAG TU GZUGS SDUG MCHOG DANG SGRA
SNYAN DANG, ,DRI ZHIM RO MCHOG REG PA BDE BYED PA, ,DUS NGAN RNYI

LA 'GRO BA 'DI DAG THOGS, ,DPER NA RNGON PA'I RNYI LA SPRE'U
THOGS BZHIN, ,ZHES BYA BA LA SOGS PAS ZHI BAR BYA'O, ,'GYOD PA
DANG THE TSOM GYIS G-YENGS NA CHOS ZAB MO YID LA BYAS PAS ZHI BAR
'GYUR RO, ,MI DGA' NAS G-YENGS NA YANG RGOD PA'I PHYOGS YIN PAS,

BSLAN PA'I THABS GONG MA BZHIN DU BYA'O, ,DE NAS YANG SHES PA
SHIN TU BSGRIMS LA CI LA YANG MI GNAS PAR GZHAG GO, ,DE LA BYING
BA'I NGO BO NYID NI DMUS LONG DANG 'DRA BA'AM, MI MUN PAR ZHUGS
PA'AM, MIG BTZUMS PA DANG 'DRA BAR MI GSAL BA YIN TE, DE'I RGYU
NI

NGAL DUB CHEN PO'I LAS DANG MUN PA YID LA BYAS PA DANG, GNYID
SKYED PA'I KHA ZAS DANG BTUNG BA DANG TSANG KHUNG DU 'DUG PA
DANG, ZAS SKOM HA CANG MANG BA DANG HA CANG NYUNG BAR ZOS PA DANG
'THUNGS PA YIN TE, DE SPANG BA NI DES SNANG BA'I MTSAN MA LEGS
PAR SHIN TU RAB TU GZUNG

ZHING LEGS PAR YID LA BYAS, LEGS PAR BSTAN LEGS PAR SO SOR BRTAGS
TE, DE SNANG BA DANG LDAN PA DANG, 'OD DANG LDAN PA'I SEMS KYIS
G-YOGS PA'AM, BLA GAB MED PA'I 'CHAG SA NA 'CHAGS PA'I TSE, 'DI
LTA STE, SANGS RGYAS RJES SU DRAN PA'AM, CHOS

SAM; DGE 'DUN NAM, TSUL KHRIMS SAM, GTONG BA'AM, LHA RJES SU DRAN
PA'AM, DANG BAR 'GYUR BA'I DMIGS PA GANG YANG RUNG BAS SEMS YANG
DAG PAR BSTOD PA YANG DAG PAR 'DZIN DU BCUG ,YANG DAG PAR GZENGS
BSTOD, ,YANG DAG PAR RAB TU DGA'

@212B BAR BYED PA'AM, PHYOGS BCUR LTA BA'AM, ZLA BA'AM, RGYU SKAR
DANG, GZA' DANG SKAR MA DAG LA LTA BA GTONG BA'AM, CHUS GDONG
BKRU BA'AM, MAR ME'AM, NOR BU'I 'OD LA BLTAS PAS SANGS PAR 'GYUR
RO, ,YANG NA LHAG PA'I BSAM PA BSKUL BA'I

MDO LAS, GANG ZHIG RMUGS DANG GNYID LA DGA' 'GYUR BA, ,DE NI GTI
MUG DRA BA CHEN PO 'PHEL, ,DE NI LTA BA RNYED NA THE TSOM 'GYUR,
,DE LA LTAR GYUR GZHAN YANG MANG DU 'BYUNG, ,ZHES BYA BA LA SOGS
PAS KHA TON BYAS LA BSANG NGO, ,MI DGA' NA BYING STE, 'GRO BA

YANG GONG MA BZHIN DU GSAL BAR BYA'O, ,DE NAS YANG RAB TU BSGRIMS
LA CI LA YANG MI GNAS PAR GZHAG GO, ,LUNG DU MA BSTAN PA'I SEMS
NI GANG GI TSE SEMS PHYI ROL DU YANG MI RGYU NANG DU YANG MI
RGYU, ,DE DGE BA LA YANG MI SPYOD, MI DGE BA LA YANG MI SPYOD,
LHAG

MTHONG LA YANG MI SPYOD, ZHI GNAS KYANG MI 'DZIN CING ZHUM PA LA
GNYID KYIS NON PAR GNAS PA STE, 'DI LTA STE DPER NA SKYES BU NYAL
NYAL BA LAS SAD PA'I MIG GNYIS KYIS, BSGRIBS PA'I SEMS MI GSAL BA
DE BZHIN DU DE'I TSE SEMS MI GSAL BAR RGYU BA'O, ,DE YANG

GONG DU BYING BA LAS, GSAL BAR BYED PA'I THABS BZHIN DU BYAS LA,
YANG CI LA YANG MI GNAS PAR GZHAG GO, ,DE LA ZHI GNAS DANG LHAG
MTHONG GI MTSAN NYID MA SHES PA'I NYES PA NI GANG GI TSE DMIGS PA
LA MI DGA' NAS BYING NGAM BYING DU DOGS NAS GSAL BAR BYAS PA'AM,

DMIGS PA LA MI DGA' NAS YENGS PAR MTHONG NAS DE LA NYES DMIGS SU
BLTAS NAS G-YENGS PA ZHI BAR BYAS PA'AM, RGOD PA'I RGYU GZHAN GYI
RGOD PA'AM, RGOD DU DOGS NAS ZHI BAR BYAS PA'AM, LUNG DU MA BSTAN
PA'I SEMS SU SHES NAS DE LA GZENGS BSTOD

NAS GSAL BAR GZHAG PA DE'I TSE SHES BZHIN GYIS BLTAS NA, SHES PA
SHIN TU GSAL ZHING CI LA YANG MI 'DZIN PAR MTHONG NA, BYING RGOD
GNYIS LAS DBEN ZHING ZHI GNAS DANG LHAG MTHONG ZUNG DU 'BREL PA
YIN PAS DE'I TSE YE MI BCOS PAR GZHAG GO, ,DE LTAR RIGS PA LAS

@213A *, ,KHA CIG GIS ZHI GNAS KYI MTSAN NYID NI RTZE GCIG PA YIN
PAS CI ZHIG 'DZIN DGOS SNYAM NAS DMIGS PA TSOL BAR BYED, LHAG
MTHONG GI MTSAN NYID NI YANG DAG PA LA SO SOR RTOG PA YIN NAM
SNYAM NAS RTOG PAR BYED PA DE NI DPER NA MI ZHIG MAR ME GSAL BAR

BYED 'DOD PA NA GOS KYI MTHA' MAS G-YOB BAR BYED NA DES NI MAR ME
GSOD PAR BYED DE GSAL BAR MI 'GYUR BA DE BZHIN DU GANG ZAG DES LO
'BUM PHRAG TU MA BSGOMS KYANG ZHI GNAS DANG LHAG MTHONG ZUNG DU
'BREL BA'I LAM MI 'THOB PO, ,DE BAS NA MNYAM PAR GZHAG PA'I LHAG

MTHONG GI MTSAN NYID NI RTOG PA TZAM DU ZAD LA, DE DANG ZUNG DU
'BREL BA'I ZHI GNAS NI DE LAS MI G-YO BA TZAM DU ZAD PAS DE GNYIS
SKAD CIG MA GCIG LA TSANG BAS NGANG DE LA GZHAG GO, ,GANG GI TSE
CUNG ZHIG LON NAS SHES PA NI CI ZHIG LA 'DZIN SNYAM BYED PA'AM
BAG THIBS PA SNYAM

BYED PA'AM, GTING DU 'GRO BA'AM SONG BA SNYAM BYED PA'AM, NYAM
CHUNG BA SNYAM BYED NA ZHI GNAS KYI SHAS CHE LA LHAG MTHONG GI
SHAS CHUNG BA YIN PAS DE'I TSE STOBS BSKYED LA SNGAR CHOS THAMS
CAD KYI CHOS NYID JI LTAR RTOGS PA DE YANG DANG YANG DU DRAN PAR
BYAS LA NAM NGES PA SKYES

SHING GSAL BAR GYUR MA THAG TU DANG DE LA BZHAG GO ,DE LTAR BYAS
PAS NGES PA MA SKYES SRID NA RTAGS GANG YANG RUNG BA'I RJES SU
'BRANGS NAS BSAM PA'I SHES RAB BSKYED LA NAM NGES MA THAG TU
NGANG DE LA BZHAG GO, ,DE LA DUB PA'I NYES PA NI GNYIS TE, LUS
DUB PA DANG,

SEMS DUB PA'O, ,DE YANG HA CANG BSGOMS DRAGS PA'AM, RKYEN GZHAN
GYIS KYANG RUNG STE, LUS DANG SEMS MI BDE NA SPYOD LAM BAG CIG
BSGYUR LA DMIGS PA GTAD NAS 'DI SNYAM DU SEMS CAN THAMS CAD KUN
RDZOB TU ME LONG GI NANG GI GZUGS BRNYAN BZHIN DU BLTA'O, ,

DON DAM SBAL BA'I SPU'I GOS DANG 'DRA'O SNYAM DU BSAM MO, ,DE
SKAD DU, ,'PHAGS PA DRI MA MED PAR GRAGS PAS BSTAN PA LAS KYANG,
'JAM DPAL GYIS SMRAS PA, BYANG CHUB SEMS DPAS SEMS CAN RNAMS LA
JI LTAR BLTA BAR BYA, ,DE SKAD CES SMRAS PA DANG, DRI MA MED PAR

@213B GRAGS PAS SMRAS PA, ME LONG GI NANG GI GZUGS BRNYAN BZHIN
DU BLTA'O, ,SBAL BA'I RGYAB KYI SPU'I GOS BZHIN DU BA LTA'O ZHES
GSUNGS SO, ,DE LTAR BSAMS NAS NGAL SOS PA DANG, SPYOD LAM SNGAR
'DUG PA BZHIN DU BYAS LA SHES PA CI LA YANG MI GNAS PAR GZHAG
GO,,

MDOR NA BYING NA NI GSAL BAR BYA, RGOD NA RLAN PAR BYA, MNYAM PAR
ZHUGS NA BTANG SNYOMS SU BYA, ZHI GNAS KYI SHAS CHE NA RTOGS PA'I
DON DRAN PAR BYA, DES NGES PA MA SKYES NA RTAGS KYI RJES SU
'BRANGS NA MA NGES PA SKYES MA THAG TU DANG DE LA BZHAG GO, ,NGES
PA SKYES KYANG

DPYAD NA LHAG MTHONG SHAS CHE BAS SEMS ME RLUNG LA BZHAG PA BZHIN
DU G-YO BAR 'GYUR BAS DE'I TSE BAGS KYIS LHOD LA BZHAG GO, ,NGANG
DE LA SHES PA SHIN TU GSAL LA CI LA YANG MI 'DZIN PAR GNAS NA NUS
PA'I TSAD DANG SBYAR LA BSGOM MO, ,DE LA LDANG BA'I SEMS GANG

ZHE NA; RNAM PA GNYIS TE SHES RAB KYI SEMS KYIS LDANG BA DANG,
THABS KYI SEMS KYIS LDANG BA'O, ,DE LA SHES RAB KYI SEMS KYIS
LDANG BA NI TING NGE 'DZIN LAS LDANG BAR 'DOD NA LANGS LA SPYOD
LAM MA ZHIG PAR 'DI SNYAM DU CHOS THAMS CAD GZOD MA NAS MA SKYES
PA NAM MKHA'

LTA BU YIN SNYAM DU BSAM MO, ,DE NAS YANG KUN RDZOB TU SNANG BAR
BSAM MO, ,DE SKAD DU, 'PHAGS PA TING NGE 'DZIN GYI RGYAL PO LAS,
JI LTAR BAR SNANG CUNG ZAD SPRIN MED LAS, ,SKAD CIG TU NI SPRIN
GYI DKYIL 'KHOR SNANG, ,THOG MA GANG LAS BYUNG BA SHES PAR BYA,
,DE BZHIN CHOS

RNAMS THAMS CAD SHES PAR GYIS, ,ZHES GSUNGS SO, ,DE LA THABS KYI
BSAM PAS LDANG BA NI DE LTAR DON DAM PAR THAMS CAD GZOD MA NAS MA
SKYES KYANG KUN RDZOB TU SEMS NYID SNA TSOGS SU SNANG STE SEMS
CAN GYI 'JIG RTEN DU BSDUS PA'I GZUGS RNAMS NI SGYU MAS BYAS PA'I

GLANG PO CHE LA SOGS PA LTA BU'O, ,SNOD KYI 'JIG RTEN DU BSDUS PA
RNAMS NI SMIG RGYU LA CHUR SNANG BA LTA BU'O, ,YUL DANG LONGS
SPYOD KYI NGO BO RNAMS NI RMI LAM LTA BU'O, ,LUS KYI LAS KYI NGO
BO NYID NI MIG YOR LTA BU'O, ,NGAG GI LAS KYI NGO BO NYID NI BRAG
CHA LTA BU'O, ,'DOD

@214A *, ,PA NA SPYOD PA'I SEMS CAN RNAMS NI GZUGS BRNYAN LTA
BU'O, ,GZUGS DANG GZUGS MED PA NA SPYOD PA'I SEMS CAN RNAMS NI
CHU ZLA LTA BU'O, ,SANGS RGYAS KYI ZHING YONGS SU DAG PA LA SOGS
PA DAG NI SPRUL PA LTA BU'O, ,DE BAS NA SGYU MA LTA BU'I

SEMS CAN 'DI DAG DON DAM PAR NGO BO NYID MED PA'I CHOS 'DI DAG LA
YOD PA LA SOGS PAR BLO PHYIN CI LOG TU GYUR NAS NYON MONGS PA'I
RKYEN GYIS LAS SNA TSOGS BSAGS PAS YUN RING PO NAS 'KHOR BAR
'KHYAM ZHING SDUG BSNGAL LO, ,BDAG GIS CI NAS KYANG SGYU MA MKHAN

BZHIN DU PHYIN CI MA LOG PA'I BLOS BSOD NAMS DANG YE SHES KYI
TSOGS DPAG TU MED PA BSAGS LA THAMS CAD MKHYEN PA'I YE SHES THOB
PAR BYAS NAS 'GRO BA MTHA' DAG GI BYANG CHUB CHEN PO THOB PAR
BYA'O SNYAM DU BSAMS LA, THAL MO SBYAR NAS TSIG 'DI SKAD CES,
,PHYOGS

BCU'I SANGS RGYAS SRAS DANG BCAS LA GUS PAS PHYAG 'TSAL GRUB PAS
MCHOD, ,DE DAG SPYAN SNGAR SDIG PA 'CHAGS SHING BSOD NAMS KUN LA
YI RANG NGO, ,BYANG CHUB SNYING POR BZHUGS PA RNAMS LA CHOS KYI
'KHOR LO BSKOR BAR BSKUL, ,MYA NAN 'DA' BAR BZHED PA

RNAMS LA BSKAL PA DPAG TU MED PAR BZHUGS PAR GSOL, ,DGE BA 'DI
YIS 'GRO BA MA LUS KUN, ,DNGOS POR 'DZIN PA'I GDON SPANGS BRTZER
LDAN ZHING, ,RNAM MI RTOG DANG YONGS SU SMIN BYAS NAS, ,BYANG
CHUB CHEN PO KHO NA MYUR THOB SHOG ,CES SMON LAM

BTAB NAS LDANG NGO,, ,,DE LA LANG BA'I SPYOD PA GANG ZHE NA, GNAS
SKABS THAMS CAD DU BYANG CHUB KYI SEMS DANG MI 'BRAL BAR BYA STE,
DE YANG LAS DANG PO PA RNAMS KYIS BYANG CHUB KYI SEMS DANG MI
'BRAL BA NI BYANG CHUB KYI RGYU LA DGOS SO, ,ZHES GSUNGS PA KUN
LAS

BTUS LAS GSUNGS SO, ,DE NI STONG PA NYID DANG SNYING RJES CHEN
PO'I SNYING PO CAN GYIS SBYIN PA LA SOGS PA'I BYA BA RNAMS YIN
TE, DE SKAD DU, 'PHAGS PA CHOS YANG DAG PAR SDUD PA LAS KYANG
BKA' STZAL TE, YANG DAG PA JI LTA BA BZHIN MTHONG BA'I BYANG CHUB
SEMS DPA'

@214B SEMS CAN RNAMS LA SNYING RJE CHEN PO 'JUG GO, ,DE YANG 'DI
SNYAM DU BDAG GIS CHOS THAMS CAD YANG DAG PA JI LTA BA BZHIN DU
MTHONG BA'I TING NGE 'DZIN GYI SGO 'DI SEMS CAN THAMS CAD LA
BSGRUB PAR BYA'O SNYAM PA'I SEMS TE DE SNYING RJE CHEN PO DES
BSKUL NAS, LHAG PA'I TSUL KHRIMS

DANG LHAG PA'I SEMS DANG LHAG PA'I SHES RAB KYI BSLAB PA YONGS SU
RDZOGS PAR BAS NAS BLA NA MED PA YANG DAG PAR RDZOGS PA'I BYANG
CHUB MNGON PAR RDZOGS PAR SANGS RGYAS SO, ,ZHES 'BYUNG NGO, ,YANG
DE NYID LAS, ,BCOM LDAN 'DAS BYANG CHUB SEMS DPA' RNAMS

KYIS LUS KYI LAS GANG CI LAGS PA DANG, NGAG GI LAS GANG CI LAGS
PA DANG, YID KYI LAS GANG CI LAGS PA DE THAMS CAD NI SEMS CAN
THAMS CAD LA LTA BAS 'JUG PA LAGS SO, ,SNYING RJE CHEN PO SNGON
DU 'GRO BA LAGS SO, ,SNYING RJE CHEN PO'I DBANG DU 'GYUR

PA LAGS SO, ,SEMS CAN THAMS CAD LA PHAN PA DANG BDE BAR BGYI BA'I
LHAG PA'I BSAM PA LAS 'BYUNG BA LAGS SO, ,DE LTAR SMAN PAR BGYI
BA'I BSAM PA DANG LDAN PA DE NI 'DI SNYAM DU 'DU SHES BGYID DE,
SEMS CAN THAMS CAD LA PHAN PA BSGRUB PA DANG BDE BA

BSGRUB PA GANG YIN PA DE BDAG GIS BSGRUB PAR BYA'O SNYAM LAGS SO
ZHES GSUNGS SO, ,DE LTA BU'I DBANG DU BYAS NAS 'PHAGS PA SDONG PO
BKOD PA'I MDO LAS, ,BYANG CHUB SEMS DPA' YE SHES DPAL GYIS BYANG
CHUB SEMS DPA' 'JAM DPAL LA 'DI SKAD CES SMRAS SO, ,KYE RGYAL

BA'I SRAS BYANG CHUB SEMS DPA' RNAMS JI LTAR NA KHA NA MA THO BA
MED PA'I LUS KYI LAS DANG LDAN PA YIN, ,KHA NA MA THO BA MED PA'I
NGAG GI LAS DANG LDAN PA YIN, KHA NA MA THO BA MED PA'I YID KYI
LAS DANG LDAN PA YIN ZHES BYA BA LA SOGS PA RGYA CHER DRIS NAS,
BYANG CHUB

SEMS DPA' 'JAM DPAL GYIS BYANG CHUB SEMS DPA' YE SHES DPAL LA 'DI
SKAD CES SMRAS SO, ,KE RGYAL BA'I SAS KHOD DE LTAR SKYE BO MANG
PO LA PHAN PA DANG SKYE BO MANG PO LA BDE BA DANG 'JIG RTEN LA
SNYING BRTZE BA DANG LHA DANG MI RNAMS KYI DON DANG PHAN PA DANG
BDE BA RNAM PAR

@215A *, ,GZUNG BAR SPYOD PA'I PHYIR ZHUGS SHING, ,DE LTAR KHYOD
RNAM PA 'DI LTA BU'I GNAS DAG YONGS SU DRI BAR SEMS PA NI, ,KYE
RGYAL BA'I SAS LEGS SO LEGS SO, ,KYE RGYAL BA'I SRAS BYANG CHUB
SEMS DPA' DAG GIS SEMS KYI LAS YID LA BYED

PA'I SBYOR BA GANG DANG LDAN PAS BYANG CHUB SEMS DPA' RNAMS YON
TAN KHYAD PAR 'DI DAG THAMS CAD 'THOB PAR 'GYUR BA DANG, SANGS
RGAS KYI CHOS THAMS CAD LA THOGS PA MED PA'I LAS SU 'GYUR BA
DANG, SANGS RGYAS BCOM LDAN 'DAS 'DAS PA DANG MA BYON PA

DANG DA LTAR BYUNG BA RNAMS KYI LAM DU 'JUG PA DANG, SEMS CAN
THAMS CAD YONGS SU MI GTONG BA'I SEMS KYANG DE DAG LA NYE BAR
GNAS PA DANG, CHOS THAMS CAD JI LTA BA BZHIN DU RNAM PAR LTA BA
YANG DE DAG LA NYE BAR GNAS PA DANG, MI DGE BA'I CHOS THAMS CAD

SPANGS PAR 'GYUR BA DANG, DGE BA'I CHOS THAMS CAD DANG LDAN PAR
'GYUR BA DANG, KUN TU BZANG SHING KUN TU MDZES PA DANG RNA PA'I
MCHOG THAMS CAD DANG LDAN PA DANG, CHOS THAMS CAD LA DBANG BSGYUR
ZHING SROG CHAGS THAMS CAD LA STON PA GNYIS PAR GYUR

PA'I SEMS KYI LAS YID LA BYED PA'I SBYOR BA YOD DE, ,KYE RGYAL
BA'I SRAS DAG BANG CHUB SEMS DPA' SEMS KYI LAS YID LA BYED PA'I
SBYOR BA GANG DANG LDAN NA YON TAN GYI KHYAD PAR 'DI DAG THAMS
CAD 'THOB PAR 'GYUR BA'I BYANG CHUB SEMS DPA' SEMS KYI LAS YID

LA BYED PA'I SBYOR BA DE DAG GANG ZHE NA, KYE RGYAL BA'I SAS 'DI
LA BYANG CHUB SEMS DPAS KHYIM GYI NANG NA 'DUG PA'I TSE SEMS CAN
THAMS CAD KYI RANG BZHIN SHES PA DANG LDAN PAS KHYIM GYI THIBS
POS ZIL GYIS MA NON PAR GUR CIG CES SEMS BSKYED DO, ,PHA MA DANG

'GROGS PA'I TSE BYANG CHUB SEMS DPAS SEMS CAN THAMS CAD YONGS SU
BSKYAB PA'I PHYIR SNAGS RGYAS DANG 'GROGS PAR GYUR CIG CES SEMS
BSKYED DO, ,BU DANG BU MI DANG 'GROGS PA'I TSE BYANG CHUB SEMS
DPAS SEMS CAN THAMS CAD SRID PA DANG SHIN TU BRAL BAS

@215B DGA' BA DANG MI DGA' BA DANG RNAM PAR BRAL BAR GYUR CIG CES
SEMS BSKYED DO, ,'DOD PA'I YON TAN DANG 'GROGS PA'I TSE BYANG
CHUB SEMS DPAS SEMS CAN THAMS CAD YON TAN GYI PHA ROL TU PHYIN
PAS 'DOD PA BSAL CING RNAM PAR SEL BAR GUR CIG CES SEMS BSKYED

DO; ;GLU DANG GAR DANG GROL MO DANG SIL SNYAN DANG 'GROGS PA'I
TSE BYANG CHUB SEMS DPAS SEMS CAN THAMS CAD GAR MKHAN GYI MTSON
LTA BUR MTHONG BA DANG LDAN ZHING CHOS YANG DAG PAR 'GRO BA'I
BRJOD PA RAB TU THOB PAR GYUR CIG CES SEMS BSKYED DO, ,CHUNG MA'I
'KHOR GYI

NANG NA 'DUG PA'I TSE BYANG CHUB SEMS DPAS SEMS CAN THAMS CAD
'DOD PA'I GSAL SHING DANG BRAL ZHING 'PHAGS PA'I SAR CHUD PAR
GYUR CIG CES SEMS BSKYED DO, ,RGYAN GYIS BRGYAN PA'I TSE BYANG
CHUB SEMS DPAS SEMS CAN THAMS CAD SRID PAR 'BYUNG BA 'JIG PA'I
PHA

ROL TU PHYIN PA'I KHUR BOR BAR GYUR CIG CES SEMS BSKYED DO,
,KHONG THOG TU PHYIN PA'I TSE BYANG CHUB SEMS DPAS SEMS CAN THAMS
CAD CHOS KYI KHYAD PAR KHONG DU CHUD CING CHOS KYI KHANG STENGS
SU PHYIN PAR GUR CIG CES SEMS BSKYED DO, ,SBYIN PA GTONG BA'I TSE
BYANG CHUB

SEMS DPAS SEMS CAN THAMS CAD BDAG GIR BYA BA MED DE YONGS SU
'DZIN PA'I SEMS MED CING BDAG GI BA THAMS CAD YONGS SU GTONG BAR
GYUR CIG CES SEMS BSKYED DO, ,MA BRAL ZHING 'GRO BA'I TSE BYANG
CHUB SEMS DPAS SEMS CAN THAMS CAD THAMS CAD MKHYEN PA NYID KYI

MTHAR PHYIN TE, 'DU BA DANG SHIN TU BRAL BAR GUR CIG CES SEMS
BSKYED DO, ,BTZON RA LA KHA NA MA THO BAR MTHONG BA'I TSE BYANG
CHUB SEMS DPAS SEMS CAN THAMS CAD GNAS MED PA LA SPOD CING GANG
DU DGA' BAR 'DOD PAR GYUR CIG CES SEMS BSKYED DO, ,KHYIM NAS
KHYIM MED PAR

'BYUNG BA'I TSE BYANG CHUB SEMS DPAS SEMS CAN THAMS CAD SEMS
BCINGS PA DANG GROL BA MED CING CHAGS PA MED DE MI DGOS PA DANG
BRAL BAR GYUR CING CES SEMS BSKYED DO, ,DGE 'DUN GYI RA BA'I
MTSAMS 'DA' BA'I TSE BYANG CHUB SEMS DPAS SEMS CAN THAMS CAD 'GAL

@216A *, ,BA MED PA'I CHOS DANG LDAN ZHING, MTHUN PAR 'GRO BA
MANG PO DANG LDAN PAR GYUR CIG CES SEMS BSKYED DO, ,MKHAN PO DANG
SLOB DPON GYI DRUNG DU 'GRO BA'I TSE BYANG CHUB SEMS DPAS SEMS
CAN THAMS CAD CHOS LA RTZOM ZHING CHOG LA MKHAS PAR GYUR CIG

CES SEMS BSKYED DO, ,RAB TU BYUNG BAR GSOL BA'I TSE BYANG CHUB
SEMS DPAS SEMS CAN THAMS CAD BAR CHAD MED CING PHYIR MI LDOG PA'I
CHOS CAN DU GYUR CIG CES SEMS BSKYED DO, ,GOS DKAR PO 'DOR BA'I
TSE BYANG CHUB SEMS DPAS SEMS CAN THAMS CAD SDIG PA LA BRTZON

PA SPANGS TE, DGE BA'I RTZA BA SHIN TU SBYANGS PAR GYUR CIG CES
SEMS BSKYED DO, ,SKRA DANG KHA SPU 'DREGS PA'I TSE BYANG CHUB
SEMS DPAS SEMS CAN THAMS CAD SHIN TU MNYAM PAR GZHAG CING NYON
MONGS PA MED PAR GYUR CIG CES SEMS BSKYED DO, ,GOS NGUR SMRIG
GYON PA'I TSE

BYANG CHUB SEMS DPAS SEMS CAN THAMS CAD DRANG SRONG CHEN PO'I
SEMS DANG LDAN ZHING RNYOG PA MED PAR GYUR CIG CES SEMS BSKYED
DO, ,RAB TU BYUNG BA'I TSE BYANG CHUB SEMS DPAS SEMS CAN THAMS
CAD YONGS SU BSKYAB PA'I PHYIR DE BZHIN GSHEGS PA'I RAB TU BYUNG
BAS RAB

TU 'BYUNG BAR GYUR CIG CES SEMS BSKYED DO, ,SANGS RGYAS LA SKYABS
SU 'GRO BA'I TSE BYANG CHUB SEMS DPAS SEMS CAN THAMS CAD DGE BA
LA MOS PA MNGON PAR SKYES NAS SANGS RGYAS KYI GDUNG MI 'CHAD PA'I
DON DU BRTZON PAR GYUR CIG CES SEMS BSKYED DO, ,CHOS LA SKYABS

SU 'GRO BA'I TSE BYANG CHUB SEMS DPAS SEMS CAN THAMS CAD CHOS KYI
GTER THOS PAR GYUR CIG CES SEMS BSKYED DO, ,DGE 'DUN LA SKYABS SU
'GRO BA'I TSE BYANG CHUB SEMS DPAS SEMS CAN THAMS CAD CHAGS PA'I
GNAS DANG BRAL ZHING DGE 'DUN YONGS SU SDUD PAR

GYUR CIG CES SEMS BSKYED DO, ,BSLAB PA'I TSIG YANG DAG PAR LEN
PA'I TSE BYANG CHUB SEMS DPAS SEMS CAN THAMS CAD TSUL BZANG PO LA
YANG DAG PAR SPYOD CING BSLAB PA THAMS CAD LA SHIN TU BSLAB PAR
GYUR CIG CES SEMS BSKYED DO, ,SLOB DPON GYIS BSTAN PA'I

@216B TSE BYANG CHUB SEMS DPAS SEMS CAN THAMS CAD LOG PA MA YIN
PA'I LAS LA SPYOD CING TSUL DANG SPYOD YUL PHUN SUM TSOGS PAR
GYUR CIG CES SEMS BSKYED DO, ,MKHAN POS BSTAN PA'I TSE BYANG CHUB
SEMS DPAS SEMS CAN THAMS CAD GNAS MED PA LAS YANG DAG PAR

GZHOL ZHING MI SKYE BA'I YE SHES KYI PHA ROL TU PHYIN PAR GYUR
CIG CES SEMS BSKYED DO, ,BSNYEN PAR RDZOGS PA'I TSE BYANG CHUB
SEMS DPAS SEMS CAN THAMS CAD CHOS THAMS CAD KYI KHYAD PAR GYI PHA
ROL TU PHYIN TE, THABS MKHAS PA'I PHA ROL TU PHYIN PAR GYUR CIG
CES SEMS

BSKYED DO, ,GTZUG LAG KHANG DU 'GRO BA'I TSE BYANG CHUB SEMS DPAS
SEMS CAN THAMS CAD MI 'PHROGS PA'I CHOS CAN DU GYUR TE, BLA NA
MED PA'I GNAS LA RNAM PAR SPYOD PAR GYUR CIG CES SEMS BSKYED DO,
,STAN 'DINGS PA'I TSE BYANG CHUB SEMS DPAS SEMS CAN

THAMS CAD CHOS JI LTA BA BZHIN DU MTHONG ZHING LEGS PAR BKOD PA'I
CHOS CAN DU GYUR CIG CES SEMS BSKYED DO, ,'DUG PA'I TSE BYANG
CHUB SEMS DPAS SEMS CAN THAMS CAD MI GNAS PA'I SEMS KYI SNYING PO
BYANG CHUB LA 'DUG PAR GYUR CIG CES SEMS BSKYED DO, ,SKYIL

MO KRUNG 'CHA' BA'I TSE BYANG CHUB SEMS DPAS SEMS CAN THAMS CAD
MI G-YO BA'I SA LA DGE BA'I RTZA BA SHIN TU BRTAN PAR GYUR CIG
CES SEMS BSKYED DO, ,ZHI GNAS YONGS SU SBYONG BAR BYED PA'I TSE
BYANG CHUB SEMS DPAS SEMS CAN THAMS CAD MA LUS PA'I MTHAR THUG PA
LA

BRTZON ZHING ZHI BA DANG, DUL BA LA RAB TU GZHOL BAR GYUR CIG CES
SEMS BSKYED DO, ,LHAG MTHONG YONGS SU SBYONG BAR BYED PA'I TSE
BYANG CHUB SEMS DPAS SEMS CAN THAMS CAD SHIN TU NYON MONGS PA MED
PA'I CHOS CAN DU GYUR TE CHOS YANG DAG PA JI LTA BA BZHIN DU
MTHONG BAR GYUR

CIG CES SEMS BSKYED DO, ,SKYIL MO KRUNG 'JIG PA'I TSE BYANG CHUB
SEMS DPAS SEMS CAN THAMS CAD SHIN TU MNYAM PAR GZHAG CING 'DU
BYED THAMS CAD RANG BZHIN GYIS 'JIG PA RNAM PAR MTHONG BAR GYUR
CIG CES SEMS BSKYED DO, ,RKANG MTHIL GZHOL PA'I TSE BYANG CHUB

@217A *, ,SEMS DPAS SEMS CAN THAMS CAD SEMS RNAM PAR GROL BA MI
'KHRUGS PA LA RAB TU GNAS PAR GYUR CIG CES SEMS BSKYED DO, ,RKANG
MTHIL 'DEGS PA'I TSE BYANG CHUB SEMS DPAS SEMS CAN THAMS CAD KHA
NA MA THO BA MED PA DANG LDAN PAR THOB STE,

'KHOR BA'I RGYA MTSOR BYING BA LAS 'THON PAR GYUR CIG CES SEMS
BSKYED DO, ,SMAD G-YOGS GYON PA'I TSE BYANG CHUB SEMS DPAS SEMS
CAN THAMS CAD NGO TSA SHES SHING KHREL YOD PA BLA NA MED PA DANG
LDAN ZHING DGE BA'I RTZA BA SHIN TU BRTAN PAR GYUR CIG CES SEMS
BSKYED DO, ,

SKA RAGS 'CHING BA'I TSE BYANG CHUB SEMS DPAS SEMS CAN THAMS CAD
MI 'KHRUGS PA'I CHOS CAN DU GYUR TE DGE BA'I RTZA BA SHIN TU
'BREL PAR GYUR CIG CES SEMS BSKYED DO, ,BLA GOS GYON PA'I TSE
BYANG CHUB SEMS DPAS SEMS CAN THAMS CAD CHOS THAMS CAD KYI PHA
ROL TU PHYIN PA THOB STE,

GONG NAS GONG DU DGE BA'I RTZA BA THOB PAR GYUR CIG CES SEMS
BSKYED DO, ,SBYAR MA GYON PA'I TSE BYANG CHUB SEMS DPAS SEMS CAN
THAMS CAD MI 'KHRUGS PA'I CHOS CAN DU GYUR TE THABS DAM PAS MNGON
PAR BKAB PAR GYUR CIG CES SEMS BSKYED DO, ,SO SHING LEN PA'I

TSE BYANG CHUB SEMS DPAS SEMS CAN THAMS CAD YONGS SU DAG PA'I
DNGOS PO THOB PA'I PHYIR DAM PA'I CHOS RNAM PAR DAG PA THOB PAR
GYUR CIG CES SEMS BSKYED DO, ,SO SHING ZA BA'I TSE BYANG CHUB
SEMS DPAS SEMS CAN THAMS CAD NYON MONGS PA SHIN TU BCOM ZHING

SEMS DUL ZHING SEMS DAG PAR GYUR CIG CES SEMS BSKYED DO, ,DBEN
PAR 'GRO BA'I TSE BYANG CHUB SEMS DPAS SEMS CAN THAMS CAD 'DOD
CHAGS DANG ZHE SDANG DANG GTI MUG SPANGS TE SDIG PA MI DGE BA'I
CHOS THAMS CAD SPANGS PAR GYUR CIG CES SEMS

BSKYED DO, ,CHU NGOGS SU 'GRO BA'I TSE BYANG CHUB SEMS DPAS SEMS
CAN THAMS CAD 'JIG RTEN LAS 'DAS PA'I CHOS THAMS CAD LAS SHIN TU
BYUNG BAR GYUR CIG CES SEMS BSKYED DO, ,GTZANG SBRA'I LAS BYED
PA'I TSE BYANG CHUB SEMS DPAS SEMS CAN THAMS CAD

@217B SHIN TU DAG PA'I DNGOS PO GTZANG ZHING NGES PA DANG LDAN
PAR GYUR CIG CES SEMS BSKYED DO, ,LAG PA 'KHRU BA'I TSE BYANG
CHUB SEMS DPAS SEMS CAN THAMS CAD SANGS RGYAS KYI CHOS THAMS CAD
GZUNG ZHING GTZANG BA'I PHYIR BKRA SHIS KYI LAG PA DANG LDAN PAR
GYUR CIG CES

SEMS BSKYED DO, ,NGO 'KHRU BA'I TSE BYANG CHUB SEMS DPAS SEMS CAN
THAMS CAD SHIN TU NYON MONGS PA DANG BRAL ZHING CHOS THAMS CAD
KYI SGO RNAM PAR DAG PA THOB PAR GYUR CIG CES SEMS BSKYED DO,
,KHAR BA LEN PA'I TSE BYANG CHUB SEMS DPAS SEMS CAN THAMS CAD
MCHOD

SBYIN BYAS SHING LAM STON PAR GYUR CIG CES SEMS BSKYED DO, ,LHUNG
BZED LEN PA'I TSE BYANG CHUB SEMS DPAS SEMS CAN THAMS CAD 'GRO BA
THAMS CAD KYIS MCHOD PAR 'OS SHING SNOD DU GYUR CIG CES SEMS
BSKYED DO, ,SPYOD YUL DU MNGON PAR ZHUGS PA'I TSE BYANG CHUB

SEMS DPAS SEMS CAN THAMS CAD GNAS MED PA LA YANG DAG PAR GZHOL
ZHING SANGS RGYAS KYI SPYOD YUL LA MNGON DU PHYOGS PAR GYUR CIG
CES SEMS BSKYED DO, ,LAM DU ZHUGS PA'I TSE BYANG CHUB SEMS DPAS
SEMS CAN THAMS CAD PHYIN MA LUS PAR 'GRO ZHING SANGS RGYAS

KYI LAM DU ZHUGS PAR GYUR CIG CES SEMS BSKYED DO, ,'GRO BA'I TSE
BYANG CHUB SEMS DPAS SEMS CAN THAMS CAD SHIN TU RNAM PAR DAG PA'I
CHOS SGRIB PA MED PA GRUB PAR GYUR PAS CHOS KYI DBYINGS MTHA'
DANG DBUS MED PA KHONG DU CHUD PAR GYUR CIG CES SEMS BSKYED DO, ,

LAM MTHO BA MTHONG BA'I TSE BYANG CHUB SEMS DPAS SEMS CAN THAMS
CAD SHIN TU ZHUM PA MED DE KHAMS GSUM LAS GYEN DU 'PHAGS PAR GYUR
CIG CES SEMS BSKYED DO, ,LAM DMA' BA MTHONG BA'I TSE BYANG CHUB
SEMS DPAS SEMS CAN THAMS CAD DGE BA'I RTZA BA SHIN TU

BRTAN ZHING SANGS RGYAS THAMS CAD SHIN TU 'DUD PAR GYUR CIG CES
SEMS BSKYED DO, ,LAM NYAM NGA BA MTHONG BA'I TSE BYANG CHUB SEMS
DPAS SEMS CAN THAMS CAD LTA BA YO ZHING MI DRANG BA DANG BRAL TE
LAM NYAM NGA BA YONGS SU SPANGS PAR GYUR CIG CES SEMS BSKYED DO,
,LAM

@218A *, ,DRANG PO MTHONG BA'I TSE BYANG CHUB SEMS DPAS SEMS CAN
THAMS CAD G-YO MED CING SGYU MED DE SEMS DRANG PO DANG LDAN PAR
GYUR CIG CES SEMS BSKYED DO, ,LAM RDUL CHEN PO MTHONG BA'I TSE
BYANG CHUB SEMS DPAS SEMS CAN THAMS CAD SHIN TU RDUL MED PA'I

CHOS YANG DAG PAR THOB STE 'DOD CHAGS PAR 'GYUR BA'I CHOS LA RNAM
PAR 'GREL BAR GYUR CIG CES SEMS BSKYED DO, ,RDUL MED PA'I LAM
MTHONG BA'I TSE BYANG CHUB SEMS DPAS SEMS CAN THAMS CAD SNYING
RJE CHEN PO YONGS SU BSGOMS PA DANG LDAN ZHING SEMS 'JAM PAR GYUR
CIG

CES SEMS BSKYED DO, ,G-YANG SA MTHONG BA'I TSE BYANG CHUB SEMS
DPAS SEMS CAN THAMS CAD BSGRIBS PA MED PAR RTOG PA KHONG DU CHUD
CING SDIG PA'I CHOS THAMS CAD BSAL TE DGE BA'I CHOS LA RAB TU
GZHOL BAR GYUR CIG CES SEMS BSKYED DO, ,'KHOR BA MTHONG BA'I TSE

BYANG CHUB SEMS DPAS SEMS CAN THAMS CAD DUS GSUM DU GTOGS PA'I
CHOS ZAB MO BSTAN PA DANG MTHUN PAR GYUR CIG CES SEMS BSKYED DO,
,KA BA MTHONG BA'I TSE BYANG CHUB SEMS DPAS SEMS CAN THAMS CAD
KHRO ZHING KHON DU 'DZIN PA DANG BRAL TE KHENGS PA DANG 'KHRUGS

PA DANG RNAM PAR BRAL BAR GYUR CIG CES SEMS BSKYED DO, ,NAGS TSAL
MTHONG BA'I TSE BYANG CHUB SEMS DPAS SEMS CAN THAMS CAD LHA DANG
'JIG RTEN DU BCAS PAS PHYAG BYA BA'I GNAS SU GYUR CIG CES SEMS
BSKYED DO, ,RI MTHONG BA'I TSE BYANG CHUB SEMS DPAS SEMS

CAN THAMS CAD THOB PAR DKA' BA DANG THIBS PO MED PAR RAB TU THOB
CING DGE BA'I RTZA BA THAMS CAD KYIS MNGON PAR 'PHAGS PAR GYUR
CIG CES SEMS BSKYED DO, ,SHIN TSER MA CAN MTHONG BA'I TSE BYANG
CHUB SEMS DPAS SEMS CAN THAMS CAD 'DOD CHAGS DANG ZHE SDANG DANG

GTI MUG MED CING TSER MA DANG BRAL BAR GYUR CIG CES SEMS BSKYED
DO, ,SHING LO MA CAN MTHONG BA'I TSE BYANG CHUB SEMS DPAS SEMS
CAN THAMS CAD BSAM GTAN DANG RNAM PAR THAR PA DANG TING NGE 'DZIN
PA DANG SNYOMS PAR 'JUG PA DAG GIS RAB TU G-YO BAR GYUR CIG CES
SEMS

@218B BSKYED DO, ,ME TOG MTHONG BA'I TSE BYANG CHUB SEMS DPAS
SEMS CAN THAMS CAD LA MNGON PAR SHES PA'I ME TOG RGYAS PAS ME TOG
LTA BUR GYUR CIG CES SEMS BSKYED DO, ,ME TOG GI SHING MTHONG BA'I
TSE BYANG CHUB SEMS DPAS SEMS CAN THAMS CAD SKYES BU CHEN PO'I
MTSAN

SUM CU RTZA GNYIS KYI ME TOG GIS SHIN TU RGYAS PAR GYUR CIG CES
SEMS BSKYED DO, ,SHING TOG MTHONG BA'I TSE BYANG CHUB SEMS DPAS
SEMS CAN THAMS CAD SNYING PO BYANG CHUB LA GZHOL ZHING SANGS
RGYAS KYI CHOS LA BRTZAMS PA THAMS CAD 'BRAS BU YOD DE 'BRAS BU
DAM PA RAB TU

THOB PAR GYUR CIG CES SEMS BSKYED DO, ,CHU KLUNG MTHONG BA'I TSE
BYANG CHUB SEMS DPAS SEMS CAN THAMS CAD SANGS RGYAS KYI YE SHES
NYAMS SU MYONG STE, CHOS KYI RGYUN LA MNYAM PAR GZHAG PAR GYUR
CIG CES SEMS BSKYED DO, ,LU MA MTHONG BA'I TSE BYANG CHUB

SEMS DPAS SEMS CAN THAMS CAD SANGS RGYAS KYI CHOS THAMS CAD RO
GCIG PA'I PHYIR SE GOL GTOGS PA TZAM GYIS KHONG DU CHUD PAR GYUR
CIG CES SEMS BSKYED DO, ,RDZING BU MTHONG BA'I TSE BYANG CHUB
SEMS DPAS SEMS CAN THAMS CAD CHOS THAMS CAD KYI TSIG SHIN

TU BSTAN PA LA MKHAS SHING CHOS THAMS CAD KYI RGYAS PA'I TSIG GI
LAS DANG LDAN PAR GYUR CIG CES SEMS BSKYED DO, ,KHRON PA MTHONG
BA'I TSE BYANG CHUB SEMS DPAS SEMS CAN THAMS CAD CHOS THAMS CAD
'BYOR PA DANG LDAN ZHING SPOBS PA MANG BAR GYUR CIG CES SEMS

BSKYED DO, ,MTSO MTHONG BA'I TSE BYANG CHUB SEMS DPAS SEMS CAN
THAMS CAD GONG NAS GONG DU DMIGS PA LA RAB TU BRTZON ZHING DGE
BA'I RTZA BA MI ZAD PAR GYUR CIG CES SEMS BSKYED DO, ,ZAM PA
MTHONG BA'I TSE BYANG CHUB SEMS DPAS SEMS CAN THAMS CAD SKYE BO
MANG PO

THAMS CAD YONGS SU SGROL BA LA ZAM PAR RED PAR GYUR CIG CES SEMS
BSKYED DO, ,YUR BA MTHONG BA'I TSE BYANG CHUB SEMS DPAS SEMS CAN
THAMS CAD 'GRO BA KUN GYIS SEMS DANG BSAM PA LA MKHAS SHING BAG
LA NYAL BA DANG, KUN NAS 'KHOR BA MED PAR GYUR CIG CES SEMS

@219A *, ,BSKYED DO, ,RA BA MTHONG BA'I TSE BYANG CHUB SEMS DPAS
SEMS CAN THAMS CAD GZUGS DANG, SGRA DANG, DRI DANG, RO DANG REG
LA SRED PA RAB TU BYANG BAR GYUR CIG CES SEMS BSKYED DO, ,MYA
NGAN MED PA'I NAGS TSAL MTHONG BA'I TSE BYANG CHUB SEMS DPAS SEMS

CAN THAMS CAD SRAD PA BZHIN DU MYA NGAN MED PA RAB TU THOB PAR
GYUR CIG CES SEMS BSKYED DO, ,BZA' SHING RA BA MTHONG BA'I TSE
BYANG CHUB SEMS DPAS SEMS CAN THAMS CAD SANGS RGYAS KYI BYANG
CHUB YONGS SU MI GTONG BA LA SHIN TU BRTZON PAR GYUR CIG CES SEMS
BSKYED DO, ,

SEMS CAN RGYAN GYIS BRGYAN PA MTHONG BA'I TSE BYANG CHUB SEMS
DPAS SEMS CAN THAMS CAD SKYES BU CHEN PO'I MTSAN SUM CU RTZA
GNYIS KYIS BRGYAN PAR GYUR CIG CES SEMS BSKYED DO, ,RGYAN MED
PA'I SEMS CAN MTHONG BA'I TSE BYANG CHUB SEMS DPAS SEMS CAN THAMS
CAD

SBYANGS PA'I PHA ROL TU PHYIN PA THOB PAS RGYAN MED PAR GYUR CIG
CES SEMS BSKYED DO, ,DGA' BA MANG BA'I SEMS CAN MTHONG BA'I TSE
BYANG CHUB SEMS DPAS SEMS CAN THAMS CAD CHOS LA DGA' ZHING MOS PA
DANG, SPRO BAS DGA' BA MANG BAR GYUR CIG CES SEMS BSKYED DO, ,

MI DGA' BA MANG BA'I SEMS CAN MTHONG BA'I TSE BYANG CHUB SEMS
DPAS SEMS CAN THAMS CAD 'DUS BYAS KYI DNGOS PO THAMS CAD LA MI
DGA' BA MANG BAR GYUR CIG CES SEMS BSKYED DO, ,SEMS CAN BDE BA
MTHONG BA'I TSE BYANG CHUB SEMS DPAS SEMS CAN THAMS CAD SANGS

RGYAS KYI BDE BA'I YO BYAD THAMS CAD RAB TU THOB PAS SHIN TU BDE
BAR GYUR CIG CES SEMS BSKYED DO, ,SEMS CAN SDUG BSNGAL BA MTHONG
BA'I TSE BYANG CHUB SEMS DPAS SEMS CAN THAMS CAD YE SHES KYI RTZA
BA RAB TU THOB STE SDUG BSNGAL ZHI BAR GYUR CIG CES SEMS BSKYED
DO, ,

NAD MED PA MA YIN PA'I SEMS CAN MTHONG BA'I TSE BYANG CHUB SEMS
DPAS SEMS CAN THAMS CAD SHIN TU MYA NGAN MED PA'I CHOS CAN DU
GYUR TE THA DAD PA MED PAR KHONG DU CHUD PAR GYUR CIG CES SEMS
BSKYED DO, ,SEMS CAN SDUG GU MTHONG BA'I TSE BYANG CHUB SEMS DPAS
SEMS CAN

@219B THAMS CAD SANGS RGYAS DANG BYANG CHUB SEMS DPA' THAMS CAD
LA MOS PA MANG BAR GYUR CIG CES SEMS BSKYED DO, ,MI SDUG PA'I
SEMS CAN MTHONG BA'I TSE BYANG CHUB SEMS DPAS SEMS CAN THAMS CAD
MI DGE BA'I BSHES GNYEN GYI BYA BA LA MOS PA CHUNG BAR GYUR CIG
CES SEMS

BSKYED DO, ,DRIN GZO BA'I SEMS CAN MTHONG BA'I TSE BYANG CHUB
SEMS DPAS SEMS CAN THAMS CAD SANGS RGYAS DANG BYANG CHUB SEMS
DPA' THAMS CAD KYI MDZAD PA SHES PAR GYUR CIG CES SEMS BSKYED DO,
,DRIN GZO BA MED PA'I SEMS CAN MTHONG BA'I TSE BYANG CHUB SEMS
DPAS

SEMS CAN THAMS CAD MI DGE BA'I LTA BA LA DRIN DU GZO BA MED PAR
GYUR CIG CES SEMS BSKYED DO, ,DGE SBYONG MTHONG BA'I TSE BYANG
CHUB SEMS DPAS SEMS CAN THAMS CAD MA LUS PA'I MTHAR THUG PAR BYA
BA LA BRTZON ZHING ZHI BA DANG DUL BA LA GZHOL BAR GYUR CIG CES
SEMS

BSKYED DO, ,BRAM ZE MTHONG BA'I TSE BYANG CHUB SEMS DPAS SEMS CAN
THAMS CAD SANGS PA'I DAM PAR GYUR TE SDIG PA SPANGS PAR GYUR CIG
CES SEMS BSKYED DO, ,DKA' THUB PA MTHONG BA'I TSE BYANG CHUB SEMS
DPAS SEMS CAN THAMS CAD MA LUS PA'I MTHAR THUG

PA'I BYA BA LA BRTZON ZHING DKA' THUB LA SHIN TU GZHOL BAR GYUR
CIG CES SEMS BSKYED DO, ,BRTUL ZHUGS LA ZHUGS PA MTHONG BA'I TSE
BYANG CHUB SEMS DPAS SEMS CAN THAMS CAD LA SANGS RGYAS KYI BYANG
CHUB YONGS SU MI GTONG BA'I PHYIR BRTUL ZHUGS DAM POR GYUR CIG

CES SEMS BSKYED DO, ,GO GYON PA'I SEMS CAN MTHONG BA'I TSE BYANG
CHUB SEMS DPAS SEMS CAN THAMS CAD RANG BYUNG BA'I CHOS YONGS SU
BTZAL BA LA GO CHA BZANG PO SHIN TU BGOS PAR GYUR CIG CES SEMS
BSKYED DO, ,GO MA GYON PA'I SEMS CAN MTHONG BA'I TSE BYANG CHUB
SEMS

DPAS SEMS CAN THAMS CAD MI DGE BA'I LAS BYAS PA THAMS CAD GO GYON
PA MED PAR GYUR CIG CES SEMS BSKYED DO, ,RGOL BA'I SEMS CAN
MTHONG BA'I TSE BYANG CHUB SEMS DPAS SEMS CAN THAMS CAD PHAS KYI
RGOL BA THAMS CAD SHIN TU TSAR GCOD PAR GYUR CIG CES

@220A *, ,SEMS BSKYED DO, ,'TSO BA'I SEMS CAN MTHONG BA'I TSE
BYANG CHUB SEMS DPAS SEMS CAN THAMS CAD SPYOD LAM BCOS PA MED
CING 'TSO BA DAG PAR GYUR CIG CES SEMS BSKYED DO, ,RGYAL PO
MTHONG BA'I TSE BYANG CHUB SEMS DPAS SEMS CAN THAMS CAD

THOGS PA MED PA'I CHOS KYI 'KHOR LO BSKOR BA'I CHOS KYI RGYAL POR
GYUR CIG CES SEMS BSKYED DO, ,RGYAL PO'I BU MTHONG BA'I SPANGS
PAR GYUR CIG CES SEMS BSKYED DO, ,BLON PO MTHONG BA'I SRAS CHOS
LAS SKYES PA CHOS KYI SPRUL PAR GYUR CIG CES SEMS BSKYED DO,
,KHYIM

BDAG MTHONG BA'I TSE BYANG CHUB SEMS DPAS SEMS CAN THAMS CAD RNAM
PAR GDON MI ZA BA'I BLO CAN DU GYUR TE GRONG GI CHOS SPANGS PAR
GYUR CIG CES SEMS BSKYED DO, ,BLON PO MTHONG BA'I TSE BYANG CHUB
SEMS DPAS SEMS CAN THAMS CAD MI DGE BA'I CHOS KYI SPYOD PA THAMS
CAD LA BZANG

PO YID LA BYED PAR GYUR CIG CES SEMS BSKYED DO, ,GRONG KHYER
MTHONG BA'I TSE BYANG CHUB SEMS DPAS SEMS CAN THAMS CAD GDUL DKA'
BA'I SEMS DANG LDAN PAR GYUR TE MTHU BO CHE'I LUS 'DRA BAR GYUR
CIG CES SEMS BSKYED DO, ,RGYAL PO'I GNAS MTHONG BA'I TSE BYANG
CHUB

SEMS DPAS SEMS CAN THAMS CAD YON TAN GYI RJES SU 'BRANG BAR GYUR
CIG CES SEMS BSKYED DO, ,NAGS TSAL GYI 'DAB MTHONG BA'I TSE BYANG
CHUB SEMS DPAS SEMS CAN THAMS CAD LHA DANG BCAS PA'I 'JIG RTEN
GYI SA SNGAGS PAR 'OS PAR GYUR CIG SEMS BSKYED DO, ,

SLONG DU 'GRO BA'I TSE BYANG CHUB SEMS DPAS SEMS CAN THAMS CAD
SGRIB PA MED PA'I TSUL GYIS, CHOS KYI DBYINGS SU CHUD PAR GYUR
CIG CES SEMS BSKYED DO, ,SGOR PHYIN PA'I TSE BYANG CHUB SEMS DPAS
SEMS CAN THAMS CAD SANGS RGYAS KYI CHOS KYI SGOR PHYIN PAR GYUR
CIG CES

SEMS BSKYED DO, ,NANG DU PHYIN PA'I TSE BYANG CHUB SEMS DPAS SEMS
CAN THAMS CAD SANGS RGYAS KYIS THEG PA DUS GSUM MNYAM PA NYID KYI
NANG DU PHYIN PAR GYUR CIG CES SEMS BSKYED DO, ,MI SBYIN NO ZHES
MA BYAS PA'I TSE BYANG CHUB SEMS DPAS SEMS CAN THAMS CAD BSOD
NAMS

@220B KYI PHA ROL TU PHYIN PA THOB CING PHYIR SPANG BA MED PAR
GYUR CIG CES SEMS BSKYED DO, ,MA SBYIN NO ZHES BYA BA'I TSE BYANG
CHUB SEMS DPAS SEMS CAN THAMS CAD DMYAL BA DANG, BYOL SONG GI
SKYE GNAS DANG, GSHIN RJE'I 'JIG RTEN LAS PHYIR SPANGS PAR GYUR
CIG CES SEMS BSKYED DO, ,

LHUNG BZED STONG PA MTHONG BA'I TSE BYANG CHUB SEMS DPAS SEMS CAN
THAMS CAD NYON MONGS PA THAMS CAD KYIS STONGS PAR GYUR CIG CES
SEMS BSKYED DO, ,LHUNG BZED GANG BA MTHONG BA'I TSE BYANG CHUB
SEMS DPAS SEMS CAN THAMS CAD CHOS DKAR PO THAMS CAD KYIS YONGS

SU RGYAS PAR GYUR CIG CES SEMS BSKYED DO, ,RIM GROR BYAS PA'I TSE
BYANG CHUB SEMS DPAS SEMS CAN THAMS CAD SANGS RGYAS KYI CHOS KYI
SPYOD PA THAMS CAD LA RIM GROR BYED PAR GYUR CIG CES SEMS BSKYED
DO, ,RIM GRO MA BYAS PA'I TSE BYANG CHUB SEMS DPAS SEMS

CAN THAMS CAD MI DGE BA'I CHOS SPYOD PA THAMS CAD LA RAG MA LUS
PAR GYUR CIG CES SEMS BSKYED DO, ,KHREL YOD PA'I SEMS CAN MTHONG
BA'I TSE BYANG CHUB SEMS DPAS SEMS CAN THAMS CAD DBANG PO DBEN
PA'I SPYOD PA DANG LDAN ZHING KHREL YOD PAR GYUR CIG CES SEMS

BSKYED DO, ,NGO TSA MED PA'I SEMS CAN MTHONG BA'I TSE BYANG CHUB
SEMS DPAS SEMS CAN THAMS CAN BYAMS PA LA GNAS SHING NGO TSA MED
PA YONGS SU SPANGS PAR GYUR CIG CES SEMS BSKYED DO, ,KHA ZAS BSOD
PA THOB PA'I TSE BYANG CHUB SEMS DPAS SEMS CAN THAMS CAD ZANG
ZING MED PA'I

SEMS DANG LDAN ZHING SMON LAM THAMS CAD PHUN SUM TSOGS PAR GYUR
CIG CES SEMS BSKYED DO, ,KHA ZAS MI BSOD PA THOB PA'I TSE BYANG
CHUB SEMS DPAS SEMS CAN THAMS CAD TING NGE 'DZIN NYAMS SU BDE BA
THAMS CAD THOB PAR GYUR CIG CES SEMS BSKYED DO, ,KHA ZAS

SNUM BAG THOB PA'I TSE BYANG CHUB SEMS DPAS SEMS CAN THAMS CAD
SNYING RJE CHEN PO YONGS SU BSGOMS PA'I SEMS DANG LDAN ZHING SEMS
'JAM PAR GYUR CIG CES SEMS BSKYED DO, ,SNUM BAG MED PA'I ZAS THOB
PA'I TSE BYANG CHUB SEMS DPAS SEMS CAN THAMS CAD 'JIG RTEN

@221A *, ,GYI SRED PA DANG BRAL TE SNUM BAG MED PA'I SEMS SU GYUR
CIG CES SEMS BSKYED DO, ,KHA ZAS ZA BA'I TSE BYANG CHUB SEMS DPAS
SEMS CAN THAMS CAD CHOS LA DGA' BA DANG RAB TU DGA' BAS YONGS SU
RGYAS SHING BSAM GTAN GYI ZAS ZA BAR GYUR CIG CES SEMS

BSKYED DO, ,RO MYONG BA'I TSE BYANG CHUB SEMS DPAS SEMS CAN THAMS
CAD BDUD RTZI'I ROS NGOMS PAR GYUR CIG CES SEMS BSKYED DO, ,ZAN
ZOS PA'I TSE BYANG CHUB SEMS DPAS SEMS CAN THAMS CAD SANGS RGYAS
KYI CHOS KYI PHA ROL TU PHYIN CING BYA BA BYED PAR GYUR CIG CES
SEMS BSKYED DO, ,

CHOS STON PA'I TSE BYANG CHUB SEMS DPAS SEMS CAN THAMS CAD SANGS
RGYAS KYI CHOS THAMS CAD LA YANG DAG PAR GZHOL ZHING SPOBS PA MI
ZAD PA DANG LDAN PAR GYUR CIG CES SEMS BSKYED DO, ,PHYIR 'BYUNG
BA'I TSE BYANG CHUB SEMS DPAS SEMS CAN THAMS CAD SANGS RGYAS KYI
YE SHES

NYAMS SU MYONG STE, KHAMS GSUM NAS 'BYUNG BAR GYUR CIG CES SEMS
BSKYED DO, ,CHU 'BOG PA'I TSE BYANG CHUB SEMS DPAS SEMS CAN THAMS
CAD DUS GSUM MNYAM PA NYID KYIS THAMS CAD MKHYEN PA'I YE SHES LA
'BOG PAR GYUR CIG CES SEMS BSKYED DO, ,KHRUS BYED PA'I TSE

BYANG CHUB SEMS DPAS SEMS CAN THAMS CAD 'OD MTHA' YAS PA DANG
LDAN ZHING LUS DANG SEMS DRI MA MED PAR GYUR CIG CES SEMS BSKYED
DO, ,DRO BA LA SPYOD PA'I TSE BYANG CHUB SEMS DPAS SEMS CAN THAMS
CAD MU MED PAR PHYIN TE YONGS SU GDUNG BA BSIL BAR GYUR CIG CES

SEMS BSKYED DO, ,BSIL BA LA SPYOD PA'I TSE BYANG CHUB SEMS DPAS
SEMS CAN THAMS CAD SHIN TU BSIL BAR GYUR TE BLA NA MED PA'I BSIL
BA'I DNGOS PO THAMS CAD KHONG DU CHUD PAR GYUR CIG CES SEMS
BSKYED DO, ,CHOS THOB PAR BYED PA'I TSE BYANG CHUB SEMS DPAS

SEMS CAN THAMS CAD SANGS RGYAS KYI CHOS KYI GTAM GYI RJES SU 'GRO
ZHING CHOS KYI DBYINGS DANG 'DRES PAR GYUR CIG CES SEMS BSKYED
DO, ,SANGS RGYAS MTHONG BA'I TSE BYANG CHUB SEMS DPAS SEMS CAN
THAMS CAD SANGS RGYAS THAMS CAD DANG 'GROGS PA RAB TU THOB STE,
SGRIB

@221B PA MED PA'I MIG DANG LDAN PAR GYUR CIG CES SEMS BSKYED DO,
,MIG MI 'GEBS PAR BLTA BA'I TSE BYANG CHUB SEMS DPAS SEMS CAN
THAMS CAD RAB TU MDZES PAS KUN TU BZANG POR GYUR CIG CES SEMS
BSKYED DO, ,MCHOD RTEN MTHONG BA'I TSE BYANG CHUB SEMS DPAS SEMS
CAN

THAMS CAD 'GRO BA KUN GYIS MCHOD PAR 'OS SHING MCHOD RTEN LTA BUR
GYUR CIG CES SEMS BSKYED DO, ,LTA BA'I TSE BYANG CHUB SEMS DPAS
SEMS CAN THAMS CAD LHA DANG BCAS PA'I 'JIG RTEN GYIS BLTA BAR
GYUR CIG CES SEMS BSKYED DO, ,SPYI BOS GTUGS PA'I TSE BYANG CHUB
SEMS

SEMS DPAS SEMS CAN THAMS CAD LHA DANG BCAS PA'I 'JIG RTEN GYIS
SPYI GTZUG LTAR MI SNANG BAR GYUR CIG CES SEMS BSKYED DO, ,G-YAS
PHYOGS SU SKOR BA BYED PA'I TSE BYANG CHUB SEMS DPAS SEMS CAN
THAMS CAD THAMS CAD MKHYEN PA NYID DU DON DANG MTHUN PAR GYUR CIG
CES

SEMS BSKYED DO, ,LAN GSUM DU BSKOR BA'I TSE BYANG CHUB SEMS DPAS
SEMS CAN THAMS CAD SANGS RGYAS KYI BYANG CHUB TU MOS PA'I RAB
DANG LDAN PAR GYUR CIG CES SEMS BSKYED DO, ,SANGS RGYAS KYI YON
TAN BRJOD PA'I TSE BYANG CHUB SEMS DPAS SEMS CAN THAMS CAD YON
TAN

GYI PHA ROL TU PHYIN PAS YON TAN MI ZAD PAR GYUR CIG CES SEMS
BSKYED DO, ,MTSAN RNAMS BRJOD PA'I TSE BYANG CHUB SEMS DPAS SEMS
CAN THAMS CAD MTSAN NYID MED PA'I CHOS RNAMS LA GZHOL ZHING YAN
LAG DAM PA PHUN SUM TSOGS PAR GYUR CIG CES SEMS BSKYED DO, ,

RKANG PA 'KHRU BA'I TSE BYANG CHUB SEMS DPAS SEMS CAN THAMS CAD
DRI MA MED PA'I MTHAR PHYIN CING RDZU 'PHRUL GYI RKANG PAS PHA
ROL TU PHYIN PAR GYUR CIG CES SEMS BSKYED DO, ,LUS MYONG BA'I TSE
BYANG CHUB SEMS DPAS SEMS CAN THAMS CAD BSAM PA LA RNYOG PA MED
CING LUS KYI 'DU

BYED SHIN TU BDE BAR GYUR CIG CES SEMS BSKYED DO, ,GNYID SAD PA'I
TSE BYANG CHUB SEMS DPAS SEMS CAN THAMS CAD PHYOGS BCU THAMS CAD
DU MTHU CHEN PO THOB PAR GYUR TE, THAMS CAD MKHYEN PA'I YE SHES
LA SHIN TU RNAM PAR SANGS RGYAS PA'I SANGS RGYAS SU GYUR CIG CES

@222A *, ,SEMS BSKYED DO ZHES GSUNGS SO, ,DE DAG LA KHAMS KYI NUS
PA DANG SBYOR LA CI NUS KYIS BSLAB STE, KHAMS BDE BZHIN DU NYES
PAR BSAM PA'I SEMS NYES PAR SMRA BA BRJOD, NYES PAR BYA BA'I LA
BYED CING THA MAL PA'I SPYOD PAS DUS 'DA' BAR BYED PA

YANG SPANG BAR BYA'O, ,LANGS PA'I SPYOD PA BSHAD ZIN TO, ,DE LA
KHAMS KYI TSOD BZUNG BA GANG ZHE NA, BSAM PA'I SHES RAB SKYES
PA'I RJES LA KHAMS MI BDE BA'I MTSAN MA CUNG ZAD NI NYIN GCIG GAM
MTSAN GCIG GAM, ZHAG GNYIS KYI BAR DU BSAM PA'I SHES RAB JI LTAR

SKYES PA DE TZAM SKABS SKABS SU DRAN PAR BYA BA MA GTOGS PAR BYA
BA GZHAN YANG MI BYA, BSGOM YANG MI BSGOM PAR KHAMS BRTAS SU
GZHUG GO, ,DE NAS KHAMS BRTAS TE 'AM, KHAMS MI BDE BA MA BYUNG
YANG BSAM PA'I SHES RAB KYI RJES LA MNYAM PAR GZHAG PAS GNAS

SU MA 'DOD PA DE DAG GIS 'DI LTAR MTSAN MO YE MI BSGOM PAR GNYID
CI TZAM LOG PA DE TZAM GYI KHAMS BRTAS PA DE TZAM LOG CING MNAL
LO, ,NYI MA DANG PO SNGA DRO THUN GCIG PHYI DRO THUN GCIG BSGOMS
TE, YUL 'DI GOM PA THA MAL PAS MDA' RGYANG PHYED DU PHYIN PA TZAM
MO, ,DE

NAS SNGA DRO THUN RE PHYI DRO THUN RE BSNAN CING BSGOMS PAS NYI
MA LNGA PA LA THUN BCU'O, ,DE YANG NA TSA PHRAN TSEGS MA BYUNG NA
DE BZHIN DU BSNAN PAR BYA'I BYUNG NA DE MA ZHI'I BAR DU BSNAN PAR
MI BYA'O, ,NA TSA MA BYUNG YANG DE PHYIN CHAD SEMS GNAS PA MA
THOB KYI BAR DU NYIN RE LA THUN BCU BCU

LAS MANG BAR MI BSGOM MO, ,GAL TE KHAMS THA MA ZHIG YIN NAM,
'BRING ZHIG YIN YANG SEMS GNAS PA DKA' BAS ZHAG BCU TZAM LON PAS
KHAMS NUS PA CHUNG BA 'AM, KHAMS RAB YIN YANG SEMS GNAS PA BUL
BAR RIG NAS ZHAG NYI SHU TZAM LON PAS NUS PA CHUNG

BA'AM, NA TSA PHRAN TSEGS BYUNG NA CHOS DANG MTHUN PA'I KHA ZAS
SAM, BTUNG BA'AM BSKU MNYE LA SOGS PAS ZHI BAR BYA STE SRAN SKYED
CING MI BSGOM MO, ,YANG PHAL CHER THUN ZHABS LA ZHAN PA'AM,
DGONGS KA ZHAN NA PHYI DE NYIN PAR NAS THUN RE RE GNYIS GNYIS
'BRI ZHING BSGOM MO,,

@222B YANG KHAMS DRAG TU SONG NAS SNGA MA BZHIN DU BSGOMS TE, DE
LTAR BYAS NA KHAMS RAB 'BRING THA MA 'PHRAL LA SHES TE 'ONG BAS
NYI MA RE RE LA NUS PA JI TZAM BOR BA DE TZAM RE BSGOM PAR BYA'O,
,DE DAG NI SEMS DPA' PA MA THOB PA'I BAR GYIS KHAMS KYI TSOD
BZUNG BA YIN NO, ,DE LA BSGOMS

PAS SEMS KYI SKYE BA'I RIM PA GANG ZHE NA, MDOR BSDUS NA GSUM
STE, SHIN TU MYUR BAR BSAMS PA'I SHES RAB KYI RJES THOGS KHO NAR
SKYE BA DANG, HA CANG YUN RING PO MA LON PAR SKYE BA DANG, YUN
RING DU LON NAS SKYE BA'O, ,DE LA SHIN TU MYUR BA LA GNYIS TE,
KHA CIG NI BSAMS

PA'I SHES RAB SKYE BA'I SKABS DER CHOS THAMS CAD JI LTAR RTOGS PA
DANG, DE LA BLO JI LTAR GZHAG NA MI 'GAL BAR DRAN PAR BYED PA
MTSAMS SBYOR BA'I SHES PA CUNG ZHIG BSKYED MA THAG KHO NAR RAB TU
BSGRIMS NAS CI LA YANG MI GNAS PAR GZHAG PAS LHAN CIG GNAS TE, DE
NYID DU LUS

YOD PAR MI TSOR BAR CHAB ROM ZHU BA LTA BUR SONG NAS NAM MA LANGS
PA'I SNOD BSTAN PA'I NANG NA CHU GTZANG MA YOD PA BZHIN DU HA
CANG MI GSAL TE, MI G-YO NA GNAS PA YIN NO, ,DE LTA BU BYUNG NAS
DES YUN GOM PA THA MAL PAS MDA' RGYANG GSUM LHAG TZAM DU PHYIN
PA'I BAR DU BSGOMS LA, DE

NAS BDE BA DE 'PHRO BCAD NAS LDANG STE, THUN DE LA BCOS KYANG MI
DGOS SO, ,DE NAS ZHAG MANG RAB TU YANG LUS DBEN PA DANG SEMS MA
BSLAD NUS PA MA ZAD NA MA BCOS KYANG GONG MA BZHIN DU GNAS NUS
SO, ,TSOGS MI LDAN NAM NUS PA CHUNG BA GZHAN DU SONG NAS SNGAR
BSTAN PA BZHIN DU CI

RIGS PAR BCOS SO, ,KHA CIG LA GONG MA BZHIN DU BZHAG PAS DE MA
THAG TU LHAN GYIS GNAS SHING MI G-YO BAR 'DUG KYANG LUS KYANG YOD
PAR MI TSOR BA MI 'BYUNG STE, MING DANG MING CAN DU 'BREL PA'I
RTOG PA MED PA TZAM MO, ,DE LTA BU BYUNG NA NI YUN GOM PA THA MAL
PAS MDA' RGYANG

GCIG TU PHYIN TZAM DU BSGOMS NAS LDANG NGO, ,THUN DE PHYIN CHAD
KYANG DE LAS RING BAR MI BSGOM ZHING, LANGS PA'I GNAS SKABS SU
BKA' DANG BSTAN BCOS DON DAM PA STON PA KHO NA SKABS SKABS SU
BLTA BA DANG DRAN PAR BYA'O, ,DE NAS SKYED BYUNG NAS LUS YOD PAR
MI TSOR BA'I

@223A *, ,NYAMS ZHIG BYUNG NA DE'I SKABS SU YUN GOM PA THA MAL
PAS MDA' RGYANG GSUM DU PHYIN PA TZAM DU BSGOMS NAS BDE BA DE
'PHRO BCAD LA LDANG NGO, ,BCOS PA'I DUS DANG, JI LTAR BCOS PA NI
GONG MA BZHIN DU BYA STE, DE NI SHIN TU MYUR BA'I SKYE LUGS GNYIS

SO; ,DE HA CANG YUN RING PO MA YIN PAR SKYE BA LA GNYIS TE, KHA
CIG NI GONG DU BSTAN PA BZHIN DU SEMS GZHAG PA NI SKYE BA'I RIM
PA BZHI 'BYUNG STE, SHES PA 'PHRO ZHING 'DUG TU MI 'DOD NA YANG
BSGRIMS ZHING GZHAG KYANG ZA ZI DANG, LHANG LHONG DANG, RTZUB PA
DANG, GYONG BA DANG, YUD

TZAM YANG SDOD DU MI 'DOD PA'I NYAMS 'BYUNG STE, DE LTA BU BYUNG
NA YUN GOM PA THA MAL PAS MDA' RGYANG PHYED DU PHYIN PA TZAM DU
BSGOMS NAS 'PHRO BCAD DE KHA CIG TU NYAMS DE LAS MI SKYE BA DANG,
DE NAS ZHAG MANG RAB LON NAS SKYED 'BYUNG STE, BSGRIMS PA'I STOBS
KYIS SHES PA 'PHRO

BA NYUNG BA ZA ZI NYUNG BAR GNAS KYANG RTZUB PO DANG GYONG PA
DANG 'DZIN PA MED PA'I NYAMS DANG, DE NAS CUNG SKYED BYUNG STE,
SEMS PHYI ROL TU MI 'PHRO ZHING ZA ZI DANG RTZUB PA SNYAM BYED PA
YANG ZHI STE, DBUGS MI BDE ZHING SHES PA GYONG SE 'DUG LA, SKABS
SKABS SU THUN STOD THUN SMAD LA

BAG TZAM 'JAM PAR 'CHOR BA'I NYAMS ZHIG 'BYUNG NGO, ,DE NAS ZHAG
MANG PO MI THOGS PAR SKYED BYUNG NA BSGOMS PA'I TSE THUN STOD
DAM, BAR RAM SMAD DAM, MI BSGOMS PA'I SKABS ZHIG TU GLO BUR DU
DRAN PA'I THOG LA LHAN LHAN JE BDE JE BDE LA DPER NA RLUNG 'TSUB
KYI NANG NA 'DUG

PA'I 'PHRO LA KHYIM DRON PO'I NANG DU PHYIN PA SNYAM BYED LA 'JAM
ZHING BRTAN PAR GNAS TE, NAM MKHA' HA CANG MI DKAR BA'I NANG NA
'DUG PA BZHIN DU HA CANG MI GSAL LA LUS YOD PA MI TSOR BA YIN NO,
,DE LTA BUR BYUNG NA YUN GOM PA THA MAL PAS MDA' RGYANG GSUM LHAG
TZAM DU

PHYIN PAR BSGOMS NAS BDE BA DE 'PHRO BCAD LA LDANG NGO, ,BCOS
DGOS PA'I DUS DANG, BCOS PA'I THABS NI SNGAR SMOS PA BZHIN DU
BYA'O, ,YANG KHA CIG LA 'DI LTAR 'BYUNG STE, SNGAR SMOS PA BZHIN
DU SEMS GZHAG GO, ,RTOG PA RAGS PA MI 'BYUNG ZHING ZI ZI NYUNG
YANG

@223B GNAS PA'I MTSAN NYID MED DO, ,BSGRIMS PA'I STOBS KYIS MI
'PHRO BA TZAM DU 'DUG PA'I NYAMS ZHIG BYUNG NA YUN GOM PA THA MAL
PAS MDA' RGYANG PHYED DU PHYIN PA TZAM ZHIG BSGOMS LA LDANG NGO,
,DE LTAR YUN DE TZAM DU BSGOMS PAS SKYED BYUNG NA BSGRIMS PA'I
STOBS KYIS THUN STOD THUN SMAD

LA 'JAM PA'AM 'DZIN PA'I ZHAD BAG RE 'ONG, RES 'GA' THUN RANGS PA
LA SNGA MA BZHIN DU 'DUG PA 'BYUNG BA DANG, DE SKYED BYUNG NAS
BSGRIMS PA'I STOBS KYIS THUN ZHABS SU PHYIN GYI BAR DU MI 'PHRO
LA, BAGS KYIS 'JAM PAR GNAS KYANG KLOD LA DE TZAM YANG MED PA'I
NYAMS

SKYE BA DANG, DE NAS SKYED BYUNG STE BSGRIMS NA SNYI MUL GYIS
'GRO BA 'DUG PAS BSGRIMS MI DGOS SO, ,BTANG NA BTANG DKA' BAS
KLOD LA BZHAG PAS CHOG STE, SHIN TU GDANG BAS NI MA YIN YANG LUS
YOD PAR MI TSOR BA 'BYUNG NA YUN GOM PA THA MAL PAS MDA' RGYANG
GSUM

LHAG TZAM DU PHYIN PA'I BAR DU BSGOMS NAS BDE BA DE 'PHRO BCAD LA
LDANG NGO, ,BCOS DGOS PA'I DUS DANG JI LTAR BCOS PA NI SNGAR SMOS
PA BZHIN DU BYA'O, ,DE GNYIS NI HA CANG YUN RING PO MA YIN PAR
GNAS PA GNYIS YIN NO, ,DE LA YUN RING PO LON NAS SKYE BA'I GCIG
STE, KHA

CIG LA SNGAR SMOS PA BZHIN DU SEMS BZHAG PAS SNA TSOGS SU 'PHRO
ZHING 'DUG TU MI 'DOD DE SHES PA BSGRIBS NAS SLAR MI BDE STE, DE
BAS KLOD NA BDE BA 'DRA BA ZHIG 'BYUNG STE, DE YUN GOM PA THA MAL
PAS MDA' RGYANG PHYED DU PHYIN TZAM ZHIG BSGOMS NAS LDANG NGO,
,DE NI SHIN TU

GNAS PAR DKA' BA YIN PAS MI BDE YANG BSGRIMS SHING BZHAG PAS YUN
RING PO LON NAS SKYED BYUNG STE, THUN PHAL CHER BSGRIMS KYANG MI
BDE BA MED LA 'PHRO BA NYUNG ZHING TSOR BA YANG SLA, DGAG PA YANG
SLA BA'I NYAMS ZHIG 'BYUNG BA DANG, DE GOMS PAS YUN RING DU LON
PA DANG,

BSGRIMS NAS 'JAM ZHING MI 'PHRO LA KLOD NA TZEG TZEG TZAM 'PHRO
BA 'BYUNG BA'I NYAMS DANG, DE NAS RING POR MI THOGS PAR BSGOM
PA'I 'PHRO 'AM, NGAL GSO BA'AM, SROD LA MAL DU ZHUGS PA'I TSE'AM,
DUS LA NGES PA MED DO, ,LTEM GYIS GNAS TE BSGRIMS KYANG MI NUS,

@224A *, ,KLOD PAR YANG DKA' BYING ZHAD DU BYAS NAS LUS YOD PAR
MI TSOR ZHING HA CANG MI GDANG BA'I NYAMS ZHIG 'BYUNG STE, DES
YUN GOM PA THA MAL PAS MDA' RGYANG GSUM DU PHYIN PA TZAM DU
BSGOMS NAS BDE BA DE 'PHRO BCAD LA LDANG NGO, ,BCOS DGOS PA'I DUS
DANG,

JI LTAR BCOS PA NI SNGAR SMOS PA BZHIN DU BYA STE, SKYE BA'I RIM
PA BSHAD ZIN TO, ,DE LA GNAS PA'I TSAD GANG ZHE NA, ,DE NI RGYU'I
STOBS KYIS RAB 'BRING THA MA GSUM DU DBYE STE, DE LA RAB NI SHES
PA BSGRIMS RUNG MA BSGRIMS RUNG RTOG PA'I DON LAS MI G-YO ZHING
DBUGS

BAGS KYIS 'GUL PA TZAM YANG TSOR BAR DKA' BA DANG, LUS LA RAGS PA
DANG PHRA BA'I 'DU SHES MI SKYE BA DANG, SHIN TU SBYANGS PA'I
MTSAN NYID MNYAM PAR GZHAG PA DANG, MTHUN PA'I RLUNG ZIN PAS
KHYIM GYI NANG NA 'DUG PA SNYAM BYED CING 'JAM PA DANG YANG BA
SHAS CHE BA

DANG; BYING BA DANG, RGOD PA DANG, LUNG DU MA BSTAN PA'I SEMS
DANG, LHAG MTHONG CHUNG BA DANG, ZHI GNAS CHUNG BA MED KYANG YUN
RING DU GOMS PAR MA BYAS PAS MUN PA HA CANG GNAG PA MA YIN PA'I
TSUL DU 'DUG PA DANG, MTSAN NYID DE LTA BUS MYUR DU GNAS PA'AM,
PHYIN

GNAS KYANG RUNG NUS PA CHUNG BA DANG, BCOS PA'I SKABS MA GTOGS
PA, DANG PO 'JUG DKA' BA'I SEMS DES YUN GOM PA THA MAL PAS MDA'
RGYANG GSUM LHAG TZAM DU PHYIN PA'I BAR DU SHUGS KYIS GNAS NUS
PA'O, ,DE LA 'BRING NI DBUGS LA BLTAS NA BAGS KYIS 'GUL

BA TSOR BAR SLA BA DANG, LUS LA JI LTAR GNAS PA MI SHES PA TZAM
DANG, SHIN TU SBYANGS PA'I MTSAN NYID TING NGE 'DZIN DANG MTHUN
PA'I LUS KYI RLUNG ZIN PAS SGRA DKAR MI 'GUL PA'I NANG NA 'DUG PA
SNYAM BYED CING 'JAM PA DANG, YANG BA 'BRING DANG, YUN GOM PA THA
MAL PAS MDA'

RGYANG GNYIS SU PHYIN PA TZAM DU GNAS NUS PA STE, GZHAN NI SNGA
MA BZHIN DU SHES PAR BYA'O, ,DE LA THA MA NI LUS LA JI LTAR GNAS
PA BLTAS NA SHES TE 'ONG BA DANG, 'JAM PA DANG YANG BA CUNG ZAD
YOD PA DANG, SHIN TU SBYANGS PA'I MTSAN NYID TING NGE 'DZIN DANG
MTHUN PA'I RLUNG

@224B ZIN PA NI SLA, BAG MED PA NA BSGOM YANG LOG TZAM SKYOR
BA'AM, BLA GAB TZAM YOD PA'I NANG DU PHYIN PA SNYAM BYED PA DANG,
DBUGS SNA DANG KHA'I SGO NAS 'BYUNG BA MI TSOR TE KHONG NAS PHYED
DU BTANG YANG SHIN TU NGAL BA DANG 'JAM PA DANG, PHRA RAB TSOR BA
DANG, YUN GOM PA THA

MAL PAS MDA' RGYANG GCIG TU PHYIN PA TZAM DU GNAS NUS PA'O,
,GZHAN NI GONG MA BZHIN NO, ,GNAS PA'I TSAD BSTAN ZIN TO,, ,,DE
LA BSTEN PA'I THABS CI RIGS PAR BYA BA GANG ZHE NA, KHAMS KYI
TSOD LAS DPAGS TE, SEMS GNAS PA RAB DANG 'BRING DANG

THA MA GSUM GANG BYUNG YANG MTSAN NYID SHES PAR BYA, RE ZHIG DE
TZAM GYIS CHOG SHES PAR BYA, HA CANG GZENGS MTHO BAR MI BYA,
KHAMS KYI NUS PA RANG SHUGS DANG SBYAR LA BSGOM MO, ,DE LA MTSAN
NYID MA SHES NA SEMS GNAS PA DE 'CHOR RO, ,DE YANG GANG ZHE NA,
GNAS

PA RAB TSAD CIG BYUNG YANG KHA CIG SNGA NA DE 'DRA BA NYAMS SU
MYONG BAS SKRAG NAS 'PHRO GCOD PA DANG, SNGAR MI GNAS PA GNAS PAR
BYED PA'I SKABS SU NYIN MTSAN GNYIS KA BSGOMS NA KHAMS 'KHRUGS TE
'ONG BAS MTSAN MO MA SGOMS SHIG CES SMRAS PAS DE SEMS LA BZHAG
NAS

GAL TE MTSAN MO GNAS PA BYUNG NA BSGOM RGYU MA YIN SNYAM NAS
'PHRO BCAD PA DANG, YANG SNGAR BSGRIMS SHING GTAD PAS SKABS DER
BSGRIMS MI DGOS BZHIN LHAG PAR BSGRIMS NAS DE NYAMS SU MA BLANGS
PA DANG, 'BRING DANG THA MA BYUNG NA GROGS PO GZHAN LA RAB TU
BYANG BA, THOS

PAS RGYU'I BYE BRAG LA MI RTZI BAR THAMS CAD TSAD GCIG PAS 'DI
MED SNYAM NAS LHAG PAR RTZOL BA BYAS PA DANG, GZHAN GSUM NI SNGA
MA BZHIN NO, ,DE BAS NA GNAS PA'I TSAD SNGAR BSTAN PA BZHIN DU
SHES PAR BYA'O, ,DE LA CHOG MA SHES PA'I NYES PA NI KHA CIG SEMS
GNAS PA'I

MTSAN NYID SHES KYANG MONG DU THOS PA'I NGA RGYAL GYIS 'BRING
DANG THA MA BYUNG NA LTA HA CANG CHES, RAB CIG BYUNG YANG GZHAN
PAS LHAG PA CIG BYA SNYAM NAS RTZOL DRAGS PAS 'CHOR BA YIN TE, DE
BAS NA RAB BYUNG NA HA CANG CHES, 'BRING DANG THA MA BYUNG YANG
RE ZHIG BSTEN PAR BYA'O, ,DE LA HA

@225A *, ,CANG GZINGS MTHO NA NYES PA CI YOD CE NA, KHA CIG
'BRING DANG THA MA TZAM BYUNG NA YANG G-YENG NAS TSOD MI 'DZIN
PAR BSGOM PA DANG, RAB BYUNG NA LTA HA CANG CHES, 'DI TZAM GZHAN
LA MED SNYAM NAS MTSAN RANGS BSGOM ZHING GNYID SPANG BA DANG,
NANG PAR CHOS

GDON MI ZA BAR BSGOMS PA DANG, DE LA NGA NA TSA MI 'ONG ZER NAS
TSOD MI 'DZIN PAR BSGOMS TE, DE NI KHAMS CHER 'KHRUGS TE 'GRO BA
DANG, DMIGS PA 'CHOR BA YIN NO, ,DE BAS NA SEMS GNAS PAR SHES NAS
SKYON DE DAG SPANGS LA SNGAR BSGOMS PA LAS THUN GYI GRANGS NYUNG
BAR

BYA STE; SROD DANG THO RANGS LA THUN RE, NYIN PAR THUN RE GNYIS,
RES THUN GSUM STE, NYIN MTSAN GNYIS LA THUN LNGA LAS MANG BAR MI
BSGOM MO, ,DE TZAM MI NUS NA NYIN GCIG DANG MTSAN GCIG LA NUS PA
CHE CHUNG GIS NYIN PAR THUN GNYIS, MTSAN MO THUN GNYIS TE
BZHI'AM,

NYIN PAR GNYIS SROD LA GCIG STE GSUM BSGOM MO, ,SNGAR JI TZAM
GSAL BA DE LAS RTZOL BA MI BYA BAR BSGOM MO, ,YUN NI GOM PA THA
MAL PAS MDA' RGYANG GSUM DANG GNYIS DANG GCIG TU CI RIGS PAR NUS
PA CHE CHUNG GIS BSGOMS TE, MTSAN GCIG DANG, NYIN

GCIG DANG, ZHAG GCIG DANG, ZHAG GNYIS DANG, ZHAG GSUM DANG, BZHI
DANG, LNGA DANG, BCU DANG, BCO LNGA DANG, NYI SHU'AM, MDOR NA LA
GOR NUS PA CI ZAD DANG, KHAMS CI 'KHRUGS BYED PA MA YIN TE, NI
SRID DU RANG SHUGS KYIS LUS NGAL BA DANG, SEMS

DUB PA DANG, BSGOM TZAM NA DANG BA'AM, SHUGS 'BYUNG BA 'AM, MGO
BAGS KYIS LCI BA'AM, YAM YOM BYED PA'AM, LUS 'DAR BA'AM, NUB MO
GNYID SRAB PA'AM, ZAS MI ZHIM PA'AM, NGAG GI 'KHRUL PA MANG DU
'BYUNG BA'AM, SEMS SANG SANG POR 'DUG

PA LA SOGS PA KHAMS MI BDE BA'I MTSAN MA CUNG ZAD MA BYUNG GI BAR
DU BSGOM MO, ,DE NAS BYUNG STE NGAL SOS TE, LUS BSKU MNYE BYA,
CHOS DANG MTHUN PA'I ZAS SKOM GYIS LUS KYI NUS PA BRTAS SU GZHUG
GO, ,KHAMS SOR MA CHUD KYI BAR DU NYIN MTSAN GNYIS LA NAM BSGOM
SNYING

@225B 'DOD PA'I DUS SU THUN MI RING BA DE LTA BU TZAM BSGOM MO,
,NUS PA BRTAS NAS SROD THO RANG SA THUN RING BA RE NYIN PAR SNGA
DRO GCIG PHYI MA RED GCIG DANG THUN BZHI NYIN MTSAN PHRUG GCIG LA
BSGOMS TE, BSOD NAMS KYI TSOGS DANG LUS KYI BCOS THABS DANG,
SNYING RJE SNGON DU 'GRO BA DANG,

SMON LAM LA SOGS PA GONG DU SMOS PA BZHIN BYA'O, ,DE LA GSAL BA'I
SKYED DBYUNG BA GANG ZHE NA, SNGAR BSTAN PA'I THABS KYIS BSTAN
PAR BYAS NAS GONG MA BZHIN DU BSGOMS PA DES, DANG POR DMIGS LA
'BRING DANG THA MA LAS MA ZIN PA CIG YIN NA BAR CHAD MA BYUNG
YANG GSAL BA'I SKYED

DBYUNG DGOS SO, ,DE BAS NA 'DI LTAR ZLA BA GCIG KYANG DE TZAM HA
CANG MI DRAG PAR BSGOM MO, ,CHOS DANG MI 'GAL BA'I BYA BA PHRAN
TSEGS KYANG BYA, DES NYIN PAR SKABS MED NA YANG SROD DANG THO
RANGS LA SNGON DU 'GRO BA DANG, SMON LAM DANG BCAS PA YUN MI RING
BA THUN RE BSGOM MO, ,DE NAS

DANG PO'I SLOB LUGS BZHIN DU ZHI GNAS DANG, LHAG MTHONG GI TSOGS
MTHA' DAG LA CI NUS KYIS BRTEN ZHING YO BYAD SBYIN BDAG LA GSOL
GDAB BYAS LA, GNAS DBEN ZHING NYAMS DGA' BA LA SOGS PA GNAS KYI
YON TAN CI MANG DER GROGS TSUL KHRIMS DAG CING LTA BA MTHUN PA

'GA' TZAM DANG LHAN CIG TU DAM BCAS LA GNAS SO, ,DE SKAD DU,
'PHAGS PA TING NGE 'DZIN GYI RGYAL PO LAS, NOR BU RIN CHEN 'DRA
BAR TSUL KHRIMS BSRUNGS, ,RJES SU MTHUN PA'I GROGS LA RTAG PAR
BRTEN, ,ZHES GSUNGS SO, ,YANG DE NYID LAS, TING NGE 'DZIN RGYAL

PO STONG PA 'DI BSGOM PA, ,TSUL KHRIMS DAG PA'I MGO LA 'DI 'DUG
STE, ,CHOS RNAMS RANG BZHIN RTAG TU MNYAM GZHAG NA, ,BYIS PA MI
RIGS BRTZON PAS MI SHES SO, ,ZHES GSUNGS SO, ,DE RE ZHIG CHOS
DANG MTHUN PA'I BYA BA YANG SPANGS PA YIN NA MI MTHUN PA LTA CI
SMOS,

DE BAS NA KHYIM KUN 'BAR BA'I NANG NA 'DUG PAS CHU BSIL BA 'DOD
PA LTA BU'I SEMS KYIS THAMS CAD BTANG LA DE KHO NA NYID LA MOS
PAR BYA'O, ,DE SKAD DU, MDO DE NYID LAS, MGO DANG GOS LA ME 'BAR
BA LTA BU'I SEMS KYIS PHA DANG, MA DANG, BU DANG, BU MO DANG, NYE
DU DANG, SNAG

@226A *, ,GI GNYEN MTSAMS DANG, CHUNG MA LA SOGS PA ME BZHIN DU
SPANGS LA RGYAL SRID KYI BDE BA YANG 'CHIL MA'I THAL BA BZHIN DU
SPANGS NAS RAB TU BYUNG LA DGON PAR GNAS PAR BYA'O, ,DE CI'I
PHYIR ZHE NA, GZHON NU DE LTA BU DES NI BLA NA MED PA YANG DAG
PAR

RDZOGS PA'I BYANG CHUB KYANG RNYED PAR DKA' BA MA YIN NA TING NGE
'DZIN 'DI LTA BU CI SMOS ZHES GSUNGS SO, ,DE LA RTAG TU BYA BA'I
SMAN KHA ZAS DANG BTUNG BA CHOS DANG MI 'GAL ZHING, NA BA'I GSOS
SMAN DANG, DROS TSAD KYI GOS DANG STAN LA SOGS PAS KHAMS BRTAS
PAR BYA'O, ,ZHAG

BCU'AM, ZLA BA PHYED DAM, NAM BDE BA'I TSAD DU PHYIN GYI BAR DU
SOS DAL ZHING KHAMS GSO STE, MTSAN MO MI BSGOM, NYIN PAR THUN
THUNG NGU RE RE TZAM LAS MI BSGOM BAR NUS PA BRTAS SU GZHUG GO,
,DANG POR RAB TSAD DU ZIN PA YIN YANG GLO BUR GYI NAD LA SOGS PA
BAR

CHAD KYIS NYEN NA YANG DMIGS PA 'BRING DANG ZHES BYA BA NAS THUN
RE BSGOM MO ZHES BYA BA'I BAR MA GTOGS PA GONG MA BZHIN DU BYAS
LA NUS PA BRTAS SU GZHUG GO, ,DE NAS NYIN RE LA THUN THUNG NGU RE
BSGOM PA DE YANG BZHAG LA, BSAM PA'I SHES RAB KYIS NYIN PAR SNGA
DRO GCIG ,PHYI DRO

GCIG ,MTSAN MO SROD LA GCIG DANG THUN GSUM DU BSAM STE, YUN NGES
PA SKYED KYI BAR DU'O, ,'DI SNYAM DU SEMS KYI CHOS NYID RTAGS
NAS, CHOS THAMS CAD KYI CHOS NYID RTOGS PA YIN PAR THEG PA CHEN
PO'I BKA' SDE SNOD DANG BSTAN BCOS LAS GSUNGS PAS BDAG GIS

RANG GI SEMS LA SO SOR BRTAG PAR BYA'O, ,SNYAM DU BSAM MO, ,YANG
'DI SNYAM DU GANG RGYU DANG RKYEN LA RAG LAS PA NI NGES PAR MI
RTAG STE, DPER NA MAR ME'I RTZE MO LTA BU'O, ,BDAG GI SEMS 'DI
YANG 'DOD PA LA 'DUN PA DANG, GNOD SEMS DANG, MI DGA' BA DANG,
RMUGS

PA DANG, GNYID DANG, RGOD PA DANG, 'GYOD PA DANG, THE TSOM DANG,
MI RTZOL BA DANG, RTZOL BA LA SOGS PAS DBANG BYAS SHING RAG LAS
NAS SKYE BAS NA MI RTAG STE, DE BAS NA BCOM LDAN 'DAS KYIS KYANG,
KYE MA 'DU BYED RNAMS MI RTAG ,CES GSUNGS SO, ,GANG SKYES NAS
'GAG

@226B PA DE NI SKAD CIG MA'I CHA SHAS YOD DE, DPER NA TSOR BA
SDUG BSNGAL LTA BU'O, ,BDAG GI SEMS DA LTAR BYUNG BA 'DI YANG
SKYES LA 'GAGS PA YIN PAS CHA SHAS DANG BCAS PA'O, ,GANG CHA SHAS
DANG BCAS PA DE NI NGES PAR GCIG TU MI 'GRUB STE, DPER NA RTZOM
PAR BYED PA DBUGS KYI RDUL

PHRA RAB GCIG LA BSKOR BA'I RDUL PHRA RAB BCU LA LTOS PAS CHA YIS
CHE NA GCIG TU MI 'GRUB PA LTA BU'O, ,BDAG GI SEMS SKYES LA MA
'GAGS PA 'DI LAS SKYES PA'I CHA DANG, GNAS PA'I CHA DANG, 'GAG
PA'I CHA YOD PAS CHA SHAS MED PA GCIG MI 'GRUB BO, ,YANG DAG PAR

GCIG MA GRUB PAS DU MA CI'I DU MA YIN, DE BAS NA GCIG DANG DU MA
DANG BRAL BAS DA LTAR BYUNG BA'I SEMS DON DAM PAR RANG BZHIN
THAMS CAD MED DE, NAM MKHA' DANG MTSUNGS PAS DE LA BRTEN PAR MI
BYA'O, ,GNAS PAR MI BYA'O, ,DE SKAD DU, 'PHAGS PA KLU SGRUB KYIS,
JI

LTAR SKAD CIG MTHA' YOD LTAR, ,THOG MA DBUS MTHA' RNAM PAR BRTAG
,SKAD CIG GSUM GYI RANG BZHIN PHYIR, ,'JIG RTEN SKAD CIG LA MI
GNAS, ,ZHES GSUNGS SO, ,'O NA MA 'ONGS PA YOD DAM SNYAM PA LA, DE
YANG RANG GI NGO BO MA GRUB PA DANG, 'BRAS BU'I RTAGS DON

DAM PAR MA GRUB PAS DON DAM PAR RANG BZHIN THAMS CAD MED DO, ,'O
NA 'DAS PA'I SEMS DON DAM PAR YOD DAM SNYAM PA LA, 'DAS PA'I RGYU
DON DAM PAR MED NA CI ZHIG 'DAS PA'AM, MA 'ONGS PA ZHES BYA, DE
LTA MA YIN NA MO GSHAM GYI BU LA YANG SHI BA YOD PAR THAL BAR
'GYUR

RO; ,DE LTA BAS NA DA LTAR BYUNG BA'I SEMS YANG DAG PAR MI DMIGS
NA DE LA LTOS PA'I MA 'ONGS PA DANG 'DAS PA GA LA DMIGS, DE SKAD
DU, 'PHAGS PA DKON MCHOG BRTZEGS PA LAS KYANG, 'OD SRUNGS SEMS NI
YONGS SU BTZAL NA MI RNYED DO, ,GANG MI RNYED PA DE NI MI DMIGS

SO; ,GANG MI DMIGS PA DE 'DAS PA MA YIN MA 'ONGS PA YANG MA YIN
DA LTAR BYUNG BA YANG MA YIN NO ZHES ZER RO, ,'PHAGS PA MA SKYES
DGRA'I MOD LAS KYANG, DE NAS SPRUL PA'I SKYES BU DES BCOM LDAN
'DAS GA LA BA DER SONG STE PHYIN PA DANG, BCOM LDAN 'DAS KYI
ZHABS LA

@227A *, ,MGO BOS PHYAG 'TSAL NAS, BCOM LDAN 'DAS LA 'DI SKAD CES
GSOL TO, ,BCOM LDAN 'DAS BDAG GIS PHA MA'I SROG BCAD NA, BCOM
LDAN 'DAS KYIS BDAG LA SKABS MDZAD PAR GSOL, BDAG GIS DA CI BGYI,
DE NAS BCOM LDAN 'DAS

KYIS SPRUL PA'I SKYES BU DE LA LEGS SO ZHES BYA BA BYIN NAS LEGS
SO LEGS SO, ,KYE SKYES BU KHYOD NI BDEN PAR SMRA BA YANG DAG PAR
SMRA BA, JI LTAR BYAS PA DE BZHIN DU SMRA'O, ,GANG KHYOD NI DE
BZHIN GSHEGS PA'I SPYAN SNGAR BDEN PA'I TSIG SMRA BA STE, MI SLU
BA YIN MOD

KYI; SKYES BU KHYOD SEMS KYI RGYU LA RTOGS SHIG ,KHYOD KYI 'DAS
PAS SAM, MA 'ONGS PAS SAM, DA LTAR GYIS SAM, SEMS GANG GIS PHA
MA'I SROG BCAD, 'DAS PA'I SEMS ZAD PA BRAL BA 'GAGS PA GZHAN DU
GYUR PA STE, YUL NA'ANG MI GNAS PAS DE'I

GDAGS SU MI NUS SO, ,MA 'ONGS PA NI MA PHYIN PA STE, DE NI MA
SKYES PA'O, ,MA BYUNG BA, YANG DAG PAR MA BYUNG BA, MA GYUR PA,
RNAM PAR MA GYUR PA, MTSAN MA MED PA, MA BYUNG BA STE, DE YANG
GDAGS SU MI NUS SO, ,DA LTAR GYI SEMS NI GNAS PA MED PA STE,

SKYES NAS ZHIG CING NGES PAR GYUR PA, PHUNG POR MA GYUR PA,
BTZAGS PAR MA GYUR PA'O, ,DE LA 'GRO BA DANG 'ONG BAR GDAGS PA
YANG MED DO, ,KYE SKYES BU SEMS NI NANG GI LUS LA YANG MI 'JUG
,PHYI ROL GYI YUL LA YANG MI RGYU, GNYI GA MED PAR YANG MI DMIGS
SO, ,KYE

SKYES BU SEMS NI SNGON PO MA YIN, SER PO MA YIN, DMAR PO MA YIN,
DKAR PO MA YIN, JA GONG MA YIN, SHEL GYI KHA DOG MA YIN NO, ,SKYE
SKYES BU SEMS NI GZUGS MED, BSTAN DU MED, GZUNG DU MED, THOGS PA
MED, SGYU MA LTA BU DPE MED PA STE, DE YANG

GDAGS SU MI NUS SO, ,KYA SKYES BU SEMS NI 'DOD MI CHAGS, ZHE MI
SDANG, GTI MI MUG GO, ,KYE SKYES BU SEMS NI MNGON PAR 'DU MI
BYED, BYED PA MED, TSOR BA MED, SEMS PA MED, MYONG BAR BYED PA
MED DO, ,KYE SKYES BU SEMS NI RANG BZHIN GYIS DANG BA YIN TE,

@227B DE NI KUN NAS NYON MONGS PAR MI 'GYUR, RNAM PAR BYANG BAR
MI 'GYUR RO, ,KYE SKYES BU SEMS NI TSE 'DI LA YANG MED, TSE RABS
GZHAN NA YANG MED, GNYIS KA MED PAR YANG MED DE, DE NA YANG MED,
GZHAN NA YANG MED PA, NAM MKHA' DANG MTSUNGS PA MI MNYAM PA DANG

MNYAM PA MI 'DRA BA, RNAM PAR RIG PAR MI 'GYUR BA STE, DE LA
MKHAS PAS MNGON PAR CHAGS PAR MI BYA'O, ,BDAG GIR MI BYA'O,
,BRTEN PAR MI BYA'O, ,GNAS PAR MI BYA'O, ,BDAG TU BSAM PAR MI
BYA'O, ,BDAG GIR BSAM PAR MI BYA'O, ,KYE SKYES BU DAG

CHOS THAMS CAD NI RANG BZHIN GYIS NUS PA MED PA'O, ,KYE SKYES BU
DAG NGA NI DE LTAR MOS PA LA KUN NAS NYON MONGS PA'AM, RNAM PAR
BYANG BA'AM, NGAN SONG DU 'GRO BA'AM, MTHO RIS SU 'GRO BAR MI
SMRA'O, ,DE CI'I PHYIR ZHE NA, GANG SEMS KYI CHOS NYID NI KUN NAS
NYON

MONGS PAR MI 'GYUR RO, ,RNAM PAR BYANG BAR MI 'GYUR, GANG DU YANG
'GRO BAR MI 'GYUR, 'ONG BAR MI 'GYUR, 'DUG PAR MI 'GYUR RO, ,ZHES
GSUNGS SO, ,YANG MDO DE NYID LAS, RGYAL POS GSOL PA, 'JAM DPAL
BDAG GI SGRIB PA THAMS CAD BYANG LAGS SO, ,

DE CI'I SLAD DU ZHE NA, GANG SEMS KYI RANG BZHIN YE NAS DANG BA
DE NI 'DOD CHAGS SAM, ZHE SDANG NGAM, GTI MUG GIS KUN NAS NYON
MONGS PAR BGYI MI NUS SO, ,SMRAS PA, RGYAL PO CHEN PO 'DI LTA
STE, DPER NA, NAM MKHA' LA RDUL PHRAN NAM, RDUL LAM, DU BA'AM,
MUN

PA'AM; STUG PO 'AM, SPRIN DAG SNANG MOD KYI NAM MKHA' NI DE DAG
GIS KUN NAS NYON MONGS PAR BYAS NAS MED DO, ,RGYAL PO CHEN PO DE
BZHIN DU BDAG DANG BDAG GIR BYA BA'I LTA BA'I BAG LA NYAL BA
DANG, 'DOD CHAGS DANG, ZHE SDANG DANG, GTI MUG 'BYUNG MOD KYI
SEMS KYI CHOS

NYID KUN NAS NYON MONGS PAR MI BYED DO, ,RGYAL PO CHEN PO KHYOD
KYIS DE LTAR 'GYOD PAR MI BYA'O, ,RGYAL PO CHEN PO SEMS NI THOG
MA'I MTHA' NAS KYANG MA 'PHOS, RGYAL PO CHEN PO SEMS NI THA MA'I
MTHAR YANG MI 'PHO'O, ,RGYAL PO CHEN PO SEMS NI DA LTAR YANG MI
GNAS SO, ,

@228A *, ,DE LA MKHAS PA DAG NI CHOS THAMS CAD MA 'PHOS PA MI
'PHO BA MI GNAS PAR RTOGS TE, DE LTAR SHES NAS LTA BA LA MNGON
PAR CHAGS PAR YANG MI BYED DO, ,RGYAL PO CHEN PO MNGON PAR MA
CHAGS NA DAG PA'O ZHES GSUNGS SO, ,DE LTAR RIGS PA DANG LUNG

GIS NYIN MTSAN KHA CIG TU NGES PA CHER SKYES PA DANG, MTSAN MO MI
BSGOM LA NYIN PAR RTZOL BA DRAG LA YUN THUNG BAR BSGOM MO, ,'DI
LTAR LUS KYI BCOS PA TZAM BYAS NAS SEMS JI LTA BA BZHIN DU CHOS
THAMS CAD KYANG SPROS PA THAMS CAD DANG BRAL BAR BSAMS LA BAGS
KYIS 'DUG

NA DE LA YANG MI GNAS PAR SHIN TU BSGRIMS LA DANG PO GNAS PAR
BYED PA'I YUL TZAM DU BSGOMS TE, NYI MA DANG POR SNGA DRO THUN
GNYIS, PHYI DRO GNYIS, GNYIS PA LA SNGA DRO GSUM, PHYI DRO GSUM,
GSUM PA LA SNGA DRO BZHI, PHYI MA RED BZHI, BZHI PA LA SNGA DRO
LNGA, PHYI DRO LNGA, DE NAS PHAR SKYED

MA THON GYI BAR DU THUN BCU BCU LAS MI BSGOM MO, ,DE LTAR BSGOMS
PAS SKYED DANG POR BYUNG BA'I SEMS DANG, GNYIS PA DANG, GSUM PA
DANG, BZHI PA'O, ,DE'I SKABS SU NYIN PAR GNYIS, MTSAN MO SROD LA
GCIG STE GSUM DU BSGOM MO, ,DE LA DANG PO NI RGOD PA RGYUN

CHAD PAS SHIN TU ZHI STE, SNGAR DBUGS LA BLTAS NA BAGS KYIS 'GUL
BA DE YANG MED PA DANG, RTZOL BA KLOD KYANG SNGAR GYI STOBS KYIS
YUN GOM PA THA MAL PAS MDA' RGYANG LNGA TZAM DU BYING BA MED PA
DANG, SNGAR RGOD PA LA SHIN TU SKYON CHE BAR BRTAGS PA'I STOBS
KYIS 'DZIN CHE ZHING

ZHI GNAS KYI SHAS CHE BAS MTSAN MUN NAG BZHIN DU 'DUG PA DANG,
LUS JI LTAR 'DUG PA MA SHES KYANG, SNGAR BSGRIMS PA'I STOBS KYIS
TING NGE 'DZIN LAS LDANG BAR BRTZAMS NA, RTZUB CING BSDOMS PA
SNYAM BYED CING BSHIG PAR DKA' BA LTA BUR 'DUG PA'O, ,GNYIS PA NI

DANG PO'I SKABS DER 'PHRO BA MED KYANG BAGS KYIS MI GSAL ZHING
ZHUGS LA BYING BAR DOGS PA YANG RES 'GA' 'BYUNG BAS DES NA LANGS
PA'I SKABS SU YANG LHAG MTHONG GI SHAS BSKYED DO SNYAM PA'I SEMS
'BYUNG BA DANG, MNYAM PAR GZHAG PA'I GNAS SKABS NA YANG BAG GSAL

@228B BA'I STOBS BSKYED PA DES SKABS SKABS SU SPRIN BAR GYI NYI
MA BZHIN DU GSAL SA LE BSKYED DE, DE'I STOBS KYIS MTSAN MO BSGOMS
KYANG NAM LANGS SAM SNYAM NAS MIG PHYE NAS BLTAS PA 'BYUNG NGO,
,LDANG BAR BSAMS TZAM NA LUS BSDAMS PA BZHIN DU 'DUG STE, 'ON
KYANG RTZUB PA

DANG; ZHI NAS 'JAM PA DANG, SNUM PA SNYAM BYED PA STE, KHYAD PAR
KHA CIG NI SNGA MA BZHIN NO, ,GSUM PA NI GSAL BA DE RTAG PAR
'BYUNG BA STE, 'ON KYANG DPER NA MAR ME 'CHI KHA MA RLUNG MED
KYANG RANG SHUGS KYIS G-YO BA BZHIN G-YO ZHING DOGS PA SKYE STE,
KHYAD PAR

KHA CIG SNGA MA BZHIN NO, ,BZHI PA NI SNGAR HA CANG GSAL BAS
SKABS SKABS SU G-YO BA DE LA SKYON DU BLTAS PAS DMIGS PA'I KHYAD
PAR DPER NA ZHA NYE DKAR PO 'AM, DNGUL LCAGS KYI SNOD BYANG MA'I
'OG TU CHU GTZANG MAS BKANG NAS MI G-YO BAR 'DUG PA BZHIN DU SHES
PA DANG,

SHES BYA BYE BRAG MED PAR SHIN TU GDANG LA MI G-YO ZHING YANGS LA
GZUNG RGYU 'AM, SPANG RGYU YANG DAG PAR RJES SU MA MTHONG LA, DE
LTAR RTOGS PA'I SEMS DE YANG 'DI TZAM NA SKYE BA'AM, 'DI CI LA
DMIGS MI SHES TE, JI LTAR YANG RTOGS MI NUS PAS THA MI DAD DE RO
GCIG GO, ,

DE CI'I STOBS KYIS SEMS DRANG LA BRTAN ZHING NGES PA THE TSOM MI
SKYE LA YANGS PA'O, ,LUS MED PA'I STOBS KYIS REG BYA 'JAM LA YANG
STE, MI MTHO MI DMA' ZHING YANGS PAR 'DUG KYANG G-YANG ZA BA MED
CING BEGS BUR MAN CHAD LA BLTAS KYANG KHA GANG LTAR BLTAS NA SGOM
PA YANG MI

SHES TE, DE BAS NA LDANG BAR BSAM NA YANG LDANG BAR DKA' LA STOBS
BSKYED NAS LANGS NA LUS GLO BUR DU BYUNG BA SNYAM BYED PA'O,
,KHYAD PAR KHA CIG NI SNGA MA BZHIN NO, ,BZHI PA DE NI RE ZHIG
BYANG CHUB SEMS DPA' LAS DANG PO BA RJES SU DPAG PA'I SGO NAS
SEMS MNYAM PAR

GZHAG PA ZHES BYA'O, ,DE SKAD DU, 'PHAGS PA CHOS KUN TU 'GRO BA
LAS, LHA'I BU BZANG SEMS KYIS GSOL PA, BCOM LDAN 'DAS JI LTAR NA
BYANG CHUB SEMS DPA' MNYAM PAR GZHAG PA ZHES BGYI, BCOM LDAN 'DAS
KYIS BKA' STZAL PA, LHA'I BU NAM BYANG CHUB

@229A *, ,SEMS DPA' YID KYI SMON PA THAMS CAD DANG BRAL ZHING
CHOS GANG LA YANG GZUNG BAR RAM, SPANG BAR YANG DAG PAR RJES SU
MA MTHONG LA, ,DE GANG DANG GANG YANG DAG PAR RJES SU MA MTHONG
PA DE DANG DE STONG PA DANG YANG DAG PA MA YIN PAR MTHONG BA'O,
,DE LTAR NA BYANG CHUB SEMS DPA' MNYAM

PAR GZHAG PA ZHES BYA'O, ,ZHES GSUNGS SO, ,YUL 'KHOR SKYONG GIS
ZHUS PA LAS KYANG, DON DAM DE NI THA DAD MA YIN TE, ,KUN TU RO
GCIG MTSAN NYID SANGS RGYAS SU, ,DE LA GANG RNAMS THA DAD KUN
RTOG PA, ,DE DAG NGA RGYAL GNAS PAS RMONGS PA YIN, ,ZHES GSUNGS
SO, ,'PHAGS PA

LAS KYI SGRIB PA RNAM PAR DAG PA LAS KYANG, DGE SLONG CHOS THAMS
CAD NI DANG PO MI DMIGS PA'I PHYIR SPANGS PA'I, ,DGE SLONG CHOS
THAMS CAD NI CI LAS KYANG DBEN PA'I PHYIR CI YANG MA YIN PA'O,
,DGE SLONG CHOS THAMS CAD NI NAM MKHA'I LUS DANG CHAD PA STONG PA
DANG 'DRA BA'I

PHYIR GZUNG DU MED PA'O, ,ZHES GSUNGS SO, ,'PHAGS PA TING NGE
'DZIN GYI RGYAL PO LAS KYANG, 'DU SHES RAB TU RGYU BA MED, ,LTA
BA LOG PA KUN ZAD NAS, ,BLO YANG SHIN TU GTAN LA PHAB, ,BRTAN PA
NAM MKHA' 'DRA BAR SPYOD, ,CES GSUNGS SO, ,TSOGS BSTAN KHAMS

GSO SEMS LA BRTAG ,RTZOL DRAG THUN THUNG JE MANG BSGOM, ,DE YI
GSAL SKYED RIM PA BZHI, ,BZHI PA'I LUNG NI BZHI YIS BSTAN, ,ZHES
BYA BA NI BSDU BA'I TSIGS SU BCAD PA'O, ,GSAL BA'I SKYED DBYUNG
BA'I THABS BSTAN ZIN TO,, ,,DE LA THUN RING BA'I SKYED

DBYUNG BA GANG ZHE NA, GSAL BA'I SKYED THON ZHING MA NYAMS PA LA
NYAMS PA LA THUN BSRING BA'I SKYED GDON PAR BYA STE, DE CI'I
PHYIR ZHE NA, SEMS CUNG ZAD GNAS PA DANG, LUS CUNG ZAD BDE BA
TZAM GYIS YUN RING POR BSGOM MO, ,BSAMS KYANG BSGOMS PAS NYIN
MTSAN 'DA' BA'I SKABS

MED PAR LUS GZER BA DANG, SEMS RMUGS PA DANG, GNYID KYIS NON PAR
'GYUR ZHING MI GSAL BA DANG, SNYING RLUNG LDANG ZHING 'JUG PA
DANG, RLUNG KHRAG GNYIS KA SKYE ZHING SDUG BSNGAL MYONG BAR 'GYUR
TE, DPER NA RLUNG CUNG ZAD 'GRO NUS PA TZAM GYI GYEN THUR GZUGS

@229B PO LA NYIN RANG 'GRO BAR BSAMS KYANG 'GRO BA'I SA DER MA
PHYIN PAR LUS LA MI BDE BA DANG, SEMS LA GNOD PA 'BYUNG BA BZHIN
NO, ,DE BAS NA GSAL BA'I SKYED THON PA'I SKABS DE KHO NAR KHAMS
KYI MI BDE BA MED KYANG NYIN MTSAN GNYIS TZAM BSGOM PA YANG GZHAG
LA, ,SOS DAL

BAR 'DUG GO, ,DE NAS RE ZHIG MTSAN MO NYAL BA DANG 'PHRES PA
DANG, GNYID KYIS NUS PA BRTAS SU GZHUG CING, NYIN 'BA' ZHIG LA
THUN RING BAR BSGOM BA LA BSLAB STE, NYI MA DANG PO LA THUN GSUM
BSGOMS PAS, NYIN PAR LA BZHIR BCAD PA'I CHA GCIG 'DAS PA'I TSOD

TZAM ZHIG BSGOM MO, ,NYI MA GNYIS PA LA THUN GSUM BSGOMS PAS GSUM
DU BCAD PA'I CHA GCIG 'DAS PA DANG, NYI MA GSUM PA LA THUN GSUM
BSGOMS PAS NYIN PAR GYI PHYED LHAG 'DAS PA TZAM ZHIG BSGOM MO,
,NYI MA BZHI PA LA THUN GSUM BSGOMS PAS NYIN GYIS

SUM GNYIS LHAG BZLAS PA TZAM ZHIG BSGOM MO, ,NYI MA LNGA PA LA
THUN GSUM BSGOMS PAS NYIN PAR BZHI CHAR BCAD PA'I CHA GSUM LHAG
BZLAS PA TZAM ZHIG BSGOM MO, ,NYI MA DRUG PA LA THUN GSUM BSGOMS
PAS NYIN RANGS PA LA ZAS ZA BA DANG, SPYOD LAM BCOM PA MA

GTOGS PA BSGOMS PAS DUS 'DA' BAR BYA'O, ,NYI MA BDUN PA LA DE DAG
MA GTOGS PA ZAS KYI GONG DU THUN GCIG ,ZAS ZOS NAS THUN GCIG STE
GNYIS KYIS NYI MA RANGS PAR 'DA' BAR BYA'O, ,DE LA SPYOD LAM NI
STAN SHIN TU 'BOL ZHING 'JAM PA GNYIS SAM,

GSUM PHA TSAD TSU TSAD DU BTING LA GANG BDE BAR SPO ZHING BSGOM
STE, DE'I STENG DU DANG PO SKYIL MO KRUNG BCAS LA BSGOM MO, ,DE
NAS CUNG ZHIG LON PA DANG, ,SEMS RMUGS PA DANG, GNYID KYIS NON PA
DANG, LUS LA MI BDE BA BYUNG NA RKANG PA YA GCIG BRKYANG BA'AM,

GNYIS KA BRKYANG BA'AM, GLO G-YAS PAS SNYES PA'AM, G-YON SNYES
PAS SAM, YUD TZAM ZHIG GAN RKYAL DU 'DUG PA 'AM, MDOR NA SPYOD
LAM PHOG RE BSGYUR BAS LUS LA GNOD PA DANG, SEMS LA GNOD PA SPONG
BAR 'GYUR RO, ,DE LTAR BYAS KYANG RMUGS PA DANG

@230A *, ,GNYID SHAS CHE NA DAL BUS LANGS LA 'CHAG SA DKYUS RING
ZHING ZHENG HA CANG MI CHE BAR BYAS PA'I SA PHYOGS SU PHAR 'GRO
BA DANG, TSUR 'ONG BA LAN GNYIS GSUM BZHI TZAM BCAGS LA YANG 'DUG
PAR BYA STE, DE KUN LA DMIGS PA MI GTANG NGO, ,DE YONG GANG

LTAR BSGYUR KYANG LUS LA 'JAM PA LA SOGS PA SHIN TU SBYANGS PA'I
SHAS CHE CHUNG YOD KYANG KUN LA MED PA MI SRID NA, DE LTAR BSGOM
PA YIN GYI MED NA NGAL GSO DGOS SO, SEMS RGOD NA RNAM PA LA MI
SPYAD PAR SEMS LA SPYAD NA DES ZHI BAR 'GYUR TE, GZUGS 'GAGS NA

GZUGS BRNYAN 'GAGS PA BZHIN NO, ,DE BAS NA DE LA HA CANG MI 'JIGS
PAR BYA, BAG GLOD LA 'DI SNYAM DU BYANG CHUB SEMS DPA' RNAMS KYIS
LO BZHI KHRIR YANG SPYOD LAM MA BSGYUR, GOS MA SPOS PAR MNYAM PAR
GZHAG PA GSUNGS NA BDAG GIS NI NYIN MTSAN RE RE YANG

MNYAM PAR 'JOG MI NUS PA 'KHOR BA THOG MA MED PA NAS LUS GRANGS
MED PA GCIG 'DAS KYANG DON MED PAR 'GYUR LA DA LTAR YANG SMOS PA
CHUNG ZHING GNYUG THUNG BA 'DIS MA 'ONGS PA NA YANG 'DI 'DRA BAR
'GYUR BAS NA BDAG GI DON KYANG MI 'GRUB NA, GZHAN GYI DON LTA GA
LA 'GRUB,

DE BAS NA BDAG GIS NYIN RANGS MNYAM PAR GZHAG STE, SPYOD LAM 'DIS
GNAS PAR BYA'O SNYAM DU BSAM MO, ,MDOR NA YUN RING BAR 'DZIN PA
CHUNG DU 'GRO LA THUN GZHUG LA TING NGE 'DZIN LAS LDANG DGOS PA
DANG, GTANG RGYU CIG YOD NA DE LTAR BSGOM MO, ,GTANG RGYU MED PAR

SANGS NAS 'DUG NA BSGOMS KYANG PHAN MED LA GNOD PA SKYE BAS NGAL
GSO'O, ,DE LTAR NYIN PAR THUN GNYIS KYIS NYI MA 'DA' BAR NUS NAS
MTSAN MO LA BSLAB PAR BYA STE, NYIN PAR BTANG SNYOMS SU BZHAG LA
PHYI DRO RLUNG GI DUS SU GNYID BAG RE LOG NAS MTSAN MO STAN BDE
BA GNYIS GSUM

YANG BTING LA, YANG YANG BYING STE 'GRO NA 'CHAG SA BDE BAR BCAS
BYAS LA, GOS DANG LHVAM DRO BAR BYAS LA DAL BUS 'GRO BA DANG,
LDOG PA DRAN PA DANG, SHES BZHIN GYIS ZIN PAR BYA ZHING BSGOM MO,
,NGAL GSO DGOS PA'I BSAM PAS YANG SNGA MA BZHIN NO, ,BYE

@230B BRAG NI RGYU SKAR LA TSOD DPAG CING ZHAG BRGYAD KYI MTSAN
MO 'DA' NUS PAR BYA'O, ,DE LTAR BSLABS PAS NYIN MTSAN GANG YANG
RUNG BA CIG BTANG SNYOMS SU BZHAG LA GCIG RANGS PA BSGOMS PAS
'DA' BAR NUS SHING LUS BDE BA DANG SEMS DGA' BA DANG BCAS PAR
'DUG NA DE

TZAM GYIS RE ZHIG THUN RING LA LOBS PA YIN NO, ,THUN BSRING BA YI
TSAD DANG NI, ,NYIN MTSAN RES MOS BSLAB PA DANG, ,GO RIMS SPYOD
LAM BSAM PA DANG, ,TSAD DU PHYIN PAS BSDUS PA YIN, ,ZHES BYA BA
NI BSDU BA'I TSIGS SU BCAD PA'O,, ,,DE NAS

BSGOM PA GCIG PU MI BYA BAR SNGON DU 'GRO BA DANG, LDANG BA'I
SEMS SU BCAS PA NYIN PAR GNYIS, MTSAN MO GNYIS LAS MI MANG BAR
THABS DANG SHES RAB ZUNG DU 'BREL PAR BYA STE, SNGAR BSTAN PA
BZHIN NO, ,DE LA LOG PAR RTOG PA'I GZHUNG NYID GANG ZHE NA, GNYIS
TE,

THABS LA LOG PAR RTOG PA DANG, SHES RAB LA LOG PAR RTOG PA'O, ,DE
LA THABS LA LOG PAR RTOG PA NI 'DI NA KHA CIG PHAN YON SHES PA
TZAM GYIS BYANG CHUB TU SEMS BSKYED NA SMON LAM 'DEBS PAR BYED
KYANG BDAG GI DON TZAM SGRUB PA NYAN THOS KYI DBANG DU BYAS NAS,
,SLOB

DPON THOGS MED KYIS, GNAS LA DAD PA GANG ZHE NA, 'DI LTAR 'DI NA
LA LAS DE BZHIN GSHEGS PAS GSUNGS PA'I CHOS 'DUL BA LA DAD PA
DANG SEMS DANG BA YIN TE, DE NI GNAS LA DAD PAR GYUR PA ZHES
BYA'O, ,DE LA GNAS ZHES BYA BA NI DE BZHIN GSHEGS PAS

GSUNGS PA'I CHOS 'DUL BA LA BYA STE, 'JIG RTEN DANG 'JIG RTEN LAS
'DAS PA'I DKAR PO'I CHOS THAMS CAD SKYE BA'I GNAS YIN PA'I PHYIR
RO, ,DES SNGON DU DRANG BA'I DBANG GIS DE LA DAD PA GANG YIN PA
DE NI GNAS LA DAD PAR GYUR PA YIN TE, NYON MONGS PA'I DRI MA DANG
RNYOG

PA THAMS CAD BSAL BAR GYUR PA'I PHYIR RO ZHES GSUNGS PA LA BRTEN
NAS 'DUL BA KHO NAS BYANG CHUB CHEN PO THOB PO ZHES SMRA ZHING
LTA LA, BDAG NYID KYANG THEG PA CHEN PO'I CHOS THOS PAR MI DGA',
GAL TE THOS KYANG LEGS PAR MI SEMS, SEMS KYANG SGOM PAR MI BYED
CING,

@231A *, ,GZHAN DAG LA ZHE SDANG STE, THEG PA CHEN PO'I MDO SDE'I
TSUL DU ZHUGS PA RNAMS LA YANG ZHE SDANG STE, BYANG CHUB SEMS
DPA' LAS DANG PO PA'I BSLAB PA RNAMS LA SLOB PA LA, 'DI SKAD CES,
BYANG CHUB SEMS DPA'I BSLAB PA KHO NA GDUL BA YIN, DE KHO

NAS CHOG GO, ,GZHAN NA BSLABS NA 'DUL BA LA BCINGS TE, 'GRO'O
ZHES SMRA ZHING, LTA BA DE DAG GIS BYANG CHUB CHEN PO THOB PAR MI
'GYUR, ZAG PA ZAD PAR MI 'GYUR TE, DE SKAD DU, NGES PA DANG MA
NGES PA 'JUG PA'I PHYAG RGYA'I MDO LAS, DE LA PHYUGS KYI SHING
RTA LTA BUS 'GRO BA'I BYANG CHUB

SEMS DPA' GANG ZHE NA, DPER NA SKYES BU LA LA ZHIG SANGS RGYAS
KYI ZHING LNGA'I RDUL PHRA RAB KYI RDUL SNYED KYI 'JIG RTEN GYI
KHAMS 'DA' BAR 'DOD NAS DE'I PHYUGS KYI SHING RTA LA ZHON TE LAM
DU ZHUGS NAS YUN RING ZHIG LON NAS DPAG TSAD BRGYAR PHYIN PA LAS
DE RLUNG GI DKYIL 'KHOR

CHEN POS BZLOG NAS DPAG TSAD BRGYAD CUR DED DE PHYIR PHUL NA
SKYES BU DE PHYUGS KYI SHING RTAGS 'JIG RTEN GYI KHAMS DE DAG
'DA' 'AM, BSKAL PA NAS BRJOD DU MED PA'I YANG BRJOD DU MED PA'I
BSKAL PA YANG 'JIG RTEN GYI KHAMS GCIG KYANG 'DA' BAR NUS SAM,
GSOL PA, BCOM

LDAN 'DAS DE NI GNAS MA LAGS TE, GO SKABS MA MCHIS SO, BCOM LDAN
'DAS KYIS BKA' STZAL PA, DE BZHIN DU GANG LA LA ZHIG GIS BYANG
CHUB TU SEMS BSKYED LA, THEG PA CHEN PO MI 'DZIN MI KLOG ,KHA TON
DU MI BYED, TSUL BZHIN YID LA MI BYED PAR NYAN

THOS KYI THEG PA PA RNAMS LA BRTEN CING, DE DAG DANG LHAN CIG TU
BSTAN PAR BYED, NYAN THOS KYI THEG PA KLOG CING KHA TON BYED,
DPYOD CING KUN CHUB PAR BYED LA GZHAN YANG KLOG TU 'JUG PA NAS
KUN CHUB PA'I BAR DU BYED NA, DE NI DES SHES RAB KYI MIG GANG
YIN, DE BLA NA

MED PA'I SHES RAB KYI LAM LAS SLAR DRANGS NAS PHYIR LDOG GO,
,BYANG CHUB SEMS DPA' DE NI BYANG CHUB KYI SEMS BSGOMS PA LAS
BYUNG BA'I SHES RAB KYI DBANG PO DANG SHES RAB KYI MIG GANG YIN
PA DE YANG RTUL POR GYUR CING NYAMS PAR BYED DE, 'DI NI PHYUGS
KYI SHING RTA LTA BUS 'GRO BA'I

@231B BYANG CHUB SEMS DPA'O, ,ZHES GSUNGS SO, ,DE BAS NA LEGS PAR
GSUNGS PA'I CHOS 'DUL BA NI KHAS LEN PA'I KHYAD PAR GYI BSLAB PA
RNAM PA GSUM LAS LHAG PA'I TSUL KHRIMS KYIS BSLAB PA YIN LA, SDOM
PA GSUM LAS SDOM PA'I TSUL KHRIMS YIN PA'I PHYIR

SHIN TU GUS PAS BSGRUB DGOS LA, DE KHO NAS CHOG PA YANG MA YIN
TE, DE SKAD DU, 'PHAGS PA DKON MCHOG SPRIN LAS, RIGS KYI BU JI
LTAR NA, BYANG CHUB SEMS DPA' RNAMS BYANG CHUB SEMS DPA'I BSLAB
PA'I SDOM PAS BSDOMS PA YIN ZHE NA, 'DI LA BYANG CHUB

SEMS DPA' 'DI LTAR SPYOD DO, ,SO SOR THAR PA'I SDOM PA TZAM GYIS
BDAG BLA NA MED PA YANG DAG PAR RDZOGS PA'I BYANG CHUB MNGON PAR
RDZOGS PAR 'TSANG RGYA BAR MI NUS KYI, DE BZHIN GSHEGS PAS GANG
'DI MDO SDE DANG 'DI DAG LAS BYANG CHUB SEMS DPA'I SPYOD PA DANG,
BYANG CHUB

SEMS DPA'I BSLAB PA'I GNAS BCAS PA DE DAG LA BDAG GIS BSLAB PAR
BYA'O ZHES GSUNGS SO, ,DE LA SHES RAB LA LOG PAR RTOG PA LA YANG
GNYIS TE, SPYI DANG, BYE BRAG GO, ,DE LA SPYI NI 'DI NA KHA CIG
STONG PA NYID KYI RLUNG CHUS DKAR PHYOGS KYI ME GSOD PAR BYED

DE; 'DI SKAD DU, MI DGE BA BCU SPANG BA DANG, DGE BA BCU'I BSGRUB
PA NI DNGOS PO LA MNGON PAR ZHEN PA NYAN THOS RNAMS KYI DBANG DU
MDZAD NAS GSUNGS PA YIN TE, THEG PA CHEN PO ZAB MO'I DON CHOS
THAMS CAD RANG BZHIN MED PAR SHES NA CI BYAS KYANG NYES PAR MI
'GYUR

TE; RAB TU BYUNG BA YANG SKRA BREGS PA TZAM LA ZER BA MA YIN TE,
SEMS PHYAL LE BA CIG DGOS SO, ,DE BAS RTOGS NA SROG GCOD PA LA
SOGS PA YANG SGRIB PAR MI 'GYUR LA, MA RTOGS NA GNYEN PO YANG
SGRIB PAR 'GYUR TE, 'PHAGS PA LAS KYI SGRIB PA RNAM PAR DAG

PA LAS, 'DOD CHAGS SGRIB PA NAS SHES RAB SGRIB PA'I BAR DU GSUNGS
SO ZHES ZER BA DE NI BDAG NYID MI MTHUN PA ZIL GYIS MA NON PAR
GNYEN PO SLOB PAR BYED PAS NGAN 'GRO 'BA' ZHIG GI LAS SOGS PA LA,
DE'I RJES SU SLOB PA YANG MI DGE BA SOGS 'JUG GO, ,DE

@232A *, ,SKAD DU, SLOB DPON KLU SGRUB KYIS, DBU MA'I RTZA BA
LAS, STONG PA NYID LA LTA NYES NA, ,SHES RAB CHUNG LDAN PHUNG
'GYUR TE, ,JI LTAR SBRUL LA BZUNG NYES PA DANG, ,GSANG SNGAGS LOG
PAR BSGRUBS PA BZHIN, ,ZHES GSUNGS PA DANG, YANG RIGS PA DRUG CU

PA LAS, RNAM PAR DBEN DON MI SHES PAR, ,THOS PA TZAM LA 'JUG BYED
CING, ,GANG DAG BSOD NAMS MI BYED PA, ,SKYES BU THA SHAL DE DAG
BRLAG ,CES GSUNGS SO, ,'ON TE NGA SHES RAB CHE LA BSOD NAMS KYANG
BYED PAS NYON MONGS PA LA MI 'DZEM ZHES ZER NA,

DE YANG MI RIGS TE, 'PHAGS PA SA BCU PA LAS KYANG, SA GNYIS PA'I
BYANG CHUB SEMS DPA' DE NI TSUL KHRIMS RNAM PAR DAG CING LTUNG BA
PHRA MO LA SHES BZHIN DU GNAS PA LA BZHAG STE, SA LA GNAS PAS BAS
NGA SHES RAB CHE ZHES BYA BA NI HA CANG GZU LUM CHES SO, ,DE BAS

NA KUN RDZOB TU GNYEN PO MA SKYES PAR NYON MONGS PA LA BTANG
SNYOMS SU BZHAG KYANG 'PHEL BAR 'GYUR NA DANG DU BLANGS PA LTA
SMOS KYANG CI DGOS, DE'I PHYIR NYON MONGS PA RANG DGAR SPYOD PA
BSLAB PA DANG BRAL BA DE NI BYANG CHUB SEMS DPA' RAB TU BYUNG BAS
MA YIN TE, DE SKAD DU,

'PHAGS PA 'JAM DPAL RNAM PAR ROL PA LAS, 'JAM DPAL GYIS SMRAS PA,
BU MO RAB TU BYUNG BA NI TSUL KHRIMS LA RAG LAS PA YIN TE, TSUL
KHRIMS 'CHAL BA LA NI RAB TU BYUNG BA CI YANG MED DO, ,ZHES
GSUNGS SO, ,YANG MDO SDE DE NYID LAS GSUNGS PA, GANG BDAG

NYID KYANG BSLAB PA DANG, TSUL KHRIMS YANG DAG PAR BLANGS LA,
TSUL KHRIMS 'CHAL BA'I SEMS CAN RNAMS KYANG, TSUL KHRIMS KYI SDOM
PA DANG BRTUL ZHUGS LA YANG DAG PAR SBYOR BAR BYED PA DE NI BYANG
CHUB SEMS DPA' RAB TU BYUNG BA YIN NO ZHES GSUNGS SO, ,DE BAS

NA STONG PA NYID GO YANG NYON MONGS PAS PHAM PAR BYAS PA DE NI
BYANG CHUB SEMS DPA' MA YIN TE, MDO DE NYID LAS, BU MOS SMRAS PA,
'JAM DPAL 'DI LTA STE, DPER NA DGRA BCOM PA DE NI DPA' BO ZHES MI
BGYI'O, ,'JAM DPAL DE BZHIN DU GANG NYON MONGS PA RNAMS

@232B KYIS BCOM PA DE YANG BYANG CHUB SEMS DPA' ZHES MI BGYI'O,
,ZHES GSUNGS SO, ,SHES RAB CHE ZHING STONG PA NYID RTOGS NAS
BSGOMS PA'I PHAN YON NI, ZLA BA'I SGRON MA'I MDO LAS, DE NI BDE
GSHEGS RNAMS KYIS BSLAB PA GZHAN MI 'DOR, ,DPA' BO DE

NI BUD MED DBANG DU GZHAR MI 'GRO, ,ZHES BYA BA LA SOGS PA GSUNGS
SO, ,'PHAGS PA CHOS KUN 'GRO BA LAS KYANG, DPER NA MUN PA DANG
LHAN CIG GNAS PA DE NI MAR ME MA YIN NO, ,DE BZHIN DU NYON MONGS
PA DANG LHAN CIG GNAS PA DE NI BYANG CHUB SEMS DPA'I

SHES RAB MA LAGS SO, ,ZHES GSUNGS SO, ,'PHAGS PA GTZUG NA RIN PO
CHE LAS KYANG, STONG PA NYID KYI RNAL 'BYOR SBYIN PA NAS, SHES
RAB KYI BAR DU MI 'BRAL BAR BYA'O ZHES GSUNGS SO, ,BSLAB PA KUN
LAS BTUS PA LAS KYANG, ,SHES RAB KYI PHA ROL TU PHYIN

PA BSGOMS NAS KYANG NYON MONGS PA'I SGRA DANG, THABS LA MKHAS PAR
BYA'I, RANG GI KHYIM NA DPA' BA BZHIN DU MI BYA'O ZHES GSUNGS SO,
,DE BAS NA BYANG CHUB SEMS DPA' BDAG NYID SHES RAB CHE YANG NYON
MONGS PAS PHAM PAR BYAS LA DAD PA CHUNG BAS BSLAB PA LA

G-YEL ZHES SMRA BAR BYA BA NI RIGS KYI GZHAN LAM LOG PA LA GA
ZUNG CING BSTAN PA LA RMA GDOD PA NI MI RIGS SO, ,TSUL KHRIMS KHO
NAS CHOG PAR 'DZIN, ,SHES RAB KYIS NI PHYOGS GCIG RTOGS, ,DE DAG
SUN DBYUNG MDOR BSTAN PA, ,BSDU BA'I TSIGS SU BCAD

PA YIN, ,DE LA BYE BRAG LA LOG PAR RTOG PA LA GNYIS TE, LTA BA LA
LOG PAR RTOG PA DANG, BSGOM PA LA LOG PAR RTOG PA'O, ,DE LA LTA
BA LA LOG PAR RTOG PA NI 'DI NA KHA CIG BDEN PA GNYIS ZHES BYA BA
DNGOS PO LA MA GRUB STE, 'DI LTAR GANG MA SKYES PA DE

GNYIS SU MED DE, DPER NA NAM MKHA' LTA BU'O, ,BDEN PA RNAM PA
GNYIS KYANG GZOD MA NAS MA SKYES ZHING RNAM PAR DAG PAR GNYIS SU
MED DO ZHES ZER TE, DE LA SMRAS PA, GAL TE DON DAM PAR GNYIS MED
PAR BSGRUB NA NI GRUB PA LA SGRUB PO, ,'ON TE SPYIR BSGRUB NA NI

@233A *, ,GTAN TSIGS SU MA GRUB STE, MNGON SUM DANG 'GAL LO, ,MA
SKYES PA LA SDUG BSNGAL MED PAS KHYOD LA MTSON GYIS BTAB NA BZOD
DAM, ZHES SMRA BAR BYA'O, ,KHA CIG NA RE DON DAM PA'I BDEN PA MED
DE, KUN RDZOB KYI BDEN PA GCIG PU KHO NA

YIN NO ZHES ZER TE, DE LA SMRAS PA, GAL TE BYIS PA MA RIG PAS
LDONGS PA'I BSAM PA DANG SBYAR NAS SMRA BA'AM, 'ON TE DNGOS PO'I
GNAS LUGS TE, DE DANG MTHUN PAR SMRA BA'AM, MKHAS PA'I BSAM PAS
KYANG SMRA, DE LA PHYOGS DANG PO LTAR NA GNYIS MA

GRUB STE, 'DI LTAR DON DAM PA'I BDEN PA NI DE STON PAR BYED PA'I
CHOS GANG ZAG DES MA THOS MA BSAMS MA BSGOMS PAS, BLO LA MI 'GRUB
BO, ,DE MA GRUB PAS GZUGS LA SOGS PA YANG DAG PA'O, ,BDEN PA'O
SNYAM PAS 'BA' ZHIG SKYE BAS 'DI BRDZUN PA'O ZHE 'AM,

SGRIB PAR BYED PA'I PHYIR KUN RDZOB CES BYA BA 'AM, RIGS PAS GNOD
PA'I PHYIR KUN RDZOB CES BYA BA 'GRUB MI SRID DO, ,'ON TE PHYOGS
PHYI MA LTAR YIN NO ZHE NA, DE LA SMRAS PA, GANG ZHIG GIS SGRIB
PAR BYED PA'AM, GANG ZHIG LA SGRIB PA YOD PAR DE MA SHES PA DANG,

DE GZHAG PA'AM, RIGS PAS GNOD PAR MA GRUB NA NI KUN RDZOB CES JI
SKAD DU BYA, GAL TE RIGS PAS GNOD PAR GRUB PAS 'DI KUN RDZOB KYI
BDEN PAR GRUB BO, ,ZHES ZER NA, DE NYID KYI DON DAM PA'I BDEN PA
SNGAR GRUB PAS 'DI KUN RDZOB KYI BDEN PA YIN PAR SHES TE,

DES NI GNYI GA KHAS BLANGS PA YIN NO, ,KHA CIG NA RE 'PHAGS PA
KLU SGRUB KYI DGONGS PA DON DAM PAR MA GRUB PA STE, HA CANG YANG
CHES KUN RDZOB TU YANG MING LAS DON MED PAR BZHED DON ZHES ZER
TE, DE LA SMRAS PA, MING LA BRTZAD PA MED DO ZHES GSUNGS SO, ,DE
NI MNGON

SUM DANG 'GAL TE, MO GSHAM GYI BU 'DI NA YOD DO ZHES SMRAS NAS,
DE LA MTSON BTAB PA DANG, KHYOD LA MTSON BTAB PA GNYIS GNOD PA
MED PAS 'DRA BAR THAL BAR 'GYUR RO, ,SLOB DPON NI DE LTAR MI
BZHED DO, ,RIGS PA DRUG CU PA LAS KYANG, ,RGYU DANG 'BRAS LA

@233B MKHAS RNAMS LA, ,NYES PA THAMS CAD 'BYUNG BA'I GNAS, ,MED
PA RNAM PAR BZLOG ZIN GYIS, ,ZHES GSUNGS LA, DE DGAG PAR BSGRUB
PA'I KHO BO'I NYON MONGS PA YANG KHYOD KYIS BKAG PAS KHYOD KYIS
GROGS BYAS TE BTANG NGO ZHES GSUNGS SO, ,'PHAGS PA

CHOS KUN 'GRO BA LAS KYANG, BYANG CHUB SEMS DPA' RTZOM PA MED
KYIS, BYANG CHUB SEMS DPA' BLO GROS RNAM PAR GNOD PA LA SMRAS PA,
CHOS THAMS CAD NI MING TZAM DANG BRDA TZAM ZHES BYA BA LA SOGS PA
GANG YIN PA DE YANG KUN RDZOB TU MING GI RNAM GRANGS SAM, YANG NA

GCIG GIS GCIG BSHAD PAR GSUNG GI ,DON DAM PAR STON PA NI MA YIN
NO, ,KHA CIG NI BDEN PA GNYIS DNGOS PO MA GRUB STE, DE YANG KUN
RDZOB KYI BDEN PA NI RIGS PAS GNOD PA YIN LA, DON DAM PA'I BDEN
PA NI RIGS PAS GRUB PA, RTAG PA GCIG CHOS

THAMS CAD KYI CHOS NYID DU 'DUG PA, SPROS PA THAMS CAD LAS LOG
PA'I NGO BO 'O, ,DE SKAD DU, BDEN PA GNYIS RNAM PAR 'BYED PA LAS,
RIGS PA'I RJES 'BRANG NGO BO'I PHYIR, ,SKYOB PA RNAMS KYI CHOS
SKU YIN, ,ZHES GSUNGS PA DANG, 'PHAGS PA SA BCU PA LAS,

DE BZHIN GSHEGS PA RNAMS BYUNG YANG RUNG, ,MA BYUNG YANG RUNG,
,CHOS KYI DBYINGS 'DI NI GNAS PA NYID DE, 'DI LTAR CHOS THAMS CAD
STONG PA NYID DANG, CHOS THAMS CAD DMIGS SU MED PA'O ZHES GSUNGS
SO, ,'PHAGS PA DKON MCHOG SPRIN LAS, RIGS KYI BU GAL TE

DON DAM PA MED DU ZIN NA, TSANGS PAR SPYOD PA DON MED PAR 'GYUR
RO ZHES GSUNGS SO ZER TE, DE LA SMRAS PA, RIGS PA'I RJES 'BRANG
NGO BO'I PHYIR, ,ZHES BYA BA LA SOGS PA GSUNGS PA DE NI, DE NYID
LAS CI'I PHYIR RIGS PAS GNAS PA'I NGO BO NYID YIN SNYAM PA LA NGO
BO NYID DE NYID RIGS PA DANG

LDAN PA'I PHYIR ZHES GSUNGS TE, DE YANG CHOS THAMS CAD DON DAM
PAR RIGS PAS MTHONG BAR 'GAL TE, MA MTHONG BA TZAM LA BRTAGS NA
DE SKAD GSUNGS KYI, DE NI RIGS PA GRUB PA DON DAM PAR GZHAG RGYU
MED DE, DE SKAD DU, 'PHAGS PA BDEN PA GNYIS BSTAN PA LAS,

@234A *, ,LHA'I BU DON DAM PA'I BDEN PA DE NI THAMS CAD MKHYEN
PA'I YE SHES KYI YUL LAS KYANG 'DAS PA'O, ,ZHES GSUNGS SO, ,GZHAN
LTA PHAR ZHOG DES KYANG YUL DU BYA BA'I GNAS MED CES BYA BA'I THA
TSIG GO, ,YE NAS GNAS PA'I RTAG CES BYA BA YANG DE BZHIN

GSHEGS PA 'JIG RTEN DU MA BYUNG TZAM NA GZUGS LA SOGS PA DON DAM
PAR YOD LA, BYUNG BAS MED PA NI MA YIN GYIS DNGOS PO 'GA' ZHIG
SKYES TZAM NAS DON DAM PAR MA GRUB PA'I TSUL DU SKYE BA NA DE
SKAD GSUNGS SO, ,DE LTA BU MA YIN NA CHOS NYID YE NAS RTAG PA DE
GANG GI CHOS

YIN TE, SNGA NA GNAS PA DANG CHOS CAN GSAR DU BYUNG BA GNYIS GRUB
PA DANG BDE BA GCIG TU MI 'DOD NA, TSANGS PAR SPYOD PA DON MED
PAR 'GYUR, ,ZHES GSUNGS PA YANG BYIS PA RNAMS KYI GANG ZAG GIS
BDAG DANG CHOS KYI BDAG YOD PAR BRTAGS NAS BDEN PAR 'DZIN PA LA,
GANG

ZAG DANG CHOS LA BDAG MA GRUB PA TZAM LA DGONGS NAS BDAG YOD PAR
MI BDEN TE, RIGS PA DANG 'GAL LO, ,YOD PA BDEN NA BYIS PA KUN
GYIS MTHONG BAS MA 'KHRUL BA'I PHYIR MYA NGAN LAS 'DAS PAS TSANGS
PA THOB PAR BYA BA'I PHYIR, DA 'BAD PA DON MED DO, ,ZHES GSUNGS

PA YIN TE, RIGS PA'I YUL DU GRUB PA MED NA DON MED DO ZHES GSUNGS
PA NI MA YIN NO, ,CHOS CAN KUN GYI CHOS NYID DU 'DUG PA ZHES BYA
BA YANG CHOS CAN GCIG SPROS PA DANG BRAL BA DE BZHIN DU GZHAN
YANG SPROS PA DANG BRAL BAS DE SKAD GSUNGS PA YIN GYI, CHOS CAN
KUN LA KHYAB PA

CIG YOD NA, MU STEGS KYIS BDAG THAMS CAD LA KHYAB PAR KHAS LEN PA
DANG 'DRA STE, DE LA THA DAD PHYOGS DANG 'DRE BAS NA, ,KHYAB RNAM
GCIG PUR GA LA 'GYUR, ,ZHES BYA BA SUN DBYUNG NGO, ,SPROS PA
THAMS CAD LAS LOG PA'I NGO BO ZHES BYA BA YANG DE NYID SPROS PA
YIN NO, ,

DE LTA BUS BRJOD NA, 'PHAGS PA DRI MA MED PAR GRAGS PAS CI'I
PHYIR MI BSTAN, DE BAS NA DON DAM PAR RIG PAS GRUB PA'I DON DAM
PAR GCIG YOD MI SRID DO, ,'O NA JI LTA ZHE NA, DE'I PHYIR 'DI
SKAD DU, DNGOS PO JI LTAR GNAS PA BZHIN DU RTOGS PA'I BCOM LDAN
'DAS KYIS,

@234B 'PHAGS PA YAB DANG SRAS MJAL BA'I MDO LAS, ,DE SKAD DU, ,DE
BZHIN GSHEGS PAS KUN RDZOB BAM DON DAM PA GNYIS SU THUGS SU CHUD
DE, SHES PAR BYA BA YANG KUN RDZOB DANG DON DAM PA 'DIR ZAD DO
ZHES GSUNGS LA, ,DE BZHIN GSHEGS PA'I DGONGS PA JI LTA BA BZHIN
RTOGS PAR

LUNG BSTAN PA, 'PHAGS PA KLU SGRUB KYIS 'DI SKAD CES, DBU MA'I
RTZA BA'I SHES RAB LAS, ,SANGS RGYAS RNAMS KYIS CHOS STON PA,
,DON DAM GNYIS LA YANG DAG BSTEN, ,'JIG RTEN KUN RDZOB BDEN PA
LAS, ,DAM PA'I DON GYI BDEN PA'O, ,ZHES GSUNGS PAS,

GTAN LA 'BEBS PA'I DUS SU NI DNGOS PO YANG GRUB LA, MKHAS PAS
KYANG DE LTAR RTOGS PAS GNYIS SU THA SNYAD 'DOGS SO, ,GTAN LA
'BEBS PA'I DUS NA GRUB PA YANG MA YIN, MA GRUB PA YANG MA YIN, JI
LTAR YANG KHAS BLANG DU MED DO, ,ZHES BSTAN TO, ,KHA CIG NA

RE CHOS DANG CHOS CAN BDAG NYID GCIG PAS CHOS CAN DBANG PO'I DON
MNGON SUM DU MTHONG BA BZHIN DU CHOS NYID KYANG MNGON SUM DU
MTHONG STE, DE SKAD DU, BAR TI KA LAS, DON GYI RANG GI NGO BO
GCIG ,BDAG NYID MNGON SUM YIN PA LA, ,TSAD MA RNAMS KYI BRTAG BYA
GANG, ,

MA MTHONG CHA GZHAN CI ZHIG YOD, ,ZHES GSUNGS SO, ,ZHES ZER RO,
,DE LA SMRAS PA, 'O NA BYIS PA SO SO'I SKYE BO KUN GYIS KYANG
BDEN PA MTHONG BAR THAL BAR 'GYUR RO, ,'ON TE NGES PA'I SHES PA
MA SKYES PAS MA MTHONG BA DANG 'DRA'O, ,DE SKAD DU, DBU MA'I
RGYAN LAS

KYANG; DNGOS PO RNAMS KYI SGRO BTAGS PA'I RNAM PAR DBEN PA NI
STONG PA NYID CES BYA NA, STONG PA NYID NI SGRO BTAGS PA'I RNAM
PAS BSGRIBS PA'I NGO BO NYID YIN PA'I PHYIR, ,DNGOS PO'I RANG
BZHIN BZUNG BZHIN DU YANG BYIS PA RNAMS KYIS NGES PAR MI 'GYUR
TE, DE'I PHYIR BZUNG MOD

KYI THA SNYAD GDAGS SU RUNG BA'I PHYIR MA BZUNG BA DANG 'DRA BA
NYID PAS 'DI NYI DMIGS PA'I RIGS BYAR GYUR PA MA YIN NO, ,DE LTA
BAS NA MNGON SUM LA SOGS PAS GNOD PAS YIN NO, ,ZHES BYA BA 'DI
STON TO, ,ZHES GSUNGS SO ZHES ZER NA, DE NYID KYI PHYIR MIG GI
RNAM SHES

@235A *, ,KYIS CHOS NYID MTHONG ZHES THA SNYAD DU MA 'DOGS SHIG
,DE SKAD DU, BDEN PA GNYIS RNAM PAR 'BYED PA LAS, THA SNYAD NI
NGES PA SNGON DU 'GRO BA CAN YIN PA'I PHYIR RO, ,ZHES GSUNGS SO,
,'O NA SLOB DPON CHOS KYI GRAGS PA'I DGONGS PA DANG 'GAL LO ZHE

NA; DE NI MI 'GAL TE, SLOB DPON GYI NI MI RTAG PA LA DGONGS NAS
GSUNGS PA YIN TE, DE NI DNGOS PO YIN PAS 'GAL BA MED DE, STONG PA
NYID NI DNGOS PO MA YIN PAS DBANG PO'I MNGON SUM DU MTHONG MI
SRID DO, ,BDEN PA GNYIS RNAM PAR 'BYED PA LAS, JI LTAR SNANG BA

'DI KHO NA, ,KUN RDZOB GZHAN NI CIG SHOS YIN, ,ZHES GSUNGS SO,
,YANG NA THA MI DAD PA LA DGONGS PA YIN PAS DE NI 'DIR YANG 'GAL
BA MED DO, ,DE LA KHA CIG THA MI DAD CES BYA BA DANG, GCIG CES
BYA BA NI DON GZHAN MA YIN TE, DE LTAR CHOS NYID MNGON SUM DU
MTHONG

BAS THAMS CAD KYI DE KHO NA MNGON SUM DU MTHONG BAR 'GYUR BA
DANG, CHOS KYI DBYINGS BZHIN DU CHOS CAN YANG BDEN PAR 'GYUR BA
DANG, KUN NAS NYON MONGS PA CAN MA YIN PAR 'GYUR BA DANG, CHOS
CAN BZHIN DU CHOS KYI DBYINGS DE YANG 'DUS BYAS DANG, KUN NAS
NYON MONGS PA CAN DU

'GYUR RO, ,DE THAMS CAD DU GCIG KHAS MA BLANGS PAS NYES PA MED DO
ZHES SMRAS NAS, ,'O NA NI 'DU BYED GYI BDAG MED PA TZAM NYID DON
DAM PA'I MTSAN NYID DU MI 'GYUR LA, 'DU BYED KYI MTSAN MAS BCING
PA RNAMS KYANG, RNAL 'BYOR PAS ZIL GYIS NON PAR MI 'GYUR TE, DE
THA

DAD CING CHOS KYI DBYINGS GZHAN DU RTOG PA'I PHYIR RO, ,DE LTA
BAS NA DUNG DANG DKAR PO BZHIN DU GCIG DANG THA DAD PAR BRJOD DU
MED PAS DE NYID DANG GZHAN DU BRJOD DU MED PA'I 'BREL PA YIN NO,
,ZHES ZER NA, DE LA SMRAS PA, DE NYID DANG GZHAN DU BRJOD PA NI
SKYON 'ONG LA, DE GNYIS SU

MA BRJOD PAS GRUB PA GCIG LA 'BREL PA NI SKYON MED PA MA YIN TE,
GCIG DANG THA DAD PA'I SKYON DE NI CHOS DNGOS POR 'GYUR BA LA
'THAD DO, ,CHOS NYID SPROS PA DANG BRAL BA CHOS CAN DANG GCIG PAR
SKYON YOD PA YANG MA YIN, MED PA YANG MA YIN, THA DAD PAR SKYON
YOD PA YANG MA

@235B YIN MED PA YANG MA YIN, BRJOD DU MED PA BYA BA CHOS CAN
DANG 'BREL PAR GZHAG RGYU CIG KYANG YANG DAG PAR GRUB NAS 'BREL
PA GSUM PAR KHAS BLANG RGYU YANG MED DE 'BREL PA NI DE'I BDAG
NYID DANG, DE LAS BYUNG BA'I 'BREL PA LAS GZHAN MED PAR, SNGON
GYI SLOB DPON CHOS KYI

GRAGS PA LA SOGS PA RNAMS KYIS BSTAN TO, ,'O NA SLOB DPON KA MA
LA SH'I LAS, DBU MA SNANG BA LAS, ,DE NYID DANG GZHAN DU BRJOD DU
MED PAR BSTAN TO SNYAM PA LA BDEN MOD KYI DE NI GANG ZAG DANG
CHOS DE NYID YANG DAG PA'I SHES PAS GANG ZAG DANG CHOS SU MA GRUB
PA TZAM LA GANG

ZAG DANG CHOS DE NYID CHOS NYID DU GDAGS PAS DE TZAM MA LA BDAG
NYID GCIG PA'I 'BREL PA ZHES BTAGS PA YIN LA, DE NYID DANG GZHAN
DU BRJOD DU MED PAS CIR YANG MA GRUB PAR BSTAN PA YIN NO, ,DE LTA
BAS NA CHOS CAN DE NYID SPROS PA DANG BRAL BA TZAM CHOS NYID YIN
LA, DE

YANG SGRO BTAGS PAS BKAG STE, BYIS PA SO SO'I SKYE BO RNAMS KYIS
MNGON SUM DU MI MTHONG NGO, ,DE SKAD DU, ,DBU MA'I RGYAN LAS, ,MA
YIN THOG MED RGYUD LCI BAR, ,DNGOS POR SGRO BTAGS DBANG BYAS PAS,
DE PHYIR SROG CHAGS THAMS CAD KYI, ,MNGON SUM

RTOGS PAR MI 'GYUR RO, ,ZHES GSUNGS SO, ,RNAL 'BYOR GYI DBANG
PHYUG CHEN POS SA DANG PO THOB YAN CHAD NAS, DE BZHIN GSHEGS PA
RNAMS KYIS NI GSAL BAR RTOGS SO, ,SO SO'I SKYE BO RNAMS KYI GTAN
TSIGS KYI SGO NAS SGRO BTAGS PA GCOD PA TZAM DU BAS KYI MNGON

SUM DU BYED PA NI MA YIN NO, ,DE SKAD DU, DE NYID LAS, DE LA SGRO
BTAGS GCOD BYED PA, ,SHES PAR BYED PA'I GTAN TSIGS KYIS, ,RJES SU
DPAG RNAMS DPOG PAR BYED, ,RNAL 'BYOR DBANG RNAMS MNGON SUM GSAL,
,ZHES GSUNGS SO, ,BDEN PA GNYIS LA

LOG PAR RTOG ,CHOS NYID MTHONG LA LOG RTOG DANG, ,CHOS DANG CHOS
CAN 'BREL PA LA, ,LOG PAR RTOG PA SUN DBYUNG BA, ,ZHES BYA BA NI
BSDU BA'I TSIGS SU BCAD PA'O, ,KHA CIG NA RE SO SO'I SKYE BOS
SGRO BTAGS PAS GCOD PA NA, GTAN TSIGS KYI SGO NAS SHES TE 'DI

@236A *, ,SKAD DU, GANG GCIG DANG DU MA DANG BRAL BA DE NI DON
DAM PAR RANG BZHIN MED DE, BDAG DANG GZHAN GYIS SMRAS PA 'DI DAG
KYANG GCIG DANG DU MA DANG BRAL BA SMRAS PA TZAM GYIS 'GRUB BYA
RTOGS PAR 'GYUR RO ZHES ZER NA, DE LA SMRAS PA, DBANG PO RNON PO

SBYOR BA LA GOMS PA RNAMS KYIS RTOGS PA NI RIGS NA CHOS MTHUN PA
NYID CAN GYI SBYOR BA LA SOGS PA BYA DGOS PA'I RIGS CIG YIN NA
NI, SBYOR BA DE KUN BRTAGS PA'I RANG BZHIN NAM GZHAN GYI DBANG GI
RANG BZHIN GANG GRUB MA NGES PA'I PHYIR, THUN MONG GI MA NGES
PA'I GTAN TSIGS LTA

BUR SNANG BAR 'GYUR RO, ,'ON TE RJES SU 'GRO BA SPYIR BTANG NAS
DPER NA GZUGS BRNYAN LTA BU'O, ,ZHES SMRAS PAS SKYON MED DO ZHES
ZER NA, DE LA SMRAS PA, MTHUN PA'I DPE DE LA 'BREL BA GTAN LA
PHAB BAM MA PHAB, MA PHAB NA NI DPE SMROS PA LA DON MED DO, ,'ON
TE PHAB PO

ZHES ZER NA, DE LA SMRAS PA, DGAG PA'I SGRAR SBYAR NAS GTAN TSIGS
DON DAM DANG, BSGRUB BYA DON DAM PAR RANG BZHIN MED PA GNYIS
'BREL PAR GTAN LA PHAB BAM, 'ON TE MA YIN PAR DGAG PA'I SGRA
SBYAR NAS, KUN RDZOB KYI BDEN PA CIG LA 'BREL PA GTAN LA PHAB, DE

PHYOGS DANG PO LTAR NA, SMRAS PA, 'BREL PA DE MNGON SUM GYIS GRUB
PA'AM, RJES SU DPAG PAS GRUB, DE LA MNGON SUM GYIS GRUB BO ZHES
ZER NA, 'ON TE CHOS NYID MNGON SUM DU MTHONG BAS, RGOL BA DANG
PHYIR RGOL BA GNYIS KA 'PHAGS PA YIN PAR THAL BAR 'GYUR RO,

DES NA GRUB PAR BYA BA'I CHOS KYI RTAGS KYI RJES SU 'BRANG BA DON
MED PAR 'GYUR RO, ,DE BAS NA SO SO'I SKYE BOS CHOS NYID MNGON SUM
DU MTHONG MI SRID PAS, MI SRID PA'I DON SMRAS NA BDAG NYID NYAMS
PAR YANG 'GYUR RO, ,DE'I PHYIR DPE DE NI MA GRUB PA'I DPE LTAR
SNANG BA YIN LA,

BSGRUB PAR BYA BA'I CHOS CAN LA YOD PAR KHAS BLANGS PAS DE NI
GTAN TSIGS KYI RANG GI NGO BO MA GRUB PAS MA GRUB PA'I GTAN TSIGS
LTAR SNANG BAR 'GYUR RO, ,'BREL PA DE LA NI MNGON SUM GYIS GNOD
DE, RTAG TU GZUGS BRNYAN DU SNANG BA LAS GZUGS BRNYAN DU YANG MI
MTHONG MI

@236B SRID DO, ,RJES SU DPAG PAS KYANG BSAL TE, GANG KHAS BLANGS
KYANG MA MTHONG BA DE NI THA SNYAD GDAGS SU MI RUNG STE, DPER NA,
BUM PAS DBEN PA'I SA PHYOGS LTA BU'O, ,RTZOD PA'I GZHIR GYUR PA'I
DON DAM PA'I BDEN PA 'DI YANG MNGON SUM DU MA MTHONG BAS KHYAB
PAR BYED PA

MI DMIGS PA'O, ,GZUGS BRNYAN SNANG BA'I PHYIR ZHES BYA BA YANG
'GAL BAS KHYAB PA'I DMIGS PA YIN NO, ,GRAGS PAS KYANG GSAL TE,
BRDA SHES PA GRUB PA'I MTHAS BLO MA BSGYUR BA CIG LA, ME LONG GI
NANG LA CI 'DUG CES DRIS NA, BZHIN KHO NA 'DRA BA CIG 'DUG

CES ZER BA LAS, CI YANG MA MTHONG ZHES ZER MI SRID DO, ,RANG GI
TSIG DANG 'GAL BA YANG YIN TE, DON DAM PA MTHONG ZHES BYA BA
GZUGS BRNYAN LA ZER RAM, LUNG GIS GSAL BA YANG YIN TE, 'PHAGS PA
MI'AM CI'I RGYAL PO LJON PAS ZHUS PA LAS, BCOM LDAN 'DAS

KYIS BKA' STZAL PA, DPER NA RANG BZHIN STONG PA YI, ,ME LONG
DKYIL 'KHOR YONGS DAG LA, ,GZUGS BRNYAN SNANG BA DE BZHIN DU,
,LJON PA CHOS RNAMS SHES PAR GYIS, ,ZHES GSUNGS TE, GZUGS BRNYAN
MI SNANG ZHES GSUNGS SO, ,DE BAS NA MNGON SUM GYIS

GRUB MI SRID DO, ,'O NA RJES SU DPAG PA GRUB PO ZER NA, DE YANG
MI RIGS TE DE LTA BU'I DPE MI SRID DO, ,GAL TE SRID NA RTAGS
MNGON SUM GYIS MA GRUB PAS 'BREL PA MNGON SUM DU MI 'GRUB STE,
DES NA DE YANG RJES SU DPAG PA CIG GIS GRUB DGOS PAS DPE THUG PA
MED

PA DANG, RTAGS THUG PA MED PA'I SKYON 'ONG NGO, ,'ON TE DE'I
SKYON MI 'ONG STE, DBU MA'I RGYAN LAS, MU STEGS RGYAL DPOG PA NA
RE, GDONG NYID DER DMIGS PA LAS, GZUGS BRNYAN ZHES THA SNYAD
'DOGS ZER BA DANG, BYE BRAG TU SMRA BA NA RE, GZUGS

GZHAN ZHIG DER BYUNG NGO ZHES ZER BA DANG, MDO SDE PA NA RE SHES
PA KHO NA DE LTAR SNANG ZHES ZER BA DANG, RJES SU DPAG PA'I SGO
NAS DPE RANG BZHIN MED PAR BSGRUBS PAS DE BAS NA DPE THUG PA MED
PAR YANG MI 'GYUR LA, THAMS CAD DU MTHUN PA'I DPE LA DON DAM PA
GTAN LA 'BEBS

@237A *, ,SO ZHES ZER NA, DE LA SMRAS PA, DER YANG GANG DAG SNGAR
SGRUB PA'I MTHAS BLO MA 'GYUR TZAM NA, DE LTAR MI 'DZIN YANG
PHYIS GRUB PA'I MTHAS BLO BSLAD NAS DON MED PA'I BZHIN CIG YIN NO
ZHES ZER BA LA, DON BYED NUS PA'I BZHIN MA YIN NO ZHES

DGAG PA TZAM BYED KYI GZUGS BRNYAN DE DON DAM PAR RANG BZHIN MED
PAR SGRUB PA NI MA YIN TE, DES NA RTAGS DANG DPE THUG PA MED PA'I
SKYON MED PA YIN NO, ,'DI LTAR DANG PO DE DON BYED NUS PA'I RANG
BZHIN MA YIN PAR DGAG PAR DGONGS NAS 'DI SKAD GSUNGS TE, SBYOR

BA NI RNAM PAR SHES PA GANG ZHIG GANG DANG, MTSAN NYID MI MTHUN
PAR SNANG BA DE NI DE'I DMIGS PA MA YIN TE, DPER NA SGRA SHES PA
GZUGS DANG MTSAN NYID MI MTHUN PAR SNANG BA BZHIN NO, ,GZUGS
BRNYAN GYIS SHES PA YANG GDONG LA SOGS PA YUL JI LTA BA BZHIN

GNAS PA DANG MTSAN NYID MI MTHUN PAR SNANG BA YIN PAS KHYAB PA
BYED PAS 'GAL BA DMIGS PA YIN NO ZHES BYA BA LA SOGS PA GSUNGS
TE, DE NI DON BYED PA'I GZUGS MA YIN ZHES BKAG LA, DER GZUGS
BRNYAN DON DAM PAR MED PAR MA GSUNGS SO, ,GNYIS PA LAS

GZUGS CAN DON BYED NUS PA LHAN CIG GNAS PA DGAG PA'I DBANG DU
MDZAD NAS GSUNGS PA, 'DI SKAD DU SBYOR BA NI DNGOS PO LUS CAN
GANG DAG YIN PA DE DAG NI YUL PHAN TSUN SPANGS TE GNAS PA'I RANG
BZHIN DAG YIN TE, DPER NA BUM PA LA SOGS PA LTA BU YIN NO, ,RTZOD
PA'I GZHIR

GYUR PA'I DNGOS PO 'DI DAG KYANG LUS CAN YIN PAS, RANG BZHIN GYI
GTAN TSIGS YIN NO ZHES GSUNGS TE, DER YANG DON BYED PA'I GZUGS
LHAN CIG GNAS PA BKAG PA LAS GZUGS BRNYAN DON DAM PA'I RANG BZHIN
MED PAR NI MA BSGRUBS SO, ,PHYOGS GSUM PA GSAL BA'I

PHYIR GSUNGS PA 'DI SKAD DU, PHA ROL PO'I GZUGS BRNYAN LA SOGS PA
'DI DAG RNAM PAR SHES PA'I NGO BOR RDZAS SU YOD PAR KHAS BLANGS
MOD KYI, GZUGS BRNYAN LA SOGS PA DE DAG NI DPE NYID DU 'DOD PA MA
YIN NO, ,'O NA CI ZHE NA, GZUGS BRNYAN LA SOGS PAR SHES

@237B PA LA; SNANG BA CAN GYI NGO BO GANG YIN PA'O, ,DE YANG
BRDZUN PA'I PHYIR DPE GRUB PA KHO NA YIN NO, ,ZHES GSUNGS TE, DER
YANG PHYI ROL DU KUN BRTAGS PA'I DON BYED NUS PA'I GZUGS BKAG PA
LAS, GZUGS BRNYAN NYID KYANG RANG BZHIN MED PAR NI MA BSGRUBS TE,
MNGON

SUM DANG 'GAL BA'I PHYIR RO, ,GAL TE ZLOG NA GNOD PA CAN GYI TSAD
MA GCIG GIS DON DAM PAR RANG BZHIN MED PAR GRUB BO ZHES ZER NA,
DE LTAR NA BRDA SHES PA'I GANG ZAG TSAD MA'I BSTAN BCOS LA THOS
PA KUN GYIS GZUGS BRNYAN LA BZHIN YANG DAG PAR 'DZIN PAR THAL BAR

'GYUR RO, ,DE LTA BAS NA MTHUN PA'I DPE LA GTAN TSIGS DON DAM PA
DANG, BSGRUBS PA DON DAM PA 'BREL PAR MNGON SUM DANG RJES SU DPAG
PAS MA GRUB STE, GANG DU SMOS PA BZHIN NO, ,GAL TE MA YIN PAR
DGAG PA'I SKRA SBYAR BAR BYAS NAS KUN RDZOB KYI BDEN PA

GZUGS BRNYAN DE NYID LA 'BREL PA MNGON SUM DU GRUB PAS DE DPER
BYED DO ZHE NA, DE LA SMRAS PA, 'O NA NI 'BREL PA GRUB PA LA DON
MED DE, BSGRUB PAR BYA BA'I CHOS CAN LA NI GTAN TSIGS DON DAM PAR
GCIG DANG DU MA DANG BRAL BA DANG, BSGRUB BYA DON DAM PAR RANG
BZHIN MED

PAR GNYIS 'BREL PAR GO DGOS LA, DE DANG MI MTHUN PA KUN RDZOB KYI
SNANG BA GCIG LA 'BREL PAR GRUB PAS DON DAM PA'I 'BREL PA NI
SNGAR GTAN LA MA PHAB LA KUN RDZOB NI SNGA NAS GRUB PAS GRUB PA
LA SGRUB PA YIN NO, ,YANG DON DAM PA RANG BZHIN MED PA'I MI MTHUN
PA'I PHYOGS

KUN RDZOB KYI BDEN PA LA GTAN TSIGS ZHUGS PAS 'GAL BA'I GTAN
TSIGS LTAR SNANG BAR 'GYUR RO, ,GAL TE KUN RDZOB KYI BDEN PA GCIG
LA 'BREL PA SGRUB BO ZHES BRGYA LA ZER NA, DE LTA NA YANG 'BREL
PA GRUB PA DON MED PA'I NYES PA DANG, GTAN TSIGS DANG THUN MONG

MA YIN PA'I NGES PA'AM, 'GAL BA'I GTAN TSIGS LTAR SNANG BA'I NYES
PA YOD DE, BSGRUB PAR BYA BA'I CHOS LA NI GTAN TSIGS DON DAM PAR
GCIG DANG DU MA DANG BRAL BA ZHUGS NAS 'DUG LA MTHUN PA'I DPE LA
NI KUN RDZOB KYI, GCIG DANG DU MA DANG BRAL BA ZHUGS PA'I PHYIR

@238A *, ,RO; ,GAL TE JI LTAR GYUR KYANG RUNG STE, DBU MA'I RGYAN
LAS, BDAG DANG GZHAN SMRAS DNGOS 'DI DAG ,YANG DAG TU NA GCIG PA
DANG, ,DU MA'I RANG BZHIN BRAL BA'I PHYIR, ,RANG BZHIN MED DE
GZUGS BRNYAN BZHIN, ,ZHES GSUNGS PAS,

YANG DAG PA ZHES BYA BA NI DON DAM PA LA DGOS PA YIN TE, DE BAS
NA MED PA DGAG PA YIN NO, ,ZHES ZER NA, DE LA SMRAS PA, GTAN
TSIGS LA DON DAM PA'I SGRA MA ZHUGS PA YANG YOD DE, DE KHO NA
NYID LA 'JUG PA LAS, PHYI ROL NANG NA GNAS 'DI KUN, ,YANG DAG TU

NA RANG BZHIN MED, ,GCIG DANG DU MA'I RANG BZHIN NYID, ,BRAL BA'I
PHYIR NA GZUGS BRNYAN BZHIN, ,GANG ZHIG GCIG DANG DU MA DANG BRAL
BA DE NI DON DAM PAR NA RANG BZHIN MED DE DPER NA GZUGS BRNYAN
BZHIN NO, ,PHYI ROL NANG NA GNAS PA'I DNGOS PO 'DI DAG THAMS CAD

KYANG GCIG DANG DU MA'I RANG BZHIN DANG BRAL BAS NA RANG BZHIN
MED DO ZHES GSUNGS PA DANG, YANG DAG PA'I SGRA YOD KYANG DE NI MA
YIN PA DGAG PA'I SGRAR SBYAR TE, DE SKAD DU, DBU MA'I RGYAN DE
NYID KYI t'IK'A LAS, SBYOR BA DE NI 'DI LTA BU YIN TE, GANG DAG
GCIG DANG DU MA'I RANG BZHIN

MA YIN PA DE DAG NI DON DAM PAR RANG BZHIN MED DE DPER NA GZUGS
BRNYAN BZHIN NO, ,BDAG DANG GZHAN GYIS SMRAS PA'I DNGOS PO RNAMS
KYANG GCIG DANG DU MA'I RANG BZHIN MA YIN PAS ZHES BYA BA NI
KHYAB PAR BYED PA MI DMIGS PA'O, ,GCIG PA NYID DANG DU MA NYID
KYI RANG BZHIN LA

KHYAB PA'I PHYIR RO, ,ZHES GSUNGS SO, ,'DI LTAR GANG ZHIG MNGON
SUM DANG RJES SU DPAG PAS 'BREL PA MA GRUB PA DE NI GTAN LA PHAB
CES THA SNYAD GDAGS SU MED DE, DPER NA ME DANG DU BA'I 'BREL BA
GTAN LA PHAB PA'I DUS SU DON DAM PA'I BDEN PA'I GTAN LA PHAB CES
THA

SNYAD GDAGS SU MI 'DOD PA LTA BU'O, ,RTZOD PA'I GZHIR GYUR PA'I
DON DAM PA LA 'BREL PA 'JOG PA 'DI YANG MNGON SUM DANG RJES SU
DPAG PAR MA GRUB PAS KHYAB PAR BYED PA MI DMIGS PA'O, ,GANG ZHIG
BSGRUB PAR BYA BA'I CHOS DANG MTSAN NYID MI MTHUN PA'I 'BREL PA
DE NI GTAN LA

@238B PHAB PAS PHYOGS KYI CHOS RTOGS PA LA DGOS PA MED DE, DPER
NA BYAS PA DANG MI RTAG PA GTAN LA PHAB PA LAS RGYAB KYI ME RTOGS
PA LA DGOS PA MED PA LTA BU'O, ,RTZOD PA'I GZHIR GYUR PA'I KUN
RDZOB KYI BDEN PA KHO NA LA 'BREL PA GTAN LA 'BEBS ZHES BYA BA
'DI YANG PHYOGS

KYI CHOS DANG MTSAN NYID MI MTHUN PAS KHYAB PAR BYED PAS MI DMIGS
PA'O, ,DE BAS NA BYE BRAG NI DON DAM PA'I BDEN PA'AM, ,KUN RDZOB
KYI BDEN PA GANG LA YANG GTAN LA DBAB TU MI 'DOD DO, ,'O NA BDEN
PA GNYIS SU MA 'DUS PA MED PAS 'BREL PA MI 'GRUB BO ZHE NA, BDEN
TE,

'ON KYANG RIGS MI MTHUN PA LA SOGS PA RTAG PA'I SPYI ZHES BYA BA
DANG, RIGS MTHUN PA LA SOGS PA RANG RANG GI NGO BO LA GNAS PA
ZHES BYA BA NI KHAS BLANGS DGOS TE, 'DI LTAR SDOD, GCIG DANG DU
MA DANG, RANG BZHIN LAS LOG PA'I GCIG DANG DU MA DANG BRAL BA
DANG, RANG

BZHIN MED PA GNYIS NI KUN RDZOB KYI BDEN PA LA YANG 'JUG ,DON DAM
PA'I BDEN PA LA YANG 'JUG STE, THUN MONG DU 'JUG GO, ,'O NA SPYI
DE LA 'BREL PA SGRUB BAM ZHE NA, SMRAS PA DE YANG MA YIN NO, ,'O
NA CI LTAR BSGRUB CE NA, 'DI LTAR GANG DAG GCIG DANG DU MA'I RANG
BZHIN

MA YIN PA DE DAG NI ZHES SMRAS PA NA GTAN TSIGS SPYIR SMOS PA'O,
,DON DAM PAR RANG BZHIN MED DO ZHES SMRAS PA DANG, GTAN TSIGS
SPYI'I RJES SU BSGRUB BYA SPYI 'GRO BAR SMRAS PA YIN TE, MA RIG
PAS LDONGS PA'I 'JIG RTEN PA DAG MTSAN NYID KYI YANG DAG PA'I KUN
RDZOB YIN PA'I

LTA BA DANG, BSGOM PA DANG, MYANG BA CAN GYI DON BYED NUS PA'I
RANG BZHIN 'DI LA DON DAM PAR 'DZIN LA, GRUB PA'I MTHA' LAS NI
RIGS PAS GRUB PA LA DON DAM PA ZHES ZER BAS DE GNYIS KA RJES SU
'GRO BA BSTAN TO, ,DPER NA GZUGS BRNYAN BZHIN NO, ,ZHES SMRAS PA,

SPYI DE BYE BRAG KUN RDZOB KYI BDEN PA LA ZHUGS PAR BSTAN TO,
,DES NA GZUGS BRNYAN DE NYID DON BYED NUS PA'I BZHIN GCIG DANG DU
MA MA YIN PAS DON BYED NUS PA'I BZHIN GYI RANG BZHIN MA YIN PAR
BSTAN TO, ,PHYIR RGOL BAS NI SHES PA RTOG MED MNGON SUM DU 'KHRUL
PA GCIG GIS DE

@239A *, ,DE LTAR RTOGS SO, ,DE LTAR SPYI BYE BRAG DANG BCAS PA
DE DPER GRUB NAS BSGRUB PAR BYA BA'I CHOS CAN LA GTAN TSIGS YOD
PAR BSTAN PA'I PHYIR, ,BDAG DANG GZHAN GYIS SMRAS PA'I DNGOS PO
RNAMS KYANG ZHES SMRAS PAS, CHOS CAN GZUGS BRNYAN DANG MI

'DRA BAR DON BYED NUS PA NI 'JIG RTEN PAS, YANG DAG PAR 'DOD PA
'DI NYID YIN PAR BSTAN TO, ,GCIG DANG DU MA'I RANG BZHIN MA YIN
PAS ZHES SMRAS PA NI, GTAN TSIGS DE BSGRUB PAR BYA BA'I CHOS CAN
DON BYED NUS PA GZHAN GYIS DBANG DON DAM PAR 'DOD PA 'DI NYID LA

YOD PAR BSTAN TO, ,DES NA SPYIR DON DAM PA'I GCIG DANG DU MA MA
YIN PA DE BYE BRAG TU GZUGS BRNYAN DU ZHUGS PA DE TZAM ZHIG
BSGRUB PAR BYA BA'I CHOS CAN THAMS CAD LA YANG YOD PAR RGOL BAS
KYANG SMRAS PA, ,PHYIR RGOL BAS KYANG DE TZAM YOD PAR GO'O, ,DE
SKAD

DU; BAM PO LNGA PA LAS KYANG, MTHUN PA'I DPE NI BSGRUB PAR BYA
BA'I CHOS KYI SPYI DANG DON MTHUN NO ZHES GSUNGS SO, ,DE TZAM LA
DGONGS NAS CHOS CAN DANG, GTAN TSIGS LA SOGS PA MTHUN PAR SNANG
BA 'JOG CES GSUNGS PA DANG, RGOL BA GNYI GA'I SHES PA

LA; ,JI TZAM SNANG BA'I CHA YOD PA, ,DE TZAM DE LA BRTEN NAS NI,
,CHOS CAN CHOS LA SOGS PA RTOGS, ,ZHES GSUNGS PA DANG, BSGRUB PA
DANG SGRUB PA'I DNGOS 'DI NI, ,GZHUNG GIS BSKYED PA'I BYE BRAG
GIS, ,CHOS CAN SPANGS NAS MKHAS PA DANG, ,BUD MED

BYIS PA'I BAR DAG GIS, ,SHES PAR GYUR PA'I DNGOS RNAMS LA, ,MA
LUS YANG DAG 'JUG PAR 'GYUR, ,ZHES GSUNGS SO, ,RTAGS DE BUM PA
LTA BU BYE BRAG CIG LA PHYIR RGOL BA MKHAS PAS NI MNGON SUM DANG
CHA SHAS BCUR SNANG STE, GCIG MA YIN PAR

RTOGS LA BSTAN BCOS LOG PA LA GOMS PAS BLO BSLAD PA LA SOGS PA MI
MKHAS PA RNAMS KYIS RJES SU DPAG PA'I SGO NAS 'GRUB STE, 'DI LTAR
BRTAGS TE MTHUN PAR SNANG BA'I CHOS CAN LA BZHAG PAS KHAS BLANG
NA DGOS, ,MTHONG BA TZAM GYIS NGES PA NI MA SKYES PA DE THE

@239B TSOM ZA NA RAGS PA BUM PA NAS RDUL PHRA RAB LA THUG GI BAR
DU YID RAB TU BTUD NAS, PHYOGS CHA BCU'AM, ,DRUG GAM, BZHIR
BRTAGS NAS GCIG DANG BRAL BAS NGES PA SKYED LA, DE LA YANG THE
TSOM ZA NA YID RAB TU BTUD NAS BLTAS LA, PHYOGS CHA BCUR PHYE BAS

GCIG TU MA MTHONG NGO, ,DE MI SNANG BAS CHA SHAS MED PAR DU MAR
THE TSOM ZA BA'I RGYU MED DE, DE MA MTHONG BAS GCIG DANG DU MA
DANG BRAL BA'I RTAGS RJES SU DPAG PA'I SGO NAS GRUB PA YIN NO,
,DON DAM PA'I GCIG DANG DU MA ZHES BYA BA DANG, CHA SHAS MED PA'I
GCIG DANG

DU MA ZHES BYA BA DON THA DAD PA MA YIN NO, ,DE MA MTHONG BA'I
SHES PA MA BSKYED PAS BDAG NYID KYANG GCIG DANG DU MA DANG BRAL
BA'I SHES PA'I THA SNYAD MI SKYE LA, GZHAN LA SGRA'I THA SNYAD
KYANG MI BRJOD DE, DE NI NGES PA SNGON DU 'GRO BAR BSTAN ZIN TO,
,KHA CIG DE LA 'O NA NI

GTAN TSIGS DON DAM PA LA GZHAG PAR 'GRO STE, DES NA BSGRUB PA'I
MTHA' SPANGS NAS, ,JI TZAM SNANG BA'I CHA LA GZHAG PA DANG, ,'GAL
BA DANG, RANG BZHIN MED PA DANG, THA DAD MA YIN PA'I DAM BCAS
PA'I PHYOGS GCIG GTAN TSIGS SU BLANGS PAS YANG NA

MA GRUB, GRUB NA RTAGS KYI RJES SU 'BRANG BAR DON MED PAR 'GYUR
BA'I NYES PA YOD DO ZHE NA, DE LA SMRAS PA, JI TZAM SNANG BA'I
CHA LA 'JOG ,CES BYA BA YANG GZHAN GYI DON GYI RJES SU DPAG PA'I
DUS SU MTHUN PAR SNANG BA LA SGRA SBYOR GYIS RANG GI DON GYI RJES
SU DPAG

PA LA NI CHOS CAN MNGON SUM DU SNANG BA LA NI, GTAN TSIGS KYANG
MNGON SUM DANG RJES SU DPAG PAS GCIG DANG DU MA DANG BRAL BAR
NGES PA SKYE BA YOD, ,MTHUN PAR SNANG BA MA YIN PA LA CHOS CAN
DANG GTAN TSIG 'JOG PA YANG YOD DE, ,DPER NA RDUL PHRA RAB LTA
BU'O, ,DE DNGOS

PO LA GNAS PAS MTHUN PAR SNANG BA YIN NO ZHE NA, DE NI MI RIGS
TE, NYE ZER GYI NI RDUL GCIG LA, ,PHRA RAB RDUL NI 'BUM PHRAG
BRGYAD, ,KHRI PHRAG GNYIS DANG STONG PHRAG GSUM, ,BRGYA PHRAG
LNGA DANG BZHI BCU GSUM, ,DE LTA BU'I CHA DE MTHUN PAR SNANG BA
YIN NAM,

@240A *, ,DE LTA BAS NA DGOS PA NI RNAL 'BYOR PA'I RTOGS PA BSAL
BAR BYA BA DANG, THE TSOM GYI ZUG RNGU DBYUNG BA'I DGOS PA YOD
LA, DGOS PA NI MNGON SUM DU MA GYUR PA BLO GZHIGS PA'I DUM BU
SHIN TU PHRA BA LA DGONGS PA'O, ,DAM BCAS PA'I PHYOGS GCIG

CES BYA BA 'DI YANG NYES PA MED DE, ,'DI SKAD DU, GTAN TSIGS 'DI
LA NI DAM BCAS PA'I PHYOGS GCIG PA YANG MED DE, GRUB PA'I YUL
GYIS YUL CAN SHES PA DANG, SGRA DANG THA SNYAD RNAMS BSGRUB PA'I
PHYIR TE, DPER NA 'DI NI BA GLANG STE, LKOG SHAL LA SOGS PA

'DUS PA'I BDAG NYID KYI PHYIR RO ZHES BYA BA DANG 'DRA BAR JI
SKAD SMRAS PA'I 'THAD PA RNAMS KYI GCIG DANG DU MA'I RANG BZHIN
DANG BRAL BAR BSTAN DU ZIN KYANG, GANG DAG THOG MA MED PA'I 'KHOR
BA NAS PHYIN CI LOG GCIG NAS GCIG TU BRGYUD DE, DNGOS PO LA MNGON
PAR ZHEN PA

YONGS SU 'PHEL BA SPANG BAR DKA' BA DANG, TSUL BZHIN YID LA BYED
PAS GOMS PAR MI BYED PA'I PHYIR, YANG DAG PAR DNGOS PO MTHA' DAG
LA KHYAB PA'I RANG BZHIN MED PA NGES PAR MI SEMS MI BRJOD CING,
GZHAN DAG LA YANG NGES PA BSKYED PAR 'DOD PAS THA SNYAD

'DOGS PAR MI BYED PA DE DAG LA, 'DI LTA DE LTAR SHES PA SGRA DANG
THA SNYAD KYI YUL NYID GRUB STE DMIGS SU YOD PA'I MTSAN NYID DU
GYUR PA LAS, MI DMIGS PAS MED CES BYA BA LTA BU'O, ,ZHES GSUNGS
KYI, GTAN TSIGS NI MA YIN PAR DGAG PA YIN PAS SNANG BA

YIN LA, BSGRUB BYA NI MED PAR DGAG PA YIN PAS NYES PA MED CES NI
MI GSUNG NGO, ,DE LTA MA YIN NA BDAG NYID GCIG PA YANG JI LTAR
RUNG, 'O NA MTHUN PA'I DPE LA NI MA YIN PAR DGAG PA'I SGRAR SBYOR
LA, DE DANG MTHUN PAS PHYOGS KYI CHOS SMOS PAS KHYAD

PAR DU MED PA YIN PAS CIS RTOGS SHE NA, GZUGS BRNYAN LA NI DON
BYED NUS PA'I GCIG DANG DU MA DANG BRAL BAR BSGRUBS LA, BSGRUB
PAR BYA BA'I CHOS CAN LA NI DGAG RGYU DE NYID LAS TE, KUN BRTAGS
PA NI GZHAN GYIS BKAG ZIN TO, ,DE BAS NA BSDUS PA

@240B DANG SHUGS KYIS GO BA'I SBYOR BA ZHES BYA BA YIN TE, MING
DE LTA BU NI THEG PA BSDUS PA LAS GSUNGS SO, ,SHUGS NI 'BREL BA'I
SHUGS SO, ,DON DAM PAR RANG BZHIN MED DO, ,ZHES SMRAS PAS NI
BSGRUB PAR BYA BA'I CHOS BSTAN ZIN TO, ,DE YANG YANG DAG PA'I

SHES PA BSAM PA'I DBANG GIS 'DI NYID RANG BZHIN MED PA YIN GYI,
KUN RDZOB KYI SHES PA'I BSAM PA'I DBANG GIS NI MA YIN NO, ,DE LA
KHA CIG NA RE RANG BZHIN ZHES BYA BA NI RTAG PA RGYU DANG RKYEN
GYIS MA BSKYED PA, RIGS PAS MI GNOD PA BLOS MA BRTAGS PA LA ZER
BA YIN

TE; 'PHAGS PA KLU SGRUB KYIS, GAL TE RANG BZHIN GYIS YOD NA, DE
NI MED PA NYID MI 'GYUR, ,RANG BZHIN GZHAN DU 'GYUR BA NI, NAM
YANG 'THAD PA MA YIN NO, ,RANG BZHIN DAG NI JI LTA BUR, ,BYAS PA
CAN ZHES BYA BAR 'GYUR, ,RANG BZHIN BYAS PA MA YIN

PA, ,PHA ROL PA YANG LTOS PA MED, ,CES BYA BA LA SOGS PA GSUNGS
PAS DE MED KYI, RTEN CING 'BREL BAR 'BYUNG BA NI SNANG NGO ZHE
NA, DE LA SMRAS PA BDEN TE, 'ON KYANG RIGS PA BYA BA CI LA BYA,
YANG DAG PA'I SHES PA YIN NO ZHE NA, DE LA SNANG NGAM ZHES DRIS
PA NA SNANG

ZHES ZER NA, DE NYID RIGS PAS MI GNOD CI GRUB PA DON DAM PA ZHES
BYA STE, KUN RDZOB NI MA YIN NO, ,'ON TE BSGRUB BYA KHONG DU CHUD
PAR BYED PA'I DUS SU SPYI RJES SU DPAG PA YIN PAS SNANG NGO ZHE
NA, DAM BCAS PA DANG, PHYOGS DANG, BSGRUB PAR BYA BA DANG, RJES

SU DPAG PAR BYA BA NI GCIG STE, DON DAM PAR RANG BZHIN MED PA
DANG, KUN RDZOB TU SNANG BA GNYIS SU DAM BCAS PA LA SOGS PA YIN
GYI, SHES PA GCIG LA GNYIS SNANG BA NI MA YIN TE, CHOS CAN SNANG
BA NA CHOS NYID CES JI SKAD DU BYA, MI RTAG PA NI DNGOS PO

YIN PAS 'GAL BA MED DO, ,CHOS CAN MED NA CHOS NYID DE GANG YIN
SNYAM NA, GTAN LA 'BEBS TZAM NA 'DI CHOS NYID SPROS PA DANG BRAL
ZHE'AM, RANG BZHIN MED CES THA SNYAD 'DOGS KYI, GTAN LA 'BEBS TE
RJES SU DPAG PA'I SHES PA SKYES TZAM NA, CHOS NYID

@241A *, ,DU MI 'DZIN PAS NYES PA MED DO, ,'ON KYANG CHOS CAN DE
NYID SPROS PA DANG BRAL BAS BYE BRAG TU BYAS PA'I CHOS LA DMIGS
PA'I SGO NAS SPYI ZHES BYA BA 'GAL BA MED DO, ,DE BAS NA KUN
RDZOB DE NYID YANG DAG PA'I SHES PA RANG BZHIN MED PAR RTOGS PA
YIN TE,

GZHAN DU NA 'DI KUN RDZOB YIN PAR CIS GRUB, DE SKAD DU, 'JAM DPAL
GNAS PA LAS, 'DAS PA GANG DANG MA 'ONGS DANG, ,DA LTAR BYUNG CHOS
BRJOD PA NI, ,DON GYIS MA YIN THA SNYAD TZAM, ,ZHES GSUNGS TE,
DES NI DON DAM PAR MA GRUB PAS KUN RDZOB TZAM

YIN ZHES GSUNGS PA'O, ,GCIG DANG SNA TSOGS PA MTSAN NYID MIN,
,ZHES GSUNGS PA DES NI DON NI DON DAM PAR NA KUN RDZOB DE NYID
GCIG DANG DU MA DANG BRAL ZHES GSUNGS PA'O, ,DE BAS NA DE NYID
RANG BZHIN MED DO ZHES GSUNGS PA'O, ,'O NA YOD PA BKAG NAS

MED PA 'DZIN NO ZHEN, MTSAN NYID MED PAR GANG RTOGS PA, ,DE DAG
NYID NI MTSAN NYID 'GYUR, ,ZHES GSUNGS TE, DES NA MED PA ZHES BYA
BA CIR YANG MA GRUB CES BSTAN TE, 'PHAGS PA CHOS KUN 'GRO BA LAS
KYANG, BYANG CHUB SEMS DPA' RTZOM PA MED KYIS,

BYANG CHUB SEMS DPA' BLO GROS RNAM PAR GNON PA LA SMRAS PA, DE LA
JI LTAR NA BDAG MED PAS STONG PA NYID KHONG DU CHUD PAR BYA ZHE
NA, STONG PA NYID NI DNGOS PO YANG MA YIN DNGOS PO MED PA YANG MA
YIN NO, ,GAL TE STONG PA NYID DNGOS PO YIN DU ZIN NI, STONG PA
NYID DU

'DUS BYAS DANG MI RTAG PAR 'GYUR RO, ,'ON TE STONG PA NYID DNGOS
PO MED PA NYID YIN DU ZIN NA NI, STONG PA MI STONG PAR 'GYUR TE,
DE'I PHYIR STONG PA NYID DNGOS PO MA YIN, DNGOS PO MED PA YANG MA
YIN TE, DE LTAR NA BDAG MED PAS STONG PA NYID KHONG DU CHUD PAR
BYA'O, ,

ZHES GSUNGS SO, ,'O NA CIR YANG MA GRUB PA'I MI GSUNG BAR MED CES
MI GSUNGS BA SNYAM PA LA, 'PHAGS PA KLU SGRUB KYIS, 'DI NI DE
NYID 'GOG PA STE, ,MED PA NYID DU MI BZUNG NGO, ,DKAR PO MIN ZHES
BSTAN PA NA, ,NAG PO YIN ZHES MA BRJOD BZHIN, ,ZHES

@241B GSUNGS SO, ,'BREL PA LA NI LOG RTOG BZHIN, ,BSGRUB BYA'I
GTAN TSIGS LOG RTOG DANG, ,BSGRUB BYA NYID LA LOG RTOG DANG, ,DE
DAG SUN DBYUNG MDOR BSTAN PA, ,ZHES BYA BA NI BSDU BA'I TSIGS SU
BCAD PA'O, ,DE LA SGOM PA LA LOG PAR RTOG PA 'DI GNYIS TE,

BSGOM PA DANG, DE'I RTAGS SO, ,GONG MA LA GNYIS TE, DMIGS PA DANG
SHES PA'O, ,DE LA DMIGS PA LA NI KHA CIG NA RE DA LTA NI RGYU'I
DUS TSIGS YIN TE, THOS BSAM BYA STE BSGOM DU MI 'DOD DO, ,DPER NA
RDO'I STENG DU SA BON 'DEBS PA DANG 'DRA'O ZHES ZER RO, ,

DE LA SMRAS PA, DE BAS NA KHYAD PAR CAN GYI RGYU LA NAN TAN BYA
DGOS PAS BSGOM MO, ,'ON TE NGA'I SEMS 'DUG TU MI 'DOD DO, ,ZHE
NA, DE TZAM GYIS GZHAN BDAG TU MI 'DOD DO, ,RTOG PA DANG LDAN PA
YID CHES PA'I SNGA NA NYAMS SU MYONG BA SMRA BA LAS RJES SU DPAG
PAR NUS

SO; ,'PHAGS PA TING NGE 'DZIN GYI RGYAL PO LAS KYANG, LNGA BRGYA
THA MA'I DBANG DU MDZAD NAS NI, ,DE YI TSE NA TING 'DZIN 'DZIN PA
DAG ,LNGA BRGYA LAS NI MI NYUNG 'BYUNG BAR 'GYUR, ,ZHES GSUNGS
SO, ,KHA CIG NA RE CHOS DANG CHOS CAN GNYIS KHO NA BSGOM MO ZHES
ZER

TE; DE LA SMRAS PA, DE NI MI RTAG PA TZAM SHES PA YIN GYI, SPROS
PA DANG BRAL BA YE MA GO BA YIN PAS, RE ZHIG GZHAG STE ZAB MO'I
SNOD MA YIN NO, ,KHA CIG NA RE CHOS NYID KYI RANG BZHIN MTSAN
NYID KHO NA BSGOM MO, ,DE BAS NA JE GSAL JE GSAL SKYED 'BYUNG BA
YIN

TE; SPYI'I RNAM PA LA GSAL BA MED DO ZHES ZER TE, RNAM PA LA 'GAL
BA MED DO ZHES TE, DE LA SMRAS PA, DE NI MI RTAG PA TZAM SHES PA
YIN, 'O NA BDEN PA MTHONG BAR THAL BAR 'GYUR RO, ,DE YON TAN GYIS
MI MNYAM PA YIN NO, ,ZHES ZER NA, DE NYID KYI

PHYIR KHAS MA LEN CIG ,SPYI'I RNAM PA LA YANG JE GSAL JE GSAL
'GRO BAR LUNG LAS KYANG GSUNGS TE, DE BZHIN GSHEGS PA'I SKU GZUGS
THOS PA SEMS LA GZHAG PAS MTHONG BA DANG 'DRA BAR 'ONG ZHES
GSUNGS LA, RIGS PAS KYANG TSUL KHRIMS RNAM PAR DAG PA YID

@242A *, ,BRTAN PA'I TSIG LAS RJES SU DPAG PAR NUS SO, ,'ON TE
RIGS PA DRUG CU PA LAS SPYI'I MTSAN NYID KYI RNAM PA LA BSGOM
PA'I SKYOR BA GRUB PA'I NGO BO'I YUL RANG GI MTSAN NYID MI 'THAD
DE, HA CANG THAL BAR 'GYUR BA'I PHYIR, DE'I TSIG NI 'BREL

PA MED CES GSUNGS SO ZHE NA, DE LA DNGOS POR SMRA BA LA SKYON
SMRAS PA MA YIN TE, RANG GI MTSAN NYID RDZAS SU GRUB PA DANG,
DNGOS KYI SPYI RDZAS SU MA GRUB PA GNYIS THA DAD PAS GZHAN BSGOMS
PAS GZHAN 'THOB PAR THAL BAR 'GYUR RO, ,KHA CIG NA RE DON GYI
SPYI'I RNAM

PA KHO NA BSGOM MO ZHES ZER TE, DE LA SMRAS PA, RNAM PA JI LTA BU
ZHIG YIN, CIR YANG MA GRUB PA SNYAM PA DE TZAM ZHIG YOD PAR 'JOG
STE, DE CHOS NYID KYI RNAM PA YIN NO ZHES ZER NA, DE CHOS NYID
KYI RNAM PA MA YIN TE, SPROS PA YIN PA'I PHYIR RO, ,KHA CIG NA

RE DON DAM PA'I BDEN PA ZHES BYA BA YE MED DE, KUN RDZOB RTEN
CING 'BREL PAR 'BYUNG BA JI LTAR GNAS PA BZHIN BSGOM MO ZHES ZER
TE, DE LA SMRAS PA, 'O NA CI'I PHYIR KUN RDZOB ZHES BYA, RIGS PAS
DPYAD NA MA GRUB PAS KUN RDZOB CES ZER NA, 'O NA DON DAM PA'ANG

MA GRUB STE, RIGS PAS GANG ZAG DANG CHOS MA GRUB PA TZAM DE NYID
DON DAM PA MA YIN NO, ,'ON TE RIGS PAS YE MI 'JUG STE, GANG ZAG
DANG CHOS LA BDAG MED PA YE MA GRUB ZER NA, 'O NA KUN RDZOB CES
KYANG MA ZER CIG ,KHYOD BYIS PA BSTEN PA CHOS MA

THOS PA DANG BYE BRAG MED DO, ,DE BSGOM PAR BYA MI DGOS SO, ,DE
SKAD DU, ZLA BA'I SNYING PO'I LE'U LAS 'BYUNG BA, DON DAM PA'I
BDEN PA NI BLA NA MED PA YANG DAG PAR RDZOGS PA'I BYANG CHUB STE,
NYAN THOS DANG RANG SANGS RGYAS THAMS CAD DANG THUN MONG MA YIN
NO, ,DE

BAS NA KUN RDZOB KYI BDEN PA GANG GIS KYANG BLA NA MED PA YANG
DAG PAR RDZOGS PA'I BYANG CHUB TU DGE BA'I RTZA BA'I TSOGS KYI
MCHOG BSGRUB MI NUS SO, ,ZLA BA'I SNYING PO 'DI LTA STE, DPER NA
ME STAG GANG GIS RGYA MTSO CHEN PO ZAB MO SKEM MI NUS SO, ,ZLA
BA'I SNYING PO DE BZHIN DU KUN RDZOB KYI BDEN

@242B PA GANG GIS KYANG RANG GI NYON MONGS PA'I RGYA MTSO SKEM
PAR MI NUS, SEMS CAN GZHAN RNAMS KYIS LTA SMOS KYANG CI DGOS ZHES
GSUNGS SO, ,KHA CIG NA RE DON DAM PA'I BDEN PA NI YE MI BSGOMS
TE, 'PHAGS PA BLO GROS MI ZAD PAS BSTAN PA LAS, DON DAM

PA'I BDEN PA NI GANG LA SEMS RGYU BA YANG MED NA ZHES GSUNGS PAS,
SEMS KYI BSGOM DU MI 'DOD DO, ,ZHES ZER TE, DE LA SMRAS PA, SNA
TSOGS PA'I PHYIR SEMS DANG DON LA SEMS PA'I PHYIR SEMS PA DANG,
BEMS PO LAS LOG PA'I PHYIR SEMS KYI NI BDEN NA

GANG GI NGO BO GANG YIN PA DE'I RNAM PAR BYUNG BA DES MI RTOGS
ZHES NI BYAR MI RUNG STE, RNAM PAR MI RTOG PA'I YE SHES KYI SHES
BYA DANG KHYAD PAR MED PA CHOS THAMS CAD NAM MKHA'I DKYIL LTAR
MTHONG NGO ZHES GSUNGS PA DANG, RTAGS KYI STOBS KYI DON LA NGES
PA NI SLU BAR MI 'GYUR

RO ZHES GSUNGS SO, ,KHA CIG NA RE YOD PA BKAG LA MED PA BSGOM MO
ZHES ZER NA, DE LA SMRAS PA, DE PHUNG PO LA SOGS PA'I CHOS YIN
NAM, GAL TE YIN NO ZHE NA, MED PA DE DON DAM PA'I BDEN PA YIN
NAM, 'ON TE KUN RDZOB KYI BDEN PA YIN, GAL TE

DON DAM PA'I BDEN PA YIN ZHE NA, SHES RAB KYI PHA ROL TU PHYIN PA
BSGOM PA YIN TE, CHOS THAMS CAD BSAM DU MED CING SEMS PA MED PA,
RIN PO CHE BSAGS PA BSTAN PA'I MDO LAS, 'JAM DPAL GYIS GSOL PA,
,GANG CI LA YANG MI GNAS PA DE SHES RAB

KYI PHA ROL TU PHYIN PA BSGOM PA LAGS SO, ,ZHES GSUNGS TE, DE
YANG 'GAL LO, ,YOD PA BKAG NAS MED PA DON DAM PA YIN PA NI MDO
SDE GANG NA YANG MI BZHUGS SO, ,MED PA NI DON DAM PA'I BDEN PA MA
YIN TE, DE SKAD DU, 'PHAGS PA KLU SGRUB KYIS,

GAL TE DNGOS PO MA GRUB NA, ,DNGOS PO MED PA 'GRUB MI 'GYUR,
,DNGOS PO GZHAN DU GYUR PA NI, ,DNGOS PO MED CES SKYE BO SMRA,
,ZHES GSUNGS SO, ,SKYE BO SU DAG SMRA ZHE NA, ,RGYAL DPOG PA LA
SOGS PA'O, ,DE SKAD DU, GNAS BRTAN GZHON NU MA LEGS KYI, ,

@243A *, ,'O MA DAG LA ZHO SOGS MED, ,DE NI SNGA NAS MED CES BYA,
,ZHO LA 'O MA MED PA NI, ,ZHIG NAS MED PA'I MTSAN NYID DO, ,MGO
YI YAN LAG 'JONG BA DANG, ,SKYED DANG SRAN PA RNAMS SPANGS PA,
,RI BONG RA LA SOGS DNGOS SU, ,DE NI GTAN

MED BRJOD PA YIN, ,BA LANG LA NI RTA SOGS MED, ,DE NI GCIG LA
GCIG MED BRJOD, ,CES SMRAS SO, ,DE DAG LAS GANG ZHIG YIN PAR
'DOD, GANG KHAS BLANGS KYANG CHOS NYID MA YIN NO, ,'ON TE KUN
RDZOB KYI MED PA YIN NO ZHE NA, DE MNGON SUM DANG 'GAL BA

SKUR PA 'DEBS PA SMRA BAS RE ZHIG GZHAG GO, ,DE BAS NA BDEN PA
GNYIS KYIS MA BSDUS PA BKA' DANG BSTAN BCOS DANG 'GAL BA SMRA BA
DE LA ZLOG PAR BYED PA SU ZHIG YOD, KHA CIG NA RE KUN RDZOB KYI
BDEN PA BRDZUN PA SKYON DANG BCAS PA BSGOMS TE, DES MI RTOG PA'I
YE

SHES SKYE ZHES ZER TE, DE LA SMRAS PA CI'I PHYIR KUN RDZOB BRDZUN
PA SKYON DANG BCAS PA ZHES BYA, GAL TE RIGS PAS GANG ZAG DANG
CHOS MA GRUB PAS SNANG BA 'DI BRDZUN PA DANG KUN RDZOB YIN ZHE
NA, 'O NA RIGS PAS GANG ZAG DANG CHOS MA GRUB PA TZAM DE DON DAM
PA'I BDEN PA YIN

PAS DE BSGOM MO, ,'ON TE MA GRUB NA CI'I PHYIR KUN RDZOB CES BYA,
DE NI YANG DAG PAR KHO NA SNANG BA'I RIGS SO, ,GZHAN YANG NYAN
THOS MDO SDE PA DANG BYE BRAG TU SMRA BA YANG 'DUS PA RDZAS SU MI
'DOD DO, ,DBU MA PAR KHAS 'CHES NAS 'DUS PA RIGS PA'I SHES PAS
GOMS

PAR BYED DAM, DE GOMS PAS BDEN PA MTHONG NA BYIS PA KUN GYIS BDEN
PA MTHONG STE, DE SKAD DU, 'PHAGS PA KLU SGRUB KYIS, JI LTAR BYIS
PA RNAMS BRTAG BZHIN, ,DNGOS PO DES TE BDEN 'GYUR NA, ,DE DAG
DNGOS MED RNAMS THUR DU, ,GANG PHYIR MI 'DOD RGYU DE CI, ,

ZHES GSUNGS SO, ,SPYIR SUN DBYUNG BA GANG GOMS PAR BYAS PA DE NI
DE'I BDAG NYID DU 'GYUR TE, DPER NA DNGOS PO LA MNGON PAR ZHEN PA
LTA BU'O, ,YOD PA DANG MED PA LA GOMS PAR BYED PA 'DI DAG KYANG
DE'I BDAG NYID DU 'GYUR TE, ,ZHES BYA BA RANG BZHIN GYI GTAN
TSIGS SO, ,

@243B DES NI SO SO'I SKYE BO'I SA LAS 'DAS PAR MI 'GYUR TE, DE
SKAD DU, SLOB DPON NYID KYIS, YOD PAS RNAM PAR MI GROL TE, ,MED
PAS SRID PA 'DI LAS MIN, ,ZHES GSUNGS SO, ,YANG; SO SO'I SKYE BO
DNGOS BDAG CAN, ,YOD DANG MED PAR PHYIN CI LOG

NYES PAS NYON MONGS DBANG GYUR PA, ,RANG GI SEMS KYIS BSLUS PAR
'GYUR, ,ZHES GSUNGS SO, ,YANG GSUNGS PA, BLO CHUNG GANG DAG DNGOS
RNAMS LA, ,YOD PA NYID DANG MED NYID DU, ,LTA BA DES NI BLTA BYA
BA, ,NYE BAR ZHI BA MI MTHONG STE, ,DMUS LONG BZHIN

NO ZHES GSUNGS SO, ,KHA CIG NA RE RANG BZHIN MED, ,RANG BZHIN MED
CES BYA BA YID KYI 'DAS PA GCIG BSGOM MO, ,ZHES ZER TE, DE LA
SMRAS PA, DE DON DAM PA'I BDEN PA YIN NAM, 'ON TE KUN RDZOB KYI
BDEN PA YIN, ,GAL TE DON DAM PA'I BDEN PA YIN NO ZHE

NA; 'DI LTAR GANG CHA SHAS DANG BCAS PA DE NI DON DAM PA MA YIN
TE, DPER NA BUM PA LTA BU'O, ,RANG BZHIN MED CES BYA BA YID KYIS
BZLAS PA 'DI YANG CHA SHAS DANG BCAS PAS RANG BZHIN GYI GTAN
TSIGS KYIS KUN RDZOB KYI BDEN PA'AM KHYAB PAR BYED PA 'GAL BA
DMIGS

PAS DON DAM PA'I BDEN PA MA YIN PAR BSGRUB BO, ,GAL TE BSGRUB PAR
BYA BA'I CHOS CAN LA GTAN TSIGS THE CHOM ZA BA'I MA GRUB PA YIN
NO ZHE NA, 'DI LTAR DE NI KHYOD KYI RANG BZHIN MED PA BRJOD PAR
BYA'O, DON LA 'DUG TU MI BTUB PAS RJOD PAR BYED PA GOMS PAR BYAS
NA

BRJOD BYA'I DON LAN CIG MNGON DU 'GYUR RO ZHES KHAS BLANGS PAS
RJOD BYED KYI MTHA' NI YI GE YIN TE, SPYI DE YANG RNAM PAR RTOG
PA CHA SHAS DANG BCAS PA YIN NO, ,'ON TE RANG GI MTSAN NYID YIN,
,DE YANG RKAN LA SOGS PA SGRA'I GNAS BRGYAD YOD PAS DE YANG CHA
SHAD DANG BCAS

PA'O; ,DE NI MI SRID DE, KLOG MKHAN DU 'GRO BA DANG, RJOD BYED MA
YIN PAS KHAS KYANG MI LEN NO, ,BRGYA LA ZER SRID NA DE'I TSIG
'JUG PA LA GNOD PA BYAS PA'O, ,DE LTA BAS NA, DE NI DON DAM PA'I
BDEN PA YIN TE, RJOD BYED YIN PA'I PHYIR RO, ,DE SKAD DU,

@244A *, ,'PHAGS PA BLO GROS MI ZAD PAS BSTAN PA LAS, DON DAM
PA'I BDEN PA GANG LA SEMS RGYU BA YANG MED NA, YI GE RNAMS LTA
SMOS KYANG CI DGOS ZHES GSUNGS SO, ,DE SKAD DU, 'PHAGS PA KLU
SGRUB KYIS, YI GE GCIG SNGAGS GANG YANG MED, ,YI

GE MANG PO GZHAN YANG MED, ,YI GE 'GAG PA RNAMS MIN YANG, ,ZHES
GSUNGS SO, ,GA LAS 'JIGS MED LAS KYANG 'PHAGS PA KLU SGRUB KYIS,
RIG PA SNGON DU BTANG STE, YONGS SU RTOG PAS NI, DE KHO NA RTOGS
PAR 'GYUR RO ZHES GSUNGS SO, ,'ON TE KUN

RDZOB KYI BDEN PA YIN NO ZHE NA, DE BYIS PA KUN GYI CHOS YIN PAS
RE ZHIG GZHAG GO, ,KHA CIG NA RE KUN BRTAGS PA KHO NA BSGOM MO
ZHES ZER TE, DE LA SMRAS PA, KUN BRTAGS PA NI KUN RDZOB KUN TU
YANG RANG GI NGO BOS MA GRUB STE, DE LA SKUR PA BTAB KYANG NYES
PA MED DE,

SLOB DPON KA MA LA SH'I LAS KYANG, RNAM PAR MI RTOG PA'I GZUNGS
'GREL LAS, KUN RDZOB TU YANG MED PA LA SKUR PA BTAB NA, SKUR PA
'DEBS PA'I MTHA' MI 'GYUR RO, ,ZHES GSUNGS SO, ,DE BAS NA YANG
KUN RDZOB TU YANG DNGOS PO LA MED PA DE GOMS PAS NYON

MONGS PA'I SGRIB PA DANG, SHES BYA'I SGRIB PA YANG SPONG BAR MI
'GYUR RO, ,KHA CIG NA RE GZHAN GYI DBANG KHO NA BSGOM STE, BLO'I
RNAM PA BSGOM PA DE YANG BLO THA MI DAD DE, BLO GZHAN GYI DBANG
YIN PA BZHIN NO, ,ZHES ZER NA, DE LA SMRAS PA, 'O NA RTEN CING
'BREL PAR

'BYUNG BA DANG GZHAN GYI DBANG THA MI DAD PAS RTEN CING 'BREL BAR
'BYUNG BA BSGOMS PAR THAL BAR 'GYUR RO, ,GAL TE THAL BAR MI 'GYUR
TE, MDO LAS RTEN CING 'BREL BAR 'BYUNG BA MTHONG BA NGES CHOS
MTHONG, ,CHOS MTHONG BA ZER NA, DE LA SMRAS PA, MTHONG ZHES

GSUNGS SO, ,ZHE NA, DE NI KUN RDZOB LA DGONGS PA YIN NO, ,DON DAM
PA MTHONG NAS LANGS PA'I GNAS SKABS SU RTEN CING 'BREL BAR 'BYUNG
BA DANG, CHOS DANG SANGS RGYAS LA SOGS PA 'JOG GO, ,MNYAM PAR
GZHAG PA'AM, DON DAM PA'I GNAS SKABS SU NI MA YIN NO, ,

@244B DE SKAD DU, 'PHAGS PA BLO GROS RGYA MTSOS BSTAN PA LAS,
GANG DAG RTEN CING 'BREL 'BYUNG BA, ,DE DAG DNGOS NYID CI YANG
MIN, ,GANG DAG NGO BO NYID MED PA, ,DE DAG GANG DU'ANG 'BYUNG BA
MED, ,CES GSUNGS SO, ,'PHAGS PA SDONG PO BKOD PA'I MDO LAS,

DE BZHIN GSHEGS PAS BKA' STZAL PA, 'JAM DPAL DBUGS 'BYIN PA LNGA
PO 'DI DAG RNYED NA, ,BYANG CHUB SEMS DPA' RNAMS KYIS DANG PO
YONGS SU SBYOR BAR 'GYUR RO ZHES BYA BA NAS, BDAG GIS CHOS RNAMS
BRTEN TE MI 'BYUNG BAR MOS PA GNAS PA STE,

GZHAN DAG KYANG CHOS RNAMS BRTEN TE MI 'BYUNG BAR MOS PA LA DGOD
PAR BYA'O SNYAM NAS DBUGS 'BYIN PA RAB TU RNYED DE, DE LA RKYEN
RNAMS SKYE BA MED PA'I RANG BZHIN YIN PAS CHOS RNAMS TE MI 'BYUNG
ZHES BYA'O ZHES PA LA SOGS PA GSUNGS SO, ,CHOS THAMS CAD 'BYUNG
BA

MED PAR BSTAN PA LAS KYANG, SANGS RGYAS MED CING CHOS DANG DGE
'DUN MED, ,DE LTAR GANG SHES DE NI MKHAS PAR 'GYUR, ,ZHES GSUNGS
SO, ,KHA CIG NA RE YONGS SU GRUB PA KHO NA BSGOM STE, DE DON DAM
PA YIN PA'I PHYIR RO, ,DE LTA MA YIN NA KUN RDZOB GCIG BSGOM

BAR THAL BAR 'GYUR RO ZHES ZER TE, DE LA SMRAS PA, YONGS SU GRUB
PA GANG LA BYA BA, GAL TE MI 'GYUR BAR YONGS SU 'GRUB PA LA BYA'O
ZHE NA, DE NYID MI SHES SO, ,GAL TE KUN BRTAGS LAS BYIS PA'I GNAS
SKABS DANG, 'PHAGS PA'I GNAS SKABS SU STONG

PAR 'DRA BAS NA MI 'GYUR BA YONGS SU GRUB PA STE, THAG PA LA
SBRUL DU 'KHRUL BA'I GNAS SKABS DANG, THAG PAR MTHONG BA'I GNAS
SKABS PA GNYIS SBRUL MED PAR 'DRA BA BZHIN NO, ,KUN BRTAGS PA'I
ZHES BYA BA JI LTA BU DE YANG MI SHES SAM, BDAG DANG BDAG GIS

DANG, GZUNG BA DANG, 'DZIN PA LA SOGS PA TSAD MAS GNOD BZHIN DU
BYIS PAS YOD PAR KUN BRTAGS PA'O, ,'O NA NI DBU MA BSGOM ZHES MI
BYA STE, SEMS TZAM BSGOM PA YIN NO, ,GAL TE MA YIN TE, DES NI
GZHAN GYI DBANG DON DAM PAR 'DOD, DBU MA PAS NI

@245A *, ,SGYU MA TZAM DU 'DOD PA KHYAD CHE'O, ,SGYU MA BYA BA
DON DAM PAR SHES RAB DANG YE SHES KYIS MA GRUB PAS KUN RDZOB DU
SNANG BA LA ZER RAM, 'ON TE RIGS PA'I SHES PA LA SNANG BA LA YANG
BYA, DE LTA'O ZHE NA, SMRAS PA, DE KUN BRTAGS PA KHO NA YIN TE,

RIGS PAS GNON BZHIN DU YOD PAR 'DOD PA'I PHYIR GANG ZAG GI BDAG
BZHIN NO, ,DE LTA BAS NA SGYU MA LA SOGS PA YANG DON DAM PAR THAL
BAR 'GYUR RO, ,GAL TE RIGS PAS GNOD PA'I PHYIR GZHAN GYI DBANG NI
MI BSGOM STE, DE DAG GIS CHOS NYID YE NAS GRUB PA NI BSGOM STE,

DES NA SEMS TZAM DANG MI 'DRA STE, DE DAG NI KUN BRTAGS PA DANG,
GZHAN GYI DBANG GIS STONG PA LA MI BSGOM GYI, KUN BRTAGS PAS
STONG PA GCIG PU YE NAS GRUB PA BSGOM MO, ,DE NI BDEN TE, 'ON
KYANG GZHAN GYI DBANG GIS CHOS NYID LA DMIGS PAS DE YANG

YONGS SU GRUB PAS BSGOM PAR 'DRA'O, ,DE LTA BAS NA DBU MA NI
YONGS SU GRUB PA LA YANG DMIGS TE, 'PHAGS PA DGONGS PA NGES PAR
'GREL PA LAS, BCOM LDAN 'DAS KYIS 'DI SKAD CES, DON DAM YANG DAG
'PHAGS, NGAS NGO BO NYID MED PA GSUM LA DGONGS

NAS CHOS THAMS CAD NGO BO NYID MED PAR BSTAN TE, MTSAN NYID NGO
BO NYID MED PA DANG, SKYE BA NGO BO NYID MED PA DANG, DON DAM PA
NGO BO NYID MED PA'O, ,DE LA MTSAN NYID NGO BO NYID MED PA NI,
KUN BRTAGS NGO BO NYID MED PA'O, ,SKYE BA NGO BO NYID MED PA NI
GZHAN GYI DBANG

BA NGO BO NYID MED PA'O, ,DON DAM PA NGO BO NYID MED PA NI, DE
DAG GIS STONG PAR 'DZIN PA DE YANG NGO BO NYID MED PA'O, ,ZHES
GSUNGS SO, ,'PHAGS PA LANG KAR GSHEGS PA LAS KYANG, BLO YIS RNAM
PAR BSHIGS PA NI, ,BRTAGS PA MED CING GZHAN DBANG

MED; ,GRUB PA'I DNGOS PO YANG MED NA, ,BLO YIS JI LTAR RNAM PAR
BRTAG ,CES GSUNGS SO, ,KHA CIG NA RE SLOB DPON KLU SGRUB KYI DBU
MA CHEN PO BYA BA YIN TE, DE BSGOMS PA NI THABS KYANG MA BSTEN,
CI LA YANG MI BYA BAR ZAB MO KHO NAR YID LA BYA'O ZHES ZER TE,

@245B DE LA SMRAS PA, DBU MA LA CHE CHUNG NI MA GSUNGS LA, SLOB
DPON NYID KYIS MDO KUN LAS BTUS LAS, BYANG CHUB SEMS DPA' THABS
LA MKHAS PA DANG BRAL BAS CHOS ZAB MO LA BRTZON PAR MI BYA STE,
DE SKAD DU, 'PHAGS PA DRI MA MED PAR GRAGS PAS BSTAN PA LAS,

THABS MED PAS BCINGS PA'I SHES RAB BCING BA GANG ZHE NA, 'DI LTA
STE, STONG PA NYID DANG, MTSAN MA MED PA DANG, SMON PA MED PA
NGES PAR RTOGS SHING, MTSAN DANG DPE BYAD BZANG PO DANG, SANGS
RGYAS KYI ZHING GI RGYAN DANG, SEMS CAN YONGS SU SMIN PAR BYA

BA LA NGES PAR MI RTOG PA 'DI NI THABS MED PAS BCINGS PA'I SHES
RAB BCING BA'O ZHES BYA BA LA SOGS PA RGYAS PAR BSTAN TO, ,KHA
CIG NA RE THEG PA MCHOG GI GNAS SKABS NA YOD PA DANG MED PA LA
SOGS PA CIR YANG MI BSGOM ZHES ZER TE, DE LA SMRAS PA, DE NYID

KYI DBU MA LA YOD MED DU BSGOM PA MED PAR SMRAS PA YIN TE, DBU MA
LA NI THEG PA MCHOG DANG MCHOG MA YIN PAR PHYE BA NI CHOS GANG LA
YANG MED DO, ,KHA CIG NA RE KHYE'US KHYE'U DBYUNG BA'I TSUL DU
ZHES GSUNGS PAS, SNGON LA MED PA BSGOM, DE NAS CI YANG MA YIN

PA LA BSGOM ZER TE, DE LA SMRAS PA, DON DAM PA BDEN PA LA RIM
GYIS 'JUG PA'I PHYIR MED PA BSGOM PA LA GSUNGS PA MA YIN TE, SGOM
PA'I RIM PA DANG POR MDZAD PA LAS NYAN THOS LA SOGS PA'I LAM
BSTAN PA NI, GZHUG PA LA LDEM POR DGONGS NAS, KHYE'US

KHYE'U DBYUNG BA BZHIN DU BSTAN PAR ZAD DO, ,'DI LTAR 'DI DAG NI
PHUNG PO LA SOGS PA CHOS TZAM DU ZAD DE BDAG MED PAR BSGOMS PAS,
NYAN THOS GANG ZAG LA BDAG MED PA LA 'JUG GO, ,KHAMS GSUM RNAM
PAR SHES PA TZAM DU BSGOMS PAS, RNAM PAR SHES

PA SMRA BA'I PHYIR DON MED PA LA 'JUG GO, ,TSUL 'DIS NI GNYIS SU
MED PA'I SHES PA DE YANG BDAG MED PA NYID DU 'JUG PAS BDAG MED PA
NYID MCHOG LA ZHUGS PA YIN NO ZHES GSUNGS SO, ,DE LTA BAS NA DE
LTA BU LA KHYE'US KHYE'U DBYUNG BA'I TSUL DU GSUNGS PA LAS, DBU
MA BA SGOM

@246A *, ,PA LA MED PA BSGOM PAS RIGS KYI 'JUG PA NI, BKA' DANG
BSTAN BCOS MTHA' DAG LAS MI SRID DO, ,KHA CIG NA RE DBU MA PA NI
MTHA' RNAMS SPANGS NAS DBUS LA BSGOM STE, DES NI CHOS NYID JI LTA
BA BZHIN BSGOM PA MA YIN TE, DES NI GSANG SNGAGS NA LEGS

PAR YOD DO, ,ZHES ZER TE, DE LA SMRAS PA, GSANG SNGAGS NI DGAG PA
MI BYED MOD KYI, 'ON KYANG DBU MA NI DBUS LA MI GNAS PA STE,
'PHAGS PA TING NGE 'DZIN GYI RGYAL PO LAS, YOD CES MED CES GNYI
GA MTHA', ,DAG DANG MA DAG GNYI GA MTHA', ,DE BAS

DE GNYIS RAB SPANGS NAS, ,MKHAS PA DBUS LA 'ANG GNAS MI BYED,
,CES GSUNGS TE, DE NI DBU MA'I MKHAN PO RNAMS KYIS DBU MA'I BSTAN
BCOS KUN TU DRANGS SO, ,'PHAGS PA KLU SGRUB KYIS KYANG, RIGS PA
DRUG CU PA LAS, GANG BLO YOD DANG MED PA LAS, ,RNAM

PAR 'DAS SHING MI GNAS PA, DE DAG ZAB MO MI DMIGS PA'I, ,RKYEN
GYI DON LA RNAM PAR BSGOM, ,ZHES GSUNGS TE, DE NI 'GREL PA LAS,
DE DAG NI BLO YOD PA DANG MED PAR MTHONG BA LAS 'DAS SO, ,MTHA'
GNYIS DE LAS LHAG PA'I DBUS MED PA'I PHYIR DE LA YANG

GNAS PA MED PAS MI GNAS SO ZHES GSUNGS SO, ,SLOB DPON KA MA LA
SH'I LAS KYANG, BSGOM PA'I RIM PA BAR DU MDZAD PA LAS JI LTAR
SEMS MTHA' DANG DBUS MED PA DE BZHIN CHOS MTHA' DAG KYANG, MTHA'
DANG DBUS MED PAR KHONG DU CHUD DO ZHES GSUNGS NAS, YANG TING NGE

'DZIN DE'I MING GDAGS PA'I SKABS SU MI GNAS PA'I BSAM GTAN PA
ZHES BYA'O, ,ZHES GSUNGS SO, ,KHA CIG NA RE DBU MA PA NI STONG PA
PHUGS RINGS BSGOMS TE, SEMS KYANG MED PAR BYAS NAS STONG PA GCIG
YUL DU BYED DE DES NI BYANG CHUB MI THOB PO, ,'PHAGS PA KLU

SGRUB KYI DGONGS PA NI, RANG GI SEMS YOD MED GANG DU YANG MA GRUB
PA YE NAS RNAM PAR DAG PA DE BSGOM PA YIN TE, DES BYANG CHUB THOB
CES ZER TE, DE LA SMRAS PA, DBU MA NI 'PHAGS PA KLU SGRUB KYIS
GSUNGS PA STE, DE BZHIN GSHEGS PAS KYANG, 'PHAGS PA LANG

@246B KAR GSHEGS PA LAS, NGA NI MYA NGAN 'DAS 'OG TU, ,LHO PHYOGS
BE TI'I YUL DU NI, ,DGE SLONG DPAL LDAN CHER GRAGS PA, ,DE MING
KLU ZHES BOD PA STE, ,YOD DANG MED PA'I PHYOGS 'JIG CING, ,NGA YI
BSTAN PA 'JIG RTEN DU, ,BLA MED THEG CHEN RAB BSHAD DE, ,

RAB TU DGA' BA'I SA BSGRUBS PAS, ,BDE BA CAN GYI ZHING DU 'GRO,
,TSUL RNAMS 'DZIN PAR 'GYUR BA STE, ,DUS DAG 'DAS NAS 'BYUNG BA
STE, ,BLO GROS CHEN PO KHYOD SHES BYOS, ,ZHES GSUNGS TE, YOD PA
DANG MED PA'I PHYOGS 'JIG PA DANG, THEG PA CHEN PO JI LTA

BA BZHIN DU BSHAD PA YIN PAR LUNG BSTAN PA DANG, SNGON GYI SLOB
DPON KA MA LA SH'I LA SOGS PAS KYANG, SHES RAB KYI PHA ROL TU
PHYIN PA GSAL BAR MDZAD PA ZHES GSUNGS PA LAS, BYANG CHUB KYI
RGYU MA YIN PA CIG DBU MA'I NANG DU STON MI SRID DO, ,STONG PA
CIG

YUL DU BYED PA NI DBU MA'I BSTAN BCOS GANG LAS KYANG MA GSUNGS
NA, CI LA 'KHRUL, 'ON TE SEMS SKYE BA MED PAR STON PAS STONG PA
SKAD DU BYA NA, 'O NA NI SEMS TZAM BSGOM PA YIN PAS GRUB PA'I
MTHA' RIM GYIS DRANG PA'I CHED DU BSTAN PA LA DAD PA YIN PAS BDEN
TE, RE ZHIG GZHAG GO,

DE LTA MA YIN TE, 'PHAGS PA KLU SGRUB KYI DGONGS PA'I RJES SU
'JUG STE, DE NI SEMS YONG MED DU MI BSGOM MO ZHE NA, DE SEMS DON
DAM PAR YOD MED DU MA GRUB PA LA ZER RAM, 'ON TE KUN RDZOB TU
YANG YOD MED DU MA GRUB, DE PHYOGS DANG PO LTAR NA DBU MA PA YANG
SEMS DON DAM PAR YOD MED GANG YANG MI BSGOM STE,

DE NI RNAL 'BYOR DPYOD PA'I DBU MA YIN TE, KHYAD PAR CUNG ZAD
KYANG MED DO, ,'ON TE PHYI MA YIN NA NI, MED PA MA GRUB PA LA ZER
RAM, 'ON TE KUN RDZOB TU YANG MED PA DE BKA' DANG BSTAN BCOS LAS
KYANG MA GSUNGS LA, MED PA DE LA NOR PA DANG, MA NOR BA YANG
BRTZIR MI 'DOD DE MO GSHAM

GYI BU'I SEMS BZHIN NO, ,DE LTA BAS NA DON DAM PAR NI SEMS STONG
PAR LTA NA, DE YANG SGRO 'DOGS PA YIN LA, YOD PAR LTA NA DE YANG
SGRO 'DOGS PA YIN CING YOD PA YANG MA YIN MED PA YANG MA YIN PAR
LTAR, DE YANG SGRO 'DOGS PA YIN TE, ZAG PA MED PAR BLTAS KYANG
SGRO 'DOGS

@247A *, ,PA YIN NO, ,YE NAS RNAM PAR DAG CES BYA BA YANG CHOS LA
DGONGS NAS GSUNGS PA LAS, CHOS CAN LA DGONGS NAS GSUNGS PA NI MA
YIN TE, 'PHAGS PA LANG KAR GSHEGS PA LAS, BLO GROS CHEN POS ZHUS
PA LA BCOM LDAN 'DAS KYIS MDO GZHAN

BRJOD PA LAS, DE BZHIN GSHEGS PA'I SNYING PO GSUNGS PA DE BCOM
LDAN 'DAS KYIS RANG BZHIN GYIS 'OD GSAL BA RNAM PAR DAG PAS THOG
MA NAS RNAM PAR DAG PA NYID MTSAN SUM CU RTZA GNYIS DANG LDAN PA
SEMS CAN RNAMS KYI LUS KYI NANG NA MCHIS PAR BRJOD DE, BCOM LDAN
'DAS

KYI RIN PO CHE RIN THANG CHEN PO GOS DRI MA CAN GYIS YONGS SU
DKRIS PA LTAR, PHUNG PO DANG KHAMS DANG SKYE MCHED KYI GOS KYIS
YONGS SU DKRIS PA, 'DOD CHAGS DANG ZHE SDANG DANG GTI MUG GIS ZIL
GYIS NON PA, YONGS SU RTOG PA'I DRI MA CAN DU GYUR PA RTAG PA
BRTAN PA THER ZUG PAR NI BRJOD

NA; BCOM LDAN 'DAS DE BZHIN GSHEGS PA'I SNYING POR SMRAS PA, 'DI
MU STEGS BYED KYI BDAG TU SMRA BA DANG JI LTAR MI 'DRA BA LAGS,
BCOM LDAN 'DAS MU STEGS BYED RNAMS KYANG RTAG PA BYED PA, YON TAN
BYED PA, KHYAD PAR MI 'JOG PA'O, ,ZHES BDAG SMRA BA STON PAR

BGYID DO, ,BCOM LDAN 'DAS KYIS BKA' STZAL PA, BLO GROS CHEN PO
NGA'I DE BZHIN GSHEGS PA'I SNYING PO BSTAN PA NI MU STEGS KYI
BDAG TU SMRA BA DANG MTSUNGS PA MA YIN TE, BLO GROS CHEN PO DE
BZHIN GSHEGS PA DGRA BCOM PA YANG DAG PAR RDZOGS PA'I SANGS RGYAS
RNAMS NI STONG PA

NYID DANG, YANG DAG PA'I MTHA' DANG, MYA NGAN LAS 'DAS PA DANG,
MA SKYES PA DANG, MTSAN MA MED PA DANG, SMON PA MED PA LA SOGS
PA'I TSIG GI DON RNAMS LA DE BZHIN GSHEGS PA'I SNYING POR BSTAN
PA BYAS NAS, BYIS PA RNAMS BDAG MED PAS 'JIGS PAR 'GYUR

BA'I GNAS RNAM PAR SPANG BA'I DON DU, DE BZHIN GSHEGS PA'I SNYING
PO'I SGO BSTAN PAS RNAM PAR MI RTOG PA'I GNAS SNANG BA MED PA'I
SPYOD YUL STON TE, 'DI LA BLO GROS CHEN PO MA 'ONGS PA DANG DA
LTAR BYUNG BA'I BYANG CHUB SEMS DPA' SEMS DPA' CHEN PO RNAMS KYIS
BDAG TU

@247B MNGON PAR ZHEN PAR MI BYA'O, ,BLO GROS CHEN PO DPER NA RDZA
MKHAN NI 'JIM PA'I RDUL GYI PHUNG PO GCIG LAS LAG PA DANG, BZO
DANG, LAG GZUNG DANG, CHU DANG, SRAD BU DANG, NAN TAN DANG LDAN
PA LAS SNOD RNAM PA SNA TSOGS BYED DO, ,BLO GROS CHEN PO DE BZHIN
GSHEGS PA

RNAMS KYANG CHOS LA BDAG MED PA RNAM PAR RTOG PA'I MTSAN NYID
THAMS CAD RNAM PAR LOG PA DE NYID SHES RAB DANG, THABS LA MKHAS
PA DANG, LDAN PA RNAM PA SNA TSOGS KYIS DE BZHIN GSHEGS PA'I
SNYING POR BSTAN PA'AM, BDAG MED PAR BSTAN PAS KYANG RUNG STE,
RDZA

MKHAN BZHIN DU TSIG DANG YI GE'I RNAM GRANGS RNAM PA SNA TSOGS
KYIS BSTAN TE, DES NA DE'I PHYIR BLO GROS CHEN PO DE BZHIN GSHEGS
PA'I SNYING PO BSTAN PA MU STEGS BYED KYI BDAG TU SMRA BA'I BSTAN
PA DANG MI 'DRA'O, ,BLO GROS CHEN PO DE LTAR DE BZHIN GSHEGS PA
RNAMS NI MU STEGS BYED KYI

BDAG TU SMRA BA LA MNGON PAR ZHEN PA RNAM GRANGS PA'I PHYIR DE
BZHIN GSHEGS PA'I SNYING PO BSTAN PAS DE BZHIN GSHEGS PA'I SNYING
PO STON TE, YANG DAG PA MA YIN PA'I BDAG TU RNAM PAR RTOG PA'I
LTA BA LTUNG BA'I BSAM PA CAN DAG RNAM PAR THAR PA GSUM GYI SPYOD
YUL LA GNAS PA BSAM PA

DANG LDAN ZHING MYUR DU BLA NA MED PA YANG DAG PAR RDZOGS PA'I
BYANG CHUB MNGON PAR 'TSANG RGYA BAR JI LTAR 'GYUR ZHE NA, BLO
GROS CHEN PO DE'I DON DU DE BZHIN GSHEGS PA DGRA BCOM PA YANG DAG
PAR RDZOGS PA'I SANGS RGYAS RNAMS DE BZHIN GSHEGS PA'I SNYING PO
STON PA MDZAD DO, ,DE LTA BAS NA 'DI

NI MU STEGS BYED BDAG TU SMRA BA DANG MTSUNGS PA MA YIN NO, ,BLO
GROS CHEN PO DE LTA BAS NA MU STEGS BYED KYI LTA BA RNAM PAR ZLOG
PA'I PHYIR, DE BZHIN GSHEGS PA'I SNYING PO BDAG MED PA'I RJES SU
'JUG PAR BYA'O, ,'DI LTA STE, CHOS STONG PA NYID DANG, SKYE BA
MED PA DANG, GNYIS

MA YIN PA DANG, RANG BZHIN MED PAR BSTAN PA 'DI NI BYANG CHUB
SEMS DPA' RNAMS KYI GRUB PA'I MTHA' BLA NA MED PA'O ZHES GSUNGS
SO, ,DE BZHIN GSHEGS PA LA LOG PAR RTOG PA NI KHA CIG NA RE DON
DAM PA'I BDEN PA NI CIR YANG MA GRUB PAS SHES PA SNGA MA BAS GSAL
BA CIG KHO NA

@248A *, ,BSGOM MO ZHES ZER TE, DE LA SMRAS PA, GANG SHES PA LA
DMIGS PA DE NI DON DAM PA'I BDEN PA BSGOM PA YIN TE, DPER NA YID
KYI RNAM SHES CHOS KYI SKYE MCHED 'DUS BYAS BZHI'I YUL CAN LTA
BU'O, ,RNAM 'BYOR PA 'DI YANG SHES PA SNGA MA BAS GSAL BA LA

DMIGS PAS KHYAB PAR BYED PA 'GAL BA DMIGS PA MA YIN NO, ,DON DAM
PA'I BDEN PA MI BSGOM PAS NI SO SO'I SKYE BO SA LAS 'DA' BAR MI
'GYUR TE, SPROS PAS CHOG GO, ,KHA CIG NA RE RANG RIG PA GCIG PA
KHO NA BSGOM ZHES ZER TE, DE LA SMRAS PA, BDAG NYID RIG PA YIN

PA'I PHYIR, ,SEMS SPYOD YUL DU GYUR PA'I SHES, ,RNAM PAR DAG
PA'ANG YANG DAG TU, ,RIGS SAM 'ON TE MI RIGS SAM, ,ZHES BYA BAS
SUN DBYUNG BAR BYA'O, ,KHA CIG NA RE RANG RIG PA LAS BSGOM PA
ZHES JI SKAD BYA, SHES PA GZHAN CIG RIGS PAR BYA STE, DE BAS

NA CHOS NYID KHO NA RIG PAR BYA'O ZHES ZER TE, DE LA SMRAS PA, 'O
NA NI GNYIS SU RTOG PA'I PHYIR CHOS NYID BSGOM PA MA YIN TE, BUM
PA DANG DE 'DZIN PA BZHIN NO, ,DE BAS NA DE GNYI GAL, SHES BYA
MED PHYIR GZHAN RIG MIN, ,GNYIS SU MED PHYIR BDAG RIG MIN, ,GAL
TE

BRTAGS NA YANG DAG MIN, ,ZHES BYA BA LA SOGS PAS SUN PHYUNG NGO,
,KHA CIG NA RE SHES PA RIG PA MED PA CIG KHO NA BSGOM MO ZHES ZER
TE, DE LA SMRAS PA, DES NI MU STEGS DPYOD PA PA'I LTA BA KHAS
BLANGS PA YIN TE, DE NI 'DI SKAD DU, SHES PA RNAM PA DANG BCAS PA
MA YIN

PA 'BA' ZHIG TU MA ZAD KYI RANG RIG PA YANG MA YIN NO ZHES ZER
RO, ,DE NI RNAL 'BYOR PAR YANG JI LTAR 'GYUR, SPROS PAS CHOG GO,
,KHA CIG NA RE MNYAM PAR BZHAG PAS YUL DU BYED PA KHO NA'O ZHES
ZER TE, DE LAS SMRAS PA, GANG YUL DU BYED PA DE NI DON DAM PA'I
YUL CAN MA

YIN TE, DPER NA MIG GI RNAM PAR SHES PA LTA BU'O, ,RNAL 'BYOR
BA'I SHES PA 'DI YANG YUL DU BYED PAS RANG BZHIN 'GAL BA DMIGS
PA'O, ,KHA CIG NA RE YUL DU MI BYED PA KHO NA YIN NO ZHES ZER TE,
DE LA SMRAS PA, GANG DE KHO NA YUL DU YE MI BYED PA DE NI KHO NA
MTHONG BAR

@248B MI 'GYUR TE, DPER NA MI THA MAL PA'I SHES PA LTA BU'O,
,RNAL 'BYOR BA'I SHES PA 'DI YANG DE KHO NA YE YUL DU YE MI BYED
PAS KHYAB PAR BYED PA'I MI DMIGS PA'O, ,KHA CIG NA RE RTZOL BA
BYAS NA CHOS NYID DANG 'GAL TE YE MI BCOS PAR GZHAG STE, MA
BRTZAL BAR BZHAG NA

BSGOM PAR 'GYUR, ZHES 'BYUNG BAS GO BA TZAM GYIS CHOG ZER TE, DE
LA SMRAS PA, MNGON SUM DANG 'GAL BA KUN TU SPYOD PA CHU YOD PAR
GO BAS SKOM PA SEL BAR 'GYUR RAM, ZAS YOD PAR GO BAS BKRES PA SEL
LAM ZHES BYA BA LA SOGS PAS LAN GDAB PAR BYA'O, ,

MNYAM PAR GZHAG PA'I GNAS SKABS SU LHAN NE 'DUG BZHIN DU RTZOL BA
SKYON DU 'GYUR BA LA DGONGS NAS GSUNGS PA MA GO BAR TSIG GI RJES
SU 'BRANG NAS SMRA BA YIN TE, BDE BAR GSHEGS PAS NI, SHES RAB KYI
PHA ROL TU PHYIN PA LAS, SEMS G-YENGS PA LA NI 'JIG RTEN PA'I

BSAM GTAN BSKYED PA YANG DKON NA, 'JIG RTEN LAS 'DAS PA'I BSAM
GTAN LTA CI SMOS DE BAS NA SEMS BSKYED MA THAG NAS MI G-YENGS PAR
BYA'O, ,ZHES GSUNGS SO, ,KHA CIG NA RE MNGON SUM BSGOM MO ZHES
ZER TE, DE LA SMRAS PA, DBANG PO'I MNGON SUM NI DNGOS

PO'I YUL CAN YIN PAS DE NI MA YIN NO, ,YID KYI MNGON SUM NI DE
DANG SKAD CIG GCIG LA 'JOG PAR BYED PAS MI SRID DO, ,RANG RIG PA
NI BEMS PO LAS LOG PA TZAM YIN PAS DE MI SRID DO, ,RNAL 'BYOR GYI
MNGON SUM 'JIG RTEN PA'I SA NI MI SRID DO, ,'JIG

RTEN LAS 'DAS PA YIN NA NI 'PHAGS PA YIN PAR THAL BAR 'GYUR RO
ZHES BYA BAS SUN DBYUNG NGO, ,KHA CIG NA RE NGA LA BSAM GYIS MI
KHYAB PA'I MAN NGAG YOD DE, DE LAS BLO GNAS PA NI MI THA MAL BA'I
SHES PA NGAL DUM MA KHYER BA'I SHES PA LHANG NGE BA CIG YOD PA DE
NI 'DRA BA

DE BSGOM PA YIN NO ZHES ZER TE, DE LA SMRAS PA, BSAM GYIS MI
KHYAB PA BYA BA DE CI LA BYA, GAL TE SEMS SAM, GAL TE SEMS KYI
CHOS NYID DE LA ZER TE, DE GSANG SNGAGS NA YOD PA YIN TE, MDO SDE
'AM, PHA ROL TU PHYIN PA NAS DE MI STON TE, CHOS

@249A *, ,THAMS CAD RANG BZHIN MED BYA BA TZAM LA 'JOG PA LAS
RANG GI SEMS KYI CHOS NYID YIN PAR NI MI 'JOG GO ZHE NA, GSANG
SNGAGS LA NI DGAG PA MI BYED MOD KYI, 'ON KYANG DE NI MDO LAS
KYANG GSUNGS TE, CHOS THAMS CAD DMIGS SU MED CING SEMS PA

MED PA RIN PO CHE BRTZEGS PA BSTAN PA'I MDO LAS, DE BZHIN GSHEGS
PAS 'JAM DPAL LA SMRAS PA, 'JAM DPAL BSAM GYIS MI KHYAB PA'I
DBYINGS ZHES BYA BA LA BSAM GYIS MI KHYAB PA'I DBYINGS ZHES BYA
BA DE GANG YIN, 'JAM DPAL GYIS GSOL BA, BCOM

LDAN 'DAS BSAM GYIS MI KHYAB PA'I DBYINGS ZHES BGYI BA NI,
DBYINGS GANG SEMS MA MCHIS PA, SEMS GROL BAR BGYI BA MA LAGS PA,
SEMS DGAG PAR BGYI BA MA LAGS PA BSAM PAS RAB TU DBYE BA BGYI BA
MA LAGS MOD KYI, 'ON KYANG BCOM LDAN 'DAS SEMS

NYID BSAM GYIS MI KHYAB PA'I DBYINGS LAGS SO, ,DE CI'I SLAD DU
ZHE NA, SEMS LA SEMS MA MCHIS PA LAGS KYIS, SEMS NYID SEMS MA
LAGS PAS SEMS NI NGO BO NYID KYIS MA MCHIS PA'O, ,SEMS JI LTA BA
BZHIN PAS SEMS MA MCHIS PA NYID SEMS LAGS TE, ,

BCOM LDAN 'DAS 'DI NI BSAM GYIS MI KHYAB PA'I DBYINGS LAGS SO
ZHES GSUNGS TE, DE NI RNAL 'BYOR SPYOD PA'I DBU MA'I KHUNGS YIN
TE, BYE BRAG MED DO, ,'ON KYANG SEMS THA MAL BA'I SEMS DE LTA BU
NI LUNG DU MA BSTAN PA'I SEMS YIN PA'I PHYIR, CHOS NYID BSGOM PA
MA

YIN NO, ,KHA CIG NA RE RANG GI KUN GZHI BYANG CHUB KYI SEMS DUS
GSUM DU 'DUS MA BYAS PA MI 'GYUR BA RTAG PA DE NGO SHES NA, BYANG
CHUB DANG CHOS NYID LA SOGS PA DE LA ZER BAS, DE NI PHA ROL TU
PHYIN PA'I THEG PA LTAR HA CANG CHES GSANG SNGAGS ZAB MO NAS
KYANG MI STON TO, ,'DI NI DE

BZHIN GSHEGS PA'I SNYING PO YIN, BSTAN PA'I SNYING PO YIN PAS DE
RTAG GO, ,ZHES ZER TE, DE LA SMRAS PA, GSANG SNGAGS PA NI DGAG PA
MI BYED MOD KYI, 'ON KYANG RIM GYIS DRANG BA'I DBANG DU MDZAD
NAS, 'PHAGS PA LANG KAR GSHEGS PA LAS, THEG PA GSUM DU

@249B YANG GSUNGS PA, ,JI SRID 'DU SHES YOD KYI BAR, ,THEG PA'I
MTHA' LA THUG PA MED, ,CES BYA BA LA SOGS PA YANG GSUNGS SO,
,YANG SDONG PO BKOD PA'I MDO LAS, THEG PA BCU BZHI GSUNGS PA LA,
NGES PA'I DON DU NI THEG PA GCIG LAS MED PAR GSUNGS

CHOS KYI DBYINGS GCIG LAS MED PA'I PHYIR RO, ,DE SKAD DU, 'DUS PA
CHEN PO'I LE'U LAS, THEG PA GCIG TU YANG DAG PAR 'DU BA NI THEG
PA THAMS CAD THEG PA GCIG TU MNYAM PA NYID DU YANG DAG PAR 'DU
STE, CHOS KYI DBYINGS DBYER MED PA LA 'JUG PAR TSUL GCIG GO

ZHES GSUNGS SO, ,DE LTA BAS NA CHOS NYID LA DGONGS PA'I DBANG GIS
SEMS NYID YE NAS RNAM PAR DAG PA GSUNGS PA YIN TE, BLO GROS CHEN
POS ZHUS PA BZHIN NO, ,DE NI RNAL 'BYOR SPYOD PA'I DBU MA PAS
YANG 'DOD DO, ,BYE BRAG MED DO, ,'ON TE NGED 'DUS MA BYAS SU
RTOG,

DBU MA PA NI DE LAM 'DOD PA BYED PAR YOD DO ZHE NA, 'PHAGS PA
'JAM DPAL RNAM PAR 'PHRUL PA LAS, 'DUS MA BYAS LA GANG RTOG DANG,
,MYA NGAN 'DAS LA GANG RTOG PA, ,GNYI GA BDUD KYI SPYOD YUL YIN,
,DE NI MKHAS PA RNAMS KYIS BSHAD, ,CES GSUNGS SO, ,

'ON TE CHOS CAN RANG DE LTAR YIN NO ZHE NA, MU STEGS RIG BYED KYI
MTHA' GSANG BAR SMRA BA KHAS BLANGS PA YIN TE, DE DAG NI 'DI SKAD
CES, BDUD RTZI'I THIGS PA GSANG BA LAS BSTAN PA, RNAM RIG TZAM NI
RTAG TU RNAM PAR DAG ,'DI LTAR SANGS RGYAS RTAG TU 'GRO BA

YIN; ,BLANG DANG DOR BA MED CES RAB BRTAG PA, ,TSANGS PA MYA NGAN
MED CES RTA GA GNAS BYOS, ,ZHES 'BYUNG NGO, ,DE BAS NA DE BZHIN
GSHEGS PA'I DGONGS PA MA GO BAR TSIG TZAM GYIS GZHAN LA RLOM PAR
BYAR MI 'DOD DO, ,SPROS PAS CHOG GO, ,KHA CIG NA RE CI LA

YANG MI RTOG MOD KYI, 'ON KYANG DON DAM PA BYANG CHUB KYI SEMS
BSGOM PA YIN TE, BYANG CHUB NI SPROS PA DANG BRAL BA NAM MKHA'
LTA BU YIN LA, DE LAS SEMS DPAS DON DAM PA BYANG CHUB KYI BSGOM
PA ZHES BYA STE, DE SKAD DU, BYANG CHUB NAM MKHA'I MTSAN NYID DE,
,KUN

@250A *, ,TU RTOG PA THAMS CAD SPANGS, ,GANG ZHIG DE RTOGS 'DOD
PA NI, ,BYANG CHUB SEMS DPA' ZHES BYA'O, ,ZHES GSUNGS TE, DE DBU
MA BA LA MED DO ZHES ZER NA, DE LA SMRAS PA, NGO BO'I SGO NAS
SMRA'AM, BRTAGS NAS SMRA, GONG MA LTAR RO ZHE NA,

'O NA NI 'PHAGS PAR KHAS BLANGS PAS RE ZHIG GZHAG GO, ,'ON TE
BRTAGS PA YIN NO ZHE NA, DE LA SMRAS PA, DBU MA PA YANG DE 'DOD
DE, SLOB DPON KA MA LA SH'I LAS DON DAM PA BYANG CHUB KYI SEMS DE
NI 'JIG RTEN LAS 'DAS PA SPROS PA'I MTHA' DANG BRAL BA ZHES BYA
BA LA SOGS

GSUNGS TE, DE 'GRUB PA'I RGYU LA YANG RTOG PA DANG, DPYOD PA DANG
BRAL ZHES GSUNGS PAS BYE BRAG MED DO, ,KHA CIG NA RE THOS PA'I
DUS SU BSAM PA BYED PA DE BSAM PA'I SHES RAB YIN TE, PHYI NAS ZHI
GNAS LA BSLABS NAS DE PHYIN CHAD BSGOM PA GCIG PU YIN NO, ,

ZHES ZER TE, DE LA SMRAS PA, SNGAR THOS PA'I DUS SU BSAM PA DE NI
THOS PA'I GRANGS SU 'GRO STE, GZHAN DU NA THOS PA CHUD ZOS PA YIN
NO, ,PHYI NAS KYANG BSAM DGOS TE, BSAM PA'I SHES RAB KYI SKABS SU
BSTAN PA BZHIN NO, ,DE BAS NA BSGOM PA GCIG PU BYED PA

YIN ZHES BYAR MI RUNG NGO, ,KHA CIG NA RE DE LA GNYIS TE, SO SOR
RTOG PA'I LHAG MTHONG BSGOM PA DANG, ,RNAM PAR MI RTOG PA'I LHAG
MTHONG BSGOM PA'O, ,ZHES ZER TE, DE LA NI NYES PA MED KYI, 'ON
KYANG DE SO SOR RTOG PA'I LHAG MTHONG DE NI BSAM PA'I SHES RAB TU
BSDU

STE; DE SKAD DU, BSGOM PA'I SHES RAB KYI LHAG MTHONG GI DBANG DU
BYAS NAS, 'PHAGS PA DGONGS PA NGES PAR 'GREL PA LAS, LHAG MTHONG
NI THOS PA DANG BSAM PA RNAM PAR DAG PA'I RGYU LAS BYUNG BA YIN
NO ZHES GSUNGS PA DANG, SLOB DPON KA MA LA SH'I LAS KYANG,

THOS PA DANG BSAM PA LAS BYUNG BA'I SHES RAB KYI RTOG PA GANG YIN
PA DE NYID BSGOMS PA LAS BYUNG BA'I SHES RAB KYIS BSGOM PAR BYA
BA BZHIN DU MA YIN TE, RTA DKYUS KYIS BSTAN NAS RGYUG PA BZHIN NO
ZHES GSUNGS SO, ,KHA CIG NA RE RJES SU DPAG PA KHO NA BSGOM MO
ZHES ZER TE,

@250B DE LA SMRAS PA, GAL TE RJES SU DPAG PA'I RGYUN YIN PAS RJES
SU DPAG PA'I SHES PA ZER RAM, 'ON TE MNYAM PAR GZHAG PA NA YANG
RTAGS LA BRTAN NAS YANG YANG SKYED PAR BYED, PHYI MA LTAR YIN NO
ZHE NA, DE BSGOM ZHES MI BYA STE, BSAM PA'I SHES RAB YIN PA'I

PHYIR RO, ,KHA CIG NA RE RTOG PA MED PA KHO NA BSGOM MO ZHES ZER
NA, DE LA SMRAS PA, DE NI MI SRID DE, MNGON SUM YIN PAR THAL
'GYUR RO, ,KHA CIG NA RE BSAM PA'I SHES RAB KHO NAR GOMS PAR BYED
PA YIN TE, BSGOM ZHES BYA BA NI SNGAR MTHONG BA GOMS PAR BYED
DO,,

MTHONG BA'I LAM GYI RJES LA BSGOM PA BZHIN NO, ,DA LTA NI MA
MTHONG BAS BSGOM ZHES MI BYA'O, ,DE BAS NA 'JIG RTEN CHOS KYI
MCHOG MAN CHAD BSAM PA'I SHES RAB YIN NO ZHES ZER NA DE LA SMRAS
PA, BSAM PA'I SHES RAB NI MI SPONG MOD KYI, 'ON KYANG BSGOM PA
YANG

YOD DE, 'PHAGS PA DGONGS PA NGES PAR 'GREL PA LAS, RNAM PAR RTOG
PA DANG BCAS PA'I GZUGS BRNYAN DANG, RNAM PAR MI RTOG PA'I GZUGS
BRNYAN GYI TING NGE 'DZIN GNYIS NI 'JIG RTEN CHOS KYI MCHOG MAN
CHAD LA GSUNGS PA'I PHYIR RO, ,SLOB DPON KA MA LA

SH'I LAS KYANG, 'DI NI ZHI GNAS DANG LHAG MTHONG ZUNG DU 'BREL
BAR 'JUG PA'I LAM STE, RNAM PAR RTOG PA DANG BCAS PA DANG, RNAM
PAR MI RTOG PA'I GZUGS BRNYAN LA DMIGS PA'O, ,ZHES GSUNGS SO,
,YANG KHA CIG NA RE DA LTA RNAM PAR MI RTOG PA BSGOM PA

YANG ZHIG GNAS KHO NA BSGOM PA YIN TE, LHAG MTHONG NI MI SKYE ZER
TE, DE LA SMRAS PA, GAL TE SO SOR RTOG PA'I SHES RAB KYIS BRTAGS
NAS BSGOMS PA YIN NAM, 'ON TE MA BRTAGS PAR BSGOM PA LA BYA, GAL
TE 'OG MA LA ZER NA RIGS KYI, SO SOR RTOG PA SNGON

DU SONG NAS BSGOM PA NI ZHI GNAS DANG LHAG MTHONG ZUNG DU 'BREL
BA'I SGOM PA YIN PAR SLOB DPON KA MA LA SH'I LAS GSUNGS SO, ,KHA
CIG NA RE DA LTA NAS SA BCU MAN CHAD LHAG MTHONG SO SOR RTOG PA'I
SHES PA KHO NA BSGOM PA YIN TE, 'PHAGS PA MYA NGAN LAS 'DAS PA
CHEN PO

@251A *, ,LAS; NYAN THOS RNAMS KYIS NI DE BZHIN GSHEGS PA'I RIGS
MI MTHONG STE, ZHI GNAS KYI SHAS CHE BA DANG, LHAG MTHONG GI SHAS
CHE BA'I PHYIR RO, ,BYANG CHUB SEMS DPAS NI MTHONG STE MI GSAL
LA, LHAG MTHONG GI SHAS CHE BA'I PHYIR DANG,

ZHI GNAS KYI SHAS CHUNG BA'I PHYIR RO, ,DE BZHIN GSHEGS PAS NI
THAMS CAD GZIGS TE ZUNG DU 'BREL BA'I PHYIR RO, ,ZHES GSUNGS SO
ZHE NA, DE LA SMRAS PA, DE NI MI SPONG STE, 'ON KYANG DE NI SLOB
PA DANG MI SLOB PA'I LAM GYI BYE BRAG BSTAN PA YIN TE, SLOB PA'I

LAM RE RE NAS MED PAR NI MA GSUNGS TE, ZHI GNAS SHAS CHE BA DANG,
LHAG MTHONG SHAS CHE BA'I SGRA YOD PA'I PHYIR RO, ,GZHAN YANG
LHAG MTHONG GCIG POS BDEN PA MTHONG NA NI, ,'PHAGS PA DGONGS PA
NGES PAR 'GREL BA LAS, 'JIG RTEN LAS 'DAS PA'I

DGE BA THAMS CAD ZHI GNAS DANG LHAG MTHONG GI 'BRAS BU YIN NO
ZHES GSUNGS PA DANG 'GAL BAR 'GYUR RO, ,DE LTA BAS NA SO SO'I
SKYE BOS KYANG GNYI GA SLOB DGOS PAR SLOB DPON KA MA LA SH'I LAS
KYANG BSTAN TO, ,KHA CIG NA RE ZHI GNAS DANG, LHAG MTHONG ZUNG DU
'BREL BA

ZHES BYA BA NI SNGAR GYI ZHI GNAS BSGOMS NAS, PHYI NAS LHAG
MTHONG BSGOM PA LA GSUNGS PA YIN TE, GANG ZAG CIG GI RGYUD LA
LDAN ZHES PA'I DON YIN TE, DE LTA MA YIN NA SKAD CIG LA CHOS MI
MTHUN PA GNYIS TSOGS MI SRID DO, ,ZHES ZER TE, DE LA SMRAS PA,

GANG DU SNGA PHYI YOD PA DE DUS MTSUNGS PA MA YIN TE, DPER NA
DPYID DANG STON BZHIN NO, ,DBYAR LA SOGS PA'I DUS SU ZHI GNAS
BSGOMS NAS DGUN LA SOGS PA'I DUS SU LHAG MTHONG BSGOM PA 'DI YANG
SNGA PHYI YOD PA'I RANG BZHIN 'GAL BA DMIGS PA'O, ,GANG SKAD CIG

GCIG LA MI 'CHOGS PA DE NI SHAS CHE CHUNG MNYAM MI DGOS TE, DPER
NA KHYIM NA 'DUG PA'I GLANG DANG, ZHING THOG NA 'DUG PA'I GLANG
LTA BU'O, ,RNAL 'BYOR PA'I ZHI GNAS DANG, LHAG MTHONG YANG SKAD
CIG MA GCIG LA MI 'TSOGS PAS KHYAD PAR BYED PA MI DMIGS PA'O, ,

@251B DE LTA'O, ,ZHE NA; 'O NA NI GANG GI TSE LHAG MTHONG BSGOM
PAS SHES RAB SHIN TU SHAS CHE BAR GYUR PA DE'I TSE, ZHI GNAS
CHUNG BA'I PHYIR MAR ME RLUNG LA BZHAG PA BZHIN DU SEMS G-YOS PAS
DE KHO NA SHIN TU GSAL BAR MTHONG BAR MI 'GYUR TE, DE'I PHYIR
DE'I TSE ZHI GNAS DE BSGOM PAR

BYA'O; ,ZHI GNAS KYI SHAS CHE NA YANG GNYID KYIS LOG PA'I MI
BZHIN DU DE KHO NA SHIN TU GSAL BAR MTHONG BAR MI 'GYUR TE, DE
LTA BAS NA DE'I TSE YUNG SHES RAB BSGOM PAR BYA'O, ,ZHES GSUNGS
PA DE JI LTAR DRANG BAR BYA, GAL TE DA LTA LHAG MTHONG BSGOM PAS
SHES RAB SHAS

CHE BA'I PHYIR SEMS G-YO BA DE'I TSE, SANG DGUN GYI ZHI GNAS
BSGOM PAR BYA'O ZHES BYA BA LA SOGS PAR THAL BAR 'GYUR RO, ,DE
LTA BAS NA GANG GI TSE GLANG GNYIS ZUNG DU 'BREL BAR MNYAM DU
ZHUGS PA DE BZHIN DU GNYIS KA MNYAM DU ZHUGS PAR GYUR PA DE'I
TSE, JI SRID DU LUS DANG,

SEMS LA GNOD PAR MA GYUR PA DE SRID DU MNGON PAR 'DU BYED PA MED
PAR GNAS PAR BYA'O ZHES GSUNGS PA DE YANG DUS THA DAD PA'I SEMS
NYID MNYAM DU 'JUG PA DANG, GLANG GCIG KHYIM NA 'DUG PA DANG,
GLANG GCIG ZHING THOG NA 'DUG PAS ZHING RMOR 'DOD PA LA GSUNGS
PAR THAL BAR

'GYUR RO, ,CHOS MI MTHUN PA GNYIS ZHES BYA BA DE YANG GRUB STE,
'DI LTAR GANG YANG RUNG BA GCIG MED NA NI MI SKYE LA, GNYIS KA
YOD LA SKYED PA DE GNYIS NI DE SKYED PA LA MTHUN PA YIN TE, DPER
NA MIG DANG RNA BA GNYIS GANG YANG RUNG BA GCIG MED NA BUM PA LA
SOGS

PA LA MIG GI RNAM PAR SHES PA MI SKYE LA, DE GNYIS YOD NA SKYE BA
DE SKYED PA LA MTHUN PA LTA BU'O, ,ZHI GNAS DANG LHAG MTHONG DE
GNYIS KYANG GANG YANG RUNG BA GCIG MED NA NI, YID KYI RNAM PAR
SHES PA CHOS NYID LA GSAL BAR MI SKYE LA GNYIS KA YOD NA SKYE BA
RANG BZHIN GYI

GTAN TSIGS SO, ,DE SKAD DU, 'PHAGS PA CHOS KUN BGRO BA LAS, MNYAM
PAR GZHAG PAS YANG DAG PA JI LTA BA BZHIN DU SHES PAR 'GYUR RO
ZHES GSUNGS SO, ,MNYAM PAR GZHAG PA NI TING NGE 'DZIN LAS GZHAN
MED DO, ,RIGS PA DRUG CU PA LAS KYANG, SEMS RTZE

@252A *, ,GCIG PA LAS YANG DAG PA JI LTA BA BZHIN DU SHES PAR
'GYUR RO ZHES GSUNGS TE, SPROS PAS CHOG GO, ,KHA CIG NA RE GANG
DON DANG MA PHRAD PAR DON GYI RNAM PA CIG 'BYUNG BA DE NI RTOG
BCAS YIN TE, DPER NA DU BA LA BRTEN NAS SKYES PA'I SHES PA LA
RGYAB KYI MIR SNANG BA

RTOG BCAS YIN PA LTA BU'O, ,SO SO SKYE BO'I SHES PA 'DI YANG CHOS
NYID DANG MA PHRAD BZHIN DU CHOS NYID KYI RNAM PAR 'BYUNG BAS
RTOG BCAS YIN TE RANG BZHIN GYI GTAN TSIGS SO, ,CHOS NYID NI YOD
MED GANG YANG MA YIN PA CI'I RNAM PAR YANG MA BYUNG BA CIG DGOS
TE, DES SPYI RNAM PA BSGOM

ZER BA NI BRJOD PA DANG 'BREL RUNG BA'I RTOG PA YOD PAR 'GYUR BAS
DE NI CHOS NYID BSGOM PA BYA BAR 'GRO'O, ,YANG NA BYIS PA CHUNG
NGU'I SHES PA DANG 'DRA BAR RNAL 'BYOR PAS CHOS NYID BSGOM PA THA
SNYAD 'DOGS MI SHES PAR 'GYUR RO, ,DE BAS NA RTOG BCAS BSGOM PA
YANG MA YIN, CHOS

NYID KYI RANG GI MTSAN NYID MTHONG MI SRID PAS RTOG PA MED PA'I
SHES PA YANG MA YIN NO ZHES ZER RO, ,DE LA SMRAS PA, 'O NA NI
RTOG BCAS DANG RTOG MED GNYIS KYI SHES PA THAMS CAD LA KHYAB PA'I
PHYIR, SHES PA GZHAN DAG KYANG MA 'BYUNG STE, KHYAB PAR BYED PA
LOG NA KHYAB

PA YANG BSDOGS PA YIN NO, ,DE LTA BAS NA, RNAL 'BYOR PAS YON TAN
KHYAD PAR CAN THOB PAR MI 'GYUR TE, MED PA LAS GANG GIS RGYU LAS
'BRAS BU YANG MI RUNG STE, RO BONG GI RVA LA SOGS PA BZHIN NO,
,GAL TE MED PAR KHAS MI LEN PA SKYON 'DOGS

SAM ZHE NA, 'O NA YOD NA RTOG BCAS YIN NAM RTOGS MED YIN, DER
SMRA MI 'DOD DO ZHE NA, GAL TE GNAS SKABS DE BSTAN PAR, ,BYA MIN
ZHES BYA RKANG BRKYANG STE, ,GRAGS PAS DAD PA BSKYED PA YI, ,DAD
LDAN RNAMS LA MDZES PA YIN, ,ZHES BYA BAS SUN DBYUNG NGO, ,'ON TE
RTOG PA DANG

BCAS PA'AM RTOG PA MED PAR BRJOD DU MI 'DOD DO, ,SHES PA DPER NA
MDA' SGRO BYI BA 'DRA BA BRKYANG BA ZOR MTHO BA CIG YIN ZHE NA,
DE NI 'DI SKAD DU, RTOG BCAS MA YIN RTOG MED MIN, ,RNAM PAS NYE
BAR MA BSGOMS SHIG ,SNGA NA BAS NI ZOR MTHO BA'I, ,SHES PA YANG
DAG NGES PAR GNAS,

@252B ZHES BSTAN PAR 'GYUR BAS RE ZHIG GZHAG GO, ,KHA CIG NA RE
DE LHAG MTHONG GI GNAS SKABS NA GSAL ZHES BYA BA NI YUL MED PA LA
GSAL BA YIN NO ZHES ZER NA, DE LA SMRAS PA, 'O NA ZHI GNAS KYI
SHES PA DANG 'DRA BAR THAL BAR 'GYUR RO, ,GAL TE ZHI GNAS KYI
DMIGS PA YOD MED DU 'JUG LA, LHAG

MTHONG GI NI DE GNYIS GANG LA YANG MI 'DZIN PA MI 'DRA ZHE NA, DE
NYID KYI YUL LA 'DOGS PA YIN TE, MI RTOG CES BTAGS PA DANG
'DRA'O, ,KHA CIG NA RES DANG PO YAN CHAD NI MI RTOG PA BSGOM PA
YIN GYI 'JIG RTEN CHOS KYI MCHOG MAN CHAD NI, SO SOR RTOG PA'I
SHES RAB LA BSGOM PA YIN TE,

DE SKAD DU, 'PHAGS PA DKON MCHOG BRTZEGS PA LAS, 'OD SRUNGS 'DI
LTA STE, DPER NA SHING GNYIS DRUD PA LAS ME BYUNG NAS SHING NYID
SREG PA DE BZHIN DU YANG DAG PAR SO SOR RTOG PA NYID LAS JI LTA
BA BZHIN DU SHES PA'I ME BYUNG NA, GTZUB SHING GTZUBS PA'I ME
BZHIN DU RTOG PA'I

SHING SREG GO ZHES GSUNGS SO, ,'PHAGS PA LANG KAR GSHEGS PA LAS
KYANG, SEMS TZAM LA NI RAB BRTEN NAS, ,PHYI ROL DON LA MI RTOG
GO, ,DE BZHIN NYID KYI DMIGS GNAS DANG, ,SEMS TZAM LAS KYANG BZLA
BAR BYA, ,SEMS TZAM LAS NI 'DAS NAS SU, ,SNANG BA MED LAS 'DA'

BAR BYA, ,SNANG MED GNAS PA'I RNAL 'BYOR PA, ,DE YIS THEG PA CHEN
PO MTHONG, ,ZHI BA LHUN GYIS GRUB PA'I GNAS, ,SMON LAM DAG GIS
RNAM PAR SBYANGS, ,YE SHES DAM PA BDAG MED PAR, ,SNANG BA MED PAR
MTHONG BAR 'GYUR, ,ZHES GSUNGS SO, ,DE BAS NA DE DAG SO SOR RTOG
PA'I SHES

RAB RIM GYIS BSGOM PA YIN GYI, CIR YANG MI RTOG PAR BSGOM PA NI
MA YIN NO, ,DA LTAR KHA CIG YANG MI RTOG PA BSGOM ZER BA NI, STON
MON MUN GYI RJES SU SLOB PA YIN TE, RIM GYIS 'JUG PA'I BSGOM LUGS
NI MA YIN NO, ,'O NA GZUNGS 'GREL LAS, BSGOM PA'I RIM PAS NI MI
RTOG PA

SKAD DU GSUNGS PA ZHE NA, DE NI SA DANG PO YAN CHAD KYI YIN NO,
,YANG NA SPROS PA'I RE BCAD PA LA DGONGS PA YIN TE, LAS DANG PO
NI CIR YANG MI RTOG PA LA BLO GNAS MI SRID DO, ,DE SKAD DU, BSGOM
PA'I RIM PA THA MAR MDZAD PA LAS, YANG RNAL 'BYOR PA TING NGE
'DZIN LA SNYOMS PAR ZHUGS

@253A *, ,PA LAS, GAL TE YID KYI RNAM PAR SHES PA YOD NA NI GDON
MI ZA BAR CI ZHIG LA DMIGS DGOS TE, SO SO'I SKYE BO RNAMS KYI
SHES PA NI GLO BUR DU DMIGS PA MED PAR MI 'GYUR RO, ,CI STE MED
NA NI DE'I TSE JI LTAR CHOS RNAMS KYI NGO BO NYID RTOG PAR 'GYUR,
GNYEN PO GANG GIS NI

NYON MONGS PA SPONG BAR 'GYUR, ,BSAM GTAN BZHI PO MA THOB PA'I SO
SO'I SKYE BO'I SEMS NI 'GAG PAR 'GYUR MI SRID DO ZHES GSUNGS SO,
,ZHES ZER NA, DE LA SMRAS PA, RE ZHIG DANG POR SO SOR RTOG PA'I
SHES RAB BSGOM MO ZHES ZER BA DE NI BDEN TE, DE BZHIN GSHEGS PAS
GSUNGS PA LA,

SLOB DPON KA MA LA SH'I LAS KYANG, DE LTA BAS NA RNAM PAR MI RTOG
PA'I YE SHES BSKYED PAR 'DOD PAS YANG DAG SO SOR RTOG PA'I MTSAN
NYID LHAG MTHONG LA THOG MAR BSGOM PAR BYA STE, DES MTSAN MA
RNAMS YONGS SU SPONG BAR 'GYUR RO, ,ZHES GSUNGS SO, ,'ON KYANG
SPYAD PAR BYA BA CUNG ZAD YOD DO, ,SO SOR

RTOG PA ZHES BYA BA NI SGRA 'JUG PA'I RGYU MTSAN GNYIS YOD DE,
ZHI GNAS GRUB NAS GANG ZAG DANG CHOS LA BDAG MED PAR RTOGS PA
DANG TSOL BAR BYED PA BSAM PA'I SHES RAB ZER BA DANG, MI RTOG MI
'BYED MI TSOL MI TSOL BA BYED PA'I BSAM PA'I SHES RAB LA ZER BA
DANG, MI RTOG MI 'BYED MI TSOL MI 'GYUR MI G-YO BA LA

BYA'O; ,DE LA BSAM PA'I SHES RAB KYI DBANG DU MDZAD NAS, 'PHAGS
PA TING NGE 'DZIN GYI RGYAL PO LAS, GAL TE CHOS LA BDAG MED PA SO
SOR RTOG ,SO SOR DE RTAG GAL TE SGOM BYED NA, ,DE NYID MYA NGAN
'DAS THOB 'BRAS BU'I RGYU, ,RGYU GZHAN GANG YIN DES NI ZHIR MI
'GYUR, ,ZHES GSUNGS SO, ,'PHAGS PA

DGONGS PA NGES PAR 'GREL PA LAS, DE LUS SHIN TU SBYANGS PA DANG,
SEMS SHIN TU SBYANGS PA THOB NAS DE NYID LA GNAS TE, SEMS KYI
RNAM PA SPANGS NAS JI LTAR BSAM PA'I CHOS DE DAG NYID NANG DU
TING NGE 'DZIN GYI SPYOD YUL GZUGS BRNYAN DU SO SOR RTOG PAR BYED
DO, ,MOS PAR BYED DO, ,DE LTAR TING NGE

'DZIN GYI SPYOD YUL GZUGS BRNYAN DE DAG LA SHES BYA'I DON DE RNAM
PAR 'BYED PA DANG, RAB TU RNAM PAR 'BYED PA DANG, YONGS SU RTOG
PA DANG, YONGS SU DPYOD PA DANG, BZOD PA DANG, 'DOD PA DANG, BYE
BRAG 'BYED PA DANG, LTA BA DANG RTOG PA GANG YIN PA DE NI LHAG
MTHONG ZHES BYA STE, DE LTAR NA BYANG CHUB SEMS

@253B DPA' LHAG MTHONG LA MKHAS PA YIN NO ZHES GSUNGS SO, ,RNAM
PAR MI RTOG PA LA 'JUG PA'I GZUNGS KYI 'GREL BA LAS KYANG BSDUS
PA'I DON BDUN PA'I SKABS SU DER YANG JI SKAD BSTAN PA'I MTSAN MA
SNANG BA LA SEMS BZHAG NAS BYING BA DAG RGOD PA LA SOGS PA ZHI
BAR BYAS TE ZHI GNAS BSGRUB LA YANG DAG PAR SO

SOR RTOG PA'I MTSAN NYID YID LA MI BYED PA DES, MTSAN MA DE DAG
YONGS SU SPONG NGO, ,DER YANG JI SKAD THOS PA DANG BSAM PA DON LA
NGES PA'I TSUL GYIS SO SOR BRTAG PAR BYA STE, RTEN CING 'BREL BAR
'BYUNG BA BSGOM PA'AM 'ONG BA DANG 'GRO BA MED PAR SO SOR BRTAG
PA'AM, BDAG DANG GZHAN DANG GNYIS KA LAS

MI 'BYUNG BAR DPYAD PA'AM, CHA LA SO SOR BRTAG PA'AM, MDOR NA JI
LTAR RTOG PAS KYANG RUNG STE, DNGOS PO MED PA LA NGES PA SKYE BAR
'GYUR BA DE LTAR SO SOR BRTAG PAR BYA'O, ,ZHES GSUNGS SO, ,DNGOS
PO MED PA NI CHOS MED PA STE CHOS KYI DBYINGS LA DGONGS SO, ,ZHES
DE NYID LAS GSUNGS SO, ,MI RTOG

MI 'BYED, MI 'TSOL, MI 'GYUR, MI G-YO ZHING, JI LTA BA BZHIN DU
SO SOR RTOG PA'AM, RTOG PA TZAM LA LHAG MTHONG DANG PO SO SOR
RTOG PA ZHES GSUNGS PA NI 'PHAGS PA CHOS THAMS CAD DMIGS SU MED
CING SEMS PA MED PA RIN PO CHE BSAGS PA'I BSTAN PA'I MDO LAS,
BCOM LDAN 'DAS KYIS BKA' STZAL

PA; 'JAM DPAL YANG DAG PAR SO SOR RTOG PA ZHES BYA BA DE CHOS
GANG GI TSIG BLA DAGS YIN, ,'JAM DPAL GYIS GSOL PA, BCOM LDAN
'DAS YANG DAG PAR SO SOR RTOG PA ZHES BGYI BA NI SO SOR RTOG PA
GANG, CHOS GANG LA YANG THA DAD PAR YANG MI BGYID GCIG TU YANG MI
BGYID DE, BCOM LDAN 'DAS 'GYUR

BA MA MCHIS PA RNAM PAR MI RTOG PA'O, ,BCOM LDAN 'DAS YANG DAG
PAR SO SOR RTOG PA ZHES BGYI BA DE NI YANG DAG PAR SO SOR RTOG PA
MA MCHIS PA'I TSIG BLA DAGS SO, ,BCOM LDAN 'DAS YANG DAG PAR SO
SOR RTOG PA LA BRTEN TE, BDAG NI SO SO'I SKYE BO'AM, ,'PHAGS PA
NYAN THOS SNYAM DU DE LTAR MI

SEMS SO, ,DE CI'I SLAD DU ZHE NA, 'DI LTAR CHOS GANG SO SO'I SKYE
BO'AM, 'PHAGS PAR 'GYUR BA'I CHOS DE YANG DAG PAR RJES SU MI
MTHONG BA'I SLAD DU'O, ,BCOM LDAN 'DAS YANG DAD PAR SO SOR RTOG
PA LA BRTEN NAS, RIGS KYI BU'AM RIGS KYI BU MO CHOS KYI DBYINGS
KYI TSUL GYIS DE LTAR SNANG BA LAGS TE, CHOS

@254A *, ,GANG LA YANG MNYAM PA NYID DU YANG MI BGYID MI MNYAM
PAR YANG MI BGYID, SO SO'I SKYE BO'I CHOS NI MI MNYAM PA'O ZHES
RTOG PAR MI BGYID, 'PHAGS PA'I CHOS NI MNYAM PA'O ZHES RNAM PAR
RTOG PAR MI BGYID DO, ,DE CI'I SLAD DU ZHE NA, 'DI LTAR DMIGS PA
GANG MNYAM

PA'AM, MI MNYAM PAR BGYID PA DE LA MI DMIGS PA'I SLAD DU'O, ,GANG
GI MNYAM PA'AM MI MNYAM PAR BGYID PA DE YANG DGE SLONG DE LA MA
MCHIS SO, ,DE LTAR RNAM PAR MI RTOG PA'I DGE SLONG NI BDAG RNAM
PAR MI RTOG GO SNYAM DU DE LTAR 'DZIN PA YANG MA MCHIS SO, ,ZHES
GSUNGS SO, ,RNAM

PAR MI RTOG PA'I GZUNGS 'GREL DE NYID LAS, BSDUS PA'I DON BRGYAD
PA'I SKABS SU YANG DAG PA'I DON BSGOMS PA'I STOBS KYIS CHOS THAMS
CAD NGO BO NYID MED PAR RTOG PA'I RNAM PA SKYE ZHING RANG RIG PA
DANG, BDAG NYID KYANG NGO BO NYID MED PAR RTOG PA SKYE NA, RNAL
'BYOR PA'I YE SHES KYIS MTHONG NGO ZHES

BSTAN TO, ,ZHES GSUNGS SO, ,'PHAGS PA 'OD SRUNGS KYIS ZHUS PA'I
'GREL PA LAS, YANG DAG PA JI LTA BA BZHIN DU SO SOR RTOG PA ZHES
GSUNGS SO, ,DE BAS NA SGRA 'JUG PA'I RGYU MTSAN GNYIS YOD DO,
,ZHES BYA BA DE 'GRUB BO, ,'ON TE NYI KHRI SNANG BA LAS, MTHA' MA
MTHONG BA'I BYA BA BZHIN NO, ,ZHES

GSUNGS PA DE JI LTAR DRANG, DE YANG MTHA' MA MTHONG NAS PHYIR LOG
STE DA CI'I SAR 'DUG PA BZHIN DU, SO SOR BRTAGS NAS MA MTHONG BAS
YANG SO SOR RTOG CES GSUNGS PA NI MA YIN TE, DE LTA NA NI YANG
LTAR 'GRO BYA BAR 'GYUR GYIS, DA CI'I SAR 'DUG CES MI BYA'O, ,DE
LTA BAS NA 'DI SKAD DU, DPER NA

BYA DE RGYA MTSO'I MTHA' BLTAS PAS MA MTHONG STE 'GRO SA MED NAS
'DUG PA DE BZHIN DU BSAM PA'I SHES RAB SO SOR RTOG PA'I SHES RAB
KYIS BRTAGS NAS MA MTHONG BA LA TING NGE 'DZIN GYIS GROGS BYAS
NAS DE LAS MI G-YO BAR LHAN NE YOD KYI RNAM PAR SHES PA 'DUG PA
YIN NO ZHES GSUNGS PA YIN NO, ,GTZUB SHING

GIS GTZUBS PA'I MES BSREGS PA'I ZHES BYA BA DE YANG GTZUBS PAS ME
LAM GYIS 'BAR BAS BSREGS PA BZHIN DU BRTZAL PHYE BRTAGS PAS, DE'I
'PHRO KHO NAS YE SHES LHAG GIS SKYES ZHES GSUNGS PA MA YIN TE, DE
NI 'DI SKAD DU, SO SO'I SKYE BO SA LAS RTAGS LA BRTEN NAS CIR
YANG MA GRUB PAR RTOG PA LA

@254B TING NGE 'DZIN GYIS GROGS BYAS NAS ZHI GNAS DANG LHAG
MTHONG CHA MI SNYOMS NA MNYAM, MNYAM NA JI SRID NUS KYI BAR DU
'DUG PA LAS 'BAD PA DANG, BSGRIM PA DANG, RTZOL BA'I SGO NAS 'DI
LTA STE DPER NA MES ME'I BYA BA BYED 'DOD CING ME DON DU GNYER
BA'I MI LA LA ZHIG GIS GTZUB GTAN GYI STENG DU GTZUB SHING GTZUBS

TE DE MNGON PAR GTZUBS SHING 'BAD PAR BYED, SGRIM PAR BYED,
,RTZOL BAR BYED NA, DES 'BAD PA DANG, SGRIM PA DANG, RTZOL BA
'DI'I SGO NAS DANG PO KHO NAR GTZUB GTAN LAS DROD SKYE BAR 'GYUR
RO, ,DROD DE NYID MNGON PAR 'PHEL BA NA RTZE MO 'BYUNG ZHING DU
BA 'THUL BAR 'GYUR RO, ,RGYA CHER MNGON PAR 'PHEL BAR GYUR

BA NA ME LCE MED PA'I ME 'PHEL BAR 'GYUR, ,ME BYUNG MA THAG KHO
NAR ME LCE 'BYUNG BAR 'GYUR RO, ,ME LCE 'BYUNG ZHING 'BAR BA DES
ME'I BYA BA BYED DO, ,DE BZHIN DU JI LTAR MNGON PAR GTZUB SHING
'BAD PA DANG, BSGRIM PA DANG, RTZOL BAR BYED PA DE LTAR NA DBANG
PO LNGA PO DAG LA KUN TU BRTEN CING GOMS PAR

BYED, LAN MANG DU BYED PAR BLTA BAR BYA'O, ,JI LTAR DANG PO KHO
NAR GTZUB GTAN NAS DROS SKYE BAR 'GYUR BA DE LTAR NI ME LTA BU'I
GANG ZAG DANG CHOS LA BDAG MED PA'I CHOS NYON MONGS PA RNAMS
BSREG SKYE BA'I SNGON ROL DU 'GRO ZHING RGYUR GYUR PA'I DRO BAR
'GYUR BA DAG BLTA BAR BYA'O, ,JI LTAR DROD DE NYID MNGON

PAR 'PHEL BA NA RTZE MO 'BYUNG BAR LTAR NA RTZE MO DAG BLTA'O,
,JI LTAR DU BA 'THUL BAR 'GYUR PA DE LTAR NI BDEN PA DANG RJES SU
MTHUN PA'I BZOD PA RNAMS BLTA BAR BYA'O, ,JI LTAR RGYA CHER MNGON
PAR 'PHEL BAR 'GYUR BA NAS ME LCE MED PA'I ME 'BYUNG BAR 'GYUR BA
DE LTA NA NI 'JIG RTEN PA'I CHOS KYI

MCHOG RNAMS BLTA BAR BYA'O, ,JI LTAR ME BYUNG MA THAG KHO NAR ME
LCE 'BYUNG BAR 'GYUR TE, ME LCE 'BYUNG ZHING 'BAR BA DES ME'I BYA
BA BYED PA DE LTAR NA GANG DAG 'JIG RTEN PA'I CHOS KYI MCHOG GIS
YANG DAG PAR ZIN PA'I STOBS LNGA PO DAG MJUG THOGS SU BYUNG BA
'JIG RTEN LAS 'DAS PA SPROS PA MTHA'

DAG DANG BRAL BA NA SHIN TU GSAL BA MA MTHONG BA MTHONG BA BYUNG
BAS SPYI'I RNAM PA LA RANG GI MTSAN NYID DU SHES PA'I RTZOL BA
DANG, 'BAD PA DANG BRAL BA DE TZAM LA SREG CES GSUNGS PA YIN TE,
RANG GI MTSAN NYID MED PAR MA MTHONG BA DES RTAGS LA BRTEN NAS
MTSAN NYID THAMS CAD DANG BRAL

@255A *, ,BAR NGES PA TZAM MA BLO GNAS PA DE 'KHRUL MNYAM PA'I
SHES PA SKYE BAS SREG CES BYA STE, 'OD SRUNGS KYIS ZHUS PA LAS,
YANG DAG PA JI LTA BA BZHIN DU RTOGS PAS TSIGS PA DANG 'DRA STE
ZHES GSUNGS SO, ,DE BAS NA ME 'BYUNG BA'I MES SREG PA DANG 'DRA
BAR MI RTOG PA'I YE

SHES SKYE BA'I RGYU RTAGS LA BRTEN NAS CIR YANG MA GRUB PAR RTOG
PA DE TING NGE 'DZIN GYIS GROGS BYAS NAS ZHI GNAS DANG LHAG
MTHONG ZUNG DU 'BREL BA LA GOMS PAS CIR YANG MA GRUB PA'AM, ,CIR
YANG MA MTHONG BA'I YE SHES SKYES PA NA RTAGS LA BRTEN NAS NGES
PA TZAM LA BSGOM MI DGOS TE, DE DANG

BRAL BA YIN NO ZHES BSTAN TO, ,LANGS PA'I GNAS SKABS SU 'BYED PA
DANG 'TSOL BA'I SHES PA YANG RTAG TU MI 'BRAL BAR BRTEN DGOS TE,
'PHAGS PA GTZUG NA RIN PO CHE LAS, STONG PA NYID KYI BSAM GTAN
SBYIN PA NAS SHES RAB KYI BAR DU MA BRAL BA ZHES GSUNGS SO,
,'PHAGS PA LANG

KAR GSHEGS PA LAS, SHES RAB BSGOM PA'I RIM PA MDOR BKA' STZAL TE,
SEMS TZAM PA NI BAB BRTEN NAS, ,ZHES BYA BA LA SOGS PA YANG ZHI
GNAS GRUB NAS BSAM PA'I SHES RAB KYI RIM GYIS NAM YID CHES KYI
BAR DU BRTAG PA YIN GYI, BRTAGS NAS CHOS NYID RE MOS BSGOM PA MA

YIN TE, DE SKAD DU, BSGOM PA'I RIM PA DANG POR MDZAD PA LAS, DE
LTAR DMIGS PA LA SEMS BRTAN PAR BYAS NAS SHES RAB KYIS DPYAD PAR
BYA STE, ZHES BYA BA NAS YE SHES DAM PA BDAG MED PAR SNANG BA MED
PAS MTHONG BAR 'GYUR, ,ZHES GSUNGS PA'I BAR DU LEGS PAR BSHAD
NAS, DE LTAR BSGOM

PA'I RIM PA 'DIS DE KHO NA BSGOM PAR BYA'O ZHES GSUNGS TE DES NI
BSAM PA'I SHES RAB KYIS YID CHES PAR GOMS PAR BYA ZHES GSUNGS PA
YIN NO, ,DES NA YID CHES PAS DE'I DON LA BSGOM PA'I DBANG DU
MDZAD NAS, DE LA BYING BA DANG RGOD PA LA SOGS PA BYUNG NA SNGAR
BSTAN PA BZHIN DU ZHI BAR BYA'O ZHES

GSUNGS PAS NA, SNGAR ZHI GNAS 'BA' ZHIG BSGOM PA'I SKABS SU BYING
RGOD LA SOGS PA ZHI BAR BYED PA DE BZHIN DU, BSAM PA'I SHES RAB
KYIS SO SOR BRTAGS PA'I DO LA ZHI GNAS DANG LHAG MTHONG ZUNG DU
'BREL BAR BSGOM PA 'DI LA YANG ZHI BAR BYA DGOS PA'I DON TO, GANG
GI TSE CHOS THAMS

@255B CAD NGO BO NYID MED PAR DMIGS PA ZHES GSUNGS PAS NI SPROS
PA PHYOGS RE BCAD PA PA DGONGS PA MA YIN PAR BSTAN TO, ,BYING BA
DANG RGOD PA LA SOGS PA BRAL ZHING ZHES GSUNGS PAS NI ZHI GNAS
KYI SHAS CHE BA DAG LHAG MTHONG GI SHAS CHE BA DANG, MI DGA' BA
DANG, LUNG DU MA BSTAN PA'I SHES

PA DANG YANG BRAL BAR BYA BA ZHES BYA BA'I DON TO, ,MNGON PAR 'DU
BYED PA MED PAR SHES PA 'JUG PAR GYUR PA DE'I TSE ZHES GSUNGS PAS
NI, RTZOL MA BYAS KYANG LHAN NE GNAS ZHES GSUNGS PA'O, ,ZHI GNAS
DANG LHAG MTHONG ZUNG DU 'BREL BAR 'JUG PA'I LAM RDZOGS PA YIN
NO, ,ZHES GSUNGS PA

NI GNYIS KA CHUNG YANG MNYAM PAR ZUNG DU 'BREL BAR YOD PAS GDAGS
SU 'DOD DE, ,RE ZHIG SKABS DER RTZOL BA MI BYA ZHES GSUNGS PA'O,
,DE'I TSE JI SRID DU NUS PA DE SRID DU MOS PA'I STOBS KYIS, ,MOS
PA SPYOD PA'I SA LA GNAS PAR BSGOM PAR BYA'O ZHES GSUNGS PAS NI,
'PHAGS PA SHIN TU

CHOS THAMS CAD KYI CHOS NYID MNGON DU MA GYUR TE, GTAN TSIGS LA
BRTEN NAS DE LKOG TU GYUR PA'I DON LA NGES PA SKYES SHING, DE LA
SO SO'I SKYE BO'I SA NA MOS PA YIN PAS DE LA GOMS PAR BYA'O ZHES
GSUNGS PA YIN NO, ,'DI NI SO SO'I SKYE BO'I SA NAS YANG MOS PA
SGO NAS CIR YANG MI RTOG PA BSGOM

PA YOD DO ZHES BSTAN PAR 'GYUR RO, ,DE LTA MA YIN NA RIM GYIS
BSGOM NAS RNAM PAR MI RTOG PA'I YE SHES SKYES PAR BYAS NAS YANG
MOS PA'I SGO NAS BSGOM PAR THAL BAR 'GYUR RO, ,'O NA GNAS SKABS
KYI BYE BRAG BCU GNYIS SU 'GYUR, ,ZHES GSUNGS PA DANG, DROD DANG,
RTZE MO'I GNAS

SKABS SU PHYI GZUNG BA'I YUL SPONG, ,BZOD PA DANG, 'JIG RTEN CHOS
KYI MCHOG GI GNAS SKABS SU NANG 'DZIN PA'I SEMS SPONG ZHES BYA BA
LA SOGS PA GSUNGS PA DE JI LTAR DRANG ZHE NA, BDEN MOD KYI, 'ON
KYANG THAMS CAD KYI CHOS NYID MTSAN NYID THAMS CAD DANG BRAL BA
TZAM LA YANG MI GNAS PAR

BSGOM YANG SPANG BAR BYA BA'I RTOG PA RAGS RIM GYIS 'BREL TE, DE
LA DGONGS NAS GSUNGS PA YIN NO, ,'O NA CHOS NYID RIM GYIS BSGOMS
NA NI RIM GYIS 'BREL BAR RIGS KYI CIG CAR DU BSGOMS PAS CHOS CAN
SPANGS RGYU RIM GYIS 'BRAL BA MI RIGS TE, CIG CAR DU SPONG BA
RIGS SO ZHE NA,

@256A *, ,'O NA SA DANG POR CHOS THAMS CAD KYI CHOS NYID MNGON
SUM DU BYED PA'I YE SHES SKYES PA'I BSGOM PAS SBANG BAR BYA BA'I
NYON MONGS PA YANG DUS GCIG TU SPONG BA'I RIGS SO, ,DE NI GOS KYI
DRI MA DANG 'DRA STE RAGS RIM GYIS SPONG BA YIN TE, DE BAS NA DUS
GCIG TU SPONG MI NUS SO ZHE

NA; DE BZHIN NO, ,'O NA RNAM PAR MI RTOG PA LA 'JUG PA'I GZUNGS
LAS KYANG, RANG BZHIN LA RNAM PAR RTOG PA DANG, GNYEN PO LA RNAM
PAR RTOG PA DANG, DE KHO NA LA RNAM PAR RTOG PA DANG, 'THOB PA LA
RNAM PAR RTOG PA'I MTSAN MA DANG, BZHI RIM GYIS SPONG BAR GSUNGS

PA ZHE NA, DE YANG ZHI GNAS GRUB NAS BSAM PA'I SHES RAB KYI SO
SOR RTOG PA'I SHES RAB KYIS NAM YID CHES KYI BAR DU BRTAGS PA LA,
DE'I DON LA MI RTOG PAR BSGOM MO ZHES GSUNGS PA YIN TE, DE NYID
LAS MTSAN MA RNAMS YONGS SU SPONG BA YANG DAG PAR SBYOR BA BSDUS
PA'I DON

BDUN PA'I SKABS SU ZHI GNAS GRUB NAS RANG BZHIN LA RNAM PAR RTOG
PA'I MTSAN MA LA SO SOR BRTAGS NAS DE NAS DE SPONG BA NA BRGYA LA
RNAL 'BYOR PA DAG 'DI SNYAM DU ZHES BYA BA LA SOGS PA YANG RTOG
PA BYUNG NA, DE LA SO SOR RTOG PAR BYA'O, ,ZHES GSUNGS PA YIN TE,
GAL TE RANG BZHIN

LA RNAM PAR RTOG PA LA YID CHES PA'I SKABS SU BZHI GA LA YID CHES
NA YANG DE NAS BSGOM ZHES GSUNGS PA YIN NO, ,GAL TE YID MA CHES
NA 'THOB PA LA RNAM PAR RTOG PA YANG SO SOR RTOG PA'I SHES RAB
KYIS SPANG BAR BYA STE, DES NI SO SO'I SKYE BOS SPANG BA YIN PAR
DE NYID LAS SA LA SOGS PA

LA RNAM PAR RTOG PA'I MTSAN MA LA KUN TU SPYOD PA 'DI DAG NI LAS
DANG PO'I RNAL 'BYOR PA KHO NA'I STE, SA LA ZHUGS PA LA NI MA YIN
TE, DE LA MI SRID PA'I PHYIR RO, ,ZHES GSUNGS SO, ,DE NAS BSAM
PA'I SHES RAB KYIS MTSAN MA BZHI CAR MA GRUB PAR YID CHES PA'I
DON BSGOM PA'I DBANG DU

MDZAD NAS, DE NAS RNAL 'BYOR PA MOS PA'I DBANG DANG, SHES RAB
KYIS YOD PA LA SOGS PAR RTOG PA'I MTSAN MA'I DRA BA THAMS CAD
SPANGS LA, RTOG PA MED CING DPYOD PA DANG 'BRAL BA BRJOD PA MED
PAR RO GCIG PA'I YID KYI DE KHO NA NYID LA MOS NAS MNGON PAR 'DU
MI BYED PAR SHIN TU

@256B GSAL BAR BSGOM ZHING 'DUG PAR BYA'O ZHES BYA BA LA SOGS PA
GSUNGS PA DES NI 'DI SKAD DU SO SO'I SKYE BOS TING NGE 'DZIN LA
GNAS NAS BSAM PA'I SHES RAB KYIS SO SOR BRTAGS NAS MTSAN MA THAMS
CAD LA RTOG PA'I DRA BA SPANGS LA CIR YANG MI RTOG PA MOS PA'I
SGO NAS BSGOM ZHING 'DUG PAR BYA'O

ZHES BSTAN PA YIN TE, SPROS PA PHYOGS RE BCAD NAS BSGOM ZHES BYA
BA'AM, LAS DANG PO BA CIR YANG MI RTOG PA BSGOM PA NI MA BSTAN
TO, ,BSGOM PA'I RIM PA BAR DU MDZAD PA LAS KYANG, DE NAS ZHI GNAS
GRUB NAS LHAG MTHONG BSGOM PAR BYA STE, 'DI SNYAM DU BSAM PAR
BYA'O ZHES BYA

BA NAS, SHES RAB MCHOG GI BSAM GTAN PA ZHES BYA'O ZHES BYA BA'I
BAR DU BSAM PA'I SHES RAB BSTAN NAS BSGOM PA'I SHES RAB KYI GNAS
SKABS SU DE LTAR GANG ZAG DANG CHOS LA BDAG MED PA, DE KHO NA LA
ZHUGS PA, DE YONGS SU BRTAG PAR BYA BA BLTA BAR BYA BA GZHAN MED
PAS RTOG PA

DANG; DPYOD PA DANG BRAL BA BRJOD DU MED PA DANG GCIG TU 'GYUR
BA'I YID LA BYED PA RANG GI NGANG GIS 'JUG PA MNGON PAR 'DU BYED
PA MED PAS DE KHO NA NYID LA SHIN TU GSAL BAR BSGOM ZHING 'DUG
PAR BYA'O ZHES BYA BA LA SOGS PA GSUNGS TE, DER YANG SPROS PA
PHYOGS GCIG BCAD PA LA BSGOM PA YANG

GSUNGS LA, LAS DANG PO PA LA MI RTOG PAR BSGOM PA YANG GRUB PA
YIN TE, SA DANG PO PA ME LA TSE THUN PHYED LA SOGS PA LAS GNAS MI
NUS PA NI MI SRID DO, ,BSGOM PA'I RIM PA THA MAR MDZAD PA LAS
KYANG, TING NGE 'DZIN LA GNAS NAS BSAM PA'I SHES RAB KYI SO SOR
RTOG PA'I SHES RAB

KYIS DBANG DU MDZAD NAS, DE BZHIN GSHEGS PA'I SKU JI SRID DU MDUN
DU BZHUGS PA BZHIN DU GSAL BAR MTHONG BAR GYUR PA DE SRID DU BSAM
GTAN BYA'O, ,DE NAS DE BZHIN GSHEGS PA'I SKU'I GZUGS BRNYAN BYON
PA 'AM, BZHUD PA LA RTOG PAS LHAG MTHONG BSGOM PAR BYA'O, ,ZHES
BYA BA

LA SOGS PA GSUNGS NAS, DE NAS DE'I DON LA BSGOM PA'I DBANG DU
MDZAD NAS, YOD PA LA SOGS PA'I NGO BO DANG BRAL BA'O, ,ZHES DPYAD
NAS RNAM PAR RTOG PA MED CING BRJOD PA MED PA DANG GCIG TU GYUR
BA'I YID KYIS DE KHO NA BSGOM ZHING JI SRID 'DOD PA'I BAR DU 'DUG
PAR BYA BA LA

@257A *, ,SOGS PA GSUNGS PA DANG, RNAL 'BYOR PA'I ZHI GNAS GRUB
NAS DE KHO NA RTOGS PAR BYA BA'I PHYIR DE NAS LHAG MTHONG BSGOM
PAR BYA STE, YANG DAG PA LA SO SOR RTOG PA NI LHAG MTHONG ZHES
BYA BA NAS SHES RAB KYIS BRTAGS NAS, DNGOS PO MTHA' DAG GI NGO BO
NYID

MI DMIGS PA'I PHYIR SHES RAB MCHOG GI BSAM GTAN PA YANG YIN NO
ZHES GSUNGS NAS, DE BSGOM PA'I DBANG DU MDZAD NAS, DE LTAR GANG
ZAG DANG CHOS LA BDAG MED PA DE KHO NA LA ZHUGS PAS BLTA BAR BYA
BA'AM, BRTAG PAR BYA BA GZHAN MED PA'I PHYIR DPYOD PA MED CING
BRJOD PA MED

PA DANG, NGANG GCIG TU GYUR PA'I YID RANG GI NGANG GIS 'JUG PAS
MNGON PAR 'DU BYED PA MED PA'I PHYIR, RNAL 'BYOR PA DE KHO NA
SHIN TU GSAL BAR NGES PAR GZUNG ZHING 'DUG PAR BYA'O, ,DER GNAS
NAS KYANG SEMS KYI RGYUD MI G-YENG BAR BYA'O, ,ZHES BYA BA LA
SOGS PAS KYANG ZHI

GNAS LA GNAS NAS, BSAM PA'I SHES RAB KYIS LHAG MTHONG SO SOR RTOG
PA DES GANG ZAG DANG CHOS THAMS CAD MA DMIGS NAS, DE'I DON BSGOM
PA'I PHYIR YANG MI RTOG PAR NGES PAR GZUNG DU MED PA'I TSUL GYIS
GZUNG ZHES BYA STE, SPROS PA PHYOGS RE LA BSGOM PA YANG MA YIN
LA, LAS

DANG PO PA RTOG PA DANG TSOL BA LAS MI RTOG PA'I BSGOM PA MED PA
YANG MA YIN ZHING, ,DE TZAM GYIS BDEN PA MTHONG BA YANG MA YIN
TE, SHAS CHE CHUNG LA SOGS PA YANG, YANG DANG YANG DU BCOS LA, DE
LTA BU DES KYANG CHU TSOD GCIG LA SOGS PA LAS GNAS MI NUS PAR
BSTAN PA'I PHYIR RO, ,LAS

DANG PO PA SPROS PA THAMS CAD BRAL BA YANG MI RTOG PA BSGOM PA
YANG MA YIN TE, SHES RAB KYI PHA ROL TU PHYIN PA BDUN BRGYA PA
LAS, DE BZHIN GSHEGS PAS 'JAM DPAL KHYOD BSAM GYIS MI KHYAB PA'I
TING NGE 'DZIN LA SNYOMS PAR MI 'JUG GAM ZHES GSUNGS PA DANG,
'JAM DPAL GYIS

GSOL PA, BCOM LDAN 'DAS BDAG BSAM GYIS MI KHYAB PA'I TING NGE
'DZIN LA SNYOMS PAR MI 'JUG LAGS SO, ,DE CI'I SLAD DU ZHE NA,
BDAG SNGON LAS DANG PO PA'I TSE NA NI BSAM GYIS MI KHYAB PA'I
TING NGE 'DZIN LA SNYOMS PAR 'JUG GO, ,DA LTAR NI BDAG NYID BSAM
GYIS MI KHYAB PA LAGS

@257B PAS BSAM GYIS MI KHYAB PA'I TING NGE 'DZIN LA SNYOMS PAR MI
'JUG LAGS SO, ,ZHES DPE DANG BCAS NAS GSUNGS SO, ,BSAM GYIS MI
KHYAB PA NI DE NYID KYI 'GREL PA LAS, ,BSAM GYIS MI KHYAB PA ZHES
BYA BA NI, BSAM PA LAS 'DAS PA'O, ,BSAM PA LAS 'DAS

PA NI BSAM DU MED PA'O, ,ZHES SPROS PA DANG BRAL BA LAS GSUNGS
SO, ,RNAM PAR MI RTOG PAR 'JUG PA'I GZUNGS LAS KYANG, MTSAN MA
SPONG BA'I THABS KYI SKABS SU RNAM PAR RTOG PA THAMS CAD KYIS,
GANG RNAM PAR MA BRTAGS PA DE RNAM PAR MI RTOG PA'I DBYINGS

SO; ,ZHES DPYOD NA YANG RNAM PAR RTOG PA LA DPYOD PA'O, ,ZHES
GSUNGS SO, ,STON MUN ZHES BYA BA NI CIG CAR 'JUG CES BYA STE,
GANG CIG CAR 'JUG PA ZHES BYA BA NI, CHOS NYID SPROS PA THAMS CAD
DANG BRAL BA LA SO SOR RTOG PA'I SHES RAB KYIS LEGS PAR

RTOG PA SNGON DU 'GRO BA SPANGS NAS CIR YANG MI RTOG PAR BSGOM PA
TZAM BYED PA YIN PAR SLOB DPON KA MA LA SH'I LAS BSTAN TO, ,THABS
MI STON PA NI GZHAN DU BSTAN ZIN TO, ,DE BAS NA DE LTA BU LA ZER
BA YIN GYI, SO SOR RTOG PA SNGON DU SONG NAS CIR YANG MI RTOG PA

NI RIM GYIS 'JUG PA YIN PAR SLOB DPON NYID KYIS GSUNGS PA YIN TE,
GONG DU SMOS PA BZHIN NO, ,SO SO'I SKYE BO RNAMS KYI SHES PA NI
GLO BUR DU DMIGS PA MED PAR MI 'GYUR TE, ZHES GSUNGS PA DE YANG
RGYU MED PAR MI 'GYUR RO, ,ZHES

GSUNGS PA YIN GYI, YUN RING PO MA LON PAS MI RTOG PA'I YE SHES MI
SKYE ZHES GSUNGS PA MA YIN TE, DE NI GZHAN DAG KYANG KHAS MI LEN
PA'I PHYIR RO, ,DE LTA BAS NA DE NI 'DI SKAD DU, GANG DANG GANG
LEGS PAR RTOG PA SNGON DU 'GRO BA MED PA DE DAG NI DMIGS

PA MED PAR MI 'GYUR TE, DPER NA SMIG RGYU LA CHUR SNANG BA GANG
ZHIG LEGS PAR RTOG PA SNGON DU 'GRO BA MED PAS CHUR DMIGS PA MED
PAR MI 'GYUR BA LTA BU'O, ,RNAL 'BYOR PA 'DI YANG RNAM PAR MA
YENGS PA'I YID KYIS GANG ZAG DANG CHOS LA DMIGS PA 'JIG PAR BYED
PA'I

@258A *, ,RTOG PA SNGON DU 'GRO BA MED PAS KHYAB PAR BYED PA MI
DMIGS PA'O, ,DE SKAD DU, 'PHAGS PA TING NGE 'DZIN GYI RGYAL PO
LAS, TING NGE 'DZIN DE SGOM PAR BYED MOD KYI, ,DE NI BDAG TU 'DU
SHES 'JIG MI BYED, ,DE YIS NYON MONGS PHYI

NAS RAB TU LDANG, ,ZHES GSUNGS SO, ,GANG DANG GANG MA YENGS PAR
LEGS PAR RTOG PA SNGON DU 'GRO BA DE NI DMIGS PA MED PAR 'GYUR
TE, DPER NA SMIG RGYU LA CHUR MTHONG BA GANG ZHIG MA YENGS PAR
GYEN LA 'GRO BAR SNANG BA 'DI, ,MTHA' 'GRO'AM, DBUS

'GRO'AM ZHES BYA BA LA SOGS PAR MA YENGS PAR RTOG PA SNGON DU
'GRO BAS CHUR DMIGS PA'I SHES PA SKYE BA LTA BU'O, ,LAS DANG PO
PA'I RNAL 'BYOR PA 'DI YANG ZHI GNAS LA GNAS NAS 'DI YANG DAG PAR
GCIG YIN NAM, ,DU MA YIN, ZHES LEGS PAR RTOG PA SNGON

DU 'GRO BAS RANG BZHIN GYI GTAN TSIGS SO, ,DE SKAD DU, 'PHAGS PA
DKON MCHOG SPRIN LAS, LHAG MTHONG GIS BRTAGS NAS NGO BO NYID MED
PAR RTOGS PA NI MTSAN MA MED PA LA 'JUG PA'O, ,ZHES GSUNGS SO,
,'PHAGS PA LANG KAR

GSHEGS PA LAS, BLO GROS CHEN PO GANG GI PHYIR, BLOS RNAM PAR
BRTAGS NAS RANG DANG SPYI'I MTSAN NYID MI RTOG STE, DES NA CHOS
THAMS CAD NGO BO NYID MED PA ZHES BYA'O, ,ZHES GSUNGS SO, ,YANG
DE NYID LAS, BLO GROS CHEN PO GLANG GI RVA YANG RDUL

PHRA MOR BSHIG NA MI 'DUG GO, ,RDUL PHRA MO RNAMS KYANG SO SOR
BSHIG NAS RDUL PHRA MO'I MTSAN NYID DU MI GNAS SO, ,ZHES GSUNGS
SO, ,'PHAGS PA 'JAM DPAL RNAM PAR ROL PA LAS KYANG, 'JAM DPAL
GYIS SMRAS PA, ,BU MO JI LTAR NA BYANG CHUB

SEMS DPA' G-YUL LAS RNAM PAR RGYAL BA YIN, BU MOS SMRAS PA, 'JAM
DPAL GANG CHOS THAMS CAD LA RNAM PAR 'BYED KYANG DMIGS PA LAGS
SO, ,ZHES GSUNGS SO, ,'PHAGS PA TING NGE 'DZIN GYI RGYAL PO LAS,
GAL TE CHOS LA BDAG MED SO SOR

@258B RTOG; ,SO SOR DE DAG GAL TE SGOM BYED NA, ,DE NYID MYA NGAN
'DAS THOB 'BRAS BU'I RGYU, ,RGYU GZHAN GANG YIN DES NI ZHING MI
'GYUR, ,ZHES GSUNGS SO, ,SGOM PA'I RIM PA THA MAR MDZAD PA LAS,
DE NYID KYI SKABS SU SOR RTOG PA SNGON DU SONG NAS YID

LA BYA BAR NUS PA DANG, DMIGS PA MED PAR NUS PA GSUNGS TE, 'DI
SKAD DU, DE LTA BAS NA DAM PA'I CHOS LAS DRAN PA MED PA DANG,
,YID LA BYED PA MED PAR 'BYUNG BA DE YANG, YANG DAG PAR SO SOR
RTOG PA SNGON DU 'GRO BA YIN PAR BLTA BAR BYA STE, GANG GI

PHYIR YANG DAG PAR SO SOR RTOG PA NYID KYI DRAN PA MED PA DANG,
YID LA BYED PA MED PAR NUS SRID KYI, GZHAN DU MA YIN TE, 'DI LTAR
RNAL 'BYOR BAS GANG GI TSE YANG DAG PA'I SHES RAB KYIS BRTAGS NA,
DON DAM PAR NA DUS GSUM DU CHOS SKYES PA GANG YANG MA

MTHONG BA DE'I TSE, JI LTAR DRAN PA DANG YID LA BYED PAR BYA ZHES
BYA BA LA SOGS PA GSUNGS SO, ,BSGOM PA'I RIM PA DANG POR MDZAD PA
LAS KYANG, TING NGE 'DZIN GYI LAG GIS BZUNG STE SHIN TU CHA PHRA
BA'I SHES RAB KYI MTSON GYIS GZUGS LA SOGS PA LA LOG PAR RNAM PAR
RTOG

PA'I SA BON GYI ZUG RDU SEMS DE LA YOD PA BSAL BAR BYA'O, ,DE
LTAR BYAS NA RTZA BA NAS PHYUNG BA'I SHING DAG SA LA MI SKYE BA
BZHIN DU RTZA BA MED PAS NA LOG PAR RNAM PAR RTOG PA'I SEMS DE
YANG SKYE BAR MI 'GYUR RO ZHES GSUNGS SO, ,BSAM GTAN BZHI MA THOB
PA'I ZHES GSUNGS

PA DE YANG PHA ROL PO LA MNYAM PAR GZHAG PA'I DUS SU, YID KYI
RNAM PAR SHES PA YOD NA NI DE'I TSE, GDON MI ZA BAR CI ZHIG LA
DMIGS DGOS TE, SO SO'I SKYE BO'I SHES PA RGYU MED PAR DMIGS PA
MED PAR MI 'GYUR RO, ,CI STE YID KYI RNAM PAR SHES PA MED

NA NI; DE'I TSE JI LTAR CHOS RNAMS KYI NGO BO NYID MED PAR RTOG
PAR 'GYUR, ,GNYEN PO GANG GIS NI NYON MONGS PA SPONG BAR 'GYUR,
,DE LTA BAS NA RNAL 'BYOR PAR JI LTAR 'GYUR ZHES GSUNGS PAS, DE'I
LAN DU PHA ROL PO BRGYA LA 'DU SHES MED PA'I SNYOMS PAR 'JUG PA
LA YID KYI RNAM

@259A *, ,SHES MED KYANG RNAL 'BYOR PA ZHES ZER BA DANG, 'GOG
PA'I SNYOMS PAR 'JUG PA LA YID KYI RNAM SHES YOD BZHIN DU YUL LA
DMIGS PAR MI 'GYUR BAS SKYON DE MA NGES SO ZHES ZER DU DOGS NAS,
LAN DU SO SO'I SKYE BO YIN YANG BSAM GTAN BZHI PA MA THOB PAR

YID KYI RNAM SHES DGAG PAR MI NUS LA, SO SOR RTOG PA'I SHES RAB
SNGON DU MA SONG BAR YID KYI RNAM PAR SHES PA YOD BZHIN DU DMIGS
PA MED PAR 'GYUR BA NI 'PHAGS PAS NUS KYI, SO SO'I SKYE BO NI MI
NUS PAS DE SKAD SMRAS PAS CI LA PHAN ZHES GSUNGS PA YIN TE, SO
SO'I

SKYE BO LA TING NGE 'DZIN SNGON DU SONG NAS LEGS PAR BRTAGS KYANG
DMIGS PAR MI 'GYUR RO ZHES GSUNGS PA YIN NO, ,DE BAS NA ZUG PO'I
BLOS MI DPYOD PAR RES 'GA' NI DA LTAR DMIGS PA MED PAR 'GYUR MI
SRID DE ZHES KHUNGS 'DREN PAR BYED, ,RES 'GA' NI CIR YANG MI RTOG
PAR MA

SGOMS SHIG ,'DU SHES MED PA'I SNYOMS PAR 'JUG PAR 'GYUR RO ZHES
SMRAS PA NI, MKHAS PA'I SEMS 'PHROGS PAR BYED PA MA YIN NO, ,ZHES
BSTAN PA YIN NO, ,DE LA RTAGS LA LOG PAR RTOG PA NI RNAM PA GNYIS
TE, MNYAM PAR GZHAG PA DANG, LAGS PA'O, ,

DE NA KHA CIG NA RE MNYAM PAR GZHAG TZAM NA LUS PHYOGS RE LA SOGS
PA HA CANG ZA BA DANG, G-YA' BA DANG, 'DZAG PA DANG, RTZUB PA
DANG, 'DAR ZHING G-YO 'PHAR BA DANG, DRO BA DANG, GTING DU'AM,
GYEN DU BTEG PA LA SOGS PA DANG, SEMS KYIS DGA' BA TZAM

LHAG MTHONG GI RTAGS SU BYED PA DE NI LOG PAR RTOG PA YIN TE, ZHI
GNAS TZAM GYI RJES SU 'BRANG BA YIN PA'I PHYIR RO, ,MI MA YIN
PA'I SGRA THOS PA DANG, GZUGS MTHONG BA DANG, 'OD LA SOGS PA
DANG, ZAS STOBS PA LA NGO MTSAR DU 'DZIN PA DANG, KHA CIG NI DRI
MA RAGS PA

GSUM DANG MA BRAL BAR NI SPRUL PA'I SKU'I ZHAL MI MTHONG NA LO
DANG ZLA BA TZAM LON MA THAG TU 'PHAGS PAS LUNG STON PA DANG,
BYIN GYIS BRLABS SU RE BA DAG NI BDUD KYIS BYIN GYIS RLOB PA'I
PHYIR LOG PAR RTOG PA'O, ,LANGS PA'I GNAS SKABS SU KHA CIG RDUL
PHRA RAB TU MTHONG ZHES ZER

@259B BA'AM CI YANG MA MTHONG ZHES ZER BA YANG LOG PAR RTOG PA
YIN TE, 'DUS PA DANG GNYIS KYIS THA SNYAD 'DOGS PA DANG, LANGS
PA'I SHES PA LA RNAM PA MED PAR SKYE MI SRID PA'I PHYIR RO, ,DE
BAS NA 'PHAGS PA LANG KAR GSHEGS PA LAS, BYIS PA NYE BAR SPYOD
PA'I BSAM

GTAN DANG, DON RAB TU RNAM PAR 'BYED PA'I BSAM GTAN GYI DBANG DU
MDZAD NAS, RNAL 'BYOR CAN GYIS BRTZON BYAS NA, ,NYI MA ZLA BA'I
GZUGS 'DRA DANG, ,'OD DANG PADMO 'DRA BA DANG, ,RI MO NAM MKHA'I
ME 'DRA MTHONG, ,MTSAN MA SNA TSOGS DE DAG NI, ,MU STEGS CAN

LAM KHRID PAR BYED, ,DE DAG THAMS CAD RNAM SPONG SHING, ,SNANG BA
MED PAR NAM GYUR PA, ,DE TSE SANGS RGYAS LHA YI PHYAG ,THAMS CAD
ZHI NAS BYUNG BA YIS, ,DE YI MGO LA NYUG MDZAD DE, ,YANG DAG RJES
SU 'GRO BA'I LTAS, ,ZHES GSUNGS SO, ,DE LTA BAS NA BSLAB

PA BSRUNG BAR 'DOD PAS LKUGS PA BZHIN DU BYA ZHING NAM MKHA' LTA
BU'I YE SHES DANG, SGYU MA LTA BU'I YE SHES SKYE BAR 'DOD PAS
MNYAM PAR GZHAG PA'I DUS SU CI LA YANG MI GNAS PAR BSLAB CING
LANGS PA'I SKABS SU YANG DAG PA'I NGO BOS STONG PA'I PHYIR, RMI
LAM SNANG BA DANG 'DRA BA LA BSLAB

DGOS PAS, SHIN TU DBEN PA'I SKABS SU DE LA MOS PA BRTEN PO 'BYUNG
NA LAM DU ZHUGS PA'I RTAGS YIN NO, ,MA NOR LAM RTAGS GZHAN DAG
NI, ,SGRUB PA SNYING POR BYED PA LA, ,DE DAG RIM GYIS BSTAN PAR
BYA, ,BAR SKABS KYI NI TSIGS BCAD YIN, ,DMIGS PA DANG NI SHES PA
LA,,

LOG RTOG SUN DBYUNG MDOR BSTAN DANG, ,RTAGS LA LOG RTOGS SUN
DBYUNG GIS, ,BSGOM LA LOG RTOG BSDUS PA YIN, ,ZHES BYA BA NI BSDU
BA'I TSIGS SU BCAD PA'O, ,DE LA RANG GI PHYOGS SGRUB TU MED PA'I
TSUL GYIS BSGRUB PA NI ZHEN PA MI SKYED CES BYA BA YIN TE, GANG
DAG LA NI

PHYOGS MED PA, ,DE LA GZHAN PHYOGS GA LA YOD, ,CES 'BYUNG BA'I
RJES SU SLOB PAS SO, ,'ON KYANG GANG ZHIG BSGRUB BYA GANG DANG
'BREL PA'I RTAGS DRAN ZHING 'BREL PA'I RJES LA SKYES PA'I SHES PA
DE NI RTOG BCAS YIN TE, DPER NA DU BA LA BRTEN NAS 'BREL PA DRAN
PA'I

@260A *, ,RJES LA SKYES PA'I SHES PA LKOG TU GYUR PA'I MER SNANG
BA LTA BU'O, ,CHOS NYID SPROS PA THAMS CAD DANG BRAL BA DANG
'BREL BA'I RTAGS GCIG DANG DU MA DANG BRAL BA LA BRTEN NAS 'BREL
PA DRAN PA'I RJES LA SKYES PAS RANG BZHIN GYI GTAN TSIGS SO,
,GANG

RTOG PA DANG BCAS PA DE NI SPYI'I YUL CAN YIN TE DPER NA ME MA
YIN PA LAS LOG PA TZAM LA DMIGS PA'I SHES PA LTA BU'O, ,SO SO'I
SKYE BO DON LKOG TU GYUR PA LA DPYOD PA'I CHOS NYID LA DMIGS PA
'DI YANG RTOG PA DANG BCAS PA YIN PAS YOD PA DANG MED PA LA SOGS
PA'I SPROS PA

THAMS CAD DANG BRAL BA'I SPYI'I YUL CAN YIN NO, ,DE LA MNYAM PAR
GZHAG PA'I SHES PA'I BSAM PAS GANG YANG KHAS MI LEN PAS GONG DU
SMOS PA'I SKYON THAMS CAD SEL TO, ,LANGS PA'I SHES PAS THA SNYAD
'DOGS PA NI NGO BO'I SGO NAS RTOG BCAS ZHES BYA BA DANG, YOD

PA DANG MED PA'I BRJOD PA DANG 'DRER RUNG BA TZAM DANG HA CANG
CHES SPYIR YANG DMIGS SU MED CES BYA BA LA YANG MI NGES PAS MI
RTOG PA ZHES BYA DANG, DE TZAM LA YUL GSAL ZHES BYA BA DANG,
BYANG CHUB KYI SEMS ZHES BYA BA DANG, RANG GI MTSAN NYID DU ZHEN
PA YOD PAS NA KUN

BRTAGS BSGOM ZHES BYA BA LA SOGS PA GONG DU SMOS PA PHAL CHER
BRJOD DU 'DOD DE, 'DIR MANGS KYIS DOGS NAS MA BRIS SO, ,MNYAM
GZHAG LANGS PA'I SHES PA YIS, ,TSUL GNYIS MTSON CHA GZUNG NAS NI,
,RIGS PA'I LAG GIS 'DEBS BYED PA, ,LOG

RTOG SPANGS NAS LHAG MTHONG SKYE, ,ZHES BYA BA NI BSDU BA'I TSIGS
SU BCAD PA'O, ,BDAG NI SHIN TU DMUS LONG BAS, ,LHAG MTHONG SKYED
THABS ZAB MO'I DON, ,MI RIGS BZOD GSOL BDAG GIS 'DI, ,SLOB MAS
LHAG MTHONG BSKYED PHYIR BYAS, ,DGE

BA 'DI YIS DANG PO'I LAS CAN KUN, ,HA CANG MI MTHO MI DMA' RGYU
'BRAS STON, ,TSUL KHRIMS SRUNG ZHING MI BSNYEMS CHOS NYID BSGOM,
,MA NOR LAM ZHUGS DROD SOGS SKYE BAR SHOG ,LHAG MTHONG SKYED PA'I
THABS CUNG ZAD BRIS PA RDZOGS SO,, ,,