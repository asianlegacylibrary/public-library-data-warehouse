@45B #, ,RGYA GAR SKAD DU, ,AU D'A NA BRGA BI BA RA nA, BOD SKAD
DU, CHED DU BRJOD PA'I TSOMS KYI RNAM PAR 'GREL PA, THAMS CAD
MKHYEN PA LA PHYAG 'TSAL LO, ,SKAL LDAN MCHOD 'OS BLO YI GZER
RNON GYIS, ,'JIGS PA'I GTI MUG MUN SEL SEMS CAN GYI, ,

BDE BA'I RGYU GCIG MGON LA RAB BTUD DE, ,SHES RAB GO CHAS CHED
BRJOD BSHAD PA RTZOM, ,'JIG RTEN GZHUNG MANG 'DI LA 'JIGS PA DAG
,BSDUS TE BSTAN NA BDAG LA DGA' BA DANG, ,TSE DANG BLO DAG SHIN
TU CHUNG BA'I PHYIR, ,DE BAS BSDUS NAS BSTAN LA 'JIG RTEN 'JUG
,THUB

MCHOG GSUNG GI TSIG LA 'JUG PA YI, ,DON LA GANG ZHIG BLOS NI MI
DPYOD PA, ,MI YI CHA BYANG PHYUGS KYI SKYE BO DE, ,SRED PA'I RGYA
MTSO SDUG BSNGAL GLING MED LTUNG, ,DBYANGS CAN TSIG GI DRI MA SUN
'BYIN PA, ,THUB GSUNG DRI MED CHU RGYUN DANG MKHAS PAS, ,SBYANGS
KYANG BDAG

'DIR DAM PA'I RJES 'BRANG BA, ,NAD MES 'BAR BA'I LUS KYANG KHRUS
LA BRTEN, ,CHED BRJOD TSIGS BCAD SNA TSOGS DON LDAN ZHING, ,BDAG
BLO DON GYI DE NYID 'DZIN LA BLUN, ,'ON KYANG DE YI RNAM PA 'GREL
PA 'DI, ,BRTZAMS PA DE LA BDAG BLO GSAL PHYIR BYAS, ,GANG ZHIG
CHED

BRJOD TSIGS BCAD TSUL BZHIN 'DON, ,'DZIN BYED DE NI SKYE BAR SKYE
BA DRAN, ,LTA NGAN MCHE BAS MI NYEN GZHAN SMRAS LA, ,MI DGA' RNAM
PAR GROL BA BSGRUB PAR 'GYUR, ,DAM PAS 'DI THOS LEGS PAR YID LA
'JOG ,'DON DANG 'CHANG DANG DON LA'ANG TSUL BZHIN DU, ,RTAG

'BAD DE DAG YID BZHIN NOR BU LTAR, ,MNGON 'DOD 'BRAS BU 'THOB PAR
CIS MI 'GYUR, ,DRANG SRONG CHE GSUNG PHA ROL BGROD DKA' ZHING,
,DON ZAB LDAN PAS THUB MIN GZHAN DAG GIS, ,LEGS PAR RAB TU RTOGS
PAR MI NUS PHYIR, ,DE BAS BRGYUD DE 'ONGS PA 'DI BSTEN BYA,,

DPER NA SKYES BU CHU BOR RKYAL BYANG YANG, ,GZINGS MED RGYA MTSO
RGAL BAR MI NUS LTAR, ,DE GZHAN LUNG DON CUNG ZAD SHES GYUR
KYANG, ,BLA MA MED PAR GANG YANG NUS PA MED, ,DE BAS BLA MA STON
PA BZHIN BSTEN CING, ,BRGYUD PA'I MAN NGAG LA YANG BSTEN PAR BYA,
,GANG PHYIR

@46A *, ,MI DAG DES BSTAN LAM 'GRO NA, ,TSIG DON NYAM NGA DE
LA'ANG 'KHRUL PA MED, ,DE BAS JI SKAD BSHAD BZHIN SLOB DPON LA,
,BSTEN NAS DE LAS PHUN SUM TSOGS NYID DE, ,DES NA 'DI DAG TU YANG
SMAD MED LA, ,PHA ROL TU YANG SDUG BSNGAL MED PAR

'GYUR; ,BYANG CHUB GO CHA ZHES BYA BYANG CHUB GNYER, ,BLO LDAN
TSIG GSAL SMRA DANG RGYUD MNYEN DANG, ,DAM PA'I GZHUNG SPYOD MDO
SDE 'DON BYED CING, ,MDO SOGS DON GYI DE NYID STON PA BYUNG, ,BAG
KHAL YUL GYI KA BA DHYAR SKYES TE, ,GRAGS KHYAB BZOD PAS BRGYAN
CING YANG DAG

RTOGS, ,GZHAN YANG DRI MED NOR BU'I DAM CHOS KYI, ,GSUNG GIS
BRGYAN CING GZHAN PHAN MTHA' YAS BYED, ,DAM CHOS GSUNG LA MA
BRTEN NYI MA'I 'OD ZER LTA BU STE, ,BLO RGYA CHE ZHING YANG DAG
LAM BSTEN SKYES BU RMONGS PA'I MUN PA 'JIG ,BDAG GI MKHAN PO DRI
MED MAN NGAG

MA LUS THOS PAS CHED BRJOD PA, ,'DI NYID GSAL BAR BYA PHYIR RTZOL
BLO'I TSUL GYIS DON 'GREL TSIG NYUNG BRTZAMS, ,LHA YI ME TOG PAS
KYANG MDZES SHING 'PHAGS PAS BSTEN, ,BLO YI RAB RIB SEL BA'I
SGRON MA YON TAN GYIS, ,PADMA'I NAGS TSAL KHA 'BYED NYI MA LTA BU
YI,,

THUB PA'I KUN BZANG GSUNG NI RAB TU MNYAN PAR GYIS, ,DE NAS BDE
BAR GSHEGS PA THAMS CAD KYI GSUNG GI SNYING POR GYUR PA, SHIN TU
BKRA SHIS PA'I SGRA SKAD KYIS CHED DU BRJOD PA ZHES BYA BA RGYAL
BA'I GSUNG GI YAN LAG GI RNAM PAR 'GREL PA'I TSIG 'BYED PAR 'DOD
NAS

DE NYID KYI TSUL BSTAN PA'I PHYIR, GNYID DANG RMUGS PA RNAMS SOL
LA, ,ZHES BYA BA LA SOGS PA YIN TE, DE YANG 'DI LTAR CHED DU
BRJOD PA ZHES BYA BA NI THUB PAS GSUNGS PA THAMS CAD KYI SNYING
PO STE, MDOR BSDUS NA SDE SNOD GSUM GYI DON YANG DAG PAR GSAL BAR
BYED

PAS YID BZHIN GYI NOR BU RIN PO CHE BZHIN DU MNGON PAR 'DOD PA'I
DON THAMS CAD PHUN SUM TSOGS PAR BYED PA YIN NO, ,CHED DU BRJOD
PA ZHES BYA BA YANG DE'I BKRA SHIS PA DES RAB TU GRAGS PA YIN TE,
BDE BAR GSHEGS PA THAMS CAD KYI GSUNG NI YID BZHIN GYI MTSO CHEN
PO LTA BU

@46B STE; YID BZHIN GYI MTSO CHEN PO LAS PADMA SKYES PA LTA BU'O,
,DE LTAR NA PHAN TSUN BRGYUD CING THOS TE YANG DAG PAR 'ONGS PA
YANG 'DI LTA STE, THUB PA MCHOG RNAMS BYUNG BA DANG 'BYUNG BAR
'GYUR BA RNAMS KYIS TSIG DANG YI GE'I GO RIMS 'DI NYID KYIS
GSUNGS SHING GSUNG BAR 'GYUR BA

YIN LA, RGYAL BA GCIG GI ZHAL NAS GSUNGS PA YANG SHIN TU BKRA
SHIS PAR 'GYUR BA YIN NA, BDE BAR GSHEGS PA THAMS CAD KYIS GSUNGS
PA LTA CI SMOS TE, DE YANG BSHAD PA NYON MONGS PA'I NAD LA GTAN
DU PHAN PA'I NUS PA KUN DU RMONGS PAS LDONGS PAR GYUR PA SEL BA'I

MIG SMAN GYI THUR MA BZANG PO DE BZHIN NYID SHES PA'I 'OD GSAL
BA'I MIG SKYED PA YIN TE, DE BAS NA BDE BAR GSHEGS PA'I GSUNG NI
BKRA SHIS PAR GYUR PA YIN NO, ,GSUNG RAB KYI YAN LAG TU GYUR PA'I
PHYIR 'DI NI GSUNG RAB YAN LAG BCU GNYIS LAS GCIG YIN TE, DE LA

'DI NYID KYI BRTAG PA 'OG NAS BSHAD PAR BYA'O, ,'DI'I 'GREL PA
YANG NGES PAR BYA DGOS PA YIN TE, DON SHIN TU ZAB PA'I PHYIR RO,
,SANGS RGYAS KYI GSUNG NI RAB TU RTOGS PAR DKA' BA YIN TE, NYAN
THOS KYI MCHOG RNAMS KYIS KYANG DON JI LTAR BA BZHIN DU MI RTOGS
TE, JI SRID DU

GSUNGS PA SHIN TU RTOGS PAR DKA' BA'I PHYIR DUL BA'I MCHOG NYE
RGYAL LA SOGS PA RNAMS KYANG 'KHRUL CING RMONGS PAR 'GYUR RO ZHES
BYA BA YIN NO, ,'DIR CHED DU BRJOD PA'I TSOMS KYI DON GYI RNAM
PAR 'GREL PA RTZOM PAR 'DOD PA LA, DRI BA'I TSIG RNAM PA BZHI
DANG POR 'BYUNG BA

YIN TE, 'DI TSUL JI LTA BUR BSTAN PA DANG, GANG GIS BSTAN PA
DANG, GANG LA BSTAN PA DANG, CI'I PHYIR BSTAN PA'O, ,GANG LA
KHYOD 'GREL PA RTZOM PA'I NGAL BA CHEN PO 'DI LTA BU MYONG BAR
BYED DE, GANG GI PHYIR BSHAD PA'I NGO BO YONGS SU SHES PA MED PAR
NI DE'I RNAM PAR 'GREL

PA BRTZAMS PAR MI RIGS SO, ,STON PA PO MED PAR TSIG 'BYUNG BA MI
RIGS TE, TSIG LA 'JUG PA NI STON PA LA RAG LUS PA'I PHYIR TE,
STON PA KHYAD PAR CAN GYI TSIG LA NI DON BZANG PO MED KYANG DGA'
BAS GUS PAR BYED PA'I PHYIR GSUM GYIS NYE BAR 'GOD PA YIN NO, ,JI
LTAR TSE'I RIG

@47A *, ,BYED LA STZOGS PA BSTAN PA LA YANG STON PA'I KHYAD PAR
GANG ZHE NA, 'DI LAS LUS 'BYUNG BA YIN NO ZHES BSHAD PA NYE BAR
SBYOR RO, ,'BREL PA MED PA'I TSIG TU GYUR PA MU STEGS KYI LUNG
LAS BLANGS PA NI TSIG RAB TU BZANG PO YIN DU ZIN KYANG MKHAS PAS
LEN

PAR MI 'GYUR TE, MI GCAD BA'I PHUNG PO LAS BU RAM SHING PHYUNG BA
LTA BU'O, ,DGOS PA MED PA NI LUNG KHYAD PAR CAN LA BRTEN PA YIN
YANG, JI LTAR GSER GYI RI'I RTZE MO LAS BYUNG BA'I DUG LTA BUR
DGOS PA MED PA YIN TE, BDAG LA PHAN PAR 'DOD PA RNAMS KYI DON
KHYAD PAR CAN MED DO, ,

DE LTAR BSTAN PA'I DGOS PA DANG BRJOD PA YOD NA NI 'BREL PA DANG
BRJOD PAR BYA BA YANG YOD PA NYID DU 'GYUR TE, DE MED NA DE NYID
KYANG MED PA'I PHYIR DRI TSIG THA DAD PAR MA BYAS SO, ,DE LA RE
ZHIG DANG PO'I RTZOD PA DE'I LAN BSTAN PAR BYA STE, SANGS RGYAS
KYI GSUNG CHED DU BRJOD PA NI YAN LAG BCU

GNYIS KYI NANG DU BSTAN PA'I PHYIR MDO JI LTA BA BZHIN NO, ,SANGS
RGYAS KYI GSUNG DE YANG RNAM PA GNYIS TE, BSTAN PA DANG, DON GYI
BDAG NYID KYI PHYIR RO, ,GANG BSTAN PA'I BDAG NYID DE NI MING GI
TSOGS LA SOGS PA'I RANG BZHIN TE, GANG GI PHYIR MING MED PAR NI
SGRA'I DON GYI KHYAD PAR

STON PAR MI NUS SO, ,'DIR SPYI DANG LHAG MA BYA BA YIN TE STON
PAR MI NUS SO, ,GAL TE DE'I DNGOS PO DES PAR YOD NA NI BDAG NYID
MI SNANG STE, DE MA YIN PAR THA SNYAD THAMS CAD RTOGS PA MED PA
THAL BAR 'GYUR RO, ,GAL TE DNGOS PO MED NA NI DE LTAR DON SHES
PAR BYED PA YANG MED DE

DE'I PHYIR MED PA NI RI BONG GI RVA LA SOGS PAS RNAM PAR SHES PA
BSKYED PAR MI 'GYUR BA'AM, YANG NA SA BON LA SOGS PAS MYU GU LA
SOGS PA'O, ,DE YANG GSUNGS PA, DON RTOGS YOD PAR BYA BA NI,
,DNGOS PO YIN PHYIR MYU GU BZHIN, ,DE PHYIR YOD PAR GYUR NA YANG,
,SA BON LA

SOGS MI 'DOD DE, ,DUS SU MYU GU SKYES PA NA, ,SA BON NYAMS PAS
NYE BAR MTSON, ,DE YIS 'PHANGS PA NYID KYIS NI, ,SA BON JI BZHIN
DE 'BYUNG NGO, ,DE BZHIN MING LA SOGS PA'I SHES, ,DON RNAMS 'DRA
BAR SHES GYUR CING, ,DES NA THA SNYAD DE 'JUG STE, DE MED 'GRO

@47B BA DE DAG MED, ,GANG GI PHYIR 'DAS PA DANG, MA 'ONGS PA
DANG, THAG RING BA DANG, PHRA BA DANG, GTAN DU MED PA LA SOGS PA
RNAM PAR GNAS PA LA RANG DBANG GIS YID KYI RNAM PAR SHES PA 'JUG
PAR MI 'DOD LA, DBANG PO'I RNAM PAR SHES PAS 'JUG PAR 'DOD DE,
DBANG PO'I RNAM

PAR SHES PA LA RAG LUS PA'I PHYIR, DE KHO NA NYID MA MTHONG BA LA
YID KYI RNAM PAR SHES PA 'BYUNG NGO, ,DE LA NI DBANG PO'I SHES PA
'JUG PA YANG MED DE, DA LTAR BYUNG BA'I YUL YIN PA'I PHYIR LHAG
MA LA DBANG PO'I SHES PA 'BYUNG NGO, ,YUL MED PAR NI SHES PA YANG
MI 'BYUNG STE,

GNYIS LA BRTEN NAS RNAM PAR SHES PA 'BYUNG NGO, ,ZHES KHAS LEN
PA'I PHYIR SGRON MA BZHIN NO, ,MING GI TSOGS LA SOGS PA BSGRUB PA
'DIR TSOGS TZAM GYI MTSAN NYID BRJOD PAR BYA STE, DE LA RE ZHIG
MING 'DOGS PA NI DANG PO MING 'DOGS PA DANG 'JUG PAR 'DOD PA DAG
DANG, RTOG PA

DANG DPYOD PA GNYIS KYIS LAN DU MAR YID KYI RNAM PAR SHES PAS
BRTAGS TE, DE NYID DU SKYES BU DNGOS PO LA CHAGS PA'I PHYIR LAN
DU MA ZHIG TU LAG PA LA RMA RNYING DUS DE NYID DU DON THAMS CAD
DANG 'DRA BAR BYED PA YIN PAS MING LA SOGS PAR 'GYUR RO, ,DE LA
THA SNYAD 'DOGS PAS BSTAN PAR BYA

STE; GZHAN DU GO BAR BYA BA'I PHYIR MING GI SGRA'I BRDAS BTAGS PA
YIN TE, BRDA CHAGS PA DANG, YANG RNA BAS DE MNYAN CING LEN PAS
RTOG PA DANG, DPYOD PA'I YID KYIS BRTAGS TE SNGA MA BZHIN DU MING
LA SOGS PA SKYE BA'I RIM GYIS 'GYUR TE, MYUR DU 'JUG PA'I PHYIR
YANG SKAD CIG

MA'I RGYUN GYIS SKAD CIG MA NYID DU BSTAN TO, ,DE NYID KYI DBANG
DU BYAS NAS CHOS MNGON PA LAS GSUNGS PA NGAG LAS MING 'JUG PAR
'GYUR RO, ,MING LAS DON STON PA YIN TE, DE YANG SMRAS PA, NGAG
DANG YI GE LAS NI MING, ,DE DAG LAS NI TSIG SHES BYA, ,DBYE BAS
MTSON

PA'I DBYE BA NI, ,DNGOS PO SNA TSOGS SHES PAR BYA, ,GANG YANG DON
GYI BDAG NYID KYI SANGS RGYAS KYI GSUNG DE NI ZAG PA MED PA'I
TING NGE 'DZIN DANG, TSUL KHRIMS DANG, SHES RAB KYI NGO BO MDO
SDE DANG 'DUL BA DANG MNGON PA'I CHOS NYID KYI BDAG NYID DE, DE
YANG DRI MED RTZE GCIG

@48A *, ,TSUL KHRIMS DANG, SHES RAB RANG BZHIN RIM BZHIN DU, ,SDE
SNOD KYI NI DGE BSKYED DE, ,RNAM PAR SMIN PA RNAM GROL BYED, ,CES
GSUNGS SO, ,DE BAS NA RNAM PAR GZHAG PA NI 'DI YIN TE, BSTAN PA'I
BDAG NYID KYI CHED DU BRJOD PA NI MING

GI TSOGS LA SOGS PA'I DNGOS PO'O, ,DON GYI BDAG NYID NI ZAG PA
MED PA DANG, TING NGE 'DZIN LA SOGS PA'I RANG BZHIN SDE SNOD GSUM
LAS BSDUS PA YIN PA'I PHYIR RO, ,SUS NYE BAR BKOD CES BYA BA
BSTAN PA DE'I LAN BSTAN PA'I PHYIR SMRAS PA, 'DI'I STON PA PO NI
RNAM PA GNYIS TE,

STON PA PO DANG, SDUD PA PO'I DBYE BAS SO, ,GANG GI PHYIR DE
BZHIN GSHEGS PA NI TSIG GI DON LUS PA MED PA'I DE BZHIN NYID
KHYAD PAR DU RTOGS PAR SPYOD PA'I PHYIR BDE BAR GSHEGS PA THAMS
CAD KYIS BSTOD DE CHED DU BRJOD PA BSTAN PA NI NYID KYIS KHYAD
PAR DU GSUNGS PA YIN PA'I

PHYIR DANG, BDE BAR GSHEGS PA MA LUS PAS GSUNGS PA'I PHYIR TE,
'DI NYID NAS BSHAD PA, RGYAL BAS CHED DU BRJOD GSUNGS PA, ,ZHES
BYA BAS BSTAN TE, DE YANG SMRAS PA, KHYAD PAR DON LDAN CHED DU
BRJOD, ,SANGS RGYAS RNAMS KYIS RAB GSUNGS PA, ,LEGS PAR

GSUNGS PA 'DI LTA BU, ,GZHAN GYIS BRJOD PAR MI NUS SO, ,SDUD PA
PO NI, 'PHAGS PA CHOS SKYOB YIN LA, ,DE YANG 'DI LTAR THOS TE,
MNYAN DU YOD PA NA DED DPON ZHIG GI CHUNG MA RANG GI KHYIM THAB
DANG PHRAD PA LAS DE SEMS CAN DANG LDAN PAR GYUR KYANG RTAGS MI
MNGON PAS DES MA SHES

TE; 'DI NI SEMS CAN DANG MI LDAN NO ZHES THAMS CAD NGES PAR GYUR
TO, ,DED DPON DE YANG DUS JI LTA BA BZHIN DU TSONG ZONG BLANGS TE
YUL GZHAN DU SONG NGO, ,DE'I CHUNG MA RIM GYIS SEMS CAN NANG DU
CHER SKYES PA DANG, BSAM PA, KYI HUD 'DI LTA BU SKYES PAS RING PO
MI THOGS PAR BDAG GI

NGO BO 'ONG BAR 'GYUR LA, BDAG GIS NYES PA MED PAR YANG NYES PAR
SPYAD DO ZHES SHES PAR 'GYUR ZHING, NYE DU'I 'KHOR THAMS CAD KYIS
KYANG SHES PAR 'GYUR RO ZHES BSAMS NAS, NGO TSA BAS YID BRTAN
PA'I 'KHOR LA SHES PAR BYAS NAS NAD KYIS THEBS SO ZHES G-YO BYAS
TE GSANG NAS

@48B DE NA 'DUG PA DANG, JI TZAM ZHIG NA SHIN TU MDZES PA'I BU
ZHIG BTZAS SO, ,DE SHIN TU YID DU 'ONG ZHING BLTA NA SDUG LA SDUG
PA'I BU YIN YANG 'PHYA BA LA 'DZAM PA'I PHYIR SNYING GI PHYOGS
LAS SNYING PHYUNG BA BZHIN DU KHYIM NAS MTSAN MO YID BRTAN PA'I
NA CHUNG ZHIG GI LAG TU GTAD DE, SRANG BAR

DU KHYIS ZOS PA JI BZHIN DU CI'I PHYIR MI 'DUG PA ZHES SKYE BA
GZHAN DAG DU MA LA SDIG PA BSAGS PA'I RNAM PAR SMIN PA'I DBANG
GIS KHYE'U DE RGYAL PO'I LAM SRANG ZHIG TU BOR RO, ,DE YANG SNGON
GTUM PO TSANGS PAS BYIN ZHES BYA BA'I MDUN NA 'DON DU GYUR TE,
TSAD MED PA'I SKYE BO GSAD PAR BYA BA YONGS SU

GTANG ZA LAS GYUR PA'I BSOD NAMS KYI MTHUS KHYI DANG GLANG DANG
GLANG PO CHE DANG RTA DAG GIS YONGS SU BSRUNGS SO, ,'DI NI GDUL
BA'I DUS LA BAB PO SNYAM DU DGONGS NAS THO RANGS KYI DUS SU BCOM
LDAN 'DAS DGE SLONG GI TSOGS KYIS YONGS SU BSKOR ZHING BYON TE,
'DI NI MNYAN YOD DU TSONG

DPON CHEN POR 'GYUR ZHING YUN RING POR BDE BA NYAMS SU MYONG NAS
NGA'I BSTAN PA LA RAB TU BYUNG STE, DGRA BCOM PA NYID MNGON SUM
DU BYED PAR 'GYUR RO ZHES LUNG BSTAN TE, ,RGYAL PO GSAL RGYAL LA
GTANG NAS RGYAL PO CHEN PO CHOS SKYOB CES BYA BA'I KHYE'U 'DI
YONGS SU GSOS SHIG CES BKA'

STZAL TE, DES NA 'DI'I MING DU GYUR TE, ,TSONG DPON CHEN PO ZHES
BSTAN PAS DE LTA NA NI BDAG GI BUR 'GYUR NA RIM GYIS TSONG DPON
CHEN POR 'GYUR RO ZHES RGYAL PO LA TSONG DPON ZHIG GIS DON DU
GNYER TE BLANGS PAS DES DE LA BYIN NO, ,DE YANG CHUNG MA MI SRUN
PA ZHIG YOD PAS 'THABS TE, DE 'DI

SKAD DU CI RE ZHIG BU GSUM DANG BU MO BZHI YOD BZHIN DU 'DI BU
SKAL DU BYAS TE GSOS PAS CI ZHIG BYA ZHES ZER ZHING KHYE'U DE
GSAD PA'I PHYIR MI MTHUN PA DUG GIS SPAGS PA'I BZA' BA DANG BTUNG
BA YONGS SU LONGS SPYAD PA DANG, BSREG PA DANG, GLANG PO CHE
DANG, RTA'I BRES DANG, SHING RTA 'DREN PA'I

BAR DAG TU BOR BA DANG, GRONG KHYER GYI PHYI ROL DU RDZA MKHAN
GYI GSEB DAG TU GZHUG PA DANG, GRONG STONG PA DAG TU KHYER BA LA
SOGS PA'I THABS KYIS 'BAD PAR BYAS KYANG DE'I SROG DANG BRAL BAR
MA NUS TE, BDAG NYID KYI BU GSUM 'CHI BA NYI TSER ZAD DO, ,ZAS SU
SGRUB PA'I SNOD BZHI MCHAN KHUNG

@49A *, ,DU THOGS TE, RANG SANGS RGYAS MDUN NA YOD PA LA SBYIN
PA'I PHYIR 'ONGS PA LAS KHYI GSUM ZHIG YOD PA 'ONGS TE SHIN TU
KHROS SHING ZUG PAS RDZA MKHAN GYI RDZA MA BSREG PA'I GNAS SU
BCUG STE, DE CI'I PHYIR MA SHI ZHES BYA BA'I NGAG GI LAS KYI RNAM
PAR SMIN PAS SO, ,DE

GRONG DE NA 'DUG PA LAS KHYE'U'I LAG PA NYID YID BRTAN TE KHYIM
MA'I NANG DU LAS PA DAG LA YI GE BSKUR RO, ,RING PO MI THOGS PAR
RGYAL PO'I KHAB NAS 'ONG BAR 'GYUR RO, ,ZHES THOS PA DANG, DUB
PAS SGO KHANG DU MTHE'U CHUNG GIS MDZUB MO LA YI GE DKRIS TE
KHYE'U GNYID LOG PAR GYUR TO, ,PHUN

SUM TSOGS PA DANG RGUD PA NI LAG PA'I MTHIL 'DI LA YOD DO ZHES
MTSAN MKHAN DAG GI TSIG MNYAN TE, MYUR DU RJE'U RIGS KYI RIGS
TSONG DPON GYI BU MO 'ONGS NAS DE'I SOR MO LAS YI GE PHYUNG STE
BLTAS NA, BDE LEGS SU GYUR CIG ,GRONG GI PHYI ROL NAS TSONG DPON
CHEN PO'I RIGS MTHON POR

BYUNG BA ZHES BYA BAS KHYIM MI NANG LAS PA LA SPRING PA, YI GE
'DI MTHONG MA THAG NYID DU NGA'I RIGS RGYUN GCOD PAR BYED PA NYID
GSANG STE KHYIM SGOR BRDEGS SHING GSAD PAR BYOS LA DONG GI NANG
DU CHUG CES SO, ,DE NAS DE BSOD NAMS KYI MTHUS YONGS SU BSKUL BAS
DES DE BSAL NAS YI GE

GZHAN DU BRIS TE, BDE LEGS SU GYUR CIG ,JI SRID DU YI GE 'DI
MTHONG MA THAG TU NGA'I YID LA RE BA RDZOGS PAR BYED PA'I RGYUN
DU GYUR PA, SHIN TU YID DU 'ONG BA'I GZUGS CAN KHYE'U DE LA NGA'I
BU MO DE SBYIN PAR BYA STE, DGE BA'I TSOGS RGYUN MI CHAD PA YIN
PAS DE LA BYIN CIG ,DUS 'BYOR PA

YANG 'DI NYID YIN TE, GANG BDAG MED NA YANG KHYED NYID KYIS 'DI
LA NAN TAN GYIS SHIG CES NAS RGYAL PO DANG BLON PO LA SOGS PA
THAMS CAD KYIS MNGON SUM DU RGYA CHER THAMS CAD BYAS SO, ,TSONG
DPON YANG PHYI 'BRED KYI DUS SU PHYIN TE, DE'I GTAN THOS PA DANG,
KHRAG DRON MO SKYUGS TE SHI'O, ,

RGYAL PO CHEN PO DES KYANG KHYE'U DE TSONG DPON GYI GO 'PHANG LA
BZHAG NAS, DE'I 'OG TU KHYIM GYI BDE BA NYAMS SU MYONG NAS RAB TU
BYUNG STE, DGE SBYONG GI 'BRAS BU'I MCHOG THOB PAR GYUR TO, ,BDAG
NI CHOS KYIS YONGS SU SKYABS PA YIN TE, BSTAN PA'I CHOS NI CHOS
THAMS CAD KYI RTZA BA YIN

@49B PA'I PHYIR, DE NYID DU DE LHAG PAR CHOS KYIS 'JIG RTEN RJES
SU GZUNG BAR BYED 'DOD PA'I BLO SKYES TE, BDE BAR GSHEGS PA THAMS
CAD KYI ZHAL NAS GSUNGS PA'I TSIGS BCAD 'DI DAG BSDU BA BYAS SO,
,DE YANG SANGS RGYAS BCOM LDAN 'DAS BZHUGS PA NYID NA YIN TE,
GZHAN DU

NA GANG YANG BDAG GIS BRAM ZE'I TSOMS BSHAD DO ZHES BYA BA NI
BTZUN PA DGE 'DUN BSRUNGS KYIS BRAM ZE'I TSOMS BSHAD PA DANG,
DGA' BO'I MA'I MDO LAS KYANG CHED DU BRJOD PA PHA ROL DU 'GRO BA
YIN NO, ,SDE SNOD PHRAN TSEGS LAS KYANG DA LTAR BYUNG BA 'DI NYID
KYI RIM PA BRJOD PAR SNANG STE, DGE SLONG

DAG 'DI LA CHOS SHES PAR BYA BA NI 'DI LTA STE MDO'I SDE DANG,
DBYANGS KYIS BSNYAD PA LA SOGS PA'I GSUNG RAB MANG PO NYAMS PA
THOB PAR 'GYUR RO, ,GAL TE BYE BRAG TU SMRA BA'I GZHUNG DANG 'GAL
LO ZHE NA, DES NI DGONGS PA MA RTOGS PA'I PHYIR STON PA 'DAS TE
GSUNG RAB LAS BTZUN PA CHOS

SKYOB KYIS CHED DU BRJOD PA'I TSOMS BYAS PA BZHIN NO ZHES BYA BA
GANG BYE BRAG PAS BSHAD PA 'DI'I DON NI STON PA 'DAS PA'I GSUNG
RAB DE DANG DE DAG LAS BSDUS PA NI 'PHAGS PA K'A TY'A YA NA'I BUS
YE SHES LA 'JUG PA LAS BSDUS PA BZHIN DU, SANGS RGYAS BCOM LDAN
'DAS BZHUGS PA NYID NA

BTZUN PA CHOS SKYOB KYIS CHED DU BRJOD PA'I TSOMS YANG DAG PAR
BSDUS PA YIN PA'I PHYIR RO, ,DRI BA GSUM PA'I LAN BSTAN PA NI DE
BZHIN GSHEGS PA'I GSUNG RAB LAS NYE BAR BSDUS PA YIN TE, GANG GI
PHYIR BCOM LDAN 'DAS KYIS SEMS CAN GYI 'JIG RTEN MA LUS PA LA
THUGS BRTZE BAS GDUL

BDAG GI BSAM PA DANG BAG LA NYAL YONGS SU MKHYEN PAS DE DANG RJES
SU MTHUN PAR SKYE BO DE DANG DE DAG DANG, GANG ZAG DE DANG DE DAG
GI DBANG DU MDZAD NAS TSIGS BCAD DE DANG DE GSUNGS TE, DE LAS
KYANG TSOMS KYI RIM PA 'DI NYID DU BSDUS SHING GZHAG PA YIN NO,
,CI'I PHYIR ZHES PA DE'I LAN

NI BSTAN BCOS KYI DGOS PA NGES PAR BRJOD DGOS PA'I PHYIR TE, GANG
DU YANG DGOS PA DANG BRAL BA LA NI RTOGS PA DANG LDAN PA DAG 'JUG
PAR MI 'GYUR TE, JI SKAD DU BSHAD PA, GANG PHYIR BSTAN BCOS THAMS
CAD DAM, ,LAS KYANG RUNG STE LA LA DAG ,JI SRID DGOS PA MA BSTAN
PA, ,DE NI DE

@50A *, ,SRID SU ZHIG LEN, ,ZHES PA'O, ,SGRUB PA YANG RNAM PA
GNYIS TE, DAD PA DANG CHOS KYIS RJES SU 'BRANG BA'I DBYE BAS SO,
,DE LA DAD PAS RJES SU 'BRANG BA NI GZHAN GYI DRING LA 'JOG CING
'JUG ,RJOD CIG CES BSTAN NA BRJOD PAR BYA BA'I DGOS PA LA MI RTOG
PA NYID DU

'JUG PAR 'GYUR TE, CHOS KYIS RJES SU 'BRANG BA NI MA YIN NO, ,DE
NI GANG GI PHYIR DGOS PA BRTAGS NAS 'JUG PA YIN TE, NGAN DANG
BCAS PA DANG DON MED PA MTHONG NAS RTZOM PA'I PHYIR RO, ,DE BZHIN
DU CI 'DI LA DE'I DGOS PA THABS DANG MTHUN NAM MI MTHUN ZHES RTOG
PA'O, ,DE LA RE ZHIG STON

PA RNAM PA GNYIS BSTAN PA LAS, DANG PO'I DGOS PA NI DNGOS PO'I DE
BZHIN NYID BSTAN PA'I PHYIR, GDUL BYA DAG LA 'DI SKAD GSUNGS TE,
DE YANG DE BZHIN NYID RTOGS PA'I PHYIR RO, ,GANG GI PHYIR DE
BSTAN PA MED PAR NI DE BZHIN NYID RTOGS PA MED DE, DAM PA'I CHOS
BSTAN PA'I LAG PA

SBYIN PAS SKAL BA JI LTA BA BZHIN DU 'DREN PAR MDZAD PA'I PHYIR
RO, ,DE BZHIN NYID RTOGS PA YANG MYA NGAN LAS 'DAS PA SHES PA
DANG RNAM PAR GROL BAR 'GYUR ZHES PA STE, LUNG LAS DE NYID SHES
PAS NGES PAR LEGS PA RTOGS ZHES PA'I TSIG GIS SO, ,MYA NGAN LAS
'DAS PA YANG DGOS PA

THAMS CAD KYI MTHAR THUG PA YIN TE, 'BRANG BU'I MTHAR THUG PA'I
NGO BO YIN PA'I PHYIR, JI SRID DU BSHAD PA, GANG GI PHYIR DGOS PA
RGYUD PA 'DI NI MCHOG TU MTHAR THUG PA MA YIN NO ZHES PAS SO,
,BRJOD PAR BYA BA NI PHUNG PO LNGA DANG 'DUS MA BYAS GSUM YIN TE,
'DI LTAR KYE MA 'DU BYED

RNAMS MI RTAG ,CES BYA BA 'DIS NI PHUNG PO LNGA BSHAD DO, ,DE DAG
NYE BAR ZHI BA BDE, ,ZHES BYA BA 'DIS NI SO SOR BRTAGS PA'I 'GOG
PA CHOS THAMS CAD BDAG MED PAR MTHONG BA'I SHES RAB STE, GANG
'DIS NI NAM MKHA' DANG SO SOR MA BRTAGS PA'I 'GOG PA YANG BRJOD
DO, ,DE LTAR BSTAN

PA DANG DE LTAR BRJOD PAS NI BRJOD PA DANG, BRJOD PAR BYA BA'I
MTSAN NYID 'BREL BA NYID DU BSTAN PA YIN NO, ,SDUD PA PO'I DBANG
DU BYAS NAS DGOS PA LA SOGS PA BRJOD PAR BYA STE, BDE BA GSHEGS
PA THAMS CAD KYIS GSUNGS PA LAS 'BYUNG BA'I TSIGS BCAD KYI KHYAD
PAR RNAMS LA

@50B RIGS MTHUN PA'I TSOMS RE RER NYE BAR BKOD PA'I PHYIR JI LTAR
YANG DON 'DRA BA DAG MTSON PAR BYED PA'I TSIGS BCAD KYI KHYAD PAR
DAG GCIG TU BSDUS SHE NA, DON 'DI LAS BRTZAMS PA STE, CI'I PHYIR
ZHE NA, BDE BLAG TU ZIN PA DANG, SEMS PA LA MI G-YENG BA DANG,
SMAD PA MED PA DANG,

GSAL BAR BYA BA LA SOGS PA'I PHYIR RO, ,SKUD PA LA BRGYUS PA'I ME
TOG DANG, G-YOS ZIN PA'I KHA ZAS DANG, MGAR BA MKHAS PAS BRDUNGS
PA'I RGYAN DANG, RGYU RKYEN TSOGS PA'I MAR ME BZHIN DU STE GO
RIMS BZHIN NO, ,JI LTAR SKUD PA LA BRGYUS PA'I ME TOG NI BDE BAS
BLANG BA DANG LONGS

SPYAD DU RUNG BA YIN TE, DE BZHIN DU TSIGS SU BCAD PA TSOMS SU
BKOD PA YANG NGO, ,JI LTAR YANG G-YOS SU BYAS PA'I KHA ZAS DAG LA
LTOS SHING MNGON PAR 'DOD PAS BLTAS NA DE G-YENG ZHING 'KHRUG PA
MED PAR 'GYUR TE, DE BZHIN DU BSTAN PA DANG PO 'DRA BA DAG LA
'DUL BA'I SKYE BO SGRUB PA

DAG GIS TSIGS BCAD LEN PA NA G-YENG BA MED PAR 'GYUR RO, ,BAR
CHAD MED PAR 'BAR BA'I MES ZAS BSGRUB CING RGYUN MI 'CHAD PA 'DAS
GLANG PO CHE MA RUNG PA 'DUL BA YIN NO, ,BAR MA CHAD PAR GTZUB
SHING GIS GTZUBS NA NI ME 'BYUNG STE, DE NYID KYIS NA RTAG PAR
'DZIN PA'I GDUL BYA DAG GI

DON DU MI RTAG PA'I TSOMS BKOD PA YIN NO, ,'DOD PA DAG LA BDE BAR
'DZIN CING SBYOR BA DANG LDAN PA LA NI 'DOD PA'I TSOMS LA STZOGS
PA YIN NO, ,JI LTAR YANG BZO BO MKHAS PAS BRDUNGS PA'I RGYAN LA
NI DAM PA RNAMS KYIS BSNGAGS PA YIN TE, DE BZHIN DU SKYE BO MKHAS
PA DAG GIS

YANG DAG PAR BSDUS PA'I BSTAN PA YANG NGO, ,JI LTAR YANG RGYU
RKYEN TSOGS PA'I MAR ME NI SHIN TU 'BAR BA YIN TE, DE BZHIN DU
NYE BAR SBYAR TE BSTAN PA'I DBANG GIS BLO'I KHA 'BYED PAR 'GYUR
RO, ,DE LTAR RIM PA 'DIS BLO DAG PAR GYUR NA NI SPANG BAR BYA BA
SPONG BA DANG, BLANG BAR BYA BA LEN CING,

DES NA BYA BA BYAS PAR 'GYUR TE, LHAG MA NI SNGA MA BZHIN NO,
YANG DAG PAR PHYE BA DANG, ,BRJOD PAR BYA BA NI TSIGS BCAD KYI
TSOMS NYE BAR BKOD PA YIN TE, BRJOD PA DANG BRJOD PAR BYA BA'I
MTSAN NYID KYIS 'BREL PA YANG YIN NO, ,YANG DAG PAR PHYE BA DANG,
BRJOD PA DE MED PAR MI BSHAD PA GSAL BAR MI 'GYUR

@51A *, ,TE; JI SKAD DU BSHAD PA, JI LTAR LUS 'DI MA G-YOGS
KYANG, ,MGO NI RAB TU G-YOGS PA'I MIS, ,RAB TU GSAL BAR MI 'GYUR
BA, ,DE BZHIN BSTAN BCOS PHYE SPANG BA'O, ,JI LTAR LUS LA GOS
GYON KYANG, ,GDONG NI BKAB PA MA BYAS MI, ,SHIN TU

GSAL BAR 'GYUR BA STE, ,DE BZHIN BSTAN BCOS PHYE LDAN PA'O,
,MTSAN MO MAR ME MED PA YI, ,KHYIM NA DKA' BAS STEN PAR BYED, ,DE
BZHIN BRJOD BYA MED PAS NI, ,BSTAN BCOS DKA' BAS BSTEN PAR 'GYUR,
,ZHES SO, ,DE STE CI'I PHYIR DANG POR MI RTAG PA'I TSOMS BKOD PA
ZHES BYA BA LA

STZOGS PA TSOMS KYI GO RIMS KYI RGYU BRJOD PAR BYA'O, ,DGE BA'I
RTZA BA THAMS CAD BSAGS PA LA SPRO BA'I RGYU NYID KYI PHYIR DANG,
DE LAS MI RTAG PA'I 'DU SHES SKYE PA'I PHYIR MI RTAG PA BSTAN TE,
DE LA RAG LUS PA'I PHYIR RO, ,'DI LTAR RTAG PAR 'DZIN PA SNGON DU
'GRO BAS NI BDAG TU LTA'O, ,DE'I

RGYUS NI NYON MONGS PA THAMS CAD 'BYUNG NGO, ,NYON MONGS PA'I
RGYUS NI MI DGE BA THAMS CAD 'BYUNG NGO, ,DE LAS NI SDUG BSNGAL
GYI DRA BA THAMS CAD RAB TU 'PHEL LO, ,GANG GI TSE YANG MI RTAG
PA BSTAN PA, KUN TU MNYAN PA DE'I TSE MI RTAG PA'I 'DU SHES SKYE
BAR 'GYUR RO, ,DE LAS NI BDAG

MED PA MTHONG BAR 'GYUR RO, ,DE LAS NI 'DOD CHAGS LA SOGS PA KUN
TU MI SPYOD CING DGE BA STZOGS PAR 'GYUR RO, ,DE LAS NI BDE BA
SKYE BAR 'GYUR BA YIN PA'I PHYIR DANG POR MI RTAG PA'I TSOMS BKOD
DE, DE LA SOGS PA GZHAN YANG SKABS JI LTA BA BZHIN DU BRJOD PAR
BYA'O, ,DANG POR

BRJOD PAR BYA BA 'DI DAG MA LUS PAR BSTAN NAS DA NI TSIG GI RNAM
PAR DBYE BA BSHAD DO, ,DE LA CHED DU BRJOD PA DGOD PA LA SKABS MA
YIN PA BRJOD PA MI RIGS SO ZHE NA, DE NI SKABS NYID DU 'PHAGS PA
CHOS SKYOB KYIS BKOD PA'I TSIGS BCAD GNYIS YIN TE, DANG POR DE
DGROL PAR

'DOD NAS SMRAS PA, RNAM SOL LA ZHES BYA BA LA SOGS PA SMOS SO,
,PHUN SUM TSOGS PA THAMS CAD KYI RTZA BA NI CHOS MNYAN PA YIN
PA'I PHYIR, DE'I THABS KYANG DOR BAR BYA BA DANG BLANG BAR BYA BA
SPANG ZHING BLANG PA'I TSUL YIN TE, THABS DES CHOS MNYAN PA LA
'JUG PAR BYA BA'I PHYIR DANG PO'I

@51B TSIGS BCAD BSTAN TO ZHES BYA BA NI 'DI'I BSDUS PA'I DON TO,
,TSIG GI DON BSHAD PAR BYA STE, RNAM SOL LA ZHES BYA BA NI RNAM
PAR BSAL BAR BYA STE, GNYEN POS BSAL BA DANG, DOR BA DANG, SPANG
BA NYID DE RGYUD LAS RING DU THA DAD PAR BYAS PA ZHES BYA BA'I
DON TE, SNANG BA'I 'DU SHES KYIS

GNYID DANG RMUGS PA SEL BAR 'GYUR RO ZHES GSUNGS PAS SO, ,'O NA
BKRA SHIS PA LA SOGS PA NI BSTAN BCOS DAG LA GSAL BAR GRAGS PA
YIN TE, DE BAS NA DAM PA RNAMS KYI SPYOD PA BSTAN PA'I PHYIR DANG
POR BKRA SHIS PA'I TSIG BRJOD PAR BYA BA YIN NA, RNAM SOL LA ZHES
BYA BA'I

TSIG 'DI NI YONGS SU SPANG PA'I RNAM GRANGS YIN TE, DE NI BSTAN
BCOS YONGS SU SPONGS SHIG CES MTSON PAR 'GYUR RO ZHE NA, SMRAS
PA, 'DI NI NYES PA MED DE, SANGS RGYAS KYI GSUNG LA NI SPONG BA
GTZO BA NYID KYI PHYIR DON GTZO BOR BYA BA YIN PAS DE NYID LA
BKRA SHIS PA'I TSIG CES BYA BA NYES PA MED

DE; DE'I PHYIR 'DI LTAR CHOS MNYAN PA'I CHED DU MA DAD PA SPONG
BA NI BKRA SHIS PA'O, ,RAB TU BYUNG BAS KHYIM NA MI GNAS SHING
MTHONG BA'I LAM GYI MTHONG BAS SPANG BAR BYA BA'I PHRA RGYAS
DANG, BSGOM PA'I LAM GYI ZAG PA DANG BCAS PA THAMS CAD DANG,
PHUNG PO LHAG MA MED PA'I MYA NGAN LAS 'DAS PA'I

DBYINGS SU PHYIN PA NI 'DUS BYAS THAMS CAD YONGS SU GTONG BA LA
YANG SHIN TU BKRA SHIS PA'O, ,GANG GI PHYIR SPANG BAS NI SDUG
BSNGAL THAMS CAD 'JOMS PAR BYED DO ZHES SHES TE, DE YANG SMRAS
PA, GZHAN DBANG JI SNYED YOD PA DAG ,DE NI SDUG BSNGAL BKRA MI
SHIS, ,GANG GIS YONGS SU SPANGS

PA DE; ,DE NI RAB TU BKRA SHIS 'DOD, ,CES SO, ,JI ZHIG BSAL ZHE
NA, SMRAS PA, GNYID DANG RMUGS PA ZHES BYA BA'O, ,GNYID DANG
RMUGS PA NI GNYID RMUGS SO, ,ZLAS DBYE BA THAMS CAD LA PA RI BH'A
shA LAS GCIG TU BSDUS PAS BYAS SO ZHES SMOS PAS CHO GAS GCIG TU
BYAS SO, ,GANG

GIS BSGOMS NA SEMS DANG SEMS LAS BYUNG BA RMUGS PAR 'GYUR BA DANG
BLUN PAR 'GYUR BA STE, DGE BA BYED PA LA SBYOR MI BZOD PAR 'GYUR
BA DE NI SHIN TU SBYANGS PA'I MI MTHUN PA'I PHYOGS SEMS LAS BYUNG
BA RMUGS PA STE, SEMS BLUN PAR BYED CES PA'I DON TO, ,GANG GIS
RNAM PAR

@52A *, ,SHES PA YANG 'GAG PAR BYED PA DANG, LUS KYI GZUNGS KYI
RLUNG DE NI SEMS LAS BYUNG BA GNYID CES BYA BA'I DON TE, 'DIS NI
CHOS MNYAN PA'I BGEGS SU GYUR PA GTZOR BSTAN TE MTHONG BAR BYA BA
LA MUN PA LTA BU'O, ,RMUGS PA NI NYON MONGS PA'I SA CHEN PO BA
YIN PA'I

PHYIR GCIG TU NYON MONGS PA NYID YIN TE, DES NA 'DIR BGEGS SU
RIGS BZUNG BA'I PHYIR TE, DER 'DIR DE NI BGEGS SU RIGS PA YIN NO,
,GNYID KYANG BGEGS NYID YIN NO, ,DE NI YID KYI SA PA YIN PA'I
PHYIR GCIG TU NYON MONGS PA NI MA YIN TE, LUNG LAS GNYID NI DGE
BA DANG MI DGE BAR LUNG

DU MA BSTAN PAS SO, ,RNA BA'I RNAM PAR SHES PAS BSTAN PA GZUNG BA
LA'O, ,DANG GI SGRA NI MA DAD PA LA SOGS PA YONGS SU GZUNG BA'I
PHYIR TE, DE DAG KYANG CHOS MNYAN PA'I MI MTHUN PA'I PHYOGS SO,
,DE YANG JI SKAD DU, MA DAD MED PA'I SEMS DANG NI, ,SDANG BA'AM
'KHRUG PA MED PA YIS, ,DAM

CHOS SHES PAR NUS PA YIN, ,ZHES GSUNGS SO, ,GZHAN DAG NI LHAG MA
DGAG PA YONGS SU GZUNG BA'I PHYIR RO ZHES STON TE, GANG GI PHYIR
'DOD PA LAS 'DUN PA LA SOGS PA DE YANG BGEGS NYID YIN TE, CHOS
MNYAN PA MCHOG TU 'DZIN PAS SHIN TU SPANG BAR BYA'O, ,SPANG BAR
BYA BA BSTAN NAS,

BLANG BAR BYA BA BSHAD PA, DGA' BA BSKYED DE ZHES BYA BA LA SOGS
PA SMOS TE TSIM PA DANG, YID BDE BA KHYAD PAR DU SBYAR BAR BYA'O
ZHES PA'I DON TO, ,DGA' BAR GYUR NA NI MNYAN BA LEGS PAR NYAN PAR
'GYUR TE, NAD PA LA SMAN PA CHEN POS LUNG PHOG PA BZHIN NO, ,YANG
GI SGRA NI CHOS MNYAN PA'I YAN

LAG LHAG MA GZUNG BA'I PHYIR TE, JI SKAD DU RNAM PA BCU DRUG GIS
CHOS MNYAN PAR BYA'O ZHES RGYA CHER MDO LAS GSUNGS PA'O, ,GZHAN
DU YANG GSUNGS PA, DON DU GNYER BA DANG, 'TSE BA MED PA DANG,
BRTAN PA DANG, G-YENG BA MED PA DANG, MI SMOD PA DANG, TSIG DANG
NGAG GI NUS PAS

MI BRNYAS PA DANG, SHES PAS NGA RGYAL MED PA DANG, DRAN PA MA
NYAMS PA DANG, BDAG LA PHAN PAR 'DOD PAS RNA BLAGS TE NYAN PA
DANG, DPYOD PAR NUS PA DANG, GUS PA DANG, MCHOD PA BYED PA NI
CHOS RNAM PAR DBYE BA NYAN PAR 'OS PA YIN NO ZHES SO, ,GZHAN DAG
NI YANG GI SGRA GNYIS

@52B SMOS PA THA DAD PAR BSGRUB DGOS PAS 'DIR GNYIS BSTAN PA YIN
TE, 'DI LTAR GNYID DANG RMUGS PA BSTZAL NAS YANG YID DGA' BA MI
'BYUNG BA YOD DE GANG GI PHYIR YID SKYO BAR GYUR PAS GNYID DANG
RMUGS PA MED KYANG DGA' BA MED PA DANG, YID DGA' BAR GYUR NA YANG
NGES PAR RMUGS PA DANG

GNYID DANG BRAL BA MA YIN PA, NYON MONGS PA LA DGA' BA YANG
'BYUNG BA'I PHYIR GNYI GAR YANG RANG LAS LTOS PA NYID KYIS BRJOD
PAR BYA STE, JI LTAR ME TOG DANG 'BRAS BU GNYIS KHYER TE SHOG CES
BYAS NA GNYI GA KHYER TE 'ONG GI GCIG KHYER TE SHOG CES BYAS NA
GNYIS KHYER TE MI 'ONG PA DE BZHIN NO, ,CI

ZHIG DGA' BA YIN ZHE NA, YID CES BYA BA STE, YID NYID YIN PAS YID
DE RANG GI DON NYID LA 'PHEL BAR BYA BAS SEMS ZHES BYA BA'I DON
TO, ,YANG GSUNGS PA, MNYAN BYA'I CHOS LA SA DANG NI, ,NGAN SONG
GSUM GYI RGYUR GYUR PA, ,GNYID DANG RMUGS GANG BSTZAL NAS NI,
,YID KYIS LEGS

PAR YID LA BYA, ,YID LA YANG DAG DGA' BYAS SHING, ,CHOS SMRA DAG
LA GUS BYAS TE, ,TSIG NI LEGS PAR GO BYAS NAS, ,MCHOG TU ZHI BA'I
RNAM PAR GYIS, ,ZHES SO, ,RNAM PA GNYIS PO DE BYAS NAS JI ZHIG
BSGRUB CE NA, SMRAS PA, NYON ZHES BYA BA YIN TE RNA GTOD PAR GYIS
SHIG PA STE RNA BA'I RNAM

PAR SHES PA'I YUL DU GYIS SHIG PA'I DON TO, ,SUS SMRAS SHE NA,
BDAG GIS ZHES BYA BA 'PHAGS PA CHOS SKYOB BDAG NYID NYE BAR STON
TO, ,RAB TU BSHAD PAR BYAS ZHES BYA BA NI DUS PHYI MAR BRJOD PAR
BYA'O ZHES BYA BA YIN TE, RAB TU ZHES BYA BA'I SGRA LAS DUS PHYI
NAS BYED PA YIN PA'I PHYIR TSA BO LTA BU STE, BU

LAS DUS PHYIS 'BYUNG BA'I PHYIR RO, ,'DIR YANG BCOM LDAN 'DAS
KYIS BSTAN PA'I PHYI NAS BDAG GIS BSHAD PAR BYA'O ZHES PA STE,
'DIS NI SANGS RGYAS KYIS GSUNGS PA NYID DU MTSON PA YIN NO, ,DE
GANG YIN ZHE NA, SMRAS PA, CHED DU BRJOD PA ZHES BYA BA YIN TE,
GTAN DAM PA ZHES BYA BA'I DON TO, ,JI

SKAD DU GSUNGS PA, CHED DU BRJOD PA MCHOG TU RNAM PAR 'ONG PA
DANG, YID MGU BAR BYED PA'I GTAM BSTAN PAR BYED CES BYA BA'I DON
TO, ,YANG CHED DU BRJOD PA ZHES BYA BA NI GTAM GYI RNAM GRANGS
YIN PA'I PHYIR TE, JI SKAD DU BSHAD PA, CHED DU BRJOD PA YANG
ZHES BYA BA NI GTAM DAS KYANG ZHES BYA BA'I

@53A *, ,DON TO, ,CHED DU BRJOD PA'AM CHED DU BRJOD PA DAG CES
BYA BA'I SGRA NI GNYI GA YANG 'GAL BA MED DE RTAGS GNYI GA LA
BRTEN PA'I SBYOR BA SNANG BA'I PHYIR RO, 'DIR YANG TSIGS BCAD KYI
KHYAD PAR SPYIR BSTAN PA YIN PAS CHED DU BRJOD PA DAG CES BYA'O,
,SANGS RGYAS KYIS

GSUNGS PA'I YAN LAG BCU GNYIS LAS 'DI NI YAN LAG GCIG YIN TE, JI
SKAD DU BSHAD PA, DGE SLONG DAG 'DI LA CHOS SHES PAR GYIS SHIG
,'DI LTA STE, MDO'I SDE ZHES BYA BA NI KUN RDZOB DANG DON DAM
PA'I BDEN PA RGYA CHE BDAG DANG MTHUN PAR BSTAN PA'I TSIG DAG LAS
TSIG RKYANG

PAS SNYING PO'I DON MDOR BSDUS PA NI MDO'I SDE YIN TE, 'DI LTA
STE GANG ZAG GCIG 'JIG RTEN DU SKYE BA'O, ,'DU BYED THAMS CAD NI
MI RTAG PA'O, ,CHOS THAMS CAD NI BDAG MED PA'O, ,MYA NGAN LAS
'DAS PA NI ZHI BA'O ZHES GO RIMS BZHIN DU DPER BRJOD PA'O,
,DBYANGS KYIS BSNYAD PA'I SDE

NI MDO'I DON GYI RJES SU YANG DAG PAR BRJOD CING LHAG PAR TSIGS
SU BCAD PA DANG LDAN PA YIN TE, 'DI LTAR NOR NI BDUN YIN NO ZHES
MDOR BSTAN NAS GSUNGS PA, DAD DANG TSUL KHRIMS NOR DANG NI, ,NGO
TSA KHREL YOD LAS SKYES NOR, ,THOS DANG GTONG BA'I NOR DAG DANG,
,SHES RAB NOR NI

BDUN PA YIN, ,SKYES PA'AM YANG NA BUD MED KYANG, ,GANG LA NOR NI
YOD GYUR PA, ,DE NI PHONGS PA MA YIN ZHING, ,DE YI 'TSO BA DON
YOD YIN, ,ZHES PA'O, ,GZHAN GYIS DRIS PAR GYUR NA TSIG KYANG RJES
SU BSTAN PA LAS BYUNG BA DANG 'BYUNG BAR 'GYUR BA DANG, DE LTAR
RJES SU BSTAN PA NI

LUNG DU BSTAN PA STE, 'DI LTA STE DPER NA LUNG DU BSTAN PA LA
SOGS PA'O, ,DE YANG, TSUL NI JI SRID RGAL NA BZANG, ,'DAS PA'I
DUS NA RNAM PAR GZIGS, ,ZHES BYA BA'I DE BZHIN GSHEGS PAR BYUNG
BA DANG, MA 'ONGS PA NA NI BYAMS PA ZHES

BYA BA DANG, DA LTAR GYI KUN DGA' BO SONG LA DGE SLONG 'DI'I GNAS
MAL CHEN PO SHOMS LA ME TOG DANG, BDUG PA DANG, LDA LDI LA SOGS
PAS BRGYAN PAR GYIS SHIG ,GANG GI PHYIR DE NI 'DI NYID KYI NUB MO
LA DGRA BCOM PA THOB PAR 'GYUR RO ZHES PA'I RIM PAS BSTAN PA YIN
NO, ,SNGA MA DANG

@53B 'BREL PA LAS BSTOD PA'I TSIG GI SBYOR BA DANG LDAN PA NI
TSIGS SU BCAD PA STE, 'DI LTAR GSAL RGYAL GYI TSIGS SU BCAD PA
DANG, BRAG GU'I TSIGS SU BCAD PA LA SOGS PA STE, RKANG PA GSUM
DANG, BZHI DANG, LNGA DANG, DRUG GI RNAM PAS BSTAN PA'O, ,GANG
ZAG LAS LA DAG BSTAN PA LA

GNAS PA KHO NA'I PHYIR KUN DU BSTAN PA DANG DGA' BA DANG SPRO BA
LA LTOS NAS RAB TU BSTAN PA NI CHED DU BRJOD PA STE, DPER NA
GLANG PO 'DI'I GLANG PO ZHES BYA BA LA SOGS PA LTA BU'O, ,MNGON
PAR BRJOD PA'I GNAS SKABS KYI TSIG NI GLENG GZHI STE GZHI 'DI
DANG 'BREL PA ZHES BYA BA'I DON TO, ,DE YANG PHAL

CHER 'DUL BA DANG RJES SU 'BREL PA DANG, ,DE'I GLENG GZHI RAB TU
'BYUNG BA'I PHYIR RO, ,DON GZHAN RTOGS PA'I PHYIR GZHAN GYI SPYOD
PA BSTAN CING DPE RGYA CHER BRJOD PA DAG NI RTOGS PA BRJOD PA
STE, DPER NA PHRA YA NA DANG, RING PO LEN DANG, MA GA DH'A BZANG
MO'I RTOGS PA BRJOD PA LTA BU DAG GO, ,PHAN TSUN

BRGYUD NGE 'ONGS NAS BSHAD PA'I SKYES BU'I GTAM NI DE LTA BU
'BYUNG BA STE, 'DI LTAR BU MO BDUN GYI RTOGS PA BRJOD PA LA SOGS
PA LTA BU'O, ,BYANG CHUB SEMS DPA'I SNGON GYI SKYES PA BU KUN DU
BRJOD PA NI SKYES PA'I RABS TE, 'DI LTA STE, THAMS CAD SGROL DANG
DRED DANG RI DVAGS LA SOGS PA'I SKYES PA'I RABS

SO; ,CHOS KYI GTAM GYI DBYE BA DANG LDAN PA RGYA CHER BSTAN PA NI
SHIN TU RGYAS PA STE, 'DI LTAR LNGA DANG, GSUM DANG, SGYU MA
DANG, DRA BA DANG, 'KHOR LO DANG, DRI BA DRUG DANG, KHAMS KYI
DBYE BA DAG GO, ,DKON MCHOG GSUM GYI LHAG PA'I KHYAD PAR GSAL BAR
BYED

BA NI RMAD DU BYUNG BA'I CHOS TE 'JIG RTEN NA RAB TU MI SPYOD PA
YONGS SU RDZOGS PA STE, 'DI LTA STE, RMAD DU BYUNG BA 'DUS PA LA
SOGS PA'O, ,MDO LA SOGS PA RNAMS KYI DON RNAM PAR 'GREL CING MING
GI LAN BRJOD PA NYE BAR STON PA NI GTAN LA BAB PAR BSTAN PA STE,
'DI LTA STE, 'JIG RTEN PA'I CHOS KYI

MCHOG GANG GIS 'DI BRJOD CES BYA BA LA SOGS PA'O, ,DES NA DE NYID
KYI PHYIR 'DI NI GSUNG RAB THAMS CAD KYI GNAS SU GYUR PA'I PHYIR
BU'I MA LTA BU YIN PAS MA MO ZHES BRJOD DO, ,CHOS KYI MTSAN NYID
MNGON SUM DU GYUR PA'I PHYIR DANG, PHYIN CI MA LOG PA'I CHOS GSAL
BAR BYED PA'I PHYIR NA MNGON

@54A *, ,PA'I CHOS SO, ,GSUNG RAB KYI TSIG BCU GNYIS MNGON PAR
BSDU NA NI SDE SNOD GSUM ZHES BRJOD DO, ,BSTAN PA SHAS CHE BA'I
PHYIR DE LAS GZHAN PA'I GSUNG RAB KYI TSIG GI YAN LAG DANG 'DRES
NA YANG CHED DU BRJOD PA ZHES BYA BA'I MING DU MI RUNG BA NYID MA
YIN TE, MON SRAN

GRE'U LA SOGS PA DANG 'BRU'I TSOGS 'DRES NA YANG MING BRJOD PA DE
BZHIN NO, ,'DIR BRJOD PAR BYA BA NI GANG ZHIG YIN, GANG GIS NI
'DI GSUNGS SHING GANG GIS MNYAN PAR BYA BA'I PHYIR, 'DI SKAD DU
BSHAD PA YIN ZHE NA, BSHAD PA RGYAL BAS GSUNGS PA ZHES BYA BA 'DI
LTA STE, SANGS RGYAS

THAMS CAD KYIS GSUNGS PA'O, ,BDUD BZHI LAS RNAM PAR RGYAL BAS
RGYAL BA STE, BDE BAR GSHEGS PA RGYAL BAS GSUNGS PA NI GSUM PA'I
BSDU BA'O, ,RGYAL PAS CHED DU BRJOD PA DAG CES KHA CIG TU BRJOD
DO, ,MANG PO'I TSIG DANG GCIG GI TSIG TU BRJOD PA THA DAD PA GNYI
GA LA YANG

'DIR NYES PA MED DO, ,'O NA NYAN THOS KYIS BSHAD PA YANG 'DI NA
YOD DE, GANG GI TSUL GYIS BSDUS PA LA SOGS PA STE, 'PHAGS PA LAN
TSVA BZANG POS BSHAD PA DANG, SO SO'I SKYE BOS BSHAD PA YANG YOD
DE, GSER GYI RI BOS ZHES BYA BA LA SOGS PA NGA LAS NUS BSHAD PA'I
PHYIR TE, DE JI

LTA BU GCIG TU RGYAL BAS GSUNGS SHE NA, SMRAS PA, SNGON SANGS
RGYAS KYIS BSHAD PA'I PHYIR TE, 'DI LTAR DRUG CU BA'I BDAG PO
RGYAL MO'I TSIGS SU BCAD PA SNGAR SANGS RGYAS KYIS GSUNGS PA 'DI
YANG GNOD SBYIN DBYIG GI MIG DANG, KLU'I RGYAL PO AE LA'I 'DAB
GNYIS KYIS PHUD PA LTA BU'O,,

TSIG DANG YI GE LA SOGS PA JI LTA BUS 'DI BKOD CING BSTAN PA
DANG, RGYAL BA YANG JI LTA BU YIN PA DE SMRAS PA, ,THAMS CAD
MKHYEN PA STON PA LO, ,ZHES BYA BA LA SOGS PA SE, CHED DU BRJOD
PA'I TSOMS 'DI ZHES BYA BA NI TSIG GI LHAG MA'O, ,RTAGS GNYI GA
YIN PA'I PHYIR 'DI NI CHED DU BRJOD

PA'AM CHED DU BRJOD PA DAG CES BYA BA NI 'GAL BA MED PAR SNGAR
BSTAN TO, ,MI LHAG PAR DANG MI NYUNG BA'I YI GE LA SOGS PA BKOD
PAS JI LTAR STON PAS BSTAN PA DE BZHIN DU PHYIN CI MA LOG PAR RAB
TU BSHAD PAR BYA'O ZHES PA'I DON TO, ,GSUNGS PA NI BSTAN PA DANG
BSHAD PA'I PAR DU'O, ,'DIS NI

@54B BCOM LDAN 'DAS RTAG TU MNYAM PAR GZHAG PA'I PHYIR SKYE DGU
DAG LA NYE BAR GNAS PA TZAM GYIS RES 'GA' MI STON CING YID BZHIN
GYI NOR BU BZHIN DU STON PA YIN TE, JI LTAR RTZIG PA LA SOGS PA
LAS STON PA YIN NO ZHES RGOL BA 'DIS GSAL TE, TSIG NI PHYI'I SDUG
BSNGAL NYID SA

BON YIN PA'I PHYIR DANG, MNYAM PAR GZHAG PA YANG SEMS NANG DU
BLTAS PA YANG YIN TE, RANG GI SA BON SPANGS PA STE, MED PA'AM SA
BON GZHAN LAS 'BRAS BU SKYE BAR MI 'DOD DO ZHE NA, RNAM PAR RIG
BYED KYANG MNYAM PAR GZHAG PA'I SEMS KYIS 'BRAS BU MNGON SUM GYIS
RJES SU

MYONG BA YIN PA'I PHYIR ME'I 'BRAS BU DU BA BZHIN DU DE LA GANG
NA YANG 'KHRUL PA MED DO, ,NYES PA RNAM PA DRUG GI DNGOS PO DANG
LDAN NA NI PHYIN CI MA LOG PA'I DON BSHAD PAR NUS PA MI SRID DE,
'DI LTA STE KUN NAS NYON MONGS PA DANG LDAN PA DANG, CI YANG MI
SHES PA DANG, LE LO DANG, SNYING RJE MED

PA DANG; MI BRTAN PA DANG, DUS KYI MTHA' RING BAR 'DOD PA YIN TE,
'DI LTA RKUN NAS NYON MONGS PA DANG LDAN PA LAS NI GANG LA RJES
SU CHAGS PAS BU LA SOGS PA DE NYID LA NI PHYIN CI MA LOG PAR STON
LA, GANG DAG LA NI MI STON PA'O, ,'DOD CHAGS DANG BRAL BA YIN NA
YANG GANG SHES PA DE

NYID KYIS NI BSTAN PAR BYA'I, GANG MI SHES PA DES NI JI LTAR
BSTAN PAR BYA STE, 'PHAGS PA MOOD GAL GYI BU CHEN PO'I SLOB MA
GNYIS JI LTAR PHYIN CI LOG TU BSTAN PA'I DPE 'DIR BRJOD DO, ,SPRO
BA MED PAS NI GANG DU RJES SU MA CHAGS SHING SHES PAR GYUR NA
YANG DES BSTAN PAR MI NUS SO, ,

SNYING RJE MED PA'I PHYIR SPRO BA LA SOGS PA DANG LDAN YANG JI
SRID DU 'DI DAG RMONGS PA DE SRID DU MCHOG YIN NO ZHES 'DI DAG LA
STON PAR MI BYED DO, ,MI BSTAN PAS NI BSTAN PA LA ZHUGS PAR BYAS
PA'I 'OG TU PHYED TZAM MI BSTAN NAS LHAG MA GZHAN DAG TU 'JUG
PA'O, ,DUS RING BA NI DUS MANG POR

BDAG 'DI NYID DU GNAS PAS GZHAN BSTAN PAR BYA'O ZHES SMRA ZHING
DE BZHIN NYID MI STON PA STE, DE BZHIN NYID STON PA'I BAR CHAD NI
DRUG PO 'DI DAG GO, ,BCOM LDAN 'DAS LA NI 'DI DAG MI MNGA' STE,
DES NA GANG DES GSUNGS PA MA LUS SHING PHYIN CI MA LOG PAR ZHES
BYA BA YIN NO, ,DE NYID KYANG 'JIG

@55A *, ,RTEN NA STON PA'I GTZO BO YIN NO ZHES TSIGS BCAD 'DI'I
DON GYIS BSTAN PA'O, ,BDAG GIS CHED DU BRJOD PA'I RNAM PA 'DI
GSUNGS SHE NA, SMRAS PA, BCOM LDAN 'DAS KYIS ZHES BYA BA LA SOGS
PA 'DI LTA STE, SNGAR BSTAN PA'I NYES PA DE DAG RGYAL BA LA MI
MNGA' BAR STON TO,

NYON MONGS PA BTZAM PA DANG LDAN PAS BCOM LDAN 'DAS TE, JI SKAD
DU GSUNGS PA, ,'DOD CHAGS DE BZHIN NA ZHE SDANG DANG, ,GTI MUG
BCOM PA'I 'DREN PA STE, SDIG PA BCOM PA GANG YIN PA, ,DE NI BCOM
LDAN 'DI YIN NO, ,ZHES PA STE, 'DIS NI SPANGS PA PHUN SUM TSOGS
PA BSTAN TO, ,DE YANG BAG

CHAGS DANG BAG LA NYAL RTZA NAS SPANGS PA YIN TE, 'DI LA NYON
MONGS PA ZAD PA MED PA'O, ,BLA MA LA SOGS PA LA BRTAN PAS NYON
MONGS PA BSTZAL BA YIN TE, JI SRID 'TSO'I BAR DU RAB TU BYUNG BA
YONGS SU BSRUNG BAR MTHONG BA'I PHYIR TE, GANG DAG LA YANG THABS
GANG GIS DUS NYUNG ZAD LA KUN DU

SPYOD PA MA YIN PA MED DE GTAN DU KUN DU SPYOD PA YANG DE RNAMS
LA YANG DAG PAR 'BYUNG BA NI MAR ME LTA BU STE, GANG GI PHYIR MAR
ME NI DUS JI LTAR DU RTZIG PA DANG SNAM BU DANG LO MA LA SOGS PAS
DE LTAR BSTZAL NA MI NUS TE, JI LTAR BAR CHAD CAN DAG LA NI MNGON
PAR MI GSAL BA YIN NO, ,DE YANG

GTAN DU BRAL BAR GRUB STE, 'DI LTAR 'DOD CHAGS LA SOGS PA DANG
GTAN DU BRAL BAR GRUB PA YIN NA, GZHAN NGAN SONG DU SKYE BA LA
SOGS PA 'DI DAG NI NGES PAR MI 'BYUNG NGO, ,DE YANG GNYEN PO DANG
BCAS PA'I PHYOGS YIN PA'I PHYIR SA BON BZHIN TE, 'DI LTAR MYU GU
SKYE BAR NUS PA'I SA

BON MI MTHUN PA'I PHYOGS MES TSIG PAR GYUR NA THAL BAR 'GYUR
ZHING NYAMS SO, ,DE BZHIN DU 'KHOR BA'I MYU GU 'BYUNG ZHING SKYE
BAR NUS PA 'JIG TSOGS LA LTA BA SNGON DU 'GRO BA'I 'DOD CHAGS LA
SOGS PA'I NYON MONGS PA DAG BDAG MED PA MA MTHONG BA DANG 'BREL
PAR GYUR NA RTZA BA DANG BCAS PAR

'GYUR TE, DE YANG GSUNGS PA, ,PHYIN CI LOG GIS 'KHOR BA NI RLUNG
GIS SPRIN GYI TSOGS BZHIN DU, ,'KHOR BAR 'GYUR TE MI RTAG BLOS,
,DE LAS LOG NA DE LAS GROL, ,ZHES SO, ,SO SO'I SKYE BO'I SEMS DRI
MA DANG BCAS PA YANG GSER LA SOGS PA BZHIN DA DAG BAR 'GYUR TE,
'DI

@55B LTAR GSER DANG GOS DANG KHAR SNOD LA SOGS PA DRI MA DANG
LDAN PA RNAMS NI ME DANG CHU DANG THAL BA LA SOGS PAS YONGS SU
DAG PAR 'GYUR RO, ,DE BZHIN DU SO SO'I SKYE BO'I SEMS KYANG RJES
SU MTHUN PA'I GNYEN POS SEMS DRI MA MED PA STE, NYON MONGS PA
NYID KYI'O, ,GAL TE DE NI MI 'GRUB PO ZHE

NA; TSAD MAS GRUB PA'I PHYIR RTZOD PA MED DE GANG GI PHYIR DE LA
RE ZHIG RANG GI RGYUD LA NI MNGON SUM GYIS GRUB PA YIN TE, RANG
RIG PA'I PHYIR SEMS BZHIN NO, ,GZHAN GYI RGYUD LA YANG RJES SU
DPAG PAR GRUB PA YIN NO, ,DE'I 'BRAS BU MTHONG BA'I PHYIR ME
BZHIN NO, ,GANG GI PHYIR DE RNAMS KYI NANG GI RAB TU GRUB

PA NI LUS LA SOGS PA'I NYES PAR SPYOD PA'I MTSAN NYID KYI 'BRAS
BU SNANG BA YIN LA, NYON MONGS PA MED PA RNAMS LA NI DE MED PA'I
PHYIR TE, YANG SMRAS PA, 'DOD CHAGS SOGS 'BRAS MNGON SUM GYIS,
,BDAG DANG GZHAN LA BRTAG PA NI, ,RTAGS DANG RTAGS CAN DU BA LAS,
,LKOG TU GYUR PA MI

BZHIN GNAS, ,ZHES SO, ,'DIR THAMS CAD DU YANG LUNG YIN TE, SEMS
CAN RNAMS NI MA RIG PAS BSGRIBS PAS SRID PA YANG DAG PAR SBYOR BA
YIN TE, SRED PAS SKYES BU SKYE BAR 'GYUR RO, ,'CHING BA NI GSUM
STE, 'DOD CHAGS NI 'CHING BA'O, ,BCINGS PA NYID KYIS 'CHING BA'O

BCINGS PA NYID KYIS 'JIG RTEN 'DI NAS PHA ROL DU 'GRO BA'O ZHES
BYA BA LA SOGS PA'O, ,SEMS KYI KHYAD PAR 'DI NYID NI 'DOD CHAGS
LA SOGS PA NYID YIN NO ZHES SHES PAR MI RUNG STE, 'DOD CHAGS DANG
BCAS PA'I SEMS LA 'DOD CHAGS DANG BCAS PA'I SEMS SO ZHES YANG DAG
PA JI LTA BA

BZHIN DU SHES SO ZHES MDO GZHAN DAG LAS GSUNGS PA'I PHYIR SEMS
DANG SEMS LHAN CIG SKYE BA NI MI RUNG STE, SEMS CAN GYI SEMS KYI
RGYUD RE RES 'JUG STE, GNYIS PA NI DE MA THAG PA'I RKYEN MED PA'I
PHYIR RO ZHES BYA BA LA SOGS PA'I LUNG LAS BSTAN PA'I PHYIR RO,
,BDAG NYID KYIS 'DI

RJES SU MYONG NGO ZHES DRAN PA DANG NGO ZHES PA LA SOGS PA NYAMS
PAR THAL BAR 'GYUR RO, ,LHA SBYIN GYIS RJES SU MYONG NA MCHOD
SBYIN GYIS YANG DAG PAR DRAN PA LA SOGS PA NI TSOGS PA DANG MI
LDAN PA'I PHYIR RO, ,GZHUNG MANGS KYIS DOGS PA'I PHYIR BCOM LDAN
'DAS KYIS GSUNGS PA ZHES BYA BA NI

@56A *, ,YANG MI BSHAD DE GZHAG GO, ,THAMS CAD MKHYEN PA ZHES BYA
BA NI THAMS CAD LUS PA MED PA MNGON SUM DU GNAS PA BZHIN DU GSAL
BAR MKHYEN PA'I PHYIR THAMS CAD MKHYEN PA STE, DUS GSUM DANG 'DUS
MA BYAS GSUM JI LTA BA BZHIN DU RIG CES BYA BA'I DON TO, ,

DES NA 'DIS NI YE SHES PHUN SUM TSOGS PA BSTAN TO, ,THAMS CAD
MKHYEN PA NYID KYANG RIGS PA DANG LUNG GIS GRUB PA YIN TE, DE LA
LUNG NI DGE SLONG DAG DA NI THAMS CAD MKHYEN PA'O, ,THAMS CAD
GZIGS PA STE, DE BZHIN GSHEGS PA RNAMS LA MI MKHYEN PA'AM MI
GZIGS PA'AM, MI

RIG PA'AM RNAM PAR MI MKHYEN PA MI MNGA'O, ,GANG GI PHYIR SANGS
RGYAS KYIS NI 'DAS PA YANG GZIGS SO, ,DE BZHIN DU MA 'ONGS PA
DANG DA LTAR BYUNG BA YANG GZIGS SO, ,DES NA 'DUS BYAS RNAMS 'JIG
PA'I CHOS CAN DU GZIGS SO ZHES BYA BA LA SOGS PA'O, ,RIGS PA'ANG
RANG

DANG 'BREL PA MED PA RNAM PAR BZLOG CING RGYAS PA STE, ,YE SHES
GNYEN PO DANG BCAS PA YIN PA'I PHYIR ME BZHIN NO, ,DE NI BUNG
SHING MED PA'I PHYIR RNAM PAR LOG PA YIN LA, DE BZHIN DU YE SHES
KYANG SHES BYA MED PA'I PHYIR RO, ,'ON KYANG JI SRID DU PHYOGS
SGRIB G-YOGS DANG BCAS PA NI MUN PAS

KHYAB PA YIN TE, DE SRID DU SNANG BAS KHYAB PA MED DO, ,DE BZHIN
DU SROG CHAGS MA LUS PA'I DNGOS PO GTI MUG GIS KHYAB PA YIN LA DE
YANG YE SHES KYI RGYUD GCIG LA GNAS PAS KHYAB PAR BYED PA YIN TE,
DNGOS PO MA LUS PA LA KHYAB PAR BYED PA'I YE SHES GANG LA YOD PA
DE NI THAMS CAD MKHYEN

PA'O; ,DRI MA MA LUS DANG BRAL BA'I MIG GIS LTA BAR 'DOD PAR
'GYUR LA, YUL DAG LA BAR CHAD MED PA'I PHYIR DNGOS PO MA LUS PA'I
YUL DU GYUR PA'I YE SHES RANG BZHIN GYIS GRUB PA YIN NO, ,YE SHES
KYI RAB TU DANG LHAG PAR GYI RIM PA'I DBYE BAS 'PHEL BAR SNANG
BA'I PHYIR YANG THAMS CAD MKHYEN

PAS RIG PA YIN NO, ,DNGOS PO 'PHEL BA YOD NA DE DANG RJES SU
MTHUN PA'I TSOGS 'BYUNG BA YIN PAS LAS KYANG SHIN TU MTHAR THUG
PA THOB PA YIN TE ME BZHIN NO, ,GANG GI PHYIR DE NI LHAG PAR SHAS
CHE BAR GYUR NA SRID PA GSUM ZAD PAR BYED PAR 'GYUR BA'I SKABS
YOD DE 'JIG PA'I SKAL BA NA'O, ,DE BZHIN

@56B DU YE SHES KYANG DNGOS PO MA LUS PA'I DON RTOGS NUS PA'I
GNAS SKABS THOB PA YANG RIG PA NYID DO, ,THAMS CAD MKHYEN PA NYID
GRUB PA YIN NA DE LTA NA NI SER SKYA DANG RKANG MIG CAN LA SOGS
PA YANG THAMS CAD MKHYEN PAR THAL BAR 'GYUR RO ZHE NA, DE NI NGES
PAR THAMS CAD MKHYEN PA MA YIN TE,

BDAG DANG BDAG GIR BYED PA MA SPANGS PAS SO, ,DE NI 'DOD CHAGS LA
SOGS PA SKYE BA'I RTZA BA YIN TE, GANG GI PHYIR DNGOS PO JI LTA
BA BZHIN DU SHES PAR MA GYUR PA'I PHYIR KUN DU RMONGS PA YIN TE,
DE LAS NI BDAG TU 'DZIN PA 'BYUNG NGO, ,DE LAS NI BDAG GIR 'DZIN
PA 'BYUNG LA, DE LAS BDAG LA

SOGS PAR SRED PA 'BYUNG NGO, ,DE DANG RJES SU MI MTHUN PA LAS NI
ZHE SDANG 'BYUNG LA, DE LAS NI NGA RGYAL LA SOGS PA'O, ,BDAG TU
LTA BA RNAMS KYIS NI 'JIG TSOGS LA LTA BA LA SOGS PA SPANGS PA MA
YIN TE, NYON MONGS PAS SEMS DRI MA CAN DU BYAS PA LA NI THAMS CAD
DU THOGS PA MED PA'I

YE SHES DE GA LA ZHIG YOD PAS SO, ,SHES PA NI YUL MTHA' DAG MED
PA YIN NO ZHES RNAL 'BYOR SPYOD PA DAG SMRA STE, DE NI 'DI LTAR
BAB COL YIN TE, GANG LHAG PAR BSOD NAMS DANG YE SHES KYI TSOGS
BSAGS PA'I PHYIR 'BRAS BU KHYAD PAR CAN DE YANG DAG PAR 'THOB PA
YIN TE, THUB PA

MCHOG GIS NI SHING DANG BONG PAR MNYAM PA NYID DU RNAM PAR GNAS
PAR BSTAN TO, ,'DIR YANG SMRAS PA, BDAG NI YA MTSAN CAN MI BSTEN,
,THAMS CAD MKHYEN PA SKYABS SU 'GRO, ,GANG ZHIG CUNG ZAD MI SHES
NYID, ,THAMS CAD MKHYEN PA JI LTAR 'THOB, ,'DOD CHAGS LA SOGS
PA'I GNYEN PO'I

DNGOS PO BTANG SNYOMS PA'I BAB COL DANG 'DRA BAR 'GYUR TE, DE'I
YANG BAG LA NYAL NI SPANGS PAR NGES PA YIN PAS GANG DU ZHES BYA
BA LA SOGS PAS NGES PAR BYA BA YIN TE, RGYAL BA 'DI'I THUGS KYIS
DE BZHIN NYID MA LUS PA'I YUL DU GYUR PA THAMS CAD LA STON ZHING
KHYAD PAR DU BSTAN PA YIN NO, ,GAL

TE MA YIN NA NI SEMS CAN LA PHAN PA'I THABS NGES PAR RAB TU
GSUNGS PA, JI LTAR DE LTA BU YIN TE, LEGS PAR SPYOD PA BSAGS PA'I
TSUL NGES PAR DON MED PAR 'GYUR RO, ,DE GRUB NA PHYI ROL GYI DON
YANG GRUB PA YIN TE, DE BAS NA KHYOD KYI PHYOGS NGES PAR NYAMS
PAR 'GYUR RO, ,SKYOB PA PO

@57A *, ,ZHES BYA BA NI GDUL BA'I RGYUD YONGS SU BSRUNG BAS SEMS
CAN LA PHAN 'DOGS PA MCHOG TU BYED CES BYA BA'I DON TE, JI SKAD
DU GSUNGS PA NYIN LAN GSUM MTSAN LAN GSUM DU SANGS RGYAS KYI
SPYAN GYIS 'JIG RTEN LA GZIGS TE, RGYA MTSO CHU SRIN RNAMS KYI
GNAS, ,DUS

RLABS YOL BAR 'GYUR YANG SRID, ,CES BYA BA LA SOGS PA'O, ,DAM PA
DAG NI NAM YANG GZHAN GYI DON YONGS SU MI GTONG BA YIN TE, JI
SKAD DU GSUNGS PA, JI LTAR SNANG BYED NYI MA DUB MED RTA YIS
'KHOR, ,RTAG TU 'JIG RTEN KHUR 'DZIN SA NI SKYO BA MED, ,BDAG
NYID CHEN PO RANG DON CUNG ZAD MED NGANG GIS,,

'JIG RTEN GZHAN PHAN DAG LA 'DI LTAR GCIG TU DGA', ,GZHAN LA PHAN
PHYIR 'BREL BAS BRTZON BYED RAL GYI YI, ,NAGS TSAL NYID DU'ANG
DAM PA RNAMS NI BDE GNAS KYI, ,SKAD CIG TZAM YANG LHA YI BU MOR
'GROGS PA DANG, ,DGA' BA'I TSAL DAG TU YANG DGA' BA MA YIN NO,
,THUGS BRTZE BA ZHES BYA BA NI

GZHAN GYI SDUG BSNGAL GZIGS PA'I DE MA THAG NYID NA RANG GI BDE
BA LAS G-YOS PA DANG, GNOD PA DANG ZHIG PAR 'GYUR BA NI THUGS
BRTZE BA STE, DE YANG THUGS RJE CHEN PO RNAMS ZHES BYA BA'I DON
TE, 'DIS NI GZHAN GYI DON MDZAD PA LA MNGON PAR BRTZON PA'I RGYU
BSTAN TE, GANG GI PHYIR THUGS RJE CHEN

POS DRANGS NI DE BZHIN GSHEGS PA RNAMS GZHAN GYI DON LA MI G-YEL
BAR 'GYUR TE, JI SKAD DU GSUNGS PA, THUGS RJE 'DOD PA BZHOS TSOL
BAS MI SKYO BA, ,THAMS CAD MKHYEN PA'I RGYUD LA GNAS PA YIN,
,ZHES RGYA CHER GSUNGS PA DANG, ZHI ZHING DBEN PA LAS NI GRONG
NANG BYON, ,ZHES BYA BA

LA SOGS PA'O, ,THUB PA ZHES BYA BA NI LUS LA SOGS PA'I LAS NYE
BAR ZHI ZHING G-YO SPANGS PA NI 'JIG RTEN NA THUB PA ZHES RAB TU
GRAGS SO, ,'DIR YANG THUB PA NI G-YO SGYU LAS LDOG PA DANG, MI
BRTAN PA MED CING NYE BAR ZHI BA NI SANGS RGYAS YIN NO ZHES BYA
BA'I BAR DU STE, MI BRTAN PA LA DGE BA

MED, ,YON TAN BRTAN LA GNAS PA'O, ,ZHES PA'I TSIG GIS NI GZHAN
GYI DON LA MCHOG TU BRTAN PAS BSGOS PA YIN NO ZHES MTSON PA YIN
NO, ,SKU YI THA MA 'DZIN PA'I TSE, ,ZHES BYA BA LA, MI RTAG PAS
'JIG PA NI LUS TE, BDAG GI DNGOS PO ZHES BYA BA'I DON TE, ,THA MA
NI PHYE MA STE

@57B GANG GI 'OG TU BDAG SRID PA GZHAN DANG MI 'BREL BA'O, ,SKU
YANG YIN LA THA MA YANG YIN PAS SKU THA MA'O, ,DE GANG 'CHANG BA
DE NI, SKU YI THA MA 'DZIN PA'O, ,DES NA THA MA LA GNAS PA, ,ZHES
BYA BA'I DON TO, ,'DIS NI THUB PA MI SDOD PAR GZHAN LA PHAN 'DOD
PA'I RGYU NYID DU BSTAN TO, ,DA 'DIR NI DPYAD

PAR BYA STE, BCOM LDAN 'DAS SKU'I THA MA SPANGS TE YONGS SU MYA
NGAN LAS 'DA' BA'AM ZHE NA, 'DIR SMRAS PA, YONGS SU MYA NGAN LAS
'DA'O ZHES NGES PAR BYA BA YIN TE, RIGS PA DANG LUNG LAS SHES
PA'I PHYIR TE, ,DE LA LUNG NI BAD SYA'I MDO LAS JI SKAD DU GSUNGS
PA, LA LA ZHIG NGA'I GAN DU LHAGS

TE, KYE GOO TA MA NGES PAR MYA NGAN LAS 'DA' 'AM MI 'DA' ZHES
'DRI BA NA, DE LA NGAS DRI BA NYID KYIS LUNG BSTAN TE, GANG NGA'I
MDUN DU ME 'BAR BA DANG LDAN PA GANG DANG GANG NYID RTZVA DANG
SHING LA SOGS PA LA BRTEN NAS 'BAR BAR GYUR BA DE THA MAR GZHAN
GYIS MA BSNAN NA YONGS SU ZAD PA LTAR LEN PA MED

PAS MYA NGAN LAS 'DA' BAR 'GYUR TE, DE SNGON GYI GNAS SU 'GRO BAR
'GYUR ZHING PHYIR MI 'ONG BA YIN PA'I BAR DANG, DE BZHIN DU BAD
SYA TSUL GANG GIS DE BZHIN GSHEGS PA BTZAS PA DANG BCAS PAR GYUR
PA'I TSUL DES DE BZHIN GSHEGS PA ZAD PAR 'GYUR BA YIN TE, JI SRID
RNAM PAR SHES PA

RGYUN DU SKYE BA MED PA'I CHOS LA DE SNGA MA'I GNAS SU 'GRO BA
YIN NO ZHES RGYA CHER GSUNGS SO, ,RIGS PA NI GANG GIS RGYUN 'JUG
PA DE RE ZHIG NA GTAN DU YANG CHAD PA YIN TE, JI LTAR SA BON LTA
BUR DE BZHIN GSHEGS PA'I BDAG GI RGYUN 'JUG PA DE YANG RE ZHIG NA
RTZA BA DANG BCAS PA CHAD PAR 'GYUR RO, ,

SKU YI THA MA 'DZIN PA'I TSE, ,ZHES BYA BA BCOM LDAN 'DAS LA NI
DGONGS PA CUNG ZAD KYANG YOD PAR MI SNANG STE, SANGS RGYAS BCOM
LDAN 'DAS RNAMS NI DGONGS PA MED PAR SKAD CIG TZAM YANG GNAS
SKABS LA SOGS PA'I BYA BA MI 'DZIN TE, GZHAN LA PHAN PA'I BYA BA
'DI'I DGONGS PA NYID KYI GNAS

SKABS KYIS SEMS CAN GCIG GIS PHAN PA YOD PAR GYUR NA YANG DE
BZHIN GSHEGS PA YONGS SU MYA NGAN LAS 'DAS PAR MI 'GYUR BA'I
PHYIR RO, ,GANG GI TSE 'KHOR BA'I NAGS TSANG TSING NA SANGS RGYAS
KYI GDUL BYA'I SEMS CAN GCIG KYANG MA LUS PAR GYUR PA DE NYID KYI
TSE NA THUB PA MCHOG YONGS

@58A *, ,SU MYA NGAN LAS 'DA' BAR 'GYUR RO ZHES BYA BA NI YANG
DAG PAR BSTAN PA'O, ,GZHAN GYI DON BYAS PA'I PHYIR YANG DAG PAR
RDZOGS PA'I BYANG CHUB THOB PA YIN TE, JI SKAD GSUNGS PA, BDAG
NYID RGAL CING 'GRO BA THAMS CAD BSRUNG, ,GANG PHYIR LDONGS PA'I
LAM NI STON BYED

CING; ,DE NYID MNGON SUM BYAS PAS KHYOD KYIS NI, ,DA NI 'BRAS BUS
MGON DANG GZHAN PHAN SPYOD, ,CES PA'O, ,DE BAS NA SANGS RGYAS KYI
MDZAD PA MA LUS PAR MDZAD PA'I PHYIR MYA NGAN LAS 'DAS PA NYID DU
BZHUGS PA YIN NO, ,YANG SMRAS PA, GZHAN LA PHAN PA SPYOD BYED
CING, ,YUN RINGS DUS

SU MNGON DGONGS PA, ,THUB PA MYA NGAN LAS 'DAS TE, ,BUD SHING MED
PA'I ME BZHIN NO, ,RGA DANG 'CHI BA'I 'JIGS PA DAG ,YONGS SPANGS
THAR BA'I 'DU SHES KYIS, ,RIN CHEN GLING BZHIN SHES RAB CAN, ,BYA
BA BYAS NAS 'DIR 'JUG GO, ,BCOM LDAN 'DAS KYIS 'DI SKAD GSUNGS
ZHES

BSTAN PA LA DE JI SKAD DU GSUNGS PA YIN ZHE NA SMRAS PA, KYE MA
'DU BYED CES BYA BA LA SOGS PA SMOS TE, TSIGS BCAD 'DI'I GLENG
GZHI NI BCOM LDAN 'DAS RGYAL PO'I KHAB KYI RI NGOS YANGS NA
BZHUGS TE, DER BCOM LDAN 'DAS KYIS DGE SLONG RNAMS LA BKA' STZAL
PA, ,DGE SLONG DAG

'DU BYED THAMS CAD NI MI RTAG PA STE, JI SRID DU RNAM PAR GROL
BAR GYIS SHIG CES BYA BA'I BAR DU'O, ,DGE SLONG DAG SNGON BYUNG
BA NA RI 'DI'I MING PRA CI NA BANG SHA ZHES BYA BAR GYUR TE, GANG
PRA TZI NA BANG SHA'I NYE 'KHOR NA MI RNAMS KYANG GNAS PAR GYUR
TE, MI DE DAG GI MED NI TI MI RA ZHES BYA BAR

GYUR TO, ,TI MI RA'I MI RNAMS KYI TSE'I TSAD NI LO STONG PHRAG
BZHI BCU YIN NO, ,DGE SLONG DAG TI MI RA'I MI RNAMS KYIS RI PHRA
TZI NA BANG SHA LA 'DZEG PA DANG BABS PA YANG ZHAG BZHI BZHIS
'DZEG CING BABS SO, ,DE'I TSE NA STON PA LOG PAR DAD SEL ZHES BYA
BA 'JIG RTEN DU BYUNG STE, DGE SLONG

DAG RGYA CHER BA LTAS NA JI SRID DU RI DE'I MING YANG NUB PAR
GYUR TO, ,MI DE DAG KYANG DUS LAS 'DAS SO, ,STEN PA DE YANG YONGS
SU MYA NGAN LAS 'DAS SO, ,TSE YANG YONGS SU NYAMS PAR GYUR TO,
,DE BZHIN DU DGE SLONG DAG MI RTAG PA NI JI TZAM NA RI DE'I MING
NI BANG KA ZHES BYA'O, ,MI RNAMS NI AA BI

@58B KA ZHES BYA'O, ,RI DE LAS BABS SHING 'DZEG PA YANG NYIN ZHAG
GSUM GSUM GYIS SO, ,TSE'I TSAD KYANG LO STONG PHRAG SUM CU STE,
STON PA GSER THUB BYUNG BAR GYUR TO, ,YANG RI DE'I MING NI NGOS
BZANGS ZHES BYA BAR GYUR TO, ,MI RNAMS KYI MING NI RO HI TA AA
SHRA ZHES BYA'O, ,'DZEG PA DANG BABS

PA YANG NYIN ZHAG GNYIS GNYIS SO, ,DE'I TSE'I TSAD NI LO STONG
PHRAG NYI SHU STE, DE BZHIN GSHEGS PA 'OD SRUNGS ZHES BYA BA
GSHEGS SO, ,DE BZHIN DU DA LTAR RI'I MING NI NGOS YANGS ZHES
BYA'O, ,MI'I MING NI MA GA DH'A PA ZHES BYA'O, ,RI 'DI'I 'DZEG PA
DANG BABS PA LA NI YUD TZAM RE RE'O, ,MI RNAMS KYI

TSE LO NI BRGYA STE, STON PA NI NGA NYID YIN NO, ,PRA TZI BANG
SHA TI MI RA, ,BANG KA DANG NI AA BI KA, ,NGOS BZANGS RO HI T'A
SHVA DANG, ,NGOS YANGS MA GA DH'A DAG GI, ,DE YI MING NI 'DAS PA
STE, ,MI DE DAG KYANG DUS LAS 'DAS, ,TSE YID NYAMS TE SANGS RGYAS
KYANG, ,YONGS SU MYA NGAN LAS 'DAS GYUR, ,KYE MA 'DU

BYED RNAMS MI RTAG ,CES BYA BA LA SOGS PA LA RGYAL PO ZHIG GI BU
MO SKYE BO RNAMS KYI SNYING DU RAB TU SDUG PA ZHIG YOD PA LAS
DE'I GZUGS PHUN SUM TSOGS PA LA SOGS PA THOS NAS RGYAL PO CHEN PO
BZHI DPUNG DANG BCAS TE 'BYOR PA CHEN POS DE'I YUL DU 'ONGS NAS
DE BSLANGS PA DANG JI TZAM NA BU MO DE RANG

NYID KHYO 'DAM PA'I PHYIR TSOGS KYI NANG DU ZHUGS SO, ,DE DAG GIS
MTHONG BA DANG SNGON MA THOS PA'I, KYE MA 'DU BYED RNAMS MI RTAG,
,CES BYA BA LA SOGS PA'I TSIG RKANG BZHI MNGON DU GYUR TE, DE
YANG TSIG RKANG RE RE, RE RE'I DBANG DU BYAS NAS SMRAS PA YIN TE,
DE THOS PA LAS RGYAL PO DE DAG GIS KYANG

'PHAGS PA'I BDEN PA BZHI RTOGS TE RGYUN DU ZHUGS PA'I 'BRAS BU
THOB BO, ,BU MO DE YANG 'KHOR LNGA DANG BCAS PAR RAB TU BYUNG STE
DGRA BCOM PA'I 'BRAS BU THOB BO, ,BCOM LDAN 'DAS KYIS BKA' STZAL
BA, ,DGE SLONG DAG TSIGS BCAD 'DI LEGS PAR ZUNG SHIG ,'DI NI
SNGON GYI DE BZHIN

GSHEGS PA RNAMS KYIS KYANG GSUNGS PA YIN NO ZHES PA STE, GZHAN
DAG NI DE'I GLENG 'DI LTAR 'CHAD DO, ,DE LA, KYE MA 'DU BYED
RNAMS MI RTAG ,CES BYA BA LA, 'DU BYED NI RNAM PA GSUM STE, 'DAS
PA DANG MA 'ONGS PA DANG DA LTAR BYUNG BA'I DBYE BAS SO, ,DE LA
'DAS PA'I MI RTAG

@59A *, ,PA NI SKYES NAS 'JIG PA YIN PA'I PHYIR DE PHYIS KYANG
SKYE BA MED PA DANG ZAD PA MED PA STE, DE DAG DES NA, SKYE ZHING
'JIG PA'I CHOS CAN NO, ,MA 'ONGS PA NA YANG SKYE ZHING 'JIG PA'I
CHES CAN TE, SKYE BAR 'GYUR BA'I PHYIR, SKYES BA NI 'JIG PA'I
CHOS CAN YIN TE, 'JIG PAR 'GYUR

BA'I PHYIR YANG SKYE BA MED DE, DE NYID KYI PHYIR DE DAG MNYAM PA
NYID DU BRJOD DE SKYE ZHING 'JIG PA'I CHOS CAN GANG DAG YIN PA DE
NI MA 'ONGS PA'I SKYE ZHING 'JIG PA'I CHOS CAN DU BSTAN TE, CI
STE SKYE BA NYID TSER ZAD CING 'GAG PAR MI 'GYUR RAM ZHE NA,
SMRAS PA, SKYES NAS 'JIG PAR 'GYUR BA STE, ,ZHES BYA BA

SMOS SO, ,GANG SKYES PAR GYUR BA DE NYID KYI PHYIR 'GAG PAR 'GYUR
BA STE GANG YANG SKYES NAS 'GAG PAR MI 'GYUR BA DE MED DE, GANG
DE DAG THAMS CAD NI SDUG BSNGAL BA'O, ,DA BDE BA GANG YIN ZHE NA,
DE SMRAS PA, DE DAG CES BYA BA SMOS TE MA 'ONGS PA'I 'DUS BYAS DE
DAG GI RGYU ZAD PAR BYAS

PA'I PHYIR GZHAN DU SKYE BA ZAD PAR BYAS PA DE NI BDE BA YIN TE,
'DI NI TSIGS BCAD KYIS BSDUS PA'I DON NO, ,YAN LAG GA DON NI NGES
PAR RGYU DANG 'BRAS BU SPANGS PA'I NGO BO NI RTAG PA'O, ,DE LAS
GZHAN PA NI MI RTAG PA STE, SKAD CIG MA DANG SKYES PA MA THAG PA
DANG, YUN MI RINGS PAR GNAS PA

ZHES BYA BA'I BAR DU'O, ,KYE MA ZHES BYA BA NI SKYO BA BSKYED PA
STE, 'DI DAG SDUG BSNGAL LO ZHES BYA BA'I DON TO, ,GANG MI RTAG
PA DE NI SDUG BSNGAL LO ZHES MDO LAS GSUNGS TE, MI RTAG PA NYID
THUGS RJE CHEN PO'I YUL YIN GYI, SDUG BSNGAL GYIS NYE BAR GDUNGS
PA NYID KYI DON MA YIN PAR

MTSON PA'O, ,YANG NA RNAM PA 'DI LTAR THUGS BRTZE BA YIN TE, SEMS
CAN GYI 'DU BYED DE'I YUL LA PHAN 'DOGS PAR MDZAD PA'I THUGS RJE
BSKYED PAR BYA'O ZHES BYA BA'I DON TO, ,'DU BYED NI TSOGS PA LAS
SKYES PA'I NGO BO PHUNG PO LNGA'O, ,SKYE BA NI 'BYUNG BA'O, ,'JIG
PA NI ZAD PA'O, ,CHOS DE

GNYIS KYIS NGES PAR BSGOS PA'I TSUL GANG LA YOD PA DE NI SKYE
ZHING 'JIG PA'I CHOS CAN TE, SKYE BA DANG 'JIG PA'I GNAS SKABS
KYIS RJES SU BSGOS PA ZHES BYA BA'I DON TE, RGA BA'I CHOS LA SOGS
PA BZHIN DU STE, JI LTAR NGES PAR RGA BA 'BYUNG BA GANG YIN PA DE
NI RGA BA'I CHOS ZHES BYA BA DE BZHIN NO, ,

@59B SKYE BA MED PA'I CHOS NI DE DANG 'DRA BA LAS 'DUS BYAS ZHES
BYA BA BRTAGS TE, STON GYI SPRIN LA CHU 'DZIN ZHES BTAGS PA BZHIN
NO, ,GANG SKYES PA NI DA LTAR BYUNG BA'I DUS SU 'ONGS NAS MYONG
BA ZHES BYA BA'I DON TE, GANG SKYES PA DE NI NGES PAR 'GAG PAR
'GYUR RO ZHES BSGRUB PA'I PHYIR RO, ,NAS ZHES BYA

BA'I SGRA NI GANG GI PHYIR ZHES BYA BA'I DON YANG YIN TE, SKYES
PA DANG LDAN PA NI 'GAG PA YIN NO ZHES STON TE 'GAG PA DANG ZHIG
PAR 'GYUR BA'O, ,'ON KYANG DE LTAR BRJOD PAR BYA BA LA JI LTAR
'DI DAG MI RTAG PA YIN ZHE NA, GANG GI PHYIR, SKYE ZHING 'JIG
PA'I CHOS CAN YIN, ,ZHES BYA BA STE, SKYES PA NI NGES

PAR 'JIG PA'I PHYIR BUM PA LA SOGS PA BZHIN NO, ,DE LAS BZLOG PA
NI NAM MKHA'O, ,'DI GNYIS CIG CAR BYUNG BA YIN TE, SKYE BA'I DUS
NYID 'GAG PA'I DUS YIN PAS DES NA 'DAS PA DANG, DA LTAR BYUNG BA
GNYIS GCIG PA YIN NO ZHES BSTAN TO, ,SKYES NAS 'JIG PAR 'GYUR BA
STE, ZHES BYA

STE; DA LTAR BYUNG BAR GYUR NAS 'DAS PAR 'GYUR RO ZHES BYA BA'I
DON NO, ,'DI DAG NI SDUG BSNGAL BA YIN TE, THAMS CAD KYANG MI
RTAG PA'I PHYIR RO, ,GZHAN LA RAG LAS PA NI BDE BA MED PA'I PHYIR
YANG NGO, ,DE LTA NA NI LAM YANG SDUG BSNGAL THOB PAR 'GYUR RO
ZHE NA, BDEN PA'I LAM GYI GNAS

SKABS KYI SDUG BSNGAL NI 'PHAGS PA RNAMS DANG MI MTHUN PA MED
PA'I PHYIR RO, ,GZHAN NI SDUG BSNGAL MA YIN TE, GANG MI RTAG PA
DE THAMS CAD SDUG BSNGAL BA YIN NO ZHES PA'I TSIG GIS SO, ,JI
LTAR SDUG BSNGAL BA NI KHA BA LA SOGS PA'I BTUNG BA 'THUNG NA NAD
NYE BAR ZHI BA DANG 'BREL BA

YIN PA'I PHYIR SMAN BSTEN PA NI BDE BZHES BRJOD DE, DE BZHIN DU
LAM LA SOGS PA LA YANG BRJOD DO, ,DE'I SDUG BSNGAL 'DUS BYAS
RNAMS NYE BAR ZHE NA KHYAD PAR GYI TSUL GYIS GRUB PA'I YE SHES
KYIS THOB PA'I ZHI BA NI NYE BAR ZHI BA STE, SO SOR BRTAGS PAS
THOB PA'I 'GOG PA'O, ,DE NA BDE BA

YIN TE PHUNG PO MED PA NI BDE BA'I MCHOG GO ZHES LUNG LAS SMOS
PA'I PHYIR RO, ,YANG SMRAS PA, MI GTZANG CHE'AM CHUNG YANG RUNG,
,GTZANG MA 'DOD PA STEN MI BYED, ,DE BZHIN MING DANG GZUGS SKAD
CIG ,PHRA RAB BDE BA 'DOD PA YI, ,BDAG NYID CHEN POS THAMS CAD
DU, ,MA BSTEN

@60A *, ,'KHOR BA SPONG BAR 'GYUR, MI GTZANG CUNG ZAD MA BOR
YANG, ,KHYIM DE GTZANG ZHES BRJOD PA MIN, ,THAR PA MIG GIS GZUNG
MA YIN, ,BSTAN DANG NGAG GI LAM YANG MIN, ,LAS DANG NYON MONGS
SHES RAB KYIS, ,ZAD PAS DE YANG THOB PAR 'GYUR, ,JI LTAR DMUS

LONG GZUGS BRJOD PA, ,SNGON GYI SER PO LA SOGS PAS, ,GANG DU'ANG
YID CHES MI 'GYUR TE, ,BYIS PA MYA NGAN DE MI 'DA', ,ZHES SO,
,GLENG GZHI GNYIS PA NI DE LA BRTEN NAS YANG PHYIN CI LOG BZHI'I
GNYEN PO BSTAN PA'I TSUL DU BYAS PA MTSON PA YIN TE, 'DI LTAR
RGYAL PO DE DAG RTAG PA DANG,

GTZANG BA DANG, BDAG DANG, BDE BA STE 'DUS BYAS RNAMS LA PHYIN CI
LOG TU GYUR PA DE'I DON DU DES GO RIMS BZHIN DU TSIG RKANG RE RE
BSTAN PA YIN TE, DE LA MI RTAG PA ZHES BYA BA 'DIS NI MI RTAG PA
LA RTAG PAR PHYIN CI LOG PA'I GNYEN PO BSTAN PA'O, ,MI RTAG PA'I
RNAM PAS NGES PAR YID BYUNG

BAR GYUR PA DANG LDAN PA YIN PAS DE MTSON PA'I PHYIR KYE MA ZHES
BYA BA'I SGRA SMOS SO, ,TSIG RKANG GNYIS PAS NI GTZANG BAR PHYIN
CI LOG PA STE MI RTAG PAS GTZANG BA BSAL BA'I PHYIR 'DU BYED
SKYES BAS SO, ,TSIG RKANG GSUM PAS NI BDAG TU RMONGS PA DAG LA
SKYE BA DANG, 'JIG PA DANG LDAN PA'I PHYIR

'DU BYED THAMS CAD NI BDAG MED PA YIN NO ZHES RTOGS PAR 'GYUR RO,
,THA MAS NI SDUG BSNGAL LA BDE BA PHYIN CI LOG PA LA THAR BA NYID
NI SDUG BSNGAL GSUM DANG GTAN DU BRAL ZHING DON DAM PA'I BDE BA
YIN PA'I PHYIR MUN PA MA LUS PA DANG BRAL ZHING SHIN TU 'OD GSAL
BA SHAR BA BZHIN NO, ,'DUS

BYAS KYI DON GYI DE NYID NI YID DU MI 'ONG BA YIN NA JI LTAR 'DI
LA KHYED CAG BLO RMONGS PAR GYUR CES DE DAG LA SMRAS PAR GYUR TO,
,GNAS SKABS KYI RIM PA BZHIN DU TSIGS BCAD 'DIS 'PHAGS PA'I BDEN
PA BZHI YONGS SU GSAL BAR BYED DO ZHES KYANG GZHAN DAG 'DOD DO,
,DE LA DANG PO'I TSIG

RKANG GIS NI KUN 'BYUNG BSTAN TE, GAL TE DE RTAG PAR GYUR NA NI
'BRAS BU'I DUS NA CI'I PHYIR MI SNANG ZHES BYA BA'O, ,GNYIS PAS
NI SDUG BSNGAL YIN TE, 'BRAS BUR GYUR PA NYID KYIS SKYE BA DANG
'GAG PAS SO, ,GSUM PAS NI LAM STE 'DUS BYAS NYID KYI PHYIR, DA
LTAR BYUNG BA'I DUS NA DE

@60B DANG LDAN PAS SO, ,BZHI PAS NI 'GAG PA STE DGE BA RTAG PA'I
PHYIR DE NI BDE BA'O, ,'DIR TSONG DPON GYI BU SPUN BZHI ZHIG GI
DPER BRJOD PA YIN NO, ,DE YANG 'DI SKAD THOS TE, MNYAN DU YOD PA
NA TSONG DPON GYI BU SPUN BZHI ZHIG GNAS TE, PHYUG CING RGYA CHE
BA'I NOR DANG LDAN PA LAS DE DAG GIS THOS

PA 'DI LTA STE, BCOM LDAN 'DAS BSOD NAMS KYI ZHING CHEN PO DE LAS
CUNG ZAD TZAM PHUL YANG MNGON PAR 'DOD PA'I 'BRAS BU YID LA RE
BZHIN DU 'THOB PA YIN NO ZHES NAS DES BSTAN PA MNYAN TE SDUG PA
YONGS SU BTANG NAS 'GRO BAR BYA'O ZHES BSAMS TE, DE DAG GIS BSOD
SNYOMS RGYA CHE BA DAG

BLANGS TE KHYIM NAS BYUNG NAS BCOM LDAN 'DAS SPYOD YUL DU GSHEGS
PA LA LHUNG BZED BKANG STE PHUL NAS YANG MYUR BA NYID DU RANG GI
KHYIM DU ZHUGS PAR GYUR TO, ,RIM GYIS NYI MA BZHI LA RE RE'I
DBANG DU BYAS NAS THUB PAS TSIG RKANG RE RE BSTAN TO, ,JI TZAM NA
DE DAG KHYIM DU LHAGS PA DANG GTAM

DU BRJOD DE, ,BDAG CAG GIS NI RNYED PA LEGS PAR RNYED DE BDAG CAG
GIS BSAM PA GRUB BO ZHES SO, ,DE NA GCIG GIS SMRAS PA, BDAG GIS
NI, KYE MA 'DU BYED RNAMS MI RTAG ,CES BYA BA DE TZAM ZHIG THOS
SO ZHES ZER RO, ,GZHAN DAG KYANG TSIG RKANG RE RE THOS SO ZHES
SMRA STE,

TSIGS BCAD KYI DON NGES PAR YID LA BYAS PA LAS BDEN PA MNGON PAR
RTOGS SHING RGYUN DU ZHUGS PA'I 'BRAS BU THOB STE RAB TU BYUNG
NAS DGRA BCOM PA'I 'BRAS BU THOB PAR GYUR TO ZHES PA'O, ,'DI NI
SRID PA LA MNGON PAR DGA' BA RNAMS DANG MYA NGAN LAS 'DAS PA LA
RGYAB KYIS PHYOGS PA'I LUS

CAN RNAMS 'KHOR BA LAS SKYOB PAR BYA BA'I PHYIR DANG, THAR PA LAS
'DOD PA SKYED PA'I PHYIR BSHAD DO, ,SNGAR BSHAD PA'I TSIGS BCAD
KYIS NGES PAR SDUG BSNGAL DANG BDE BA GNYIS SPANGS PAR BYA BA
DANG BLANG BAR BYA BA GNYIS KYI SPANG PA DANG BLANG BA'I THABS
GNYIS 'KHRUL PA MED PAR BSTAN PA'I PHYIR

SMRAS PA, DE LTAR RAB TU 'BAR BA ZHES BYA BA LA SOGS PA SMOS SO,
,'DI BYUNG BA'I GLENG GZHI MNYAN DU YOD PA NA DE'I TSE DGE SLONG
RAB TU MANG PO BSTI GNAS KYI KHANG PA DAG TU 'DUG STE 'DUG NAS
'DI NYID KYI TSUL GYIS BAR SKABS KYI GTAM BRJOD PAR GYUR TE, BDAG
GI DNGOS PO NI DGA' BA SKYED

@61A *, ,PA'O; ,YUL DAG KYANG MGU BA SKYED PA STE, DE CI'I PHYIR
ZHE NA, GANG GI PHYIR 'DI DAG YONGS SU BSTEN CING BSKYANGS NA NI
DGA' BA DANG MGU BA YANG SKYE BAR 'GYUR RO ZHES BRJOD PA BCOM
LDAN 'DAS LHA'I SNYAN RNAM PAR DAG PA MI'I LAS 'DAS PAS GSAN PAR
GYUR TO, ,

GSAN NAS KYANG BOS TE BKA' STZAL PA, DGE SLONG DAG KHYED CAG CI'I
PHYIR 'DUS SHING 'KHOD NAS LUS KYIS GTAM NGAN PA DAG BRJOD CING
'KHOD CES DE LTAR RGYA CHER 'KHOR BA SMAD PAR MDZAD CING TSIGS
BCAD 'DI BKA' STZAL TO, ,DE DAG GIS DE THOS NAS BSGOMS TE DGRA
BCOM PA'I 'BRAS BU THOB PAR

GYUR TO, ,GANG GI PHYIR SDUG BSNGAL SPANGS PA LA NI YID 'BYUNG BA
THABS YIN TE, YID BYUNG BAR GYUR NA 'DOD CHAGS DANG BRAL BAR
'GYUR RO ZHES MDO LAS BSTAN TO, ,ZANG ZING DANG BCAS PA LA CHAGS
PA NI SKYO BA'I BGEGS YIN TE, DON DAM PAR NGES PAR BRTAG PA MED
PA'O, ,DON DAM PAR NGES PAR

BRTAG PA'I ZAG PA MED PA'I SHES PA DE NYID KYANG MYA NGAN LAS
'DAS PA 'THOB PA'I THABS TE, GNYI GAR SBYAR BA'I PHYIR TSIGS BCAD
'DI GSUNGS PA YIN TE, 'DI NI BSDUS PA'I DON TO, ,YAN LAG GI DON
NI CI ZHES BYA BA NI GANG ZHIG CE'AM, DGAG PA'I DON TE MKHAS PA
RNAMS KYIS DGAG PA

MED CES BYA BA'I DON TO, ,ZHIG CES BYA BA NI DPYAD PAR GYUR NA
DGA' BA LA SOGS PA YANG DAG PAR MED DO ZHES BSTAN TO, ,YANG NA
NGES PAR GZUNG BA YIN TE, CI ZHIG KYANG MED DO ZHES BYA BA'I DON
TE, TSIG GI PHRAD LA SOGS PA NI SNA TSOGS PA'I DON YIN PA'I PHYIR
RO, ,BDAG DANG 'BREL PA DE LA

CHAGS PA DANG 'BREL BA'I BDAG GI BDE BA LA YID TSIM PA NI DGA'
BA'O, ,DE SKYE BA MA RIG PA DANG LHAN CIG PAS DGA' BA'I TSUL DANG
KHYIM DU 'DZUG PA NI MNGON PA'I NGA RGYAL GYIS SO, ,'BYOR PAS
DRANGS PAS DE'I SRED PA DANG LDAN PA NI MGU BA STE, GZHAN LA MA
BLANGS BZHIN DU BYIN PA'I DNGOS PO LTA

BU'O; ,'DI GNYI GA YANG 'KHOR BA 'JUG CING RMONGS PA RNAMS PHYIN
CI LOG PAS BSLAD PA YIN PA'I PHYIR RO, ,MKHAS PA RNAMS LA NI DE
GNYIS MED DE, YONGS SU BRTAG PAS DE BZHIN NYID LA 'JUG PA'I PHYIR
RO, ,DE LTAR NA RMONGS PA RNAMS LA GANG YIN ZHE NA, DE LTAR BDAG
NYID KYI DNGOS PO

@61B DANG YO BYAD KYI DNGOS PO'I GNAS SKABS LA'O, ,DE LA JI LTA
BU ZHE NA, SMRAS PA, DE LTAR RAB TU 'BAR BA LA, ,ZHES BYA BA SMOS
TE, RNAM PA 'DI DANG SKABS 'DIR RAB TU GRUB PA STE, RGA BA DANG
NA BA DANG 'CHI BA LA SOGS PA NI ME 'BAR BA LTA BU YIN NO, ,GANG
DU SHIN TU 'BAR ZHING YANG DAG PAR 'BYUNG

BA DE NI RAB TU 'BAR BA STE, JI LTAR MES BUD SHING ZAD PAR NUS PA
DANG, KA RANYDZA DANG SENG LDENG LA SOGS PA 'BAR BAR NUS PA DE
BZHIN DU NYON MONGS PA DE LAS SKYES PA'I SDUG BSNGAL MNGON PAR MI
DGA' BA BSKYED PA DANG YID DU 'ONG BA'I DNGOS PO 'JIG PAR BYED PA
LA RNO BA YIN PA'I PHYIR RAB TU 'BAR BAS DPER

BRJOD PA YIN NO, ,GANG LA LA 'DAS PA DANG MA 'ONGS PA NYID KYI
DNGOS PO NI 'DI LTA BU YIN GYI, DA LTAR BYUNG BA NI MA YIN TE,
'DI LA MNGON PAR DGA' BA YIN NO ZHES SEMS LA SMRAS PA, LA ZHES
SMOS TE THA SNYAD YANG DAG PA LA YOD PA NI DA LTAR BYUNG BA NYID
YOD PA STE, DE LA JI SKAD DU DGE SLONG

DAG 'DI LA THAMS CAD DU KUN DU 'BAR BA YIN TE, 'DOD CHAGS KYI ME
DANG ZHE SDANG GI ME ZHES BYA BA LA SOGS PA MDO LAS GSUNGS TE, DE
NYID DU 'DUS BYAS RNAMS RTAG TU GTZES PA YIN TE, JI LTAR BYA'I
TSANG GI SHING LA ME SPAR BA BZHIN NO, ,DE KHO NA NYID MTHONG BA
NI JI LTAR YANG DGA' BA DANG MGU BA

GNYIS SKYE BAR MI 'GYUR TE YID SKYO BA'I PHYIR RO ZHES STON TO,
,DA LTAR BYUNG BA NYID NI MA BSHAD KYANG GRUB PA YIN TE, GANG
'DAS PA DANG MA 'ONGS PA BYUNG BA DANG 'BYUNG BAR 'GYUR BA GNYIS
NI 'DI LTAR MNGON SUM DANG RJES SU DPAG PAS BSGRUB PA YIN TE, DES
NA JI SKAD DU BSHAD PA, MI RNAMS LA NI

BDAG TU CHAGS PA DES, ,MNGON SUM DU NI SDUG BSNGAL SHES PA LTAR,
DA BZHIN LHA LA'ANG SDUG BSNGAL MED MI SHES, ,GANG PHYIR RTAG PAR
GNAS PA YOD MA YIN, ,ZHES SO, ,DE LTAR YOD NA THAMS CAD DU YANG
'DUS BYAS RNAMS 'TSOGS PA LAS SKYES PA'I PHYIR YOD PA NYID DE,
'DAS PA DANG MA

'ONGS PA GNYIS KYANG SKYE BA LA SOGS PAS MNGON PAR GTZES SHING
NYE BAR 'JIG PA DE NYID DU BSTAN TO, ,GAL TE DE LTAR NYE BAR
GTZES NA JI LTAR BDAG CAG GIS KHONG DU MA CHUD CE NA, SMRAS PA
NANG ZHUGS ZHES BYA BA SMOS TE, CHUD PA'O, ,GANG DU ZHE NA, SMRAS
PA, MUN PA ZHES BYA BA YIN TE, MI SHES PA

@62A *, ,ZHES BYA BA'I DON TO, ,YANG BSHAD PA, 'JIG RTEN MTHONG
BAR NUS PA LA, ,JI LTAR BGEGS NI BYED PA YI, ,MUN PA DE BZHIN MA
RIG PA, ,DE NYID MTHONG LA BSHAD PA YIN, ,PHONGS PA KUN GYI GZHIR
GYUR PA, ,DE LAS GZHAN NI RANG BYUNG YIN, ,BLO LDAN PHUN SUM
TSOGS

KUN RGYU, ,DPAL LA YID BZHIN NOR BU BZHIN, ,ZHES PA'O, ,DE YANG
GANG DAG YIN ZHE NA, DE SMRAS PA, GNAS PA DAG CES SMOS PAS KHYED
CAG CES BYA BA NYID DE, SO SO'I SKYE BO YIN PA'I PHYIR PHUNG
KHROL THAMS CAD KYI GNAS SU GYUR PA NI SO SO'I SKYE BO YIN NO
ZHES PA'I TSIG GIS SO, ,DE LA 'DIS

NI 'DI LTAR STON TE, MI SHES PA DANG LDAN PA DE LAS NI LAS SO,
,DE LAS BYUNG BA NI SDUG BSNGAL YIN NO ZHES BYA BAS SO, ,PHYIN CI
LOG SDUG BSNGAL 'GOG PA NI DE BZHIN NYID LA LTA BA DANG MNGON PAR
DGA' BA GNYIS KYIS TE, YE SHES LA YANG DAG PAR 'JUG PAR BYA'O
ZHES PA'I DON TE, THAR PA'I

BDE BA 'THOB PA'I THABS KYANG YANG DAG PA'I LTA BA SNGON DU 'GRO
BA'I 'PHAGS PA'I LAM YIN TE, DE NYID LA GZUD PA'I PHYIR SMRAS PA,
SGRON MA NI SNANG BA STE, GANG GI PHYIR 'PHAGS PA'I LAM GYI SNANG
BA DANG, DAD PA DANG BRTZON 'GRUS LA SOGS PA'I SGRA'I MING DU
'DIR BRJOD DE, JI SKAD DU BSHAD

PA; CHOS LA NGES PAR SEMS PA'I BZOD PA NI SNANG BA YIN NO ZHES
TSIG BLA DAGS SU BTAGS PA YIN NO, ,DAD PAS NI 'KHOR BA'I RGYA
MTSO LAS RGAL BAR BYED DO, ,BRTZON 'GRUS KYIS NI SDUG BSNGAL
SPANG BAR 'GYUR RO ZHES DPER BRJOD PAR BYA'O, ,JI LTAR PHYI ROL
GYI MUN PA LA SGRON ME BYUNG BAR

GYUR NA DE SEL BAR NUS PA YIN TE, DE BZHIN DU MI SHES PA'I MUN PA
DE 'PHAGS PA'I LAM GYIS BSAL BAR NUS PA NYID DE, DE BAS NA 'DRA
BA'I PHYIR SGRON MA BZHIN PAS SGRON MA YIN NO, ,DE CI'I PHYIR
TSOL BAR MI BYED CES BYA BA SMOS TE, DE TSOL BAR MI BYED PA NI DE
JI LTAR RTOGS PA'I PHYIR MI BYED DE

'BAD PAS BSGRUB PAR GYIS SHIG PA'I DON TO, ,BCOM LDAN 'DAS KYIS
'DIR NYES PA RNAM PA GSUM GYIS SEMS CAN RNAMS LA BSKUL BA YIN TE,
BAG MED PA DANG, RANG BZHIN DANG, SGRIB PA'I SKYON NO, ,SEMS CAN
'DI DAG NI BDE BA MNGON PAR TSOL BA LA BDE BAR GNAS PA STE, BDE
BAR

@62B MYONG BA LTA BU NI YUL DAG LA KUN TU DGA' ZHING MGU BA YIN
TE, 'DI DAG NI BAG MED PA'I SKYON NO, ,GANG DU YANG DE MNGON PAR
DGA' BA DE THAMS CAD NI NYON MONGS PA'I ME DANG SDUG BSNGAL GYI
ME RAB TU 'BAR BA YIN TE, 'DI NI RANG BZHIN GYI SKYON NO, ,DE DAG
KYANG MA RIG PA'I MUN PAR ZHUGS PA LA

ZAG PA MED PA'I SHES PA'I SGRON MA MI TSOL BA YIN TE, 'DI NI
SGRIB PA'I SKYON NO, ,DES NA BCOM LDAN 'DAS KYIS NYES PA GSUM
BZLOG PA'I PHYIR TSIGS BCAD 'DI BKA' STZAL PA YIN NO, ,JI LTAR MI
RTAG PA NYID KYI ME RAB TU 'BAR BAS BDAG NYID KYI DNGOS PO GANG
'DI ZHES BYA BA BSTAN PA DE RTOGS PAR BYA BA

LA KUN DU SPYOD PA 'DIS NYE BAR GNOD PAR SHES PA LA 'BAD PA MED
PA NYID DU 'GRUB PA'I PHYIR SMRAS PA, RUS PA THI BA'I MDOG 'DRA
BA, ,ZHES BYA BA LA SOGS PA SMOS SO, ,'DI'I BYUNG BA NI MNYAN YOD
NA DGE SLONG GSAR BU RNAMS LHAG PAR KHRUS DANG GOS DANG RGYAN LA
SOGS PA GTZER BYED CING GNAS PAR

GYUR TE, LUS LA LHAG PAR ZHEN PAS DE DAG GIS GLOG PA DANG LA TON
LA SOGS PA YONGS SU SPANGS PA DANG, JI TZAM NA BCOM LDAN 'DAS
KYIS DE DAG LA SKYO BA BSKYED PA'I PHYIR NGUR KHROD DU GSHEGS
SHING SPYOD PAR GYUR TO, ,DE'I TSE NA RKUN PO LNGA BRGYA BSAD DE
SHI BA'I RO DAG BOR BA YOD PAS DE DAG LA

DE NYE BAR BSTAN CING BCOM LDAN 'DAS KYIS BKA' STZAL PA, DGE
SLONG DAG LTOS SHIG ,SHI BA'I RO 'DI DAG NI SHIN TU 'JIGS SU RUNG
BA YIN TE, 'KHOR BAS CHOG SHES PAR GYIS SHIG ,'KHOR BA'I LONGS
SPYOD NYE BAR SPYOD PAS KYANG CHOG SHES PAR GYIS SHIG CES BKA'
STZAL PA DANG, JI

TZAM NA DE DAG GIS DGRA BCOM PA'I 'BRAS BU THOB PAR GYUR TO,
,GZHAN DAG NI MNGON PA'I NGA RGYAL CAN GYI DGE GLONG LNGA BRGYA
TZAM GYI DBANG DU BYAS NAS 'DI GSUNGS SO ZHES ZER RO, ,DE LA 'DIR
YANG RNAM PA LNGAS MI RTAG PAR YONGS SU STON PA YIN TE, RNAM PAR
ZHIG PA DANG, BRAL BA DANG RNAM

PAR 'JIG PA DANG, NYE BAR GNAS PA'I RNAM PA DANG, CHOS NYID KYI
RNAM PAS BSHAD PA'O, ,DE LA BOR BA GANG YIN 'DI DAG NI ZHES BYA
BAS NI RNAM PAR ZHIG PAS MI RTAG PA NYID DU BSTAN TE, GANG GI
PHYIR 'CHO BA'I SROG YOD PA YANG RUS PA RNAM PAR 'JIG PAS DE LTAR
BOR BAR 'GYUR BA'O, ,

@63A *, ,PHYOGS DANG PHYOGS SU RNAM 'THOR BA, ,ZHES BYA BA 'DIS
NI BRAL BAS MI RTAG PAR BSTAN TE, PHYOGS SNA TSOGS PA LA GNAS PAS
PHAN TSUN BRAL BA NYID DU GRUB PA'I PHYIR RO, ,THI BA'I MDOG 'DRA
BA ZHES BYA BAS NI RNAM PAR 'GYUR BAS MI RTAG PAR BSTAN TE, SNGON
GYI YID DU

'ONG BA'I MDOG LAS GZHAN DU GYUR PA'I PHYIR RO, ,DE MTHONG ZHES
BYA BA NI NYE BAR GNAS PA'I MI RTAG PA BSTAN TE, RNAM PA GSUM PO
'DI NYID KYIS MI RTAG PA STE, DA LTAR BYUNG BA'I DUS SU NYE BA
ZHES BRJOD DO, ,DE MNGON SUM DU BYED PA NI RNAM PA'O, ,'DI LA CI
ZHIG DGA' ZHES BYA BA NI CHOS NYID KYI RNAM PAS

MI RTAG PA STE, 'DI'I LUS KYANG 'TSO BA NYID KYI CHOS LAS 'CHI
BA'I LUS SU GYUR TE RNAM PA GSUM GYIS MI RTAG PA NYID DU NYE BAR
GNAS SHING SNANG STE, 'DI NA 'CHI BA'I LUS KYANG DE DANG 'DRA
BA'I CHOS SU GCIG PA NYID DE, DE LA CI ZHIG DGAR CI YOD, ,CES BYA
BA NI BSDUS PA'I DON TO, ,YAN LAG GI DON

NI GANG YIN ZHES BYA BA NI RUS PA ZHES BYA BA DANG SBYAR RO, ,'DI
DAG NI ZHES BYA BA NI PHYOGS NYE BA NA GNAS PA'O, ,BONG BA ZHES
BYA BA NI NYE BAR 'DZIN PA'I RLUNG DANG BRAL BAS BOR BA'O, ,RNAM
PAR 'THOR BA NI MI 'DRA BAR BKOD CING RIG PA MED PA BZHIN DU
'TSOL BAR GNAS PA STE, MJING PA'I RUS PA RNAMS NI

GZHAN; RKANG PA'I RUS PA RNAMS KYANG GZHAN ZHES BYA BA LA SOGS PA
MDO LAS GSUNGS PA YIN NO, ,CI NAS GANG DU RTEN NAS BOR BA DANG,
RNAM PAR 'THOR NAS 'DUG PA YIN ZHE NA, SMRAS PA, PHYOGS DANG
PHYOGS SU ZHES BYA BA SMOS TE, 'DI ZLOS PA NI PHYOGS KYI RNAM PA
MANG PO SNA TSOGS PA STE, MTHO

BA DANG DMA' BA LA SOGS PA'I PHYOGS DAG TU RNAM PAR GTOR BA ZHES
BYA BA'I DON TO, ,JI LTA BU YIN ZHE NA, SMRAS PA, THI BA'I MDOG
'DRA BA ZHES BYA BA YIN TE, THI BA ZHES BYA BA NI PHUG RON ZHES
BYA BA'I BYA BZHIN DU MDOG SNANG BA GANG YIN PA'I RUS PA DE NYID
SNGO SKYA ZHES BYA BA'I DON TO, ,DE LTA BU'I RUS PA

GANG YIN PA DE MTHONG BA NI SNANG BA'O, ,'DIR ZIN PA'I LUS LA CI
ZHIG DGA' ZHING LHAG PAR CHAGS ZHES BYA BA'I DON TE, KHA DOG DANG
DBYIBS NYAMS PA DANG LDAN PA'I LUS LA'O, ,SHES RAB CAN NI NAM
YANG MNGON PAR DGA' BA SKYE BAR MI 'GYUR TE, MTHAR YID DU MI 'ONG
BA NYID YIN PA'I PHYIR RO, ,DE'I

@63B PHYIR BOR BA NI TSIGS RNAMS 'BREL BZHIN DU RUS PA BOR BA
NYID DU BSTAN TO, ,RNAM PAR 'THOR BA NI TSIGS RNAMS BYE BA NYID
KYIS 'THOR BAR BSTAN TO, ,DBYIBS NYAMS PA RNAM PA GNYIS KYIS
BSGRUBS NAS MDOG NYAMS PA NI THI BA'I MDOG 'DRA ZHES BYA BAS
BSTAN TO, ,DE LA 'DIS 'DOD CHAGS RNAM PA

BZHI'I GNYEN POR GSUNGS PA YIN TE, DE LA 'THOR BA ZHES BYA BA
'DIS NI NYE BAR SPYOD PA'I 'DOD CHAGS KYI GNYEN PO BSTAN TE, DE
LA NYE BAR SPYOD PA MED PA'I PHYIR RO, ,RNAM PAR 'THOR BA ZHES
BYA BA 'DIS NI DBYIBS KYI 'DOD CHAGS KYI GNYEN PO BSTAN TE, ,DE
NA 'DOD CHAGS DANG RJES SU MTHUN PA'I

DBYIBS MED PA'I PHYIR RO, ,THI BA'I MDOG 'DRA BA ZHES BYA BAS NI
KHA DOG GI 'DOD CHAGS KYI GNYEN PO BSTAN TE, MDOG 'DI NI MNGON
PAR MI 'DOD PA'I PHYIR RO, ,RUS PA ZHES BYA BAS NI REG PA'I 'DOD
CHAGS KYI GNYEN PO BSTAN TE, REG PAR MI BZOD PA'I PHYIR RO,
,BYUNG BA GNYIS PA'I DBANG DU

BYAS NA YANG DE BZHIN GSHEGS PAS 'DI SKAD DU BSTAN PAR GYUR TE,
'DI LTA STE GANG 'DOD CHAGS DANG MA BRAL BA DE RNAMS KYIS NI LAN
DU MAR LUS LA 'DI BZHIN DU BSGOM PAR BYA BA YIN TE, KHYED CAG
KYANG 'DOD CHAGS DANG MA BRAL BA LTA BU YIN NO ZHES PA STE, DE
YANG 'DIS BSTAN PAS NGES PAR

BDAG CAG KYANG NI 'DOD CHAGS DANG MA BRAL BA DAG STE 'DOD CHAGS
DANG BRAL BA BZHIN DU MNGON PA'I NGA RGYAL SKYES PAS DES NA BDAG
CAG LA BCOM LDAN 'DAS KYIS 'DI LTAR BSKUL BA YIN NO ZHES SKYO BA
YANG DAG PAR SKYES TE, BCOM LDAN 'DAS KYIS LAM GZHAN YANG DAG PAR
BSTAN PAS,

KHAMS GSUM LAS 'DOD CHAGS DANG YANG DAG PAR BRAL BA THOB PAR GYUR
TO, ,DES NA LUS LA MNGON PRA ZHEN PA RNAMS LA DE LAS SKYO BA
BSKYED PA'I PHYIR TSIGS SU BCAD PA 'DI GSUNGS SO, ,'DUS BYAS
RNAMS THA MAR YID DU MI 'ONG BA GCIG PUR MA ZAD DE, DANG PO NAS
BRTZAMS TE YID

DU MI 'ONG BA YIN NO ZHES GSAL BAR BSTAN PA'I PHYIR SMRAS PA,
GANG GI NUB MO ZHES BYA BA LA SOGS PA SMOS SO, ,'DI BYUNG BA'I
GLENG GZHI NI MNYAN DU YOD PA NA BCOM LDAN 'DAS KYIS DGE SLONG
RNAMS LA THAMS CAD G-YO ZHING 'JIG RTEN THAMS CAD 'CHI BA'I DBANG
DU 'GRO ZHES BKA' STZAL PA DANG, JI

@64A *, ,TZAM NA DGE SLONG ZHIG STAN LAS LANGS TE BLA GOS PHRAG
PA GCIG TU GZAR NAS 'DI SKAD CES GSOL TO, ,CI BTZUN PA GANG MNGAL
NA GNAS PA YANG RAB TU MI GNAS PA RAB TU MI BRTAN PA NYID DAM,
DGE SLONG DAG MTSAN MO MI DAG MA'I LTOR 'JUG PA DE NYID NAS
BRTZAMS TE

'CHI BDAG GI DRUNG DU NYE BAR 'GRO STE, DE CI'I PHYIR ZHE NA, DGE
SLONG DAG 'DI LTAR 'DUS BYAS THAMS CAD NI MI RTAG GO ZHES BYA
BA'I BAR DU STON PAS DE LTAR BKA' STZAL TO ZHES BYA BA'O, ,DANG
PO'I TSIG RKANG GSUM GYIS NI SKAD CIG MAS TSE ZAD PAR BSTAN TO,
,THA MAS NI TSE ZAD PA LAS PHYIR YANG MI 'ONG BA

NYID DE, 'DI NI BSDUS PA'I DON TE, LUS DANG GNAS KYI KHYAD PAR
DANG SDOD PA DANG LDOG PA DANG RE BA DANG BRAL BAR 'DIS STON PA
YIN NO, ,DUS DE NYID NI DANG PO'O MTSAN MOR MNGON PAR 'DOD PA NI
GNAS SO, ,MA'I MNGAL DU GNAS PA NI SDOD PA'O, ,RTZIB LOGS GCIG TU
GNAS PA NI LDOG PA'O, ,SONG NAS

YANG 'BYUNG BA YIN NO ZHES BYA BA STE, RNAM PA BZHIS YANG YOD DO
ZHES RE BA DAG 'DI LA MED PA YIN TE, MKHAS PA RNAMS NI 'TSO BAS
DREGS PAR MI BYED DO ZHES BYA BA NI 'DI'I BSDUS PA'I DON TO, ,YAN
LAG GI DON NI GNAS ZHES BYA BA NI BSTAN PA STE, NUB MO ZHES BYA
BA DANG SBYAR TE, GANG MA BSTAN PA'I

NUB MO GCIG STE DGUN NAM DE LAS GZHAN PA'O, ,KHO NA ZHES BYA BA
NI NGES PAR GZUNG BA STE, GANG DE MNGAL DU 'JUG PA'I NUB MO DE
NYID CES BYA BA'I DON TO, ,NUB MO GANG YIN ZHE NA, SMRAS PA, DANG
PO STE MTSAMS SBYOR BA'I SKAD CIG MA NYE BAR MTSON PA ZHES BYA
BA'I BAR DU'O, ,MNGAL DU ZHUGS

BA NI MA'I LTOR ZHUGS TE NUR NUR PO LA SOGS PA'I GNAS SKABS SU
GYUR PA STE, ZHO'I SPRIS MA LTA BU'I NUR NUR PO LA SOGS PA STEN
PAR BYED PA DE LTA BU DAG YIN NO, ,DE LTAR BYED BA SU YIN ZHE NA
DES SMRAS PA, ,MI'I SEMS CAN TE YID GANG LA YOD PA DE NI MI STE
SGRA GCAN BZHIN NO, ,

BDAG DANG BDAG GI LA SOGS PA'I NYON MONGS PA MA SPANGS PA NYID
MNGAL DU 'JUG PA YIN NO ZHES MTSON PA'O, ,NUB MO ZHES SMOS PAS NI
NYIN PAR MNGAL DU 'JUG PA MED PA'I PHYIR ZHES KHA CIG 'DOD DE,
GANG PHYIR MUN PAR 'JUG PA YANG, ,MNGAL GNAS MTSAN MO DE BZHIN
TE, DE NYID LA

@64B NI 'BYUNG 'GYUR ZHES, ,KHA CIG DE SKAD RAB TU SMRA, ,JI LTAR
NYER SPYOD MI ZAD PA, ,TSONG DUS NYID DU 'PHEL BA BZHIN, ,GZHAN
DAG TU NI DE LTA MIN, ,DE BZHIN MTSAN MO NYING MTSAMS SBYOR,
,ZHES SO, ,NYIN PAR YANG DE 'DOD PA SKYE BA YOD PAS MI 'GAL TE,
DE TSOGS PA LA RAG

LUS PA'I PHYIR RNAM PA THAMS CAD DU DE LA YANG NGES PA MAD PAS
DE'I PHYIR THUB PAS DUS NGES PAR MA GSUNGS TE, GNAS GSUM MNGON DU
GYUR NA BU DANG BU MO SKYE BAR 'GYUR RO ZHES BYA BA LA SOGS PA
YIN NO ZHES NA, 'DI NI PA PHAL CHE BA'I DBANG DU BYAS NAS NUB MO
ZHES BSTAN PA YIN TE, DE

LTAR LHAG PAR 'KHRIG PA'I 'DOD CHAGS SPYOD PA'I PHYIR BSHAD PA,
BYA BA MANG DANG 'BREL BA'I PHYIR, ,NYIN PAR 'DOD CHAGS SKYE MI
'GYUR, ,BYA BA MA LUS ZHI BA'I PHYIR, ,MCHAN MO 'DOD CHAGS RAB TU
SKYE, ,ZHES PAS SO, ,SDOD MED CES BYA BA NI GAGS MED PA DANG
BGEGS MED PAR ZHES

BYA BA'I DON TO, ,DE NI ZHES BYA BA NI MI DE'O, ,'GRO 'GYUR ZHING
ZHES BYA BA NI ZAD PA DANG RNAM PAR GYUR PA DANG 'GRO BA ZHES BYA
BA'I BAR DU'O, ,SONG BA LAS ZHES BYA BA NI 'CHI BA'I DRUNG DU
SONG BA LAS NI ZHES BYA BA'I SGRA NI NGES PAR GZUNG BA DANG RIM
PA BZHIN DU YANG 'DI SBYAR BAR SHES PAR BYA BA'O, ,LDOG PA

MED CES BYA BA NI LDOG PA NYID NI MA YIN TE, SLAR YANG LDOG PAR
MI 'GYUR PA'I DON TO, ,GANG GI PHYIR 'TSO BA NYID G-YO BA STE DES
NA SROG GI NGES PA YIN NO ZHES NGES PAR MI GZUNG NGO, SROG GIS
SNYEMS PA LA DE SPANGS PA'I PHYIR TSIGS BCAD 'DIS SHES PAR BYA BA
YIN NO, ,BAR DU YANG

BDAG GI DNGOS PO YID DU MI 'ONG BA NYID DU BSTAN PA'I PHYIR SMRAS
PA, SNGA DRO ZHES BYA BA LA SOGS PA SMOS SO, ,'DI'I BYUNG BA DANG
GLENG GZHI NI MNYAN YOD NA RGYAL BU GSAL RGAL GYI YUL MI'I LAS
KYI SNA LA GTOGS PA'I SKYES BU ZHIG LANG TSO'I DREGS PAS SNYEMS
PA NGES GSAR DU BLANGS

PA'I CHUNG MA ZHIG GZUGS MDZES SHING BLTA NA SDUG LA RAB TU MDZES
PAS DE LA YANG DE SHIN TU LTA ZHING SEMS CHAGS PAR GYUR TO, ,JI
TZAM DUS GZHAN ZHIG NA DE YUL MI'I BYA BA ZHIG BYUNG NAS DE DER
SONG NGO, ,DE'I 'OG TU DE'I CHUNG MA SBRUL NAG POS ZIN TE DUS
BYAS SO, ,DE PHYI DRO 'ONGS

@65A *, ,NAS BSREG SAR SHING GI STENG DU BSKYON NAS BSREGS PA
MTHONG NAS DE NYID DU BDAG KYANG ZHUGS TE GNYI GA SHI'O, ,DE NAS
BCOM LDAN 'DAS KYIS RGYAL PO DE SKYO BA YANG DAG PAR BSKYED PA'I
PHYIR DER GSHEGS TE BKA' STZAL PA, RGYAL PO CHEN PO MI RNAMS KYI
'TSO

PA NI MI RTAG GO ZHES BYA BA LA SOGS PA GSUNGS NAS, SNGA DRO SKYE
BO MANG MTHONG BA, ,ZHES BYA BA LA SOGS PA'I TSIGS SU BCAD PA
BZHI BKA' STZAL PA YIN NO, ,SROG NI YID BRTAN DU MI RUNG STE DUS
NGES PA MED PA'I PHYIR MAR ME RLUNG KHAR MA BSRUNGS PAR GZHAG PA
LA SHI BA'I DUS NGES PA MED PA BZHIN DU

STE; 'DI NI BSDUS PA'I DON TO, ,PHYI DRO ZHES BYA BA'I SGRA NI
TSIG GI PHRAD YIN TE BDUN PA'I DON LA 'JUG STE NYIN PAR GYI THA
MA PHYI 'PHRED KYI DUS ZHES BYA BA'I DON TO, ,KHA CIG NI GCIG
'GA'O, ,MTHONG MI 'GYUR ZHES BYA BA NI MA DMIGS PA'O, ,DE GANG
YIN ZHE NA, SMRAS PA, SNGA DRO NI THOG MA STE DE NYID NYI

MA'I DANG PO'O, ,MTHONG BA NI YANG DAG PAR DMIGS PA DANG, YUL DU
BYAS ZHES BYA BA'I DON TE, SEMS CAN KHA CIG SNGA DRO MTHONG BA
LAS PHYI DRO BSTZAL NA SHI BAR GYUR PA'I PHYIR MA MTHONG BA YIN
NO, ,SKYE BO MANG PO NI SKYE BO CHEN PO STE, CHEN PO'I SGRA NI
'DIR MANG PO STON PAR BYED PA STE, SKYE BO'I TSOGS

CHEN PO 'DUS SO ZHES BYA BA BZHIN NO, ,SNGA DRO KHA CIG CES BYA
BA NI GANG NUB MO DE NYID KYI DANG POR MTHONG BA DE NYID KYI THA
MAR MA MTHONG BA ZHES BYA BA'I DON TO, ,DE NI DON 'DI LTAR STON
PA YIN TE, SEMS CAN NI RNAM PA GNYIS TE, 'DOD CHAGS CAN DANG,
TSONG GI THA SNYAD BYED PA DAG GO, ,DE LA 'DOD

CHAGS CAN BUD MED KYI SKYE BO NYE BAR LONGS SPYOD PA'I BDE BA
SPYAD PA'I DUS SU TSOL BA NA YANG 'DOD CHAGS CAN GYIS MA MTHONG
BA DE'I DBANG DU BYAS NAS TSIGS BCAD KYI PHYED DANG PO'O, ,GANG
YANG TSONG GI THA SNYAD BYED PA'I BDAG PO LA SOGS PA DES SNGA
DRO'I DUS SU TSONG GI THA SNYAD DANG BCAS PA STE,

DE TSONG GI THA SNYAD RNAMS KYIS GRONG DPON LA SOGS PAS SNGA DRO
MI MTHONG BA TSIGS BCAD PHYED 'OG MA'O, ,DGE BA'I LAS DAG LA PHYI
SHOL BYED PA DAG LA SBYAR BA'I PHYIR TSIGS SU BCAD PA 'DI GSUNGS
SO, ,GANG GI PHYIR DE LTAR 'TSO BA'I SROG NGES PA MED PA DES NA
BDAG LA PHAN PAR 'DOD PA

@65B RNAMS KYIS 'DIR YID BRTAN PAR BYA BA MA YIN PA NYID DU BSTAN
PA'I PHYIR SMRAS PA, ,SKYES PA BUD MED MANG PO DANG, ,ZHES BYA BA
LA SOGS PA SMOS SO, ,TSIGS BCAD SNGA MAS NI DUS LA SOGS PA LA
NGES PA MED PAR BSTAN NAS, 'DIS NI NA TSOD KYI GNAS SKABS NGES PA
MED PA NYID DU BSTAN PA

YIN NO, ,YANG NA YID BRTAN PA LA YID MI CHES PA'I RGYUS 'DIR YANG
YID BRTAN PAR BYA BA GANG YANG MED DO ZHES BYA BA NI 'DI'I BSDUS
PA'I DON TO, ,DE LA ZHES BYA BA NI NGES PA DANG BRAL BA STE ZHES
BYA BA YIN TE, GSON PA ZHES BYA BA 'DI DANG SBYAR RO, ,CI ZHIG
CES BYA BA NI GANG ZHIG YOD DE GDENG DROD

MED PA'I PHYIR TE, MI ZHES BYA BA 'DI DANG SBYAR RO, ,GDENG DROD
NI YID RTON PAR BYED PA DANG, 'JIGS PA MED PAR 'DUG PA'O, ,'CHI
BA'I CHOS CAN YIN PAS MI SKYE BA STE, SKYE BAR GYUR NA NGES PAR
'CHI BA YIN PA'I PHYIR DANG SHES RAB CES BYA BA NI TSIG GI LHAG
MA'O, ,YANG NA MI ZHES BYA BA

NI SHED LAS SKYES SO, ,YID KYIS NYE BAR MTSON PA'I PHYIR DE LA
BLO DANG LDAN PA NYID DU STON TO, ,GSON PA ZHES BYA BA NI YID
BRTAN PA YIN PA'I PHYIR TE, GANG GI RNAM PAS YID BRTAN PA YIN ZHE
NA, BDAG NI GZHON NO ZHES BYA BA STE, NA CHOD DANG PO LA BDAG
GNAS PA YIN NO ZHES PA 'DI'I RNAM PAS

SO; ;DE NYID DE BZHIN DU 'TSO BA LAS YID BRTAN DU MI RUNG BA STE,
MIR GYUR NAS DAR LA BAB PA STE, RE ZHIG BDAG NI GNAS SKABS 'DI LA
'CHI BAR MI 'GYUR RO ZHES DE DE LTA BUR YID BRTAN PAR MI BYA'O
ZHES BYA BA'I DON TO, ,DE CI'I PHYIR ZHE NA, SMRAS PA, DAR LA BAB
PA'ANG ZHES PA STE, GZHON

BAR GYUR KYANG SROG DANG PA LA ZHING 'CHI PA YIN NA, RGAS PAR
GYUR NA LTA SMOS KYANG CI DGOS PA'O, ,NA ZHES BYA BA NI GANG GI
PHYIR ZHES PA'I DON TO, ,MI LA SOGS PA NI DE LTAR 'CHI BA YIN
GYI, LHA NI MA YIN TE, MI 'CHI BA'I PHYIR RGA BA DANG NA BA DANG
'CHI BA MED PA'I 'CHI BA YIN NO ZHES BRAM ZE THAD [*THANG?] LA

'BAR GYIS BSHAD PA NI 'JIG RTEN PA YIN PAS DE NI MI RIGS TE, SEMS
CAN THAMS CAD 'CHI BAR 'GYUR ZHES PA'I YUNG GIS SO, ,RIGS PA YANG
LUS NI BYAS PA YIN PA'I PHYIR ZHES BYA BA LA SOGS PAS SO, ,SKYES
PA BUD MED CES BYA BA 'DIR NI THAMS CAD 'DUS PA YIN TE, MA NING

@66A *, ,NI PHYOGS GNYI GA LA BRTEN PA'I PHYIR GNYI GAS GZUNG
NGO, ,YANG NA GTZO BO YONGS SU GZUNG BAS GZHAN SMOS MI DGOS PA'I
PHYIR RO, ,MANG PO ZHES BYA BA NI LAN MANG PO STE, TSE RABS TSE
RABS SU YANG DANG YANG ZHES BYA BA'I DON TO, ,GANG YANG 'CHI BA
MA YIN NO ZHES

BSTAN PA DE NI TSIG TZAM DU ZAD DE, YANG SMRAS PA, MI 'CHI BA
ZHES BYA BA NI MING NYI TSER ZAD DE, SUM CU RTZA GSUM PA'I MING
MA BTAGS PAR BRJOD PA YIN NO, ,RANG GI LAS 'BRAS NYE BAR SPYAD
NAS KYANG, ,NGES PAR LTUNG ZHING NYAMS PAR 'GYUR BA STE, ,GSER
GYI BYE MA'I TSOGS CAN MTSO

BSTEN PA, ,RTZVA 'JAM BRGYAN PA'I SA PHYOGS NYAMS DGA' DANG, ,LHA
YI BU MO'I BDE BA NYAMS DGA' RNAMS LTA BA'ANG, ,'CHI BA'I MTSAN
MAS 'KHYUD CING NYAM THAG 'O DOD 'BOD, ,LANG TSOS DREGS SHING
'CHI BA'I 'JIGS PA DANG BRAL BA DAG LA SRID PA LAS SKYO BAR BYA
BA'I TSIGS SU BCAD PA

'DI GSUNGS SO, ,LANG TSOS THOB PA GCIG PU 'CHI BAR 'GYUR BAR MA
ZAD DE LANG TSO MA THOB PA YANG 'CHI BAR 'GYUR RO ZHES BSTAN PA'I
PHYIR SMRAS PA, KHA CIG MNGAL DU ZHES BYA BA LA SOGS PA SMOS SO,
,GRONG KHYER 'PHAGS RGYAL NA SPUN BZHI ZHIG LA CHUNG MA YANG BZHI
YOD DE, DE LAS PHU BO

GNYIS KYI BU SPA TA LA ZHES BYA BA DANG, BDE THOS ZHES BYA BA
GNYIS SHIG SHIN TU SHA RGYAS SHING GZUGS DANG LDAN LA MDZES PAS
RGYAL PO'I BTZUN MO'I 'KHOR GYI NANG DU SONG BA LAS DE GNYIS LA
RGYAL PO GTUM PO RAB SNANG ZHES BYA BA DE RAB TU KHROS TE, DE
GNYIS BSAD NAS DE'I KHYIM LA ME BTANG STE, DE

NAS SBRUM PA DANG BTZAS PA'I BUD MED DANG DE'I MES PO RGAN PO
YANG SHI BAR GYUR TO ZHES BCOM LDAN 'DAS KYIS GSAN NAS TSIGS SU
BCAD PA 'DI GSUNGS SO, ,'DIR YANG GNAS SKABS BZHI STON PA YIN TE,
MNGAL DANG BYIS PA DANG, GZHON NU DANG, DAR LA BAB PA'O, ,DE LA
TSIG RKANG DANG

POS NI MNGAL GYI GNAS SKABS BSTAN TO, ,GNYIS PAS NI BYIS PA'I
GNAS SKABS SO, ,GSUM PAS NI GZHON NU'I GNAS SKABS SO, ,BZHI PAS
NI LANG TSO'I GNAS SKABS TE 'DI NI BSDUS PA'I DON TO, ,MNGAL ZHES
BYA BA NI MA'I LTOR NUR NUR PO LA SOGS PA'I GNAS SKABS SO, ,KHA
CIG

@66B CES BYA BA NI LA LAS SAM GCIG CES BYA BA'I DON TO, ,KHA CIG
LA DE LTAR MNGAL NAS BTZA' BA'I LAS MED PA'I PHYIR RO, ,'CHI BAR
'GYUR BA NI 'JIG PAR 'GYUR BA'O, ,DE BZHIN KHA CIG CES BYA BA NI
'CHI BAR 'GYUR BA'O, ,BTZAS PA'I SAR ZHES BYA BA NI BUD MED BTZAS
BA'I DUS DE

NYID KYI TSE STE, BTZAS PA'I KHYIM DU'O, ,GANG DU DE BTZAS PA DE
NYID KYI KHYIM DU STE, KHYIM DER DA LTAR YANG DE LA GNAS SHING
SKYES PA NYID DU BYIS PA DE 'CHI BA'O, ,GOG TZAM NA ZHES BYA BA
NI KUN TU 'GRE ZHING YONGS SU RGYU BA STE, DE LAS YONGS SU 'KHYAM
ZHING RTZE BA DANG, ,SRANG LA SOGS PA

DAG TU RTAG TU RTZE BA'I GNAS SKABS YIN NO, ,NA ZHES BYA BA'I
SGRA NI 'CHI BAR 'GYUR RO ZHES 'DREN PA'I DON TO, ,YONGS RGYUG NA
ZHES BYA BA NI KUN DU RGYUG PA'I NGANG TSUL GANG LA YOD PA DE
NYID DO, ,RIGS PA NI 'DOD PA LA SOGS PA NYE BAR LONGS SPYOD PA'I
PHYIR DUS JI LTA BA BZHIN DU 'GRO BA

DANG 'GRO BAR BYA BA MA YIN PAR RO, ,'TSO BAS DREGS PA RNAMS BSAL
BA'I PHYIR TSIGS SU BCAD PA 'DI GSUNGS SO, ,SNGAR BSTAN PA DANG
MA BSTAN PA RNAMS KYI MDOR BSDU BA'I PHYIR SMRAS PA, ,LA LA RGAN
DANG ZHES BYA BA LA SOGS PA SMOS SO, ,THAMS CAD KYANG DUS PHYI
ZHIG NA LAS JI

LTAR SPYAD PA BZHIN DU 'CHI BAR 'GYUR RO ZHES BYA BA NI BSDUS
PA'I DON TO, ,LA LA ZHES BYA BA NI GANG SU DAG RGAN PA DANG DE
DAG THAMS CAD NYID DE, RIM GYIS 'GRO BA YIN NO, ,DANG GI SGRA NI
YANG GI SGRA STE, DAR LA BAB PA LA SOGS PA NYI TSE MA YIN ZHES
PA'I DON TO, ,DE LA RGAN PA NI DBANG PO RNAMS YONGS

SU SMIN PA'O, ,GZHON PA NI LUS KYI YAN LAG NYE BAR RGYAS PA'O,
,LA LA ZHIG CES BYA BA NI GANG YANG NYE BAR 'PHEL BA DANG 'GRIB
PA GNYIS STON PA'O, ,DAR LA BAB PA ZHES BYA BA NI DAR LA BAB
PA'ANG YIN LA MI YANG YIN PAS DAR LA BAB PA'I MI STE, ,AUTPALA
SNGON PO BZHIN NO, ,DAR LA BAB PA

NYID YIN PAS DAR LA BAB PA STON TSOD BAR MA'O, ,SKYES BU NYID YIN
BAS MI'O, ,LO LNGA BCU PHAN CHAD NI RGAN PO'O, ,LO SUM CU'I BAR
DU NI GZHON PA'O, ,BAR MA NI DAR LA BAB PA'O ZHES KHA CIG 'DOD
DO, ,TSE'I TSAD RNAM PA GSUM DU PHYE STE, GO RIMS BZHIN DU GZHON
PA DANG BAR MA DANG RGAN PO

@67A *, ,ZHES KHA CIG ZER RO, ,RIM GYIS ZHES BYA BA NI GO RIMS
BZHIN DU STE, LAS JI LTAR BSAGS PA BZHIN DU ZHES BYA BA'I DON TO,
,'GRO 'GYUR TE ZHES BYA BA NI 'JUG PA DANG RAB TU NYAMS PAR 'GYUR
BA'O, ,'DIR DPE NI SMIN PA ZHES BYA BA STE, YONGS SU SMIN PA'I

DBANG GIS YAN LAG RNAMS ZHIG PAR GYUR PA STE, 'DIR 'BRAS BU DANG
SBYAR BAR BYA'O, ,BZHIN ZHES BYA BA NI DPES NYE BAR 'JAL BA STE,
'BRAS BU SMIN PA LTA BU ZHES BYA BA'I BAR DU'O, ,'BRAS BU SMIN PA
DE GA LAS 'GRO ZHING LTUNG BAR 'GYUR ZHE NA, SMRAS PA, LTUNG BA
ZHES BYA BA YIN TE, LTUNG BA

NI RTZA BA'I PHYOGS SU ZHES BYA BA'I BAR DU'O, ,'DIS LTUNG BA YIN
PAS LTUNG BA STE, JI LTAR 'BRAS BU SMIN PA RLUNG LA SOGS PAS GNOD
PA MA BYAS PA LTAR RANG NYID SNYI BAR GYUR NAS SHING GI RTZA BA'I
PHYOGS SU LTUNG BA DE BZHIN DU SROG CHAGS RNAMS KYANG TSE YONGS
SU RDZOGS PA NI TSE YONGS SU NYAMS

SHING DBANG PO RNAMS LTUNG STE ZHIG PAR 'GYUR TE, BYANG GI SGRA
MI SNYAN MA GTOGS PAR RAB TU 'CHI BA YOD DO ZHES LUNG LAS GSUNGS
TE, NYES PAR SPYAD PA'I RGYUS 'CHI BA YIN NO, ,'DI LTA BUR SKYE
BO RNAMS KYI 'TSO BA MI BRTAN ZHING KUN NAS 'JIG PA LA DAM PA
RNAMS KYIS YAL BAR MI DOR ZHING SRID

PA ZAD PAR BYA BA'I PHYIR 'BAD PAR BYA'O ZHES BYA BA DE LA SBYAR
BAR BYA BA'I PHYIR TSIGS SU BCAD PA 'DI GSUNGS SO, ,'DI DAG GI
DPE DBYE BA BSTAN PA'I PHYIR SMRAS PA, DPER NA 'BRAS BU SMIN PA
ZHES BYA BA LA SOGS PA SMOS SO, ,BCOM LDAN 'DAS DGE SLONG GI
TSOGS KYIS YONGS SU

BSKOR TE, NAGS TSAL DAG TU RGYU ZHING GSHEGS PA NA SHING DAG LAS
'BRAS BU LTUNG BA DAG GZIGS TE DGE SLONG RNAMS LA BKA' STZAL PA,
DGE SLONG DAG SROG NI YID BRTAN PAR BYA BA DAG MA YIN NO ZHES BYA
BA'I TSIGS BCAD DE, DE LA DPER NA ZHES BYA BAS DPER BRJOD PA
BSTAN TO, ,

RTAG TU ZHES BYA BA NI RGYUN DU'O, ,DE CI'I PHYIR ZHE NA, 'BRAS
BU SMIN PA RNAMS KYI 'JIGS PA SMRAS PA, LHUNG BA ZHES BYA BA NI
LTUNG BA STE 'BREL PA'I RGYUN LAS 'BREL PA'O, ,'JIGS PA NI SEMS
DANG 'BREL BA YIN PA'I PHYIR JI LTAR 'BRAS BU DAG LA DE YOD CE
NA, 'JIGS PA LTA BUR

@67B 'JIGS PAR BTAGS PA NI NYES PA MED DE, JI LTAR SROG CHAGS
RNAMS LA 'TSO BA'I SROG DANG BRAL BA'I 'JIGS PA YOD PA DE BZHIN
DU 'BRAS BU DAG LA YANG LTUNG BA'I DUS DANG NYE BAR GYUR PA NA
'JIG RTEN PA DAG 'JIGS PA'I SGRAR BRJOD DE, JI LTAR YUR BA 'JIGS
PAR 'GYUR RO

ZHES BYA BA YUR BAL DE MED PA NYID DO, ,'JIG RTEN PA RNAMS KYIS
GZHUNG LUGS LA RJES SU 'BRANG BA YIN TE, SANGS RGYAS KYIS KYANG
KUN RDZOB KYI CHOS NI 'JIG RTEN PA'I RJES SU 'BRANG BAS MI SPANG
NGO ZHES PA'I TSIG GIS SO, ,'DIR GCER BU BDAG GIS 'BRAS BU LA
SOGS PA LA SEMS YOD BA NYID

DO ZHES BYA BA DE YANG MED DE, 'TSO BA'I RTAGS MED PA'I PHYIR, JI
SKAD DU GSUNGS PA, BYA BA'I SNGON 'GRO BLO SNANG NA, ,BDAG DANG
GZHAN DAG DE GZUNG STE, ,BLO NI YANG DAG YOD SHES PA, ,TSUL 'DIS
BLO NI DE LA MED, ,CES PA'O, ,DE BZHIN DU PHYI ROL GYI DNGOS PO
SHING LA SOGS PA

LA NI RTAG PA MED DO, SEMS PA MED PA DANG, MI 'GUL BA'I PHYIR
DANG BCAD NAS YANG SKYE BA LA SOGS PA 'DIR BRJOD PAR BYA'O, ,DE
BZHIN ZHES BYA BA NI 'DI LTAR RO, ,SKYES PAR GYUR PA ZHES BYA BA
NI BYUNG BAR GYUR PA STE, JI SKAD DU SMRAS PA, SKYE DGU RNAMS LA
DGA' BA LA SOGS YOD

PAR GYUR PA NYID DE, RNAM PA SNA TSOGS PA'I GNOD PA 'JUG CING
'BYUNG BAR GYUR PA YIN TE, SHING MA SKYES PA NI SHIN TU DRAG CING
MI BZAD PA'I RLUNG GIS BSKYOD NAS 'GUL BA LA SOGS PAR MI 'GYUR
RO, ,MI ZHES BYA BA NI 'CHI BA'I CHOS DANG LDAN PA'I PHYIR TE,
SEMS CAN ZHES BYA BA'I

DON TO, ,RTAG TU ZHES BYA BA NI GNAS SKABS THAMS CAD DU 'JIGS
PA'O, ,CI'I PHYIR ZHE NA, 'CHI BA ZHES BYA BA YIN TE, RIS MTHUN
PA CHAD PAS ZHES BYA BA'I DON TO, ,'JIGS PA NI 'CHI BAR DOGS PA
SKYED PAR BYED PA'I PHYIR SEMS KYI BRTAN PA NYAMS PA'O, ,'DI SKAD
BSTAN PA

YIN TE, JI LTAR 'BRAS BU LTUNG BAR GYUR PA'I CHOS CAN YIN TE,
RGYU DES NA DE DAG YONGS SU SMIN PA'I DBANG DAM [*NGAM?] PHYI ROL
GYI RKYEN GYI DBANG GIS MI RTAG CING LTUNG BAS 'JIGS PA DE BZHIN
DU SKYE BO 'DI DAG KYANG 'CHI BA'I CHOS CAN TE, DES NA 'DI'I TSE
YANG BRI ZHING LAS ZAD PA DANG PHYI ROL

@68A *, ,GYI RGYEN NYE BAR GYUR PA LAS 'CHI BAS 'JIGS PA YIN NO,
,SKYE BO RNAMS 'TSO BA'I DREGS PAS DGE BA LA BAG MED PAR GYUR PA
RNAMS BAG MED PA DOR DU GZHUG PA'I PHYIR TSIGS SU BCAD PA 'DI
GSUNGS SO, ,SA BON LAS SKYES PA 'BA' ZHIG TU MA ZAD DE, 'JI

PA DANG RGYU SPUN LA SOGS PA LAS SKYES PA YANG 'JIG PAR 'GYUR
BA'I PHYIR SMRAS PA, DPER NA RDZA MA'I MKHAN PO ZHES BYA BA LA
SOGS PA'I TSIGS BCAD LNGA YIN NO, ,BCOM LDAN 'DAS GNAS BCAS KYI
GRONG AAN DZA NA'I NAGS NA BZHUGS TE, DE NAS BCOM LDAN 'DAS SNGA
DRO'I DUS SU

DGE SLONG RAB TU MANG PO DANG THABS CIG TU BZHUGS PA LAS, JI TZAM
NA GNAS BCAS KYI GROD DU BSOD SNYOMS KYI PHYIR GSHEGS PAR GYUR
TO, ,DE'I TSE GNAS BCAS KYI GRONG NA BHA RA DHVA DZA ZHES BYA
BA'I BRAM ZE RGAS SHING 'KHOGS LA LO BRGYA NYI SHU LON PA DUS LAS
'DAS SO, ,GNYIS PA

RIGS KYI BU GZHON NU LO BDUN LON PA ZHIG KYANG SHI'O, ,DE GNYIS
KHYOGS LA KHYER TE SKYE BO MANG PO'I TSOGS MDUN NA 'GRO ZHING BUD
MED RNAMS NI SKRA BSHIG CING DU STE RGYAB NAS 'BRANG BA BCOM LDAN
'DAS KYIS GZIGS SO, ,JI TZAM NA DE'I PHYIR KUN DGA' BOS BLA GOS
BZHI BLTAB TU BYAS

SHING GDAN BSHAMS TE, NYAN THOS RNAMS LA CHOS BSTAN PA, DGE SLONG
DAG DE LTAR 'DU BYED THAMS CAD NI MI RTAG CING MI BRTAN PA'O ZHES
RGYA CHER 'CHI BAR 'GYUR ZHING SROG NI MTHAR 'JIG PA YIN NO ZHES
BSTAN TE, DGE SLONG DAG GANG YANG RGYAL RIGS SHING S'A LA CHEN PO
LTA BU NAS DGRA

BCOM PA DANG, RANG SANGS RGYAS DANG, SANGS RGYAS BCOM LDAN 'DAS
ZHES BYA BA'I BAR DU BRJOD PAR BYA'O, ,DGE SLONG DAG SNGON BYUNG
BA SKYE DGU RNAMS KYI TSE LO STONG PHRAG BRGYAD CU SGRA NGAN ZHES
BYA BA'I 'KHOR LOS SGYUR BA'I RGYAL PO BYUNG STE, DE'I SKYED MOS
TSAL DU RAB TU GNAS PA ZHES BYA

BA'I SHING N+YA GRO BHA'I RGYAL PO DE'I RTZA BA NA RTZIBS KYI MU
KHYUD CES BYA BA'I BRAM ZE'I KHYE'U LNGA BRGYA TZAM LA BRAM ZE'I
GSANG TSIG 'DON DU 'JUG GO, ,DE GCIG PU DBEN PAR SONG STE GAB
CING 'DUG NAS SEMS LA 'DI LTAR SEMS SHING RNAM PAR RTOG PAR GYUR
TO, ,MI RNAMS NI TSE THUNG BA STE,

@68B DA LTA NA YANG 'DI LTA STE DON SPYOD PA DANG, CHOS SPYOD PA
DANG, BSOD NAMS SPYOD PA DANG, BDE BA SPYOD PA DANG, DGE BA
SBYONG BA'I BAR LA MI RNAMS SPRO BA CHUNG BAR GNAS PA YIN TE,
BDAG SKRA DANG KHA SPU BREGS TE BRAM ZE'I KHYE'U DANG BCAS PAR
RAB TU 'BYUNG NGO ZHE NA, RTZIBS

KYI MU KHYUD KYIS DE LTAR BSTAN PAR GYUR TO, ,SHES PA BRDA SPROD
PAR GYUR TO, ,DE SGRIB PA LNGA SPANGS SHING TSAD MED PA BZHI
BSKYED DE, 'DOD PA DAG LA 'DOD CHAGS DANG BRAL BAR GYUR NAS BRAM
ZE'I KHYE'U DAG LA CHOS STON PAR GYUR TE, BRAM ZE'I KHYE'U DAG MI
RNAMS KYI TSE NI SHIN TU THUNG

STE; 'DI LTA STE RDZA MKHAN DAG SA LAS SNOD KYI RNAM PA DAG BYED
KYANG DE YANG MTHAR 'JIG PAR 'GYUR BA YIN TE, SA LAS BYAS PA'I
SNOD JI LTA BA DE BZHIN DU MI RNAMS KYI SROG KYANG DE DANG
'DRA'O, ,'DI LTAR THAGS BRKYANG PA LA SPUN GANG DANG GANG BCUG PA
SPUN GYIS RTING LA GTUGS PA BZHIN

NO; ,'DI LTA STE GSAD PHAR BYA BA'I MI GSAD SAR KHYER BA DAG BSAD
SA'I DRUNG DU BSNYEN PA DE BZHIN NO, ,'DI LTA STE RI GZANG PO LAS
'BAB PA'I 'BAB CHU NI RGYUN DRAG TU 'BAB CING RING DU 'GRO LA
RGYUN MI LDOG PA DE BZHIN NO, ,'DI LTA STE CHU LA RI MO BRIS PA
YANG MYUR DU 'JIG CING RING PO MI

THOGS PA BZHIN NO ZHES BYA BA LA SOGS PA STE, DE MA THAG PA'I
TSIGS BCAD DAG GIS SPYIR BSTAN NAS RE RE LA YANG SKABS JI LTA BA
BZHIN DU BRJOD DO, ,DPE ZHES BYA BA NI DPE NYE BAR STON PA YIN
NO, ,NA ZHES BYA BA'I SGRA NI NGES PAR GZUNG BA STE RIGS PAS NI
'DI DANG THAMS CAD LA DE

LTAR SBYAR BAR BYA'O ZHES BYA BA'I DON TO, ,RDZA MKHAN NI RDZA MA
BYED PA'O, ,BYAS PA NI BZO BYAS PA STE JI ZHIG BYAS PA YIN ZHE
NA, SMRAS PA, 'JI BA'I SNOD CES BYA BA SMOS TE, 'JI BA NYID YIN
PAS 'JI BA STE, 'JI BA'I RANG BZHIN GYI SNOD DAM PA LAS BYAS PA'I
SNOD DANG CHE BYAD CES BYA BA'I

DON TO, ,DE CIR 'GYUR ZHE NA, SMRAS PA, THA MAR 'JIG PAR 'GYUR
ZHES BYA BA YIN TE, THA MAR CHA SHAS KYIS 'JIG PAR 'GYUR BA'I DON
TA [*TO?], ,THA MAR 'JIG PAR 'GYUR BA 'DI LA YOD PA ZHES BYA BA
NI 'BRU MANG PO YIN NO, ,THAMS CAD NI MA LUS PA STE, CUNG ZAD
KYANG LUS PA

@69A *, ,MED PAS ZHES BYA BA'I BAR DU STE, GANG BYAS PA DE NI MI
RTAG PA YIN NO ZHES BSTAN PA'O, ,DES NA 'DI NI DPE'I TSUL GYIS
PHYI ROL GYI DNGOS PO YANG MI RTAG PA NYID DU MTSON PAR BYED
PA'O, ,MI RNAMS ZHES BYA BA NI SROG CHAGS TE, SROG NI TSE'O, ,DE
BZHIN NO ZHES BYA BA NI

THA MAR 'JIG PAR 'GYUR BA STE, THAMS CAD 'CHI BA'I CHOS NYID YIN
PA'I PHYIR TE, JI LTAR RDZA MKHAN GYIS LEGS PAR BYAS PA'I SA LAS
BYAS PA'I SNOD DAG KYANG SNYING PO MED PA'I PHYIR 'JIG PA'I RKYEN
THOB PAR SLA BAS THAMS CAD KYANG THA MAR 'JIG PAR 'GYUR BA DE
BZHIN DU DGE BA'I LAS KYIS

LEGS PAR SBYAR BA'AM, LAS RNAM PA SNA TSOGS PA DANG LDAN PA'I
SROG KYANG THAMS CAD SNYING PO MED PA'I PHYIR MTHAR 'JIG PA YIN
NO ZHES BYA BA NI BSDUS PA'I DON TO, ,'DIR RE RE LA NGES PAR
BYUNG BA'I GLENG GZHI NI RGYAL BYED KYI TSAL DANG NYE BA ZHIG NA
RDZA MKHAN GYIS SA LAS BYAS PA'I SNOD MANG

PO DAG LA GZIGS NAS BCOM LDAN 'DAS KYIS TSIGS SU BCAD PA 'DI BKA'
STZAL TE, DGE SLONG DAG 'DI LTA STE SNOD 'DI DAG NI RKYEN DANG
BRAL BAS THAMS CAD KYANG DE BZHIN DU MTHAR 'JIG PA YIN TE, DE
BZHIN DU SROG 'DI YANG DE LTA BU'O ZHES GSUNGS SHING TSIGS SU
BCAD PA 'DI BKA'

STZAL TO, ,THAMS CAD KYI SROG KYANG THA MAR 'CHI BA NYID DU BSTAN
PAS DE LA RJES SU CHAGS PA SPANGS PA'I PHYIR 'DU GSUNGS SO,
,THAMS CAD KYI GZHI NI SA YIN TE, DE BAS NA SA BSTAN NAS DE LAS
BYUNG BA'I DPE BSTAN PA'I PHYIR, DPER NA THAGS NI ZHES BYA BA LA
SOGS PA SMOS TE, BCOM

LDAN 'DAS MNYAN YOD NA BSOD SNYOMS KYI PHYIR GSHEGS PA NA, DE NA
THAGS 'THAG CING 'DUG PA CIG GZIGS TE DE YANG SPUN BCUG CING PHAL
CHER RDZOGS PA DAG GZIGS NAS TSIGS SU BCAD PA 'DI GSUNGS PA STE,
JI LTAR BRKYANG BA'I THAGS LA SNAL MA GANG DANG GANG BCUG PA'I
SPUN

BCUG PA DES THAGS KYIS BTAGS PAR BYA BA LUS PA SHIN TU NYUNG BAR
'GYUR RO, ,DE BZHIN DU SNGON GYI LAS KYIS DUS SHIN TU NYUNG ZAD
'DZIN PA'I SROG LA SKAD CIG MA GANG DANG GANG GIS 'GRO BAR 'GYUR
TE, DES TSE SHIN TU NYUNG ZHING SROG GTUGS PAR 'GYUR TE, JI SRID
MTHAR THUG GI BAR

@69B DU ZHES BYA BA NI BSDUS PA'I DON TO, ,DPE ZHES BYA BA NI
RTING LA ZHES BYA BA DANG 'DIR SBYAR BAR BYA'O, ,THAGS NI SNAL
MA'I TSOGS TE SNAL MAR SBRENGS SHING RING POR BYAS PA'O, ,BRKYANG
BA NI SBRENGS SHING RING DU DRANGS PA'O, ,SPUN NI GANG DANG GANG
ZHES BYA BA LA, GANG DE DANG 'BYOR BA'I SKUD PA

GZUNG BA'I PHYIR ZLOS PA STE, SKUD PA GANG DANG GANG GIS 'PHRENG
DU GZHUG PA'I SKUD PAS ZHES BYA BA'I DON TO, ,'DIS SPUN DU BYA BA
YIN PAS SPUN NO, ,BAR CHAD MED PAR BCUG PA NI BCUG PA STE, JI
LTAR ZHING LAS BON BCUG PA DE BZHIN DU BCUG PA ZHES BYA BA'I DON
TE, ,GANG THAGS BRKYANG PA DE LA

'THAGS PAR GYUR PA DE TZAM NA BAR MTSAMS BKAG CING GO SKABS MED
PAR 'GYUR NA GTUGS SHING LHAG MA LUS PA SHIN TU CUNG BAR 'GYUR
TE, SPUN GYIS RTING LA BKAG PA BYAS PA YIN NO, ,DE BZHIN DU SKAD
CIG MA NYIN DANG MTSAN GYIS GTUGS PA MYONG BAR BYAS PAS TSE NYUNG
ZAD LUS ZHES BYA BA'I

DON TO, ,SROG GIS DREGS PA BTZAL BA'I PHYIR TSIGS SU BCAD PA 'DI
GSUNGS PA YIN TE, YANG GSUNGS PA, 'TSO BA'I DREGS PAS DREGS BYED
NI, ,NAM YANG BLA MA MI BSTEN TE, GANG PHYIR DUG GIS SLONGS PA'I
YID, ,YANG DAG 'GRO BAR GA LA 'GYUR, ,GANG ZHIG YANG DAG JI BZHIN
SHES

PA NI; ,'DI NI NYES PA'I TSOGS SU SHES NAS KYANG, ,DGE BA RNAM PA
MANG PO RAB BYED PA, ,DE NYID THAR PA'I BSAM YOD MKHAS PA YIN,
,SEMS MED PA BSTAN NAS SEMS YOD PA SMRAS PA, DPER NA NGES PAR
ZHES BYA BA LA SOGS PA SMOS SO, ,RGYAL PO MA SKYES DGRAS RKUN MA
GSHED MA'I LAG

TU GTAD DE, DE SHING KA RA B'I RA'I PHRENG BA MGO LA BTAGS TE
GSHED MAS BSDIGS SHING 'DUG PA, BCOM LDAN 'DAS KYIS GZIGS TE, DE
BTANG NAS TSIGS SU BCAD PA 'DI GSUNGS SO, ,DPER NA GSAD PAR BYA
BA GSAD PA'I PHYIR NGES PAR KHYER BA DE BZHIN DU SEMS CAN RNAMS
KYANG 'CHI

BA'I PHYIR SKYES PA YIN NO, ,JI LTAR DES GOM PA GANG DANG GANG
BOR BA DE BZHIN DU SKYE BO 'DI DAG KYANG SKAD CIG MA GANG DANG
GANG GIS NYIN MTSAN LA SOGS PA'I DUS LAS 'DAS PA YIN NO, ,JI LTAR
DE GSAD PA'I DRUNG DU BSNYEN PA DE BZHIN DU 'DI YANG RIGS MTHUN
PA CHAD PA'I DRUNG DU BSNYEN PA YIN NO

@70A *, ,ZHES BYA BA 'DI'I BSDUS PA'I DON TO, ,DPER NA ZHES BYA
BA LA, JI LTAR GSAD PA'I DRUNG DU BSNYEN PA NYID DO, ,GSAD PAR
BYA BA NI BSAD PA DAG GO, ,NGES PA NI NGES PAR KHYER BA STE, DE
LAS PHYIR MI LDOG CING RGYAL PO'I YUL LAS PHYIR PHYUNG BA STE,
GRONG GI PHYI ROL DU NGES

PAR KHYER BA'O, ,GANG DANG GANG ZHES BYA BA NI BZLAS PA NYID DE,
GOM PA 'DOR ZHING 'JOG PA STE GANG DANG GANG DU 'DIG PA DANG 'JOG
PA'I DON TO, ,BOR BA NI GOM PA POR BA STE, 'JIGS PAR RTOGS PA YIN
NO, ,DE LTAR GOM PA BOR BA DES JI ZHIG TU 'GYUR ZHE NA, SMRAS PA
DRUNG DU ZHES BYA BA SMES TE,

KHYER TE 'ONGS NAS GANG DU GSAD PAR BYA BA'I SA STE DUR KHROD DO,
,GSAD SA'I NYEN 'KHOR GYI DRUNG GANG YIN PA DE NI DE'O, ,DE BZHIN
DU SROG KYANG GSAD SA'I DRUNG DU BSNYEN PA YIN TE, 'CHI DANG NYE
BAR GYUR PA ZHES BYA BA'I DON TO, ,BAG MED PAS BDAG LA LHAG PAR
ZHEN PA RNAMS DE LAS BZLOG

PA'I PHYIR TSIGS SU BCAD PA 'DI GSUNGS SO, ,SA LA SOGS PA'I DPE
BSTAN PA, GZHAN DAG KYANG BSTAN TE, CHU KLUNG DRAG TU ZHES BYA BA
LA SOGS PA SMOS SO, ,RI SPOS KYI NGAD LDANG GI RTZE MO NAS SHUGS
CHEN POS BRUB PA'I 'BAB CHU DAG GZIGS TA, BCOM LDAN 'DAS KYIS
RIGS KYI

BU DGA' BO'I DBANG DU MDZAD DE 'DI GSUNGS SO, ,DRAG PO NI MYUR DU
'GRO BA'O, ,RGYUN NI CHU'I RGYUN GANG YIN PA STE CHU KLUNG DE
DRAG TU 'BAB PA'I RGYUN YIN TE, RI LAS CHU KLUNG DRAG TU 'BAB PA
ZHES BYA BA'I DON TO, ,CHU KLUNG NI 'BAB CHU'O, ,JI LTAR ZHES BYA
BA NI JI LTAR RGYUN MA CHAD PAR 'BRUB

CING 'GRO LA SLAR MI 'ONG BA STE, DE BZHIN MI TSE 'GRO BA, ,SONG
BA LAS NI LDOG PA MED, ,CES BYA BA NI RTOGS PAR SLA'O, ,JI LTAR
CHU'I RGYUN DRAG TU 'BAB CING CHU KLUNG DMA' BAR 'GRO BA NI,
,SONG NAS SLAR MI LDOG PA YIN TE, DE BZHIN DU TSE YANG SONG NAS
SLAR MI LDOG PA STE, SONG NAS

PHYIR MI LDOG CES BYA BA NI BSDUS PA'I DON TO, ,'DIS NI GANG DAG
RGAS PA LA SOGS PA BCUD KYIS LEN GYI KHYAD PAR GYI SBYOR BAS NA
TSOD SLAR BZLOG PAR 'DOD PA MCHOG TU 'DZIN PA DAG LA DGA' BA YIN
TE, GANG 'DAS PA NI 'DAS PA NYID YIN TE, DE YANG JI SKAD DU BSHAD
PA, ,TSE DANG NA

@70B TSOD DAG DANG NI, ,ME LCE'I RTZE DANG CHU RGYUN DANG, ,NGAN
PA DAG GI TSE RNAMS NI, ,'DAS PA SLAR NI LDOG PA MED, ,CES SO,
,JI LTAR YANG BCUD KYIS LEN GYI SBYOR BA BYAS TE, SKRA DANG SEN
MO DANG PAGS PA LA SOGS PA BRJES NAS GZHAN GSAR CING BSNGAGS PA'I
MDOG LA SOGS PA BZANG

PO SKYE BAR GYUR NA YANG GANG LANG TSO LAS SOGS PA 'DAS PA DE NI
'DAS PA NYID YIN TE BCUD KYIS LEN NYE BAR SPYAD PA'I MTHUS BDAG
NYID SNGAR MED PA GZHAN GYI KHYAD PAR SKYE BAR 'GYUR TE, LANG TSO
SNGAR 'DAS PA DE NI PHYIR BZLOG PAR MI NUS SO, ,GZHAN DU NA BCUD
KYIS LEN LA SOGS PA'I THABS

KYIS SHI BA'I PHA MA LA SOGS PA YANG 'DREN PAR NUS PAR 'GYUR NA
GANG GI PHYIR 'DAS PA NI GANG GI KHYAD PAR GYIS KYANG BZLOG PAR
MI NUS PA YIN PAS 'DI LA RTZOD PA MED PA NYID DO, ,DE LTA BU'I
GNAS SKABS KYI 'TSO BA LDOG PA MED PA LA TSE RING BA YIN NO ZHES
BSAM PAR MI BYA'O, ,BAG MED PA

DAG YANG DAG PAR BSKUL BA'I PHYIR TSIGS SU BCAD PA 'DI BSTAN PA
YIN NO, ,CHU KLUNG DRAG TU 'BAB PA'I DPES BSTAN PA, ,DAL BUS 'BAB
PAS SMRAS PA, DKA' BA NYID DANG ZHES BYA BA LA SOGS PA SMOS SO,
,BCOM LDAN 'DAS CHU KLUNG DU RGYU ZHING GSHEGS TE, GANG G'A'I
DOGS SU

BYON PA NA, BCOM LDAN 'DAS KYI PHYOGS ZHIG NA GNOD SBYIN GYI BU
ZHIG CHU DANG NYE BA NA 'DUG CING DBYIG PAS GOD PA DANG STZOGS
PA'I RTZIBS KYIS CHU LA RI MO 'DRI ZHING YANG DANG YANG PHYUNG
PAS ZHIG PAR GYUR PA GZIGS TE, JI TZAM NA DGE SLONG RNAMS LA DUS
DE'I DBANG DU MDZAD NAS 'DI

GSUNGS SO, ,DE LA 'DI NI MI RNAMS KYI 'TSO BA RNYED DKA' BAS
'THOB PA DANG SDUG BSNGAL MANG BA DANG MI RTAG PA NYID DANG 'BREL
BAR BSTAN PA YIN NO, ,DKA' BA NYID DANG ZHES BYA BAS NI RNYED
DKA' BAS 'THOB PAR BSTAN TE, LEGS PAR SPYAD PA MANG PO LA 'BAD PA
THOB PA'I PHYIR RO, ,

THUNG BA DANG SDUG BSNGAL ZHES BYA BA NI SDUG BSNGAL MANG BA NYID
DANG, YUN THUNG BAR GNAS PA'I PHYIR TE, 'DOD PA'I GAGS LA SOGS
PA'I SDUG BSNGAL STONG PHRAG GIS MNGON PAR GTZES PA'I PHYIR RO,
,MYUR BA NYID DU 'JIG 'GYUR TE, ,CHU LA DBYU GUS BRIS PA BZHIN,
,ZHES BYA BAS NI MI

@71A *, ,RTAG PA NYID DANG 'BREL BA DANG, DE BSGRUB PA'I DPE
BSTAN PA YIN TE, DE'I PHYIR LANG TSO DANG SROG KYANG RGA BA DANG
MI RTAG PA'I DBANG DU 'GYUR RO ZHES BYA BA NI BSDUS PA'I DON TO,
,DKA' BA NI SHIN TU RNYED PAR DKA' BA STE, SNGAR BSHAD PA'I TSIGS
BCAD KYI TSE ZHES BYA BA

DANG SBYAR RO, ,DANG GI SGRA NI BSDU BA'I PHYIR TE, GCIG TU DKA'
BA NYID YIN PA'I PHYIR RO, ,DKA' BAS 'THOB PA YIN YANG YUN RING
DU MI GNAS PA'I PHYIR SMRAS PA, THUNG BA DANG ZHES BYA BA SMOS TE
DUS MI RING BA NYID DU GNAS PA YIN NO, ,THUNG BAR GYUR KYANG JI
SRID 'JUG GI BAR DU BDE BA YIN

NO ZHE NA, SMRAS PA, DE YANG ZHES SMOS TE, DE LTA BUR GYUR PA'I
TSE NYID KYANG SDUG BSNGAL MANG PO DANG 'BREL PA YIN TE, BDE BA
SHIN TU CHUNG ZHES BYA BA'I DON TO, ,'DIR JI LTAR BDE BA SHIN TU
CHUNG BA YIN ZHE NA, GANG GI PHYIR RKYEN SNA TSOGS PA'I DBANG GIS
SKYES PAS DUS MA YIN PA NYID DU

'JIG PAR 'GYUR RO, ,MYUR BA KHO NA ZHES BYA BA NI RING PO MI
THOGS PA NYID DO, ,JI LTA BU YIN ZHE NA, DES SMRAS PA, CHU LA
DBYUG PAS RI MOR BYAS PA NI DBYU GUS BRIS PA STE, DBYUG PA'I RI
MO'O, ,BZHIN DU ZHES BYA BA NI DPES NYE BAR 'JAL BA'O, ,JI LTA
CHU LA DBYUG PAS BRIS PA NI MYUR DU

'JIG PA YIN TE, DE BZHIN DU SEMS CAN GYI SROG GI RGYUN YANG NAM
ZHIG DKA' BAS 'THOB STE MYUR DU 'BRAL BA YIN NO, ,SROG LA LHAG
PAR ZHEN PA DAG LA DE SPANG BA'I PHYIR 'DI GSUNGS SO, ,SROG 'BA'
ZHIG MI RTAG PA'I PHYIR 'DOR BA NYID DU MA ZAD DE, DE NYE BAR
'JOMS PA'I RKYEN DU GYUR

PA YANG MI RTAG PA NYID DU BSTAN PA'I PHYIR SMRAS PA, DPER NA
PHYUGS RDZI ZHES BYA BA LA SOGS PA SMOS SO, ,BCOM LDAN 'DAS MNYAN
YOD DU NANG PAR SHIN TU SNGA BA'I DUS ZHIG TU GSHEGS TE, BA LANG
RDZI BA LANG GI TSOGS GNAS SU DBYUG PAS 'BYIN PAR BYED PA GZIGS
NAS 'DI GSUNGS

SO; ;DPER NA ZHES BYA BA NI GZHAN STON PAR BYED PA YIN NO, ,DBYIG
THOGS ZHES BYA BA LA 'DIS 'DUL BAR BYED PAS NA DBYIG PA STE, LAM
LOG PA LAS BLAN PA'I CHA BYAD SHING GI BYE BRAG GO, ,DES GLANG
SRUNG BAR BYED PAS NA PHYUGS RDZI'O, ,PHYUGS RNAMS ZHES BYA BA NI
PHYUGS KYI TSOGS TE,

@71B MANG PO'I TSIG NI LAS SO, ,PHYIN PAR BYED PA NI THOB PAR
BYED PA'O, ,DBYUG PA'I RGYUS BA LANG RDZI DE LTAR BYED PA YIN TE,
BA LANG GI SPYOD YUL JI LTA BA DE BZHIN DU PHYIN PAR BYED CES
PA'I DON TO, ,DPE BSTAN NAS DPES MTSON PAR BYED PA'I DON SMRAS
PA, DE BZHIN NI DE LTAR RO, ,NAD NI RIMS LA

SOGS PA'I NAD RNAM PA SNA TSOGS PA'I TSUL GYIS KUN TU GNOD PAR
BYED PA'I PHYIR RO, ,RGA BA NI LUS LHOD CING RKANG LAG ZHIG PAR
BYED PA DANG 'GYUR BA YIN NO, ,RGA BAS RNYIS PAR GYUR NA NUS PA
MED PAR 'GYUR RO ZHES BYA BA'I DON TO, ,JI SKAD DU BSHAD PA,
GZUGS NYAMS STOBS KYANG NYAMS

PAR 'GYUR, ,ZHES BYA BA YIN NO, ,DANG GI SGRA NI NAD GCIG PUR MA
ZAD PA RGA BA YANG YIN NO ZHES PA'I DON TO, ,YIS ZHES BYA BA NI
NGES PAR GZUNG BA STE, GTZOR 'DI RNAMS KYIS MI RNAMS 'CHI BDAG GI
DRUNG DU SKYEL ZHES BYA BA'I DON TO, ,'CHI BDAG NI 'CHI BA'I LAS
SO, ,SKYEL BA NI PHYIN PAR

BYED PA'O, ,GANG PHYIN PAR BYED PA YIN ZHE NA, SMRAS PA, MI STE
SEMS CAN ZHES BYA BA'I DON TO, ,DE LA DBYIG PA LTA BU NI NAD DE
GNOD PAR BYED PA'I PHYIR RO, ,PHYUGS RDZI LTA BU NI RGA BA DE NAD
KYI DBYIG PA THOGS PA'I PHYIR TE, PHAL CHER RGA BA LAS NAD DU MA
BYUNG BA'I PHYIR RO, ,PHYUGS RNAMS

KYI GNAS LTA BU NI 'CHI BDAG STE, GANG GI PHYIR DE NYID KYIS 'CHI
BA'I GNAS SU PHYIN PAR BYED PA'I PHYIR RO, ,JI LTAR BA LANG RDZIS
DBYIG PAS BRGYAB STE GANG DU BA LANG RNAMS GNAS PA'I BA LANG GI
SPYOD YUL DU PHYIN PAR BYED PA DE BZHIN DU NAD KYIS NYEN PAR BYAS
SHING RGA BAS MI NYAMS 'CHI BAR

BYED DE, GANG DU 'CHI BA YOD PA DER RANG GI LAS KYI 'BRAS BU LA
NYE BAR SBYOR RO, ,BAG MED PA BZLOG PA'I PHYIR TSIGS SU BCAD PA
'DI GSUNGS SO, ,JI LTAR 'DI NGES PAR NAD DANG RGA BAS MI RNAMS
'CHI BDAG GI DRUNG DU SKYEL ZHE NA, SMRAS PA, 'TSO BA'I GNAS TE
DUS DANG 'TSO BA NI RANG

BZHIN GYIS MI GNAS PA DANG MI BRTAN PA YIN ZHING DNGOS PO GANG
DES DE NYAMS PAR BYED PA YIN NO, ,JI LTAR RANG BZHIN GYIS DE
GNYIS MI GNAS PA YIN ZHE NA, SMRAS PA, CHU BRAN GYI NI CHU LTA
BUR, ,ZHES BYA BA LA SOGS PA SMOS SO, ,BCOM LDAN 'DAS KYIS RGYAL
PO'I KHAB TU DGE SLONG RNAMS

@72A *, ,LA BKA' STZAL PA, DGE SLONG DAG MI RNAMS KYI TSE NI SHIN
TU THUNG BA YIN NO ZHES SHES PAR GYIS SHIG CES RGYA CHER GSUNGS
PA NA BDUD SDIG CAN BRAM ZE'I KHYE'U'I CHA BYAD DU SPRUL TE BCOM
LDAN 'DAS LA 'DI SKAD CES GSOL TO, ,NYIN PAR DANG MTSAN MO LA NI
'DAS

PA MED CING SROG KYANG 'JIG PAR MI 'GYUR LA MI RNAMS KYI TSE YANG
MI ZAD DE, SHING RTA'I 'KHOR LO'I CHINGS MA BZHIN ZHES ZHUS PA
DANG, BCOM LDAN 'DAS KYIS BKA' STZAL PA, CHU BRAN GYI NI CHU LTA
BUR, ,NYIN DANG MTSAN MO 'DAS PA YIS, ,ZHES BYA BA SMOS SO,
,GZHAN DAG NA RE CHU BRAN GYI CHU

DAG LA SOS KA'I RAB TU TSA BA'I TSA BAS GDUNGS SHING CHU RAB TU
ZAD DE DE NYUNG DU GYUR PA GZIGS NAS BCOM LDAN 'DAS KYIS 'DI
GSUNGS SO ZHES SO, ,'DAS PA NI RAB TU THAL BA DANG ZHIG PA YIN
TE, GANG GI PHYIR DUS LA RAG LUS PA'I SROG NI NYIN MTSAN GYI BDAG
NYID KYI DUS 'DAS PA'I PHYIR

GNAS 'JIG PA NYID KYIS GNAS PA 'TSO BA YANG 'JIG PA YIN TE, 'CHI
BDAG GI DRUNG DU 'GRO BAR BYED CES BYA BA'I DON TO, ,DE LTA BU'I
RNAM PA'I DON DU GZHAN DAG 'DOD DO, ,'DAS PA NYID YIN GYI, DUS
'DAS PA NI MED DO ZHES STON TO, ,GANG 'DAS PA YIN ZHE NA, NYIN
DANG MTSAN MO STE, GLING

DAG TU SNANG BA'I GNAS SKABS NI NYIN PAR RO, ,MUN PA'I GNAS SKABS
NI MTSAN MO'O, ,GANG GI PHYIR DE TZAM GYI DUS DE NI TSE DANG SROG
YIN NO, ,KYANG GI SGRA NI NYIN MTSAN GCIG PU 'DAS PAR MA ZAD DE,
'JIG PA YIN PA'I PHYIR SROG KYANG 'JIG PAR 'GYUR ZHING ZAD PAR
'GYUR ZHES BYA BA'I DON TO,,

PHUNG PO LNGA MA SMOS PA NYID GTZO BO YIN PA'I PHYIR, SROG SMOS
PA NI GANG GI PHYIR NANG GI PHUNG PO RNAMS NI SROG LA GNAS PA YIN
TE, 'DIR KHANG BZANGS KA BA GCIG PA'I DPE SBYAR BAR BYA'O, ,DE
LTAR NA NYIN DANG MTSAN MO 'DAS PA BZHIN DU SROG KYANG 'JIG PAR
'GYUR ZHING MI GNAS PA YIN TE, DES

NA SMRAS PA, MI RNAMS ZHES BYA BA LA SOGS PA SMOS SO, ,TSE NI
'DIR SROG GI YO BYAD DU DGONGS PA YIN TE, YO BYAD CES BYA BA'I
SGRA PHYI NAS BYAS PA YIN NO, ,TSE'I YO BYAD KYANG RNAM PA GNYIS
TE, NANG GI LUS DANG PHYI ROL GYI BZA' BA DANG BTUNG BA LA SOGS
PA STE, DE GNYIS KYANG ZAD PAR NUS

@72B PA'I PHYIR RO, ,GANG GI PHYIR DUS KYIS RAB TU ZAD PAR NUS PA
YIN PAS 'DU BYED THAMS CAD DE LTAR 'GYUR BA'I PHYIR SROG GAM SROG
GI YO BYAD TSE STE SROG GI DBANG PO'O, ,RAB TU BSGRUB PAR BYA BA
NI 'DOD PAR GTOGS PA'I 'TSO BA NI NYIN MTSAN DANG 'BREL PA'I
PHYIR RO, ,SA GONG MA DAG GI TSE NI DE DANG

'BREL PA MED DO, ,DE LTAR TSE ZAD PA DE YANG SLAR LDOG PAR MI
'GYUR TE, TSIGS SU BCAD PA SNGA MA'I TSUL GYIS ZAD PA DANG MYUR
DU 'JIG PA NYID DO, ,GAL TE SEMS CAN THAMS CAD 'CHI BAR 'GYUR BA
YIN NA, MI RNAMS SMOS PA CI'I PHYIR ZHE NA, 'DI NI MI RNAMS KYI
DBANG DU BYAS NAS BSTAN CING

'JUG PA YIN PAS 'GAL BA MED DO, ,YANG NA 'CHI BA'I CHOS CAN NYID
LA MI'I SGRA YOD DE MI NYID NI MA YIN NO, ,'DIR DPE BSTAN CING
SMRAS PA, CHU BRAN ZHES BYA BA NI CHU LAG GO, ,CHU BRAN DE LA 'DI
LTAR SOS KA'I DUS KYI NYI MA'I 'OD ZER SHIN TU TSA BAS RAB TU
GDUNGS PAS SKAM ZHING CUNG ZAD LUS

BA'I CHU LTA BU STE, DE BZHIN DU BDAG NYID SKAL BA CHUNG BA'I
'TSO BA YANG 'KHOR BA'I GNAS SU NAD LA SOGS PAS RAB TU GDUNGS
SHING MYUR DU 'JIG PA YIN NO, ,SROG LA LHAG PAR ZHEN PA DAG BZLOG
PA'I PHYIR 'DI GSUNGS SO, ,'DI LTAR DE BZHIN GSHEGS PA NI GZHAN
LA PHAN PA'I

PHYIR CHOS STON PAR MDZAD PA YIN TE, GZHAN GYI BSAM PA LA SOGS PA
MKHYEN NAS STON PA YIN GYI, GZHAN DAG LAS BDAG NYID KYIS GO BAR
BYA BA SGRUB PA'I PHYIR NI MA YIN TE, JI SKAD DU GSUNGS PA, THUB
RNAMS CHU YIS SDIG PA 'KHRU BAR MI MDZAD CING, ,'GRO BA'I SDUG

BSNGAL PHYAG GIS KYANG NI SEL MI MDZAD, ,BDAG GIS GZHAN LA RTOG
PA SPOS PA MA YIN TE, ,CHOS NYID ZHI BA GSUNG ZHING RAB TU SGRUB
PA YIN, ,ZHES PAS SO, ,SKYE BA 'DI NYID LAS SKYE BA GZHAN DU SROG
'DI ZAD PAR GYUR NA, SDUG BSNGAL THAMS CAD DU GYUR PA'I 'DU BYED
NYE BAR ZHI BA

YIN TE, DE BAS NA TSE ZAD PA LA SMAD PAR MI BYA'O ZHES BSTAN PA'I
PHYIR SMRAS PA, MEL TZE BYED LA ZHES BYA BA LA SOGS PA SMOS TE,
DGE SLONG RNAMS BSTI GNAS KYI KHANG PA DAG TU 'DUS SHING 'KHOD PA
NA BAR SKABS SU TSIG 'DI LTA BU'I GTAM BRJOD PAR GYUR TE, TSE
DANG LDAN PA DAG CI

@73A *, ,ZHIG RING BA ZHES PA NA, KHA CIG GIS SMRAS PA, MEL TZE
BYED PA LA MTSAN MO RING NGO ZHES SO, ,GZHAN DAG NI LAM GYIS DUB
PA LA DPAG TSAD RING NGO ZHES BRJOD PA, BCOM LDAN 'DAS KYIS GSAN
NAS TSIGS SU BCAD PA 'DI GSUNGS SO, ,GZHAN DAG NI LHA

ZHIG 'ONGS TE BCOM LDAN 'DAS LA 'DI SKAD CES ZHUS TE, MEL TZE
BYED LA CI ZHIG RING, ,LAM GYIS DUB LA RING 'GYUR GANG, ,BYIS PA
LA NI JI ZHIG RING, ,DRI TSIG BDAG LA BKA' STZAL GSOL, ,ZHES PA
LA, BCOM LDAN 'DAS KYIS BKA' STZAL PA, MEL TZE BYED LA MTSAN MO
RING, ,

ZHES BYA BA LA SOGS PA'O, ,GZHAN DAG NI RGYAL PO GSAL RGYAL GNYID
MED PA DANG 'GRON PO'I SKYES BU DUB PA DAG LAS BRTZAMS TE TSIGS
SU BCAD PA 'DI GSUNGS SO ZHES SO, ,TSE DANG BCAS PA'I 'KHOR BA NI
SDUG BSNGAL BA YIN TE, DE BAS NA CHOS YONGS SU SHES PAR BYA BA LA
'BAD PAS

NAN TAN DU GYIS SHIG CES BYA BA NI 'DI'I BSDUS PA'I DON TO, ,RING
BA NI RGYA CHE ZHING YANGS PA STE, RAB TU DUB PA NI 'DI'I RNAM
PAR DBYE BA'O, ,LA NI GANG GI PHYIR ZHES PA'I DON TO, ,GANG LA
RING ZHE NA SMRAS PA, MEL TZE BYED LA ZHES BYA BA SMOS TE GNYID
MI THOB PA'I SKYES BU'O, ,MTSAN MO NI MUN PA

STE 'DI LA 'DOD CHAGS CAN DAG LHAG PAR CHAGS PA SKYE BAS NA MTSAN
MO STE, 'DI NI NGES PA'I TSIG GO, ,MEL TZE BYED PA NI MTSAN MO
CUNG ZAD LAS MA LUS KYANG NYIS 'GYUR SUM 'GYUR DU YOD PA SNYAM
SEMS SO ZHES BYA BA'I DON TO, ,LAM GYIS DUB PA ZHES BYA BA NI LAM
GYIS NGAL BA LAS

SKYES PA'I NYAM CHUNG BA DANG MI BDE BAS 'GRO BA LA SOGS PA'I BYA
BA'I CHED DU LUS DANG SEMS BLUN ZHING DUB PA DANG LDAN PA NI LAM
GYIS DUB PA'O, ,DPAG TSAD NI 'DIR RGYANG GRAGS BZHI'I LAM MO, ,LA
ZHES BYA BA'I SGRA YANG 'DIR RJES SU 'BRANG BA STE, JI LTAR MEL
TZE BYED PA LA MTSAN MO RING

BAR BRJOD PA DE BZHIN DU LAM GYIS DUB PA LA YANG DPAG TSAD TZAM
GYI LAM LA YANG RING BAR SHES PA YIN TE, DE BZHIN DU BYIS PA
RNAMS 'KHOR BA CUNG ZAD TZAM YIN NA YANG ZHES SO, ,BYIS PA NI MI
SHES PA STE SO SO'I SKYE BO THAR PA DANG SRID PA'I YON TAN DANG
SKYON 'DIS MI SHES PA'O, ,YANG

@73B DANG YANG 'KHOR BA DANG SRED PA'I MTHAR PHYIN PAR GA LA
'GYUR TE, CHOS GCIG KYANG MNGON PAR MI SHES SHING RAB TU MI SHES
PAS NI SDUG BSNGAL GYI MTHAR BYED PAR 'GYUR RO ZHES NGA MI SMRA'O
ZHES MDO LAS GSUNGS SO, ,'KHOR BA NI SRID PAR SKYE BA YONGS SU
GZUNG BA ZHES BYA BA'I DON TO, ,BYIS

PA'I KHYAD PAR GYIS THABS KYI RGYU BSTAN PA'I PHYIR SMRAS PA, DAM
CHOS ZHES BYA BA SMOS PA NI BDEN PAR 'GYUR BA'I CHOS TE, DE NI
'PHAGS PA'I BDEN PA BZHI'I BDAG NYID DO, ,DE YONGS SU SHES PA LA
NI MTHONG BA'I MIG GIS RE LTAR THOGS NA SRID PA BDUN ZHES BYA BA
YIN PA'I PHYIR RO, ,MI SHES PA

ZHES BYA BA NI KHONG DU MA CHUNG BA DANG MA RTOGS PA ZHES BYA
BA'I BAR DU'O, ,'PHAGS PA'I BDEN PA BZHI JI LTA BA BZHIN DU MA
MTHONG BAS NI 'KHOR BAR 'GYUR RO ZHES BYA BA'I THA TSIG GIS TE,
SHES PAS NI THAR PA YIN LA, MI SHES PAS NI 'KHOR BA YIN NO,
,'KHOR BA'I RTZA BA NI MA RIG PA YIN PA'I PHYIR, DGE

SLONG DAG MA RIG PAS BSGRIBS NA NI RGYUN MI 'CHAD PAR 'KHOR BAR
'KHOR RO ZHES BYA BA LA SOGS PA MDO LAS GSUNGS PA'I PHYIR RO,
,GZHAN DAG 'GREL PA NI RING BA NI DKA' BA YIN TE, MTSAN MO MEL
TZE BYED PA'O, ,LAM GYIS DUB PA LA NI DPAG TSAD KYANG DKA' BA
STE, NYAM THAG PA'I PHYIR RO, ,

DE BZHIN DU SO SO'I SKYE BO LA YANG 'KHOR BA NA GNAS PAR DKA' BA
YIN TE, DAM PA'I CHOS MI SHES PA'I PHYIR RO, ,DA NI BYIS PA SO
SO'I SKYE BO THOS PA DANG MI LDAN PA SDIG PA'I LAS MI BYED PA MA
YIN NO ZHES MI SMRA'O ZHES GSUNGS SO, ,SDIG PA BYAS PAS NI 'KHOR
BA'I SDUG BSNGAL GYI RANG BZHIN

NAM; 'KHOR BA'I 'BRAS BU'O, ,LAS THAMS CAD NI SDIG PA NYID YIN
PAS MI 'DOD PA'I 'BRAS BU 'DI YIN PA'I PHYIR NYE BAR LEN PA'I
PHUNG PO LNGA'I BDAG NYID DE'I 'BRAS BU SDUG BSNGAL YIN PA'I
PHYIR RO, ,DE YANG BYIS PAS MA SPANGS PA STE, DE BAS NA 'KHOR BAS
'JIGS PA RNAMS KYIS CHOS KYI

NGO BO YONGS SU BRTAG PA LA 'BAD PAR BYA'O ZHES DE LA SBYAR BA'I
TSIGS SU BCAD PA 'DI GSUNGS SO, ,DAM PA'I CHOS YONGS SU MA SHES
PAS NI BDAG DANG BDAG GIR 'DZIN PAS BRLAG PAR 'GYUR TE, DE LTAR
GYUR NA NI 'KHOR BAR 'JUG PA YIN NO ZHES BSTAN PA'I PHYIR SMRAS
PA, BDAG LA

@74A *, ,BU YOD DE BZHIN DU, ,ZHES BYA BA LA SOGS PA SMOS SO,
,MNYAN YOD NA KUN DGA' BO ZHES BYA BA'I TSONG DPON ZHIG GNAS TE,
DE LA BU BRGYAD KYANG YOD LA, DBYIG DANG GSER DANG BRAN PHO DANG
BRAN MO LA SOGS PA RNAM PA DU MA YANG YOD DE, DE BU DANG NOR GYI
DREGS

PAS BSNYEMS PAS BDAG DANG BDAG GIR BYED CING BRLAG PAR 'GYUR TE,
GANG LA 'DI LTA BU'I BU DANG NOR YOD PA DE NI 'JIGS PA GA LA YOD
CES BAG PHAB STE 'DUG PAR GYUR TO, ,JI TZAM NA NAD KYIS BTAB STE,
GANG LAS KYANG YONGS SU SKYOB PA MA RNYED NAS SHI STE NGAN SONG
DU LHUNG NAS DE'I

CHED DU TSIGS SU BCAD PA 'DI GSUNGS TE DE THOS PAS SROG CHAGS
STONG PHRAG BRGYAD CUS CHOS MNGON PAR RTOGS PAR GYUR TO, ,GZHAN
DAG NA RE DGA' BO ZHES BYA BA'I TSONG DPON PHYUG CING NOR MANG BA
BKREN ZHING G-YO CHE BA ZHIG STE, DE KHVA LA YANG GTOR MA MI STER
RO, ,DE LA BU CAN NGAN ZHES,

BYA BA YANG YOD DO, ,DE BU DANG NOR GNYIS KYIS RGYA CHER DREGS
PAR GYUR CING SHI BAR GYUR TE, GDOL PA MO LONG ZHING RGAN PA ZHIG
GI MNGAL DU SKYES PAR GYUR TO, ,JI TZAM NA SLONG BA'I PHYIR RANG
GI KHYIM DU ZHUGS PA LAS SGO SRUNG GIS BRDUNGS SHING LUS SNANG
PAR BYAS TE, DE BAS NA DE'I DBANG DU

BYAS NAS TSIGS SU BCAD PA 'DI GSUNGS SO, ,BDAG DANG BDAG GI LA
SRED PAS NI NANG DANG PHYI ROL GYI DNGOS PO LA ZHEN PAR GYUR TE,
'GRO BA 'DI DAG KYANG BDAG MED PA DE'I CHED DU SDUG BSNGAL MYONG
ZHES BYA BA NI BSDUS PA'I DON TO, ,BU ZHES BYA BA NI BU NYID DE,
YUN ZHES BYA BA NI DMYAL BA

DE LAS SKYOB PA'I PHYIR BU'I SGRA 'JUG STE, JI SKAD DU NGES BRJOD
KYI RIG BYED LAS BSHAD PA, 'DIR BU LON PHRA BAR GYUR PA YIN TE
PHAS BU GSON BZHIN DU MA MTHONG NA'O, ,BDAG LA BU YOD PAS DE BAS
NA 'JIG RTEN PHA ROL 'GRUB PA YIN NO ZHES BYIS PA SEMS PA'O,
,BDAG CES BYA BA

NI BDAG GI'O, ,YOD PA NI BDOG PA'O, ,NOR ZHES BYA BA NI MI RNAMS
KYIS BDOG PA YIN NO ZHES BYAS SHING GZUNG BA STE GSER LA SOGS PAS
ZHES BYA BA'I DON TO, ,LA LA ZHES BYA BA NI BDAG LA YOD DO ZHES
RJES SU 'DREN PA'I DON TO, ,'DIS NI 'JIG RTEN 'DI'I GRUB PA'I
RGYUD NYID DE JI

@74B LTAR BSTAN BA, TSUL KHRIMS GTZANG DANG BZOD DANG MTHUN PA
DANG, ,'JAM DANG CHO RIGS MTHO BAR SKYES PA YANG, ,SKYES BU NOR
RNAMS MED PAR GYUR PA NI, ,DE DAG THAMS CAD MDZES PAR 'GYUR MA
YIN, ,ZHES SO, ,DE BZHIN DU ZHES BYA BA NI NGES PAR GZUNG BA'O,
,'DI NI RE ZHIG 'JIG

RTEN DU GRAGS PA'I GTZO BO'I DNGOS PO YIN PAR STON PA'O, ,ZHES
BAS ZHES BYA BA NI LHAG PAR TE BYA BA'I KHYAD PAR NYID DE, BRLAG
CES BYA BA DES KHYAD PAR DU BYED DO, ,CIS BRLAG PA YIN ZHE NA,
YOD CES PAS SO, ,BYIS PA NI RMONGS PA STE SDUG BSNGAL MED PAR
SHES PA'I PHYIR RO, ,BRLAG

PA NI NYE BAR GTZES PA YIN TE 'DIR NI NYON MONGS PA DU MAS SO,
,PHYI MAR NI NGAN SONG GI SDUG BSNGAL GYIS ZHES BYA BA'I DON TO,
,GANG GI PHYIR BYIS PA BDAG NYID BDAG DANG BDAG GIR 'DZIN PA
GNYIS KYIS DKRUGS SHING SDUG BSNGAL BA YIN TE, 'DIR YANG DE BU LA
SRED PAS BU GSO BAR

BYA'O ZHES BYA BA DANG, NOR LA SRED PAS NOR BTZAL BAR BYA'O ZHES
BYA BA STE, THANG DANG CHU LA 'GRO BA DANG, ZHING RMED PA DANG,
RGYAL PO'I ZHABS 'BRING LA SOGS PAS SHIN TU BRLAG CING NYON MONGS
BA'I PHYIR RO, ,TSE PHYI MAR YANG NGAN SONG DU SKYES TE RANG GI
NYES PAR SPYOD PAS DRANGS PA'I SHIN TU

DRAG PA'I SDUG BSNGAL MYANG BAS BRLAG PA'O, ,GANG GI PHYIR BYIS
PA NI SEMS CAN DU BRJOD PA THAMS CAD KYIS DNGOS PO SDUG BSNGAL
GYI RGYU YIN TE, MIG DANG BRAL BA DAG RIN PO CHE'I PHUNG PO LA
RKANG PA 'DOR BAS NYAMS PAR 'GYUR BA DANG, 'PHROD PA'I ZAS YIN DU
ZIN KYANG MANG DU ZOS PA

LA SOGS PAS NAD 'BYUNG BAR 'GYUR RO ZHES BYA BA LA SOGS PAR BSTAN
PA DANG 'DRA BA YIN NO, ,CI'I PHYIR BDAG DANG BDAG GIR 'DZIN PA
GNYIS KYIS 'DI BRLAG PAR 'GYUR ZHE NA, LOG PAR SHES PAS TE, JI
LTAR DGON PA DAG TU SMIG RGYU LA CHU KLUNG LA SOGS PAR 'KHRUL PAS
SDUG

BSNGAL SNA TSOGS RNYED PA BZHIN NO, ,GAL TE DON DAM PAR BDAG NYID
YOD PA YIN NA NE DE'I BDAG GI YANG GRUB PA YIN NA DE YANG MED PAS
DE BDAG GIS JI LTAR 'GRUB PA'O, ,PHYI ROL NANG NA BDAG CES BYA
LA, BDAG NI NANG GI BYED BA SKYES BU RTAG PA DANG, LAS RNAMS KYIS
BYED PA PO DANG,

@75A *, ,'BRAS BU MYONG BAR BYED PA ZHES BYA BA NI GZHAN DAG GI
GZHUNG NGO, ,NA ZHES BYA BA NI RIM PA GZHAN DU SBYAR BAR SHES PAR
BYA'O GANG GI PHYIR MED NA STE GANG GIS BDAG MED CE NA, SMRAS PA,
BDAG CES SMOS TE, RANG GI RGYUD DE MI RNAMS KYI BDAG GI NGO BO
PHUNG PO LNGA'I BDAG NYID CES

BYA BA'I DON TO, ,GANG LA LA DGE SBYONG NGAM BRAM ZE BDAG GO ZHES
MNGON PAR SMRA BA DE THAMS CAD NI PHUNG PO LNGA PO 'DI DAG YIN NO
ZHES MDO LAS GSUNGS PA YIN NO, ,GAL TE 'DI LA BDAG YOD PAS GNAS
PAR GYUR NA NI JI LTAR RGA BA DANG 'CHI BAR 'GYUR BA'O, ,DES NA
DRANG SRONG CHEN POS 'GRO BA'I DAG

BDAG MED PA YIN NO ZHES GSUNGS TE, GAL TE YANG BDAG GI BDAG YOD
NA NI DES NA BU LA SOGS PA BDAG GIR YANG YONGS SU GZUNG BA YIN
NA, DE NI MED DE, DES NA YANG SU'I BU STE BDAG GI YOD PAR 'GYUR
BA'O, ,JI ZHIG NOR NI 'DI NI RING DU SPANG BAR BYA STE BDAG GIR
BYED PA 'DI ZHES BYA BA'I DON TO, ,

GZHAN DAG NI GZHAN GYIS YONGS SU BRTAG PA STE, DE LA BDAG TU NGES
PAR BRTAGS NA NI RANG GI NGO BOR BDAG NYID MED DO ZHES BYA BA'I
DON TE, BDAG NYID MED NA BDAG GI GA LA YOD DO ZHES PA'I DON TO,
,BDAG DANG BDAG GI LA CHAGS PA SPANGS BA'I PHYIR TSIGS SU BCAD PA
'DI GSUNGS SO, ,GAL

TE 'JIGS KYANG PHUNG PO'I STOBS KYIS 'BYOR BA SKYED DE DE'I STOBS
KYIS NAM ZHIG BCUD KYIS LEN LA SOGS PA NYE BAR SPYAD PAS SKYES
PA'AM BUD MED 'CHI BAR MI 'GYUR RO ZHE NA, SMRAS PA, SKYES PA BUD
MED CES BYA BA LA SOGS PA SMOS SO, ,DED DPON ZHIG LAN BDUN GYI
BAR DU RGYA MTSOR SONG

STE BSGRUBS NAS NOR MANG PO BSAGS TE THA MAR 'KHOR PA DE NYID KYI
NYI MA LA RANG GI KHYIM DU ZHUGS MA THAG 'CHI BA'I DUS BYAS SO,
,DE LA BU MED PAS DE'I NOR THAMS CAD RGYAL POS KHYER RO, ,DE'I
SDUG BSNGAL GYIS GDUNGS PAS CHUNG MA YANG SHI STE, DE'I PHYIR
RGYA CHER TSIGS SU BCAD PA 'DI

GSUNGS SO, ,NOR DPAG TU MED CING KHYAD PAR CAN GYI LONGS SPYOD
BSGRUBS KYANG SEMS CAN RNAMS 'CHI BA LAS 'DAS PAR MI 'GYUR RO
ZHES BYA BA NI BSDUS PA'I DON TO, ,STONG NYID YIN PAS GRANGS
STONG NGO, ,STONG DE BRGYA NI STONG BRGYA BA'O, ,MANG PO NI DU MA
STE BRGYA STONG GI GRANGS

@75B GANG YIN PA'I SKYES PA'AM BUD MED DE YIN TE, DES NA YANG DE
LTAR STONG PHRAG MANG PO'I GRANGS ZHES BYA BA'I DON TE, SKAD CIG
MA RE RE LA 'KHOR BA DAG TU BRGYA STONG DU MA 'CHI BAR 'GYUR BAS
SO, ,SKYES PA NI SKYES BU'O, ,BUD MED NI BUD MED NYID DO, ,DANG
ZHES BYA BA'I SGRA NI BRGYA STONG PHRAG MANG

PO 'DREN PA'I DON TE DE DAG 'CHI BDAG GI DRUNG DU 'GRO BAR 'GYUR
TE RAG LUS PAR GYUR CES BYA BA'I DON TO, ,CI LAN CIG YIN NAM ZHE
NA, SMRAS PA, MANG PO ZHES BYA BA STE LAN DU MAR RO, ,DMYAL BA'I
GNAS NAS YI DAGS SKYE ZHING DE LAS SUM CU GSUM, 'GRO 'GYUR DE LAS
DGE BA NYAMS TE

DUD 'GRO'I SKYE GNAS SKYE, ,DUD 'GRO'I LAS KYANG NYAMS TE MI YI
'GRO BAR SKYE 'GYUR BAS, ,LAS KYIS 'PHANGS PA'I 'GRO BA 'PHYAN
CING SHING RTA'I 'KHOR LO BZHIN, ,CI LONGS SPYOD MA THOB PAS 'TSO
BA'I YO BYAD NYAMS PAR 'GYUR RAM ZHE NA, SMRAS PA LONGS SPYOD CES
SMOS TE, DBYIG DANG

GSER DANG YUL LA SOGS PA NI GTZOR 'TSO BA'I YO BYAD YIN NO ZHES
BYA BA'I DON TO, ,LEGS PAR BSGRUBS PA NI YANG DAG PAR BSAGS PA'O,
,'CHI BDAG CES BYA BA NI RIS MTHUN PA RGYUN CHAD PA'I MTSAN NYID
'CHI BA'O, ,DBANG NI DE'I BKA'I RJES SU 'GRO ZHING RAG LUS PA'O,
,'GRO BAR

'GYUR BA NI THOB PA'O, ,'DI YANG BDAG DANG BDAG GI LA CHAGS PA
SPANGS PA'I PHYIR BSTAN TO, ,DE NI PHYI ROL DANG NANG GI DNGOS PO
THAMS CAD BSDUS TE MTHAR 'JIG PA NYID DU BSTAN PA'I PHYIR SMRAS
PA, BSAGS PA KUN GYI ZHES BYA BA LA SOGS PA SMOS SO, ,MNYAN YOD
NA TSONG DPON BZHI ZHIG YOD PA

LAS GCIG NI NOR LA SOGS PA MCHOG TU 'DZIN TO, ,GNYIS PA NI GNAS
KHANG MCHOG TU BYED DO, ,GSUM PA NI GNYEN DANG PHRAD PA MCHOG TU
BYED DO, ,BZHI PA NI BCUD KYIS LEN GYI SBYOR BA MCHOG TU BYED PAR
GYUR TO, ,JI TZAM NA RGYAL POS NOR MA LUS PAR PHOGS PA DANG,
KHYIM

MES TSIG PAR GYUR PA DANG, GNYEN DANG BRAL BAR GYUR PA DANG, SHI
BAR GYUR NAS GO RIMS BZHIN DU DE DAG GI DBANG DU MDZAD NAS 'DI
GSUNGS SO, ,YO BYAD DANG BCAS PAR SROG 'JIG PAR 'GYUR RO ZHES BYA
BA NI 'DI'I BSDUS PA'I DON TO, ,KUN GYIS ZHES BYA BA NI MA LUS

@76A *, ,PA'O; ,ZAD PA'I MTHA' GANG YIN PA DE NI MTHA' ZAD PA
STE, MTHAR ZAD PAR 'GYUR BA DANG, MTHAR 'JIG PAR 'GYUR RO ZHES
BYA BA'I DON TE, ,BSAGS PA ZHES BYA BA NI GSER LA SOGS PA'I NOR
LEGS PAR BSGRUBS PA'O, ,MTHA' NI 'GYEL BAR 'GYUR

ZHES BYA BA NI THA MAR ZHIG PAR 'GYUR BA'O, ,GANG YIN ZHE NA,
SMRAS PA, BSLANG BA ZHES BYA BA YIN TE, LEGS PAR RIM GYIS BSLANG
ZHING BKOD PA GANG YIN PA'I KHYIM ZHES BYA BA'I DON TO, ,GZHAN
DAG NA RE BSLANG BA NI LUS YIN NO ZHES ZER TE 'KHOR DANG, LONGS
SPYOD KYI CHED

DU NI BDAG GIS BSLANG BA BTANG BA MA YIN NO ZHES SMON LAM GYI
TSIG GIS SHES PA'I PHYIR RO, ,PHRAD PA NI NYE DU'I SKYE BO DANG
PHRAD PA'O, ,MTHAR 'BRAL ZHES BYA BA NI DE DAG SPONG BA'I PHYIR
RO, ,MTHAR 'CHI BA ZHES BYA BA NI THA MAR 'CHI BA STE GANG 'DI
DAG SNGAR BSTAN PA GCIG PUR MA ZAD DE 'TSO

BA YANG NGO, ,NI ZHES BYA BA'I SGRA NI NGES PAR GZUNG BA STE
THAMS CAD DU CI RIGS PAR SBYAR BAR BYA STE, MTHA' ZAD CING ZHES
BYA BA LA SOGS PA LA SBYAR BA YIN PA'I PHYIR RO, ,DE GANG YIN ZHE
NA, SMRAS PA, GSON PA NI TSE STE DES NA GANG SPYOD PA DE NOR
BSTZAGS PA DANG GANG DU SPYOD PA STE

KHANG PA'I NANG DU DANG, GANG GIS SPYOD PA STE LUS KYIS DANG,
GANG DANG LHAN CIG SPYOD PA STE PHA MA DANG, BUD SMAD LA SOGS PA
DANG, GANG GI PHYIR SPYOD PA STE GSON PA'I PHYIR TE DE THAMS CAD
KYANG MTHAR 'JIG PAR 'GYUR RO ZHES RTOGS PAR BYA'O, ,LONGS SPYOD
LA SOGS PA DANG,

KHYIM DANG, LUS DANG, CHUNG MA DANG, GSON PAS DREGS SHING BSNYEMS
PA LA DE SPANG BA'I PHYIR 'DI GSUNGS PA YIN NO, ,GAL TE KHA CIG
GSON PA'I MTHA' 'CHI BAR 'GYUR GYI, THAMS CAD 'CHI BAR MI 'GYUR
RO ZHE NA, SMRAS PA, GSON MTHA' 'CHI BA YIN PAS NA, ,ZHES BYA

BA LA SOGS PA'I TSIGS SU BCAD PA GNYIS SMOS SO, ,KO SA LAR BYUNG
BA'I RGYAL PO GSAL RGYAL GYI CHUNG MA SDUG CING YID DU 'ONG BA
'CHI BA'I DUS BYAS SO, ,DES DE PHYUNG STE BSREGS NAS DE LA MTSUN
GTOR YANG BYAS TE NYIN RE BZHIN DUS PAS GOS DANG SKRA DAG GSHER
BAR GYUR TO,,

@76B JI TZAM NA DE BCOM LDAN 'DAS GA LA BA DER SONG NAS, BTZUN PA
GAL TE BDAG BTZUN MO AARYA'I KA'I PHYIR 'TSO BA GLANG PO CHE'I
LUS THOB PAR GYUR TE, GLANG PO CHE'I LUS KYANG BDAG YONGS SU
BTANG BAR BYAS LA BTZUN MO AARYA'I KA'I PHYIR JI SRID DU BDAG
RGYAL PO BYED PA DANG, JI SRID DU

BCOM LDAN 'DAS KYIS LEGS PAR GSUNGS PA MCHIS KYI BAR DU'O, ,BCOM
LDAN 'DAS KYIS DE'I PHYIR 'DI SKAD BKA' STZAL TE, SEMS CAN THAMS
CAD DANG, SROG CHAGS THAMS CAD DANG, 'BYUNG PO THAMS CAD MTHAR
'CHI BA YIN ZHING 'CHI BA MTHAR 'GAG PA YIN TE, SKYES NAS MI

'CHI BA MED DO ZHES BYA BA'I TSIGS BCAD KYIS RGYA CHER RO, ,SROG
CHAGS THAMS CAD NI NGES PAR 'CHI BA YIN NO, ,DE LA YANG RGYU NI
KUN NAS NYON MONGS PA'I LAS KYIS YANG DE DANG RJES SU MTHUN PA
SKYE BAR 'GYUR GYI, DGRA BCOM PA NI MA YIN NO ZHES BYA BA NI
BSDUS PA'I DON TO, ,SEMS

CAN THAMS CAD NI SROG CHAGS MA LUS PA'O, ,'CHI 'GYUR ZHING ZHES
BYA BA SROG YONGS SU 'DOR BAR 'GYUR BA'O, ,CI'I PHYIR ZHE NA, 'DI
LTAR SROG NI THA MAR 'CHI BA YIN TE, 'DUS BYAS YIN PA'I PHYIR
SROG NI BUM PA BZHIN DU 'JIG PAR RIG PA DANG 'DI DAG GI CHOS NYID
YIN PA'I

PHYIR SA'I KHAMS KYI SRA BA BZHIN NO, ,CI SROG GI RGYUN CHAD CING
SKYE BAR 'GYUR RAM ZHE NA, SMRAS PA, JI BZHIN LAS ZHES BYA BA
SMOS TE, LAS DANG RJES SU MTHUN PAS LAS KYI 'BRAS BU DMIGS PA'I
PHYIR NYON MONGS PA YANG RTOGS PA YIN TE DU BA LAS ME BZHIN NO,
,DES NA LAS JI LTA BA

BZHIN DU YANG 'DIR SHES PAR BYA'O, ,'DI SKAD DU STON PA YIN TE,
LAS DANG NYON MONGS PA MA SPANGS PA DAG NI RJES SU 'BRANG BA YIN
TE, DE'I DBANG DU 'GRO ZHES BYA BA NI LHAG MA'O, ,'DOD CHAGS DANG
BRAL BA NI MA YIN NO, ,JI DANG JI LTA BU'I LAS BYAS PA STE LEGS
PAR SPYAD PA'AM

NYES PAR SPYAD PAS 'PHANGS PA'I RNAM PAS DE'I GNAS SU 'GRO BA NI
RIGS PA'O, ,RJES SU 'BRENG ZHES BYA BA NI 'GRO BA'O, ,DE GANG YIN
ZHE NA, LAS JI LTA BA BZHIN 'GRO BA DE GANG GI PHYIR, DGE SDIG
'BRAS BU NYER 'GRO BA'I, ,ZHES BYA BA SMOS TE, BSOD NAMS DANG
SDIG PA GNYIS

@77A *, ,KYIS LEGS PAR SPYAD PA DANG NGAN PAR SPYAD PA DE GNYIS
KYI 'BRAS BU LA YID DU 'ONG BA DANG YID DU MI 'ONG BA 'BYUNG BAR
'GYUR TE, BSOD NAMS DANG SDIG PA'I 'BRAS BU JI LTA BAR NYE BAR
'GRO BA DANG, RJES SU 'GRO BA DANG, BSOD NAMS DANG SDIG PA'I
'BRAS BU

NYE BAR BSTEN PAS NI YID DU 'ONG BA DANG YID DU MI 'ONG BA'I
'BRAS BU LA SPYOD CING MA SPANGS PA YANG SKYE BAR 'GYUR ZHES BYA
BA'I DON TO, ,'DI LTAR DES LAS DANG NYON MONGS PA BZHIN DU YID DU
'ONG BA DANG YID DU MI 'ONG BA'I 'BRAS BU NGES PAR MYONG BAR
'GYUR TE, DES NA 'JIG RTEN GZHAN DAG TU 'BRANG BA YIN NO, ,

LAS KYI RGYU CAN 'DOD PA DANG MI 'DOD PA'I 'BRAS BU MYONG BA'I
SROG 'DI NI MI BRTAN PA YIN NO ZHES SHES PAR BYAS NAS MKHAS PA
RNAMS KYIS LEGS PAR SPYOD PA LA 'BAD CING BSGOM PAR BYA'O ZHES
BSTAN PA'I PHYIR 'DI GSUNGS SO, ,JI BZHIN LAS ZHES BSTAN PA LA
LAS GANG GIS

'GRO BA GAR RJES SU 'BRANG BAR 'GYUR ZHE NA, SMRAS PA, SDIG PA'I
LAS KYIS DMYAL BA DANG, ,ZHES BYA BA LA SOGS PA SMOS TE, BDE BA
MED PA YANG SO SA LA SOGS PA'I GNAS KYI DMYAL BA'O, ,DER RNAM PAR
SMIN PA LAS BYUNG BA'I BDE BA MED PA'I PHYIR GCIG TU SDUG BSNGAL
BA NI

DMYAL BA'O ZHES MDO LAS GSUNGS PA'I PHYIR RO, ,SDIG PA'I LAS GANG
YIN PA DE DAG NI SDIG PA'I LAS TE, NYES PAR SPYOD PA'I LAS KYIS
NGES PAR DMYAL BAR 'GRO BAR 'GYUR TE, DMYAL BA NI NGAN SONG GSUM
STE SOGS PA'I SGRAS PHYIS PA'AM GTZO BO SMOS PA YIN NO, ,BSOD

NAMS BYAS PAS ZHES BYA BA NI SBYIN PA LA SOGS PA LEGS PAR SPYAD
PA BSAGS PA'O, ,SA ZHES BYA BA'I SGRA NI KHYAD PAR GYI DON NAM
YANG GI SGRA'I DON NO, ,BDE 'GRO NI DAM PA'AM RAB TU BSNGAGS PA'I
'GRO BA YIN PAS NA BDE 'GRO STE, DE NI LHA DANG MI'I 'GRO BA ZHES
BYA BA'I BAR DU'O,,

GANG SU DAG BSOD NAMS BYAS PA DE DAG THAMS CAD NYID CI BDE 'GROR
'GRO BAR 'GYUR RAM ZHE NA, DE NI MA YIN PA'I PHYIR SMRAS PA,
GZHAN DAG GIS NI LAM BSGOMS PAS, ,ZHES BYA BA SMOS TE, SHIN TU
BSGOM ZHING YANG DANG YANG DU MNGON SUM DU BYAS ZHES BYA BA'I DON
TO, ,GZHAN

@77B DAG CES BYA BA NI GANG GI PHYIR GZHAN KHA CIG GIS BSOD NAMS
LHAG PAR BYAS PA'O, ,LAM NI 'PHAGS PA'I LAM YAN LAG BRGYAD DO,
,MYA NGAN LAS 'DAS PAR GYUR CES BYA BA NI SONG NAS NGES PAR BYUNG
BA STE, MYA NGAN LAS 'DAS PA'I GRONG KHYER DU 'JUG PAR 'GYUR
BA'O, ,JI LTA

BU ZHE NA, PHUNG PO LHAG MA MED PAR 'GRO BA YIN NO ZHES BSTAN
PA'I PHYIR SMRAS PA, ZAG MED CES SMOS TE, MTHONG BA DANG BSGOM
PA'I LAM GYIS SPANG BAR BYA BA'I BAG CHAGS SPANGS NAS TE, BAG
CHAGS LHAG MA DANG BCAS PAR NI MYA NGAN LAS 'DA' BA MED DO, ,'DIR
SEMS CAN

LAS BDAG GIR BYED PA STE, DE YANG 'CHI BAS 'JIGS PA LA BSGOM PA'I
LAM GYIS THAR PA YONGS SU BSTAN TO, ,PHUNG PO LHAG MA MED PAR
GYUR PA LA NI 'CHI BAS MI 'JIGS PA NYID YIN GYI, GZHAN DAG LA NI
MA YIN NO, ,ZHES BSTAN PA'I PHYIR, SMRAS PA, GANG DU GNAS NA ZHES

BYA BA LA SOGS PA SMOS TE, PHUNG PO LHAG MA MED PA'AM YONGS SU
MYA NGAN LAS 'DAS PA MA YIN PA DAG NI JI LTAR NGOS LA BRTEN PAS
DGRA LAS MI THAR BA DE BZHIN DU 'CHI BA LAS NI JI LTAR YANG THAR
BAR MI 'GYUR RO ZHES BSTAN PA'O, ,GANG DU GNAS NAS ZHES BYA BA LA
SOGS PA SMOS

SO; ,JI LTAR DU KHA MA TRI KA ZHES BYA BA'I BLON PO SKYES BU GTI
MUG CAN DE'I DBANG GIS RGYAL PO 'PHAGS SKYES POS SER SKYA'I GZHI
LA GNOD PA BSAMS TE, DE'I TSE LAS KYI STOBS BSTAN PA'I PHYIR BCOM
LDAN 'DAS KYIS SH'AKYA'I BU GZHON NU GNYIS NI ZLA BA'I DKYIL
'KHOR GYI NANG

DU GZHAG GO, ,GNYIS NI RGYA MTSO'I NANG DU GZHAG GO, ,GNYIS NI RI
RAB KYI GSEB TU GZHAG GO, ,GNYIS NI NYID KYI LHUNG BZED KYI NANG
DU GZHAG PA LAS SH'AKYA RNAMS BSAD PAR GYUR PA DANG SH'AKYA'I BU
DE DAG KYANG SHI BAR GYUR TO, ,NYE 'KHOR NA GNAS PA'I NYE GNAS
RNAMS KYI CHED

DU MDZAD NAS TSIGS SU BCAD PA 'DI GSUNGS SO, ,DE THOS PAS SEMS
CAN STONG PHRAG BRGYAD CUS CHOS MNGON PAR RTOGS PAR GYUR TO, ,DE
LA BSDU NA NI GNAS GSUM STE, NAM MKHA' DANG, CHU DANG, THANG NGO,
,THANG LA YANG RNAM PA GNYIS TE, RI DANG, SA'I STENG NGO, ,'DIR

@78A *, ,GNAS PA DE DAG THAMS CAD DU YANG SHI BA LAS THAR BAR MA
GYUR TO ZHES BYA BA NI BSDUS PA'I DON TO, ,YAN LAG GI DON NI MED
CES BYA BA NI GCIG TU DGAG PA'O, ,MI TSUGS PA ZHES BYA BA 'DI NI
GCIG TU GNOD PA BYED PAS SO, ,GANG DU GNAS PAS YIN

ZHE NA; BAR SNANG LA ZHES SMOS TE BAR SNANG GI DKYIL TE GANG LA
SKAR MA DANG RGYU SKAD YOD PA STE NAM MKHA' ZHES BYA BA'I DON TO,
,RGYA MTSO'I NANG NI CHU GTER GYI GTING DU'O, ,RI BO RNAMS NI
GANG RI RAB LA SOGS PA DANG 'BREL PA'I GSEB STE PHUG LA SOGS
PA'O, ,ZHUGS PA NI SONG NAS GNAS

PA ZHES BYA BA'I DON TO, ,YOD PA MA YIN TE ZHES BYA BA NI MED
PA'O, ,DE ZHES BYA BA NI 'OG NAS SMOS PA'I SA PHYOGS TE, SA'I CHA
ZHES BYA BA'I DON TO, ,GANG DU GNAS ZHES BYA BA NI SA PHYOGS DE
NA GNAS PA STE, SROG CHAGS ZHES BYA BA NI TSIG GI LHAG MA'O, ,MI
TSUGS BA NI ZIL GYIS MI NON PA

DANG MI THUB PA'O, ,'CHI BAS ZHES BYA BA NI 'CHI BDAG GIS SO,
,'CHI BA'I 'JIGS PA DE NI THAMS CAD NA YANG YOD PA NYID DE, DE
BAS NA DES 'JIGS PA RNAMS KYIS LAM NYID BSGOM PAR BYA'O ZHES
BSTAN PA'I PHYIR 'DI GSUNGS SO, ,GAL TE DA LTAR BYUNG BA'I DUS
NYID LA 'CHI BA'I 'JIGS

PAS MNGON PAR GTZES PA YIN GYI GZHAN DAG TU NI MA YIN NO ZHES
RTOG PA LA DE BSTAN PA'I PHYIR SMRAS PA, BYUNG DANG ZHES BYA BA
LA SOGS PA SMOS SO, ,MNYAN YOD DU SKYE DGU'I BDAG MO CHEN MO GOO
TA MI DUS LAS 'DAS NAS, BCOM LDAN 'DAS NYAN THOS KYI DGE 'DUN
DANG BCAS PA

DER GSHEGS TE, 'DI LTAR 'DU BYED THAMS CAD NI 'DI LTA BU'I CHOS
CAN YIN NO ZHES BYA BA LA SOGS PAS CHOS BSTAN TO, ,JI TZAM NA
'CHAR KAS BCOM LDAN 'DAS LA 'DI SKAD CES GSOL TO, ,BCOM LDAN 'DAS
JI LTAR MYA NGAN MI MDZAD, DE CI'I PHYIR ZHE NA, 'DI NI BCOM LDAN

'DAS KYI YUM SRU GSO ZHING SKYED PA LAGS NA ZHES ZHUS PA DANG 'DI
GSUNGS SO, ,GANG 'JIGS PA SHES PAR BYA BA LUS 'DI SPANG BA'I
'JIGS PA DANG, GANG SHES PAR BYED PA JI LTA BA BZHIN DU SHES PA'I
MKHAS PA DANG, GANG LA BRTEN NAS SHES PAR BYA BA'I SANGS RGYAS
KYIS BSTAN

@78B PA'I CHOS DANG, GANG BYA BA'I TSANGS PAR SPYOD PA SPYAD PA
STE, 'DIS NI 'DI BZHI STON TO ZHES BYA BA NI BSDUS PA'I DON TO,
,BYUNG BA ZHES BYA BA NI GANG SEMS CAN GNAS PAR GYUR PA DE'I GNAS
SKABS KYI SGRUB PAS 'GRO BA SEMS CAN DANG 'BREL PA'I BYA BA'I
MING YIN PA'I PHYIR TE LUS 'DI

BTANG NAS ZHES BYA BA'I TSIG GIS SO, ,'BYUNG BAR 'GYUR BA NI SKYE
BAR 'GYUR BA STE, MA 'ONGS PA'I DUS NA YANG SANGS RGYAS DE BZHIN
NO ZHES PA'I TSIG GIS SO, ,DANG GI SGRA NI BSDU BA'I DON TO,
,BYUNG BA DANG 'BYUNG BAR 'GYUR BA ZHES BYA BA'I DON TO, ,'GRO BA
ZHES BYA BA'I DON NI 'JIG RTEN

PHA ROL DU'ANG MYA NGAN LAS 'DAS PA STE, JI BZHIN LAS KYIS ZHES
BYA BA JI SKAD DU SNGAR BSTAN PA YIN TE SDIG PA'I LAS KYIS DMYAL
BA DANG ZHES BYA BA LA SOGS PAR RO, ,GANG DAG BYUNG BAR GYUR PA
DE YANG 'GRO BA YIN TE, BYUNG BA 'DAS PAR GYUR PA YIN PA RTOGS
PA'I PHYIR DE DE'I DUS KYIS

GDUL BYA GZHAN DAG 'DAS TE YANG LDOG PAS MA BSTAN TO, ,CI ZHIG
SPANGS NAS 'GRO BA'AM 'DAS PAR GYUR PA YIN ZHE NA, SMRAS PA, LUS
'DI BTANG NAS ZHES SMOS TE, ZIN PA'I LUS 'DI SPANGS PA'O, ,DE KUN
'JIG PAR ZHES BYA BA NI THAMS CAD 'JIG CING MI RTAG PA NYID DE,
DE

NYID KYI RNAM PAS THAMS CAD 'DAS PAS NI MI RTAG PA'O, ,DE SUS
RTOGS PA YIN ZHE NA, MKHAS PAS TE BLO DANG LDAN PAS SO, ,RTOGS PA
NI KHONG DU CHUD PAR BYA'O, ,GANG DU GNAS NAS RTOGS PA YIN ZHE
NA, DES SMRAS PA, CHOS LA GNAS KYIS ZHES BYA BA SMOS TE, SKYES BU

DAM PA LA BRTEN CING DAM PA'I CHOS NYAN PA DANG, TSUL BZHIN YID
LA BYED PA DANG, SO SO THAR PA'I SDOM PA LA SOGS PA'I TSUL GYIS
TSOGS LA RIGS PAS 'JUG PA'O, ,DE LA GNAS NAS CI ZHIG BYED CE NA,
SMRAS PA, TSANGS PAR SPYOD PA ZHES BYA BA SMOS TE, 'PHAGS PA'I

LAM TSANGS PA'I 'BRAS BU'I SPYOD PA NI TSANGS PAR SPYOD PA STE,
MYA NGAN LAS 'DAS PAR 'GRO BA LA 'BAD CING LAM BSGOM PA ZHES BYA
BA'I DON TO, ,SPYOD CES BYA BA NI SGOMS SHIG CES BYA BA YIN TE,
JI SKAD DU GSUNGS PA, TSUL KHRIMS LA BRTEN CING TSUL KHRIMS LA
RAB TU GNAS PAS NI

@79A *, ,CHOS NYID BSGOM PAR BYA STE, ZHI GNAS DANG LHAG MTHONG
NGO ZHES BYA'O, ,MI RTAG PA LAS BZLOG PAR 'DOD PAS NI TSOGS KYI
LAM LA 'BAD PAR BYA'O ZHES BSTAN PA'I PHYIR 'DI GSUNGS SO, ,'GRO
BA RNAMS LA RGA BA DANG MI RTAG PAS NYE BAR GTZES PA MTHONG NAS

TSOGS KYI LAM LA SOGS PA LA NAN TAN DU BSGRUB PA DANG, MKHAS PA
RNAMS KYIS 'BAD PAS BRTZAM PAR BYA'O ZHES BSTAN PA'I PHYIR SMRAS
PA, RGA BA ZHES BYA BA LA SOGS PA SMOS SO, ,BRAM ZE ZHIG GIS BCOM
LDAN 'DAS LA KYE GOO TA MA KHYOD KYIS 'DOD PA RNAMS SPANG BA DANG
YANG BAR BYA'O

ZHES BSTAN TO, ,ZHES BDAG GIS THOS NA BTZUN PA 'DI LTAR 'DOD PA
RNAMS YID DU 'ONG BA YIN YANG CI LTAR YONGS SU SPANG BAR BYA ZHES
ZHUS PA LAS, DE LA BCOM LDAN 'DAS KYIS BDAG NYID DRANG BA'I PHYIR
GTAM RGYA CHER MDZAD DE 'DI GSUNGS SO, ,GZHAN DAG NI 'JIG RTEN
PA'I CHOS NI BZHI

STE; SDUG PA, DBEN PA, PHANGS PA, YID DU 'ONG BA'O, ,DE THAMS CAD
KYANG THA MAR 'JIG PA YIN NO ZHES BYA BA LA SOGS PA'O ZHES SO,
,CI NAS KYANG RGA BA LA SOGS PA MTHONG NAS NI 'DOD PA RNAMS SPONG
STE GANG SPONG BA NI BSTAN PA'O, ,GANG LA 'JIG RTEN PA RNAMS KYIS
NI DE DAG SPANG BAR

SHIN TU DKA' BA YIN TE, 'DIR GSUM PO 'DI DAG MA MTHONG BAS ZHES
BYA BA NI BSDUS PA'I DON TO, ,RGA BA'I ZHES BYA BA NI RGA BAS ZIL
GYIS GNON PA'I SEMS CAN NO, ,MTHONG BA NI KUN DU SNANG BA'O, ,NAD
KYIS SDUG BSNGAL DANG ZHES BYA BA NI TSOR BA MI BZAD PAS YONGS SU
NYAM THAG PA'O,,

GLO BUR DU BYUNG BA DANG LHAN CIG SKYES PA'I NAD KYIS TE, GO RIMS
BZHIN DU SBYAR RO, ,DANG GI SGRA NI MTHONG NGO ZHES BYA BA 'DREN
PA'I DON TO, ,SHI BA MTHONG NAS NI ZHES BYA BA NI DUS LAS 'DAS
PA'O, ,NI ZHES BYA BA'I SGRA NI RNAM PA GSUM GYIS MTHAR PHYIN PA
BSTAN PA'I PHYIR RO, ,SHI BA'I RANG

BZHIN SMRAS PA, SEMS DANG BRAL BA'I ZHES BYA BA SMOS PA NI RNAM
PAR SHES PA SPANGS PA ZHES BA BA'I DON TO, ,GTZOR 'DI SMOS PA YIN
GYI TSE DANG DROD DANG YANG BRAL BAR BSGRUB PA YIN TE, JI SKAD DU
GSUNGS PA, TSE DANG DROD DANG RNAM SHES KYIS, ,GANG TSE LUS 'DI
SPANGS PA NA, ,

@79B DE TSE SEMS MED SHING BZHIN DU, ,SA YI STENG DU BOR BAR
'GYUR, ,ZHES BYA BA'I TSIG GIS SO, ,'DI LA 'JIG RTEN PHA ROL LA
DMIGS NAS SKYO BA'I GZHIS BRTAN PA GANG BYED PA DE STON PA YIN
TE, SPANGS PA NI DOR BA'O, ,BRTAN PA NI MKHAS PA STE 'DOD PA'I
NYES DMIGS SHES

PA'O; ,GANG GI PHYIR MA RTOGS PA NI BRTAN PA MI 'BYUNG BA'I PHYIR
RO, ,CI ZHIG SPANGS PA YIN ZHE NA, BTZON RA 'DRA BA'I KHYIM ZHES
BYA BA SMOS TE, KHYIM LA SOGS PA YONGS SU GZUNG BA LA GANG 'DUN
CING CHAGS PA DE NI BTZON RA 'DRA BA'I KHYIM STE, DES DER BYIS PA
'CHING BAR BYED PA YIN

TE; KHYIM GYI NYES DMIGS YUL GYI 'CHING BA DES 'KHOR BAR GNAS
PA'I PHYIR RO, ,DE YANG RGYU GANG GIS BRTAN PA NYID SPONG GI
GZHAN MA YIN ZHE NA, SMRAS PA, 'DOD SPANG ZHES BYA BA YIN TE,
'DOD PA NI 'DUN PA'I 'DOD CHAGS DE'I YUL LAM, GZUGS SDUG PA LA
SOGS

PA'O; ,BAS ZHES BYA BA NI GANG GI PHYIR YUL RING POR 'JIG RTEN PA
'DOD PA DAG LA GOMS TE, DES NA BRTAN PA MA YIN PAS SPONG BAR MI
NUS PA YIN NO, ,'JIG RTEN PA NI ZHES BYA BA NI SO SO'I SKYE BO
STE, YUL DAG LA BRKAM PA NI 'JIG RTEN TE YUL LA BRKAM CHAGS CAN
ZHES

BYA BA'I DON TO, ,NUS RE SKAN ZHES BYA BA NI BDE BAS SPONG BAR MI
NUS TE SPANG BAR DKA'O ZHES BYA BA'I DON TO, ,BYUNG BA GNYIS PA
LA BRTEN NAS NI RGA BA DANG, SDUG BSNGAL BA DANG, NAD DANG SHI
BA'I SGRAS NI LANG TSO DANG PHUN SUM TSOGS PA DANG, NAD MED PA
DANG, SROG GI RGUD PA BSTAN TE, LHAG

MA NI SNGA MA BZHIN NO, ,GZHAN GYI RGUD PAS SKYO BAR BYA BA'I
PHYIR GNAS YIN TE, DES NA YANG DANG YANG DU BLTA BAR BYA'O NA
BSTAN PA'I PHYIR 'DI GSUNGS SO, ,RGA BA LA SOGS PAS NI NANG DANG
PHYI ROL GYI DNGOS PO DAG LA PHAL CHER MNYAM PAR GTZES PAR BSTAN
PA'I PHYIR, SMRAS PA,

RGYAL PO'I SHING RTA ZHES BYA BA LA SOGS PA SMOS SO, ,RGYAL PO
CHEN PO CHOS GSUM PO 'DI DAG JI SRID YOD KYI BAR DU 'JIG RTEN DAG
LA MI 'DOD PA YIN TE, GSUM PO 'JIG RTEN LA YOD PA YANG 'DI LTA
STE, NAD DANG, RGA BA DANG, 'CHI BA'O, ,DE BZHIN GSHEGS PA DGRA
BCOM PA YANG

@80A *, ,DAG PAR RDZOGS PA'I SANGS RGYAS 'JIG RTEN DU BYUNG BAR
GYUR NA NI MA YIN TE, DE BZHIN GSHEGS PAS GSUNGS PA'I CHOS 'BUL
BA LA SOGS PA BSTAN PA MED PAR NI SHES RAB KYIS SKYO BA MED PA'O
ZHES BYA BA LA SOGS PA MDO LAS GSUNGS SO, ,TSIGS

SU BCAD PA 'DI NI RGYAL PO GSAL RGYAL GYI DBANG DU MDZAD NAS
GSUNGS SO, ,GZHAN DAG NA RE BTZUN MO PHRENG LDAN MA LANG TSO'I
DREGS PAS BSNYEMS TE, RGYAL PO'I SHING RTA LA ZHON NAS 'ONGS PA
DANG 'KHOR DANG BCAS PA'I DBANG DU BYAS PA YIN NO ZHES ZER TO,
,'DI'I BSDUS PA'I

DON NI, GANG YANG YOR BAR BYA BA PHYI DANG NANG GI DNGOS PO RGA
BA'I CHOS CAN TE, GANG GZUNG BAR BYA BA DE'I GNYAN POR GYUR PA'I
CHOS ZHES BYA BA DE YONGS SU BSTAN PA YIN NO, ,'JIG PA NI RGA BAS
RNAM PAR 'GYUR BA'O, ,'ANG NI 'JIG RTEN PA NYID DE NGES PAR 'CHI
BA YIN GYI, 'DIR GZHAN DU

MI 'GYUR BA'O ZHES BYA BA'I DON TO, ,DE GANG YIN ZHE NA, SMRAS
PA, RGYAL PO'I SHING RTA STE DBANG PHYUG DAM PAS YONGS SU BSRUNGS
PA YANG RNAM PAR 'JIG PAR 'GYUR NA, GZHAN DAG LTA SMOS KYANG CI
DGOS ZHES STON TO, ,YO BYAD MED PA MA SBYAR BA NI NGES PAR 'JIG
PAR 'GYUR BA YIN NO

ZHES SMRAS PA, SHIN TU BKRA BA ZHES SMOS TE, AA NI DANG, NOR BU
RIN PO CHE DANG, PAGS PA DANG, LA BA DKAR PO LA SOGS PAS LEGS PAR
SBYAR BA STE, CHAS PA YIN YANG ZHES BYA BA'I DON TO, ,SHING RTA'I
THEG PAS RGYA CHE BA NYID YIN PA'I PHYIR DE LA NYE BAR GNAS PA
YANG BSTAN TE, PHYI

ROL GYI DNGOS PO THAMS CAD NYE BAR 'GYUR BA NYID DU NYE BAR MTSON
PA'O, ,DE BZHIN ZHES BYA BA NI DE LTAR TE, JI LTAR RGYAL PO'I
SHING RTA LEGS PAR BKOD PA YANG 'JIG PAR 'GYUR BA DE BZHIN DU LUS
KYANG YONGS SU BSRUNGS SU ZIN KYANG RGA BA NYE BAR 'GRO STE, RNAM
PAR 'GYUR BAR NYE BAR

'GRO ZHES BYA BA'I DON TO, ,'DIS NI NANG GI DNGOS POR 'GYUR BA
BSTAN TO, ,GAL TE GZUGS DANG LUS RGA BAR 'GYUR BA YIN NA DE LTA
NA GANG RGA BAR MI 'GYUR ZHE NA, SMRAS PA, DAM PA RNAMS KYI CHOS
ZHES BYA BA YIN TE, SANGS RGYAS DANG, SANGS RGYAS KYI NYAN THOS
RNAMS KYI

@80B CHOS KYI SKU'O, ,KYANG GI SGRA NI KHYAD PAR GYI DON TO,
KHYAD PAR DE NYID SMRAS PA, RGAS MI 'GYUR ZHES BYA BA NI RNAM PAR
'GYUR BA'I GNAS MA YIN TE, THAMS CAD NI RNAM PAR 'GYUR BA'I GZHI
YIN MOD KYI CHOS KYI SKU NI MA GTOGS SO, ,DE RGA BAR MI 'GYUR BAR
JI LTAR SHES PA YIN ZHE NA,

SMRAS PA, DAM PA STE ZHES BYA BA SMOS TE, GANG GI PHYIR SKYES BU
DAM PA RNAMS NI PHYIN CI MA LOG PA'I CHOS RTOGS SHING GZHAN DAG
LA STON PAR BYED PAS SO, ,GAL TE YANG CHOS KYI SKU DE LUS BZHIN
DU RGA BAR GYUR NA NI DE RGA ZHING RNAM PAR GYUR TE NUS PA ZAD
PA'I PHYIR NUS PA CHUNG BAS DAM PAS

MI MCHOG DAG LAS RTOGS PAR BYED PA DANG RTOGS PAR MI NUS SO, ,'DI
ZHES BYA BA NI CHOS SO, ,MI MCHOG GZHAN ZHES BYA BA NI SNOD DU
GYUR CING SKAL BA DANG LDAN PA DAG GO, ,RTOGS PAR BYED CES BYA BA
NI KHONG DU CHUD PAR BYED PA'O, ,YANG NA GCIG LA GCIG GTOD PAR
BYED PA YIN TE,

BSTAN PA'I CHOS DANG MNGON PAR 'BREL BA'I PHYIR 'DI LTAR SKYES BU
DAM PA DAG GIS SDE SNOD GSUM BRGYUD DE, BYIN PA'I TSUL GYIS SKYES
BU DAM PA DAG NYID LA BSTAN PA'I CHOS GNAS PAR BYA BA YIN TE, DES
NA JI SRID 'JIG RTEN DU 'PHAGS PA BZHUGS PA DE SRID DU CHOS DE
YANG GNAS

PA YIN NO, ,RNAM PA GZHAN DU NA MA BSHAD DU ZIN KYANG DON DE SHES
RAB DANG TSUL KHRIMS DANG, TING NGE 'DZIN GYI RANG BZHIN GYI SDE
SNOD GSUM GYI DON NI GNAS PA YIN PA'I PHYIR RO, ,GZUGS DANG LUS
LA MOS PA RNAMS LA SANGS RGYAS KYI CHOS KYI SKU LA MOS PA DANG,
DANG BA BSKYED

PA'I PHYIR 'DI GSUNGS SO, ,GANG GI PHYIR RGA BA NI THAMS CAD DU
BYE BRAG MED PAR 'JUG CING GZUGS MI SDUG PAR BYED PA YIN TE, DES
NA SMAD PA'I PHYIR SMRAS PA, RGA BA KHYOD NI BLUN ZHING NGAN,
,ZHES BYA BA LA SOGS PA SMOS SO, ,BCOM LDAN 'DAS GYOS PO'I GNAS
KUN DZI KA

ZHES BYA BA NA BZHUGS TE, DE NAS BCOM LDAN 'DAS DGUN GYI DUS SU
NYI MA LA SKU RGYAB GTAD DE GDUGS BSNAMS SHING BZHUGS PA LA, TSE
DANG LDAN PA 'CHAR KA BCOM LDAN 'DAS KYI SKU RDZI BCAG BYED CING
ZHUS PA, BTZUN PA BCOM LDAN 'DAS KYI SKU SNGON NI GYA NOM ZHING,
GYA NOM

@81A *, ,PAR GNAS PA LAGS SO ZHES GSOL BA DANG, JI TZAM NA BCOM
LDAN 'DAS KYIS BKA' STZAL BA, RGA BA KHYOD NI ZHES BYA BA LA SOGS
PA SMOS SO, ,'DIR SMAD PA NYID DANG, SMAD PAR BYA BA DANG, SMAD
PAR BYED PA GSUNGS SO, ,KHYOD NI NGAN ZHES BYA BA NI SMAD PA'I
TSIG YIN

PA'I PHYIR RO, ,RGA BA ZHES BYA BA NI SMAD PA'I DNGOS PO BSTAN PA
YIN NO, ,BLUN ZHING KHYOD NI MI RIGS ZHES BYA BA LA SOGS PA NI
SMOD PAR BYED PA'I RGYU YIN NO ZHES BYA BA NI BSDUS PA'I DON TO,
,NGAN PA NI SMAD PA'O, ,GANG GI DBANG DU BYAS TE NGAN PA ZHES BYA
SMAD CE NA, SMRAS PA KHYOD NI ZHES BYA BA RGA BA STE, RGA BA
KHYOD

LA SMAD PAR BYA BAR 'GYUR ZHES BYA BA'I DON TO, ,GANG LA SMAD PAR
BYA BA DE LA BOD PA'I TSUL GYIS BSTAN PA'O, ,RGA BA NI LUS MI
SDUG PAR BYED PA STE, GANG GI PHYIR SMAD PAS SMAD PA'I TSUL DU
BYAS PA'O, ,BLUN PA ZHES BYA BA NI BLUN PA LAS SKYES PA YIN PAS
BLUN PA STE, RGA BA LAS BYE BRAG MI SHES

PA ZHES BYA BA'I DON TO, ,MI RIGS PA BYED PA'I PHYIR YANG BLUN PA
YIN TE, CI'I PHYIR ZHE NA, BLUN PA 'DIS NI 'DI LTAR THAMS CAD LA
KHYOD MI RIGS PA BYED PA YIN TE, LUS SDUG PA DANG BRAL BAR BYED
CES BYA BA'I DON TO, ,DE LTAR THAMS CAD DU MI RIGS PA BYED PAR JI
LTAR SHES PAR BYA ZHE NA,

SMRAS PA, YID DU 'ONG BA'I GZUGS 'DI YANG ZHES BYA BA SMOS TE, DE
LTAR SANGS RGYAS BCOM LDAN 'DAS KYI SKU YID DU 'ONG BA GANG BSOD
NAMS DANG YE SHES KYI TSOGS CHEN PO BSKAL BA GRANGS MED PA GSUM
DU BSAGS PAS SKYES BU CHEN PO'I MTSAN SUM CU RTZA GNYIS DANG, DPE
BYAD BZANG

PO BRGYAD BCUS RNAM PAR MDZES PA DE LTA BU'I YID DU 'ONG BA'I
'JIG RTEN NA DE LAS CHES YID DU 'ONG BA NI CUNG ZAD KYANG MED DE,
DE KHYOD KYIS MNGON PAR BCOM PAR BYAS PA'O, ,'DI YANG ZHES BYA BA
NI DE LTA BU'O, ,YID MNGON PAR DGA' BAR BYED PA YIN PAS YID DU
'ONG BA STE SEMS DGA' BA'O, ,

GZUGS NI LUS SO, ,KHYOD KYIS ZHES BYA BA NI RGA BAS TE, GANG 'DI
LTAR MNGON PAR BCOM PA STE ZIL GYIS MNAN PA'O, ,DE LTAR THUB PA
MCHOG SEMS CAN THAMS CAD LAS KHYAD PAR DU GYUR PA'I SKU LA YANG
RGA BA'I CHOS YOD NA, ,GZHAN DAG GI LTA SMOS KYANG CI DGOS ZHES
BSTAN TO, ,LUS LA

@81B LHAG PAR CHAGS PA SPANG BA'I PHYIR 'DI GSUNGS SO, ,'DIR RGA
BA 'BA' ZHIG GIS GTZES PAR MA ZAD DE 'CHI BA LA SOGS PAS KYANG
GTZES PA YIN NO ZHES BSTAN PA'I PHYIR GANG ZHIG LO NI BRGYAR ZHES
BYA BA LA SOGS PA SMOS SO, ,MNYAN YOD NA TSONG DPON CHEN PO SHIN
TU TSE RING BA ZHIG NAD DANG

RGA BAS MNGON PAR GTZES TE SHI BA LAS BSOD SNYOMS LA SONG BDAG
GIS SHES TE DE LTA BU'I GTAM BCOM LDAN 'DAS KYIS DGE SLONG DE DAG
LAS GSAN TE, BCOM LDAN 'DAS KYIS 'DI GSUNGS SO, ,GANG GI TSE 'CHI
BAR 'GYUR BA NI DUS DANG DUS MA YIN PAR YANG 'CHI STE, JI LTAR
NAD DANG

RGA BAS PHAL CHER 'CHI BAR 'GYUR RO ZHES 'DIR STON TO ZHES BYA BA
NI BSDUS PA'I DON TO, ,GANG ZHIG CES BYA BA NI GANG LA LA STE
THAMS CAD KYANG MTHAR 'CHI BA YIN NO, ,YANG GI SGRAS NI DUS MA
YIN PAR YANG 'CHI BAR STON TO, ,LO BRGYA ZHES BYA BA NI LO BRGYA
STE, DUS TSIGS BRGYA ZHES BYA BA'I

DON TO, ,GANG ZHIG DUS 'DI JI SRID DU 'TSO BAR GYUR BA DE YANG
'CHI BDAG NYID KYIS KHRID PA YIN TE, NGES PAR 'CHI BA YIN NO ZHES
BYA BA NI YANG GI SGRA'O, ,NGES PA MED DE GANG ZHIG LO BRGYA 'TSO
BA YANG STE, LO STONG DANG 'BREL BA MED PA 'DI NI DUS DE TZAM DU
YANG SEMS CAN DE 'CHI BA LAS PHYOGS

PAR NGES PA ZHES BYA BA'I DON TO, ,JI LTAR 'CHI BA DAG GIS KHRID
CE NA, SMRAS PA, 'DI DAG CES BYA BA NI RJES SU 'GRO BA'AM RJES SU
'BRANG BA STE SROG CHAGS SO, ,GANG YIN ZHE NA, SMRAS PA, RGA BA
ZHES BYA BA YIN TE, RGA BAS 'JOMS SHING GNOD PAR BYED PA STE,
GANG LO BRGYA TSANG BAR LON

PA DE NI RGA BAS BCOM PA STE GZUGS RNYED PAR BYAS SHING CHE'I
GNAS MED PA STE SMIN PA'I 'BRAS BU BZHIN NO, ,GANG MA TSANG BAR
NAD KYIS BCOM PA NI 'DI NYID YIN NO ZHES BSTAN PA'I PHYIR, ,YANG
NA NA BA'AM ZHES SMOS TE, LA LA 'DOD CHAGS BDO BAS KYANG 'JOMS
PAR 'GYUR RO, ,YANG NA

ZHES BYA BA NI RNAM PA GNYIS SU BRTAG PA STE, RGA BA MA BYUNG BAR
YANG GANG LA LA DAG NAD KYIS BCOM STE SHI BA YIN NO ZHES THOS TE,
DPER NA 'PHAGS PA PI LIN NGA'I BU LA SOGS PA LTA BU STE SHING TOG
MA SMIN PA DBYIG PAS BSNUN PA LTA BU'O, ,DE GNYI GA MED CING MI
RTAG PA NI SNGON GYI LAS KYI

@82A *, ,DBANG GIS 'CHI BAS 'JOMS PAR 'GYUR TE, GANG TSE THUNG
BA'I LAS 'DZIN PAR 'GYUR BA DE BSTAN PA'I PHYIR SMRAS PA, 'CHI
BAS 'JOMS ZHES BYA BA SMOS TE, YANG NA 'CHI BDAG NYID KYIS 'DI
DAG 'JOMS PAR 'GYUR RO ZHES PA'I DON TE, MNGAL LA SOGS PA

NA YANG 'CHI BA YOD PA'I PHYIR RO, ,NAD DANG RGA BA NI BCUD KYIS
LEN LA SOGS PAS DE BCOS SU YOD KYI, 'CHI BA NI MA YIN NO ZHES
BSTAN TO, ,SROG DANG NAD MED PA DANG LANG TSO'I DREGS PAS DREGS
PA RNAMS LA DE'I DREGS PA SPANG BA'I PHYIR 'DI GSUNGS SO, ,'DUS
BYAS RNAMS NI 'JIG

PA'I RGYU LA MA BRTEN PAR SKAD CIG MAS 'JIG PA YIN TE, RANG BZHIN
GYIS 'JIG PA YIN NO ZHES BSTAN PA'I PHYIR SMRAS PA, RTAG TU 'GRO
ZHES BYA BA LA SOGS PA SMOS TE, AA YO RGYA YA ZHES BYA BA'I GRONG
KHYER CHU BO GANG G'A DANG NYE BA NA, NYA PA SHIN TU RGAS SHING
'KHOGS PA ZHIG GNAS TE NYA GSON

DAG BYE THANG GI STENG DU CHU RAB TU KHOL BA DAG YOD PA'I NANG DU
BRTZE BA MED PAS BCUG STE, DE LTAR 'GUL BA LA LTA ZHING DGA' BA
DANG DGOD PA GZIGS TE, DE'I DBANG DU MDZAD NAS TSIGS SU BCAD PA
'DI DAG GSUNGS SO, ,SEMS CAN 'DI DAG NI RGYUN MI 'CHAD CING LDOG
PA MED PAS 'CHI

BA'I DRUNG DU SKAD CIG MA'I RGYUN GYIS 'GRO BA YIN NO ZHES BYA BA
NI BSDUS PA'I DON TO, ,RTAG TU ZHES BYA BA NI GNAS SKABS THAMS
CAD DU 'CHI BDAG GI DRUNG DU 'GRO BA YIN TE, BYIS PA DANG, GZHON
NU DANG, LANG TSO DANG, BAR MA DANG, RGAN PA'I GNAS SKABS GZHAN
DU 'THOB PA YIN PAS

RTAG TU 'GRO BA NYID YIN ZHING GNAS SKABS GANG DU YANG MI SDOD
PA'O, ,CI RE ZHIG NA LDOG PAR YANG 'GYUR RO ZHE NA, SMRAS PA,
LDOG PA MED PA ZHES BYA BA SMOS TE, 'DIS NI NGES PAR GZUNG BA'I
'BRAS BU BSTAN TE, ,GNAS SKABS PHYI MAR SONG BAS GNAS SKABS SNGA
MAR MI GNAS PA

YIN NO, ,GAL TE MTSAN MO DANG NYIN MOR LDOG PAR MI 'GYUR RAM ZHE
NA, SMRAS PA, NYIN DANG MTSAN DU ZHES BYA BA SMOS TE, NYIN ZHES
BYA BA NI NYIN PAR TE, MTSAN MO YANG YIN NO, ,ZLA BA PHYED DANG,
ZLA BA DANG, LO LA SOGS PA 'DI NI RNAM GRANGS YIN PA'I PHYIR DE
TZAM DU BSHAD DO, ,

@82B RAB TU 'JIG PA ZHES BYA BA NI SKAD CIG MA RE RE LA GZUGS
DANG NAD MED PA DANG STOBS LA SOGS PA'I KHYAD PAR YONGS SU ZAD PA
ZHES BYA BA'I DON TO, ,'DI DAG GIS NI NA TSOD KYI GNAS SKABS NYIN
PAR DANG MTSAN MO RE RE LA SKAD CIG MAS MI RTAG PA NYID DU BSTAN
TO, ,LHAG MAS NI SDUG

BSNGAL GYIS SDUG BSNGAL BA NYID DU BSTAN PA'I PHYIR SMRAS PA, CHU
TSAN ZHES BYA BA SMOS PA NI LAS 'DZIN PA'I BSDU BA STE, CHU YANG
YIN LA TSA BA YANG YIN PAS CHU TSAN TE, CHU DE'I NANG DU BSKOL BA
ZHES BYA BA'I DON TO, ,YANG NA GANG LA CHU TSA BA YOD PA'I THANG
STE, RAB TU BSKOL BA'I CHU'I

NANG DU'O, ,NYA DANG 'DRA BA ZHES BYA BA NI JI LTAR NYA LTA BU'O,
,GDUNGS PA ZHES BYA BA NI BSKOL BA'O, ,JI LTAR NYA CHU TSAN GYI
NANG DU BCUG STE BSKOL BA DE BZHIN DU SEMS CAN 'DI DAG KYANG RAB
TU SDUG BSNGAL BA YIN NO, ,SEMS CAN 'DI DAG JI LTAR SDUG BSNGAL
BA YIN ZHE NA, ,SMRAS PA, SKYE DANG

'CHI BA'I ZHES BYA BA SMOS TE, SDUG BSNGAL BA NI 'DU BYED LA SOGS
PA MI 'DOD PAS SO, ,SDUG BSNGAL GYI RANG BZHIN NYID SMRAS PA,
,SKYE DANG 'CHI BA'I ZHES BYA BA STE, 'KHOR BA YIN PA'I PHYIR RO,
,'KHOR BAS NI SKYE BA DANG 'JIG PA MTSON PA'I PHYIR TE, GNYIS PA
'KHRUL 'KHOR DANG

'DRA BAS 'GRO BA RNAMS GZIR BA YIN TE, SDUG BSNGAL GSUM DANG LDAN
PA'I PHYIR RIGS DANG LDAN PA DANG 'BYOR BA DANG LANG TSO LA SOGS
PA YID DU 'ONG BA'I DNGOS PO RNAM PAR 'GYUR BA NYID DU BSTAN PAS
'KHOR BA LA LHAG PAR CHAGS PA SPANGS BA'I PHYIR TSIGS SU BCAD PA
'DI DAG GSUNGS SO, ,

DUS THAMS CAD DANG SPYOD LAM THAMS CAD DU SROG 'GAG PA NYID DU
'GYUR BA'I PHYIR SMRAS PA, TSE 'DI NYIN DANG MTSAN MO ZHES BYA BA
LA SOGS PA SMROS SO, ,RI GANGS CAN GYI GNAS NA DRANG SRONG LNGA
BRGYA RGA BA DANG 'CHI BA MED PAR BYA BA'I PHYIR DKA' THUB SPYOD
CING 'DUG GO, ,DE 'DUL BA'I PHYIR

BCOM LDAN 'DAS DER GSHEGS TE, 'DOD PA LA RNAM PAR RTOG PA LA SOGS
PAS NI NGAN SONG DU 'GRO'O ZHES BSTAN CING SKYO BA BSKYED DE, RI
BA KHA BA CAN GYI PHYOGS RI'I STENG NAS 'OG TU GANG G'A'I CHU
RGYUN 'BAB PA LA GZIGS SHING SROG LA MI 'CHI BAR BAG PHAB STE
'DUG PA DE'I DBANG DU MDZAD DE 'DI

@83A *, ,GSUNGS SO, ,RTAG TU RGYUN MI 'CHAD PAR TSE ZAD PA YIN NO
ZHES BYA BA NI BSDUS PA'I DON DU BSTAN TO, ,TSE NI SROG GO, ,NYIN
DANG MTSAN MO NI NYI MA DANG MUN PA'O, ,'DIS NI DUS THAMS CAD DU
TSE ZAD PAR BSTAN TO, ,'GRO BA DANG NI ZHES BYA BA NI GAL TE 'GRO
NA YANG GRIB

MA BZHIN NO, ,'DUG PA NA ZHES BYA BA NI DBUGS 'BYUNG BA DANG
RNGUB PA BZHIN TE, ,'DUG PA NA YANG LUS KYI GNAS SKABS THAMS CAD
DU STE, G-YO BA DANG MI G-YO BA'I GNAS SKABS LUS KYI SPYOD LAM
THAMS CAD YONGS SU GZUNG NGO, ,'DIR DPE BSTAN PA, CHU KLUNG CHEN
PO'I ZHES BYA BA LA

SOGS PA SMOS TE, RGYUN NI CHU'I RGYUN NO, ,CHU KLUNG CHEN PO NI
CHU BO GANG G'A LA SOGS PA'O, ,BZHIN DU ZHES BYA BA NI DPE'O,
,'GRO BAR 'GYUR ZHES BYA BA NI THUG PA MED PAR 'GRO BAR BSTAN PA
YIN TE, TSE NI CHU KLUNG CHEN PO'I CHU BZHIN NO, ,PHYIR MI LDOG
PAR ZHES BYA BA NI TSE 'DAS PAR YANG LDOG

BA MED PA'I PHYIR RO, ,CHU KLUNG CHEN PO DANG 'DRA BAR NI SEMS
CAN NO, ,RGYUN LTA BU NI TSE'O, ,JI LTAR GNAS SKABS THAMS CAD DU
CHU BO CHEN PO'I RGYUN 'GRO ZHING LDOG PA MED PA DE BZHIN DU TSE
YANG DE LTA BU'O ZHES BSTAN PA YIN NO, ,TSE RTAG PA YIN NO ZHES
RTOG PA SPANG BA'I PHYIR 'DI GSUNGS SO, ,CHOS

KYI SKU NI RTAG PA NYID DE MCHOG TU 'GYUR PA MED PA DANG 'DOD
PA'I 'BRAS BU YIN PA'I PHYIR TE, GZUGS KYI LUS NI MA YIN NO ZHES
BSTAN PA'I PHYIR SMRAS PA, GSON MTHA' ZHES BYA BA LA SOGS PA SMOS
SO, ,MNYAN YOD NA AU TA RA ZHES BYA BA'I GNAS BRTAN NA TSOD LO
BRGYAD CU CAM LON PA LAS

RAB TU BYUNG BA RGA BA DANG NAD KYIS SHIN TU GTZES SHING NYAM
THAG STE, STAN LAS LDANG BA DANG RTZOL BA LA SOGS PA MI NUS PA
ZHIG YOD DE KHYAD PAR DU DE'I DBANG DU MDZAD NAS 'DI GSUNGS SO,
,LANG TSOS DREGS PA SPANG PHYIR DANG, ,RGA BA DANG NAD KYIS 'JIG
CING 'CHI BA DANG, MI GTZANG BA NYID DU

BSTAN PA NI 'DIR BSDUS PA'I DON TO, ,YONGS SU RGA BA DANG ZHES
BYA BA NI RGA BAS YONGS SU NYAMS SHING BCOM PA ZHES BYA BA'I DON
TO, ,LUS 'DI ZHES BYA BA NI ZIN PA'I PHUNG PO'O, ,NAD KYI TSANG
ZHES BYA BA NI NAD KYI GNAS SO, ,MYUR DU 'JIG CING ZHES BYA BA NI
RANG BZHIN GYIS 'JIG PA NYID DU BYA BA NI RANG BZHIN GYIS 'JIG PA
NYID DU

@83B 'DIS BSTAN TO, ,MCHOG TU 'JIG PA'I NGANG TSUL GYI GZHI YIN
TE RKYEN TSOGS PA NYID KYIS 'JIG PA'I BDAG NYID DE JI LTAR LAS
SPYOD PAS YAN LAG DANG NYING LAG RNAMS LA MTSON LA SOGS PAS LUS
BCAD PA LA SOGS PA YOD PA'I PHYIR RO, ,'JIG PAR 'GYUR ZHES BYA BA
NI BRAL BA STE,

GZUGS KYI LUS DANG MING GI TSOGS BRAL BA'I PHYIR TE, 'DIS NI 'CHI
BA NYID STON TO, ,'DIS DUS JI SRID GNAS PA'I DUS DE SRID KYI BAR
DU GTZANG BA DANG DRI ZHIM PA'I RDZAS 'DUS PA'I BDAG NYID YIN NAM
ZHE NA, DE YANG MED PAR BSTAN PA'I PHYIR SMRAS PA, RNAG GI TSOGS
KYANG ZHES BYA BA

SMOS TE, DRI NGA BA'I RDZAS BSAGS PA ZHES BYA BA'I DON TO, ,SGRA
BA DAG TSOGS NI LUS SO ZHES BRJOD PAS RNAG GI TSOGS MA YIN PA'I
ZHES GZHAN DU BRJOD PAR 'GYUR TE, DRI NGA BA'I RDZAS 'DUS PA YIN
PA'I PHYIR 'DI NI LUS MA YIN PA YANG 'JIG PAR 'GYUR RO ZHES BYA
BA'I DON TO, ,CI'I

PHYIR 'DI NI NGES PAR 'JIG PA YIN ZHE NA, MTHA' 'CHI BA YIN PA'I
PHYIR ZHES BYA BA SMOS TE, GANG GI PHYIR SROG THAMS CAD NI MTHAR
'CHI BA YIN PA'I PHYIR RO, ,CHOS NYID KYI RIGS PA SMRAS PA, JI
LTAR ME NI TSA BA'I BDAG NYID CES BYA BA LA SOGS PA YIN TE, GANG
GI PHYIR SROG

YOD CING LUS GNAS PA YIN PA'I PHYIR 'DI NI SROG 'JIG PA YIN TE,
DES NA GNAS NYAMS NA GNAS PA NYAMS PA'I PHYIR NGES PAR 'JIG PAR
'GYUR RO, ,LANG TSO LA SOGS PAS DREGS PA DAG LA DE SPANG BA'I
PHYIR 'DI GSUNGS SO, ,'JIG PAR 'GYUR RO ZHES BSTAN PA LA 'DI JI
LTAR 'JIG

PAR 'GYUR ZHE NA, SMRAS PA, KYE MA LUS 'DI MI THOGS PAR, ,ZHES
BYA BA LA SOGS PA SMOS SO, ,MNYAN YOD NA BCOM LDAN 'DAS DUR KHROD
DU GSHEGS SHING RGYU BA NA PHYOGS 'GA' ZHIG NA SHI BA'I RO MYAGS
PA DAG GZIGS TE, RGYAL PO LA SOGS PA RIGS MTHO BA LAS RAB TU

BYUNG BA DAG ZHAG BDUN GYI 'OG TU NGES PAR 'CHI BA LAS BRTZAMS TE
'DI GSUNGS SO, ,LUS 'DI MI RTAG PA NYID DANG STONG PA NYID DU
YONGS SU BSTAN PA YIN NO ZHES BYA BA NI BSDUS PA'I DON TO, ,MI
THOGS PA ZHES BYA BA NI YUN RING POR MI THOGS PA STE ZHAG BDUN
TZAM GNAS PA YIN PA'I PHYIR

@84A *, ,SROG NI MYUR DU 'CHI BA'I CHOS NYID DU BSTAN PA'O, ,KYE
MA ZHES BYA BA NI SROG CHAGS DANG, DE'I LUS LA SNYING BRTZE BA
DANG RJES SU BRTZE BA YIN PA'I PHYIR RO ZHES BSTAN PA YIN NO,
,LUS 'DI ZHES BYA BA NI ZIN PA'I PHUNG PO'O, ,SA'I STENG DU ZHES
BYA BA NI DUR KHROD LA

SOGS PA'I SA PHYOGS SO, ,'GYEL BAR 'GYUR ZHES BYA BA NI LHAGS PA
STE, SA'I STENG DU LHUNG ZHING GNAS PA'I DON TO, ,STONG ZHING
ZHES BYA BA NI GNAS PA GSUM DANG BRAL BA STE, BDAG MED PA ZHES
BYA BA'I DON TO, ,'O NA RNAM PAR SHES PA'I BDAG DE YANG MI GNAS
SAM ZHE NA, SMRAS PA, RNAM

SHES DANG BRAL NAS ZHES BYA BA SMOS TE, BRAL BA NI SO SOR BRAL BA
STE, RNAM PAR SHES PA 'DI LAS BRAL ZHING SEMS DANG BRAL BA'I DON
TE, JI SKAD DU, TSE DANG DROD DANG RNAM SHES KYIS, ,GANG TSE LUS
'DI SPANGS PA NA, ,DPER NA SEMS MED SHING BZHIN DU, ,SA YI STENG
DU NYAL BAR 'GYUR, ,

ZHES SO, ,BDAG MED CING RNAM PAR SHES PA DANG BRAL BA'I PHYIR
'CHI BA YIN NO ZHES RTOGS PAR BYA'O, ,'DIR DPE BSTAN PA, DUR
KHROD POR BA ZHES BYA BA YIN TE, DUR KHROD BOR BA'I MGAL DUM
BZHIN, ,ZHES BYA BA LA, DGOS PA MED PA'I SHING YIN TE, ,SKYES BU
SHING GI BSAGS PA

BYED PAR 'DOD PAS NAGS TSAL DU ZHUGS TE, SHING DRANG PO BCAD CING
BLANGS NAS LHAG MA KHONG STONG DANG RUL PA DGOS PA MED CING,
SNYING PO MED PA'I SHING NI YONGS SU 'DOR BA YIN NO, ,DPER NA
NAGS TSAL DAG NA DGOS PA MED PA'I SHING DAG BOR NA SPYOD PA MED
CING GNAS PA DE BZHIN

DU LUS 'DI YANG RANG BZHIN GYIS BDAG GIS STONG LA RNAM PAR SHES
PA DANG BRAL ZHING 'CHI BA'I GNAS SKABS NA G-YO BA MED CING DUR
KHROD KYI PHYOGS NA 'GYEL BAR 'GYUR BA YIN NO, ,GZHAN DAG NI MGAL
ME'I DUM BU YIN NO ZHES 'DOD DE, SDUG PA'I LAG MTHIL GYIS GZUNG
DRI ZHIM PHRENG BA

PHYE MA'I DRIS MCHOD CING, ,BDE BA'I LUS 'DI DUR KHROD GNAS SU
MGAL DUM LTAR NI YONGS POR NAS, ,GDUG PA'I GCAN GZAN BRKAM PA'I
MTHUS NI MIG DAG SHA LPAGS SNAG GU DAG ,'JIG PAR BYED DE NGAN
PA'I RANG BZHIN MI BRTAN 'JIG RTEN SGYU MA BZHIN, ,ZHE'O, ,GZHAN
DAG NI SOG

@84B MAR 'DOD DE, JI SKAD DU, JI LTAR BTAB KYANG RUNG STE SA BON
NI, ,BSOD NAMS CAN GYIS LO TOG MANG PO THOB, ,BSOD NAMS MED NA
SER BAS BCOM 'GYUR TE, ,MGAL DUM TZAM YANG 'THOB PA MA YIN NO,
,ZHES SO, ,LUS 'DI NI THA MAR DUR KHROD PA YIN NO ZHES BSTAN PA
STE, DE

LA LHAG PAR ZHEN PA RNAMS SPANGS PA'I PHYIR 'DI GSUNGS SO, ,DES
NA YANG LUS 'DI NI NGES PAR DUR KHROD KYI GNAS YIN TE, 'DIS NI
'TSO BAR GYUR NA YANG MKHAS PA RNAMS KYIS DGOS PA MED DO ZHES
BSTAN PA'I PHYIR SMRAS PA, RGYUN DU ZHES BYA BA LA SOGS PA SMOS
TE, RMA'I SGO NAS RAB TU

'DZAG CING GSHER BA DANG NYE DU DANG SMAN PA RNAMS KYIS SPANGS
SHING BZHI MDOR POR BA MDZE CAN ZHIG GZIGS TE, DGE SLONG RNAMS LA
BKA' STZAL PA, DGE SLONG DAG 'DI NI NYES PA MANG POS MA RUNG BA
STE, LUS NI BYAS PA CHUD GZON PA DANG DRI NGA BA YIN NO ZHES RGYA
CHER GSUNGS SO, ,DGE

SLONG ZHIG GIS BCOM LDAN 'DAS LA 'DI SKAD CES GSOL TO, ,BTZUN PA
DE LTAR LUS 'DI NI SHIN TU MA RUNG BA LAGS TE, SHIN TU SMAD CING
PHYAG DAR GYI PHUNG PO LTA BU LAGS SO, ,DGE SLONG DAG DE DE BZHIN
NO, ,DE DE BZHIN TE ZHES BYA BA LA SOGS PA STE, TSIGS SU BCAD PA
GNYIS GSUNGS

SO; ,GANG GI PHYIR SEMS CAN 'DI DAG BRTAG PAR BYA NA 'DI LTAR LUS
'DI LA PHAL CHER 'DOD PAS CHAGS SHING GANG MI GTZANG BA DANG,
SDUG BSNGAL BA DANG MI RTAG PA NYID YIN TE, DE LA RGYU GANG GIS
'DIR GTZANG BA DANG, BDE BA DANG, RTAG PA'I PHYIN CI LOG GI GNYEN
PO 'DIR BSTAN TO ZHES BYA

BA NI BSDUS PA'I DON TO, ,YANG NA BSTOD PA DANG, SMAD PA LA SOGS
PA GSAL BAR BYED PA'I DON TO, ,GANG SMRAS PA, DOR BA CIR MI RUNG
ZHES BYA BA NI SMAD CING BSHUD PA'I TSIG YIN NO, ,'DI ZHES BYA BA
NI ZIN PA'O, ,SMAD PAR BYA BA NYID SMRAS PA, LUS ZHES BYA BA SMOS
TE, DRI NGA BA'I RDZAS

BSAGS PAR GYUR BA'I LUS TE, 'DIS BYA BA CIR YANG MI RUNG ZHING
'DI CI ZHIG TU DGOS ZHES BYA BA YIN NO, ,'DI'I KHYAD PAR GYI TSUL
GYIS SMAD PA'I RGYU SMRAS PA, MI GTZANG 'DZAG PA ZHES BYA BA SMOS
TE, 'BYUNG ZHING 'DZAG PA YIN TE, RMA'I SGO DGU NAS RGYUN MI
'CHAD PAR MI GTZANG BA RNAM PA MANG PO

@85A *, ,'BYUNG ZHES BYA BA'I DON TO, ,'DI LA MI GTZANG ZHING DRI
NGA BA YOD PA NI MI GTZANG BA STE, DES MI 'DOD PA'I DRI NGA BA
DANG RAB TU NYAMS PA'I DRI'O, ,TSIG RKANG GNYIS PA 'DIS NI KHA
DOG DANG DRI RNAM PAR 'GYUR BA BSTAN TO, ,DE LAS GZHAN PA DANG
LDAN ZHING SKYE BA YIN PAR SMRAS

PA; RGYUN DU NAD KYIS MNGON GDUNG ZHING, ,ZHES BYA BA SMOS TE,
RTAG TU NYAM THAG PAR BYED PA YIN TE, BKRES PA DANG, SKOM PA
DANG, CHAM PA DANG RIMS TSAD PAR 'KHRU BA LA SOGS PA'I NAD KYIS
MNGON PAR GDUNGS PA YANG YIN NO, ,RGA BA DANG 'CHI BAS 'TSER
'GRIB PA'I ZHES BYA BA NI RGA BA DANG 'CHI

BA GNYIS KYIS SKRAG PA'I PHYIR 'JIG PA YIN TE, RGA BA DANG 'CHI
BA GNYIS LA RTAG TU DOGS PA ZHES BYA BA'I DON TO, ,DE'I PHYIR RGA
BA STE NUS PA THAMS CAD MED PAR BYED PA DANG, RIS MTHUN PA CHAD
PA'I 'CHI BAS RTAG TU GNOD PA YIN TE, LUS 'DI NI 'BYOR BA DANG MI
LDAN PA YIN NO, ,PHYIN CI LOG

SPANG PA'I PHYIR TSIGS SU BCAD PA 'DI GSUNGS SO, ,CI LUS 'DI NI
GCIG TU DGOS PA MED PAS CI YANG MI BYA BA NYID KYIS DOR BAR BYA'O
ZHES RTOG PA LA DE SPANG BA'I PHYIR SMRAS PA, MYUR DU ZHES BYA BA
LA SOGS PA SMOS SO, ,SKYON DU MA DANG LDAN ZHING G-YO BA'I GZHI
YIN DU ZIN KYANG THAR PA THOB PA LA

PHAN 'DOGS PA'I PHYIR DANG 'DIR SNGAGS PAR BYA BA YIN NO ZHES BYA
BA'I BSDUS PA'I DON TO, ,'DI YIS ZHES BYA BA NI ZIN PAS SO, ,YANG
NA 'DOD PA NA SPYOD PAS SO, ,RNAG DANG LDAN ZHES BYA BA NI MI
GTZANG BA'I RDZAS 'DUS PAR GYUR PA'I LUS KYIS SO, ,MYUR DU 'JIG
CING ZHES BYA BA NI 'JIG

PA'I NGANG TSUL YOD PA STE, 'DIS NI MI RTAG PA NYID DU BSTAN TO,
,NA BA ZHES BYA BA NI NAD KYIS NYAM THAG PA STE, DES ZIL GYIS NON
PA ZHES BYA BA'I DON TO, ,'DIS NI SDUG BSNGAL BA NYID DU BSTAN
TO, ,'DIR MI GTZANG BAS NI LUS KYI RANG BZHIN GYI MTSAN NYID KYI
SKYON BSTAN TO, ,MI RTAG

PA DANG; SDUG BSNGAL BA NYID KYIS NI SPYI'I MTSAN NYID KYI SKYON
BSTAN TO, ,DON DU GNYER BAR GYIS ZHES BYA BA RJES SU SHES PAR
GYIS SHIG PA STE BSAM PA DANG KUN DU SHES PAR GYIS SHIG CES BYA
BA'I DON TO, ,DE LTAR STOBS KYIS DON DU GNYER BAR BYA BA DE GANG
YIN ZHE NA, SMRAS PA, ,ZHI MCHOG

@85B CES BYA BA SMOS TE, MI GTZANG BA'I LUS LA SOGS PA 'DI DE NA
MED PA NYID DE GTAN DU MYA NGAN LAS 'DAS PA PHUNG PO LHAG MA MED
PA'I MYA NGAN LAS 'DAS PA'I DBYINGS SU GTZOR SDUG BSNGAL NYE BAR
ZHI BA ZHES BYA BA'I DON TO, ,GRUB DANG BDE BA ZHES BYA BA NI
RTAG PA NYID DU GRUB PAS 'JOG PA MED

PA'O; ,BLA NA MED PA NI SDUG BSNGAL MED PA'I PHYIR RO, ,YANG NA
GRUB PA DANG BDE BA NI GRUB PA DANG BDE BA'O, ,MYA NGAN 'DAS PA
DE NA 'BRAL BA MED PAS GRUB PA NI GTAN DU BDE BA NYID KYI PHYIR
RO, ,DGE BA YIN PA'I PHYIR BDE BA STE, SDUG BSNGAL MTHA' DAG DANG
BRAL BA'I PHYIR RO, ,BLA NA MED PA

ZHES BYA BA NI DNGOS PO THAMS CAD NI BLA NA YOD PA YIN LA, THAR
PA NI BLA NA MED PA STE, RTAG TU DGE BA NYID YIN PA'I PHYIR RO,
,YANG BSHAD PA, RTAG PA DGE BA MED PA STE, NAM MKHA' BLO NI 'GOG
BYED PA, ,DAD PA LA SOGS MI RTAG DGE, ,GNYIS LAS THAR PA BLA MED
YIN, ,ZHES SO, ,NYON

MONGS PA DANG NYE BA'I NYON MONGS PA THAMS CAD YANG DAG PAR GCAD
PAS NI PHUNG PO LHAG MA DANG BCAS PA'I MYA NGAN LAS 'DAS PA STE,
MCHOG TU ZHI BA'O, ,'DUS BYAS THAMS CAD GTAN DU SPANGS PA PHUNG
PO LHAG MA MED PA'I MYA NGAN LAS 'DAS PA'I DBYINGS NI GRUB PA
DANG BDE BA BLA NA MED PA'O ZHES GZHAN

DAG ZER RO, ,GZHAN DAG NI NYAN THOS DANG RANG SANGS RGYAS KYI
BYANG CHUB DANG MI GNAS PA'I MYA NGAN LAS 'DAS PA GSUM DU BSHAD
PA DANG ZHI BA DANG, GRUB PA DANG, BDE BA BLA NA MED PA GSUM GO
RIMS BZHIN DU SBYAR RO ZHES SO, ,LUS LA MNGON PAR DGA' BA RNAMS
DANG MYA NGAN LAS 'DAS PAS

SKRAG PA RNAMS LA SKYON DANG YON TAN BSTAN PA'I PHYIR 'DI GSUNGS
SO, ,GANG GI PHYIR DE LTA BU'I RNAM PAR GROL BA DE THOB PAR BYA
BA'I PHYIR 'DI DAG BSTEN PA LA 'BAD PAR BYA BA YIN TE, GZHAN DAG
LA NI YID BRTAN PAR BYA BA MA YIN NO ZHES BSTAN PA'I PHYIR SMRAS
PA, DGUN KA DANG NI ZHES

BYA BA SMOS SO, ,MNYAN YOD NA MA NA SI ZHES BYA BA'I TSONG DPON
GYI BU ZHIG YOD DE NOR RNAM PA SNA TSOGS KYIS 'BYOR PA PHUN SUM
TSOGS PA DANG LDAN ZHING DE YANG 'DOD PA LA ZHEN PA ZHIG STE, DE
DUS JI LTA BA BZHIN DU 'DOD PA LA RAB TU LONGS SPYOD PAR 'DOD PAS
YO BYAD DANG BCAS PAS DGUN

@86A *, ,DANG DPYID DANG DBYAR GYI DUS SU NYE BAR LONGS SPYOD
PA'I KHANG PA SHIN TU NYAMS DGA' BA GSUM BYAS SO, ,DES DER YANG
YID LA 'DOD PA'I 'BRAS BU MA SPYAD PA NYID DU SHI BA'I DUS BYAS
TE, DE'I DBANG DU MDZAD NAS 'DI GSUNGS SO, ,'DI THOS PAS SROG
CHAGS STONG PHRAG

DRUG CU BDEN PA MNGON PAR RTOGS PAR GYUR TO, ,GZHAN DAG NI TSONG
DPON CHEN PO NOR MANG PO PA ZHES BYA BA RNAM PAR RTOG PA SHIN TU
MANG BA ZHIG YOD PA DE'I DBANG DU MDZAD PA'O ZHES SO, ,MI RIGS
PAR SEMS PAR BYED PA NI DGUN KA DANG DPYID KA DANG DBYAR KA 'DI
DAG BYA'O ZHES SEMS PAR BYED PA'O, ,MI RIGS

PAR SEMS PAR BYED PA PO BYIS PA ZHES BYA BA 'DIS SO, ,MI RIGS PAR
BYED PA'I RGYU NI BAR CHAD MTHONG BAR MA GYUR TO ZHES BYA BA STE
'DI NI BSDUS PA'I DON TO, ,'DI DAG CES BYA BA NI KHYIM DANG SKYED
MOS TSAL LA SOGS PA'O, ,DBYAR KA ZHES BYA BA NI DBYAR GYI DUS SO,
,BYA'O ZHES BYA BA NI BRTZAM

PAR BYA BA STE, DE'I DUS DANG MTHUN PA'I 'DOD PA'I BDE BA NYAMS
SU MYONG BAR BYA'O ZHES PA'I DON TO, ,DGUN KA DANG NI DPYID KA
DANG, ,ZHES BYA BA LA DANG GI SGRA NI SGRA NI 'DI DAG GO ZHES BYA
BAR DRANG BA'I DON TO, ,NI ZHES BYA BA NI DBYE BA'O, ,NGES PA MED
PA'I GNAS LA RO MYANG BAR BYA BA NI RIGS PAS 'DI NYID

YIN NO ZHES BYA BA NI 'DIR BLTA BAR BYA'O, ,'DI LTAR SU ZHIG SEMS
PAR BYED CE NA, SMRAS PA, BYIS PA ZHES BYA BA SMOS TE, BLO MA BYE
ZHING MI SHES PA STE, YON TAN DANG SKYON MI SHES PA ZHES BYA BA'I
DON TO, ,RNAM PAR SEMS BYED PAS ZHES BYA BA NI RNAM PAR RTOG PAR
BYED PA'O, ,PAS ZHES BYA BA NI DE

LTAR SNGAR BSTAN PA'I DGUN KA ZHES BYA BA LA SOGS PA STON PA YIN
NO, ,GANG MKHAS PA DE NI 'TSO BA 'DI LA BAR CHAD MANG PO YOD PAR
RTOGS PA YIN PA'I PHYIR 'DI LTAR SEMS PAR BYED DE, GANG DAG NI
DBUGS DBYUNG BA DANG RNGUB PA TZAM DU 'TSO BA 'DI YANG LEGS PAR
RNYED PA YIN NO ZHES SO, ,CI'I PHYIR BYIS PA

DAG DE LTAR MI SEMS SHE NA, ,SMRAS PA, BAR CHAD MTHONG BAR MA
GYUR TO, ,ZHES BYA BA YIN TE, GANG YANG SROG 'DI LA NI BAR CHAD
MANG PO YOD DE, DE'I PHYIR MA 'ONGS PA'I DON PHAL CHE BA DAG LA
BRTAG PAR MI BYA'O, ,GANG GI PHYIR DNGOS PO 'DI DAG THAMS CAD NI
SROG GI BAR DU GCOD PAR BYED PA STE,

@86B DE SHES PAR MI NUS SO, ,YANG SMRAS PA, 'TSO BA GCOD BYED MA
LUS PA'I, ,'DUS BYAS DUG DANG 'DRA BA YIN, ,'DI DAG RTAG PAR GYUR
NA NI, ,DUG TU MI 'GYUR GANG YANG MED, ,BAR DU GCOD PA ZHES BYA
BA NI GANG 'TSO BA'I BAR DU GCOD PA'I RKYEN NO, ,THUNG BA NI SHIN
TU YUN THUNG BAR

GNAS PA'I 'TSO BA YOD PA STE, TSE YOD PA'O, ,TSE DE YANG MI BRTAN
PA YIN TE, 'JIG PA'I CHOS CAN YIN PA'I PHYIR, ,JI SKAD DU GSUNGS
PA, RANG BZHIN GYIS NI LUS CAN 'CHI 'GYUR ZHING, ,SKAD CIG TZAM
ZHIG SROG NI GNAS GYUR PA, ,SKYE BO DE NI RNYED DANG LDAN PA STE,
,SROG NI RNAM PAR 'GYUR

ZHES MKHAS PAS SHES, ,ZHES SO, ,MI 'CHI BA LA SOGS PAR RNAM PAR
RTOG CING LAS KYI MTHA' RING BA DAG LA SKYO BA BSKYED PA'I PHYIR
'DI GSUNGS SO, ,BDAG MED PA'I GNAS 'DOD PA LA CHAGS PA NYI TSER
YANG MA ZAD DE, ,BU LA SOGS PA LA CHAGS PA YANG BSTAN PA'I PHYIR
SMRAS PA, BU DANG

NOR ZHES BYA BA LA SOGS PA SMOS SO, ,GANG G'A'I KLUNG GI 'GRAM
GYI GRONG KHYER NA GANG G'A'I LHA ZHES BYA BA'I KHYIM BDAG BU
MANG ZHING G-YOG 'KHOR DANG NOR DANG PHYUGS DANG LAS BYED PA LA
SOGS PA DANG LDAN PA ZHIG GNAS SO, ,JI TZAM NA NUB MO GNYID KYIS
LOG CING BAG PHAB STE 'DUG PA

LAS CHU BO CHEN POS GRONG KHYER THAMS CAD GANG G'A'I NANG DU BDAS
TE, KHYER BA DE'I DBANG DU MDZAD DE TSIGS SU BCAD PA 'DI GSUNGS
SO, ,GZHAN DAG NA RE DGE SLONG MA GOO TA MI'I DBANG DU MDZAD NAS
GSUNGS SO ZHES SO, ,RMONGS PAS 'KHOR BA'I YO BYAD LEGS PAR BSAGS
PA DANG BSRUNGS

PA LA SOGS PA MCHOG TU BYED PA'I MI NI 'CHI BDAG GIS BLANGS TE
KHYER BAR 'GYUR ZHES BYA BA NI 'DI'I BSDUS PA'I DON TO, ,BU DANG
NOR MANG PO DE DAG MA 'BYOR PA MED PA DE LA RNAM PAR CHAGS SHING
LHAG PAR ZHEN PA'I MI'I YID GANG YIN PA DE NI DE LTA BU'O, ,'DI
LTAR 'JIG RTEN 'DI NA PHAL CHER

RIGS BRGYUD KYI PHYIR NI BU 'DOD DO, ,YUL LA NYE BAR LONGS SPYOD
PA'I PHYIR NI NOR DANG PHYUGS PHUN SUM TSOGS PA 'DOD DO, ,DE LA
NOR NI NOR DANG 'BRU LA SOGS PA'O, ,PHYUGS NI BA LANG DANG MA HE
LA SOGS PA RKANG PA BZHI'O, ,DE LA RNAM PAR CHAGS PAS DUS DUS SU
SBYIN PA DANG, TSUL

@87A *, ,KHRIMS DANG, THOS PA DANG, BSAM PA DAG LA SBYOR BA MED
PA'O, ,MI ZHES BYA BA NI SROG CHAGS SO, ,CI NAS DE JI LTAR 'CHI
BDAG GIS BLANGS NAS 'GRO ZHE NA, 'DIR DPE BSTAN PA, NYAL GRONG
ZHES BYA BA NI GRONG NA GNAS PA'I SKYE BA NUB MO GNYID LOG PAR
GYUR

PA'O; ,BZHIN DU ZHES BYA BA NI DPE'I DON TE, JI LTAR DBYAR GYI
DUS SU CHU'I TSOGS CHEN PO GLO BUR DU BYUNG NAS BLANGS TE CHU BO
CHEN PO'I NANG DU DED PAR BYED PA DE BZHIN DU BU LA SOGS PA LA
YID RNAM PAR CHAGS SHING LOG PAR SPYOD PA DAG BYED PA NA BAG MED
PA'I GNYID KYIS LOG PA NI 'CHI

BDAG NAM MKHA' LDING LTA BUS KLU BLANGS TE 'GRO BA BZHIN NO,
,KHYIM GYI YONGS SU BZUNG BA DAG LA CHAGS SHING BSOD NAMS BYED PA
LA BAG MED PA RNAMS SKYO BA BSKYED PA'I PHYIR 'DI GSUNGS SO, ,BU
LA SOGS PAS NI 'CHI BA LAS YONGS SU SKYOB PAR MI NUS PA MA YIN
TE, DE'I MTHUS

'CHI BDAG GI CHU SRIN GYI KHA'I DRUNG NAS SLAR LDOG PAR SNANG
STE, DE BAS NA DE LA LHAG PAR CHAGS PA NI DGOS PA DANG BCAS PA
YIN NA CI'I PHYIR DE LA SMAD CES BYA BAR RTOG NA, DE NI MED DE
'DI LTAR TSE YONGS SU ZAD PA LAS NI BU LA SOGS PAS YONGS SU SKYOB
PAR MI BYED DE, DE NYID SMRAS PA, 'CHI

BA'I DUS LA BAB PA NA, ,ZHES BYA BA LA SOGS PA SMOS SO, ,RGYAL
PO'I KHAB NA MCHOD SBYIN 'DOD PA ZHES BYA BA'I BRAM ZE S'A LA
CHEN PO LTA BU RGAS SHING 'KHOGS NAS GZER BA LO BRGYA NYI SHU LON
PA ZHIG YOD DE, DE LA BDAG NYID LAS SKYES PA'I BU NYI SHU DANG,
TSA BO DAG MANG ZHING RGYA CHE BA DANG, NYE DU'I

TSOGS DE RNAMS DANG LHAN CIG TU SKYED MOS TSAL ZHIG TU SHIN TU
DGA' ZHING SPYOD PA LAS DE DUS BYAS NAS DE'I DBANG DU MDZAD NAS
'DI GSUNGS SO, ,GZHAN DAG NI DGE SLONG MA ZHIG SLONG MO SPYOD
CING BU TSA LA SOGS PA GSO BAR BYED PA LAS BRTZAMS TE 'DI GSUNGS
SO ZHES ZER RO, ,GANG CUNG

ZAD SUS KYANG 'CHI BA LAS YONGS SU BSKYAB PAR NI MI NUS TE, 'CHI
BA NI BZLOG PAR BYA BA MA YIN PA'I PHYIR RO ZHES BYA BA NI BSDUS
PA'I DON TO, ,MI 'GYUR ZHES BYA BA NI MED PA'O, ,GANG YIN ZHE NA,
SMRAS PA, BU RNAMS ZHES BYA BA STE, LUS LAS SKYES PA'O, ,SKYABS
ZHES BYA BA NI 'CHI BA'I

@87B 'JIGS PA LAS YONGS SU THAR PAR BYED PA'I PHYIR RO, ,GANG
YANG 'CHI BA LAS YONGS SU SKYOB PAR BYED PA'I BU NI 'GRO BA DAG
NA MED CING 'CHI BA LAS YONGS SU SKYOB PAR BYED PA NI MI 'BYUNG
STE, BDAG NYID KYANG DE BAS YONGS SU MA THAR PA'I PHYIR RO, ,PHA
YANG MA YIN ZHES BYA BA NI SKYED

PAR BYED PA STE, PHA DANG MA GNYIS KYIS KYANG BU RNAMS 'CHI BDAG
LAS YONGS SU SKYOB PAR MI NUS SO, ,GNYEN 'DUN MIN ZHES BYA BA NI
NYE DU DAG GIS KYANG 'CHI BA LAS CUNG ZAD SKYOB PAR MI NUS SO,
,GANG GI PHYIR SEMS CAN KHA CIG NI BU'I DPUD [*DPUNG] YOD DO
SNYAM NAS BDAG MED PAS GNAS SO, ,

KHA CIG NI PA'I DPUNG GIS SO, ,KHA CIG NI NYE DU'I DPUNG GIS SO,
,KHA CIG NI GNYIS KYIS SO, ,KHA CIG NI DE DAG THAMS CAD LA RE BA
DAG YONGS SU SPANG PA'I PHYIR BCOM LDAN 'DAS KYIS 'DI GSUNGS SO,
,DPUNG 'DI DAG GIS NI YID BRTAN PAR MI BYA STE, GANG GI PHYIR DON
'DI DAG GANG

GIS JI LTAR YANG MI NUS SO, ,SU'I ZHE NA SMRAS PA, 'CHI BA'I DUS
LA BAB PA NA, ,ZHES SMOS TE, 'CHI BDAG GIS DBANG DU BYAS PA'O,
,GAL TE DE LTAR RE RES NI MI NUS KYANG DE DAG TSOGS PAS NI NUS
PAR 'GYUR TE, MI RO'I PHYOGS 'DEBS PA DANG 'DRA'O ZHE NA, DE YANG
MED

PAR BSTAN PA'I PHYIR SMRAS PA, KHYOD LA SKYABS SU 'GYUR BA MED,
,CES BYA BA SMOS TE, BU LA SOGS PA DE DAG 'DUS PAS KYANG GANG
ZHIG 'CHI BA LAS YONGS SU SKYOB PA MED PA NYID DE, 'JIG RTEN NI
RANG GI LAS KYI 'BRAS BU LA SPYOD DO ZHES BYA BA'I TSIG GIS SO,
,'PHAGS PA'I

LAM NYID NI 'CHI BA LAS YONGS SU SKYOB PA YIN PAS DE LA GZUD PA'I
PHYIR 'DI GSUNGS SO, ,LAS GANG ZHIG MTHAR MA PHYIN PAR DE LAS
GZHAN DAG RTZOM PA NI 'CHI BA LA SOGS PA'I 'JIGS PA DANG BRAL BA
MA YIN NO ZHES BSTAN PA'I PHYIR SMRAS PA, 'DI NI BYA BA BYAS ZIN
ZHES BYA BA

LA SOGS PA SMOS SO, ,RGYAL PO'I KHAB NA BHA BA YAB DHA KA ZHES
BYA BAS RGYUN DU ZHUGS PA'I 'BRAS BU THOB KYANG GONG MA'I LAM
BSGOM PA LA BAG MED PAR GYUR TE, 'DI LTAR YANG BDAG GIS NI NGAN
SONG GI SGO NI BKAG PAS DA NI LHA DANG MI'I 'DOD PA LA ROL CING
RJES SU MYONG BAR BYAS TE,

@88A *, ,KHYAD PAR DU 'PHAGS PA'I BDEN PAS MYA NGAN LAS 'DAS PAR
BYA'O ZHES BSAM PA LAS JI TZAM NA DUS LAS 'DAS TE, KHYIM THAB
SPYUGS PA ZHIG GI CHUNG MA'I RUM DU ZHUGS TE, BTZAS NAS DE BRAN
MO ZHIG GIS MTSAN MO LAM GYI BZHI MDOR TSER MA DANG BCAS PAR
SGREN

MOR BOR BA LAS SHIN TU SDUG BSNGAL BAS 'GRE LDOG CING 'O DOD 'BOD
PA 'OD MA'I TSAL NA GNAS PA'I DGE BSNYEN DAG GIS THOS TE, DE
BLANGS NAS YID DANG RJES SU MTHUN PA THOB PAR GYUR TE, TSUL BZHIN
DU ROL PA DANG, SRID PA'I NYES DMIGS MTHONG BA RNAM PA MANG PO
BYAS TE, DE RNAMS KYIS PHAN

BTAGS PA BYAS NAS YONGS SU MYA NGAN LAS 'DAS SO, ,DE LTAR GYUR
PA'I GTAM DGE BSNYEN DAG LAS BCOM LDAN 'DAS KYIS GSAN TE, TSIGS
SU BCAD PA GNYIS PO 'DI GSUNGS SO, ,DE LA RE ZHIG DANG PO SMRAS
PA, ,'DI NI BYA BA ZHES BYA BA LA SOGS PA SMOS TE, 'JIG RTEN PA'I
BYA BA DAG LA

ZHEN PA DAG GIS NI 'CHI BA LA SOGS PAS MNGON PAR BCOM PAR 'GYUR
TE, 'JIG RTEN LAS 'DAS PA'I BYA BA LA MNGON DU BRTZON PA NI MA
YIN NO ZHES BYA BA NI BSDUS PA'I DON TO, ,'DI NI BYAS ZHES BYA BA
NI 'DI MTHAR PHYIN PA'O, ,BYA BA ZHES BYA BA NI BYA BA'I RGYU
DANG BYA BA'O, ,BYA BA NI RNAM PA GSUM STE,

GANG BYAS PA DANG, GANG BYA BAR BRTZAMS PA DANG, GANG MA BRTZAMS
PA BRTZAM PAR BYA BA'O, ,DE LA DANG PO MA GTOGS PA'I BRTZAM PAR
BYA BA SMRAS PA, DON 'DI BYA ZHES BYA BA SMOS TE, DA NI BYA BA
'DI NYID KYI DUS LA BAB PA'I BYA BA'O, ,DE DAG BYAS NAS ZHES BYA
BA NI BRTZAMS PA DE DAG YONGS SU

RDZOGS PAR BYA BA'O, ,BDAG NI BDAG NYID DO, ,'DI BYA'O ZHES BYA
BA NI 'DI'I 'OG TU BSGRUB PAR BYA'O, ,DE LTAR ZHES BYA BA NI
SNGAR BSHAD PA'I RNAM PAR RTOG PA'I RNAM PA BSTAN TO, ,NI ZHES
BYA BA NI NGES PAR GZUNG BA STE, 'DIR MNGON PAR BCOM PA NYID DU
SHES PAR BYA'O, ,SU ZHIG MNGON PAR

BCOM PA YIN ZHE NA, SMRAS PA, MI ZHES BYA BA SMOS TE SEMS CAN NO,
,YONGS SU SHOM PA NA ZHES BYA BA NI YONGS SU RTZOM PA STE, RTOG
PA NGAN PA DPAG TU MED PAS SEMS RNAM PAR G-YEN SPYO BA'O, ,MNGON
DU BCOM ZHES BYA BA NI ZIL GYIS GNON PA DANG, 'JIG PA DANG ZHIG
PAR BYED PA ZHES BYA

@88B PA'I DON TO, ,DE GANG YIN ZHE NA SMRAS PA, ,'CHI BA DANG RGA
BAS ZHES BYA BA SMOS TE, 'CHI DANG BCAS PA'I RGA BA STE, 'CHI BA
DANG RGA BA GNYIS KYIS 'CHI BAR SKYEL BAR BYED PA YIN PAS BAR GYI
TSIG MI MNGON PAR BYAS TE RDO RJE'I BYE MA BZHIN NO, ,NAD DANG
LHAN CIG RJES SU 'BRANG BA YIN PA'I PHYIR NAD DANG BCAS

SO; ,MTHAR MA PHYIN PA YONGS SU RTOG PA'I BYA BA LA NI 'JIG RTEN
PA DAG RGA BAS YONGS SU NYAMS PAR BYAS SHING NAD KYIS GZIR TE,
'CHI BDAG GI DBANG DU 'GYUR RO, ,DES NA BYA BA GZHAN THAMS CAD
YONGS SU BTANG BAS 'CHI BA LA SOGS PA BZLOG PA'I BYA BA LA 'BAD
PAR BYA'O, ,ZHES THUB PA

MCHOG GIS YONGS SU BSTAN TO, ,'JIG RTEN PA'I LAS NI MTHA' MED
PA'I PHYIR TE, JI SKAD DU GSUNGS PA, ,RGYAL PO DUG CAN LA SOGS
PAS, ,BYA BA DAG NI MA BYAS TE, DE NAS DE NYID BYA BA DANG, ,DE
YANG BCAS SHING 'GAG PAR 'GYUR, ,DE BZHIN BYA BA 'DI DAG LA, ,DE
NYID MTHAR NI MA PHYIN PAR, ,DE

NAS 'JIG RTEN DE 'DRA'I DGRA, ,'CHI BA DAG NI 'ONG BAR 'GYUR,
,ZHES PA'O, ,BYA BA MA YIN PA'I BYA BA MANG PO DAG LA YUN RING DU
BYED CING MI 'CHI BA LA SOGS PA RNAM PAR RTOG PA MANG PO DAG LA
SKYO BA BSKYED PA'I PHYIR 'DI GSUNGS SO, ,GANG GI PHYIR DE LTAR
'JIG RTEN PA'I BYA BAS RNAM PAR G-YENGS

PA'I SKYE BO RGA BA DANG 'CHI BA DANG NAD DANG BCAS PAS MNGON DU
BCOM PA YIN TE, DE BAS NA 'JIG RTEN LAS 'DAS PA'I BYA BA BSGRUB
PA'I PHYIR SMRAS PA DE LTAR ZHES BYA BA LA SOGS PA SMOS TE, 'DI'I
BSDUS PA'I DON NI TING NGE 'DZIN GYI SBYOR BA'I RGYU DANG, TING
NGE 'DZIN GYI SBYOR BAS YONGS SU SKYO BA MED PA'I

YID DANG, TING NGE 'DZIN THOB NAS TING NGE 'DZIN TZAM GYIS CHOG
MI SHES PA DES MTHONG BA DANG BSGOM PA'I LAM YONGS SU RDZOGS PAR
BYA BA DANG, LAM BSGOM PA'I 'BRAS BU DANG, 'BRAS BU DE'I PHAN YON
'DIR BSTAN PA YIN NO, ,DE'I PHYIR DE LTAR ZHES BYA BA 'DIS NI
TING NGE 'DZIN GYI SBYOR BA'I RGYU BSTAN TO,,

DE LTAR RTAG TU TING 'DZIN LA DGA' MNYAM PAR ZHOG, ,BRTZON PA
SKYED LA SKYE BA DANG RGA BA'I MTHA' MA LTOS, ,BDUD RNAMS SDE
DANG BCAS PA MNGON PAR ZIL GNON LA, ,DGE SLONG DAG GIS SKYE SHI'I
PHA ROL 'GRO BAR GYIS, ,ZHES BYA BA 'DI DAG GIS NI GO RIMS BZHIN
DU LHAG MA RNAMS BSTAN TO, ,DA NI

@89A *, ,TSIG SO SO'I DON BSHAD PAR BYA STE, DE LTAR ZHES BYA BA
NI SNGAR BSHAD PA'I RGYU STON TE, 'DI LTAR, DE LTAR MI NI YONGS
SU SHOM PA NA, ,RGA DANG NAD BCAS 'CHI BAS MNGON DU BCOM, ,ZHES
BYA BA STE, RGYU DE LTAR RO, ,'DI NI SBYOR BA'I RGYU BSTAN TE,
,'CHI BA

LA SOGS PAS SKYO BA SKYED DE DE LTAR SHES SHING SKYO BA SKYE BA
LAS NI TING NGE 'DZIN LA SBYOR BA YOD PA NYID DE, 'DIS NI GUS PAR
BYED PA'I SBYOR BA BSTAN NAS, RTAG TU BYED PA'I SBYOR BA SMRAS PA
RTAG TU ZHES BYA BA NI DUS THAMS CAD DU'O, ,TING NGE 'DZIN LA
DGA' ZHES BYA BA NI TING NGE 'DZIN LA DGA' BA STE,

BSAM GTAN LA DGA' BA ZHES BYA BA'I DON TO, ,TING NGE 'DZIN LA
DGA' BA THOB PAS NI DE'I SBYOR BA LA YONGS SU GDUNG BA MED PA'I
PHYIR RO, ,MNYAM PAR ZHOG CES BYA BA NI SEMS RTZE GCIG PA STE
BSAM GTAN MNGON DU BYAS PA ZHES BYA BA'I DON TO, ,BRTZON PA SKYED
LA ZHES BYA BA NI BRTUN

PAS 'BAD PA'I BRTZON 'GRUS GANG LA YOD PA DE NI BRTZON PA SKYED
PA STE BRTZON 'GRUS BRTZAM PA ZHES BYA BA'I DON TO, ,BRTZON 'GRUS
DANG LDAN PA LA NI KHYAD PAR THOB PAR BYA BA LA CHOG MI SHES PA
NYID DU STON TE, JI SKAD DU BSHAD PA, KHYAD PAR SPEL LA NGES PAR
NI, ,KHYOD NI NAM YANG NGAL MA

GYUR; ,BRTZON 'GRUS DRAG POS DKA' BA LAS, ,SKYO BA YOD PA MA YIN
NO, ,ZHES BYA BA LA SOGS PA'O, ,'JIG RTEN LAS 'DAS PA'I LAM 'DOD
PAS TING NGE 'DZIN TZAM GYIS CHOG PAR MI BYA BA NYID DU 'DIS
BSTAN TE, SKYE DANG RGA BA'I MTHA' MA LTOS, ,ZHES BYA BA 'DI SMOS
SO, ,SKYE BA DANG RGA BA NI

SKYE RGA'O, ,DE GNYIS KYI MTHA' MA NI ZAD PA STE, DE LTA BU'I
TSUL GANG DAG LA YOD PA DE NYID NI 'DI LTAR MTHONG BA'I LAM YONGS
SU RDZOGS PA STE, PHAL CHER SKYE BA ZAD DE YUN RING DU THOGS NAS
SRID PA BDUN YIN PA'I PHYIR SKYE BA DANG RGA BA MTHONG BAR 'GYUR
RO, ,BSGOM PA'I LAM YONGS SU RDZOGS PA LA NI SKYE BA

MTHAR THUG PA YIN PA'I PHYIR YANG 'KHOR BAR SKYE BA DANG RGA BA'I
MTHA' MA MTHONG BAR 'GYUR RO, ,CI ZHIG BYAS SHING JI LTAR 'GYUR
ZHE NA, SMRAS PA, BDUD RNAMS ZHES BYA BA LA SOGS PA STE, NYON
MONGS PA NI BDUD DE 'CHI BA'I CHOS NYE BAR BSGRUB PA'I PHYIR RO,
,SDE DANG BCAS PA ZHES BYA BA NI 'KHOR DANG

@89B BCAS PA STE, NYE BA'I NYON MONGS PA DANG BCAS PA'I LAS ZHES
BYA BA'I DON TO, ,MNGON PAR ZIL GNON LA ZHES BYA BA NI SPANGS PA
STE, 'DIS NI BSGOM PA'I LAM GYI 'BRAS BU BSTAN TO, ,DE YANG GANG
DAG GIS 'DI LTAR LAM BSGOM PAR NUS SHE NA, SMRAS PA, DGE SLONG
DAG GIS ZHES BYA BA

SMOS TE, DGE SLONG DAG CES BYA BA NI RAB TU BYUNG ZHING YONGS SU
BZUNG BA SPANGS PA ZHES BYA BA'I DON TE, DE DAG GIS LUS DANG SEMS
RNA PAR DBEN PA DANG, DE DANG RAB TU 'BREL BA'I PHYIR LAM BSGOM
PA YOD PAR 'GYUR RO, ,'GRO BAR 'GYUR BA ZHES BYA BA NI DE NYID
LAS SKYE BAR 'GYUR GYI,

GZHAN LA MA YIN NO ZHES BYA BA'I DON TO, ,GZHAN DAG TU NI 'GRO
BAR GYIS, ,ZHES BRJOD, ,'DI'I DON NI KHYED CAG GIS 'GRUB CING
'DI'I PHA ROL DU 'GRO BAR GYIS SHIG CES BYA'O, ,SKYE SHI'I PHA
ROL 'GRO BA ZHES BYA BA NI 'KHOR BA'I PHA ROL DU PHUNG PO LHAG MA
MED PA'I MYA NGAN LAS 'DAS PA'I

DBYINGS DER 'GRO BA YIN PAS PHA ROL 'GRO BA STE, NYON MONGS PA
DANG NYE BA'I NYON MONGS PA RNAMS SPANGS PA LA PHAN YON 'DI YOD
DE GANG PHUNG PO LHAG MA MED PA'I MYA NGAN LAS 'DAS PA'I DBYINGS
SU 'JUG PA YIN NO, ,BYA BA NGAN PA LA GNAS SHING 'BREL PA DAG
'PHAGS PA'I LAM LA SBYOR

BA'I PHYIR BSRUNGS SO, ,MI RTAG PA'I TSOMS KYI RNAM PAR 'GREL BA
STE DANG PO RDZOGS SO,, ,,DE'I 'OG TU 'DOD PA'I TSOMS DGOD PA'I
SKABS BRJOD PAR BYA STE, MI RTAG PA BSTAN PAS SKYO BA YANG DAG
PAR BSKYED NAS 'DOD CHAGS DANG BRAL BA'I DNGOS PO THOB PAR BYA
BA'I PHYIR 'DI NYE

BAR 'GOD PA YIN NO, ,GANG GI PHYIR THAMS CAD KYI DANG POR NI 'DOD
PA DAG LAS CHAGS PA MED PA 'BYUNG NGO, ,DE NAS GZUGS DANG GZUGS
MED PA LAS CHAGS PA MED PA 'BYUNG STE, MA MA'I GOS LAS THOG MA
DRI MA RAGS PA DANG BRAL BAR BYED LA, DE'I 'OG TU NI PHRA BA DAG
DANG BRAL BAR BYED

PA DE BZHIN DU SKABS BRJOD PA YIN NO, ,KUN RTOG LAS ZHES BYA BA
LA SOGS PA SMOS TE, 'DI'I GLENG GZHI NI BUD MED CIG SKYES PA
GZHAN ZHIG LA CHAGS TE, DE LA LTA BA DANG KUN DU SMRA BAS G-YEN
SPYO STE CHU BLANG PA'I PHYIR KHRON PA LAS BUM PA DANG CHU BLANG
BAR BYA'O ZHES BSAMS NAS

@90A *, ,RANG GI BU MGRIN PA LA THAG PAS BCINGS TE, NANG DU YUD
TZAM ZHIG BTANG BA LAS DE NAS BU SHI BAR MTHONG STE, DE SKYO BA
YANG DAG PAR SKYES PA LAS TSIGS BCAD 'DI GSUNGS SO, ,'DI YANG JI
LTAR GNAS PA YIN ZHE NA, DE YANG BCOM LDAN 'DAS PHYOGS DER GSHEGS

TE; DE LA BCOM LDAN 'DAS KYIS TSE DANG LDAN PA KUN DGA' BO LA
BKA' STZAL PA, KUN DGA' BO YANG DAG PAR RDZOGS PA'I SANGS RGYAS
KYIS YANG DAG PAR GSUNGS PA'I TSIGS SU BCAD PA 'DI ZUNG SHIG CES
GSUNGS TE, CI NAS KYANG 'DOD PA'I 'DOD CHAGS SKYE BA DANG, CI NAS
KYANG SKYE BA

MED PA YIN NO ZHES BYA BA NI BSDUS PA'I DON TO, ,TSIG GI DON SO
SO'I BSHAD PA, 'DOD PA ZHES BYA BA NI 'DOD PAR BYED PAS NA 'DOD
PA STE, DON DU GNYER BAR BYED CES PA'I DON TO, ,DE YANG 'DOD PA'I
YON TAN LNGA LA 'DUN PA'I 'DOD CHAGS LA DGONGS SO, ,DE LA BOD PA
YIN TE, KYE 'DOD PA

ZHES SO, ,SHES KYIS TE ZHES BYA BA NI 'DI NYID NGES PAR BYAS PA
YIN TE, DE GANG YIN ZHE NA, SMRAS PA, KHYOD NI RTZA BAR ZHES BYA
BA YIN TE, 'DOD PA SKYED PAR BYED PA'I RGYU STE, GANG GI PHYIR DE
NI 'KHRIG PA DANG LDAN PA KUN TU RTOG PA'I RTZA BA STE, DE DAG
NYID KYI YUL LA MI 'GRO BA'I 'DU SHES LAS NI 'DOD

CHAGS MI SKYE LA MI DGE BA'I 'DU SHES KYIS KYANG 'DOD CHAGS DANG
BRAL BAR 'GYUR RO, ,GNAS STONG PA DAG LA YANG LOG PA'I KUN TU
RTOG PA'I 'DOD CHAGS KYIS RLAG PA YIN NO ZHES 'DOD PA'I RTZA BA
BSTAN PA'I PHYIR SMRAS PA, KUN RTOG LAS NI ZHES BYA BA SMOS TE,
TSUL BZHIN MA YIN PA

YID LA BYED PA DANG LDAN PAS RANG BZHIN MED PA DAG LA GNAS RJES
SU DRAN ZHING GZUGS SU BRTAG PA DE LA NI 'DOD PA'I 'DOD CHAGS
SKYE BAR 'GYUR TE, KYE 'DOD PA ZHES SO, ,'DOD PA ZHES BYA BA YANG
SMOS PA NI GCIG TU MA RUNG BA YIN PAS SPANG BAR BYA BA NYID DU
BSGRUBS PA'I PHYIR, YANG NA DE'I

YUL LA MI BZOD PA BSGRUB PA'I PHYIR RO, ,SKYES PAS ZHES BYA BA
MNGON DU BYUNG BA DANG, SEMS KYI RGYUD LAS SKYES PA ZHES BYA BA'I
DON TO, ,SMAN LA SOGS PA'I GZHIS YONGS SU SPANGS PA MA YIN PA'I
TSUL BSTAN PA'I PHYIR SMRAS PA, KHYOD NI KUN RTOG MA BYED DANG,
,ZHES BYA BA SMOS TE, 'DOD PA

@90B DAG LA DGE BAR MA SEMS DANG RNAM PAR GROL BAR 'GYUR RO ZHES
SO, ,DES NA KHYOD LA 'BYUNG MI 'GYUR, ,ZHES BYA BA NI DE BAS NA
DGE BAR KUN TU MA RTOGS PAS KHYOD KYI RGYUD LA SKYE BAR MI 'GYUR
TE, RGYU MED PAS 'BRAS BU MED PA NYID KYI PHYIR RO, ,'BYUNG BAR
MI 'GYUR BA NI RAB TU SKYE BAR MI 'GYUR ZHING RAB TU SKYE

BAR MI NUS PA NYID DU STON TO, ,'DOD PA'I 'DOD CHAGS SPONG BAR
'DOD PA RNAMS LA GZHI MED PAR BYA BA BSTAN PA'I PHYIR DANG, ,'DOD
PA BYED PA'AM, 'DOD PAR BYED PA DAG NI RGOD PA LA BRTEN YIN NO
ZHES SMRA BA RNAMS TSAR GCAD PA'I GNAS DANG, BDAG TU SMRA BA
RNAMS TSAR BCAD PA'I PHYIR

'DI GSUNGS SO, ,'DOD PA YUL DANG BCAS PA 'DI DAG NI CHES KYANG
SPANG BAR BYA BA YIN TE, GNOD PA THAMS CAD KYI RGYUR GYUR PA'I
PHYIR RO, CI'I PHYIR ZHE NA, 'DI LTAR, 'DOD PA RNAMS LAS MYA NGAN
SKYE, ,ZHES BYA BA SMOS TE, BUD MED DE NYID BU DANG BRAL BA YOD
PA'I DBANG GIS BRANG

BRDUNG ZHING MYA NGAN GYIS GDUNGS TE, SMRE SNGAGS 'DON PA DANG,
KHYIM THAB LA 'JIGS PA YIN TE, DES 'DI LTAR BU'I DON THOS PAR
GYUR NA BDAG LA GNOD PA BYED PAR 'GYUR RO ZHES PA DE'I DBANG DU
BYAS NA TSIGS SU BCAD PA 'DI DAG GSUNGS SO, ,DE LA RE ZHIG DANG
PO'I RNAM PAR

'GREL BA SMRAS PA, 'DOD PA RNAMS LAS ZHES BYA BA SMOS TE, 'DOD PA
RNAMS LA RO MYA BAR BYAS PA'I NYES DMIGS DANG, NGES PAR 'BYUNG BA
BYAS PA'I PHAN YON 'DIR BSTAN PA YIN TE, DE LA 'DOD PA NI RNAM PA
GNYIS TE, YUL GYI 'DOD PA STE GZUGS SDUG BSNGAL LA SOGS PA DANG,

NYON MONGS PA'I 'DOD PA DAG STE YUL DE DAG NYID LA CHAGS PA'O,
,'DOD PA BYED PA'AM, 'DOD PAR BYED PA DAG NI RGOD PA LA BRTEN
PA'I PHYIR RO, ,DE GNYI GA DAG LAS SKYE BA NI 'BYUNG BA'O, ,MYA
NGAN ZHES BYA BA NI SDUG PA DANG BRAL PA'I SEMS KYI GDUNG BA'O,
,BDAG NYID KYI GZI MDANGS

SKEM PAR BYED PA ZHES BYA BA NI NGES PA'I TSIG GIS SO, ,'JIGS PA
ZHES BYA BA NI MTSAN MA DAG LA DMIGS NAS GNOD PAR 'GYUR RO ZHES
DOGS PA SKYE BA'I SEMS KYI LAS TE, YANG DAG PAR SKRAG PA ZHES BYA
BA'I DON TO, ,DE GNYI GA YANG GO RIMS BZHIN DU NYON MONGS PA DANG
YUL GYI 'DOD

@91A *, ,PA DAG LAS SKYES PA STE, GANG GI PHYIR YUL MED PA DAG LA
YONGS SU GZUNG BA MED PA'AM YOD PAR GYUR NA YANG 'DOD CHAGS DANG
BRAL BA RNAMS LA NI DE DANG BRAL BA LAS SKYES PA'I MYA NGAN DANG,
DE DANG BRAL DU DOGS PA LAS SKYES PA'I 'JIGS PA MED PAR 'GYUR BAS

SO; ,RE ZHIG 'DI DAG GI NI 'DOD PA DANG, MI 'DOD PA DAG GI NYES
DMIGS BSTAN TO, ,RGYU MED PA'I PHYIR 'BRAS BU MED PA NYID DU
BSTAN PA'I PHYIR SMRAS PA, 'DOD PA DAG NI RNAM SPANGS NA, ,ZHES
BYA BA SMOS TE, 'DOD PA DAG LA 'DOD CHAGS DANG BRAL BA'I PHAN YON
BSTAN PA YIN TE, GANG YANG

SO SOR BRTAGS PA'I STOBS SAM BSGOMS PA'I STOBS KYIS 'DOD PA RNAMS
LA CHAGS PA MED PAS BTZAL BA DANG RTZA BA DANG BCAS PAR SPANGS NA
GNYIS KYIS 'DOD PA DAG LAS CHAGS PA DANG BRAL BA DAG LA NI SDUG
PA DANG BRAL BAR GYUR KYANG MYA NGAN MED CING GNOD PA BYUNG BAR
DOGS PA'I 'JIGS PA LTA

GA LA YOD PAR 'GYUR BA'O, ,MYA NGAN GYIS NI DA LTAR GYI NYE BAR
GNAS PA'I GNOD PA BSTAN TO, ,'JIGS PAS NI 'BYUNG BAR 'GYUR BA'I
GNOD PA BSTAN TO, ,'DOD PA'I DON DU GNYER BA DANG, 'DOD PA LA
LHAG PAR CHAGS PA DAG 'DOD PA DAG LA 'DUN PA'I 'DOD CHAGS SPANG
BA'I PHYIR 'DI GSUNGS

SO; ,JI LTAR NYON MONGS PA'I 'DOD PA DE LTA BU NI YUL GYI 'DOD PA
DAG GI PHAN YON LAS BYUNG BA MA YIN TE, DE YANG TSOR BA'I RANG
BZHIN GYI DBANG YIN TE, TSOR BA'I RKYEN GYIS SRED PA ZHES BYA
BA'I TSIG GIS TE, DES NA RTZA BA'I RTZA BA NYID BSTAN PA'I PHYIR
SMRAS PA, DGA' BA RNAMS LAS MYA NGAN

SKYES; ,ZHES BYA BA SMOS TE, SHIN TU CHAGS PAR BYED PA'I PHYIR
DGA' BA DAG STE, ,NYON MONGS PA DANG LHAN CIG SKYES PA'I CHAGS PA
YID BDE BA STE, DE DAG LAS LHAG MA NI SNGA MA BZHIN DU BRJOD PAR
BYA'O, ,'DIS NI 'DI SKAD STON TE, 'DOD PA DE GNYIS NI TSE LAS MYA
NGAN LA SOGS PA

'BYUNG BAR MA ZAD KYI, NYON MONGS PA'I 'DOD PA'I TSOGS 'JUG PAR
GYUR PA YANG YIN TE, SEMS DANG SEMS LAS BYUNG BA DE DAG NYID MA
SPANGS PA DAG LA MYA NGAN LA SOGS PA 'JUG CING 'DI DAG LAS NI
DGA' BA DANG SHIN TU CHAGS PA DANG RJES SU MTHUN PA'I PHYIR RO,
,MNGON SUM DU SMOS PA NI

@91B GZHAN DANG TU DE DANG MTSUNGS PAR LDAN PA DE BZHIN DU BLTA
BAR BYA STE, CHAGS PA DANG RJES SU MTHUN PA'O, ,'DI LA JI SKAD DU
GSUNGS PA BDE BAR TSOR BA DAG NI CHAGS PA LA GNAS PA YIN TE, GANG
BDE BA DANG BDE BA'I TSOR BA 'DI ZHES BYA BA LA SOGS PA'O, ,'DOD
PA MYA NGAN LA SOGS PA'I RGYUR

GYUR PA YANG GANG GI DON DU NYE BAR SPYOD PA YANG DGA' BA NYE BAR
SPYAD PA'I DON TE, DES BYAS PA YIN PAS 'DI DAG THAMS CAD NI 'DOD
PA'I NYES DMIGS SU SHES PAR BYA'O, ,GANG YUL GYIS 'DOD CHAGS
SPANGS KYANG KUN TU RTOG PA'I 'DOD CHAGS KYIS RNAM PAR RTOG PA'I
DGA' BA SPANGS PA'I PHYIR

'DI GSUNGS SO, ,'DIR 'DI DAG GIS MYA NGAN DANG 'JIGS PA'I NYES
DMIGS 'BA' ZHIG TU MA ZAD DE, SDIG PA'I DRA BA MA LUS PA 'DI DAG
KYANG 'BYUNG BA YIN NO ZHES BSTAN PA'I PHYIR SMRAS PA, 'DOD DGA'I
RNAM SMIN SDUG BSNGAL TE, ,ZHES BYA BA LA SOGS PA SMOS SO, ,SKYES
BU GTI MUG

CAN 'PHAGS SKYES BOS 'GRAN ZLA'I SHA KHON CAN MA LUS PAR BSAD
CING PHYUNG STE, RGYAL SRID KYI BDE BA LA LONGS SPYOD CING BDEN
PA MTHONG BA'I SH'AKYA DPAG TU MED PA RNAMS BSAD PA DE'I 'OG TU
ZHAG BDUN PA'I NYI MA LA BTZUN MO'I 'KHOR DANG BLON PO DANG G-YOG
'KHOR DANG BCAS PA CHU LA

RTZE BA'I PHYIR CHAS PA NA DMYAL BA'I ME 'BAR BAS KUN DU BSKOR
TE, 'O DOD 'BOD BZHIN DU MNAR MED PA'I DMYAL BA CHEN POR SKYES
TE, DE'I DBANG DU MDZAD NAS 'DI GSUNGS SO, ,'DIR BSDUS PA'I DON
NI 'DOD PA DAG LA RO MYONG BAR BYED PA NI DANG PO MNGAR BAS BSTAN
TO, ,LHAG MA NI NYES

DMIGS TE 'BRAS BU TSA BAS NI MTHONG BA'I CHOS KYI NYES DMIGS
BSTAN TE MYA NGAN GYI RGYU YIN PA'I PHYIR RO, ,RNAM PAR SMIN PA
SDUG BSNGAL BAS NI 'JIG RTEN PHA ROL GYI NYES DMIGS BSTAN TE,
SREG PAR BYED PA DANG CHOS MTHUN PA YIN PAS ME SGRON GYI DPE
BSTAN PA YIN NO, ,MNGAR BA

NI YID DU 'ONG BA DANG DGA' BA DANG SDUG PA'O, ,DANG PO LA SOGS
PA GANG YIN PA DE NI DE NYID DO, ,'DIR DANG PO'I SGRA NI THOG
MA'I TSIG STE, SNGAR CHU BTANG NAS BSOD SNYOMS BYIN PA BZHIN TE,
'DOD PA RNAMS NI THOG MAR DGA' BA ZHES BYA BA'I DON TO, ,'BRAS BU
TSA BA ZHES BYA BA NI TSA ZHING YID

@92A *, ,DU MI 'ONG BA DANG, MI 'DOD PA'I 'BRAS BU RNAM PAR SMIN
PA DE NI 'BRAS BU TSA BA'O, ,JI SKAD DU GSUNGS PA, 'DOD PA DAG
LAS 'JIG RTEN BSAD DANG BCING BA BYUNG, ,MYA NGAN 'JIG DANG NGAL
DANG SNA TSOGS SDUG BSNGAL TE, ,'DOD PA DE NYID KYIS KYANG RGYAL
PO LTUNG GYUR TE, ,

CHOS NYAMS BAB COL PHA ROL TU NI DMYAL BAR 'GRO, ,ZHES SO, ,DE'I
PHYIR 'DIS NI MTHONG BA'I CHOS NYID LA MYA NGAN DANG SMRE SNGAGS
'DON PA DANG SDUG BSNGAL BA DANG YID MI BDE BA RNAMS THA MAR
'BYUNG BA DANG, DE'I RGYUS NGAN PAR SPYOD PA BSAGS PAS NGAN SONG
GI SDUG BSNGAL RNAM PAR SMIN PA MYONG

BAR 'GYUR TE, DES NA SMRAS PA, RNAM SMAN SDUG BSNGAL TE ZHES BYA
BA SMOS TE, RNAM PAR SMIN PA'I 'BRAS BU NI MNGON PAR MI 'DOD PA
YIN TE NGAN SONG GI 'BRAS BU YIN PA'I PHYIR RO, ,YANG CI 'DI DAG
GNAS SKABS THAMS CAD DU DE LTAR YIN NAM ZHE NA, THAMS CAD LA NI
DE LTA MA YIN TE, 'ON KYANG

DGA' ZHES BYA BA SMOS TE, MNGON PAR DON DU GNYER BA STE GANG GI
PHYIR SRED PA DANG BCAS PA'I 'DOD PA MNGON PAR 'DOD PA DE DAG
NYID LA DANG PO MNGAR BZHIN 'BRAS BU TSA LA RNAM PAR SMIN PA SDUG
BSNGAL BAR 'GYUR TE, DGA' BA MED PAR 'DOD CHAGS DANG BRAL BA
RNAMS LA NI MA YIN NO, ,RNAM

PAR SMIN PA SDUG BSNGAL BA YANG YIN LA DGA' BA YANG YIN PAS DGA'
BA'I RNAM SMIN SDUG BSNGAL BA STE, LAS 'DZIN PA'O, ,TSIG RKANG
'OG MA NI THA DAD PAR BYAS LA 'DI NI BSDU BA BYAS PA CI'I PHYIR
ZHE NA, SMRAS PA, SPYI DANG KHYAD PAR BSGRUB PA'I PHYIR TE, SPYI
NI 'DI LTAR 'PHAGS PA DANG

'PHAGS PA MA YIN PA GNYIS KYI 'DI DAG DANG PO MNGAR BA DANG 'BRAS
BU TSA BA YIN NO, ,SDIG PA SPYOD PAR 'JUG PA RNAMS DGA' BAR GYUR
NA NI RNAM PAR SMIN PA SDUG BSNGAL BA STE, DANG PO DGA' BA YIN
NO, ,'DOD PA ZHES BYA BA NI GZUGS SDUG GU LA SOGS PA'O, ,JI LTAR
DGA' BA YOD PA

LAS RNAM PAR SMIN PA SDUG BSNGAL BAR 'GYUR ZHE NA SMRAS PA, SREG
BYED CES BYA BA SMOS TE, RJES SU MCHED NAS YONGS SU SREG PAR BYED
PA'O, ,GANG SREG PAR BYED CE NA, SMRAS PA, BYIS PA ZHES BYA BA
SMOS TE, 'DOD PA'I RJES SU 'GRO BA SO SO'I SKYE BO STE, DE YANG
BYA BA DANG BYA BA MA YIN PA

@92B LA KUN TU RMONGS PA'O, ,JI LTA BUR SREG PAR BYED CE NA,
SMRAS PA, ME SGRON ZHES BYA BA SMOS TE, 'BAR BA DANG BCAS BZHIN
DU PHYAR BAS BZUNG BA'O, ,ME SGRON GYIS GANG SREG PAR BYED CE NA,
SMRAS PA, MA BOR BA ZHES BYA BA SMOS TE, GANG MA BOR BA DE'I LAG
PA SREG PAR BYED DO, ,DE BZHIN

DU GANG DAG 'DOD PA DAG LA DGA' BA DE NYID DES TSIG PAR 'GYUR TE,
MTHONG BA'I CHOS LA NI MYA NGAN GYI MES SO, ,PHA ROL DU NI SDUG
BSNGAL GYI MES SO, ,'DOD PA DAG LA MNOG TU MTHONG ZHING NYES
DMIGS SU MA MTHONG BA RNAMS LA 'DOD PA RNAMS SKYO BA BSKYED PA'I
PHYIR 'DI GSUNGS SO, ,

'DOD PA'I CHING MA DAG NI DGROL BAR DKA' BA YIN NO ZHES BSTAN
PA'I PHYIR SMRAS PA, NOR BU'I RNA CHA ZHES BYA BA LA SOGS PA'I
TSIGS SU BCAD PA GNYIS SMOS SO, ,RGYAL PO GSAL RGYAL GYIS SKYE
BO'I TSOGS CHEN PO RNAM PAR BCINGS ZHES GRAG STE, KHA CIG NI
LCAGS KYI CHING MAS BCINGS

SO; ,KHA CIG NI SHING GI CHING MAS BCINGS SO, ,KHA CIG NI GRES
MA'I CHING MAS BCINGS SO, ,DGE SLONG RNAMS MNYAN YOD DU BSOD
SNYOMS SPYOD PA DAG GIS DE THOS NAS BCOM LDAN 'DAS LA GSOL TE,
DE'I TSE BCOM LDAN 'DAS KYIS 'DI GSUNGS SO, ,GZHAN DAG NI G-YUL
LAS

RGYAL BA ZHES BYA BA SKYO BA CHEN PO SKYES TE RAB TU BYUNG NAS
DE'I SNGAR GYI BU KHYE'U GNYIS ZHIG NYE BAR GZHAG STE, CHAGS PA
MED PAR BYUNG BA LAS BU DE CHAGS PAS YANG DANG YANG DU BZLOG NAS
JI SRID DU BDUN PA NYID LA DGRA BCOM PA THOB PAR GYUR TE, DE'I
DBANG DU MDZAD NAS 'DI GSUNGS SO, ,

'PHAGS PA DAG GANG BCINGS PA DAM PO MA YIN PAR 'DOD PA DANG, GANG
DAM POR 'DOD PA DANG, JI LTAR YANG GANG GIS DE DAM POR YIN YANG
'PHAGS PA RNAMS KYIS MYUR DU GCOD PAR BYED PA YIN TE, 'DI NI
TSIGS BCAD 'DI GNYIS KYI BSDUS PA'I DON YIN NO, ,DE DAG DAM PO

MIN ZHES BYA BA DE BRTAN PA MA YIN ZHING GCAD PAR MI NUS PA MA
YIN ZHES BYA BA'I DON TO, ,DE DAG CES BYA BA NI CHING MA'O, ,GANG
GZHAN GYI DBANG DU GYUR PA DE NI CHING MA STE, GZHAN DBANG GI YO
BYAD CES BYA BA'I DON TO, ,'PHAGS PA NI LUNG DANG SANGS RGYAS
DANG DE'I NYAN THOS SO, ,GSUNGS

@93A *, ,PA NI NYE BAR BSTAN PA'O, ,DE GANG ZHIG YIN ZHE NA SMRAS
PA, GANG LCAGS ZHES BYA BA NI LCAGS LAS GYUR PA STE, DE YANG
LCAGS KYI RANG BZHIN LCAGS SGROG LA SOGS PA'O, ,SHING NI SHING GI
RANG BZHIN LAS GYUR PA STE, SHING GI RNAM PA LAS BYAS PA'O, ,GRES
MA

NI RTZVA LAS BYAS PA STE, THAG PA LA SOGS PA'O, ,'DIS NI PHYI ROL
GYI 'CHING BA LA 'PHAGS PA RNAMS BRTAN PO MA YIN PAR 'DOD PA NYID
DU RAB TU SHES PA YIN NO, ,DE LTA NA GANG DAM PO YIN ZHE NA,
SMRAS PA, YONGS SU CHAGS SEMS ZHES BYA BA LA SOGS PA SMOS TE,
GANG LA KUN

DU CHAGS PA'I SEMS YOD PA DE NI YONGS SU CHAGS SEMS TE, SEMS LA
NYE BA'I NYON MONGS PAS KUN DU NYON MONGS PA ZHES BYA BA'I DON
TO, ,GANG YANG NYON MONGS PA MA YIN PA'I YID KYIS YONGS SU CHAGS
PA'I SEMS NI 'DI LTA STE, BYANG CHUB SEMS DPA' RNAMS SEMS CAN LA

SNYING RJE DANG BCAS PA'I NGO BO YIN ZHING SRED PA'I NGO BO NI MA
YIN TE, YUN RING SNYING RJES 'BREL PA'I PHYIR, ,ZHES BYA BA'I
BSTOD PA LAS SO, ,DE GANG LA 'JUG PA YIN ZHE NA, SMRAS PA, NOR
BU'I RNA CHA ZHES BYA BA SMOS TE, NOR BU'I RNA CHA NI NOR BU'I
RNA CHA STE ZLAS DBYE BA STE, DE DAG LA'O, ,NOR BU

ZHES BYA BA NI BZO MA BYAS PA'I NOR GYI DPE DON TO, ,BZO BYAS
PA'I DPE'I DON NI RNA CHA STE, RNA BA'I RGYAN ZHES BYA BA'I DON
TO, ,'DIS NI SEMS CAN DU GTOGS PA MA YIN PA'I DNGOS PO DE LA LTOS
PA NYID DU STON TO, ,BU DANG BU MO LA ZHES BYA BA NI SEMS CAN DU
GTOGS PA'I DNGOS PO LA LTOS

PA NYID DU STON TO, ,BU LA ZHES BYA BA NI BDAG LAS SKYES PA'O,
,BU MO LA ZHES BYA BAS NI CHUNG MA YANG BSDU'O, ,DANG GI SGRA NI
NOR BU LA SOGS PA NYI TSE MA YIN GYI, BU LA SOGS PA LA YANG YIN
PA'I PHYIR DANG GI SGRA SMOS SO, ,GANG YIN LA LTOS ZHES BYA BA NI
SRED PA YONGS SU MA SPANGS PA'I

BSAM PA CAN ZHES BYA BA'I DON TO, ,JI SKAD DU GSUNGS PA LTOS PA
DANG LDAN PA NI SRED PA DANG LDAN PA ZHES BYA BA'I DON TO, ,RAB
TU DGROL BAR DKA' ZHES 'PHAGS PAS GSUNGS, ,ZHES BYA BA NI YONGS
SU CHAGS PA'I SEMS LA LTOS PA ZHES BYA BA'O, ,'DI NYID NI SHIN TU
'CHING BA DAM PO YIN NO

@93B ZHES MKHAS PA RNAMS STON TE, CI'I PHYIR ZHE NA SMRAS PA,
'DOD PA'I CHING MAS ZHES BYA BA LA SOGS PA SMOS TE, GANG YIN ZHES
BYA BA'I SGRA NI RGYU BSTAN PA'I PHYIR RO, ,'DI LTAR 'DI DAG LA
LTOS PA'I CHING MA NI SPANG BAR BYA BA LA 'GOG CING GAGS BYED PAS
'DOD CHAGS PA LA SOGS PA BCAD

PAR MI NUS PA'I PHYIR TE, BCINGS PA NI JI LTAR 'DOD PA BZHIN DU
'GRO BA STE, RGYUG PA DANG MCHONG BA LA SOGS PA BYA BA'I MTHU MED
DO, ,LAG NA MTSON CHA LA SOGS PA DANG LDAN PAS NI BDE BAR BCAD DU
RUNG BA'I PHYIR GROL BAR YANG 'GYUR RO, ,'DI NI DE LTA MA YIN TE,
DES NA DE NYID KYI PHYIR

'DI NI DGROL BAR DKA'O ZHES 'PHAGS PAS GSUNGS SO, ,GZHAN DAG NA
RE 'DOD PA'I CHING MA NI CHAGS PAR BYED PA STE, SEMS 'PHROG PAR
BYED PA'I PHYIR RO, ,LHOD KYANG ZHES BYA BA 'GRO BA THAMS CAD DU
BCINGS KYANG NYAM NGA BA MED DO, ,LHOD PA'I PHYIR DGROL SLA BA
YIN NO ZHES RTOG PA DAG

BZLOG PA'I PHYIR SMRAS PA, RAB TU DGROL BAR DKA' ZHES BYA BA SMOS
TE, DKA' BAS THAR CING BCAD PAR BYA, ,ZHES BYA BA'I DON TO,
,MTSON DANG ME DANG CHU DANG, SNGAGS DANG SMAN LA SOGS PA DANG,
THAMS CAD DU RAB TU SMRA BA RNAMS KYIS SHIN TU DGROL BAR MI NUS
PA'I PHYIR RO, ,'DI NYID NI

CHING MA DAM PO YIN TE, GANG GI PHYIR LTOS PA'I CHING MA DE LA
BTZAL BAR 'DOD CING DE BZHIN DU GANG BRJOD PAR GYUR NA YANG GCOD
PAR MI NUS PA'I PHYIR RO, ,LHOD PAS JI LTAR 'DOD PA BZHIN DU 'JUG
PA NA BDAG NI BCINGS SO ZHES MI SHES PA YIN NO, ,DE RAB TU DGROL
BAR DKA' BAS DGROL

BAR 'DOD KYANG DGROL BAR MI NUS PA YIN TE, SANGS RGYAS KYI BSTAN
PA DANG, BRTAN PAS SO SOR BRTAGS PA DANG, BSGOMS PA'I STOBS NI MA
GTOGS SO, ,RGYU 'DI GSUM GYIS NI LTOS PA'I BCINGS PA NYID DAM PO
YIN GYI, LCAGS LA SOGS PA NI MA YIN TE, 'DI NYID 'CHING BA DAM

PO YIN NO, ,RAB TU DGROL DKA' BA DE JI LTAR SU ZHIG GIS GCAD PAR
NUS SHE NA, SMRAS PA, DE DAG GTUBS NAS ZHES SMOS TE, GTUBS PA NI
BCAD PA'O, ,MYUR DU ZHES BYA BA NI RING PO MI THOGS PAR TE, LAM
MYUR DU BYED PA'I PHYIR TE SBYOR BA GCIG GIS KYANG KHAMS GSUM PO
THAMS

@94A *, ,CAD KYI BAG LA NYAL SPANGS PAR GYUR PA'I PHYIR RO, ,DE
DAG MYUR DU GTUBS NAS CI ZHIG BYED CE NA, SMRAS PA, 'GRO BAR BYED
CES BYA BA YIN TE, 'KHOR BA YONGS SU SPANGS NAS MYA NGAN LAS 'DAS
PAR 'GRO BA'O, ,MYA NGAN LAS 'DAS PAR 'GRO BA NI DGRA BCOM PA

NYID DU'O ZHES BYA BA'I TSIG GIS SO, ,JI LTAR BYAS NAS SHE NA,
SMRAS PA, MI LTA BAR ZHES BYA BA SMOS TE, LTOS SHING SRED PA GANG
LA YOD PA DE NI LTA BA STE, DE DGAG PA NI MI LTA BA STE, MA CHAGS
PA'O, ,GANG LA ZHE NA, SMRAS PA, 'DOD PA'I BDE LA ZHES BYA BA YIN
TE, 'DOD PA'I LONGS SPYOD LA

ZHES BYA BA'I DON TO, ,LUS DANG SEMS DBEN PA NYID RTOG PAR SMRAS
PA, BRTAN RNAMS ZHES BYA BA STE, BLO DANG LDAN PAS SO SOR BRTAGS
PA DANG BSGOMS PA'I STOBS KYIS SKYO BA MED PA STE, DE YANG BRTZON
'GRUS DANG SHES RAB KYI MI DGE BA LA 'JUG PA'I LA 'JUG PA'I SBYOR
BA RTZOM PA DE LA LTOS PA

BCAD PAS PHUNG PO LHAG MA MED PA'I MYA NGAN LAS 'DAS PA'I DBYINGS
RTOGS SHING YONGS SU 'GRO BAR 'GYUR TE, PHUNG PO LHAG MA MED PA'I
MYA NGAN LAS 'DAS PA'I DBYINGS THOB PAR 'GYUR RO, ,PHYI ROL GYI
'CHING BAS SKYO BAR BYAS TE, NANG GI LUS LA SRED PAS BCINGS PA LA
YONGS SU SKYO BA

SKYED PA'I PHYIR TSIGS SU BCAD PA 'DI GSUNGS SO, ,'DI DAG YANG
DAG PAR BRTAGS NA NI SRED PA NYID 'DOD PA YIN TE, YUL NI MA YIN
NO ZHES BSTAN PA'I PHYIR SMRAS PA, 'JIG RTEN SNA TSOGS ZHES BYA
BA LA SOGS PA SMOS SO, ,YUL KOO SH'AMB'I NA DGE BSNYEN RAB TU
MANG PO LTAD MO LTA BA'I KHANG

PA NA 'DUS SHING 'DUG PA LAS BAR SKABS SU 'DI LTA BU'I GTAM BRJOD
PAR GYUR TE, 'DOD PA ZHES BYA BA GANG YIN ZHE'O, ,DE NA KHA CIG
GIS 'DI SKAD DU, YID DU 'ONG BA'I CHUNG MA'O ZHES ZER RO, ,GZHAN
DAG NA RE ZHES NGAG NYAN PA'I BU YIN NO ZHES SO, ,GZHAN DAG NI
MIG GI RNAM PAR SHES

PA'I YUL GZUGS YIN NO ZHE'O, ,JI TZAM NA BCOM LDAN 'DAS KYI SPYAN
SNGAR SONG BA DANG, BCOM LDAN 'DAS KYIS BKA' STZAL PA, 'DUN PA'I
'DOD CHAGS NYID 'DOD PA YIN GYI, PHYI ROL GYI BEMS PO GZUGS SDUG
PA LA SOGS PA 'DI DAG NI CI ZHIG BYED PAR 'GYUR ZHES RGYA CHER

@94B GSUNGS TE TSIGS SU BCAD PA 'DI BKA' STZAL TO, ,'DI'I BSDUS
PA'I DON NI GANG 'DOD PA MA YIN PA DANG, CI NAS KYANG DE BSTAN
PA'O, ,DE 'DOD MIN ZHES BYA BA NI YUL RNAMS RANG BZHIN GYIS 'DOD
PA YIN NO ZHES BYA BA DGAG PA YIN NO, ,GANG DANG DE GNYIS NI RTAG
TU 'BREL PA YIN TE, DE YANG

GANG YIN ZHE NA, GANG 'DOD PA ZHES BYA BA DE SMRAS PA, 'JIG RTEN
SNA TSOGS GANG ZHES BYA BA SMOS TE, GANG NI GANG ZHIG GO, ,'JIG
RTEN NI 'GRO BA'O, ,SNA TSOGS PA NI SEMS SKYO BAR BYED PA STE,
YID TSIM PAR BYED PA'I PHYIR RNAM PA SNA TSOGS PA'I YID DU 'ONG
BA 'DOD PA'I 'DOD CHAGS DANG RJES SU

MTHUN PA STE, GZUGS DANG SGRA DANG DRI DANG RO DANG REG BYA'O,
,DE NI 'DIR 'DOD PA MA YIN TE, SENG GE'I PHUG SENG GER MI 'GYUR
BA DE BZHIN NO, ,DE LTAR NA 'DOD PA ZHES SMOS PA DE GANG YIN ZHE
NA SMRAS PA, ,KUN RTOG 'DOD CHAGS ZHES BYA BA SMOS TE, 'DOD PA LA
RNAM PAR RTOG PA DANG MTSUNGS

PAR LDAN PA'I 'DOD CHAGS SAM, TSUL BZHIN MA YIN PA YID LA BYED PA
LAS SKYES PA'O, 'DIR 'DAS PA'AM MA 'ONGS PA'I YUL RNAMS LA TSUL
BZHIN MA YIN PA YID LA BYED PAS BRTAGS PA NI KUN TU RTOG PA'O,
,DA LTAR BYUNG BA LA LHAG PAR ZHEN PA NI 'DOD CHAGS SO, ,YANG

NA MA THOB PA THOB PA'I PHYIR BSKYED PA NI KUN DU RTOG PA'O,
,THOB PA LA ZHEN PA NI 'DOD CHAGS TE, KUN DU RTOG PA DANG LHAN
CIG PA'I 'DOD CHAGS NI KUN RTOG 'DOD CHAGS SO, ,YANG NA 'DUN PA'I
'DOD CHAGS NI 'DUN PA NYID 'DOD CHAGS YIN PAS 'DUN PA'I 'DOD
CHAGS TO, DON DU GNYER

BA'I 'DOD CHAGS SO, ,'DUN PA YOD LA 'DOD CHAGS MED PA YANG YOD
DE, DPER NA 'GRO BAR 'DOD PA LA SOGS PA'O, ,'DOD CHAGS YOD LA
'DUN PA MED PA YANG YOD DE, DPER NA GOS LA MNGON PAR ZHEN PA LTA
BU STE, DE BAS NA 'DIR GNYI GA GZUNG NGO, ,SKYES BU ZHES BYA BA
NI KUN NAS

NYON MONGS PA STE, YANG DANG YANG DU LAS DANG NYON MONGS PA 'JOMS
PA'I PHYIR RO, ,YANG CI 'DOD PA'I RGYU NI KUN RTOG NYID YIN GYI,
DNGOS PO SNA TSOGS NI MA YIN PAR BSTAN PA'I PHYIR SMRAS PA, 'DI
LTAR SNA TSOGS GNAS KYANG NI, ,ZHES BYA BA SMOS TE, GZUGS LA SOGS
PA RNAMS PA SNA TSOGS

@95A *, ,GNAS PA YIN NO, ,DE BZHIN DU ZHES BYA BA NI 'DOD PA'I
GNAS SKABS KYI GZUGS GANG YIN PA GZUGS LA SOGS PA RNAM PA SNA
TSOGS PA GNAS PA BZHIN DU 'DOD CHAGS DANG BRAL BA'I GNAS SKABS NA
YANG DE BZHIN DU GNAS PA'O, ,'ON KYANG ZHES BYA BA NI DE LTA MOD

KYI ZHES BYA BA'I DON TO, ,'DI LA ZHES BYA BA NI GZUGS RNAM PA
DANG LDAN PA RNAMS TE, SO SOR BRTAGS PA DANG BSGOMS PA'I STOBS
DANG LDAN PA RNAMS TE, SO SOR BRTAGS PA DANG BSGOMS PA'I STOBS
DANG LDAN PA'O, ,'DUL ZHES BYA BA NI RNAM PAR SEL BAR BYED PA
STE, RNAM PAR 'JIG PAR BYED CES BYA BA'I

DON TO, ,'DUN PA NI 'DOD CHAGS TE, DON DU GNYER BA'I SRED PA'O,
,GAL TE YUL RNAMS 'DOD PA YIN PAR GYUR NA NI DES NA RNAM PA THAMS
CAD DU YANG DAG PAR GCOD PAR MI NUS PA NYID YIN GYI BRTAN RNAMS
'DOD PA SPANG BAR 'DOD PAS 'DUN PA DE NYID 'DUL BAR BYED DE GANG
GI PHYIR GNAS PA BZHIN

DU YANG DE LA BLO DANG LDAN PA RNAMS SPONG BAR 'DOD PAS DES NA
'DUN PA NYID 'DUL BAR BYED DE, DE BAS NA 'DUN PA'I 'DOD CHAGS
NYID 'DOD PA'I YIN GYI, YUL NI MA YIN NO, ,GZHAN DU NA SU YANG
'DOD CHAGS DANG BRAL BAR MI 'GYUR TE, YUL NI DE BZHIN DU GNAS
PA'I PHYIR RO, ,GANG DAG YUL

SPANGS PA TZAM GYIS 'DOD PA DAG LAS THAR PAR 'GYUR RO ZHES RTOG
PA DE TZAM SPANGS PAS CHOG PAR 'DZIN PA RNAMS KUN DU RTOG PA'I
'DOD CHAGS SPANG BA LA GZUNG BA'I PHYIR 'DI GSUNGS SO, ,RNAM PA
GZHAN GYIS YUL DAG LA YANG 'DOD PA NYID DU BSTAN PA'I PHYIR SMRAS
PA, MI RNAMS LA NI ZHES

BYA BA LA SOGS PA SMOS SO, ,KUN DU RGYU ZHING 'DI LTAR LTA ZHING
'DI SKAD SMRA STE, 'DOD PA'I GZUGS LA SOGS PA NI MED DE, DE CI'I
PHYIR ZHE NA, GZUGS LA SOGS PA DE DAG NYID LA, LA LA LA NI YID DU
'ONG, ,LA LA LA NI YID DU MI 'ONG BA STE SKYES BU SO SOS DNGOS PO
DE BZHIN DANG GZHAN DU BSGOM

PA MI RIGS SO, ,JI TZAM NA BCOM LDAN 'DAS RGYAL PO'I KHAB 'OD
MA'I TSAL KA LAN DA KA'I GNAS NA BZHUGS PAR DES THOS TE, BCOM
LDAN 'DAS KYI SPYAN SNGAR SONG NAS DON 'DI ZHUS TE, DE'I DBANG DU
MDZAD NAS 'DI GSUNGS SO, ,'DI'I BSDUS PA'I DON NI TSIG RKANG DANG
POS NI NYES DMIGS

@95B YONGS SU BSTAN TO, ,GNYIS PAS NI RO MYANG BA LA SKYE BO GANG
GIS CHAGS PA'O, ,LHAG MAS NI NYES DMIGS MTHONG BAS NGES PAR
'BYUNG BA STE, GANG GI PHYIR RO MYANG BA LA RGYAB KYIS BLTAS PA
YIN PA'I PHYIR NGES PAR 'BYUNG BA YIN NO, ,DA NI TSIG GI DON
BRJOD PAR BYA STE, MED CES BYA BA NI YOD PA MA YIN

PA STE 'DOD PA'O, ,JI LTAR MED CE NA, SMRAS PA, RTAG PA ZHES BYA
BA SMOS TE, RNAM PAR MI 'GYUR BA'I CHOS CAN NO, ,MI RTAG PA NI
YOD DO, ,'DIS NI JI LTAR 'DOD PA RNAMS YONGS SU SHES PAR BYA BA
MED PA MA YIN PAS DE LTAR STON TO, ,GANG LA ZHE NA SMRAS PA, MI
RNAMS LA ZHES BYA BA SMOS TE, SHED BU

DAG LA'O, ,'DI LA RNAM PAR 'GYUR BA'I CHOS CAN RNAMS 'DOD PA DAG
'JIG PA NYE BAR MTHONG BA'I PHYIR YID CHES PAR BYA BA RNYED SLA
BA YIN PAS MI ZHES BYA BA TZAM SMOS KYI, 'DOD PA THAMS CAD KYANG
TSUL DE LTA BU NYID DO, ,GAL TE 'DI DAG RTAG PAR MED NA NI DE LTA
NA DNGOS PO YOD PA ZLA BA GNYIS LA SOGS

PA BZHIN DU MED PA YIN NO ZHE NA SMRAS PA, DE YOD PA'ANG ZHES BYA
BA SMOS TE, RE ZHIG YOD PA'I RKYEN LA YOD PA YIN NO, ,YANG GI
SGRA NI DNGOS PO YANG DAG PAR YOD PA STE, 'BRAS BU DANG LDAN PA'I
SA BON BZHIN NO, ,'DUS MA BYAS KYANG YOD DAM ZHE NA, DES NA KHYAD
PAR BSTAN PA'I PHYIR SMRAS PA, MI

RTAG PAS ZHES BYA BA SMOS TE, RNAM PAR 'JIG [?] PA'I CHOS CAN YIN
PAS MI RTAG PA'O, ,GANG LA YOD CE NA, 'DI LTAR 'DOD CAN ZHES BYA
BA SMOS TE, 'DOD PA LA 'DUN PA'I 'DOD CHAGS GANG LA YOD PA DE NI
'DOD CAN TE, 'DOD PA LA 'DOD CHAGS DANG MA BRAL BA'O, ,GANG LA
ZHES BYA BA NI YUL GYI

'DOD PA DAG LA'O, ,CHAGS PA NI RANG DBANG DU MA BYAS PA'O, ,GANG
GI PHYIR BTZON RA'I NANG NA YOD NA SU ZHIG BSDAMS PAR MI 'GYUR
BAS SO, ,DE LTAR RTAG PA NYID DU YANG DAG PAR BRTAGS TE YOD PA DE
SPANGS SHING BOR NAS 'DOD PA RNAMS YONGS SU SHES PAR BYA'O ZHES
STON TO, ,DE GANG YIN ZHE NA,

BLANG BAR BYA BA DANG, DOR BAR BYA BA DANG, LHAG PAR BTANG SNYOMS
SU BYA BA GSUM PO 'DI'I DNGOS PO YOD CING GNAS PA'I PHYIR RO,
,SMRAS PA, SPANG BAR BYA BA NI NGES PAR ZAG PA DANG BCAS PA'I
PHYIR DE LA DMIGS PA'I NYON MONGS PA SPANG GI DE NYID NI SPANG
BAR BYA BA NI RDZOGS PAR MI 'GYUR RO, ,GANG

@96A *, ,MIG LA 'DUN PA'I 'DOD CHAGS DE SPANG BAR 'DOD PAS 'DUN
PA'I 'DOD CHAGS SPANGS PA NYID YIN GYI, ,GANG LTA BA DE YANG
NYAMS PAR 'GYUR RO ZHES MDO'I DON MA DMIGS PA'I PHYIR RO, ,RAB
SPONGS LA ZHES BYA BA NI DE LA DMIGS PA'I NYON MONGS PA THOB

PA BCAD PAS DE SPANGS PA'O, ,RNAM PA ZHES BYA BA NI RNAM PA'I DON
NAM RIM PA GZHAN DU YANG BLTA BAR BYA STE, MI 'GYUR ZHES BYA BA
'DI'I DON TO, ,DE ZHES BYA BA NI 'DOD PA'O, ,JI LTAR 'DI SPANG
BAR BYA BA YIN ZHE NA SMRAS PA, YANG SRID MED PHYIR ZHES BYA BA
SMOS TE, CI NAS KYANG YANG SKYE BA

MED PAR 'GYUR PA STE, 'PHAGS PA'I LAM GYIS SPANG BAR BSTAN PA'O,
,DE'I PHYIR DGE SLONG DAG GANG 'PHAGS PA'I SHES RAB KYIS SPANG
BAR BYA'O ZHES PA'I TSIG GIS TE, GANG 'PHAGS PAS 'DI DAG SPANGS
PA NI YANG SRID PAR MI 'GYUR RO, ,SO SO'I SKYE BO RNAMS KYIS
SPANGS PA 'DI

DAG NI YANG SKYE BAR 'GYUR BA'I PHYIR RO, ,DE LTAR SPANG BAR BYA
BA'I 'DOD PA'I PHRA RGYAS GANG YIN ZHE NA SMRAS PA, MI 'GYUR BAR
ZHES BYA BA SMOS TE, MI 'ONG BAR ZHES BYA BA NYID DE, 'PHAGS PA'I
GANG ZAG DE ZHES BYA BA NI TSIG GI LHAG MA'O, ,MI 'GYUR BAR ZHES
BYA BA DE GANG YIN ZHE NA, SMRAS PA,

'CHI BA'I GNAS ZHES SMOS TE, 'CHI BA'I GNAS NI GNAS PA GANG LA
YOD PA DE 'CHI BA'I GNAS TE, 'CHI BA'I GNAS NI SKYE BA'I SGO STE,
YANG SKYE BA ZHES BYA BA'I DON TO, ,GANG GI PHYIR MA SKYES NA NI
'CHI BAR MI 'GYUR TE, GANG ZHIG SKYES NAS MI 'CHI BA NI MED DE
DES NA SKYE BA LA BRTEN PA NI

'CHI BA'O, ,GZHAN DAG NA RE 'CHI BA NYID 'CHI BA NYID 'CHI BA'I
GNAS YIN TE, MING NYID MING GI GNAS LTA BU'O ZHES SO, ,'O NA YANG
GTAN DU 'DOD CHAGS DANG BRAL BA YANG PHYIR MI 'ONG BAR MI 'GYUR
TE, 'CHI BA'I GNAS NYID DU 'ONG BA YOD DO ZHE NA, DE NI DE LTAR
BDEN PA NYID DE 'ON KYANG NGES PAR NI 'ONG

BA MED DO, ,YANG NA SRID PA THA MA PA'I DBANG DU BYAS TE, DE LA
DGONGS PA YIN PAS NYES PA MED DO, ,YANG NA THAMS CAD BSDUS TE
SPANG BA'I DUS SU DE DANG BRAL BA'I THOB PA RNYED PA'I PHYIR DE
SPANG BA BSTAN TE, JI SKAD DU GSUNGS PA, DGRA BCOM PA'I GNAS
SKABS DE LA 'DOD PA'I ZAG PA DANG,

@96B SRID PA'I ZAG PA DANG, MA RIG PA'I ZAG PA LAS SEMS RNAM PAR
GROL BAR 'GYUR RO ZHES SO, ,KHA CIG TU NI MI 'GRO BAR ZHES BRJOD
DO, ,MI 'ONG BA DANG MI SKYE BA ZHES BYA BA'I DON ZHES GSUNGS PA
ZHES BYA BA'I DON NI BDAG NYID KYIS DE SKAD BSHAD PA YIN GYI,
,GZHAN DAG GIS NI STON PAR

MI NUS SO ZHES STON TO, ,'DI SKAD STON PA YIN TE, RGYU GSUM GYIS
NI 'DOD PA RNAMS SPANG BAR MI RUNG BAR 'GYUR TE, GAL TE YANG RTAG
PAR GYUR NA NI GTER LTA BU'O, ,GAL TE MI RTAG PAR GYUR NA NI RI
BONG GI RVA LTA BUR 'GYUR RO, ,GAL TE GNOD PAR MA GYUR NA NI
'PHAGS PA'I LAM LTA__

BUR 'GYUR RO, ,'DI LTAR 'DOD PA NI RTAG PA MED DE, MI RTAG PA NI
YOD DO, ,YUL 'DI DAG LA YANG 'DOD PA CAN CHAGS PA YIN TE, DES NA
GTAN DU 'DI DAG YANG SRID PA MED PAR BYA BA'I PHYIR SPANG BAR BYA
STE, 'DI SPANGS PAS NI 'CHI BA'I GNAS SU MI 'GYUR BA'I TSUL GYIS
PHAN YON BSTAN PA YIN

NO; ,'DOD PA RNAMS YONGS SU SHES PAR BYA BA NAS SHES SHING GZUNG
BA'I PHYIR 'DI GSUNGS SO, ,'DOD PA RNAMS SPANG BAR GYUR PA LA NI
DGRA BCOM PA NYID MA THOB KYANG 'DOD PA SPANGS PA'I PHAN YON
BSHAD PA, 'DUN PA SKYES ZHES BYA BA LA SOGS PA SMOS TE, MDO LAS
PHYIR MI 'ONG BA NI RNAM PA LNGA

ZHES GSUNGS SO, ,BAR MA DOR YONGS SU MYA NGAN LAS 'DA' BA DANG,
SKYES NAS YONGS SU MYA NGAN LAS 'DA' BA DANG, MNGON PAR 'DU BYED
PA DANG BCAS PAS YONGS SU MYA NGAN LAS 'DA' BA DANG, MNGON PAR
'DU MI BYED PAS YONGS SU MYA NGAN LAS 'DA' BA DANG, GONG DU 'PHO
BA ZHES BYA

BA BSTAN PA LAS BCOM LDAN 'DAS KYIS 'DI GSUNGS SO, ,'DIR YANG
MDOR BSDU NA TSUL KHRIMS LA RAB TU GNAS PA'I DGE SLONG GIS KHYAD
PAR RTOG PAR BYA BA'I PHYIR GANG GIS YANG DAG PAR SBYOR BA DANG,
GANG YANG DAG PAR SBYOR BA DANG, GANG YANG DAG PAR SBYOR BA'I
'BRAS BU DANG, GANG YANG

DE'I 'BRAS BU'I PHAN YON DE DAG 'DIR BSTAN PA YIN NO, ,DE LA 'DUN
PA SKYES PA ZHES PAS NI GANG GIS YANG DAG PAR SBYOR BA'O, ,ZAD
PAR MI BYED PA DANG, SEMS LA SKYON MED PA DANG DRAN PAS NI GANG
YANG DAG PAR SBYOR BA'O, ,GCIG GIS NI GRONG DU BSOD SNYOMS KYI
PHYIR RGYU BA NA DBANG PO'I SGO

@97A *, ,YONGS SU BSDAMS PAS CHO GA DAG PA'O, ,GNYIS PA LA GNAS
PAS NI SGRIB PA DAG LAS SEMS YONGS SU SBYANGS PA STE, GNAS PA DAG
PA'O, ,GSUM PAS NI YONGS SU DAG PA'I SPYOD PA LA GNAS SHING TING
NGE 'DZIN LA BRTEN NAS BAG CHAGS SPANGS PA'I PHYIR DE'I GNYEN

PO DRAN PA NYE BAR GZHAG PA BSGOM PAS SO, ,'DI YANG MNYAM PAR MA
BZHAG PA'I GNAS SKABS NA YANG DAG PAR SBYOR BA RNAM PA GNYIS SO,
,MNYAM PAR BZHAG PA'I GNAS SKABS NA NI RNAM PA GCIG TU BSTAN TO,
,GANG YANG DAG PAR SBYOR BA'I 'BRAS BU NI 'DOD PA RNAMS LA SO SOR
MA CHAGS PA ZHES BYA

BAS BSTAN TO, ,'BRAS BU DE'I PHAN YON NI GANG DU 'PHO BA STE 'DI
DAG GO, ,TSIG RE RE'I DBYE BA YANG 'DUN PA ZHES BYA BA NI GANG LA
'DUN PA 'DI SKYES PA YOD PA DE NI 'DUN PA SKYES PA STE, 'DOD PA
SKYES PA ZHES BYA BA'I DON TO, ,GANG LA 'DI LTA BU'I TSUL GYIS
CHOS NI 'DUN PA SKYES PA YIN TE, NAM

ZHIG NA DE'I TSE SKYE MCHED RDZOGS PAR BYAS TE GNAS PAR BYA'O
ZHES BYA BA DANG, GANG 'PHAGS PA'I SKYE MCHED RDZOGS PAR BYAS TE
GNAS PAR BYA'O ZHES BYA BA NI 'DUN PA SKYES PA'I SGRA'I DON TO,
,'DIS NI DANG PO'I SBYOR BAS GONG DU 'PHO BA BSTAN TO, ,ZAG PAR
MI BYED DANG ZHES BYA BA NI NYON MONGS PA'I

YUL LA 'JUG PA NI ZAG PA'O, ,RGYUN DU ZAG CING 'BYUNG BA'I PHYIR
RNAG 'DZAG PA LTA BU STE, DE GANG LA YOD PA DE NI ZAG PA STE,
DBANG PO'I SGO MA BSDAMS PA'O, ,DE'I PHYIR MDO LAS GSUNGS PA, JI
LTAR YANG DGE SLONG DAG RAB TU ZAG PAR 'GYUR BA YIN ZHE NA, DBANG
PO'I SGO MA BSDAMS

PAR GNAS PA'O ZHES PAS SO, ,CI'I PHYIR DE LA ZAG PA ZHES BYA ZHE
NA, SMRAS PA, DE LA SKYE MCHED DRUG DAG LAS YUL RNAMS SU ZAG PAR
BYED PA STE, RKYAL PA'I BUG PA DAG LAS CHU 'DZAG PA BZHIN NO,
,ZAG PAR MI BYED PA NI DE LAS BZLOG PAR RIG PAR BYA'O, ,SEMS LA
SKYON MED CES BYA BA

NI YID LA SKYON DANG RNYOG PA MED PA STE, RNYOG PA'I KUN DU RTOG
PAS KUN DU MI RTOG PA'O, ,RNYOG PA'I KUN DU RTOG PA DE YANG 'DOD
PA DANG GNOD SEMS DANG RNAM PAR 'TSE BA'I KUN DU RTOG PA ZHES
GRAGS PA STE, NGES PAR MI 'BYUNG BA DANG, GNOD SEMS DANG, RNAM
PAR 'TSE BA'I KUN DU RTOG PA

@97B DAG GI SKYON MED PAR GYUR PA'I PHYIR TE, DE LTAR NA MDO LAS
GSUNGS PA YIN NO, ,JI LTAR SKYON MED PAR KUN DU RTOG PAR 'GYUR
ZHE NA, NGES PAR 'BYUNG BA DANG, GNOD SEMS MED PA DANG, RNAM PAR
'TSE BA'I KUN DU RTOG PAR MI 'GYUR BA YIN NO, ,DE LTAR RIM PA
'DIS SNOD DU GYUR PA DANG,

RNAL 'BYOR CAN BDEN PA RTOG PAR BYA BA'I PHYIR SBYOR BA RTZOM
'DOD PAR 'GYUR TE, DANG POR DRAN PA NYE BAR GZHAG PA BZHI'I BSGOM
PA 'DI NYID LA BRTZON PAR 'GYUR BA BSTAN PA'I PHYIR SMRAS PA,
DRAN PA DANG ZHES BYA BA SMOS TE, DRAN PA NYE BAR GZHAG PA BZHI
LA GNAS PA YIN TE, DE LTAR NA MDO LAS

GSUNGS PA YIN NO, ,YANG DGE SLONG JI LTAR DRAN PAR 'GYUR ZHE NA,
'DI LA NANG GI LUS LA LUS KYI RJES SU LTA ZHING GNAS TE, RGYA
CHER CHOS LA'O ZHES PA'O, ,JI 'DI TZAM NYID LA GONG DU 'PHO BA
YIN NAM ZHE NA, DE NI MA YIN TE SMRAS PA, 'ON KYANG 'DOD PA RNAMS
LA SO SOR MA CHAGS PA GANG ZHES

BYA BA SMOS TE, GZUGS LA SOGS PA'I YUL DAG LA CHAGS PA MED PA
STE, GANG GI 'DOD PA'I 'DOD CHAGS KYI BAG LA NYAL ZAG PA MED PA'I
LAM GYIS RAB TU SPANGS PA ZHES BYA BA'I DON TO, ,DE NI GONG DU
'PHO BA YIN ZHES GSUNGS ZHES BYA BA LA, GONG NI SHAS CHER STENG
DU'O, ,'PHO BA NI

'GRO BA STE, GANG GI SKYE BA RANG GI GNAS DANG 'OG TU MA YIN PA
GANG DU SKYE BA ZHES BYA BA'I DON TO, ,PHYIR MI 'ONG BA RNAM PA
BZHI MA GTOGS PA DE LTAR DE NYID SMOS PA NI NYAMS PA'I GNAS SKABS
YIN PA'I PHYIR RO, ,'DI LTAR 'DOD PA NA SPYOD PA'I SO SO'I SKYE
BO THAMS CAD DANG SO SO'I SKYE BO MA YIN

PA DAG NI NYAMS PA NYID DE, 'DI NI PHYIR MI 'ONG BA THAMS CAD LA
YANG GANG 'GROS GZHAN PAS KHYAD PAR MA THOB PA DE NI NGES PAR
GANG DU 'GRO BAR 'GYUR DE LA LAM GYI TSOGS 'DUN PA SKYES PA LA
SOGS PA DANG DRAN PAS NI LAM BSTAN TO, ,LHAG MAS NI PHAN YON DANG
BCAS PA'I LAM GYI 'BRAS

BU YONGS SU BSTAN TO, ,GZHAN DAG NI GZHI DANG BCAS PA'I BSLAB PA
GSUM RNAM PAR DAG PA'I THABS 'BRAS BU DANG BCAS PA DANG, PHAN YON
DANG BCAS PA 'DIR BSTAN TO ZHES ZER TE, DE LA 'DUN PA SKYES PA
ZHES BYA BAS NI BZHI'O, ,ZAG PAR MI BYED CES BYA BAS NI LHAG PA'I
TSUL

@98A *, ,KHRIMS KYI BSLAB PA RNAM PAR DAG PA'I THABS SO, ,SEMS LA
SKYON MED CES BYA BAS NI LHAG PA'I SEMS KYI BSLAB PA RNAM PAR DAG
PA'I THABS TE, 'DIR TING NGE 'DZIN LA RO MYANG BA MED PAS SKYON
MED PA'I SEMS SU RIG PAR BYA'O, ,DRAN PAS NI LHAG PA'I SHES RAB
KYI

BSLAB PA RNAM PAR DAG PA'I THABS SO, ,'OG MA DAG GIS NI PHAN YON
DANG BCAS PA DANG DE'I 'BRAS BU BSTAN TO, ,DE LA 'DI NI 'DOD
CHAGS DANG MA BRAL BA'I 'PHAGS PA RNAMS 'DOD PA'I KHAMS LAS 'DA'
BAR BYA BA'I PHYIR DANG, DE LAS 'DOD CHAGS DANG BRAL BA RNAMS
KYIS MI SLOB PA'I LAM

MNGON SUM DU BYA BA'I PHYIR 'DI GSUNGS SO, ,CI DGE BA'I 'DUN PA
LA SOGS PA'I YON TAN 'THOB PA DANG, SKYON THAMS CAD SPANG BA CIG
CAR DU'AM, 'ON TE GNYI GA RIM GYIS 'GYUR ZHES BYA BA LA DE NYID
NGES PAR BSTAN PA'I PHYIR SMRAS PA, MGAR BA YIS NI ZHES BYA BA LA
SOGS PA SMOS TE,

DGE SLONG ZHIG DU MA'I SGO NAS NYON MONGS PA NYE BAR BSTAN PA
THOS TE, BDAG GIS NYON MONGS PA SPANG BAR BYA BA NI JI LTAR NUS
TE, 'DI DAG NI MTHA' YAS PA'I PHYIR CIG CAR SPANG BAR SUS KYANG
MI NUS SO ZHES RNAM PAR RTOG CING YID MI BDE BA CHEN PO SKYES PAR
GYUR PA LAS JI TZAM NA BCOM

LDAN 'DAS DE GDUL BA'I PHYIR GRONG KHYER DU RGYU ZHING GSHEGS PA
LAS DNGUL MGAR DNGUL LA RIM GYIS DRI MA SEL BAR BYED PA DAG GZEGS
PA DANG, YANG DGE SLONG DE LA BKA' STZAL PA, DGE SLONG MGAR BA
'DIS RIM GYIS DNGUL GYI DRI MA MTHA' DAG SEL BAR BYED PA LTOS
SHIG ,

BTZUN PA DE DE BZHIN NO ZHES GSOL TO, ,DE BZHIN DU DGE SLONG
KHYOD KYIS CUNG ZAD TZAM GYIS SEMS KYI DRI MA BSTZAL BAR BYAS NA
RING PO MI THOGS PAR DRI MA MED PAR 'GYUR RO ZHES BSTAN NAS TSIGS
SU BCAD PA 'DI GSUNGS SO, ,GANG GI TSE DANG GANG GIS DANG, JI
LTAR YANG NYON MONGS

PA SPANG BAR NUS PA DE DANG MTHUN PA DANG, DPE DE 'DIR BSTAN PA
YIN NO ZHES BYA BA NI BSDUS PA'I DON TO, ,DE LA RIM PA BZHIN ZHES
BYA BAS NI GANG GI TSE ZHES BYA BA'I DUS BSTAN TO, ,GANG GIS ZHES
BYA BA NI BLO GROS DANG LDAN PAS SO, ,JI LTAR ZHES BYA BA NI,
SKAD CIG SKAD CIG CUNG ZAD

@98B TZAM; ,ZHES BYA BAS BSTAN TO, ,MGAR BA DANG DNGUL GYIS NI
DPE BSTAN TO, ,RIM PA BZHIN ZHES BYA BA NI BSAM PA PHUN SUM TSOGS
PA STE, DGE BA'I BSHES GNYEN BSTEN PA DANG TSUL KHRIMS DANG THOS
PA LA SOGS PA'I TSOGS YONGS SU RDZOGS PA'I RIM PAS SO, ,DE DANG
RJES SU MTHUN PA'I

TSOGS MED PAR NI YON TAN 'THOB PA MED DE, JI SKAD GSUNGS PA DE LA
RE ZHIG DGE SLONG DAG DGE SLONG LA GUS PA MED PAR GNAS PA NI MA
BSNGAGS TE, TSANGS PA MTSUNGS PAR SPYOD PA DAG LA JI SRID YANG
DAG PAR KUN DU SPYOD PAS CHOS YONGS SU RDZOGS PAR 'GYUR BA DANG,
RGYA CHER RNAM PAR ROL BA'I

YE SHES MTHONG BA'I PHUNG PO YONGS SU RDZOGS PAR 'GYUR BA 'DI NI
GNAS MED DE, DE BAS NA RIM PA BZHIN DU BSLAB NA RAB TU SHES PA
YIN TE, TSUL KHRIMS DANG RTOGS PAR 'GYUR RO ZHES BYA BA LA SOGS
PA'O, ,BLO GROS DANG LDAN PA ZHES BYA BA NI SHES RAB DANG BLO
GANG LA YOD PA DE NI BLO GROS DANG LDAN PA STE,

BLO DANG LDAN ZHING THABS SHES PA BZHIN BYA BA'I DON TO, ,CUNG
ZAD CUNG ZAD CES BYA BA NI NYUNG DU NYUNG DU STE DRI MA ZHES BYA
BA 'DI DANG SBYAR RO, ,SKAD CIG SKAD CIG TZAM ZHES BYA BA NI YANG
NAS YANG STE, RTAG TU ZHES BYA BA'I DON TO, ,DE LTA NA 'DI JI LTA
BU ZHE NA, 'DIR DPE SMRAS PA, MGAR BA ZHES BYA BA STE, LCAGS

DANG GSER DANG DNGUL LA SOGS PA THAMS CAD BYED PA DAG LA MGAR BA
ZHES BYA'O, ,'DIR NI GLENG GZHI'I DBANG GIS DNGUL MGAR LA DGONGS
PA YIN NO, ,DNGUL BZHIN DU ZHES BYA BA NI DNGUL LTA BU STE, DE'I
PHYIR DES BSREGS PA DANG BRDUNGS PA LA SOGS PA'I THABS KYIS DNGUL
GYI DRI MA NAG PO SEL

BA DE BZHIN DU BLO GROS DANG LDAN PAS RANG GI DRI MA BSAL BAR BYA
ZHES BYA BA YIN TE, ZAG PA MED PAR BYA BA DANG, SPANG BAR BYA BA
DANG, ZAD PAR BYA BA'O, ,DRI MA NI 'DOD CHAGS LA SOGS PA'I BAG
CHAGS LA LUS 'DI'I DRI MA ZHES BRJOD DO, ,RANG GI ZHES BYA BA LA
RKYEN GYI DNGOS PO YIN PA'I PHYIR 'DIR

NI RANG GI SEMS KYI DON LA BLO GROS DANG LDAN PA RNAMS KYIS BDAG
TU DGONGS SO, ,CHOS THAMS CAD BDAG MED PA YIN NA YANG DE'I DRI MA
NI NYON MONGS PA NYID DO, ,DE LA 'DI NI BRTZON 'GRUS BRTZAMS PA
MYUR DU ZAG PA ZAD PAR 'DOD PA RNAMS RGYUD YONGS SU MA SMIN PA DE
DAG MA THOB PAS YONGS SU

@99A *, ,SKYO BA LA DE MI SKYO BAR BYA BA'I PHYIR 'DI GSUNGS SO,
,JI SRID DRI MA SPANGS PA DE TZAM DU PHAN YON DU 'BYUNG BA YIN NO
ZHES BSTAN PA'I PHYIR SMRAS PA, LHAM MKHAN GYIS NI ZHES BYA BA LA
SOGS PA SMOS SO, ,GRONG GI TSER MA ZHES BYA BA NI 'DOD PA 'DI'I
TSIG BLA DAGS YIN TE, GANG GI

PHYIR DGE SLONG DAG 'DOD PA NI SHIN TU SDUG BSNGAL BA YIN TE, JI
SRID 'DI YONGS SU SPANGS PA DE SRID NA YID BDE BA 'THOB PAR 'GYUR
ZHES SO, ,DE'I TSE YUL KO SA LAR BYUNG BA'I RGYAL PO GSAL RGYAL
GYI LHAM MKHAN DANG HA CANG MI RING BA ZHIG NA RGYAL PO'I SHING
RTA'I BZO BYED DE DE DANG NYE BAR 'TSAM PA'I KO BA

DAG YONGS SU SBYOR BAR BYED PA LAS RGYA CHER DE NYID KYI DPE'I
DBANG DU BYAS NAS 'DI GSUNGS SO, ,'DOD PA RNAMS NI SDUG BSNGAL BA
YIN PA'I PHYIR DE YONGS SU SPANGS NA NI BDE BA 'THOB BO ZHES BYA
BA NI 'DI'I BSDUS PA'I DON TO, ,LHAM MKHAN ZHES BYA BA NI GANG
LHAM MKHAN BYED CING LHAM GYI BZO LA

MKHAS PA ZHES BYA BA'I DON TO, ,LTAR ZHES BYA BA NI DPE NYE BAR
'JAL BA STON TO, ,KO BA DAG CES BYA BA NI BA LANG DANG MA HE LA
SOGS PA'O, ,YONGS SU SBYANGS NAS ZHES BYA BA LA SBYANGS PA NI
BCAD PA STE MTSON GYIS BSKYED CING SBYANGS PA'O, ,YONGS SU ZHES
BYA BA NI THAMS CAD NAS TE, KUN NAS SBYANGS

NAS ZHES BYA BA'I DON TO, ,CI ZHIG YONGS SU SBYANGS PA YIN ZHE
NA, SMRAS PA, LHAM ZHES BYA BA SMOS TE, SHING RTA'I 'KHOR LO LA
BCING BA STE KO BA GANG GIS SHING RTA'I 'KHOR LO BCING ZHING NYE
BAR SPEL BA DE NI LHAM ZHES BYA BA'I SGRAR BRJOD DE, N'A HA BAN
DA NA ZHES BYA BA'I SKAD KYI BYINGS KYIS BSTAN PA'I

PHYIR RO, ,YANG NA LHAM MKHAN NI KO LPAGS MKHAN TE, 'DIS RKANG PA
LA NYE BAR 'GEBS PA YIN PAS LHAM STE, RKANG PA SKYOB PA ZHES BYA
BA'I DON TO, ,GANG DANG GANG SPANGS PA ZHES BYA BA DANG KO BA
ZHES BYA BAR SBYAR RO, ,DE NI 'DI SKAD BSTAN PA YIN TE, JI LTAR
LHAM MKHAN GYIS LHAM DE'I MTHA' 'DI

LA YANG GANG DGOS PA YONGS SU SBYANGS NAS GANG DANG GANG MI DGOS
PA'I KO BA DAG NI YONGS SU DOR BAR BYAS PAS DE DANG DES MNGON PAR
'DOD PA'I DON 'GRUB PAR BYED DO, ,DE BZHIN DU 'DOD PA SPONG BAR
BYED PAS KYANG GANG DANG GANG CUNG ZAD SKYES PA'I RNAM PA SPANG
BAR BYAS PA DE DANG DES NI BDE BA DANG

@99B LDAN PAR 'GYUR TE, BDE BA'I RGYU ZHES BYA BA'I DON TO, ,DE
YONGS SU SPANG BAS NI DE'I GZHIS SDUG BSNGAL MI 'BYUNG BA'I PHYIR
DANG NGES PAR 'BYUNG BA'I BDE BA 'BYUNG BA'I PHYIR BDE BA DANG
LDAN PA YIN PAS RGYU LA 'BRAS BU BTAGS PA'I PHYIR TE, 'DI LTAR
BDE BA NI NAD SEL BA'I SMAN BSTEN PA BDE BA YIN NO ZHES BYA

BA DE BZHIN NO, ,'DI LTAR 'DOD PA YANG RNAM PA GNYIS TE, DNGOS PO
DANG NYON MONGS PA'I BDAG NYID DO, ,DE LA DNGOS PO 'DOD PA NI
GZUGS LA SOGS PA YUL RNAM PA LNGA DANG, KHYIM RNAMS YONGS SU
GZUNG BA PHA DANG MA DANG BU SMAD LA SOGS PA'O, ,RAB TU BYUNG BA
RNAMS KYI NI RNYED PA DANG BKUR

STI'O; ,NYON MONGS PA'I BDAG NYID NI 'DOD PA DE YANG DNGOS PO DE
DAG NYID LA 'DOD PA STE, GANG 'DUN PA'I 'DOD CHAGS SO, ,DE GNYI
GA'I SBYOR BA 'DI DAG GI RNAM PA YONGS SU SPANGS PA DE NI BDE BA
DANG LDAN PA'O, ,JI SKAD DU GSUNGS PA, YONGS SU BZUNG BA SPANG
BYAS NA, ,GNOD PA DE DAG MI

'BYUNG STE, ,DE BZHIN SEMS KYI DRI MA DAG ,SPANG BYAS GNOD PA DE
MI 'BYUNG, ,ZHES SO, ,DE LA 'DI NI 'DOD PA LA MNGON PAR DGA' BA
RNAMS 'DOD PA SPANGS PA LA GZUD PA'I PHYIR GSUNGS SO, ,'DOD PA
RNAMS NI CUNG ZAD TZAM SPANGS PA LAS BDE BA CUNG ZAD TZAM NYID
YIN LA MTHA' DAG SPANGS

NA NI BDE BA PHUN SUM TSOGS PA NYID YIN NO ZHES BSTAN PA'I PHYIR
SMRAS PA, GAL TE BDE BA ZHES BYA BA LA SOGS PA SMOS SO, ,BRAM ZE
ZHIG BCOM LDAN 'DAS KYI SPYAN SNGAR SONG STE, GSOL PA, KYE GOO TA
MA CI ZHIG SPANGS NA BDE BA THAMS CAD THOB PAR 'GYUR ZHES PA
DANG, DE'I DBANG DU

MDZAD DE TSIGS SU BCAD PA 'DI GSUNGS SO, ,'DOD PA THAMS CAD
SPANGS PA PHAN YON DANG BCAS PA BSTAN TO ZHES BYA BA NI 'DI'I
BSDUS PA'I DON TO, ,KUN ZHES BYA BA NI 'JIG RTEN DANG 'JIG RTEN
LAS 'DAS PA'I BDE BA MA LUS PA GZUNG NGO, ,GAL TE ZHES BYA BA NI
JI STE'O, ,BDE BA NI 'DOD PA

RJES SU MYONG BA LA SOGS PA'O, ,'DOD PA ZHES BYA BA NI RJES SU
'BREL BA DANG MNGON PAR 'DOD PA'O, ,'DOD PA THAMS CAD CES BYA BA
NI DNGOS PO'I 'DOD CHAGS DANG NYON MONGS PA'I 'DOD CHAGS SO,
,YONGS SU SPONG ZHES BYA BA NI RAB TU DOR BA'O, ,'DOD PA GANG
DANG GANG SPANGS PA, ,ZHES BYA BA

@100A *, ,NI BDE BA'I 'DU SHES KYI 'DOD PA RNAMS PHYOGS GCIG MA
SPANGS NA NI ZANG ZING MED PA'I BDE BA PHUN SUM TSOGS PA THOB PAR
MI 'GYUR TE, DES NA BCOM LDAN 'DAS KYIS BKA' STZAL PA, GAL TE BDE
BA YONGS SU RDZOGS 'DOD NA, ,'DOD PA THAMS CAD YONGS SU SPANG BAR

BYA; ,ZHES BYA BA YIN TE, CI'I PHYIR ZHE NA, SMRAS PA, 'DOD PA
THAMS CAD CES BYA BA SMOS TE, GANG GI PHYIR 'DOD PA THAMS CAD
YONGS SU GTONG BA'I NGANG TSUL GANG YIN PA DE NI 'DOD PA THAMS
CAD YONGS SU SPANGS PA'O, ,JI LTAR YANG 'DOD PA THAMS CAD YONGS
SU SPONG BAR 'GYUR ZHE NA, SMRAS PA, MTHONG

BA DANG BSGOM PA'I LAM GNYIS KYIS 'DOD PA NA SPYOD PA'I NYON
MONGS PA'I RIS GNYIS SPONG BAS SO, ,MCHOG TU ZHES BYA BA NI GTAN
DU'O, ,YANG NA ZAG PA MED PA'I LAM GYIS SPANGS PAS BDE BA KHYAD
PAR CAN DU GYUR PA STE, KHYAD PAR DU GYUR PA ZHES BYA BA'I DON
TO, ,BDE BA THOB PA ZHES BYA BA NI BDE BA RJES

SU MYONG BA DANG, BDE BA LA GNAS PA DANG THOB PA ZHES BYA BA'I
DON TO, ,JI LTAR DE YONGS SU SPANGS PAS MCHOG TU BDE BA THOB PA
YIN ZHE NA, GANG GI PHYIR DE NI PHYIR MI 'ONG BAR GYUR NAS 'DOD
PA'I KHAMS SU YANG MI 'ONG BA DANG, PHUNG PO LHAG MA MED PA'I MYA
NGAN LAS 'DAS PA'I DBYINGS SU 'GRO BA YIN

TE; DES NA GNOD PA DANG BCAS PA'I KHAMS LAS YANG DAG PAR 'DAS
PA'I PHYIR MNGON PAR 'DOD PA'I BDE BA 'THOB PA YIN NO, ,'DOD
PHYOGS GCIG SPANGS PAS CHOG PAR 'DZIN PA DAG 'DOD PA THAMS CAD
SPANGS PA LA GZUD PA'I PHYIR 'DI GSUNGS SO, ,CI'I PHYIR 'DOD PA
SPANGS PAS MCHOG TU

BDE BA THOB PAR BRJOD CE NA, GANG GI PHYIR NGOMS MI SHES PA'I
PHYIR 'DOD PA NI SDUG BSNGAL BA YIN TE, DES NA 'DOD PA DE DAG
SPANGS PA 'DI NI BDE BA YIN NO ZHES BSTAN PA'I PHYIR SMRAS PA, JI
SRID 'DOD PA'I RJES 'BRANG BA, ,ZHES BYA BA LA SOGS PA SMOS SO,
,BDE BA 'DOD PA ZHES BYA BA'I GCER BU

PA DE NI 'DI LTAR LTA ZHING 'DI SKAD SMRAS TE, 'DI LTA STE DKA'
THUB DRAG POS THAR PA THOB PA DE NYID NGOMS PA YIN NO ZHE'O,
,MCHOD SBYIN GYI BDAG PO ZHES BYA BA'I BRAM ZE DE YANG 'DI LTAR
LTA ZHING 'DI SKAD SMRAS TE, 'DI LTA STE, JI LTAR 'DOD PA BZHIN
DU 'DOD PA LAS LONGS SPYOD PA NYID KYIS NGOMS PA YIN

@100B GYI; THABS GZHAN GYIS NI MA YIN TE, DPER NA CHU NYE BAR
LONGS SPYOD PAS SKOM PA DANG BRAL BA NI DE'I DNGOS PO NYID KYIS
THAR PA'O, ,DE BAS NA DE GNYIS KYI DBANG DU BYAS NAS TSIGS SU
BCAD PA 'DI GNYIS GSUNGS SO, ,DE LA RE ZHIG DANG PO'I BSHAD PA
SMRAS PA, JI SRID CES BYA BA NI DUS JI SRID

KYI BAR DU'O, ,'DOD PA'I RJES 'BRANG BA ZHES BYA BA NI GZUGS SDUG
PA LA SOGS PA YUL GYI RJES SU 'BRANG ZHING RAB TU STON PA DANG
SPYOD PA'O, ,DE SRID BAR DU NGOMS MI 'GYUR, ,ZHES BYA BA NI DUS
DE SRID KYI BAR DU SRED PA DANG BRAL BA'I MTHA' GNYIS SO, ,YANG
THABS GANG GIS NGOMS PA RNYED PAR 'GYUR ZHE NA,

SMRAS PA, DE LAS ZHES BYA BA SMOS TE, 'DOD PA DAG LAS SO, ,LDOG
BYED CES BYA BA NI SPANGS PA'O, ,DE'I PHYIR JI SRID JI SRID DU
'DOD PA SPONG BAR GYUR PA DE DANG DE SRID DU DON GNYER BA DANG
BRAL BA YIN TE, JI SKAD DU GSUNGS PA, GCIG TU SPANG BYA SPANG BYA
STE, YANG DAG SPYAN NA 'DZEG PAR 'GYUR, ,RANG GI

LUS LA 'DOD PA YI, ,SKAS NI BYA BAR MI RIGS SO, ,ZHES SO, ,LUS
DANG SEMS KYI SKYO BAR YANG DAG PAR BSTAN PAS TING NGE 'DZIN
'THOB PAR 'DIS STON PA YIN NO, ,GANG GI PHYIR SRED PA BSAL BA'I
THABS NI DBEN PA'O, ,CI ZHIG BYAS NAS NYON MONGS PA DANG 'DOD PA
RTZA BA NAS 'BYIN PAR 'GYUR ZHE NA,

SMRAS PA, SHES RAB KYIS NI ZHES BYA BA SMOS TE, ZAG PA MED PA'I
YE SHES KYIS 'DOD PA JI LTA BA BZHIN DU YONGS SU SHES PA YIN TE,
JI SKAD DU GSUNGS PA LAS, GCIG KYANG MNGON PAR MI SHES SHING
YONGS SU MI SHES PAS SDUG BSNGAL GYI MTHAR BYED PAR 'GYUR RO ZHES
NGA MI SMRA'O ZHES SO, ,

GANG DAG CES BYA BA NI GANG LA STE SNGAR BSTAN PA'I RIM PAS DMIGS
TE, RGYAL RIGS DANG BRAM ZE LA SOGS PA'I RIGS LA LTOS PA MED DE,
DE BZHIN GSHEGS PA NI RUS DANG RIGS DANG RGYUD LA YONGS SU MI
GZIGS TE, DGE BA DANG MI DGE BA'I LAS LA YANG DAG PAR GZEGS SO,
,GANG

GI PHYIR DAG PA NI SHES RAB LA RAG LAS PA YIN GYI, RIGS LA RAG
LAS PA NI MA YIN NO, ,TSIM PA ZHES BYA BA NI SRED PA DANG BRAL BA
STE, DON DU GNYER BA SPANGS PA'O, ,DE DAG CES BYA BA NI PHYIN CI
MA LOG PA'I THABS RJES SU 'BRANG BA STE, GANG DAG GI SGRAS BSTAN
TO, ,'THOB CES BYA BA NI RNYED

@101A *, ,PA'O; ,GANG SHIN TU DKA' BAS DKA' THUB LA GNAS PA DANG
'DOD PA LA BRTEN PA NI BZLOG PA YIN NO ZHES STON TE, YUN RING POR
YANG 'DOD PA LA BRTEN PA'I PHYIR RO, ,'DI SKAD STON PA YIN TE,
'DOD PA DAG LA BDE BLAG TU RJES SU SBYOR BA'I PHYIR TE, DE YANG
BDAG NYID

NYON MONGS PA LA SBYOR BA YIN PA'I PHYIR DANG, DE YANG NGOMS PAR
MI BYED PA DANG, RAB TU BSGRUBS PA'O, ,YANG DAG PA'I LTA BAS YANG
DAG PAR GZUNG BAS NI NGOMS PAR BYED PA NYID DU STON TO, ,DE LA
'DI NI 'DOD PA BSTEN PA DANG DKA' THUB BYAS PA LAS NI NGOMS PAR
MI 'GYUR GYI, DE KHO NA NYID PHYIN CI

MA LOG PAR SHES PA DANG THABS SHES PAS NI NGOMS PAR 'GYUR BAS DE
NYID LA GZUD PA'I PHYIR 'DI GSUNGS SO, ,DUS JI SRID 'DOD PA NYE
BAR LONGS SPYAD PAS KYANG NGOMS PA NYID DO ZHES RTOG PA LA SMRAS
PA, 'DOD PAS NGOMS PAR MI 'GYUR BAS, ,ZHES BYA BA LA SOGS PA SMOS
SO, ,SKYID PA ZHES BYA BA

NI SKYID PAR BYED PA STE 'DOD PA LA LONGS SPYOD PA'I NGOMS PA BAS
KHYAD PAR DU NGOMS PA ZHES BYA BA'I DON TO, ,NGOMS PA ZHES BYA BA
NI 'DIR SBYAR TE, GANG ZHIG GIS NGOMS SHE NA, SMRAS PA, SHES RAB
KYIS ZHES BYA BA SMOS TE, GANG DE BZHIN NYID SHES PA'I RGYU DES
BSKYED PA'I NGOMS PA DE'O, ,CI'I PHYIR ZHE

NA; SMRAS PA, MI 'GYUR BAS ZHES BYA BA SMOS TE, 'DOD PA NYE BAR
LONGS SPYOD PAS SU ZHIG GTAN DU NGOMS PAR 'GYUR TE MI 'GYUR BAS
SO, ,'DOD PA DAG LAS LDOG PAR 'DOD PAS KYANG 'DOD PA DAG LA BRTEN
PAR MI BYA'O, ,CI'I PHYIR ZHE NA, SMRAS PA, 'DOD PAS NGOMS PAR MI
'GYUR BAS, ,

ZHES SMOS TE, ,'DI LTAR NAM YANG 'DOD PA LA LONGS SPYOD PAS NI
CHAGS PA DANG BRAL BAR MI 'GYUR TE, RGAS PA'I GNAS SKABS NA YANG
DREGS PA DANG 'DOD PA LAS LDOG PAR MI 'GYUR TE, JI SKAD BSHAD PA,
RGA BAS LUS NI RGAS GYUR CING, ,MGO NI SKYA BOR GYUR PA DANG,
,DBANG PO RNAMS NI

RNYIS GYUR KYANG, ,'DOD CHAGS ZHE SDANG RGA MI 'GYUR, ,ZHES PA'O,
,GANG GI PHYIR RGAS PA NA 'DOD PA DAG LA LHAG PAR BSTEN DU LUS
MTHA' DAG SKAMS PAR GYUR TE, SRED PAS SEMS LA KHYAB PAR GYUR
KYANG DE LA LONGS SPYOD PAR MI NUS PA YIN TE, DES NA MI BSTEN PA
YIN GYI NGOMS PA NI MA

@101B YIN PA'I PHYIR RO, ,SHES RAB KYIS KYANG DE BZHIN DU NGOMS
PAR MI 'GYUR RAM ZHE NA, DE NI MA YIN TE CI'I PHYIR ZHE NA, SMRAS
PA, SHES RAB KYIS NI ZHES BYA BA SMOS TE, ZAG PA MED PA'I SHES
RAB KYIS SKYES BU GANG NGOMS NA NI SRID PA DANG BRAL BA YIN TE,
DE NI YANG 'DOD CING SRED PA'I DBANG DU MI

'GRO'O; ,DE NYID SMRAS PA, SRID PA'I DBANG DU MI 'GYUR RO, ,ZHES
BYA BA SMRAS TE, DBANG DU MI BYED PA NI BDAG DANG RJES SU MTHUN
PA SRED PA'I GZHAN GYI DBANG DU MI 'GRO BA STE, DE'I BDAG NYID LA
RAG MA LUS PA ZHES SO, ,NGOMS PAR 'DOD PAS NI YE SHES NYID LA
GOMS PAR BYA'I 'DOD PA BSKYED PAR

NI MI BYA'O ZHES NGES PA BSKYED PAR BYA BA'I PHYIR 'DI GSUNGS SO,
,'DOD PA'I DBANG DU 'GRO BA NI SKYON 'DI YOD DE, GANG DU NGAN PAR
SPYOD PA'I RGYUR GYUR PA DANG, 'DOD PAS NI DE BZHIN NYID SHES PA
LA BAR DU GCOD PAR BYED PA YIN NO ZHES BSGRUB PA'I PHYIR SMRAS
PA, 'DOD LA CHAGS PA'I ZHES BYA BA LA

SOGS PA TSIGS BCAD GNYIS SO, ,YUL YANGS PA CAN NA KHYIM BDAG DRAG
SHUL CAN ZHES BYA BA BRAN PHO DANG BRAN MO DANG LAS BYED PA DAG
LA CHAD PAS BSDIGS PA DANG 'JIGS PAS BSDIGS PA DAG BYAS NAS NYIN
PAR BUD MED KYI TSOGS DANG ROL MOS RTZE ZHING DGA' BAR SPYOD LA
SKYED MOS TSAL

NAS SKYED MOS TSAL DU 'GRO BA DE GZIGS NAS, BCOM LDAN 'DAS KYIS
'DI GSUNGS SO, ,'DOD PA LA SRED PA NI NGAN PAR SPYOD PA'I RGYUR
GYUR PA DANG, KUN TU RMONGS PAR BSTAN PA DANG, DE LA CHAGS PAS
BYA BA MA YIN PA LA 'BAD CING 'JUG PAR 'GYUR BAS NGES PAR MI RTAG
PAR 'GYUR BA

DES MA MTHONG BA YIN NO ZHES BYA BA NI BSDUS PA'I DON TO, ,'DOD
LA ZHES BYA BA NI DNGOS PO'I 'DOD PA LA'O, ,MI GANG YIN ZHES BYA
BA NI SEMS CAN GANG DAG GO, ,CHAGS PA ZHES BYA BA NI LHAG PAR
ZHEN PA STE, SO SO'I SKYE BO 'DOD PA NA SPYOD PA DAG GO, ,CHOS
MIN ZHES BYA BA NI LUS DANG NGAG

DANG YID KYIS NYES PAR SPYOD PA STE, JI SKAD DU GSUNGS PA, CHOS
MA YIN PA GANG ZHE NA, 'DI LA GCIG STE, SROG GCOD PAR 'GYUR BA'O
ZHES BYA BA LA SOGS PA MDO LAS RGYA CHER GSUNGS SO, ,KYE MA ZHES
BYA BA NI 'DOD PA LA LHAG PAR ZHEN PA RNAMS LA BCOM LDAN 'DAS MI
GTZANG BA'I TSOGS

@102A *, ,KYI NANG NA SRIN BU GNAS PA BZHIN DU THUGS BRTZE BA YIN
TE, MI GANG DAG 'DOD PA LA CHAGS PA DE DANG DANG 'DOD PA RNAMS
KYI DON PHUN SUM TSOGS PAS DREGS PAS NGAN PAR SPYOD PA BYED CING
DGA' BAR 'GYUR BA LA'O, ,DE DAG CES BYA BA NI GANG SNGAR BSTAN
PA'I 'DOD PA LA

CHAGS PA DE DAG GO, ,CHOS MA YIN PA NGAN PAR SPYOD PA RNAM PA BCU
PO DE DAG LA DGA' BA ZHES BYA BA NI DGA' BA DANG LDAN PA'O, ,JI
SKAD DU GSUNGS PA, 'DOD PA NI GSOD PAR BYED PA YIN TE, 'DOD PA'I
GZHI DANG 'DOD PA'I RGYUS RGYAL RIGS DANG RGYAL RIGS SU 'THAB PAR
'GYUR RO, ,DE DAG 'DOD PA LA CHAGS PA

DANG CHOS MA YIN PA LA DGA' BA DES KYANG 'DOD PAS BLO RNAM PAR
G-YEN SPYO BA DE DAG GIS 'CHI BA LA NYE BAR GNAS PAR GYUR BA
DANG, BAR CHAD MTHONG BAR MA GYUR PA YIN TE, GAGS MA RTOGS SHING
BAR DU GCOD PA MI BZAD PA MA RTOGS PA ZHES BYA BA'I DON TO, ,'DOD
PA DANG LDAN PA RNAMS LA GANG YOD NA GLO BUR

DU 'CHI BA'I MTSAN NYID KYI BGEGS YOD PAR 'GYUR ZHE NA, SMRAS PA,
CUNG ZAD GSON POR 'DUG PA NA, ,ZHES BYA BA SMOS TE, DUS SHIN TU
THUNG BAR GNAS PA'I TSE YOD PAR GYUR PA LA STE GANG DE LTAR YUN
RING DU 'TSO BA DE YANG LO BRGYA'O ZHES LUNG LAS GSUNGS PAS SO,
,RGYU MTSAN GYI 'DUN PA'AM CUNG ZAD

GSON PA'I CHED DU BAR CHAD MTHONG BAR MA GYUR PA YIN TE, JI SKAD
DU BSHAD PA, LKOG MAR SROG PHYIN PAR GYUR NA NI THAMS CAD KYANG
GZHAN GYI LAG TU 'GRO BA NYID DE JI SRID 'TSO BA DE SRID KYI BAR
DU NI 'DOD PA YOD DO, ,DE DANG BRAL NA NI 'DOD PA DANG YANG BRAL
BAR 'GYUR RO ZHES SO, ,DE LA 'DI NI 'DOD

BA LA ZHEN PA DAG DE LAS 'DUN PA BZLOG PA'I PHYIR GSUNGS SO, ,JI
LTAR YANG 'DOD PA LA CHAGS PA DANG, CHOS MA YIN PA LA DGA' BAS
BDAG DANG GZHAN GNYI GA NYE BAR 'JOMS PA YIN NO ZHES BSTAN PA'I
PHYIR SMRAS PA, BLO NGAN LONGS SPYOD KYIS ZHES BYA BA LA SOGS PA
SMOS SO, ,BLO NGAN NI BYIS

PA STE; LONGS SPYOD KYIS BYAS PA'I SRED PA'I KUN NAS NYON MONGS
PA DANG SRED PAS BYAS PA'I NGAN PAR SPYOD PA'I KUN NAS NYON MONGS
PA ZHES BYA BA NI 'DIR BSDUS PA'I DON TO, ,BCOM PA NI NYE BAR
GDUNG BAR BYED PA STE, DGE BA'I CHOS RING DU BYED CING RGYUD RGUD
PAR BYED PA'O, ,GANG YIN ZHE NA, SMRAS PA,

@102B BLO NGAN ZHES BYA BA SMOS TE, BLO NGAN PA GANG LA YOD PA DE
NI BLO NGAN TE SHES RAB DANG RTOG PA NGAN PA STE, RMONGS PA ZHES
BYA BA'I DON TO, ,DE YANG GANG GIS SHE NA, SMRAS PA, LONGS SPYOD
KYI ZHES BYA BA SMOS TE, 'DOD PAS NYE BAR SPYOD PA'I PHYIR LONGS
SPYOD DE, 'DOD PA'I YUL RNAMS SO, ,DE DAG KYANG RMONGS PA'I

SKYE BO NYID BCOM PAR 'GYUR ZHING JI SRID SKYO BA CHUNG BA'I
'PHAGS PA'I GANG ZAG RNAMS KYANG G-YEN SPYO BAR 'GYUR RO ZHES
BSTAN TO, ,MI BYED CING ZHES BYA BA NI NAM YANG PHA ROL TSOL BAR
MI BYED PA YIN TE, 'DOD PA DAG LAS PHA ROL TU NGES PAR 'BYUNG BA
STE, DE TSOL BA'I NGANG TSUL GANG LA YOD PA DE NI DE STE,

DE LTA BUR MYA NGAN LAS 'DAS PA TSOL BA MED PA STE SO SO'I SKYE
BO ZHES BYA BA'I DON TO, ,GZHAN DAG TU NI BDAG NYID TSOL BA ZHES
BRJOD DE, BDAG NYID LA PHAN PA TSOL BA YIN PA'I PHYIR MKHAS PA
ZHES BYA BA'I DON TO, ,'DOD PAS RMONGS PA ZHES BYA BA LA, RMONGS
PA'I SKYE BO NI NYE BAR GDUNG BA YIN TE

NYE BAR CHAGS PAR 'GYUR RO, ,DES NA NGAN PAR SPYOD PA BSAGS PAS
BDAG DANG GZHAN LA NYE BAR GNOD PA YIN NO ZHES BSTAN PA'I PHYIR
SMRAS PA, BDAG DANG GZHAN YANG PHUNG BAR BYED, ,CES BYA BA SMOS
TE, DE YANG LONGS SPYOD LA CHAGS PA DANG LONGS SPYOD LA SRED PAS
BDAG PHUNG BAR BYED DE DE NGAN

SONG NYE BAR SLONG BA'I NGAN PAR SPYOD PAS SO, ,GZHAN YANG ZHES
BYA BA NI SEMS CAN GZHAN YANG PHUNG BAR BYED PA YIN TE, RNAM PA
MANG PO'I GNOD PA BYED PAS SO, ,DANG GI SGRA NI PHUNG BAR BYED PA
NYID DU NGES PAR GZUNG BA'I PHYIR RO, ,DE GANG YIN ZHE NA, BSAM
BRLAG CES BYA BA SMOS TE, GANG GI PHYIR

LONGS SPYOD MA THOB KYANG DE NI SRED PA SKYED PAR BYED DE, DE
YANG DE LA SRED PA'I BAG CHAGS SGOM PAR BYED DO, ,DE LTAR NA DES
LONGS SPYOD KYIS PHUNG BAR 'GYUR TE, RANG DBANG MED PAR 'GYUR RO,
,DE DE LTAR LONGS SPYOD LA SRED PA DES PHUNG BAS BDAG NYID KYANG
PHUNG BAR BYED DE NGAN PAR SPYOD PA KUN DU SPYOD PA'I

PHYIR RO; ,LHAG MA NI SNGA MA BZHIN NO, ,GANG GIS DE LTAR PHUNG
BAR BYED PA YIN ZHE NA, SMRAS PA, 'DOD LA SRED PA YIS ZHES BYA BA
SMOS TE, LONGS SPYOD LA SRED PAS SO, ,LONGS SPYOD DON DU GNYER BA
DANG LONGS SPYOD LA CHAGS PA RNAMS 'DUN PA DE LAS BZLOG PA'I
PHYIR 'DI GSUNGS SO, ,BCOM PA

@103A *, ,ZHES BSTAN PA LA JI LTAR 'DI DAG BCOM PA YIN ZHE NA,
SMRAS PA, CHOG MI SHES PA'I PHYIR DANG, MNOG CHUNG BA'I PHYIR
DANG, NYES PA MANG BAS SO, ,'DI NYID SMRAS PA, K'AR sh'A PA nA'I
CHAR BAB KYANG, ,ZHES BYA BA LA SOGS PA'I TSIGS SU BCAD PA BZHI
SMOS SO, ,RGYAL PO

NGA LAS NUS BRGYA BYIN BRGYA RTZA BCU BZHI'I TSE TSAD DANG MNYAM
PA SNYED DU LHA DANG MI'I BDE BA NYAMS SU MYONG NAS, DE'I THA MAR
RGYA CHER SMRAS PA, BDAG GIS NI SHIN TU YUN RING POR NYE BAR
LONGS SPYOD CING LHAG PAR ROL BAR BYAS KYANG 'DOD PA RNAMS KYIS
MA NGOMS TE, DE BAS NA, K'AR sh'A PA nA'I CHAR

BAB KYANG, ,ZHES BYA BA LA SOGS PA SMRAS SO, ,GZHAN DAG NA RE
MNYAN YOD NA BA KA ZHES BYA BA RAB TU BYUNG BA LA NI MNGON PAR MI
DGA' BA LA 'DOD PA DAG LA NI DGA' BAS DE DANG DGE SLONG DAG LAS
BRTZAMS TE DANG PO'I TSIGS SU BCAD PA GNYIS GSUNGS SO ZHES SO,
,DE DAG KYANG GCIG LA GCIG 'BREL

PA ZHES BYA BA NI 'DIR BSDUS PA'I DON TO, ,JI LTAR YANG 'DOD PA
RNAMS YONGS SU SHES PAR BYA BA NI CHOG MI SHES PA DANG, MNOG
CHUNG BA DANG, NYES DMIGS MANG BA'O, ,GAL TE 'DIR NGOMS PAR 'GYUR
NA NI MNOG CHUNG BA DANG NYES PA MANG DU ZIN KYANG NGOMS PAR
'GYUR BA'I PHYIR DON DU GNYER

BAR 'GYUR RO, ,YANG NA MNOG CHE BAR GYUR CING NYES PA MED NA
NGOMS PAR MI BYED DU ZIN KYANG BDE BA'I PHYIR DON DU GNYER BAR
BYA'O, ,YANG NA MNOG CHUNG BA YOD CING SDUG BSNGAL CHUNG BA YIN
YANG DE LTA NA YANG BDE BA'I PHYIR DON DU GNYER BAR BYA BA NYID
NA, GANG GI PHYIR 'DOD PA RNAMS NI NGOMS PAR MI

BYED PA DANG MNOG CHUNG BA DANG NYES PA MANG BA YIN TE, DE BAS NA
DE LTAR YONGS SU SHES PAR BYA'O, ,GANG RDZOGS PA'I SANGS RGYAS
DANG, NYAN THOS KYIS NI DE YUL DU MI BYED PAS GANG 'DOD PA LA MA
CHAGS PA'I PHAN YON RNAMS, DE'I 'BRAS BU NI MYA NGAN LAS 'DAS PA
LA MNGON PAR DGYES PA STE

DE 'DIR BSTAN PA YIN NO, ,K'AR sh'A PA nA'I CHAR BAB KYANG, ,ZHES
BYA BA LA, K'AR sh'A PA nA'I GZUGS BCOM PA'I TSONG GI THA SNYAD
LA DGONGS PA STE, GSER LA SOGS PA LAS BYAS PA'I PA nA'I BYE BRAG
GO, ,GZHAN DAG NA RE ZANGS MA'I PA nA'I TSAD K'AR sh'A YIN NO
ZHES ZER RO, ,DE DAG 'BAB PA

@103B NI CHAR TE RGYUN MI CHAD PAR 'BAB PA'O, ,DES KYANG SRED PA
DANG LDAN PA DAG 'DOD PAS NGOMS PA MED DO, ,JI SKAD DU BSHAD PA,
GANG LAS RNYED PA DE LA CHAGS, ,RNYED LAS CHAGS PA SKYE BAR
'GYUR, ,ZHES PA DANG, SRED PA'I DONG 'DI GTING MED DE, ,DGANG
DKA' CI YIS KHENGS PAR 'GYUR, ,GANG

ZHIG CHEN PO BLUGS GYUR KYANG, ,KHENGS MED GTING DU RGO BAR
'GYUR, ,ZHES SO, ,GZHAN DAG NA RE RIN PO CHE SNA BDUN GYI CHAR
YIN NO ZHES ZER TE, 'DI LTAR YANG RGYAL PO NGA LAS NU'I PHO BRANG
GI NANG DU ZHAG BDUN GYI BAR DU RIN PO CHE SNA BDUN GYI CHAR BAB
STE, RIN PO CHE MANG PO 'DIR THOB PAR GYUR PA'I

PHYIR K'AR sh'A PA nA NI DE MTSON PAR BYA BA'I PHYIR SMRAS PA YIN
NO, ,NGOMS PA NI SHIN TU SKOM PA DANG BRAL BA'O, ,GANG GIS MI
NGOMS SHE NA, SMRAS PA, 'DOD PA RNAMS KYIS TE GZUGS LA SOGS PAS
SO, ,NOR PHUN SUM TSOGS PA LAS NI 'DOD PA'I SRED PA 'PHEL BAR
BYED DO ZHES BSTAN PA YIN NO, ,MI

'GYUR ZHES BYA BA NI MED PA STE, SHES RAB NYID KYIS 'DIR NGOMS
KYI, ,'DOD PA'I YO BYAD YONGS SU GZUNG BAS NI MA YIN NO ZHES PA'I
DON TO, ,JI LTAR NA SHES RAB KYIS NGOMS SHE NA, DE BZHIN NYID YID
LA BYED PA'I PHYIR RO, ,DE LTAR NGOMS PAR MI BYED PA'I SKYON
BSTAN NAS GZHAN BSTAN PA'I PHYIR SMRAS

PA; 'DOD PA MNOG CHUNG ZHES BYA BA SMOS TE, DUG DANG 'DRES PA'I
KHA ZAS LTA BUR BDE BA CHUNG BA DANG, RMI LAM DANG 'DRA BA'I
PHYIR RO, ,NYES PA MANG BA ZHES BYA BA NI SDUG BSNGAL MANG PO
GANG LA YOD PA DE NI NYES PA MANG BA YIN NO ZHES TSIG RNAM PAR
SBYAR TE, GNOD PA MANG PO ZHES BYA BA'I DON TO, ,JI SKAD

BSHAD PA, GANG ZHIG RI RAB YUNGS 'BRU'I KHYAD PAR DANG, ,RGYA
MTSO'I CHE DANG THIGS PA'I KHYAD PAR DANG, ,BLO NGAN BZANG PO
GNYIS KYI BYE BRAG KYANG, ,MKHAS PAS BDE DANG SDUG BSNGAL DE LTAR
'DOD, ,CES SO, ,KHONG DU CHUD PA ZHES BYA BA NI DE BZHIN NYID
NGES PAR BYAS SHING TSUL SHIN TU RTOGS PA'O, ,

MKHAS PA NI BLO RNAM PAR GSAL BA'I PHYIR MI DGE BA LA SOGS PA LA
YANG DAG PAR YONGS SU BRTAGS PAS LAM GYI TSOGS LA 'JUG PA ZHES
BYA BA'I DON TO, ,DE LTAR RNAM PA GSUM GYIS 'DOD PA YONGS SU SHES
PAR BYAS NAS CI ZHIG CE NA, SMRAS PA, LHA'I 'DOD PA RNAMS LAS SO,
,ZHES BYA BA

@104A *, ,SMOS TE, LHA NYID YIN PAS LHA'O, ,DE'I 'DOD PA NI LHAG
PAR YID DU 'ONG BA STE, DE DAG LA MA 'ONGS PA'I NYES DMIGS MTHONG
BA'I PHYIR MKHAS PAS DE NAM YANG MNGON PAR MI 'THOB NA, MI'I 'DOD
PA RNAMS LA YANG LTA SMOS KYANG CI DGOS ZHES BYA BA NI YANG GI
SGRA'O, ,DE

DE LTAR 'DOD PA RNAMS LA NI MNGON PAR DGA' BA MED NA, GANG LA
MNGON PAR DGA' BAR 'GYUR BA YOD CE NA, SMRAS PA, SRED PA ZAD PAS
DGYES PAR 'GYUR, ,ZHES BYA BA SMOS TE MYA NGAN LAS 'DAS PAS MNGON
PAR DGYES PA ZHES BYA BA'I DON TO, ,CI THAMS CAD KYANG NGES PAR
'DOD PA DAG LA MI DGA'

ZHING SRED PA ZAD PAS DGA' BAR 'GYUR RAM ZHE NA, DE NI MA YIN TE,
SMRAS PA, RDZOGS SANGS RGYAS DANG NYAN THOS RNAMS, ,ZHES BYA BA
SMOS TE, DE NYID GCIG PU JI LTAR DGYES PAR 'GYUR GYI, GZHAN NI MA
YIN TE, 'DI LTAR PHYI ROL GYI DNGOS PO DAG LA 'DOD CHAGS DANG
BRAL BAR GYUR NAS

BSAM GTAN LA DGA' BAR GYUR PA'AM, YANG NA GZUGS MED PA LA DGA'
BA'O, ,PHYIN CI MA LOG PA'I CHOGS DES DE BZHIN NYID KYI DNGOS
PO'I DON MTHA' DAG RTOGS PAR BYA BA'I PHYIR RDZOGS PA'I SANGS
RGYAS SO, ,DE'I NYAN THOS NI, DE'I BKA'I RJES SU 'BRANG BA STE,
DE NYID LA YANG DAG PAR

RJES SU ZHUGS PA'I PHYIR RO, ,DE LA 'DI NI 'DOD PA RNAMS KYI RO
MYONG BAR BYED PA'I NYES DMIGS BSTAN PAS DE LAS BZLOG PA'I PHYIR
'DI GSUNGS SO, ,K'AR sh'A PA nA'I CHAR BAB PA NYI TSES MA NGOMS
PA MA YIN TE, GSER GYI RI BO THOB PAR GYUR KYANG 'DOD PA DAG GIS
NGOMS PA MA YIN NO ZHES BSTAN PA'I PHYIR

SMRAS PA, GANGS CAN ZHES BYA BA LA SOGS PA SMOS SO, ,BCOM LDAN
'DAS SHI LA BA TI ZHES BYA BA'I SH'AKYA RNAMS KYI GRONG RDAL NA
BZHUGS SO, ,DE NAS BCOM LDAN 'DAS 'DI SNYAM DU DGONGS TE, RGYAL
SRID NI NGES PAR GSAD PA DANG GSOD PAR BYED DU 'JUG PAS THOB PAR
BYA BA'O ZHES GSUNGS PA DANG, JI

TZAM NA BDUD 'ONGS TE ZHUS PA, BTZUN PA RGYAL SRID NI THOB PAR
BYA BA RDZU 'PHRUL GYIS TE, DE LTAR 'DOD PA'I RGYAL SRID DO,
,SDIG CAN CI'I PHYIR DE SKAD CES SMRA ZHES BKA' STZAL PA DANG,
BTZUN PA BDAG GIS NI BCOM LDAN 'DAS LAS MNGON SUM DU THOS SHING
BZUNG STE GANG LA LA ZHIG GIS RDZU 'PHRUL

@104B GYI RKANG PA BZHI KUN DU BSTEN PA DANG, BSGOMS PA DANG,
MANG DU BYAS PA DANG, 'DOD PAR BYAS PA DES NI RI GANGS CAN DANG
MNYAM PA'I GSER GYI RI BO LAS KYANG GROL TE DE YANG DE BZHIN DU
'GYUR GYI GZHAN DU MA YIN NO, ,BTZUN PA BCOM LDAN 'DAS NI RDZU
'PHRUL GYI RKANG PA BZHI DANG LDAN NO ZHES RGYA CHER

SMRAS TE, DE BAS NA BDAG DE LTAR SMRA'O ZHES PA DANG, JI TZAM NA
BCOM LDAN 'DAS KYIS TSIGS SU BCAD PA GNYIS PO 'DI GSUNGS SO, ,DE
LA 'DIR DANG PO'I TSIGS BCAD KYIS NI YANG DAG PAR BSTAN PA DANG,
YANG DAG PAR 'DZIN DU 'JUG PAR BYED PA YIN TE, DE LA 'DI JI LTAR
YANG DAG PAR BSTAN

PA YIN ZHE NA, 'DOD CING SRED PA'I NYES PA STE MANG ZHING MCHOG
TU GYUR PA THUN MONG MA YIN PA'I NOR RNYED PAR GYUR KYANG NGOMS
PA MED PA'I PHYIR RO, ,GANG LA YANG DAG PAR 'DZIN DU 'JUG PA YIN
ZHE NA, 'DOD CING SRED PA'I GZHIS NGAN PAR SPYOD PA LAS BZLOG PA
DANG, LEGS PAR SPYOD PA LA GZUD PA NI BSDUS

PA'I DON TO, ,RI BO YOD GYUR KYANG ZHES BYA BA NI TSOGS YOD PAR
GYUR KYANG YANG NGO, ,GANG GI ZHE NA, SMRAS PA, GSER GYI RI ZHES
BYA BA SMOS TE, 'DZAM BU CHU BO'I GSER GYI ZHES BYA BA'I DON TO,
,TSAD JI LTA BU ZHE NA, SMRAS PA, MNYAM PA NI 'DRA BA'O, ,GANG
DANG ZHE NA, GANGS CAN TE LHAG PAR KHA BA MANG

PO GANG LA YOD PA DE NI KHA BA CAN TE, DES NA RI CHEN PO DE DANG
NGO, ,'DIS NI NOR MANG PO RNYED PAS RNYED PA BSTAN TE, GSER GYI
ZHES BYA BA NI NOR YOD CING RNYED PAR GYUR PA'O, ,DE LTA MOD KYI
RI GANGS CAN DANG MNYAM PA'I GSER GYI PHUNG PO YOD PAR GYUR KYANG
TSIM PA MA YIN TE ZHES BYA BA SMOS TE, CHOG CING

NGOMS PAR MI 'GYUR RO ZHES BYA BA'I DON TO, ,SU ZHE NA, SMRAS PA,
GCIG KYANG ZHES BYA BA SMOS TE, GCIG KYANG SRED PA ZAD PAR MI
'GYUR NA MANG PO LTA CI SMOS, 'DIS NI THUN MONG MA YIN PA'I DUS
BSTAN TO, ,NOR DES ZHES BYA BA NI DE'I NOR RO, ,YANG NA 'DIS SHES
PA YIN PAS NOR DE BDE'O ZHES

RIG CING THOB PA DANG RJES SU MYONG BA NI NOR ZHES BYA BA'I DON
TO, ,GYIS LA ZHES BYA BA NI DE'I PHYIR ZHES BYA BA'I DON TE, GANG
GI PHYIR NGOMS PAR MI 'GYUR BA DE BAS NA 'DOD PA YONGS SU SPONGS
LA DGE BA GYIS SHIG CES BYA BA'I DON TO, ,GANG YIN ZHE NA, SMRAS
PA, RTOGS PA ZHES BYA BA SMOS TE,

@105A *, ,YON TAN DANG SKYON BRTAG PA LA MKHAS PA'O, ,DE LTAR
RTOGS PAR BYAS NAS CI ZHIG BYA ZHE NA, SMRAS PA, LEGS PAR SPYOD
CES BYA BA SMOS TE, LEGS PAR SPYAD PA LA 'JUG PAR GYIS SHIG PA
STE, LEGS PAR SPYAD PA LA 'JUG PAS LEGS PAR SPYOD PA NYID SPYAD
PAR BYA'I,

NOR LA CHAGS PA'I PHYIR SEMS CAN LA MI MTHUN PAR SPYAD PAR NI MI
BYA'O, ,SEMS CAN MTHA' DAG GI SPYOD PA NI LEGS PAR SPYOD PA LA
RAG LAS PA'I PHYIR RO, ,NYE DU MDZA' BSHES RTZA LAG NI, ,SDUG
BSNGAL BYUNG NAS LDOG PAR 'GYUR, ,GANG GIS LHAN CIG 'GRO 'GYUR
BA'I, ,DGE BA'I LAS NI BSTEN

PAR GYIS, ,ZHES SO, ,NOR RNYED PA'I CHED DU NGAN PAR SPYAD PA
SPYOD PA DAG DE LAS SKYO BA BSKYED PA'I PHYIR 'DI GSUNGS SO,
,GANG 'DI LTAR 'DOD PA RNAMS KYIS NYE BAR GTZES PA YIN NO ZHES
RTOGS PA DE NYID NI DE LAS 'DOD CHAGS DANG BRAL BAR 'GYUR RO ZHES
BSTAN PA'I PHYIR SMRAS PA, GANG DAG SDUG BSNGAL

ZHES BYA BA LA SOGS PA SMOS TE, 'DIR TSIGS SU BCAD PA PHYED DANG
POS NI 'DOD PA DAG LAS MA NYAMS NA SDUG BSNGAL GYI RGYU YIN PA'I
PHYIR SKYON BSTAN TE, GANG GI PHYIR 'DOD PA DAG YOD NA NI PHYIR
RGOL BA RNAMS DANG, MANG PO GSAD PA DANG BCING BA DANG SDUG
BSNGAL RNAM PA MANG PO 'THOB PAR 'GYUR RO, ,TSIGS BCAD

PHYED 'OG MAS NI 'DOD PA NYAMS PA LA LHAG PAR CHAGS PA'I SKYON
BSTAN TO, ,GANG GI PHYIR DE NYAMS NA NI ZUG RNGUS ZUG PA BZHIN DU
SDUG BSNGAL BAR GNAS SHING MYA NGAN DANG BCAS PA NI 'DI'I BSDUS
PA'I DON TO, ,GANG DAG CES BYA BA NI GANG LA LA'O, ,SHES PA ZHES
BYA BA NI RTOGS PA STE DE KHO NA NYID

MTHONG BA'O, ,CI ZHIG SHES PA YIN ZHE NA, SDUG BSNGAL ZHES BYA BA
NYE BAR LEN PA'I PHUNG PO LNGA STE, MDOR BSDU NA NYE BAR LEN PA'I
PHUNG PO LNGA NI SDUG BSNGAL LO ZHES GSUNGS PA'I PHYIR RO, ,SDUG
BSNGAL GSUM DANG LDAN PA YANG YIN TE, CI RIGS PAR THAMS CAD KYI
SDUG BSNGAL LA SBYAR TE JI SKAD DU

GSUNGS PA, SDUG BSNGAL GSUM DANG LDAN PA NI CI RIGS PAR THAMS CAD
LA SBYAR RO ZHES GSUNGS PAS SO, ,DE'I RGYUS ZHES BYA BA NI 'DI
LAS SKYES PA STE, RGYU MTSAN 'DI DANG 'DOD PA'I RGYUS, ,ZHES BYA
BA'I DON TE, SRED PA NI KUN 'BYUNG GI BDEN PA YIN NO ZHES PAS SO,
,'DOD PA LA ZHES BYA BA

@105B NI YUL DU GYUR PA LA STE, NAM YANG DGA' MI 'GYUR ZHES BYA
BA 'DI DANG SBYAR RO, ,DE DAG CES BYA BA NI SHES PA'O, ,NAM YANG
DGA' MI 'GYUR ZHES BYA BA LA, SDUG BSNGAL THAMS CAD KYI RTZA BA
'DOD PA YIN NO ZHES MKHAS PAS SHES PA YIN PA'I PHYIR RO, ,DES NA
'DOD PA MNYAM PA LA YANG SU ZHIG

KHYAD PAR DU DGA' BAR BYED DE, JI LTAR 'DOD CING SRED PA SKYED
PAR BYED PA'O, ,'DOD PA NYAMS PA LA YANG BDE BA YOD PAR 'GYUR RAM
ZHE NA DE YANG MED DE, CI'I PHYIR ZHE NA, SMRAS PA, 'JIG RTEN DAG
NA ZHES BYA BA SMOS TE, 'DOD PA'I 'JIG RTEN NYAMS PAR GYUR KYANG
MYA NGAN GYI ZUG RNGU SKYED PAR BYED PA DES MI

'DOD PA NYID KYI 'DOD PA'O, ,ZUG RNGUR 'GYUR BA'I RGYUR SHES PAR
BYAS NAS SO, ,'DOD PA'I 'DU SHES KYI YUL GYI DNGOS PO'I RGYU NI
NYE BAR LONGS SPYOD PA'I PHYIR SBYIN PA DANG YONGS SU GZUNG BA
BYAS PA YIN TE, 'DI LTA STE, PHA DANG, MA DANG, BU SMAD DANG,
BRAN PHO DANG, BRAN MO DANG, LAS BYED PA DANG, ZHO

SHAS 'TSO BA DANG, MDZA' BSHES DANG, BLON PO DANG, NYE DU DANG,
SNAG GI GNYEN MTSAMS DANG, RTA DANG, GLANG PO DANG, BA GLANG
DANG, RA LUG DANG, NOR DANG, 'BRU DANG, DBYIG DANG, GSER DANG,
BANG MDZOD DAG YONGS SU BSTZAGS PA YIN NO, ,DE NYAMS PA'I DUS NA
YANG SHIN TU MI BZAD

BA'I MYA NGAN GYI ZUG RNGU 'BYUNG BAR 'GYUR TE, DES NA 'DI 'DOD
CHEN CAN DAG LA ZUG RNGUR GYUR PA YIN NO, ,DE DAG CES BYA BA NI
ZUG RNGUR GYUR PA'I RGYU'O, ,BRTAN PA NI MKHAS PA'O, ,GDUL PHYIR
ZHES BYA BA NI BRAL BA DANG SPANG BA'I PHYIR RO, ,SLOB PAR BYED
CES BYA BA NI SPONG BAR BYED PA'I LAM LA BRTEN PA'O, ,

BSLAB PA GSUM NI GANG GI PHYIR LAM ZHES BRJOD DE, TSUL KHRIMS
DANG, TING NGE 'DZIN DANG, SHES RAB KYI PHUNG PO NI 'PHAGS PA'I
LAM DU GZUD PA'I PHYIR RO, ,'DOD PA LA MNGON PAR DGA' BA DANG,
'DOD PA LA LHAG PAR ZHEN PA RNAMS DE LAS 'DUN PA BZLOG PA'I PHYIR
'DI GSUNGS SO, ,YANG

GCER BU PA'I PHYOGS LA 'DI SKAD SMRA STE, BDE BA'I YO BYAD SPANG
BA'I SH'AKYA RNAMS LA NI 'DOD CHAGS DAG BRAL BA GA LA YOD CES
SMRA BA LA DE DAG 'DOD PA'I NYES DMIGS BSTAN PAS 'DOD CHAGS DANG
BRAL BAR 'GYUR GYI, YUL GYI BSNGAGS PA BRJOD PAS NI MA YIN NO
ZHES BSTAN PA'I PHYIR GSUNGS

@106A *, ,PA'O; ,'DOD PA'I TSOMS TE GNYIS PA'I RNAM PAR 'GREL PA
RDZOGS SO,, ,,SRED PA NYID DON DAM PAR 'DOD PA YIN GYI YUL NI MA
YIN NO ZHES NGES PAR BSGRUB PA'I PHYIR, ,DE'I 'OG TU SRED PA'I
TSOMS BKOD PA YIN NO, ,GANG GI PHYIR JI SKAD DU GZUGS LA

SOGS PA LA 'DOD PA'I SGRO BTAGS PA NI BRAM ZE'I KHYE'U LA ME'I
SGRO BTAGS PA LTA BU'O, ,'O NA, 'JIG RTEN SNA TSOGS GANG DE 'DOD
MIN GYI, ,ZHES BYA BA GONG DU BSTAN ZIN NA, JI LTAR DE'I DON DU
YANG 'DI'I DON LA 'BAD PAR BYA ZHE NA, DE NI DE LTA MOD KYI SKYES
BU'I 'DOD PA NI KUN DU RTOG PA'I 'DOD CHAGS

YIN NO ZHES BYA BA NI 'DI'I BSDUS PA'I DON DU BSHAD LA, ,DA NI
RGYA CHER DBYE BA BSHAD PA YIN TE, LUS CAN RNAM PAR RTOG PAS ZHES
BYA BA LA SOGS PA SMOS SO, ,'DI BYUNG BA'I GLENG GZHI NI BCOM
LDAN 'DAS KYIS DGE SLONG DAG GSUM PO 'DI DAG NI BYIS PA THOS PA
DANG MI LDAN PA SO SO'I SKYE BO'I SDIG

PA MI DGE BA LA RNAM PAR RTOG PA YIN TE, GSUM PO GANG ZHE NA,
'DOD PA'I RNAM PAR RTOG PA DANG, GNOD SEMS KYI RNAM PAR RTOG PA
DANG, RNAM PAR 'TSE BA'I RNAM PAR RTOG PA STE, GANG GI PHYIR BYIS
PA NI NGAN PAR BSAM PA SEMS SO ZHES RGYA CHER BSHAD DO, ,'PHAGS
PA LA NI DGE BA'I RNAM

PAR RTOG PA GSUM MNGA' STE, NGES PAR 'BYUNG BA'I RNAM PAR RTOG PA
LA SOGS PA'O ZHES BSTAN NAS TSIGS SU BCAD PA 'DI GNYIS GSUNGS SO,
,DE LA RE ZHIG DANG PO SMRAS PA, RNAM PAR RTOG PAS RAB BCOM PA,
,ZHES BYA BA NI 'DIR 'DOD PA'I SRED PA RGYU DANG BCAS PA 'PHEL
BAR BSTAN

TO; ,TSUL BZHIN MA YIN PA'I YID LA BYED PA DANG, BRJED NGAS PA
DANG, PHYIN CI LOG GIS DE 'PHEL BAR 'GYUR TE, RGYU GSUM PO 'DI
DAG 'DIR GO RIMS BZHIN DU STON PA YIN NO, ,MI 'DRA BAR RTOG PAS
RNAM PAR RTOG PA STE, TSUL BZHIN MA YIN PA YID LA BYED PA DANG
MTSUNGS PAR

LDAN PA'I KUN DU RTOG PA'O, ,DES BCOM PA NI RTOG PA DANG DBANG PO
BYAS PA STE, JI SKAD DU GSUNGS PA, JI LTAR RNAM PAR RTOG PAS RAB
TU BCOM PAR 'GYUR ZHE NA, SNGAR THOS PA DANG SNGAR SPYAD PA'I
'DOD PA RNAMS LA TSUL BZHIN MA YIN PAR YID LA BYED DE, DGE BA'I
RNAM PAR RTOG PAS RNAM

@106B PAR RTOG PAR MI BYED DE SDIG PA LA ZHEN CING GNAS PA'O ZHES
SO, ,LUS CAN ZHES BYA BA NI LUS DE GANG LA YOD PA STE SEMS CAN
ZHES BYA BA'I DON TO, ,PHYI ROL GYI DNGOS PO RTZIG PA LA SOGS PA
LA NI SRED PA MED PA'I PHYIR RO, ,CI 'DI LA LOG PA'I RNAM PAR
RTOG PA TZAM GYIS SRED PA 'PHEL BAR 'GYUR

RAM ZHE NA, SMRAS PA, DE NI MA YIN TE, 'ON KYANG 'DOD CHAGS MI
BZAD CES BYA BA SMOS TE, 'DOD CHAGS DRAG PO GANG LA YOD PA DE NI
ZHES BYA BAR TSIG RNAM PAR SBYAR RO, ,'DOD PA'I 'DOD CHAGS BAG LA
NYAL GYI RGYU NYE BAR BSAGS SHING GNYEN PO MA BSTEN PAS SO, ,DE'I
GNYEN PO LUS

LA SOGS PA'I RNAM PA DRAN PA'O, ,JI LTAR 'DOD CHAGS MI BZAD PAS
'GYUR ZHE NA, SNGAR SKYE BA GZHAN DAG TU 'DOD PA'I 'DOD CHAGS KUN
DU BSTEN PA DANG, BSGOMS PA DANG MANG DU BYAS PA DE'I RGYUS 'DI
YIN NO, ,DE LTA MOD KYI TSUL BZHIN DU YID LA BYAS PAS SEMS KYI
'DOD CHAGS RJES SU

SEL BAR BYED DO ZHES BYA BA'I TSIG GIS SO, ,GTZANG BAR RJES SU
LTA BAS ZHES BYA BA NI KHA DOG DANG DBYIBS DANG REG PA DANG NYE
BAR SPYOD PA LA SDUG PA DANG GTZANG BA STE, DE LTAR RJES SU LTA
ZHING DMIGS PA'I TSUL GANG LA YOD PA DE NI GTZANG BAR LTA BA STE,
DE'I PHYIR GSUNGS PA, JI LTAR GTZANG BAR

RJES SU LTA BAS YIN ZHE NA, DBANG PO SDOM PAS NYE BAR MI GNAS PA
DES BUD MED MTHONG BAR GYUR NA DRAN PA RTZE GCIG PAS CHAGS PAR
'GYUR TE, TSUL BZHIN MA YIN PAS GTZANG BA'I MTSAN MAR NYE BAR
'DZIN TE, GZHI DES NA LUS MNGON PAR GDUNG BA DANG, SEMS MNGON PAR
GDUNG BAR

BYED PA YIN NO ZHES SO, ,DE LTAR GYUR PA'I LUS CAN 'DI LA NI 'DOD
CHAGS PHYIR ZHING RAB TU 'PHEL BAR 'GYUR TE, 'DOD PA'I 'DOD CHAGS
SHAS CHER 'PHEL BAR 'GYUR RO, ,RTAGS RNAM PA LNGAS SRED PA 'PHEL
BAR RIG PAR BYA STE, 'DOD CHAGS KYI YUL CHUNG BA LA YANG 'DOD
PA'I 'DOD

CHAGS MI BZAD PAS KUN NAS DKRIS SHING LHAG PAR CHAGS PAR 'GYUR NA
GYA NOM PA LA LTA SMOS KYANG CI DGOS, CHOS MA YIN PAS GANG LONGS
SPYOD MANG PO YANG DAG PAR LEN PA YIN TE, CHOS NI MA YIN NO,
,LONGS SPYOD SHIN TU MANG PO KUN DU 'DZIN PAR 'GYUR TE, DE MI
GCES SHING DGOS

@107A *, ,PA MED PA'I DNGOS PO YANG 'DOR BAR MI BYED NA, GCES PA
LTA SMOS KYANG CI DGOS, DGOS PA CHUNG ZHING NGAN DON TZAM GYI DON
DU YANG NGAN PAR SPYOD PA MANG PO SPYOD NA, DGOS PA CHEN PO LA
LTA SMOS KYANG CI DGOS, LEGS PAR SPYOD PA CHUNG DU YANG DE'I SEMS
BSGRUB CING

'JUG PAR MI DGA' NA, CHEN PO LA LTA SMOS KYANG CI DGOS, MYA NGAN
LAS 'DAS PA THOS PAR YANG MI 'DOD NA, THOB PAR BYA BA LTA CI SMOS
PA STE, GANG DE LTA BUS NI SRED PA 'PHEL BAR 'GYUR RO, ,DE YIS
DAM POR BYED CES BYA BA NI DE NYID KYIS LUS CAN LA 'CHING BA DAM
POR BYED DO, ,GANG GI PHYIR DAM

POR BYED PA NI 'BAD PAS KYANG DGROL BAR DKA' BA'I PHYIR RO, ,RNAM
PA GSUM GYIS NI 'CHING BA DAM PO NYID DU 'GYUR TE, SHIN TU SRA BA
DANG, REG NA SDUG BSNGAL BA DANG, DUS YUN RING DU 'BREL PA'O, ,DE
LA MTHONG BA'I CHOS LA NGAN PAR SPYOD PA'I RTZA BA NI CHAGS PA
DANG ZHE SDANG DANG GTI MUG GO, ,DE NI

SHIN TU SRA BA'I 'CHING BAR RIG PAR BYA'O, ,DMYAL BA LA SOGS PA'I
NGAN SONG DU SKYE BAR RIG NA SDUG BSNGAL BA NYID DU RIG PAR
BYA'O, ,YUN RING POR 'KHOR BA NA GNAS PA NI DUS YUN RING PO DANG
'BREL PAR BLTA'O, ,RANG GI 'CHING BA ZHES BYA BA NI RANG GI RGYUD
LA GNAS PA'I SRED PA 'CHING BA'I

GNAS SKABS SO, ,YANG NA SDUG BSNGAL GYI 'CHING BA YIN TE, GANG GI
PHYIR SRED PA 'PHEL BA LAS SKYE BA LA SOGS PA'I SDUG BSNGAL LAN
DU MAR 'BYUNG BA'I PHYIR RO, ,DE LA 'DI NI SRED PA'I SKYON BSTAN
PAS DE NGES PAR SPANG PA'I PHYIR GSUNGS SO, ,SRED PA SPONG BA'I
GZUGS NYE BAR BLANG BA NYID DU

STON PA'I PHYIR SMRAS PA, ,GANG DAG RNAM RTOG NYE BAR ZHI DGA'
ZHING, ,ZHES BYA BA LA SOGS PA SMOS SO, ,'DI'I DON NI TSIGS SU
BCAD PA SNGA MA'I GNYEN PO NYID DU SHES PAR BYA'O, ,GANG GIS 'DOD
PA LA SOGS PA'I RNAM PAR RTOG PA NYE BAR ZHI BAR BYAS PA DE NI
RNAM PAR RTOG PA NYE BAR ZHI BA STE, NGES

PAR 'BYUNG BA LA SOGS PAR RTOG PA'O, ,DE LA GANG DAG DGA' BA NI
MGU BA YANG DAG PAR SKYES PA STE, JI SKAD DU BSHAD PA, 'DOD PA'I
RNAM PAR RTOG PA SKYES PAS YONGS SU MA BSGOMS SHING SPANGS PA
DANG, BSAL BA DANG NGES PAR BYAS PA'O ZHES SO, ,MI SDUG BSGOM PAR
BYED CES BYA BA NI LUS KYI RNAM

@107B PAR 'GYUR BA STE RNAM PAR BSNGOS PA DANG, RNAM PAR RUL PAR
NANG DU DMIGS PA GANG YIN PA'I YID LA BYED PA DE NI SDUG PA DANG
DMIGS PA YIN PA'I PHYIR MI SDUG PA ZHES BRJOD DE PHYIN CI MA LOG
PAR DE BSGOM ZHING YANG DANG YANG DU MNGON DU BYED PAS SO, ,RTAG
TU DRAN PA ZHES BYA BA NI DUS THAMS CAD DRAN PA

LA GNAS PA STE, 'DOD CHAGS KYI 'JIGS PA NI DUS THAMS CAD DU DRAN
PA LA NYE BAR GNAS SHING BSGOM PAR BYA STE BAR CHAD MED PAR BYED
PA DANG, SKYO BA MED PA'I BRTZON 'GRUS KYIS DE LTAR 'DI LA 'DOD
CHAGS KYIS SKABS RNYED PAR MI 'GYUR RO, ,DES DE LTAR LDAN PAR
BYAS NAS NI YUN RING POS NGES

PAR SRED PA SPONG BAR 'GYUR TE, DE NYID BSTAN PA'I PHYIR SMRAS
PA, ,DE YIS SRED PA ZHES BYA BA SMOS TE, MNYAM PAR MA BZHAG PA'I
SA LA BYE BRAG MED PAR BSTAN PA'O, ,DE YIS DE LTAR YANG DAG PAR
LDAN PAR BYAS PAS RNAL 'BYOR SPYOD PAS JI SRID DU MA SPANGS PA DE
SRID DU DE DAG RUL BAR BYED PA NI DE NYID

NYAM CHUNG BAR BYED PA STE SPONG ZHING DGAG PAR NUS PA'O, ,SRED
PA SPANGS PA'I THABS LA GZUD PA'I PHYIR 'DI GSUNGS SO, ,SRED PA
MA SPANGS PA DAG LA NI RGA BA DANG 'CHI BA LA SOGS PA'I SDUG
BSNGAL 'BYUNG BAR 'GYUR RO ZHES BSTAN PA'I PHYIR SMRAS PA, ,'DOD
PA MUN NAG 'DRA BAS G-YOGS, ,ZHES

BYA BA LA SOGS PA SMOS SO, ,DE NAS BCOM LDAN 'DAS SH'AKYA BZANG
LDAN LA SOGS PA GDUL BA'I DUS LA BAB PAR MKHYEN PA DANG, GZHAN
YANG KHYAD PAR DU 'PHAGS PA DAG RAB TU BYUNG BAR BYA BA'I PHYIR
CHU BO NAS RGYU ZHING GSHEGS PA LAS CHU BO'I 'GRAM ZHIG NA SKYE
BO'I TSOGS CHEN PO DGA' STON GYI

DUS ZHIG LA BAB STE, GAR DANG GLU LA SOGS PA LEN PA DE DANG NYE
BA ZHIG NA NYA MANG PO ZIN PA DANG, BA'I TSOGS KYI RJES SU 'O MA
LA SRED PA'I BE'U MANG PO DAG 'BRENG BA GZIGS TE YANG DGE SLONG
RNAMS LA BKA' STZAL PA, DGE SLONG DAG 'JIG RTEN NI 'DOD PAS
LDONGS PA YIN TE, 'DOD PA'I DRA

BAS G-YOGS PA'O ZHES RGYA CHER BKA' STZAL TE, TSIGS SU BCAD PA
'DI GNYIS GSUNGS SO, ,'DIR BSDUS PA'I DON NI KUN 'BYUNG GI BDEN
PA RNAM PA LNGA DANG, SDUG BSNGAL GYI BDEN PA RNAM PA GNYIS BSTAN
PA YIN TE, RNAM PA LNGA GANG ZHE NA, DA LTAR BYUNG BA'I YUL LA
CHAGS PA DANG, 'DAS PA'I

@108A *, ,YUL LA RJES SU MYONG NAS CHAGS PA'I KUN DU RTOG PA
DANG, MA 'ONGS PA'I YUL LA 'DOD PA DANG, DE RNAMS SKYES PA LA
LHAG PAR ZHEN PA DANG, DE YANG DGE BA BYED PA LA RANG DBANG MED
PAR BYED PA'O, ,RNAM PA GNYIS GANG ZHE NA, DA LTAR BYUNG BA'I
GNAS PA GZHAN DU GYUR PA'I RGA BA

DANG; RIS MTHUN PA'I RGYUN CHAD PA STE 'CHI BA'O, ,'DOD PA MUN
GNAG DANG 'DRA BAS G-YOGS PA NI ZLAS DBYE BA'O, ,DE LA 'DOD PA NI
KUN DU RTOG PA'I 'DOD CHAGS TE, SKYES BU'I 'DOD PA NI 'DOD PA'I
'DOD CHAGS SO ZHES PA'I TSIG GIS SO, ,MUN PA NI DES 'DOD PA'I
SKYON MI SHES PA DANG, CHOS DANG

CHOS MA YIN PA MI SHES PA'I PHYIR TE, JI SKAD DU BCOM LDAN 'DAS
KYIS MUN NAG GIS LDONGS PAR 'JUG PA YIN TE, LDONGS PAS 'JUG PA
GANG YIN PA'I SKYES BU NI 'DOD CHAGS DANG LHAN CIG PA YIN NO ZHES
GSUNGS SO, ,'DOD PAS KYANG DRA BAS NYA'I TSOGS BZHIN DU RNAM PAR
RTOG PA RNAM PA MANG PO DANG LDAN

PAS KUN NAS G-YOGS PA DANG, YONGS SU MKHYUD PAR BYED PA DE 'DOD
CHAGS CAN GYI RGYUD LA'O, ,GANG DU RJES SU MYONG BA'I YUL LA 'DOD
CHAGS SHING DE NYID LA RNAM PA MANG PO'I SGO NAS KYANG 'DOD CHAGS
KYIS KUN DU RTOG PAS SO, ,SRED PA'I DGAB PAS BKAB PA DANG, ,ZHES
BYA BA NI DA LTAR BYUNG BA DANG

'DAS PA'I SRED PA BSHAD NAS, 'DIS NI MA 'ONGS PA LA DMIGS PA'I
SRED PA BSHAD DE, SRED PA NI SEMS CAN GYI RGYUD LA DGAB PA'AM
SGRIB PA LTA BU YIN TE, NYI MA'I 'OD ZER SPRIN LA SOGS PAS BKAB
PA LTA BU'O, ,DES BKAB PA NI BSGRIBS PA STE 'DOD PA LA SRED PA DE
NYID KYIS MA 'ONGS PA'I

DUS LAS BRTZAMS NAS DE'I SKYON BSTAN PA YIN TE, GANG GI PHYIR YID
LA YANG THAR PA 'DOD PAR MI BYED NA, DE THOB PA'I CHED DU BRTZON
PAR BYED PA LTA SMOS KYANG CI DGOS, BAG MED PA NI BAG MED PA'I
GNAS SO, ,DE'I PHYIR DE LTAR GYUR PA'I RGYUD 'DOD PA DAG LAS
BYANG SEMS BSRUNG LA NGAN PAR SPYOD

PA DANG DES BSGOM PA LAS SEMS BSRUNG BA YIN NO, ,DE YANG DE LTA
BUR GANG ZAG NYON MONGS PAS RANG DBANG MED PAR BYED PA'I PHYIR
BCINGS PAR GYUR PA YIN TE, DE NYID SMRAS PA, 'CHING BAS BCINGS PA
DAG CES BYA BA SMOS TE, 'DI LA BCINGS PA YIN PAS 'CHING BA STE,
'KHOR BA'I BTZON RAR

@108B ZHES BYA BA'I DON TO, ,SRED PA'I 'CHING BA DES 'DOD PA CAN
BCINGS PA YIN NO, ,JI LTA BU YIN ZHE NA, SMRAS PA, TSED MAR CHUD
PA'I NYA DANG 'DRA, ,ZHES BYA BA SMOS TE, NYA NI CHU'I NANG DU
SPYOD PA'I SROG CHAGS NYA NYID DO, ,TSED MA NI RGYA STE DRA BA
ZHES BYA BA'I DON TO, ,DER CHUD PA NI DE'I KHA DANG NANG DU'O, ,

GZHAN DAG NI CHU DE'I NANG NA GNAS PA'I CHU SRIN KUM BI RA LA
SOGS PA'I RIGS DE DAG GI KHAR CHUD PA'I NYA JI LTA BA BZHIN NO
ZHES 'CHAD DO, ,GZHAN DAG NI LCUG MA LAS BYAS PA'I NANG YANGS
SHING SPUN LA SOGS PAS BAR TSAG DAM PA KHA YOD PA NYA'I RIGS
'DZIN PAR BYED CING 'CHING BA NI TSED MA YIN NO

ZHES ZER RO, ,JI LTAR NYA DER 'DZIN PAR BYED PA DE BZHIN DU NYON
MONGS PA'I DBANG DU GYUR PA YANG 'KHOR BA'I NANG NAS MI 'BYUNG
BA'I TSUL GYIS SO, ,DER BCINGS PA LA RE ZHIG RGYUN MI 'CHAD PAR
BDE BA KHYAD PAR CAN THOB PA YIN NAM ZHE NA, SMRAS PA, RGA DANG
'CHI BA'I RJES SU 'GRO 'GYUR TE, ,ZHES BYA

BA YIN TE, RGA BA'I SDUG BSNGAL DANG 'CHI BA'I SDUG BSNGAL THOB
PAR 'GYUR RO ZHES BYA BA'I DON TO, ,RGA BA DANG 'CHI BA NI RGA
SHI STE, ZLAS DBYE BA GCIG TU BYAS PA'O, ,RJES SU 'GRO BA NI 'ONG
BAR 'GYUR BA DANG THOB PAR 'GYUR BA DE GANG DU RGA BA DANG 'CHI
BA YOD PA DER 'GRO BA 'DI DAG 'BRANG BAR 'GYUR RO, ,

JI LTA BUR ZHE NA, SMRAS PA, MA DRUNG NU ZHO 'DOD PA'I BE'U DANG
'DRA, ,ZHES BYA BA SMOS TE, BA'I BE'U NU ZHO 'THUNG BA 'O MA LA
SRED PA DE NI RTAG TU MA'I RJES SU 'GRO BA YIN TE, 'DIS NI 'DI'I
THAR PA RING DU GNAS PA STON PA YIN NO, ,SRED PA DANG LDAN PA
'KHOR BA'I BTZON RAR YONGS SU 'KHYAM PA DANG SDUG

BSNGAL NYAMS SU MYONG BA YIN PAS DE SPANG BA'I PHYIR 'DI GSUNGS
SO, ,'DIR RGA BA DANG 'CHI BA LA SOGS PA'I SDUG BSNGAL MYONG NAS
DER GNAS PA NI YANG MYONG BAR BYA BA MA YIN TE, MTHONG BA NYID DU
DUG GIS GNOD PA BZHIN NO ZHES MI BDEN PAR SMRA BA LA DE DGAG PA'I
PHYIR SMRAS PA, SKYES BU

ZHES BYA BA LA SOGS PA SMOS TE, DE NAS BRAM ZE ZHIG DGON PA'I
GNAS ZHIG TU LO BZHI BCUR TSANGS PAR SPYOD PA BYAS NAS BU MED PAS
NI GONG MAR 'GRO BA MED DO ZHES BSAMS TE CHUNG MA BLANG BA'I
PHYIR MNYAN YOD DU 'ONGS TE, DE LA DGOS PA'I NOR BSLANGS PA LAS
RGYAL PO GSAL RGYAL

@109A *, ,GYIS KHANG PA BRGYA BYIN PAR KHAS BLANGS TE, GZHAN DU
MA SLONGS SHIG CES SMRAS SO, ,RGYAL PO CHEN PO DE NI STZAL NA
GZHAN YANG KHANG PA BRGYA DANG STONG DANG GRONG GI PHYED NOR DANG
BCAS PA SLONG NGO ZHES SMRAS TE, YANG KHAS BLANGS SO, ,RGYAL PO
CHEN PO 'DI YANG STZAL

LAGS NA, GZHAN YANG BSLANG NGO ZHES SMRA BA DE DANG DE'I TSE
RGYAL BYED KYI TSAL DANG NYE BA NA NAGS STUG PO NA SPRE'U SHING
THOG 'DOD PA SHING NAS SHING DU RGYU BA LAS LTUNG STE SHI BAR
GYUR PA GZIGS NAS BCOM LDAN 'DAS DE NYID KYI TSE GTZUG LAG KHANG
DU GSHEGS TE, JI TZAM NA DUS DE'I GDUL BYA DAG

GI DBANG DU MDZAD NAS 'DI GSUNGS SO, ,CI RIGS PAR SRED PA 'PHEL
BAR 'GYUR BA DE'I SKYON GANG DER BSTAN PA YIN NO, ,SKYES BU ZHES
BYA BA NI MI STE DE'I TSE NYE BAR GNAS PA'I PHYIR RO, ,YANG NA
SEMS CAN TE DE'I RNAM GRANGS YIN PA'I PHYIR SEMS CAN GYI RGYU
NYID LA 'JUG GI ,GZHAN LA NI MA YIN NO, ,

JI LTA BU ZHE NA, SMRAS PA, BAG MED RAB TU SPYOD BYED PA ZHES BYA
BA SMOS TE, BAG MED PAR GYUR NAS RAB TU SPYOD PAR BYED PA STE,
DE'I DBANG PO MA BSRUNGS PAS YUL DAG LA SPYOD PAR GYUR PA ZHES
BYA BA'I DON TO, ,SRED PA 'PHEL 'GYUR ZHES BYA BA NI 'DOD PA'I
SRED PA DANG, YANG SRID PA'I SRED PA YANG

'PHEL BAR 'GYUR BA STE, YANG DANG YANG SHAS CHER SPYAD PA'I PHYIR
DANG, NGAN PAR SPYOD PA LHAG PAR SPYOD PA'I PHYIR RO, ,JI LTA BUR
'PHEL BAR 'GYUR ZHE NA SMRAS PA, 'KHRI SHING BZHIN DU ZHES BYA BA
SMOS TE, 'KHRI SHING RIGS MA LU TA ZHES BYA BA YOD DE, DE NI
SHING LA BRTEN NAS 'PHEL BAR 'GYUR GYI,

MA BRTEN PAR NI MA YIN TE, SHING DE NYID LA YANG GNOD PAR BYED
DO, ,DE BZHIN DU SRED PAS BAG MED PAR SPYOD PA LA BRTEN NAS 'PHEL
BAR 'GYUR TE, DE NYID KYIS GNOD PAR YANG BYED DO, ,YANG JI LTAR
YANG GNOD PAR BYED CE NA, SMRAS PA, DE YIS 'KHOR BAR 'KHYAM ZHES
BYA BA SMOS TE,

SRED PA 'PHEL BA DE NYID KYIS GANG GI PHYIR 'KHOR BAR 'KHYAM PA
YIN TE, 'KHOR BAR 'KHOR BA'I PHYIR SHIN TU GNOD PA YIN NO, ,YANG
DANG YANG DU ZHES BYA BA NI SO SO SO ZHES BYA BA'I DON TE, DE
DANG DE 'GRO BA SNA TSOGS PA DAG TU RNAM PA SNA TSOGS KYI RIM PA
LAS JI LTA BA BZHIN DU BSGRUBS PA

@109B ZHES BYA BA'I DON TO, ,GZHAN DAG NA RE YANG DANG YANG ZHES
BYA BA'I DON TO ZHES KYANG BRJOD DO, ,DE LA 'DIS NI 'DI'I 'KHOR
BA RING BA NYID DU STON TO, ,'BRAS BU 'DOD PA ZHES BYA BA NI
SHING TOG ZA BAR 'DOD PA STE, JI LTAR SPRE'U NAGS NA ZHES BYA BA
SHING STUG PO'I NANG DU SPRE'U LTOGS PA 'BRAS BU

'DOD PAS RGYUN MI 'CHAD PAR YANG DANG YANG KUN DU 'KHYAM PA DE
BZHIN DU BAG MED PA RAB TU SPYOD PAR BYED PA YANG SRED PA 'PHEL
BAS 'KHOR BAR 'KHYAM PAR 'GYUR RO, ,THAR PA 'DOD PAS BAG MED PA
RNAMS BAG YOD PA LA GZUD PA'I PHYIR 'DI GSUNGS SO, ,SRED PAR BYAS
PA NYID KYIS PHYIR ZHING YANG SKYE BA'I

KUN NAS NYON MONGS PA BSTAN PA'I PHYIR SMRAS PA, MI DAG DRAN PAR
BYED CES BYA BA LA SOGS PA'O, ,YUL KUN DU NA RGYAL PO KO RA BYA
RI DAGS BSHOR BA'I TSAL NA TSE DANG LDAN PA YUL 'KHOR SKYONG GNAS
TE, RGYAL PO DE YANG RE ZHIG CIG NA BTZUN MO'I 'KHOR DANG BCAS TE
DE LA SHIN TU MKHAS PA RNAMS KYIS

YONGS SU BRTAGS SHING SKYED MOS TSAL DU SONG STE RJES SU RGYU BA
LAS YUL 'KHOR SKYONG MTHONG STE MNGON PAR DGA' STE, DE NYID KYI
MDUN DU 'DUG CING GTAM RNAM PA SNA TSOGS PA BYAS NAS SMRAS PA,
GROGS PO BZHI PO 'DI DAG GI NYES PAS GNOD PAR GYUR NA NI DGE
SBYONG DANG BRAM ZE DAG KHYIM NAS KHYIM

MED PAR RAB TU BYUNG BAR 'GYUR TE, 'DI LTA STE, SKYE BA DANG, RGA
BA DANG, NA BA DANG, NYE DU'I LONGS SPYOD YONGS SU NYAMS PA'O,
,YUL 'KHOR SKYONG KHYOD NI DA RUNG 'DI DAG MA NYAMS PA STE, LO NI
NYI SHU'AM NYI SHU LAS LHAG PA TZAM LON NA CI'I PHYIR RAB TU
'BYUNG ZHES SMRAS PA LAS, RGYAL PO CHEN PO DANG

DE GNYIS LA BCOM LDAN 'DAS KYIS KHYIM PA'AM RAB TU BYUNG BAS GNAS
LNGA LA SO SOR BRTAG PAR BYA ZHES RGYA CHER TSIGS SU BCAD PA 'DI
GSUNGS SO, ,DRAN PAR BYED PAS NA DRAN PA STE, DRAN PA DANG
MTSUNGS PAR LDAN ZHING LHAG PAR GNAS PA ZHES BYA BA'I DON TO,
,'DI NI SNGAR RJES SU MYONG BA'I YUL

LA SRED PAR BYED PA BSTAN TO, ,DANG GI SGRA NI BSDU BA'I DON TO,
,'DI DANG 'OG NAS BRJOD PA MANG NGO, ,CHAGS BYED DANG ZHES BYA BA
'DIS NI DA LTAR BYUNG BA'I YUL LA LHAG PAR CHAGS PA'I TSUL GYIS
SRED PA BSTAN TO, ,NYE BAR LONGS SPYOD PA NI CHAGS PAR 'GYUR
BA'O, ,YID BDE BA DANG ZHES BYA BA NI

@110A *, ,SHIN TU BSNGAGS PA'I YID GANG YIN PA DE NI YID BDE BA
STE, NYON MONGS PAS MI DGA' BA MED PA'O, ,NYE BAR LONGS SPYOD PA
NA MNGON DU PHYOGS PA DANG, 'THOB PA LA MNGON PAR PHYOGS PA'I YUL
LA YID BDE BAR 'GYUR BA STE, 'DIS NI MA 'ONGS PA'I YUL LA DON DU

GNYER BA'I TSUL GYIS SRED PA BSTAN TO, ,DE'I PHYIR 'DAS PA'I DUS
LA NI DRAN PA DANG LDAN PAS 'JUG GO, ,DA LTAR BYUNG BA'I YUL LA
NI CHAGS PA'I NGO BO NYID DO, ,MA 'ONGS PA LA NI DGA' BA DANG
LDAN PAS 'JUG STE, DGA' BA MNGON DU 'GRO BA'I YID BDE BA'O ZHES
BRJOD DO, ,SDUG BSNGAL DANG NYE BAR

GNAS PA'I PHYIR DES NA DRAN PAR BYED CES BYA BA LA SOGS PA BSDU
BAR BYA BA YIN NO, ,GANG LA 'DI DAG 'GYUR ZHE NA, SMRAS PA, MI
DAG CES BYA BA SO SO'I SKYE BO LA STE, SKYE BA LA DGA' BA YIN PAS
SKYE BA'O, ,GANG DAG 'DI DAG YOD DE'I NYES DMIGS GANG YIN ZHE NA,
SMRAS PA, MI GANG RTAG TU ZHES BYA BA

LA SOGS PA SMOS TE, GANG YANG 'DAS PA'I BDE BA DRAN PA DANG, DA
LTAR BYUNG BA LA LHAG PAR ZHEN PAS CHAGS PA DANG, MA 'ONGS PA'I
BDE BA LA YANG RGYU MI 'CHAD PA'I MI DE NYID NI RGYUN MI 'CHAD
PAR SKYE BA DANG 'CHI BA LA SOGS PA MYONG BAR 'GYUR RO, ,GZHAN
DAG NA RE GANG LA 'DI DAG NYE BAR SPYOD PA

GANG YIN ZHE NA, ,SMRAS PA, ,GANG DAG SA TA SI TA ZHES BYA BA LA,
SA TA NI BDE BA MYONG BA'O, ,DE'AM DE LA SI TI NI CHAGS PA YIN
PAS SA TA SI TA STE SHIN PA NA DA NA ZHES SKAD KYI BYINGS LAS
BSTAN PA'I PHYIR RO, ,BDE BA GANG LA CHAGS PA YIN ZHE NA, SMRAS
PA, 'DI LTAR BDE BA 'DOD BYED PA, ,ZHES BYA

BA SMOS TE, BDE BA 'DOD PA'I TSUL GANG DAG LA YOD PA DE NI BDE BA
'DOD PAR BYED PA STE, BDE BA MYONG BAR 'DOD PA'I TSUL GANG LA BDE
BA MYONG BA'I 'DOD CHAGS LA LHAG PAR CHAGS PA DE NYID YANG BDE BA
MYONG BAR DON DU GNYER BAR BYED DE, DE NYID DRAN PAR 'GYUR BA YIN
NO ZHES BYA BA'I DON TO, ,DE LTAR

GYUR PA DES BYAS PA'I SKYON THOB PAR BSTAN PA'I PHYIR SMRAS PA,
DE NYID CES BYA BA NI DE NYID KYIS SO, ,SKYE DANG RGA BAR NYE BAR
'GRO 'GYUR ZHING, ,ZHES BYA BA NI SKYE BA DANG RGA BA NYID DU NYE
BAR 'GRO ZHING 'JUG PA STE, SKYE BA DANG RGA BA NYE BAR 'GRO BA
NI YUN RING POR SKYE BA DANG RGA BAR DANG 'GYUR RO ZHES BYA BA'I
DON TO, ,

@110B 'DIS NI BDAG NYID GRUB PAR BYAS PA DANG, BDAG NYID RNAM PA
'GYUR BAR BYAS PA'I SDUG BSNGAL NYID BSTAN TE, DUS GSUM LA DMIGS
PA'I NYON MONGS PA'I NYE BAR SPYOD PA'I DMIGS PA DANG, DE'I 'BRAS
BU RGA BA DANG 'CHI BA'I SDUG BSNGAL GYIS 'JIGS PA RNAMS SRED
PA'I RGYU SPANG BA LA GZUD PA'I

PHYIR 'DI GSUNGS SO, ,GZHAN DAG NI GLENG GZHI DANG TSIG MI MTHUN
PAR 'CHAD DO, ,RGYAL PO'I KHAB NA PHYIS KHUNG GI PHAG LAS BRTZAMS
NAS GSUNGS PA YIN TE, SKYE BA DANG CHAGS PAR BYED PA DANG, YID
BDE BA LA RTOG PAR BYED PA STE, DE LA SKYE BAR BYED PA NI 'DOD
CHAGS SKYE BA DANG, RTOG PAR BYED

PA'I YID DU 'ONG BA DANG, SEMS 'PHROG PAR BYED PA DANG, 'JAM
ZHING 'JAM PA'I TSIG ZUR GYIS SMRA BA LA SOGS PA'I NGAG GI SPYOD
PA ZHES BYA BA'I DON TO, ,YID BDE BA ZHES BYA BA NI MNGON PAR
'DOD PA'I LUS DANG NGAG GI SPYOD PA RJES SU DPAG PA DANG, YID LA
'DOD PA DANG RIG PA'O, ,DANG GI SGRA

GSUM NI BSDUS PA'I DON TO, ,SDIG PA NI MTHONG BA DANG DMIGS PA'O,
,GANG YIN ZHE NA, SMRAS PA, MI DAG CES BYA BA SMOS TE, SKYES PA
DANG BUD MED DE GANG GI PHYIR DE GNYI GA GCIG LA GCIG MNGON PAR
DGA' BA'O, ,DE LA RTOG PAR BYED PAS CI ZHIG TU 'GYUR ZHE NA,
SMRAS PA, RTAG TU BDE BA 'DOD

PAR BYED CES BYA BA STE, GANG BUD MED KYIS SKYE BO SKYES PA LA
CHAGS PA NI BUD MED DE NYID KYI MNGON PAR 'DOD PAS LTA BAR BYED
PA YIN TE, DE LA CHAGS PAS BDE BA'I KHYAD PAR 'DOD DE, DES MA
'ONGS PA'I DON DU GNYER ZHING CHAGS PAR 'GYUR BA YIN NO, ,DE
BZHIN DU SKYES BU BUD MED LA ZHES BYA BA LA

SOGS PA BRJOD PAR BYA'O, ,RTAG PA'I DNGOS PO YIN PAS RTAG TU STE,
SKYE BA DANG RGA BAR NYE BAR 'GRO BAR 'GYUR RO ZHES BYA BA 'DI
DANG SBYAR RO, ,DE NI 'KHOR BA NA YUN RING DU GNAS PA STE, LHAG
MA NI SNGA MA BZHIN DU, ,TSIG GNYI GA YANG 'GAL BA MED MOD KYI,
PHRAN TSEGS KYI SDE SNOD BRJOD PA

LAS NI SNGA MA BZHIN NO, ,DRI MA DANG BCAS PA'I SDUG BSNGAL LAS
'DUN PA BZLOG PA'I PHYIR 'DI GSUNGS SO, ,MKHAS PA NGES PAR BRTAGS
NA NI SRED PA NYID KYIS SDUG BSNGAL SKYED PA YIN NO ZHES RNAM PA
GZHAN GYIS BSHAD PA BSTAN PA'I PHYIR SMRAS PA, SKYE DGU SRED PA
RNAMS KYIS MDUN DU

@111A *, ,BDAR; ,ZHES BYA BA LA SOGS PA SMOS SO, ,YUL B'A R'A nA
S'I NA DGE SLONG RAB TU MANG PO DUR KHROD DU RGYU BA NA DE'I TSE
BYI BO BYED PA'I SKYE BO MANG PO KA RA B'I RA'I PHRENG BA MGO LA
BTAGS TE, GSHED MA BAS CA CO CHEN POS KHYER BZHIN DU BSAD DO, ,DE
DANG HA CANG YANG MI RING BA ZHIG NA RI BONG

GI RGYA BRKYANG PA GANG DU RI BONG MANG PO ZIN TE PHAN TSUN MCHOD
BAR GYUR KYANG MA THAR PA DAG MTHONG STE, YANG SNYING RJE SKYES
NAS 'DI SKAD DU GTAM DU BRJOD DE, RE ZHIG MI 'DI DAG NI NGAN PAR
SPYOD PA SPYAD PAS BSAD PA YIN NA, RI DAGS 'DI DAG NI SHIN TU
DKA' BA SPYOD DE RTZVA DANG CHU NYUNG ZAD TZAM LA SPYOD CING 'TSO
BAS

GNAS PAR BYED PA YIN NA, DE JI LTAR NYES PA MED PAR GSOD PAR BYED
CES SO, ,GNAS SKABS 'DI LTA BU DAG BCOM LDAN 'DAS KYIS GSAN TE
'DI GSUNGS SO, ,GZHAN DAG NI RGYAL PO'I KHAB NA BCOM LDAN 'DAS
DGE SLONG GI TSOGS KYIS YONGS SU BSKOR CING BZHUGS TE, PHYIS
KHUNG NA PHAG CIG

'GRE ZHING LDOG LA MNGON PAR DGA' BA DE'I DBANG DU MDZAD DE
GSUNGS PAS DES KYANG DE THOS TE SEMS MNGON PAR DAD NAS, DE NAS
SHI 'PHOS TE GSER GYI SA'I RGYAL PO'I RIGS SU SKYES TE, BDEN PA
MTHONG BAR GYUR TO ZHES ZER RO, ,DE LA 'DIR BSDUS PA'I DON NI
'KHOR BA'I RGYU DANG, 'KHOR BAR BYED

PA DANG SDUG BSNGAL MANG PO NYID DU BSTAN PA YIN TE, GANG KUN
'BYUNG GI BDEN PA NI SRED PA RNAMS KYIS MDUN DU BDAR ZHES BYA BA
'DIS BSTAN TO, ,KUN SBYOR RO LA DGA' BA ZHES BYA BAS NI 'KHOR BAR
BYED PA BSTAN TO, ,SDUG BSNGAL GYI BDEN PA YANG DANG YANG SDUG
BSNGAL THOB PAR 'GYUR ZHES BYA BA YIN

NO; ,SRED PA RNAMS KYIS MDUN DU BDAR BA NI MNGON PAR BRDAS PA
DANG ZIL GYIS NON PA'O, ,DE YANG GANG YIN ZHE NA, SMRAS PA, SKYE
DGU ZHES BYA BA SMOS TE, SRED PA RNAM PA SNA TSOGS DANG BCAS PA'I
SEMS CAN GYI 'JIG RTEN STON PA YIN NO, ,SO SO'I SKYE BO NI GANG
DANG GANG DU SKYE BA DE DANG DER SRED PA

RJES SU 'BRANG BA YIN TE, DES BSKUL NAS SDUG BSNGAL RJES SU MYONG
NGO, ,YONGS SU RGYUG PA ZHES BYA BA NI KUN NAS YONGS SU 'KHOR BA
YIN TE, 'GRO BA THAMS CAD SKYE BA THAMS CAD DU 'GRO BA YIN PA'I
PHYIR 'DIR DPE BSTAN PA, RI BONG BZHIN ZHES BYA BA SMOS TE, 'DI
GANG LA YONGS SU RGYUG PA YIN ZHE NA,

@111B RGYA GANG ZHES BYA BA SMOS TE, RI DAGS RNAMS YONGS SU GZUNG
BA'I DRA BA STE RGYA'O, ,JI LTAR RI BONG BDE BA LA SRED PAS 'ONG
BA DANG 'BROS PAR BYED NA YANG RGYA DE NYID DU 'JUG PAR BYED PA
DE BZHIN DU SKYE DGU BDE BA LA SRED PAS SDUG BSNGAL NYID LA YONGS
SU RGYUG PA YIN NO, ,DE NYID DU YONGS SU RGYUG

PAS RGYU GANG GIS CI ZHIG THOB PA YIN ZHE NA, SMRAS PA, KUN SBYOR
ZHES BYA BA SMOS TE, SRED PA'I KUN DU SBYOR BA LA BRTEN PA'I RO
NI KUN SBYOR RO'O, ,'DIR RO YANG BDE BA NYID DU RIG PAR BYA STE,
JI SKAD BSHAD PA 'DOD PA'I RO YANG GANG ZHE NA, GANG 'DOD PA'I
YON TAN LA BRTEN NAS SKYES PA'I YID BDE BA'I

BDE BA 'BYUNG BA YIN NO ZHES BYA BA STE, NYON MONGS PA'I BDE BA
ZHES BYA BA'I DON TO, ,DE LA DGA' ZHING LHAG PAR ZHEN PA NI SRED
PA'I KUN DU SBYOR BA LA BRTEN NAS BDE BA MYONG ZHING RJES SU
'KHOR BAR 'GYUR RO, ,DE YANG GANG ZHE NA, SMRAS PA, BYIS PA ZHES
BYA BA SMOS TE, KHYAD PAR DU 'DUN PA'I RGYU 'DIS BYAS PA STE,

MI SHES PA DAG DUG DANG 'DRES PA'I KHA ZAS LA DGA' BA BZHIN DU
GANG GI PHYIR DE DANG DE'I NYES DMIGS MA MTHONG BA'I RMONGS PA DE
YANG KUN SBYOR RO LA DGA' BA'O, ,DES NA YANG NGAN PAR SPYOD PA
RNAM PA MANG PO BYAS NAS YANG DANG YANG DU SDUG BSNGAL THOB PAR
'GYUR ZHES BYA BA YIN TE, LAN DU MAR NGAN

SONG NGAN 'GRO'I SDUG BSNGAL LAM BSAD PA DANG BCING BA DANG
BRDUNG BA LA SOGS PA'I SDUG BSNGAL LO, ,NGAN PAR SPYOD PAS BKAG
NA NI MI 'DOD PA MA LUS PA 'BYUNG BA MI 'THOB CING MI RNYED PA
YIN NO, ,DE LA 'DI NI SRED PA MANG ZHING 'KHOR BA LA MNGON PAR
DGA' BA'I GDUL BYA DAG LA 'KHOR BAS

SKYO BAR BYA BA'I PHYIR GSUNGS SO, ,SRED PA'I DBANG GIS SEMS CAN
'DI DAG DGA' BA DANG 'CHI BA'I RJES SU 'GRO BA YIN NO ZHES BSTAN
PA'I PHYIR SMRAS PA, SRED PA RNAMS KYIS MDUD PA'I ZHES BYA BA LA
SOGS PA SMOS SO, ,SRED PA NI RNAM PA GSUM STE, 'DOD PA'I SRED PA
DANG, SRID PA'I SRED

PA DANG; SRID PA MED PA'I SRED PA'O, ,ZHES BSTAN PA'I PHYIR TSIGS
SU BCAD PA GNYIS PO 'DI GSUNGS SO, ,GZHAN DAG NA RE GANG SU DAG
SDIG PA RNAM PA DU MA DANG MI DGE BA'I CHOS YANG DAG PAR 'BYUNG
BA DE THAMS CAD NI SRED PA'I KUN DU SBYOR BAS YIN TE, 'DI LTA
STE, MDOR BSDU BA'I PHYIR SRED

@112A *, ,PA'I KUN DU SBYOR BA NI DE RNAMS KYI NANG NAS MCHOG TU
BSHAD PA'I PHYIR RO ZHES ZER TE, DPER NA GANG LA LA ZHIG GIS
GLANG SNA PHUG NAS KHAL BKAL NA DES KHAL THAMS CAD 'DEGS SHING
KHAL GNAS PA YIN NO ZHES BRJOD DO, ,'DI LA BSDUS PA'I DON NI TSIG
RKANG DANG POS

NI SRED PA BSTAN TO, ,TSIG RKANG GNYIS PAS NI SRED PA'I LAS BSTAN
TO, ,LHAG MAS NI DE'I NYES DMIGS BSTAN TO, ,DE LA SRED PA RNAMS
ZHES BYA BA NI BDAG LA SRED PA'I PHYIR DE DANG 'BREL PA NI KUN
NAS NYON MONGS PA THAMS CAD DO, ,MDUD PA ZHES BYA BA NI BCING
ZHING GZHAN GYI DBANG DU BYAS PA STE,

'JIG RTEN 'DI NA SRED PAS 'KHOL BA'O ZHES MDO LAS GSUNGS SO,
,GZHAN DAG NA RE 'DOD PA'I SRED PAS MDUD PA YIN NO ZHES ZER RO,
,SRID DANG SRID MIN DAG LA SEMS CHAGS SHING, ,ZHES BYA BA NI
CHAGS PA'I SEMS GANG LA YOD PA DE NI SEMS CHAGS PAS SO, ,SRID PA
DANG SRID PA MA YIN

PA NI SRID DANG SRID MIN NO, ,GANG BDAG LA SRED PA DE LA BRTEN
NAS RTAG PAR LTA BA DE NI SRID PA LA CHAGS PA'I SEMS TE MNGON PAR
DGA' BA'O, ,GANG LA YANG CHAD PAR LTA BA DE NI SRID PA MED PA LA
SEMS CHAGS SHING MNGON PAR DGA' BA'O, ,'DIR SRID PA'I SGRA NI
KHAMS GSUM LA BRJOD DE,

'DIR SRID PA GSUM YANG 'DOD PA'I SRID PA DANG, GZUGS KYI SRID PA
DANG, GZUGS MED PA'I SRID PA'O ZHES MDO LAS GSUNGS SO, ,'DIR SRED
PA MA YIN PA'I SGRA NI SRED PA MED PA LA BRJOD DE, KHAMS GSUM GYI
RIS MTHUN PA MI RTAG PA'AM MED PA DE LA DMIGS PA'I SRED PA STE,
SRED

PA MED PA LA DGONGS SO, ,DE'I PHYIR GSUNGS PA, 'DI LA GCIG TU
SDUG BSNGAL LA SOGS PA DE NYID DU 'GYUR RO ZHES SMRA STE, KYE
MA'O BDAG NI CHAD PAR 'GYUR BA STE ZHIG NAS PHA ROL TU SKYE BA LA
SOGS PAR MI 'GYUR RO ZHES SMRA BA YIN NO, ,'DI LTAR GYUR PA LA
SKYON CIR 'GYUR ZHE NA, SMRAS PA,

BDUD KYI SBYOR BA DE ZHES SMOS TE, SRED PAS MDUD PA RNAMS SRED PA
GSUM DANG SRID PA MA YIN PA DAG LA SEMS CHAGS PA RNAMS KYI NYES
DMIGS BSTAN TE, 'DIS SBYOR BAR BYED PAS SBYOR BA STE 'CHING BA'O,
,DE DANG LDAN PA NI 'CHING BA'I SBYOR BA DANG LDAN PA'O, ,BDUD
KYI ZHES BYA BA NI NYON MONGS PA

@112B STE BDUD KYI 'CHING BAS BCINGS PA STE, DE THOS NA DE LAS
RGYAL BAR BYA BA'I LAS LA GZHAN GYI DBANG DU BYAS ZHES BYA BA'I
DON TO, ,BDUD KYI SBYOR BA DANG LDAN PA RNAMS LA NI SDUG BSNGAL
DANG BCAS PA DANG, 'JIGS PA DANG BCAS PA NYID DU BSTAN PA'I PHYIR
SMRAS PA, GRUB DANG BDE RNAMS DANG BRAL ZHING, ,

ZHES BYA BA SMOS TE, GRUB PA NI BDE BA DANG 'BREL PA'O, ,BDE BA
NI 'JIGS PA MED PA'O, ,GRUB PA DANG BDE BA MED PA NI GRUB PA DANG
BDE BA DANG BRAL BA STE, BRAL BA YOD PA DE NYID NI DE STE, SDUG
BSNGAL BA DANG 'JIGS PA YOD PA ZHES BYA BA'I DON TO, ,CI'I PHYIR
ZHE NA, DE NYID SMRAS PA, GANG GI PHYIR DE RGA BA

DANG 'CHI BA ZHES BYA BA SMOS TE, RGA BAS NI SDUG BSNGAL BA NYID
DANG, 'CHI BAS NI 'JIGS PA NYID BSTAN TO, ,RJES SU 'GRO 'GYUR TE
ZHES BYA BA NI THOB PAR 'GYUR BA DANG RJES SU 'BRANG BAR 'GYUR
PA'O, ,GANG GIS JI LTA BU ZHE NA, MA DRUNG NU ZHO 'DOD PA'I BE'U
DANG 'DRA, ,ZHES BYA STE, JI LTAR NU ZHO 'THUNG BA'I

BE'U 'O MA LA SRED PAS 'GRO BA DANG, DE LTAR RTAG TU RJES SU
'BRANG BA DE BZHIN DU SRED PA'I 'DUN PA YOD NA NI RGA BA DANG
'CHI BA DANG RJES SU MTHUN PAR 'JUG PAR 'GYUR ZHING RGA BA DANG
'CHI BA NYID KYI RJES SU 'GRO'I, MYA NGAN LAS 'DAS PAR NI MA YIN
NO, ,SRED PA'I NYES DMIGS BSTAN PAS DE SPANGS

PA LA GZUD PA'I PHYIR 'DI GSUNGS SO, ,SRED PA SPANGS PA LAS MYA
NGAN LAS 'DAS PA YIN NO ZHES BSTAN PA'I PHYIR SMRAS PA, 'DI NI
SRED PA DE 'DRA ZHES BYA BA LA SOGS PA SMOS SO, ,SRED PA RNAM PA
GSUM PO DE BKAG CING GTAN DU SPANGS PA DANG, DE SPANGS PA'I PHAN
YON RAB TU BSTAN PA NI 'DI'I

BSDUS PA'I DON TO, ,DE ZHES BYA BA NI GANG SNGAR BSTAN PA'I BDAG
LA SRED PA'AM 'DOD PA'I SRED PA'O, ,'DRA ZHES BYA BA NI KHYAD PAR
GYI DON TE, GANG DE LA RJES SU 'BRANG BA NI 'KHOR BA NYID KYI
RJES SU 'BRANG BA YIN LA GANG YANG DE SPANG BA NI MYA NGAN LAS
'DAS PA'I GRONG KHYER DU 'GRO BA YIN NO ZHES KHYAD PAR DU BYED
DO,,

SPONG BYED PA ZHES BYA BA NI RJES SU MTHUN PA'I GNYEN POS DE THOB
PA RGYUD LAS BSTZAL PA'O, ,'DI NA ZHES BYA BA NI BSTAN PA 'DI LA
STE, GZHAN DAG TU NI DE SPONG BA MED PA'I PHYIR RO, ,DE SPANGS NA
NI DE'I LAS MED PA YIN NO ZHES BSTAN PA'I PHYIR SMRAS PA, SRID
DANG SRID MIN DAG LA SRED BRAL ZHING, ,ZHES

@113A *, ,BYA BA SMOS TE, BRAL BA NI MI LDAN PA'O, ,SRED PA LA
MNGON PAR DGA' BA'I TSUL GANG LA YOD PA DE NI DE STE, GANG LA
SRED PA SPANGS PAR GYUR PA LA NI SRID PA DANG SRID PA MED PA LA
DMIGS PA'I MNGON PAR DGA' BA MED CES BYA BA'I DON TO, 'DIR GANG
GIS SRED PA SPANGS PAR BYAS PA'I

PHAN YON BSTAN PA'I PHYIR SMRAS PA, SRED PA ZIL GYIS GNON BYED PA
ZHES BYA BA LA SOGS PA SMOS TE, SRED PA'I KUN DU SBYOR BA THOB
PAR GTAN DU DRUNGS PHYUNG ZHING BCAD PA'I PHYIR TE, BKAG PA TZAM
GYIS SPANG BA NI MA YIN TE, GTAN DU BRAL BAR GYUR PA'O, ,DGE
SLONG ZHES BYA BA NI NYON MONGS PA THAMS CAD BCOM

PA'I PHYIR RO, ,LHAG MA MED PA ZHES BYA BA LA, GANG LA GRIB MA
YOD PA MA YIN PA DE NI LHAG MA MED PA STE, TSOR BA PO NYAMS PA
YIN NO, ,DE YANG RNAM PAR SHES PA'I SHING LA GRIB MA LTA BU NI
TSOR BA YIN NO ZHES KUN DGA' BO'I MDO'I TSIG GIS SO, ,DES NA GANG
GIS SRED PA PHYOGS GCIG SPANGS PAS NI DE'I

YAN LAG GI YONGS SU MYA NGAN LAS 'DAS PA LHAG MA DANG BCAS PAS
YONGS SU MYA NGAN LAS 'DAS PA STE, TSOR BA DANG BCAS PA'I RNAM
PAR SHES PA'I SHING YONGS SU MA BCAD PA'I PHYIR RO, ,GANG GIS
SRED PA THAMS CAD SPANGS PAS NI YAN LAG THAMS CAD KYIS YONGS SU
MYA NGAN LAS 'DAS PA STE, DE

NI LHAG MA MED PAS YONGS SU MYA NGAN LAS 'DAS PA'O ZHES BRJOD DE
TSOR BA DANG BCAS PA'I RNAM PAR SHES PA'I SHING NYID BKAG CING
GZHAN YANG MA SKYES PA'I PHYIR RO, ,SRED PA SPANGS PA'I PHAN YON
BSTAN PA'I PHYIR 'DI GSUNGS SO, ,SRED PA MA SPANGS PA DANG SRED
PA SPANGS PA'I NYES DMIGS DANG

PHAN YON GO RIMS BZHIN DU BSTAN PA'I PHYIR SMRAS PA, GANG ZHIG
'JIG RTEN ZHES BYA BA LA SOGS PA'I TSIGS SU BCAD PA GSUM SMOS SO,
,KHA CIG NI NYE SER SKYA'I DBANG DU MDZAD NAS 'DI GSUNGS SO ZHES
ZER RO, ,GZHAN DAG NA RE BCOM LDAN 'DAS DGON PA NA NYAN THOS KYI
TSOGS DANG DBYAR GYI DUS

SU LHAN CIG TU BZHUGS SO, ,JI TZAM NA BI RAN ZHES BYA BA'I
RTZVA'I RIGS 'PHEL ZHING RGYAS PA GZIGS TE, DGE SLONG SRED PA
SHAS CHE BA DAG GI DON DU 'DI GSUNGS SO, ,DGE SLONG DAG SRED PA
NI DRA BA DANG YUL LA SRED PA YIN TE, 'KHOR BA'I 'CHING BA YIN NO
ZHES BYA BA LA SOGS PA GSUNGS SO ZHES

@113B ZER RO; ,'DI LA BSDUS PA'I DON YANG 'DOD PA'I SRED PA'I
SKYON MTHONG BA'I CHOS 'DI NYID LA RNAM PA BZHI YOD DE ZHES BSTAN
TE, SHIN TU ZIL GYIS GNON PA DANG, DMIGS PA DMAN PA DANG, LAS LA
MNGON PAR DGA' BA DANG, ZIL GYIS GNON PAR DKA' ZHING MYA NGAN
'PHEL BA'O, ,DE'I PHYIR

DANG POR 'DOD PA'I SRED PA LA LHAG PAR BTANG SNYOMS KYI SEMS SU
'GYUR RO, ,DE NAS DMIGS PA DMAN PA DANG SDIG PA'I LAS LA MNGON
PAR DGA' BAR 'GYUR RO, ,DE NAS NGAN PAR SPYOD PAS SRID PAR 'GYUR
RO, ,DE NAS 'DOD PA'I DNGOS PO YONGS SU 'GYUR BAS MYA NGAN SHAS
CHER 'PHEL BAR

'GYUR RO, ,GANG ZHIG CES BYA BA NI SEMS CAN NO, ,'DIS ZHES BYA BA
NI 'DOD PA'I SRED PAS SO, ,KHOL BA ZHES BYA BA NI ZIL GYIS MNAN
PA'O, ,JI LTA BUR ZHE NA, SMRAS PA, BUD MED CES BYA BA SMOS TE,
DMAN PA'I DNGOS PO LA DMIGS PA'I PHYIR DANG, NGAN PAR SPYOD PA
BSKYED PA'I PHYIR DANG 'DOD PA'I

BDE BA RJES SU SPYOD PA NI DMAN PA NYID THA MAL PA ZHES BYA BA LA
SOGS PA'I MDO'I TSIG GIS SO, ,SRED PA ZHES BYA BA NI 'KHOR BA DON
DU GNYER BA'I LAS BSKYED PA'O, ,'JIG RTEN SPANG DKA' ZHES BYA BA
NI MU STEGS PA'I 'JIG RTEN TE, 'DI LA DKA' BAS SPANG ZHING DOR
BAS YOD PA DE NI SPANG BAR DKA'

BA'AM, 'DA' BAR DKA' BA'AM, DOR BAR DKA' BA ZHES BYA BA'I DON TO,
,BDAG MED PA'I 'DU SHES DE NI DE'I GNYEN PO YIN TE, PHYI ROL BAS
MI RTOG PA'I PHYIR RO, ,SANGS RGYAS KYI BSTAN PA LA NI 'DI SPANG
BAR DKA' BA MA YIN TE, PHYIN CI MA LOG PAS DE'I GNYEN PO DMIGS
PA'I PHYIR

RO; ,DE YI MYA NGAN 'PHEL BAR 'GYUR, ,ZHES BYA BA NI GANG GI
PHYIR DNGOS PO GANG LA 'DOD PA'I SRED PAS ZIL GYIS GNON PA NI
DNGOS PO DE MED CING RNAM PAR 'GYUR BA LAS LHAG PAR ZHEN PA'I
SKYES BU'I MYA NGAN TE, YID KYI GDUNG BA'O, ,'PHEL BAR 'GYUR BA
NI STZOGS PAR 'GYUR BA STE, JI SRID DU

GANG LA SRED PA'I DNGOS PO YOD PA DE NI GANG DAG RNAM PAR 'GYUR
BA DE SRID DU MYA NGAN 'PHEL BAR 'GYUR TE, 'DIR DPE BSTAN PA,
RTZVA LA CHAR PA BAB PA BZHIN, ,ZHES BYA BA SMOS TE, CHAR BAB PA
NI BRLAN PA DANG, CHUS BLUG PA'O, ,'DIR RTZVA NI BI RA NA ZHES
BYA BA'I RTZVA'I RIGS YOD DE, GANG GI RTZA BA

@114A *, ,AU SHIR YIN PA'O, ,DPER NA BI RA NA ZHES BYA BA'I RTZVA
LA JI LTAR CHAR BAB CING BRLAN PA DE LTA DE LTAR 'PHEL BAR 'GYUR
RO, ,DE BZHIN DU JI LTA JI LTAR RANG GI SEMS KYI RGYUD LA BRTEN
PA'I MYA NGAN GYI SA BON SRED PA 'PHEL BAR 'GYUR BA DE LTA DE
LTAR MYA NGAN 'PHEL BAR 'GYUR RO, ,SRED PA'I

SKYON BSTAN PAS DE SPANG BA LA GZUD PA'I PHYIR 'DI GSUNGS SO,
,DKAR PO'I PHYOGS KYI PHAN YON BSTAN PA'I PHYIR SMRAS PA, GANG
ZHIG 'JIG RTEN ZHES BYA BA LA SOGS PA SMOS SO, ,GANG GIS YANG
YANG SRED PA 'DIS 'KHOL BA DE ZIL GYIS MNAN PA DANG SPANGS PA
STE, BUD MED CES BYA BA LA SOGS PA'I RNAM PA'I DON

TO; ,DE YI MYA NGAN LDOG 'GYUR TE, ,ZHES BYA BA NI SRID PA SPANGS
PA'I GANG ZAG DE'I STE SEMS KYI GDUNG BA THAMS CAD SEL BA YIN NO,
,GANG LA JI LTA BU ZHE NA, SMRAS PA, PAD MA LA NI CHU YI THIGS PA
BZHIN, ,ZHES BYA BA STE, PAD MA ZHES BYA BA NI PU KA RA STE, JI
LTAR PAD MA'I 'DAB MA LA CHU'I THIGS PA BYUNG BA NI LDOG CING DE
DE'I NANG DU

'JUG PAR MI 'GYUR RO, ,DE BZHIN DU 'DOD PA'I SRED PA SPANGS PA
YANG SDUG PA RNAM PAR 'GYUR BA LAS GYUR PA'I MYA NGAN SEMS LA
'JUG PAR MI 'GYUR RO, ,'DOD PA'I SEMS SPANGS PA'I PHAN YON BSTAN
PA'I PHYIR 'DI GSUNGS SO, ,GANG GI PHYIR SRED PA 'PHEL BA LAS NI
PHUNG KHROL 'BYUNG BA YIN PAS DE SPANG

PA'I PHAN YON BSTAN PA'I PHYIR 'DI LTA STE, DE PHYIR JI SNYED CES
BYA BA LA SOGS PA SMOS TE, 'DIR BCOM LDAN 'DAS KYIS SNOD DU GYUR
PA LA BSTAN PA DANG, PHYOGS SU MA LHUNG BAS BSTAN PA DANG, YANG
DAG PAR BSGRUB PA BSTAN PA DANG, YANG DAG PAR BSGRUB PA'I PHAN
YON BSTAN PA YIN TE, DE'I PHYIR KHYED LA

ZHES BYA BA LA SOGS PAS NI SNOD DU GYUR PA BSTAN TO, ,DE'I PHYIR
JI SNYED CES BYA BA LA SOGS PAS DE'I PHYIR PHAN PA'I BSAM PAS
BSTAN PA'O, ,AU SHIR PHYIR NI ZHES PA DANG, SRED PA RTZAR BCAS
ZHES BYA BA LA SOGS PAS NI YANG DAG PAR BSGRUB PA BSTAN TO, ,SRED
PA DRUNGS NAS PHYUNG SHIG DANG, ,

ZHES BYA BA LA SOGS PAS DE'I PHAN YON BSTAN TO ZHES BYA BA NI
BSDUS PA'I DON TO, ,DE'I PHYIR ZHES BYA BA NI DE BAS NA STE, GANG
GI PHYIR SRED PA LA NI RJES SU 'JUG PA NI MA DAG PA YIN PAR SNANG
LA, DE SPANGS PA NI PHAN YON YOD PA NYID DE, DE'I PHYIR KHYOD
KYIS DE SPANGS PA LA 'BAD PAR GYIS SHIG PA'O, ,BRGYA LA DE LA

@114B BDAG CAG SKAL BA DANG MI LDAN PA YIN NO ZHE NA, SMRAS PA,
KHYOD LA ZHES BYA BA SMOS TE, KHYED CAG LA ZHES BYA BA'I DON TO,
,SMRA YIS ZHES BYA BA NI BSHAD DO ZHES BYA BA'O, ,CI ZHE NA SMRAS
PA, KHYED BDE SHOG CES BYA BA SMOS TE, KHYED CAG PHUN SUM TSOGS
PA DANG LDAN PAR GYUR CIG PA'O, ,'DI SKAD STON PA

YIN TE, KHYED CAG SNOD DU GYUR PA YIN PAS DES NA NGAS KHYED LA
SMRA BAR BYA STE, 'DI NI BDE BA YIN TE TSE DANG LDAN PA KHYED CAG
NYE BAR GNAS PA STE, 'DI LTA STE STON PA YANG MNGON SUM DU GYUR
LA KHYED CAG KYANG SRED PA GNYEN POS SPONG NUS PA YIN PAS SO, ,DE
LTA BU GANG YIN ZHE NA, SMRAS PA, JI SNYED BYA BA NI

TSAD JI TZAM PA STE, TSE DANG LDAN PA GANG KHYED CAG NYID DO,
,'DIR LHAGS PA ZHES BYA BA NI KHYED CAG NYE BAR GNAS SHING GAN DU
PHYIN PA STE, KHYED CAG THAMS CAD DO, ,GANG YIN ZHE NA, SMRAS PA,
SRED PA STE 'KHOR BA LA 'DOD CHAGS PA'AM, 'DOD PA'I 'DOD CHAGS
SO, ,RTZAR BCAS ZHES BYA BA NI RGYU DANG

BCAS PA STE, MA RIG PA DANG BCAS PA ZHES BYA BA'I DON TO, ,GANG
GI PHYIR SRED PA'I RTZA BA NI MA RIG PA'O, ,GZHAN DAG NA RE TSOR
BA YIN TE TSOR BA'I RKYEN GYIS SRED PA ZHES BYA BA'I MDO'I TSIG
GIS SO, ,RTZA BA DANG LHAN CIG PA YIN PAS RTZAR BCAS SO, ,BI RA
NA'I RTZA BA NI AU SHI RA STE DE LAS SKYES PA'I RTZVA'I

RIGS SO, ,AU SHI RA DON DU GNYER BA NI AU SHI RA'I PHYIR TE, DE
DGOS PA YOD PA'I PHYIR RO, ,GANG AU SHI RA 'DOD PA DE NI RTZVA BI
RA NA RTZA BA DANG BCAS PA GZHOR LA SOGS PAS DRUNGS NAS 'BYIN PA
DE BZHIN DU MA RIG PA DANG BCAS PAR SRED PA DRUNGS NAS PHYUNG NA
NYA SER SKYA BZHIN DU NYAMS PA THOB PAR MI 'GYUR RO, ,

DE BZHIN DU YANG DAG PAR BSGRUB PA'I PHAN YON SMRAS PA, SRED PA
DRUNGS NAS PHYUNG SHIG DANG, ,ZHES BYA BA SMOS TE, PHYUNG SHIG
CES BYA BA NI BTON PA'O, ,'DI RTZA BA NAS BTON PA GANG YIN PA DE
NI RTZA BA NAS PHYUNG BA'O, ,DE LTAR RTZA BA NAS BYUNG BAR GYUR
NA MYA NGAN MED CING ZHES BYA BA YIN TE, DE LTAR BYUNG BA'I DUS
NA

YANG YID GDUNG BA MED CING SDUG BSNGAL BA MED DO, ,'JIGS PA MED
CES BYA BAS NI MA 'ONGS PA'I DUS SDUG BSNGAL YANG MED PA NYID DO,
,GANG GI PHYIR SRED PA DANG BCAS PA RNAMS LA NI DA LTAR BYUNG
BA'I SDUG BSNGAL DANG MYA NGAN YOD PA YIN LA MA 'ONGS PA NA SDUG
BSNGAL BA STE 'JIGS PA YOD DO, ,GZHAN DAG

@115A *, ,NI GDUL BYA NYE BAR GNAS PA DAG LA TSIG RKANG DRUG GIS
YANG DAG PAR LEN PA DAG STE, RGAN PO DANG BAR MA DANG GSAR BU
RNAMS LA TSIG RKANG SNGA MA GNYIS KYIS NI YANG DAG PAR GZENGS
BSTOD CING YANG DAG PAR 'JUG PA DAG SPRO BA BSKYED PA'I PHYIR RO,
,TSIG RKANG PHYI MA GNYIS KYIS NI

YANG DAG PAR BSGRUB PA DAG LA PHYIN CI MA LOG PAR 'DZIN DU GZHUG
PA'I PHYIR RO, ,TSIG RKANG GSUM PA GNYIS KYIS NI YANG DAG PAR
BSGRUBS PA'I PHAN YON BSTAN PA NI BSDUS PA'I DON YIN NO ZHES ZER
RO, ,'DI NI SRED PA SPANG BA LA GZUD PA'I PHYIR GSUNGS SO, ,YANG
SRED PA SKYE BA NYID NI SKYON MA LUS PA'I DRA BA

YIN NO ZHES BSTAN PA'I PHYIR SMRAS PA, SKYES BU SRED PA ZHES BYA
BA LA SOGS PA SMOS SO, ,'DI'I GLENG GZHI NI BCOM LDAN 'DAS KYIS
JI LTAR SRED PA'I KUN DU SBYOR BA DANG GANG ZHIG MI LDAN PAR SEMS
CAN RNAMS YUN RING PO'I DUS SU 'KHYAM ZHING 'GRO BAR 'GYUR BA NI
NGAS GCIG KYANG MA MTHONG NGO ZHES BYA BA LA

SOGS PA GSUNGS NAS, TSIGS BCAD GNYIS GSUNGS SO, ,KHA CIG NI DGE
SLONG DAG 'JIG RTEN NI SRED PAS 'KHOL CING THUG PA MED PAR 'GRO
STE, DE LHAR SKYES NAS MIR 'GYUR RO, ,MIR SKYES NAS JI SRID DU
DMYAL BA'I BAR DU 'GYUR TE, DE LTA BAS NA SRED PA YONGS SU SPONGS
SHIG DANG, DE NYID KYIS

KHYOD KYI SDUG BSNGAL ZAD PAR 'GYUR RO ZHES ZER RO, ,GZHAN DAG NI
LO DRUG CU'I BAR DU MNGAL DU GNAS TE, SKRA DKAR DANG GNYER MA
BYUNG ZHING THIG LE NAG POS LUS NYAMS PAR BYAS PA'I RGAN PO ZHIG
GI DBANG DU BYAS NAS GSUNGS ZHES ZER RO, ,DE GNYIS LAS RE ZHIG
DANG PO BSHAD PAR BYA STE, SKYES

BU SRED PA DANG 'GROGS NA, ,ZHES BYA BA LA SOGS PA SMOS SO,
,'DI'I BSDUS PA'I DON NI SRED PA DANG 'GROGS PA DANG NYE BAR LEN
PA GNYIS KYIS NI KUN 'BYUNG GI BDEN PA BSTAN TO, ,YANG DANG YANG
DU MNGAL DU 'JUG ,CES BYA BAS NI SDUG BSNGAL GYI BDEN PA BSTAN
TO, ,SRED PA'I GNYIS PA GANG BA'I SKYES BU

DE NI SRED PA'I GNYIS PA STE, SRED PA'I GROGS ZHES BYA BA'I DON
TO, ,SRED PA'I RJES SU 'GRO BA'I PHYIR DANG, SEMS CAN GYI RGYUD
DE'I RJES SU 'GRO BA'I PHYIR RO, ,SKYES BU ZHES BYA BA NI RTZUB
PA LA SOGS PA'I LAS KYIS GANG BA YIN NO ZHES BYA BA NI NGES PA'I
TSIG STE, SO SO'I SKYE BO ZHES BYA BA'I DON TO, ,YUN

@115B RING ZHES BYA BA NI THOG MA MED PA STE, JI SKAD DU BSHAD
PA, DGE SLONG DAG SKYE BA'I 'KHOR BA NI THOG MA DANG THA MA MED
DO ZHES GSUNGS PA'I PHYIR RO, ,DUS ZHES BYA BA NI 'KHOR BA DAG TU
ZAD PA STE, MI RTAG PAS NYAMS PAR BYAS PA ZHES BYA BA'I DON TO,
,'KHYAM 'GYUR BAS ZHES BYA BA NI 'KHOR BA STE, 'GRO

BA'I 'GRO BA DAG TU LAS JI LTA BA BZHIN DU 'GRO BA'O, ,CI ZHIG
BYED PAR 'GYUR ZHE NA, SMRAS PA, YANG DANG YANG DU NYER LEN CING,
,ZHES BYA BA SMOS TE, RTAG TU NYE BAR LEN PA RNAM PA BZHI NYE BAR
LEN TE, 'DOD PA'I 'DOD CHAGS LA SOGS PA 'DUS PAS NE BAR LEN PA'I
RKYEN NI LAS YIN NO ZHES BYA BA'I TSIG GIS

SO; ,LAS MED PA NI NYE BAR LEN PA MI 'BYUNG STE, LAS KYI DBANG
GIS YANG MNGAL DU, ,ZHES BYA BA SMOS TE, MNGAL GYI GNAS SU MI
GTZANG BA'I NANG DU DMYAL BA DANG 'DRA BAR LAS KYI DBANG GIS 'JUG
PA YIN NO, ,DE LTAR NYE BAR 'GRO ZHING MNGAL GYI GNAS SU NYE BAR
SONG NAS YANG CI ZHIG BYED PA YIN ZHE NA,

SMRAS PA, GNAS SKABS 'GYUR DANG ZHES BYA BA LA SOGS PA SMOS SO,
,GNAS SKABS 'GYUR BAS MNGAL NAS BYUNG STE, DE'I DUS PHYI ZHIG NA
RIM GYIS BDAG NYID YONGS SU RDZOGS PAR BYED PA'I GNAS SKABS DAG
STON PA YIN TE, 'DI LTA BU'I RNAM PA'I DNGOS PO YIN PAS GNAS
SKABS 'GYUR

BA'O; ,DE LAS GZHAN DU 'GYUR BA NI, SNGA MA LAS MI 'DRA BAR GYUR
PA STE, 'DIS NI LUS YANG DANG YANG NAD DANG RGA BA DANG, 'CHI BAS
BYAS PA'I RNAM PAR 'GYUR BA NYID STON TO, ,SEMS CAN 'ONG DANG
ZHES BYA BA NI SRID PA LAS SEMS CAN 'ONG BA'AM, DE'I RJES SU 'ONG
BA STE 'JIG RTEN PHA ROL

LAS 'DIR 'ONG ZHING MI MTHONG BA'O, ,'GRO BAR BYED CES PA NI 'JIG
RTEN 'DI LAS YANG 'JIG RTEN PHA ROL TU 'GRO BAR BYED PA STE, 'DIS
NI SRED PA'I SKYON BSTAN TO, ,DE LA 'DIR YANG SKYON BSDU NA RNAM
PA GNYIS SU RIG PAR BYA STE, NYON MONGS PA'I KUN NAS NYON MONGS
PA'I RGYUR GYUR PA'I PHYIR DANG, SDUG

BSNGAL GYI KUN NAS NYON MONGS PA'I RGYUR GYUR PA'I PHYIR TE, DE'I
PHYIR YANG DANG YANG NYE BAR LEN PA DANG MNGAL LA SOGS PAS GO
RIMS BZHIN DU BSTAN TO, ,SDUG BSNGAL YANG 'DIR RNAM PA GSUM DU
BSHAD DO, ,DE YANG MNGAL GYI GNAS KYI SDUG BSNGAL DANG, SKYES NAS
'DOD PA DANG MI 'DOD PA'I GNAS

@116A *, ,SKABS GZHAN DU 'GYUR PA'I SDUG BSNGAL DANG, 'GRO BA DAG
TU 'PHO BA'I SDUG BSNGAL LO, ,DE BAS NA 'DI DAG THAMS CAD NI SRED
PA LA GNAS PA YIN NO ZHES SHES PAR BYAS NAS DE SPANG BAR BYA BA'I
PHYIR 'BAD PAR BYA'O ZHES BSTAN PA'I CHED DU 'DI GSUNGS SO, ,SRED
PA SPANGS PA'I

PHAN YON BSTAN PA'I PHYIR SMRAS PA, 'DIR NI SPANG DKA'I SRED PA
STE, ,ZHES BYA BA LA SOGS PA SMOS SO, ,DE LA SRED PA NI GTAN DU
SPANG BAR DKA' BA NYID DANG, DE'I PHAN YON YANG 'DIR BSTAN PA YIN
NO, ,SRED PA DE SPONGS LA ZHES BYA BA NI GANG SNGAR BSTAN PA STE,
RANG DANG RJES SU MTHUN PA'I GNYEN POS ZHES BYA BA NI

TSIG GI LHAG MA'O, ,DANG GI SGRA NI KHYAD PAR GYI DON TO, ,GANG
SRED PA DANG 'GROGS PA NI 'KHOR BA YIN GYI GANG DE SPANGS PA DANG
MA YIN NO ZHES BYA BA'I DON TO, ,'DIR NI ZHES BYA BA NI BSTAN PA
'DI LA'O, ,YANG NA 'JIG RTEN GYI YID DU 'ONG BA'I YUL LA'O, ,CI
ZHIG BYAS NAS SRED PA SPANG BAR BRJOD PAR BYA ZHE NA, SMRAS PA,

RGYUN CHOD CIG DANG ZHES BYA BA SMOS TE RTZA BA NAS RAB TU PHYUNG
SHIG PA'O, ,GANG GI PHYIR PHYI ROL PA RNAMS KYI NI DE SPANGS PA
DE YANG RTZA BA'I RGYUN LAS GCOD PAR MI NUS PA YIN TE, SRED PA LA
GNAS PAS SPANG BAR MI NUS PA'I PHYIR RO, ,DPER NA LA LA ZHIG GIS
DUG SHING BCAD PAR GYUR NA YANG DE'I RTZA BA DRUNGS

NAS MA PHYUNG BAR NI DE YANG DBYAR GYI DUS SU SKYE BAR 'GYUR BA
DE BZHIN NO, ,SPANG DKA' ZHES BYA BA NI BSAL BAR DKA' BA STE,
SRID PA'I RTZE MO'I NYON MONGS PA THAMS CAD KYI BYA BA NI 'PHAGS
PA'I LAM NYID KYI SPANG BA YIN TE, DE YANG SHIN TU RNYED PAR DKA'
BA'I PHYIR RO, ,YANG NA RGYUN NI SA BON TE SKAL

PA MNYAM PA'I RGYU ZHES BYA BA'I DON TO, ,GANG GI TSE SRED PA DES
YANG SO SOR BRTAG PA'I 'GOG PAS DE'I SA BON RTZA BA NAS MA SPANGS
PA DE'I TSE NI YANG SKYE BAR 'GYUR RO, ,DE NI YANG DU 'KHOR MI
'GYUR, ,ZHES BYA BA NI SRED PA'I SA BON BCAD PA'I 'PHAGS PA'I
NYAN THOS DE NI YANG 'KHOR BAR MI 'KHOR RO

ZHES BYA BA YIN NO, ,JI LTAR PHYI ROL PA DE DAG GIS NI SA BON MA
BCAD PA'I PHYIR 'KHOR BAR 'GYUR LA, 'DI NI DE LTA MA YIN NO ZHES
BSTAN PA, CI'I PHYIR ZHE NA, SMRAS PA, DE LA SRED PA MED 'GYUR
ZHING, ,ZHES BYA BA SMOS TE, GANG GI PHYIR DE NYID LA NI THAMS
CAD KYI THAMS CAD DU SRED PA MED LA PHYI ROL PA RNAMS

@116B LA NI LHAG MA DANG BCAS PA'I PHYIR DE NI YANG SKYE BA YIN
TE, BYI BA'I DUG RNAM PAR GYUR PA BZHIN NO, ,SRED PA THAMS CAD
SPONG BAR RAB TU ZHUGS PA'I PHYIR 'DI GSUNGS SO, ,SRED PA GTAN DU
MA SPANGS PA'I NYES DMIGS SMRAS PA, ,DAL 'BYOR CHUD NI MI GSAN
PAR, ,ZHES BYA BA LA SOGS PA'I TSIGS

BCAD PHYED DANG GNYIS SMOS SO, ,THAMS CAD LA PHYIN CI MA LOG PA'I
RJES SU BSTAN PA SBYIN PAR NI DGE SLONG MOOD GAL GYI BU CHEN POS
KYANG MI NUS NA GZHAN GYIS LTA SMOS KYANG CI DGOS, ,RE BA TA KA
ZHES BYA BA DE'I NYE GNAS LA JI LTAR YANG DE'I 'DOD PA'I 'DOD
CHAGS KYI RGYU ZHES BYA BA LA SOGS PAS BSTAN NAS

'DI GSUNGS SO, ,'DI'I BSDUS PA'I DON NI GANG BCINGS PA DANG, GANG
GIS DANG DE LA JI LTAR BSGRUB PAR BYA BA DANG DE SGRUB PA'I DUS
KYANG MI RTAG PA NYID KYIS DE'I DUS 'DAS PA NYID NA SDUG BSNGAL
BA DANG YID MI BDE BA DRAG PO DANG LDAN PA NYID DU BSTAN TO,
,GANG GIS ZHES BYA BA NI YUL LA SRED PA DANG LUS LA SRED

PA ZHES BYA BA'I DON TO, ,LHA ZHES BYA BA NI RGYAL CHEN RIS BZHI
LA SOGS PA'O, ,MI NI 'DZAM BU GLING PA LA SOGS PA'O, ,DUD 'GRO NI
NGAN 'GRO RNAMS KYANG NGO, ,BCINGS NAS 'JOG BYED PA ZHES BYA BA
NI CHAGS NAS GNAS PAR BYED PA'O, ,NAS ZHES BYA BA NI TSIG GI KHA
SKONG BA'AM YANG NA 'BYED PA YIN NO, ,GANG GIS

'CHING BA NI GZHAN YANG 'CHING BA YIN MOD KYI, SRID PA GTZOR
BSTAN PA STE, BCINGS PA DE NYID DO, ,DON GNYER ZHES BYA BA NI
'DOD PA'I PHUN SUM TSOGS PA DON DU GNYER BAR BYED PA YIN TE, DE
LA LHA RNAMS NI 'DOD PAS YONGS SU TSOL BAR BYA BA MED DE, 'ON
KYANG 'DOD PA DAG RAB TU THOB PA LA SHIN TU CHAGS PA'I

SEMS KYIS GNAS PA YIN TE, DE NAS BCINGS NAS 'JOG PA YIN NO, ,MI
RNAMS NI 'DOD PA YONGS SU TSOL BAS RTAG TU DON DU GNYER BAR BYED
PA YIN NO, ,YANG NA GZUGS DANG GZUGS MED PA NA SPYOD PA'I LHA
RNAMS NI SNYOMS PAR 'JUG PA LA CHAGS PAS BCINGS NAS 'JOG PAR BYED
PA DE

NYID DO; ,'DOD PA NA SPYOD PA'I LHA DANG MI RNAMS NI DA LTAR
BYUNG BA'I 'DOD PA DAG LA 'DOD CING CHAGS LA MA 'ONGS PA DAG LA
DON DU GNYER BA'I SGRAR BRJOD DO, ,DON DU GNYER BA'I NGANG TSUL
GANG LA YOD PA DE NI DON DU GNYER BA'O, ,YUL LA SRED PA ZHES BYA
BA NI YUL RNAM PA SNA TSOGS LA KUN DU

@117A *, ,CHAGS PA DE NI YUL LA SRED PA STE, 'DIS NI SRED PA'I
RANG GI NGO BO BSTAN TO, ,DE LAS RGOL ZHES BYA BA NI SRED PA
SPONGS SHIG PA DANG, 'DA' BAR GYIS SHIG PA'O, ,'DIR BAG MED PAR
MA BYED CIG PA STE, NGAL BA LAS 'DAS PAR MA BYED CIG PA'O, ,BYA
BA MA YIN PA MI BYA BA NYID BSTAN PA'I

PHYIR SMRAS PA, DAL 'BYOR CHUD NI MI GSAN PAR, ,ZHES BYA BA SMOS
TE, MI NI MI KHOM PA BRGYAD SPANGS PA'I DAL BA STE, DE KHYOD KYIS
CHUNG MA GSAN CIG PA NI THOB NAS 'DAS PA DANG DON MED PAS 'DA'
BAR MA BYED CIG PA'I DON TO, ,CI'I PHYIR DE LTAR SBYAR BA YIN ZHE
NA, SMRAS PA, DAL 'BYOR THAL BAS ZHES BYA BA

SMOS TE, DAL BA NI JI SKAD DU BSTAN PA NYID DO, ,THAL BA NI DAL
BA LAS 'DAS PA STE DAL BA NYAMS PA'O, ,BAS ZHES BYA BA NI RGYU
BSTAN PA'I DON TE, GANG GI PHYIR 'DI LTAR DAL 'BYOR LA GNAS NAS
BAG MED PAS SRED PA'I DBANG DU CI DGAR SPYOD PA DE NI DMYAL BA
DAG TU SKYE BAR 'GYUR BA YIN TE, BAG MED PA DANG SRED

PA DE GNYIS KYIS 'BRAS BU MNGON SUM DU GYUR NA NI 'GYOD PAR 'GYUR
TE, SRID PA'I DBANG GIS SNGON BAG MED PA BYAS PA NI BDAG GIS LEGS
PAR MA BYAS SO ZHES SO, ,GANG GI PHYIR SNGON BDAG GIS BYAS PA MA
DRAN PAR GYUR PA DE'I TSE NA YANG SDUG BSNGAL GYI TSOR BA'I REG
PA DRAG POS MYA NGAN DANG SMRE SNGAGS

'DON PAR 'GYUR TE, KYI HUD BDAG NI SDUG BSNGAL BA'O ZHES BYA BA
LA SOGS PA'O, ,LHA DANG MI RNAMS KYI 'CHING BA DON DU GNYER BA
NYID DU BSTAN NAS, NGAN SONG PA RNAMS KYI YANG DE LA JI LTA BU
YIN ZHE NA, DE'I PHYIR RNAM PAR SMIN PA'I SGRIB PAS BCINGS PA YIN
TE, DES NA THAR PA THOB PAR MI 'GYUR RO, ,LHA DANG

MI RNAMS KYI YANG SRED PA'I SGRIB PA NYID YIN TE, DES NA NUS SU
ZIN KYANG GZUNG BA NI SKYON DANG BCAS PA YIN PAS SRED PA SPANG BA
LA GZUD PA'I PHYIR BSTAN TO, ,SRED PA LAS 'DA' BAR MA BYAS NA
SDUG BSNGAL THAMS CAD 'BYUNG BA NYID DU BSTAN PA'I PHYIR SMRAS
PA, ,GANG PHYIR SRED PA'I MTSO ZHES BYA BA LA SOGS PA SMOS

SO; ,YANG NA CI'I SRED PA NYID KYIS 'GYOD PAR 'GYUR ZHE NA, SMRAS
PA, GANG PHYIR SRED MTSO ZHES BYA BA LA SOGS PA'O, ,SRED PA NI
GSUM STE, 'DOD PA'I SRED PA DANG, GZUGS KYI SRED PA DANG, GZUGS
MED PA'I SRED PA'O ZHES MDO LAS GSUNGS PA YIN PAS 'DI GSUNGS SO,
,SRED PA MA SPANGS PA LA

@117B NI RGYUN MI 'CHAD PAR SDUG BSNGAL GYI 'KHOR LO 'KHOR BA YIN
NO ZHES BYA BA NI 'DIR BSDUS PA'I DON TO, ,SRED PA ZHES BYA BA NI
RJES SU CHAGS PA'I KUN DU SBYOR BA'O, ,GANG PHYIR ZHES BYA BA NI
DE NYID KYI DON TE, SRED PA KHO NA ZHES BYA BA'O, ,GANG GI PHYIR
DE NYID NI GTZO BO'I RGYU NYID DU BSGRUB PA STE, 'DI LTAR YANG
SDUG

BSNGAL GYI RGYU NYID YIN TE, MA BTUL NA ZHES BYA BA 'DI DANG
SBYAR BAR BYA'O, ,RGYUR GYUR PA ZHES BYA BA NI BYE BRAG MED PAS
'KHOR BA 'GRUB PA'I RGYUR GYUR PA YIN TE, KUN 'BYUNG GI BDEN PA
GANG ZHE NA, SRED PA'O ZHES MDO LAS GSUNGS PA'I PHYIR RO, ,'DIR
MTSO ZHES BYA BA NI CHU BO STE, DE DANG CHOS MTHUN PA YIN PAS
SRED PA'I

MTSO DE BRLAN PA'I BDAG NYID DANG, 'PHO ZHING RGYUN LAS 'BAB PA'I
BDAG NYID KYI PHYIR TE, 'DI LTAR CHU BO YANG RGYUN LAS 'BAB CING
GSHER BA YIN TE DE BZHIN DU SRED PA'O, ,YUL LA SRED PA ZHES BYA
BA NI YUL RNAM PA SNA TSOGS LA KUN DU CHAGS SHING LHAG PAR ZHEN
PA'I PHYIR RO, ,'BRAS KYI GZHI ZHES BYA BA NI RNAG MANG

PO LA SOGS PAS KHENGS PA'I 'BRUM BU'I MTSAN MA LAS, MI GTZANG
ZHING SDUG BSNGAL GYI GZHI'I LUS LA 'JUG PA'I PHYIR RO, ,KHEBS
BYED PA ZHES BYA BA NI RNAM PAR RTOG PA SNA TSOGS PA 'BYUNG BAS
SRID PA GSUM KHYAB PA ZHES BYA BA'I DON TO, ,DRA BA ZHES BYA BA
NI SHIN TU SDUG PA'I DRA BA GANG LA YOD PA DE NI DRA

BA STE; LTA BA DRUG CU RTZA GNYIS KYI DRA BA'I RNAM PA YIN PA'I
PHYIR RO, ,'KHRI SHING ZHES BYA BA NI NAGS KYI 'KHRI SHING 'DRA
BA STE G-YO BA'I PHYIR DANG, MA 'ONGS PA'I PHUN SUM SHING DANG
'DRA BA STE G-YO BA'I PHYIR DANG, ,MA 'ONGS PA'I PHUN SUM TSOGS
PA RING BA LA BSAM PA RJES SU 'JUG PA'I PHYIR RO, ,GDUNG BAR BYED
PA ZHES BYA BA NI 'DOD PA'I YUL GYI LONGS SPYOD THOB PA

RNAMS KYIS NGOMS PA MED PA'I PHYIR RO, ,MA BTUL NA ZHES BYA BA NI
MA SPANGS PA ZHES MA DOR NA'O, ,RNAM PA KUN ZHES BYA BA NI RGYU
DANG 'BRAS BU DANG RNAM PA'I SA DE DANG, YANG NA MTHONG BA DANG
BSGOM PAS SPANG BAR BYA BA'O, ,DE LTAR NA RNAM PA KUN DU ZHES BYA
BA 'DIS NI RNAM PA THAMS CAD DU SPANGS PA ZHES BYA BA'I DON TO, ,

LDOG MI 'GYUR ZHES BYA BA LA SOGS PAS NI SRED PAS BYAS PA'I SDUG
BSNGAL BSTAN TE, LDOG PAR MI 'GYUR BA NI SKYE BA DANG RAB TU
'BYUNG BA'O, ,SDUG BSNGAL NI NANG GI SKYE BA LA SOGS PA'O, ,'DI
NI ZHES BYA BA NI MNGON SUM DU NYE BAR BLANGS PA'AM 'KHOR BA'O,
,YANG DANG YANG ZHES BYA BA NI MA BCAD NA YANG DANG

@118A *, ,YANG DU STE, 'JIG RTEN GYI GZHI NYAMS NA YANG SDUG
BSNGAL LDOG PA MED PA NYID DU BSTAN TO, ,SRED PA MA SPANGS NA
'JIG RTEN PA DANG 'DOD CHAGS DANG BRAL BA RNAMS YANG DANG YANG DU
'ONG BA'I PHYIR RO, ,SRED PA BYAS PA'I NYES DMIGS BSTAN PAS DE
SPANG BA LA GZUD PA'I PHYIR 'DI

GSUNGS SO, ,'DAR YANG DPES DON BSGRUB PA'I PHYIR SMRAS PA, DPER
NA LJON SHING BZHIN ZHES BYA BA LA SOGS PA SMOS SO, ,PAD SA'I
RGYAL PO 'CHAR BYED BTZUN MO'I 'KHOR DANG BCAS TE, SKYES MOS TSAL
DU RTZE BA'I PHYIR ZHUGS SO, ,YANG DRANG SRONG LNGA BRGYA TZAM
NAM MKHA' LA 'PHUR BAS PHYOGS DE NAS SGRA

SHIN TU YID DU 'ONG BA THOS PA DANG DRI BSUNG BZANG ZHING DGA' BA
DAG BSNAMS PA LAS MTHU NYAMS PAR GYUR TE, GSHOG PA CHAD PA'I BYA
BZHIN DU DE'I SKYED MOS TSAL DU LHUNG BAR GYUR TE, JI TZAM NA DES
DE DAG GI LAG PA DANG RKANG PA BCINGS PAR 'GYUR TO, ,DUS GZHAN
ZHIG NA RGYAL PO DE DANG BA SKYES TE, DE LTAR LHUNG BA DAG

LA BLTAS NAS SMRAS PA, BCOM LDAN 'DAS DE BZHIN GSHEGS PA DGRA
BCOM PA YANG DAG PAR RDZOGS PA'I SANGS RGYAS DE LA PHYAG 'TSAL
LO, ,PHYAG 'TSAL LO, ,GANG GI NYAN THOS KYANG YUL KHYAD PAR CAN
BRTAN PAS MI 'GYUR BA YIN NO ZHES SMRAS SO, ,DRANG SRONG DE RNAMS
KYIS SANGS RGYAS ZHES BYA BA'I SGRA SNGON

MA THOS PA THOS PAS BA SPU THAMS CAD LANGS PAR GYUR TO, ,DE NAS
RGYAL PO DES DE DAG KHYER TE BCOM LDAN 'DAS GA LA BDE LOGS SU
SONG STE ZHES BYA BA NAS, RGYA CHER DGRA BCOM PA'I 'BRAS BU THOB
PAR GYUR TE, DE'I DBANG DU MDZAD NAS BAD SA'I RGYAL PO 'CHAR BYED
LA POS TE TSIGS SU BCAD PA 'DI

GSUNGS SO, ,KUN 'BYUNG GI BDEN PA GTAN DU MA SPANGS PA LAS NI
SDUG BSNGAL GYI BDEN PA GTAN DU 'GAG PAR MI 'GYUR RO ZHES BYA BA
NI 'DI'I BSDUS PA'I DON TO, ,DPER NA ZHES BYA BA NI JI LTAR RO,
,RTZA BA ZHES BYA BA NI SKYES PA'I GZHI'O, ,MA BTON NA ZHES BYA
BA NI NYAMS PAR MA BYAS PA DANG MA PHYUNG BA DANG MA

BSHIG PA'I DON TO, ,NA ZHES BYA BA NI YANG DAG PAR YOD PA STE, MI
'JUG PA NYID DU'O, ,BCAD KYANG LJON SHING ZHES BYA BA NI STA RE
LA SOGS PAS SHING DUM BU GNYIS SU BYAS KYANG PHYIR ZHING SKYE BA
KHO NAR ZAD CES BYA BA YIN TE, YANG SKYE BAR 'GYUR RO, ,DPE BSTAN
PAS DPES MTSON PA'I DON BSHAD PA'I PHYIR

@118B SMRAS PA, DE BZHIN ZHES BYA BA NI DE LTAR RO, ,SRID PA'I
PHRA RGYAS ZHES BYA BA NI SRID PA'I KUN DU SBYOR BA STE RTZA BAR
GYUR PA'O, ,MA BTON NA ZHES BYA BA NI RTZA BA'AM DRUNGS NAS MA
LUS PAR MA PHYUNG BA STE, 'DI LTAR SRID PA'I RTZE MO'I SRED PA
'KHOR BA'I RTZA BA DE YANG PHYI ROL PAS SPANG BAR MI NUS SO,
,'DIS NI 'JIG

RTEN PA'I 'DOD CHAGS DANG BRAL BAS YID BRTAN DU MI RUNG BA NYID
DU BSTAN TO, ,MI LDOG CES BYA BA NI SHIN TU SDUG BSNGAL BA'I
PHUNG PO'I BDAG NYID SKYE BAR 'GYUR BA'O, ,'DI ZHES BYA BA NI
NANG NGO, ,YANG DANG YANG DU ZHES BYA BA NI PHYIR ZHING PHYIR
ZHING STE, 'KHOR BA THOG MA MED PA NAS SRED PA DES YANG DANG YANG
DU SDUG

BSNGAL BA'I PHUNG PO 'BYUNG BA'I PHYIR RO, ,'JIG RTEN PA'I LAM
GYI NUS PA BSTAN PAS 'JIG RTEN LAS 'DAS PA'I LAM BSGOM PA LA GZUD
PA'I PHYIR 'DI GSUNGS SO, ,GANG LA GNAS PAS SRED PA SKYE BA NYID
KYIS NGES PAR ME BZHIN DU PHUNG BAR 'GYUR RO ZHES BSGRUB PA'I
PHYIR SMRAS PA, DPER NA BDAG NYID KYIS

NI ZHES BYA BA LA SOGS PA'I TSIGS SU BCAD PA GNYIS SMOS SO, ,MGAR
BA ZHIG MTSON BYAS PA RNAMS 'TSONG ZHING 'TSO BAR BYED PA ZHIG
YOD DE, JI TZAM DUS GZHAN ZHIG NA BDAG NYID KYIS BYAS PA'I RAL
GYI MCHAN KHUNG DU BCUG STE, BYA BA ZHIG GI PHYIR GRONG BAR DU
CHAS SO, ,DE LAM DE NA RKUN PO SDIG PA CAN

DAG GNAS TE, DES DE MTSON DE NYID KYIS BSAD NAS RDZAS KHYER TE
SONG BA LAS DE'I DBANG DU MDZAD DE 'DI GSUNGS SO, ,SRED PA BDAG
NYID LAS SKYES PA STE, RANG GI SA BON TSUL BZHIN DU MA YIN PA YID
LA BYED PA SA BON LTA BU LAS LCUG MA LA SBOS PAS LCUG MA DE 'PHEL
BA DANG 'PHEL BAR BYED PA'O, ,DE

BZHIN DU SDIG PA SKYED PAR BYED PAS MI 'DOD PA'I 'BRAS BU NGAN
SONG YIN NO ZHES BYA BA NI 'DIR BSDUS PA'I DON DU BSTAN TO, ,DPER
NA ZHES BYA BA NI JI LTAR TO, ,MTSON NI MDA'I MDE'U LA SOGS PA'I
MTSON TE, PHYIR ROL GYI MTSON GYIS NANG GI MTSON GYIS DPE BYAS PA
YIN NO, ,BDAG NYID KYIS NI BYAS PA ZHES

BDAG NYID KYIS BYAS PA YIN TE, GZHAN GYIS BYAS PA NI MA YIN PA'O,
,BDAG NYID CES BYA BA NI DON 'DI LA TSIG GI PHRAD DU BYUNG BA
STE, BDAG CES BYA BA BDAG NYID 'DOD PAS BYAS PA STE, GZHAN GYIS
BYED DU BCUG PA NI MA YIN NO, ,DE YIS BDAG GSOD PA LTAR ZHES BYA
BA NI GANG BYAS PA DE NYID KYIS BSAD

@119A *, ,PA'O; ,JI LTA BU ZHE NA, SMRAS PA, RKUN PO'I MTHU YIS
ZHES BYA BA SMOS TE, MTHU GANG LA YOD PA DE NI MTHU CAN TE, MTHU
DANG LDAN PA DES YONGS SU GZUNG STE LUS LA BSNUN PA DE BZHIN DU,
PHYI ROL GYI MTSON DANG CHOS MTHUN PAR SBYAR BA YIN PAS DE BZHIN
DU ZHES BYA BA YIN

NO; ,NANG GI SEMS LAS BYUNG BA ZHES BYA BA NI BDAG DANG 'BREL NAS
'BYUNG BA STE, BDAG NYID KYI RGYUD LAS SKYES PA ZHES BYA BA'I DON
TO, ,DPER NA MTSON BDAG NYID KYIS BYAS PA DE BZHIN DU SRED PA 'DI
YANG NANG NYID LAS BYUNG BA YIN TE, 'DIS NI SRED PA RANG GI RGYUD
NYI LAS SKYES PA NYID DU STON TE, DBANG PHYUG

LA SOGS PAS BYAS PA DANG, BYED DU BCUG PAS NI MA YIN NO, ,DPER NA
MTSON NI BDAG NYID BYED PA PO 'JIG PA YIN LA DE BZHIN DU SRED PA
DE NYID KYIS KYANG BDAG NYID 'JIG PA YIN TE, GANG GIS BSGOS SHING
'PHEL BAR BYAS PA DE NYID LA PHYIS KYANG GSOD PAR 'GYUR TE, NGAN
SONG DAG TU SDUG BSNGAL DRAG PO

MANG PO 'BYUNG BA'I PHYIR RO, ,DPER NA MTSON MTHU DANG LDAN PA'I
LAG NA 'DUG NA GSOD PAR BYED DE DE BZHIN DU SRED PA YANG NGAN
SONG GI STOBS DANG LDAN PA'I LAS LA GNAS NA SEMS CAN RNAMS NGAN
SONG DU GSOD PAR 'GYUR ZHING 'GRO BA DANG NYE BAR 'GRO BAR 'GYUR
RO, ,'DI NA ZHES BYA BA NI 'DOD PA'I KHAMS NA'O, ,

LUS CAN ZHES BYA BA NI SRED PA DANG MA BRAL BA'I SEMS CAN NO,
,CI'I PHYIR KHYER BAR BYED CE NA, SMRAS PA, GSOD PAR BYED PA STE
RNAM PA SNA TSOGS PA'I GNOD PA'I SDUG BSNGAL NYAMS SU MYONG BA'I
PHYIR RO, ,BDAG NYID LA SRED PA PHAN 'DOGS PA NYID YIN NO ZHES MI
BDEN PAR SMRA BA DAG DGAG PA'I PHYIR 'DI

GSUNGS SO, ,GANG GI PHYIR RNAM PA SNA TSOGS PA'I NYES PAS MA RUNG
BAR GYUR PA 'DI NI SRED PA LAS BYUNG BA YIN TE, DES NA SPANG BAR
BYA'O ZHES BSTAN PAR BYA BA'I PHYIR SMRAS PA, DE LTAR SRED PAS
ZHES BYA BA LA SOGS PA SMOS TE, DANG PO'I TSIG RKANG GNYIS KYIS
'DIR SRED PA SPANG BA'I RGYU BSTAN TO

ZHES BYA BA NI 'DI'I BSDUS PA'I DON TO, ,DE LTAR NYES DMIGS ZHES
BYA BA NI GNOD PA 'DI DAG GO, ,SHES GYIS TE ZHES BYA BA NI PHYIN
CI MA LOG PAR SHES PA'O, ,NYES DMIGS KYI RANG GI NGO BO GANG YIN
ZHE NA, SMRAS PA, SRED LAS ZHES BYA SMOS TE, SRED PA'I KUN SBYOR
BA LAS SO, ,DE NI GANG GI

@119B PHYIR RANG NYID GNOD PAR BYED PA STE, GCIG TU NYON MONGS PA
YIN PA'I PHYIR RO, ,GZHAN DAG NI NYON MONGS PA DANG 'BREL BA YIN
NO ZHES DE NYID GSAL BAR BSTAN PA'I PHYIR SMRAS PA, SDUG BSNGAL
'BYUNG BA ZHES BYA BA SMOS TE, SDUG BSNGAL RAB TU 'BYUNG BA'I
RGYU YIN PA'I PHYIR TE, DE LAS NI SDUG BSNGAL

RAB TU 'BYUNG BA YIN LA SRED PA DANG BRAL BA RNAMS LA NI SDUG
BSNGAL MI 'BYUNG BA'I PHYIR RO, ,'DI LAS 'BYUNG BA YIN PAS 'BYUNG
BA STE RGYU'O, ,YANG NA DE LTAR ZHES BYA BA NI GANG SNGAR BSTAN
PA'I TSIGS BCAD KYIS NYES DMIGS BSTAN PA STE, SRED PAS LUS CAN
'DI NA GSOD SAR KHYER BAR BYED, ,CES BYA BA

YIN TE, JI LTAR YANG GSOD SAR KHYER BAR BYED CE NA, NGAN SONG GI
LAS NYE BAR BSGRUBS NAS NGAN SONG RNAMS SU NYE BAR LEN PA YIN NO
ZHES 'DI LA NYES DMIGS CHEN POR SHES PAR BYAS NAS SO, ,SRED LAS
SDUG BSNGAL 'BYUNG BA ZHES BYA BA 'DIS NI NYES DMIGS GNYIS PA
BSTAN PA YIN TE, 'KHOR

PA'I RGYU'I GTZO BO YIN PA'I PHYIR RO, ,SRED SPONGS ZHES BYA BA
NI BRAL ZHING SPANG BA'I SRID PA GANG YIN PA DE NI SRED PA SPANGS
PA STE, SRED PA'I BAG CHAGS THAMS CAD SPANGS PA'I PHYIR RO, ,DE
SPANGS NA 'KHOR BA'I 'CHING BA'I GZHI THAMS CAD SPANGS PA YIN PAR
BSTAN PA'I PHYIR SMRAS PA, ,NYE BAR LEN MED

CES BYA BA SMOS TE, LEN PA NGES PAR SPANGS PA NI 'DI'I NYE BAR
LEN PA MED PA STE, LEN PA'I RKYEN SRID PA SPANGS PA'I PHYIR DE NI
'JIG RTEN DU CUNG ZAD KYANG LEN PA MED DE, 'DOD PA'AM, LTA BA'AM,
TSUL KHRIMS DANG BRTUL ZHUGS SAM, BDAG TU SMRA BA'O, ,DRAN LDAN
ZHES BYA BA NI DRAN PA NYE BAR GZHAG

PA BZHI LA SEMS YANG DAG PAR NYE BAR GNAS PA YIN NO, ,DGE SLONG
ZHES BYA BA NI YONGS SU BZUNG BA MTHA' DAG SPANGS PA YIN TE,
GZHAN LAS BLANGS PA LA SOGS PAS THOB PA TZAM LA MNGON PAR PHYOGS
SHING CHOG SHES PA'O, ,'DIS NI LUS DANG SEMS DBEN ZHING CHOG SHES
PA LA SOGS PA'I KHYAD PAR

DANG LDAN PAR BSTAN TO, ,YANG NA NYON MONGS PA BCOM PA'I PHYIR
PHUNG PO LHAG MA DANG BCAS PA'I MYA NGAN LAS 'DAS PA BSTAN TO,
,YONGS SU RGYUS ZHES BYA BA 'DIS NI LHAG MA MED PA'I MYA NGAN LAS
'DAS PA STE, 'OG NAS BRJOD PA'I PHYIR RO, ,DES NA YANG 'DI GNYIS
KYIS NI SRED PA DANG BRAL ZHING NYE BAR LEN

@120A *, ,BA MED PA'I THABS RTOGS PA YIN NO, ,KUN DU RGYUS ZHES
BYA BA NI YONGS SU MYA NGAN LAS 'DAS PA'O, ,'DIR KUN DU ZHES BYA
BA NI YONGS SU ZHES BYA BA'I TSIG YIN TE, YONGS SU 'GRO BA YIN
PAS GANG YANG SKYE BA GCIG MI 'DZIN PA'I PHYIR SRED PA'I RTZE MO
MA YIN PAR YANG

ZHES BYA BA'I DON TO, ,YANG NA SRED PA DANG BRAL BA NI SEMS CAN
LA PHAN GDAGS PA'I PHYIR THAMS CAD DU 'GRO ZHES BYA BA'I DON TE,
JI SKAD DU GSUNGS PA, DGE SLONG DAG NGA NI 'CHING BA THAMS CAD
LAS GROL BAS NA GANG LHA DANG MI'I BAR DU 'GRO STE, YUL DAG TU
RGYU ZHING SKYE BO MANG PO LA PHAN PA'I PHYIR ZHES RGYA

CHER GSUNGS SO, ,SRED PA'I SKYON MNGON PAR MA SHES PA DANG, DE
SPANGS PA'I PHAN YON MI SHES PA LA GNYI GA BSTAN PA'I PHYIR 'DI
GSUNGS SO, ,SRED PA'I TSOMS KYI RNAM PAR 'GREL BA STE GSUM PA
RDZOGS SO,, ,,DE'I 'OG TU SRED PA SPONG BAR NUS PA'I GNYEN PO
BSTAN PA'I PHYIR BDAG YOD PA'I

TSOMS BKOD PA YIN TE, DE'I PHYIR BSHAD PA, SKYES BU BAG MED RAB
TU SPYOD BYED PA, ,'KHRI SHING BZHIN DU SRED PA 'PHEL 'GYUR TE,
ZHES BYA BAS SO, ,BAG MED PAS DE 'PHEL BA'I RGYU NYID DU 'GRUB PA
YIN PAS 'DIR MA BSHAD KYANG DE LTAR 'GRUB PA NYID DO ZHE NA, 'DI
LTA STE BAG MED PA 'DI NI SRED PA ZAD

PA DANG, 'GOG PA YIN PA'I PHYIR TSOMS 'DI NYID KYI 'GREL PA BSHAD
PAR BYA STE, DE'I PHYIR SMRAS PA, BAG YOD 'CHI MED GNAS YIN TE,
,ZHES BYA BA LA SOGS PA SMOS SO, ,'DI'I GLENG GZHI NI YUL KOO
SH'AMB'I NA GAN DI KA ZHES BYA BA'I BLON POS NYES PA MED PA DPE
MED PA'I BUD MED SNGO BSANGS CAN ZHES

BYA BA LA SOGS PA LNGA BRGYA ME LA BSREGS SO, ,DE'I PHYIR YANG
PAD SA'I RGYAL PO 'CHAR BYED KYIS BLON PO LNGA BRGYA BSAD DE, DE
LAS BCOM LDAN 'DAS KYIS TSIGS SU BCAD PA 'DI GNYIS GSUNGS SO, ,DE
LA TSIG RKANG DANG POS NI LAM GYI BDEN PA DANG, 'GOG PA'I BDEN PA
BSTAN TO, ,GNYIS

PAS NI KUN 'BYUNG GI BDEN PA DANG, SDUG BSNGAL GYI BDEN PA BSTAN
TO, ,GSUM PAS NI GANG DAG GIS 'GOG PA THOB PA'O, ,BZHI PAS NI
GANG DAG GIS MA THOB PA'O ZHES BYA BA NI BSDUS PA'I DON TO, ,BAG
YOD PA ZHES BYA BA NI KUN DU ZAG PA DANG DAG PA'I GNAS KYI CHOS
GAG DAG LAS SEMS KUN DU SRUNG

@120B PA'O; ,DGE BA'I CHOS RNAMS LA BSGOM PA NI BAG YOD PA'I CHOS
SO ZHES BSTAN PA YIN TE, 'DI LTAR 'DI'I MTSAN NYID BSTAN PA STE,
RANG LA PHAN PA SKYES PA'I LUS DANG NGAG DANG YID KUN DU BSRUNG
BA MCHOG TU BYED PA BAG MED PA DANG 'GAL BA'I CHOS NI BAG YOD
PA'O, ,GANG GI DGE BA DAG LAS BAG MED PAR

MI 'GYUR BA DANG, MI ZHIG PA STE, DGE BA'I RTZA BA THAMS CAD KYI
BRTEN PA'I PHYIR TE, JI SKAD DU 'DI LTA STE DGE SLONG DUD 'GRO'I
SKYE GNAS KYI SROG CHAGS GANG JI SNYED PA'I RJES DE DAG THAMS CAD
NI GLANG PO CHE'I RJES KYI NANG DU 'DUS SHING DE'I KHONGS SU 'DUS
SHING DE'I KHONGS SU GTOGS PAR 'GYUR TE, GLANG PO

CHE'I RJES NI DE RNAMS LAS MCHOG TU BSHAD DE, 'DI LTA STE CHE BA
NYID KYIS SO, ,DE BZHIN DU GANG DANG DGE BA'I CHOS DE DAG THAMS
CAD KYI RTZA BA BAG YOD PA YIN TE, BAG YOD PA NI DE DAG THAMS CAD
KYI MCHOG TU BSHAD DO ZHES GSUNGS SO, ,'CHI MED GNAS ZHES BYA BA
NI GANG DU 'CHI BA MED PA DE NI 'CHI

MED DE, MYA NGAN LAS 'DAS PA ZHES BYA BA'I DON TO, ,DE NA 'CHING
BA LA SOGS PA'I GNOD PA MED PA'I PHYIR RO, ,DE'I GNAS NI BZHI STE
GANG GI PHYIR BAG YOD PA LA GNAS PAS MYA NGAN LAS 'DAS PA 'THOB
PA'O, ,YANG NA 'DIS 'CHI BA MED PA RTOG PAR BYED PAS GNAS TE, MYA
NGAN LAS 'DAS PA 'THOB PAR

BYED PA'I THABS ZHES BYA BA'I DON TO, ,BDAG MED CES BYA BA NI,
BAG YOD PA'I MTSAN NYID LAS BZLOG PAR SHES PAR BYA'O, ,'CHI BA'I
GNAS ZHES BYA BA 'CHI BA NYID KYIS GZHI STE, BAG MED PA LA GNAS
PAS 'KHOR BA DAG TU YANG DANG YANG DU 'CHI BAR 'GYUR BA'O, ,YANG
NA 'CHI BA 'THOB PA'I THABS YIN NO, ,

CI'I PHYIR YANG BAG YOD PA NI MI 'CHI BA'I GNAS YIN LA, ,BDAG MED
PA NI 'CHI BA'I GNAS YIN ZHE NA, 'DIR SMRAS PA, 'DI LTAR BAG YOD
'CHI BAR MI 'GYUR TE, ZHES BYA BA YIN TE, BAG YID PA SH'A RI'I BU
LA SOGS PA NI 'CHI BA MED PA'I GNAS SU ZHUGS TE, NAM YANG 'CHI
BAR MI 'GYUR RO, ,

BAG MED PA NI NYA SER SKYE LA SOGS PA LTA BU'O, ,DE LTAR NA SNGON
GYI MTHA' DANG PHYI MA'I MTHA' GNYIS DANG 'DIR YANG 'CHI BA'I
CHOS YIN PA'I PHYIR RTAG TU 'CHI BAR BRJOD PAR BYA'O, ,BAG YOD
PAS MI 'CHI BA ZHES BSHAD PA YANG CI PHA'I BAG YOD PAS BU MI 'CHI
BAR 'GYUR RAM, BU'I BAG YOD PAS KYANG

@121A *, ,PHA MI 'CHI BAR 'GYUR RAM, DE BZHIN DU BLA MA DANG SLOB
MA LA SOGS PA LA YANG BRJOD PAR BYA'O, ,BAG YOD PAS KYANG MI 'CHI
BAR MI 'GYUR RO ZHE NA, DE NI MA YIN TE 'ON KYANG, BAG YOD 'CHI
BAR MI 'GYUR TE, ZHES BYA BA SMRAS TE, GANG BDAG NYID KYI BAG YOD
PA'AM, BAG

MED PA DE NYID KYIS TE BAG YOD PAS NI 'CHI BAR MI 'GYUR RO, ,BAG
MED PAS NI 'CHI BAR 'GYUR TE, GZHAN GYI RGYUD KYIS RNAM PA'I BAG
YOD PA'AM, BAG MED PA GNYIS KYIS NI GANG LA YANG MI 'CHI BA DANG,
'CHI BA 'THOB PAR MI 'GYUR RO, ,GAL TE YANG THOB PAR 'GYUR NA NI
GANG SANGS RGYAS BCOM LDAN

'DAS NYID LA BAG YOD PA MNGA' BAS SEMS CAN THAMS CAD KYANG 'CHI
BAR MI 'GYUR RO, ,DE LA 'DI NI BAG MED PA RNAMS BAG YOD PA LA
GZUD PA'I PHYIR DANG, BAG YOD PA RNAMS BRTAN PAR BYA BA'I PHYIR
DANG, LAM NGAN PA'I BRTUL ZHUGS DANG, DKA' THUB DANG MCHOD SBYIN
LA SOGS PAS 'CHI BA

MED PA'I GNAS THOB PAR BYA'O ZHES MI BDEN PAR SMRA BA DAG DGAG
PA'I PHYIR GSUNGS SO, ,BAG YOD PA'I YON TAN YONGS SU SHES PA'I
MKHAS PA NI DE NYID DU 'JUG PAR 'GYUR RO ZHES BSTAN PA'I PHYIR
DE'I KHYAD PAR ZHES BYA BA LA SOGS PA SMOS SO, ,'DI'I BSDUS PA'I
DON NI 'DI'I LAM YONGS SU SHES SHING BAG

YOD PA'I KHYAD PAR SHES PA DES MKHAS PA BDAG BAG DANG BCAS PA LAS
MI NYAMS PAR BYED DO, ,BAG YOD PA YANG RNAM PA GNYIS TE, YE SHES
PHUN SUM TSOGS PA DANG, 'BAD PA LA GNAS PA PHUN SUM TSOGS PA'O,
,DE LA DE LTAR RAB TU ZHUGS PA LAS NI BAG MED PA KHA NA MA THO BA
MED PA MA YIN NO ZHES BSTAN TO,,

'PHAGS PA'I SPYOD YUL LA DGA' BA NYID KYIS NI SNGA PHYI'I KHYAD
PAR RTOGS PA'O, ,DE'I ZHES BYA BA NI GANG SNGAR BSTAN PA'I TSIGS
SU BCAD PA BAG YOD PA'I KHYAD PAR BSTAN PA STE, BAG YOD 'CHI MED
GNAS YIN TE, ,ZHES BYA BA LA SOGS PA'O, ,DE NYID KYI KHYAD PAR
RIG PA NI 'DIR PHAN YON NO, ,KHYAD PAR

NYID YIN PAS KHYAD PAR RO, ,DE RIG PAS ZHES BYA BA NI THOS PA LAS
BYUNG BA LA SOGS PA'I SHES RAB MTSON PA NYID DO, ,GANG GI KHYAD
PAR ZHE NA, SMRAS PA, BAG DANG BCAS ZHES BYA BA SMOS TE, 'DIR BAG
MED PA'I SKYON RIG PA'O ZHES KYANG BRJOD PAR BYA STE, GCIG GIS
GNYIS PA MTSON PA YIN NO, ,

@121B YANG NA YON TAN YANG DAG PAR SGROGS PA NYID LA MNGON PAR
SBYOR BAR BYED DE, MKHAS PA RNAMS NI SKYON BRJOD PA MA YIN NO
ZHES STON PA YIN NO, ,MKHAS PA ZHES BYA BA NI SNGA MA'I TSOGS KYI
RNAM PA LA 'JIGS PA MED PA DANG LHAN CIG SKYES PA'I SHES RAB DANG
LDAN PA STE, GANG GI PHYIR DE NYID

KYIS NI NUS PA DANG LDAN PA'I PHYIR RO, ,RIG PAR BYAS NAS CI ZHIG
TU 'GYUR ZHE NA, SMRAS PA, BAG YOD PA ZHES BYA BA SMOS TE, BAG
YOD PA LA GNAS PA'O, ,DE'I GNAS SKABS KYI PHAN YON BSTAN PA'I
PHYIR SMRAS PA, RAB DGA' BA ZHES BYA BA SMOS TE, RAB TU TSIM PA
DANG MGU BA THOB PAS RAB TU

DGA' BA NYID DO, ,DGE BA RGYA CHE BA DAG LA NGES PAR 'BYUNG BA
DANG LDAN ZHING BSAM GTAN 'THOB PAS SO, ,DRAN PA BSGOM PA SNGON
DU 'GRO BA BSTAN PA'I PHYIR SMRAS PA, 'PHAGS PA'I SPYOD YUL ZHES
BYA BA SMOS TE, SANGS RGYAS DANG SANGS RGYAS KYI SRAS KYI SPYOD
YUL TE, DRAN PA NYE BAR GZHAG PA

BZHI LA GNAS PA ZHES BYA BA'I DON TO, ,DE'I PHYIR BCOM LDAN 'DAS
KYIS GSUNGS PA, DRAN PA NYE BAR GZHAG PA BZHI NI 'PHAGS PA'I
SPYOD YUL ZHES GSUNGS SO, ,DGA' BA YIN ZHES BYA BA NI MNGON PAR
DGA' BA STE BSTAN PA'I RO SHES PA DES GZHAN GYIS BKRIR MI NUS PA
NYID DU BSTAN TO, ,BAG

YOD PA DANG THAR PA'I LAM RNYED PAR DKA' BA YIN NO ZHES BSTAN
PA'I PHYIR 'DI GSUNGS SO, ,BAG YOD 'CHI MED GNAS YIN TE, ,ZHES
BSTAN PA DE JI LTA BU ZHE NA, 'DIR GO RIMS BZHIN DU BSTAN PA'I
PHYIR, DE LA RGYUN DU BSGOM PA DANG, ,ZHES BYA BA LA SOGS PA SMOS
SO, ,DGE SLONG SHO NA KA'I DBANG

DU MDZAD NAS 'DI GSUNGS SO, ,SHO NA KA BAG YOD PA NI GZHI YIN TE,
DGE BA'I CHOS GANG JI RNYED PA NI BAG YOD PA LAS RAB TU 'BYUNG BA
DANG, DE BZHIN GSHEGS PA DGRA BCOM PA YANG DAG PAR RDZOGS PA'I
SANGS RGYAS KYIS BYANG CHUB KYANG BAG YOD PAR 'THOB PA YIN TE, DE
BAS NA KHYOD

KYIS DGE BA DAG LA BAG MED PAR MI BYA'O ZHES BYA BA'I BAR DU
GSUNGS TE, TSIGS SU BCAD PA 'DI BKA' STZAL TO, ,'DIR TING NGE
'DZIN GYIS BSDUS PA'I DON NI TING NGE 'DZIN BSGOMS PA DANG, TING
NGE 'DZIN BSGOM PA'I THABS DANG, TING NGE 'DZIN BSGOMS PA'I 'BRAS
BU DANG, GRUB PA DANG BDE

@122A *, ,BA BLA NA MED PA'I PHAN YON BSTAN PA YIN NO, ,DE ZHES
BYA BA NI BAG YOD PA'O, ,BSGOM PA'I NGANG TSUL GANG LA YOD PA DE
NI BSGOM PA STE, BSAM GTAN DANG PO LA SOGS PA THOB PA'O, ,YANG NA
GANG DAG ZHI GNAS DANG LHAG MTHONG SGOM PAR BYED PA STE, 'DI
GNYIS NI GCIG LA

GCIG 'BREL PA NYID DE, JI SKAD DU BSHAD PA, BSAM GTAN MED PAR NI
SHES RAB MED DO, ,SHES RAB MED PAR YANG BSAM GTAN MED DO ZHES
PA'O, ,DE YANG RANG BZHIN GYIS BSAM PA BZANG BAR BYAS TE, BAG YOD
PA LA BRTEN NAS DGE BA'I BSHES GNYEN NYE BAR BSTEN PA YIN TE, DES
NA YANG RNAL

'BYOR DANG RJES SU MTHUN PA'I NYE BAR BSTEN PA LA GUS PAR BYED
CING NYAN PAR BYED LA, THOS NAS KYANG PHYIN CI MA LOG PAR DES
RNAM PAR BSAMS TE, THOS PA LAS BYUNG BA LA SOGS PA'I SHES RAB
BSKYED PA'I RIM GYIS TING NGE 'DZIN 'THOB PA'I PHYIR BSGOM PAR
'GYUR RO, ,RGYUN DU ZHUGS PA ZHES BYA BA NI RTAG

PAR YIN PAS RGYUN DU STE, BSGOM PA DE NYID LA RTAG TU SBYONG BA'I
PHYIR RO, ,DE DGUN DANG SO GA LA SOGS PAR MI RTAG PA YIN NAM ZHE
NA, RGYUN MI 'CHAD PAR SBYOR BA'I PHYIR TE, JI SRID MTHAR THUG GI
BAR DU'O, ,'DI NI RTAG TU BYED PA NYID DU BSTAN TO, ,PHA ROL GNON
BRTAN PA'I ZHES BYA BA LA BRTAN PA NI MI LHOD PA'O,,

PHA ROL GNON PA NI SPRO BA GANG LA YOD PA STE, 'DIS NI MI LHOD PA
DANG GUS PAR SBYOR BA BSTAN TE, RTZOD PA DANG 'TSE BA THAMS CAD
KYIS KYANG BRTZON 'GRUS NYAMS PA MED PA'I PHYIR RO, ,REG PA YIN
ZHES BYA BA NI THOB PAR 'GYUR BA'O, ,'DIR REG PA YANG RNAM PA
GNYIS TE, LAM DANG MYA NGAN LAS 'DAS PA'O, ,

DE LA 'DIR NI MYA NGAN LAS 'DAS PA NYID LA DGONGS TE, 'DI NYID
'OG NAS BRJOD PA'I PHYIR RO, ,BRTAN PA NI BLO DANG LDAN PA STE,
THABS 'DI DAG DANG LDAN PA NYID DU PHA ROL GNON BRTAN PA'I ZHES
BYA BAS BSTAN PA'I PHYIR RO, ,GANG GI PHYIR BRTAN PA'I BAR DU MI
SKRAG CING SGYID LUG PAR MI 'GYUR RO, ,MYA NGAN

LAS 'DAS PA ZHES BYA BA NI SDUG BSNGAL MTHAR BYED PA STE 'GOG
PA'O, ,GRUB PA DANG BDE BA ZHES BYA BA NI RIG PA STE, 'BAD PAS
BSGRUBS PA'I YANG DAG PA'I LTA BA SNGON DU 'GRO BA'I LAM NI GRUB
PA'O, ,DES THOB PA NI BDE BA STE, GRUB PA DANG BDE BA'I MYA NGAN
LAS 'DAS PA NI 'JIG PA THAMS CAD DANG GTAN DU

@122B 'BRAL BA'I PHYIR RO, ,'JIG RTEN PA'I BSAM GTAN YANG RNAM
GRANGS KYI MYA NGAN LAS 'DAS PAR NI BCOM LDAN 'DAS KYIS GSUNGS
TE, JI SRID DU SRID PA'I RTZE MO'I RGYUN GYI BAR DU NI BLA NA YOD
PA'O, ,'DI NI KHYAD PAR CHE BA YIN PAS BYE BRAG BSTAN PA'I PHYIR
SMRAS PA, BLA NA MED PA ZHES BYA BA YIN NO, ,BAG

MED PA'I SKYON MI SHES PA DANG, BAG YOD PA NI PHAN YON THAMS CAD
KYI GZHI YIN PAS GZUD PA'I PHYIR 'DI GSUNGS SO, ,BAG MED PA
SPANGS PA NI PHAN YON LHAG PA STE, CHE BA NYID DU BSTAN PA'I
PHYIR SMRAS PA, GANG TSE MKHAS PA ZHES BYA BA LA SOGS PA SMOS SO,
,LAS NGAN PAS 'TSO BA'I KHYE'U ZHIG

LA CHOS BSTAN PA'I DBYIG PAS DRANG BA SBYIN PA'I THABS KYIS LAS
NGAN PA'I MI GTZANG BA'I PHUNG PO LAS DBYUNG BA DANG, YANG DAG
PA'I BSGRUB PA LA GZHAG PAS KHYAD PAR DU BDEN PA THOB PAR BYA BA
DANG, DE LA 'DI SKAD GSUNGS SO, ,GZHAN DAG NA RE LONGS SPYOD CHEN
PO RGYA CHE BA SPANGS NAS RAB TU BYUNG STE,

BSGRUB PAS KHAMS GSUM LAS 'DOD CHAGS DANG BRAL BA'I 'PHAGS PA 'OD
SRUNGS CHEN PO'I DBANG DU BYAS NAS GSUNGS SO ZHES ZER RO, ,DANG
PO'I TSIG RKANG GNYIS GYIS NI NAG PO'I PHYOGS SPANGS PA DANG,
DKAR PO'I PHYOGS BSTEN PA NYID DU BSTAN TO, ,GSUM PAS NI DE'I
'BRAS BU SHES RAB

KYI MTHAR PHYIN PA BSTAN TO, ,LHAG MAS NI DE'I PHAN YON BSTAN TO
ZHES BYA BA NI BSDUS PA'I DON TO, ,BAG MED PA NI BDAG DANG GZHAN
GYI PHAN PA NYAMS PA STE, THA MAL PA'O, ,YANG NA RNAM PA BZHI
STE, SROG DANG STOBS DANG, SEMS DANG NYON MONGS PA KUN DU MI
BSRUNG BA YIN TE, YANG DAG PA'I

SBYOR BA LA RJES SU MI 'JUG PA'I SBYOR BAS SO, ,BAG YOD PA SHES
PA LA BAG MED PA'I MTSAN NYID LAS BZLOG PA NI BAG YOD PAR GNAS PA
YIN TE, 'DI NI BAG MED PAR GSAL BAR NUS TE, RJES SU MTHUN PA'I
GNYEN PO YIN PA'I PHYIR MUN PA'I SGRON MA BZHIN NO, ,GANG GI TSE
ZHES BYA BA GANG GI DUS

NA'O; ,BCOM PA NI RAB TU SPANGS PA'O, ,DE GANG GIS SPONG BAR BYED
NUS PA YIN ZHE NA, SMRAS PA, MKHAS PA ZHES BYA BA LA MKHAS PA NI
RTOGS PA STE, SLOB PA ZHES BYA BA'I DON TO, ,MI SLOB PA'I GNAS
SKABS BSTAN PA'I PHYIR SMRAS PA, SHES RAB KHANG BZANGS ZHES BYA
BA LA SOGS PA SMOS TE, GANG JI

@123A *, ,SKAD DU GSUNGS PA BAG YOD PA LA BRTEN PAS JI SKAD BSTAN
PA BAG MED PA SPONG BA YIN TE, DE NYID KHYAD PAR DU BYED PAS MI
SLOB PA'I SHES RAB THOB PAR 'GYUR RO, ,SHES RAB NI KHANG BZANGS
BZHIN DU THAMS CAD KYI STENG NA GNAS PA'I PHYIR DANG, SHIN TU
NYAMS DGA' BAR

GYUR PA'I PHYIR RO, ,'DZEG PA NI PHYIN PA'O, ,'DZEGS NAS JI LTA
BUS CI ZHIG BYED PA YIN ZHE NA, SMRAS PA, MYA NGAN MED CES BYA BA
LA SOGS PA SMOS TE, MYA NGAN DANG BRAL BA GANG YIN PA DE NI MYA
NGAN MED PA STE, 'DIS MYA NGAN DANG BRAL BAR BDAG LA MTHONG BA
YIN TE, SDUG BSNGAL THAMS CAD DANG BRAL BA'I PHYIR RO, ,

DES GZHAN DAG LA YANG JI LTAR MTHONG BA YIN ZHE NA, SMRAS PA,
GDUNG BA ZHES BYA BA SMOS TE, MYA NGAN GANG LA YOD PA DE NI GDUNG
BA STE BYIS PA ZHES BYA BA DE DANG SBYAR RO, ,SDUG BSNGAL GYI
TSOGS CHEN PO'I GNAS YIN PA'I PHYIR DPAG TU MED PA'I YID KYI
GDUNG BA DANG LDAN PA'O, ,JI LTA BU GANG YIN ZHE NA, 'DIR DPE
BSTAN

PA; SA'I STENG RI BO'I SPO DAG LAS ZHES TE, SA'I STENG NA GNAS PA
YIN PAS SA STENG NGO, ,DE RI'I STENG NA GNAS PA YIN PAS RI BO'I
SPO DAG LAS TE, DPER NA RI'I RTZE MO LAS MIG DANG LDAN PAS SROG
CHAGS KYI RNAM PA LA 'OG TU BLTAS NA 'BAD MI DGOS PAR MTHONG NGO,
,DE BZHIN DU KHYAD PAR DU 'PHAGS PA

THOB PA'I SHES RAB KYI KHANG BZANGS KYI STENG DU 'DZEGS TE, NGAN
PA'I PHUNG PO LA GNAS PA'I BYIS PA RNAMS LA LTA ZHING RTOG PAR
BYED CES BYA BA'I DON TO, ,BRTAN RNAMS ZHES BYA BA NI ZHUM PA MED
PA STE, GZHAN GNOD PAR BYA BA'I BYED PA LA ZHES BYA BA NI TSIG GI
LHAG MA STE, DE'I DON LA LTA BA'O, ,BAG YOD PA DANG

BRTAN PA DANG, ,BDAG NYID LA NI RTAG TU DGA', ,ZHES BYA BA'I
TSIGS BCAD KYI PHYED 'DIS GZHAN DAG BRJOD MOD KYI, 'DI NI YANG
DAG PA MA YIN TE, PHRAN TSEGS KYI SDE SNOD LAS TSIG RKANG DRUG PO
'DI NYIS SMOS PA'I PHYIR DANG, 'DIR DON LHAG PA YANG MED PAS
BRJOD PAR MI BYA'O, ,BAG MED PA RNAMS

THAR BAR 'DOD PA LA GZUD PA'I PHYIR 'DI GSUNGS SO, ,BAG YOD PA
GCIG PUS NI MNGON PAR 'DOD PA'I DON MI 'GRUB PA STE, 'ON KYANG
'BRAS BU'I TSOGS THAMS CAD KYI TSOGS PA LA RAG LUS PA'I PHYIR
BRTZON 'GRUS DANG BCAS PA NYID DU 'DIR BSTAN PA'I PHYIR SMRAS PA,
BRTZON 'GRUS DANG NI ZHES BYA BA LA SOGS

@123B PA SMOS SO, ,AA SI BAD DA KA'I BU GRONG DPON ZHIG BCOM LDAN
'DAS KYI SPYAN SNGAR SONG STE PHYIN NAS 'DI SKAD CES GSOL TO, ,DE
BZHIN GSHEGS PA NI GCIG LA THUGS BRTZE BAR GYUR PA BTZUN PA RGYU
GANG LAGS RKYEN GANG LAGS ZHES GSOL PA DANG, GRONG DPON DE NI
GNAS MED DE JI SRID DU 'DI LTA STE,

JI LTAR YANG ZHING PA KHYIM BDAG GI ZHING NI GSUM YOD DE, DE LA
ZHING DANG PO NI LEGS PAR RMOS PA DANG, LEGS PAR BDAL ZHING
BSNYAMS PA DANG, SA SNUM ZHING 'JAM PA DANG, RTZVA DANG TSER MA
MED PA'O, ,GNYIS PA NI LEGS PAR RMOS PA STE DGON DUNG NGO, ,GSUM
PA NI TSVA SGO CAN MA RMOS PA'O, ,DE LA GRONG

DPON ZHING PA KHYIM BDAG GIS SA BON GANG DU 'DEBS PAR BYED, SNGA
MA MA GTOGS PAR GZHAN DU NI MA YIN TE, DE MED NA NI GNYIS PA'O,
,GRONG DPON DE BZHIN DU DE BZHIN GSHEGS PAS GDUL BYA'I BSAM PA LA
LTOS TE, CHOS STON PA LA SOGS PA'I BYA BA MDZAD PAR 'GYUR RO ZHES
BYA BA STE, JI TZAM NA 'DI

GSUNGS SO, ,GZHAN DAG NA RE 'OD MA'I TSAL NA GNAS BRTAN LAM PHRAN
BSTAN LAS BRTZAMS PA YIN NO ZHES ZER RO, ,GZHI DANG BCAS PA'I
TSUL KHRIMS DANG, SEMS DANG LTA BA RNAM PAR DAG PA DANG, DE'I
'BRAS BU 'DIR BSTAN TO ZHES BYA BA NI 'DI'I BSDUS PA'O, ,BRTZON
'GRUS NI KUN NAS SLONG ZHING BRTZON

'GRUS RTZOM PA STE, DE MED PAR NI MNGON PAR 'DOD PA'I 'BRAS BU MI
'THOB BO, ,BAG YOD PA ZHES BYA BA NI DON 'DI LA SHES BZHIN GYIS
GNAS PA DES SEMS SRUNG BA STE, BAG YOD PA DES SO, ,YANG DAG PAR
SDOM PA NI LUS DANG NGAG YANG DAG PAR SDOM PA STE, DES SDIG PA LA
KHYAD DU GSOD PA LAS

LDOG PA YIN NO, ,DUL BA DANG ZHES BYA BA NI DBANG PO'I SGO BSRUNG
BA DES MIG LA SOGS PA'I DBANG PO RNAMS YONGS SU 'DUL BA STE, GANG
YUL GYIS MI 'PHROGS PA'O, ,DANG GI SGRA NI 'DIS GLING DU BYED PA
YANG YIN NO ZHES PA'O, ,GLING ZHES BYA BA NI MYA NGAN LAS 'DAS
PAR RAB TU 'JUG PA'I PHYIR TE, DE'I PHYIR

MDO SDE PA LAS MYA NGAN LAS 'DAS PA'I RNAM GRANGS SU BRJOD DE,
'DI LTAR 'DUS MA BYAS PA DANG, BLTA BAR DKA' BA DANG, MI 'GYUR PA
DANG, MTHA' YAS PA DANG, ZAG PA MED PA DANG, GNAS DANG, GLING
DANG, SKYOB PA ZHES RGYA CHER GSUNGS SO, ,DES BYAS PA NI MYA NGAN
LAS 'DAS PA 'THOB BA ZHES

@124A *, ,BYA BA'I DON TE, 'DIR BYAS PA NI THEG PA LA 'JUG STE,
JI LTAR GZHAN DAG TU BSHAD PA, SDUG BSNGAL MTHAR BYED PA YIN NO
ZHES PA'O, ,MKHAS PA ZHES BYA BA NI YUL JI LTA BA NYID LA SHES
PA'I MKHAS PA DE GANG LA YOD PA STE, BDEN PA MTHONG BA ZHES BYA
BA'I DON TO, ,CHU BO

CHEN PO MNGON DU BZLOG ,CES BYA BA NI GANG DE MKHAS PAS GLING DU
BYAS PAS NI ZHES BYA BAS CHU BO RNAM PA BZHIS ZIL GYIS MNAN PAR
MI 'GYUR ZHING 'PHROGS PAR MI 'GYUR RO, ,'DI SKAD STON PA YIN TE,
BRTZON 'GRUS PHUN SUM TSOGS PA STE, 'PHAGS PA'I NYAN THOS BRTZON
'GRUS PHUN SUM TSOGS

PA LA GNAS PAS BAG YOD PAR 'GYUR ZHANG ZHES BZHIN LA GNAS PAR
'GYUR RO, ,BAG YOD PA LA GNAS PAS NI NYES PAR SPYOD PA DANG, KUN
NAS NYON MONGS PA LA LUS DANG NGAG GIS YANG DAG PAR SDOM PAR BYED
DO, ,TSUL KHRIMS YONGS SU SBYANGS PA'I PHYIR YUL DANG NYON MONGS
PA LAS DBANG PO 'DUL

BAR BYED DO, ,SEMS YONGS SU SBYANGS PA'I PHYIR DAM PA RNAMS KYI
SDOM PA DANG BCAS SHING, TSUL KHRIMS LA SOGS PA RNAM PAR DAG PA
LA BRTEN NAS GLING DU BYED DO, ,GANG DU NYON MONGS PA ZAD PA THOB
NA NI YANG CHU BO BZHIS 'PHROGS PAR MI 'GYUR RO, ,BRTZON 'GRUS
KYIS NI BRTZON 'GRUS KYI DBANG PO

BSTAN TO, ,BAG YOD PAS NI DRAN PA'I DBANG PO LA NYE BAR GNAS PA
STE, GANG GI PHYIR DRAN PA YOD NA NI BAG YOD PAR 'GYUR RO, ,YANG
DAG PAR SDOM PAS NI YUL LA MCHED PA'I SEMS YANG DAG PAR SDOM PA
YIN PA'I PHYIR TING NGE 'DZIN GYI DBANG PO BSTAN TO, ,DUL BAS NI
SHES RAB KYI DBANG PO BSTAN TE, GANG

GI PHYIR SHES RAB KYIS SEMS YONGS SU 'DUL BAR BYED DO, ,JI LTAR
YANG NYON MONGS PAS BYAS PA'I RNAM PAR SMIN PAR YANG MI 'GYUR RO,
,MKHAS PAS GLING DU BYAS NAS NI, ,ZHES BYA BA NI, 'PHAGS PA'I
NYAN THOS DE 'DI LA DAD PAS THAR PA DON DU GNYER BAS NI DBANG PO
RNAM PA BZHI 'BRAS BU DANG BCAS

BAR BSTAN PA YIN NO ZHES BYA BA'I TSIG GI RNAM PA'I DON TO, ,DE
LA 'DI NI THAR PA 'DOD PA RNAMS KYIS LE LO LA SOGS PA'I SKYON DE
SPANG BAR BYA BA'I PHYIR 'DI GSUNGS SO, ,STON GYI ZLA BA DRI MA
MED PA LAS KYANG LHAG PA'I DRI MA MED PA'I GRAGS PA NI BAG YOD PA
NYID LAS 'THOB PAR 'GYUR RO ZHES BSTAN PA'I PHYIR

@124B SMRAS PA, BRTZON 'GRUS LDAN ZHING ZHES BYA BA LA SOGS PA
SMOS SO, ,GRAGS PA 'DOD PA'I RGYAL PO'I BU ZHIG BCOM LDAN 'DAS
KYI SPYAN SNGAR 'ONGS TE, KYE GOO TA MA GANG GIS GRAGS PA 'PHEL
BAR 'GYUR ZHES GSOL PA DANG, DE NAS BCOM LDAN 'DAS KYIS TSIGS SU
BCAD PA 'DI GSUNGS SO, ,GZHAN

DAG NA RE RGYAL PO'I KHAB TU KUN PA GO SHA ZHES BYA BA LAS
BRTZAMS TE GSUNGS SO ZHES 'DI LA BSDUS PA'I DON NI BRTZON 'GRUS
LDAN ZHING ZHES BYA BA NI BRTZON 'GRUS KYI DBANG PO'O, ,DRAN PA
NI DRAN PA'I DBANG PO'O, ,SPYOD PA GTZANG BA ZHES BYA BA NI TING
NGE 'DZIN GYI DBANG PO STE, GANG GI PHYIR BSAM GTAN THOB

NA NI TSUL KHRIMS YONGS SU DGAG GO, ,BRTAGS NAS BYED PA ZHES BYA
BA NI SHES RAB KYI DBANG PO STE, DE'I DBANG GIS NI 'JIG RTEN LAS
'DAS PA'I LAM 'THOB CING YANG DAG PAR SDOM PA LA SOGS PA RNAMS
KYIS TSUL KHRIMS DANG 'TSO BA DANG SEMS SHIN TU YONGS SU DAG PAR
KUN DU BSTAN PA'I PHYIR RO, ,

BRTZON 'GRUS GANG LA YOD PA DE NI BRTZON 'GRUS DANG LDAN PA STE,
BRTZON 'GRUS RTZOM PA DANG LDAN PA'O, ,DRAN PA DANG LDAN PA ZHES
BYA BA NI DRAN PA GANG LA YOD PA DE NI DRAN PA DANG LDAN PA'O,
,SPYOD PA GTZANG BA DANG LDAN PA ZHES BYA BA LA GTZANG ZHING DRI
MA MED PA'I SPYOD PA'I TSUL 'DI LA YOD PA'O, ,BRTAGS NAS BYED PA

ZHES BYA BA NI BRTAGS SHING NGES PAR RTOG PA DANG LEGS PAR SPYOD
PA'I TSUL GANG 'DI LA YOD PA STE, RTOG PAR BYED PA ZHES BYA BA'I
DON TO, ,YANG DAG PAR SDOM PAR BYED PA ZHES BYA BA NI SDIG PA LAS
GTAN DU LDOG PA DANG, MI BYED PA'I SDOM PA THOB PAS 'PHAGS PA'I
GANG ZAG GTAN DU YANG DAG PAR SDOM

PAR 'GYUR RO, ,YANG DAG PAR SDOM PA DAG PA'I THABS BSTAN PA, CHOS
KYIS 'TSO BA DANG ZHES BYA BA LA CHOS NI RIGS PA STE, DES 'TSO
BA'I NGANG TSUL 'DI LA YOD PA DE NI DE LTA BU STE SHES RAB KYIS
'TSO BAS SO, ,YANG NA TSUL 'CHOS PA LA SOGS PA LOG PA'I 'TSO BA
SPANGS PA'O, ,BAG YOD RNAMS KYIS

ZHES BYA BA NI BAG YOD PA'I PHYIR GANG YANG 'BYUNG BAR MI 'GYUR
BA DE NI 'DIR DON DAM PAS BAG YOD CING DGRA BCOM PA YIN TE, DRUG
LA RTAG TU GNAS PA YIN NO, ,GRAGS PA MNGON PAR 'PHEL ZHES BYA BA
NI SNYAN PAS SRID PA GSUM MA LUS PAR KHYAD PAR 'GYUR TE, JI SKAD
DU PA JI TZA KA'I MDO LAS GSUNGS PA,

@125A *, ,SUM CU RTZA GSUM PA'I LHA RNAMS LHA'I 'DUN SA'I CHOS
BZANGS SU 'DUS SHING 'KHOD NAS YANG DANG YANG DU DGE SLONG DGRA
BCOM PA ZAG PA ZAD PA'I GRAGS PA SGROGS PA'I TSUL GYIS 'DUG GO
ZHES SO, ,GRAGS PA KHYAD PAR DU 'PHAGS PA 'DI LTA BU 'DOD PA
RNAMS KYIS BAG YOD PA LA

NAN TAN DU SBYAR BA'I PHYIR 'DI GSUNGS SO, ,BAG YOD PA NI YON TAN
THAMS CAD KYI GNAS YIN PAS GANG SPANG BA'I DNGOS PO DE BSTAN PA'I
PHYIR, DMAN PA'I CHOS LA MI RTEN CING, ,ZHES BYA BA LA SOGS PA'I
TSIGS SU BCAD PA GNYIS SMOS SO, ,'DI'I GLENG GZHI NI LOG PA'I LTA
BA MCHOG TU KHA NA MA THO BA MED

PA LA LOG PAR LTA BA'I SKYES BU GANG ZAG GANG YANG LUS KYI LAS LA
DE LTAR LTA BA ZHES BYA BA LA SOGS PA RGYA CHER TSIGS SU BCAD PA
'DI GNYIS GSUNGS SO, ,GZHAN DAG NI DGE SLONG ZHIG DMAN PA LA MOS
SHING LE LO CAN ZHIG GI DBANG DU MDZAD NAS GSUNGS ZHES ZER RO,
,TSIG RKANG DANG POS NI TSUL KHRIMS

'CHAL PA BZLOG CING LHAG PA'I TSUL KHRIMS LA GZUD PA YIN NO,
,TSIG RKANG GNYIS PAS NI 'DOD PA'I YON TAN DAG LA G-YENG BA LAS
BZLOG CING LHAG PA'I SEMS LA GZUD PA'O, ,GSUM PAS NI PHYIN CI LOG
GI LTA BA LA MCHOG TU 'DZIN PA BZLOG PA STE, LHAG PA'I SHES RAB
LA GZUD PA YIN NO, ,BZHI PAS

NI BSLAB PA'I 'BRAS BU STON TO ZHES BYA NI BSDUS PA'I DON TO,
,YANG NA TSIG RKANG DANG POS NI SDIG PA SPYOD PA LAS BZLOG PA'O,
,GNYIS PAS NI 'DOD PA SPYOD PA LAS BZLOG PA'O, ,GSUM PAS NI DKA'
BA SPYOD PA LAS BZLOG PA YIN TE, GANG GI DKA' THUB KYIS BDAG NYID
YONGS SU GDUNG BAR BYED CING 'DIS

YONGS SU DAG PAR BLTA BA'O, ,BZHIS PAS NI DE BSTEN PA'I NYES
DMIGS BSTAN TO, ,YAN LAG GI DON NI, DMAN PA'I CHOS LA MI RTEN
CING, ,ZHES BYA BA NI NGAN PAR SPYOD PA LHAG PAR MI BYED PA 'DIS
NGAN PAR SPYOD PA'I KUN NAS NYON MONGS PA LAS BZLOG PA YIN NO,
,BAG MED PA LA BRTEN MI BYA, ,ZHES PA NI

BAG MED PA'I DNGOS PO DANG LHAN CIG MI RTEN CING MI 'BREL BAR BYA
BA STE, 'DIS NI YUL LA SRED PA'I NYON MONGS PA LAS BZLOG PA YIN
NO, ,LOG PAR LTA LA 'DOD MED DANG, ,ZHES BYA BA NI SDUG BSNGAL LA
SOGS PA GCOD PAR BYED PA, LTA BA NGAN PA'I LTA BA DE LA 'DOD PA
MED PA STE, ,DE'I YUL LA 'DOD

@125B PAR MI BYA STE, 'DIS NI LTA BA'I KUN NAS NYON MONGS PA LAS
BZLOG PA YIN NO, ,'JIG RTEN 'PHEL BAR MI BYA'O, ,ZHES BYA BA NI
'JIG RTEN SOGS PAR MI BYED PA STE, GANG GIS 'JIG RTEN 'PHEL BA NI
SKYE BA GZHAN DU 'KHOR BA STE, RGYU DANG 'BRAS BU RGYUN CHAGS PAR
'BYUNG BAS SO, 'JIG RTEN

NI NYE BAR LEN PA'I PHUNG PO LNGA'O ZHES BSTAN TO, ,DE YANG 'JIG
CING RAB TU 'JIG PA YIN PAS 'JIG RTEN NO, ,'PHEL BAR BYA BA MA
YIN PA NI 'PHEL BAR MI BYA'O, ,'JIG RTEN GYI 'PHEL BA NI 'JIG
RTEN 'PHEL BA'O, ,DE LA 'DIS NI KUN NAS NYON MONGS PA GSUM SPANG
ZHING YONGS SU SBYOR BAR BSTAN PA YIN

NO; ,DE DAG YONGS SU MA SPANGS NA NI 'KHOR BA 'PHEL BAR 'GYUR LA
YONGS SU SPANGS NA NI 'PHEL BAR MI 'GYUR RO ZHES BSTAN TO, ,YANG
NA DMAN PA ZHES BYA BA NI 'JIG RTEN DANG 'JIG RTEN LAS 'DAS PA
STE, NYAN THOS LA SOGS PA'I LAM NI GZHAN GYI DON BYED PAR 'DOD PA
SPANGS PA'I PHYIR RO, ,BAG MED

BA ZHES BYA BA NI DE SPONG BA'I LAM GYI GNYEN PO DANG BRAL BA
NYID DU STON TO, ,LOG PAR LTA LA ZHES BYA BA NI SKYON THAMS CAD
RTZA BA NAS 'BYIN PA LA GZUD PA'O, ,DE LTA NA NI 'DIR PHAN 'DOGS
PA NYID DU NYE BAR BSTAN PA'I PHYIR SMRAS PA, 'JIG RTEN 'PHEL BAR
MI BYA'O, ,ZHES BYA BA YIN NO, ,'KHOR BA YONGS

SU SPONG BAR 'DOD PAS NI JI SKAD DU BSHAD PA SPYAD PAR MI BYA'O
ZHES YANG DAG PAR 'DZIN PAR BYED DU GZHUG PA'I PHYIR 'DI GSUNGS
SO, ,GANG SNGAR BSHAD PA'I, LOG PAR LTA BA LA 'DOD MED DANG,
,ZHES BYA BA DE DANG POR GANG GIS SEL BA YIN ZHE NA, 'JIG RTEN
PA'I YANG DAG PA'I LTA BAS YIN TE, DES NA

DE NYID BSTAN PA'I PHYIR SMRAS PA, 'JIG RTEN PA YI YANG DAG LTA,
,ZHES BYA BA LA SOGS PA SMOS TE, RE ZHIG 'JIG RTEN PA'I YANG DAG
PA'I LTA BA YANG MTHU 'DI LTA BU YOD DE, 'DI LTAR NGAN SONG GSUM
DU LTUNG BA 'GOG PAR BYED PA YIN NA, 'JIG RTEN LAS 'DAS PA LTA
SMOS KYANG CI DGOS SO ZHES PHAN

YON BSTAN PA NI 'DI'I BSDUS PA'I DON TO, ,PHYIN CI MA LOG PA LA
'JUG PA'I LTA BA NI YANG DAG PA'I LTA BA STE, GANG SO SO'I SKYE
BO'I DGE BA GANG MTHONG BA'I DBANG GIS LAS DANG, 'BRAS BU YOD PA
NYID LAS BRTZAMS TE, DKON MCHOG GSUM DANG BDEN PA RNAMS LA YID
CHES SHING MOS PA DANG 'DOD PA'O, ,

@126A *, ,CHEN PO ZHES BYA BA NI SHAS CHE BA DANG LDAN PA STE,
MDOR NA KHYAD PAR GYI GNAS SKABS THOB PA'I DON TE, DE'I PHYIR DRO
BAR GYUR BA YANG DAG PAR 'DZIN PA NI THA MA'O, ,RTZE MO YANG DAG
PAR 'DZIN PA NI BAR MA'O, ,BZOD PA YANG DAG PAR 'DZIN PA NI CHEN
PO'O, ,'JIG RTEN PA NYID YIN PAS

'JIG RTEN PA'O STE ZAG PA DANG BCAS PA'O, ,GANG GI GNAS SKABS
KYIS 'JIG RTEN PA'I YANG DAG PA'I LTA BA CHEN PO YIN ZHE NA,
SMRAS PA, 'DI LTA STE SO SO'I SKYE BOR GYUR PA 'DI LA 'PHAGS PA'I
BDEN PA BZHI LA BZOD PA CHEN PO YOD PA STE, DE YANG NGES PAR
'BYED PA'I CHA'I BZOD PA THOB PA'I SO SO'I SKYE BO ZHES

BRJOD DO, ,SU LA ZHES BYA BA NI GANG ZAG GO, ,YOD PAR GYUR PA
ZHES BYA BA NI RGYUD LA YOD PA'O, ,DE NI TSE RABS STONG DU YANG,
,ZHES BYA BA NI 'KHOR BA NA 'KHOR BA'I SKYE BA STONG PHRAG DU
YANG 'JIG RTEN PA'I YANG DAG PA'I LTA BA CHEN PO THOB PAR GYUR PA
DE NI NGAN 'GROR 'GRO BAR MI 'GYUR TE, NGAN SONG GSUM DU SKYE BAR
MI 'GYUR PA

NYID DE, DE NI DES NA SO SOR BRTAG PA'I 'GOG PA THOB PAR GYUR
PA'I PHYIR TE, BZOD THOB NGAN SONG GSUM DU MI LTUNG NGO, ,ZHES
PA'I LUNG GIS SO, ,NGAN SONG GIS 'JIGS SHING LAM NGAN PA LA ZHUGS
PA'I 'JIG RTEN PA RNAMS LA YANG DAG PA'I LTA BA'I PHAN YON BSTAN
PAS GZUD PA'I PHYIR 'DI GSUNGS SO, ,GANG

GI PHYIR YANG BAG MED PA DANG, BAG YOD PA GNYIS NYES DMIGS DANG
PHAN YON DANG LDAN PA 'DI LTA BU YIN PAS BAG YOD PA NYID 'DZIN DU
GZHUG PA'I PHYIR SMRAS PA, LHAG PA'I SEMS LA BAG BYA STE, ,ZHES
BYA BA LA SOGS PA'O, ,YANG DAG PAR RDZOGS PA'I SANGS RGYAS 'OD
SRUNGS KYI NYAN THOS RAB TU

MANG PO SNYOMS PAR 'JUG PA'I RO LA MYONG BAR BYED CING GNAS PA
LAS DE'I DBANG DU MDZAD NAS SO SOR THAR PA MDOR BSDUS PA'I TSIGS
SU BCAD PA 'DI GSUNGS SO, ,GZHAN DAG NI RGYAL BYED KYI TSAL NA
DGE SLONG GLO BUR DU 'ONGS PA ZHIG SHIN TU BAG MED PA'I DBANG DU
MDZAD DE 'DI GSUNGS SO ZHE'O, ,'DIR BSDUS

PA'I DON NI TSIG RKANG DANG POS NI TSUL KHRIMS DANG LDAN ZHING
MANG DU THOS LA THOS PA TZAM GYIS CHOG PAR 'DZIN CING SHES RAB
KYI TSOGS KYI BYA BA DANG LDAN PA DAG LHAG PA'I SEMS KYI BSLAB PA
LA SBYOR BA YIN NO, ,TSIG RKANG GNYIS PAS NI TSUL KHRIMS YONGS SU
DAG CING MI LHOD PA DANG, LHAG PA'I SEMS KYI

@126B BSLAB PA BSGOM PAR 'GYUR PA'I PHYIR LHAG PA'I TSUL KHRIMS
KYI BSLAB PA LA SBYOR BA'O, ,LHAG MAS NI DE LTAR SLOB PA'I 'BRAS
BU'I PHAN YON BSTAN TO, ,LHAG PA'I SEMS ZHES BYA BA LA, SEMS LHAG
PA YOD PA NI LHAG PA'I SEMS SO, ,LHAG PA'I SEMS LAS NI BSAM GTAN
'BYUNG NGO, ,GANG

GI PHYIR BSAM GTAN GYIS NI SEMS DBANG DU 'GYUR RO, ,YANG NA GANG
LA LHAG PA'I SEMS YOD PA DE NI LHAG PA'I SEMS SO, ,BAG BYA STE
ZHES BYA BA NI BAG MED PA MI BYED PA'O, ,JI LTAR NA LHAG PA'I
SEMS LA BAG BYA BA YIN ZHE NA, GAL TE SEMS RTZE GCIG PAS YANG DAG
PA'I YID LA BYED PA SKYES

PAR GYUR PA DE LA NI MYA NGAN MED PA YIN ZHES BYA BA 'DI DANG
SBYAR RO, ,'DIS NI DGE SLONG BSAM GTAN GYI RO MYONG BAR BYED PA
ZLOG PAR BYED PA YIN TE, DE'I BDE BA NI CHAGS PA'I GNAS YIN PAS
BAG MED PAR BYED PA'I PHYIR RO, ,THUB PA'I ZHES BYA BA NI THUB PA
ZHES BYA BA'I DON TO, ,DES NYE BAR BSTAN PA'I PHYIR THUB PAS ZHES
BYA BA

YIN NO, ,GANG THUB PAS BSTAN PA NI MI G-YO BA YIN TE, GANG BLO
DANG LDAN PA THUB PAS BSTAN PA'I TSUL LO, ,'DOD CHAGS DANG ZHE
SDANG DANG GTI MUG SPANGS SHING BRAL BAR GYUR PA YIN NO ZHES
BSTAN PA NI DON DAM PA'I THUB PA STE THUB PA'I DBANG PO'O, ,DE
LTA NA NI DGRA BCOM PA THAMS CAD KYANG THUB PA YIN

NO ZHE NA, SANGS RGYAS BCOM LDAN 'DAS NI THUB PA CHEN PO'O ZHES
BSTAN PAS SO, ,THUB PAS GSUNGS PA'I GZHI NI THUB PA'I GZHI STE,
DE YANG BCOM LDAN 'DAS KYIS BCAS PA'I BSLAB PA'I GZHI RNAMS SO,
,THUB PA NYID YIN PAS THUB PA STE DE'I GZHI 'DI DAG GO, ,DE DAG
LA RAB TU GNAS NA NI THUB PA'I

DNGOS PO DGRA BCOM PA NYID THOB PAR 'GYUR RO, ,BSLAB CES BYA BA
NI BRTZON PAS BYA BA STE, DA LTAR BYUNG BA'I THUB PA'I GZHI DAG
LA'O, ,MYA NGAN MED PA YIN ZHES BYA BA NI YID KYI GDUNG BA DE LA
MI SKYE BA NYID DE, 'DI LA NYON MONGS PA'I SKYON MED PA DANG,
NYON MONGS PA SPANGS PA'I PHYIR RO, ,JI LTAR BU LA 'DIR MYA NGAN

MED PA YIN ZHE NA, SMRAS PA, SKYOB PA ZHES BYA BA STE RNAM PAR
GROL BAS CHOS YONGS SU MA NYAMS PA'O, ,NYE BAR ZHE BA ZHES BYA BA
NI NYON MONGS PA DANG BRAL BA LAS, LHAG PAR NYE BAR ZHI BA THOB
PA'O, ,'DIS NI NYON MONGS PA SPANGS PA PHUN SUM TSOGS PA BSTAN
TO, ,RTAG TU DRAN LDAN PA ZHES BYA BA NI RTAG TU DRAN PA

@127A *, ,MNGON DU BYAS PA STE, DRAN PA NYAMS PA MED PA'I CHOS
YIN PA'I PHYIR DANG, DRUG LA GNAS PA'I PHYIR RO, ,TSUL KHRIMS LA
BRTEN NAS TING NGE 'DZIN BSGOMS PAS MNGON PAR 'DOD PA'I DON THOB
PA DE LA GZUD PA'I PHYIR 'DI GSUNGS SO, ,KHYAD PAR RIG PAS BAG
YOD

BA LA 'BAD PAR BYA BA YIN TE, 'DI LTAR, BAG MED PA LA SBYOR BYAD
PA, ,ZHES BYA BA LA SOGS PA'I TSIGS SU BCAD PA GNYIS GSUNGS SO,
,MNYAN YOD NA DED DPON GNYIS YOD DE, GCIG NI PHYUG CING NOR MANG
NGO, ,GCIG NI PHYUG CING NOR MANG NGO, ,GCIG NI NOR NYUNG BA ZHIG
YOD DO, ,JI TZAM NA NOR MANG SHOS NI BUD MED DANG

RGYAN PO LA SOGS PA LA CHAGS PAS 'BYOR PA ZAD PAR GYUR TE, SLONG
MO'I 'TSO BA LA ZHUGS SO, ,CIG SHOS KYIS NI BRTZON 'GRUS LA GNAS
PAR BYAS TE, RGYA MTSOR 'GRO BA LA SOGS PA'I RIM GYIS NOR NYE BAR
BSAGS TE, 'BYOR BA DANG BDE BA PHUN SUM TSOGS PAR GYUR TO, ,DE
LTA BU'I GTAM RGYAL

PO GSAL RGYAL GYIS BCOM LDAN 'DAS LA GSOL TO, ,BCOM LDAN 'DAS
KYIS KYANG DE'I DBANG DU MDZAD NAS 'DI GSUNGS SO, ,DE LA 'DIR
TSIG RKANG DANG POS LOG PAR BSGRUB PA BSTAN TO, ,GNYIS PAS NI LOG
PAR BSGRUB PA'I RGYU BSTAN TO, ,LHAG MAS NI YANG DAG PAR BSGRUB
PA DE'I RGYUD DANG DE'I DPE BSTAN

PA NI 'DI'I BSDUS PA'I DON TO, ,BAG MED PA ZHES BYA BA NI BYA BA
NAN TAN DU BSGRUB PA LA YAL BAR DOR BAS NYE BAR MTSON PA'I SEMS
LAS BYUNG BA'O, ,SBYOR BYED PAS ZHES BYA BA NI RJES SU 'GRO BA
STE, DGE BA DANG MI MTHUN PA'I CHOS BSTEN PAS ZHES BYA BA'I DON
TO, ,'DIS NI LOG PAR BSGRUB PA BSTAN TO, ,BYIS

PAS NI RMONGS PA STE 'DIS NI MI SHES PA DANG LDAN PAR BSTAN TO,
,BSAM BRLAG CES BYA BA 'DIS NI LOG PAR SHES PA DANG LDAN PAR
BSTAN TO, ,KHA CIG NA RE MI SHES PA LAS NI BAG MED PA 'BYUNG STE,
CHOS MA THOS PA'I PHYIR RO, ,KHA CIG NA RE LOG PAR SHES PA LAS
BAG MED PA 'BYUNG STE, CHOS LOG PAR THOS

PA'I PHYIR DPER NA BRAM ZE BU 'DOD PA'I PHYIR TSANGS PAR SPYOD PA
BYED PA DANG, MTHO RES 'DOD PA'I PHYIR PHYUGS GSOD CING RIG BYED
'DON PA DANG, TSIG KYAL PA SMRA BAR BYED PAS BDAG NI BAG YOD PA
YIN NO SNYAM PA DANG, GCER BU PA DAG THAR PA 'DOD PA'I PHYIR SHIN
TU DKA' BA'I DKA' THUB LA SOGS PA SPYOD PA YIN NO,,

@127B SKYE BO ZHES BYA BA NI SKYE BA'I CHOS DANG LDAN PA'I BYIR
'GRO BA THAMS CAD DE, YONGS SU MA SMIN PA'I SEMS CAN GYI TSOGS
STON PA YIN NO, ,MKHAS PAS BAG DANG LDAN PAR BYA, ,ZHES BYA BA NI
SNGAR BSHAD PA'I MTSAN NYID KYI BAG MED PA DE MKHAS PAS BSRUNG
BAR BYA BA'O, ,DANG GI SGRA NI KHYAD PAR TE, BYIS

PA LAS MKHAS PA KHYAD PAR GYI LAS LA BRTEN PAS KHYAD PAR DU BYED
PA'I PHYIR RO, ,'DI LTAR BYIS PA NI BAG MED PA LA GZHOL BAR 'GYUR
TE, 'DI NI BAG YOD PA'O, ,MKHAS PA GANG LA YOD PA DE NI BLO DANG
LDAN PA STE, PHYIN CI MA LOG PAR SHES PA ZHES BYA BA'I DON TO,
,JI LTA BUR BAG YOD PA 'DI NI BSRUNGS

PA YIN ZHE NA, SMRAS PA, TSONG DPON LTAR ZHES BYA BA SMOS TE, JI
LTAR ZHES PA DANG, RIN CHE BA'I NOR ZHES KYANG 'DI DANG SBYAR TE,
DBYIG DANG GSER DANG NOR BU LA SOGS PA NI NOR TE, DPER NA 'BYOR
BA 'DOD PA'I SKYES BUS NOR BU RIN PO CHE LA SOGS PA BSAGS PA BYAS
NAS, YONGS SU SRUNG BAR BYED PA DE

BZHIN DU MKHAS PA BAG YOD PA BSRUNG PA YIN TE, BDAG GI DAD PA'I
DBANG PO LA SOGS PA LAS YONGS SU NYAMS PAR MI 'GYUR RO, ,DE LA
'DI NI BYIS PA DANG MKHAS PA'I MTSAN NYID LA KUN DU RMONGS PA
RNAMS LA DE BSTAN PA'I PHYIR DANG, RAB TU CHAGS PA RNAMS BAG YOD
PA LA GZUD PA'I PHYIR

GSUNGS SO, ,DES NA YANG DE NYID LA GZUD PA'I PHYIR, BAG MED PA LA
MI SBYOR ZHING, ,ZHES BYA BA LA SOGS PA SMOS SO, ,TSIG RKANG DANG
POS NI NGAN PAR SPYOD PA'I KUN NAS NYON MONGS PA BZLOG PA YIN NO,
,GNYIS PAS NI 'DOD PA'I KUN NAS NYON MONGS PA LAS BZLOG PA YIN
NO, ,GSUM PAS

NI SNYOMS PAR 'JUG PA'I KUN NAS NYON MONGS PA LAS BZLOG PA YIN
NO, ,SNYOMS PAR ZHUGS PA'I KUN NAS NYON MONGS PA YANG RNAM PA
GNYIS TE, RO MYANG BA DANG, RTAG TU SGOM PAR MI BYED PA'O, ,DE LA
BAG YOD PA ZHES BYA BA NI RO MYANG BA MA YIN PAR BSTAN TO, ,RTAG
TU SEMS BYED PA ZHES BYA BAS

NI RTAG TU BSGOM PA NYID DU BSTAN TO, ,ZAG PA ZAD PA THOB PAR
'GYUR, ,ZHES BYA BA NI, KUN NAS NYON MONGS PA GSUM LAS RNAM PAR
GROL BA'I PHAN YON BSTAN TO, ,YANG NA TSIG RKANG SNGA MA GNYIS
KYIS NI ZAG PA ZAD PA DANG 'GAL BA'I CHOS LAS BZLOG PA YIN NO,
,'OG MA GNYIS KYIS NI ZAG PA ZAD PA THOB

@128A *, ,PAR BYED PA'I CHOS LA YANG DAG PAR SBYOR BA YIN NO,
,BAG MED PA LA MI SBYOR ZHING, ,ZHES BYA BA NI BAG MED PA'I SKYON
'DI LTA BU'O ZHES RTOGS NAS RJES SU MI 'JUG PA STE, DGE BA'I CHOS
MI BSGOM PA'I TSUL GYIS LE LO LAS LDOG PA'O, ,'DOD LA DGA' BA MI
SOGS

DANG; ,ZHES BYA BA NI, 'DOD PA'I DGA' BA DANG MTSUNGS PAR LDAN
PA'I YID BDE BA NI YID DGA' BA'O, ,DE LA SOGS PA NI 'BREL BA DANG
'DRIS PA STE, 'DIR YANG MI SBYOR ZHING ZHES BYA BA RJES SU 'BRANG
NGO, ,'DOD PA LA DGA' BAS BYAS PA'I MTSUNGS PAR LDAN PAS GNAS PA
LAS BZLOG PA'O, ,RGYU GNYIS

KYIS SANGS RGYAS KYI BSTAN PA LA BYUNG BAR GYUR KYANG ZAG PA ZAD
PA LAS RING DU GNAS PA YIN TE, LE LO DANG DGE BA'I CHOS BSGOM PA
NA 'DOD PA LA DGA' BA BSTEN PA STE, GANG DE THOB PA LA 'GAL BA'I
CHOS BSTEN PA DES NA DE NYID KYI PHYIR GNYIS PO DE LAS LDOG PA
YIN NO, ,JI LTAR ZHE NA, 'DI LTAR BAG YOD

CES BYA BA SMOS TE, GANG BAG MED PA LA MI SBYOR ZHING BRTZON
'GRUS RTZOM PA ZHES BYA BA'I DON TO, ,RTAG TU SEMS BYED PA ZHES
BYA BA NI RTAG TU BSGOM PA'I NGANG TSUL 'DI LA YOD PA STE, ZHI
GNAS DANG LHAG MTHONG GI TSUL GYIS RGYUN MI 'CHAD PAR BSGOM PA LA
'JUG CING MI MTHUN PA'I PHYOGS SEL BAR BYED PA YIN

TE; GANG 'DOD PA LA DGA' BA LA SOGS PA LA MI SBYOR BA DE ZHES BYA
BA'I DON TO, ,THOB PAR GYUR PA NI PHYIN PAR 'GYUR BA'I DON TO,
,ZAG PA ZAD PA NI NYON MONGS PA ZAD PA STE DGRA BCOM PA NYID DO,
,DE THOB PAR GYUR NA NI ZAG PA GSUM ZAD PAR 'GYUR RO, ,DE LA
TSIGS SU BCAD PA 'DI NI THAR PA 'DOD PA LA

LE LO CHE BA DANG, YUL LA MNGON PAR DGA' BA RNAMS LA DE'I GNYEN
PO LA GZUD PA'I PHYIR GSUNGS SO, ,GANG GI PHYIR BAG YOD PAS ZAG
PA ZAD PA THOB PA YIN TE DE'I PHYIR SMRAS PA, ZAG PA ZAD PA MA
THOB KYANG, ,ZHES BYA BA SMOS SO, ,BCOM LDAN 'DAS NYAN THOS KYI
TSOGS DANG DGON PA DAG TU RGYU ZHING

GSHEGS PA LAS RI DAGS KYI MA ZHIG GIS G-YANG SA NAS LTUNG BA'I
SENG GE RAL PA CAN SROG DANG LDAN PA'I MIG GNYIS PHYUNG BA GZIGS
NAS BAG MED PA'I DGE SLONG DAG GI DBANG DU MDZAD DE 'DI GSUNGS
SO, ,'DI'I BSDUS PA'I DON NI TSIGS BCAD SNGA MA PHYED KYIS NI LAM
RNAM PAR NYAMS PAR STON TO, ,'OG

@128B MA PHYED KYIS DE RNAM PAR NYAMS PA'I 'BRAS BU STON TO, ,DUS
'DIR BAG MED MI BYA STE, ,ZHES BYA BA NI MI KHOM PA BRGYAD SPANGS
PA'I MI'I LUS 'DI NI 'DIR KHOM PA ZHES BYA BA'I DON TO, ,DE YANG
BAG MED PAS YAL BAR DOR ZHING 'BRAS BU MED PAR BYA BA NI MI RIGS
TE, GANG YOD PAR GYUR ZHE NA, MA THOB KYANG

ZHES BYA BA SMOS TE, MA RTOGS KYANG NGO, ,ZAG PA ZAD PA ZHES BYA
BA NI KHAMS GSUM GYI NYON MONGS PA SPANGS PA'O, ,DPER NA RIN PO
CHE'I GLING NAS 'ONGS LA RIN PO CHE BSAGS PA MA BYAS PA NI RAB TU
DGA' BAR BYAS PA MA YIN PA DE BZHIN NO, ,DE LA 'DIS NI ZAG PA
THOB PAR BYA BA'I PHYIR, BAG YOD PA

BSGOM PA LA GZUD PA YIN TE, CI'I PHYIR ZHE NA, BAG MED PA DAG
BSAD PAR 'GYUR, ,ZHES SMOS TE, DGE BA'I CHOS SROG DANG 'DRA BA
'DIS GSOD PA YIN PAS NYAMS PAR BYED CES BYA BA'I DON TE, 'CHI
BDAG DANG NYON MONGS PA LA SOGS PAS SO, ,BAG MED PA RJES SU
'BRANG BA ZHES BYA BA NI GSOD PA'I PHYIR RJES

SU 'GRO BA YIN TE, 'DIR DPE BSTAN PA, RI DAGS MA YIS SENG GE
LTAR, ,ZHES BYA BA STE, RI DAGS KYI MAS GSAD PA'I PHYIR SENG GE'I
RJES SU 'BRANG BA BZHIN NO, ,RI DAGS KYI MA ZHES BYA BA'I RIGS
YOD DE, DE SENG GE'I RJES SU 'BRANGS NAS LCES BLDAG CING DE LTAR
BDE BAR BYED DO, ,JI TZAM NA DE

GNYID SHIN TU STUG POS NON TE GNYID LOG PA DE'I TSE MIG GNYIS
'DRU BAR BYED PA YIN NO, ,'DI LTAR SENG GE DE YANG BAG MED PA'I
GNYID KYI RJES SU 'GRO BAS NYAMS PA YIN NA, RI DAGS GZHAN LTA
SMOS KYANG CI DGOS, ,DE LTA DE LTAR STOBS DANG LDAN PA'I DGE BA'I
RTZA BA LA RAB TU GNAS PA SENG GE DANG 'DRA BA'I

SLOB PA DANG MI SLOB PA'I GANG ZAG KYANG BAG MED PA'I NYON MONGS
PA'I BDUD RJES SU 'BRANG NAS YE SHES KYI MTHONG BA NYAMS PAR BYED
NA, SO SO'I SKYE BO'I YON TAN NYAMS PAR BYED PA LTA SMOS KYANG CI
DGOS, 'CHI BDAG GI BDUD KYIS BYA BA MA BYAS PA'I SLOB PA DAG
KYANG BAG MED PAS GSOD PAR BYED NA, 'DOD CHAGS

DANG ZHE SDANG DANG GTI MUG DANG LE LO DANG LOG PA'I CHOS MA
SPANGS PA DANG, DE'I GNYEN PO DGE BA'I CHOS MA BSGOMS PA'I BYIS
PA RNAMS LTA SMOS KYANG CI DGOS, GZHAN DAG TU NI, RI DAGS MA YIS
SENG GE LTAR, ,ZHES BRJOD DE, RI DAGS MA NI RI DAGS MO STE, SENG
GE BZA' BA'I CHED DU RJES SU 'BRANG

@129A *, ,BA DE BZHIN DU BAG MED PA'I BDUD DO, ,DE LA 'DI NI BAG
MED PA'I SKYON BSTAN PAS BAG YOD PA LA GZUD PA'I PHYIR GSUNGS SO,
,BAG MED PA'I NYES DMIGS NI, BAG MED PHA ROL ZHES BYA BA LA SOGS
PA SMOS SO, ,RGYAL PO'I KHAB NA GZHAN GYI BUD MED LA 'GRO BA'I

SKYES BU GZHAN GYI CHUNG MA DANG DGA' BAR SPYOD CING 'DUG PA LA
RGYAL PO'I SKYES BUS BZUNG NAS MA SKYES DGRAS GSHED MA LA GTAD
DE, LAG PA DANG RKANG PA DANG SKYES PA'I DBANG PO DANG PHRAL NAS
DUR KHROD KYI GNAS SU BSKYAL LO, ,DE BKRES PA DANG SKOM PA LA
SOGS PAS NYE BAR GDUNGS BZHIN

DU DE NAS SHI BA'I DUS BYAS TE DMYAL BAR SKYES PA'I DE'I DBANG DU
MDZAD NAS 'DI GSUNGS SO, ,GZHAN DAG NI MGON MED ZAS SBYIN GYI
SNAG GI TSA BO KshE MA KA ZHES BYA BA'I TSONG DPON GYI BU LAS
BRTZAMS PA YIN NO ZHES ZER RO, ,GZHAN GYI BUD MED LA CHAGS PAS NI
NYES PA RNAM PA BZHI 'THOB PAR 'GYUR TE,

'DI LTA STE RANG GI LAS DANG, GZHAN GYI CHUNG MA DANG, 'JIG RTEN
'DI DANG, 'JIG RTEN PHA ROL NAS GO RIMS BZHIN DU BSOD NAMS MA YIN
PA'I LAS SOGS PAR BSTAN PA YIN NO ZHES BYA BA NI BSDUS PA'I DON
TO, ,GNAS SKABS ZHES BYA BA NI GNAS KYI NYES DMIGS ZHES BYA BA'I
DON TE, 'DIR

SDUG BSNGAL BAS GNAS PA NI GNAS SKABS YIN TE, DE YANG SDUG BSNGAL
BA'I BDAG NYID KYI NYES DMIGS TSIGS BCAD 'OG MAS GSAL BAR BYED
PAR 'GYUR RO, ,BZHI ZHES BYA BA NI BDE BLAG TU KHONG DU CHUD PAR
BYA BA'I PHYIR GRANGS SMOS SO, ,MI GANG YIN ZHES BYA BA NI 'DOD
CHAGS CAN GYI

SEMS CAN NO, ,BAG MED PA NI MCHOG TU BAG MED PA YIN TE, GANG GI
PHYIR BAG YOD PAS NI SKYON 'DI DAG MI 'THOB PO, ,'BYUNG ZHES BYA
BA NI 'THOB PAR 'GYUR BA'O, ,MI GANG GIS 'DI DAG THOB PAR 'GYUR
ZHE NA, SMRAS PA, PHA ROL BUD MED STEN BYED PA'I, ,ZHES BYA BA
STE, MI GANG ZHIG GIS GZHAN

GYI BUD MED LA SPYOD CING, GZHAN GYI CHUNG MA LA 'KHYUD PAR BYED
PA'I RANG BZHIN CAN BYI PO BYED PA ZHES BYA BA'I DON TO, ,DE NYID
LA GNAS SKABS 'DI DAG BSTAN PA YIN NO, ,BSOD NAMS MI THOB CES BYA
BA LA BSOD NAMS MED PA NI BSOD NAMS MA YIN PA YIN TE, NGAN PAR
SPYOD PA'O, ,

@129B DE THOB PA NI RNYED PA STE RE ZHIG 'DI NI GNAS SKABS DANG
PO'O, ,BDE BAR MI NYAL DANG ZHES BYA BA SMOS PA LA, BAG MED PAR
NYAL PO BYED PA NI 'JOL NYOG GI BDE BA'O, ,DE LA NYAL BA NI RJES
SU MYONG BA STE, RGYU LA 'BRAS BU BTAGS PA YIN PAS SMAN PA BSTEN
PA'I BDE BA LTA BU'O, ,BDE BAR NYAL BA MA YIN PA

NI BDE BAR MI NYAL BA STE, BDE BLAG TU 'DOD PA NYE BAR LONGS
SPYOD PA MA YIN PA'O, ,'DI NI GNAS SKABS GNYIS PA YIN NO, ,GSUM
PA SMAD 'GYUR ZHES BYA BA NI 'JIG RTEN THAMS CAD KYIS SMAD PA'O,
,GSUM TSANG BA YIN PAS GSUM PA'O, ,BSOD NAMS MI 'THOB PA NI DANG
PO YIN LA, BDE BAR

MI NYAL BA NI GNYIS PA'O ZHES CI'I PHYIR MA BSTAN ZHE NA, SMRAS
PA, GDUL BYA DBANG PO THA MA LA PHAN GDAGS PA'I PHYIR 'DI LTAR
BSTAN PA YIN TE, DE YANG GCIG BSTAN PAS GNYIS GRANGS MA SMOS PA
YANG 'DZIN PAR NUS TE, LHAG PA NI MA YIN NO ZHES 'DZIN PAR NUS PA
YIN TE, DES NA DE LTAR BYAS

SO; ,YANG NA BSHAD PA'I RNAM GRANGS BSTAN PA'I PHYIR TE, GANGS
DANG BCAS PA NI DBANG PO ZHAN PA LA BSTAN TO, ,GRANGS MED PA NI
DBANG PO RNO BA LA BSTAN TO, ,BZHI PA DMYAL BAR 'GYUR ZHES BYA BA
NI DMYAL BA NI NGAN SONG GSUM MO, ,'BYUNG ZHES BYA BA NI 'DIR
YANG RJES SU 'BRENG NGO, ,RNA BA BYE BA RI'I

RTOGS PA BRJOD PA LAS SHAN PA DANG, BYI BO BYED PA MTHONG BA YANG
'DIR DPER BRJOD PAR BYA'O, ,GZHAN GYI BUD MED LA CHAGS PA'I GANG
ZAG DAG DE LAS SKYO BA BSKYED PA'I PHYIR 'DI GSUNGS SO, ,TSIGS
BCAD SNGA MAR BSHAD PA'I GZHAN GYI BUD MED LA BRTEN PA'I NYES
DMIGS KYI SKYON DE NYID

BSTAN PA'I PHYIR SMRAS PA, BSOD NAMS MA THOB CES BYA BA LA SOGS
PA SMOS TE, 'DI DANG PHA ROL GNYI GA LA SKYON DANG BCAS PA YIN NO
ZHES BSTAN PA NI 'DI'I BSDUS PA'I DON TO, ,BSOD NAMS MA THOB PAR
GYUR NA SDIG PA'I 'GRO BAR LOS KYANG SKYE BAR 'GYUR TE, GANG GI
PHYIR BSOD NAMS

MA THOB PA DANG, DE DANG 'BREL BAS NI BDAG LA GNAS SKABS NGAN
PA'I 'GRO BA YIN NO ZHES BSTAN PA'I PHYIR DANG GI SGRA GNYIS SMOS
SO, ,DPER NA LHAS CHAR PHAB PA DANG LO TOG KYANG SKYE'O ZHES BYA
BA LTA BU'O, ,'DI NI RE ZHIG BSOD NAMS MA YIN PA 'THOB PA'I SKYON
NO, ,'JIGS PA DANG ZHES BYA BA NI

@130A *, ,RANG GI RGYUD LA 'JIGS PAS G-YEN SPYO BA STE, SKYES BUS
'JIGS PA DES BUD MED DANG LHAN CIG BDE BA CHUNG BA YIN TE, NYE
BAR LONGS SPYOD PA'I BDE BA CHUNG BA YIN NO, ,'DI NI BDE BAR MI
NYAL BA'I SKYON BSTAN TO, ,RGYAL PO ZHES BYA BA NI MI'I BDAG PO
STE, YUL GYI RJE'O,,

CHAD PA CHEN PO ZHES BYA BA NI YAN LAG BCAD PA LA SOGS PA'I CHAD
PA CHEN PO'O, ,GCOD PAR 'GYUR BA NI BYED PAR 'GYUR BA'O, ,DANG GI
SGRA NI THAMS CAD DU YANG BSDU BA'I DON TE, 'DI DANG 'DI'I SKYON
YIN NO ZHES MTSON PA YIN NO, ,'DI NI SMAD 'GYUR ZHES BYA BA NI
SKYON BSTAN PA YIN TE, 'JIG RTEN

THAMS CAD KYIS SMAD PAR 'GYUR NA DE'I GTAM RGYAL POS THOS NAS
CHAD PAS GCOD PAR 'GYUR RO, ,LUS ZHIG CES BYA BA NI RIS MTHUN PA
CHAD PA'I 'OG TU'O, ,DMYAL BA RNAMS SU 'TSED CES BYA BA NI YANG
SOS LA SOGS PA'I DMYAL BA'I MES NYA CHU TSAN GYI NANG DU 'DUS PA
BZHIN DU 'TSED PA'O, ,

'DI NI DMYAL BAR 'GRO BA'I NYES DMIGS KYI SKYON BSTAN PA YIN NO,
,'DOD PAS LOG PAR G-YEM PA LA CHAGS PA DAG BZLOG PA'I PHYIR 'DI
GSUNGS SO, ,BAG YOD PA NI PHUN SUM TSOGS PA THAMS CAD KYI GZHI
YIN PAS DE LA GZUD PA'I PHYIR GANG ZHIG BDAG BDE ZHES BYA BA LA
SOGS PA SMOS SO, ,

BCOM LDAN 'DAS SA KE TA'I AA NA'I NAGS NA BZHUGS TE, DE NAS BCOM
LDAN 'DAS DGE SLONG RAB TU MANG PO DANG THABS CIG TU SA KE TA'I
GRONG KHYER DU BSOD SNYOMS KYI PHYIR GSHEGS SO, ,DE'I TSE GZHAN
ZHIG SHING RTA LAM BZANG PO BOR NAS LAM LOG PA DAG TU SONG STE,
SHING RTA'I SROG SHING

CHAG PAR GYUR NAS, DE NAS LAM BZANG PO POR BA DE PHYOGS GCIG TU
'DUG STE, SEMS KHONG DU CHUD PA BCOM LDAN 'DAS KYIS GZIGS NAS,
SHING RTA PA DE LA RGYA CHER TSIGS SU BCAD PA GSUM PO 'DI GSUNGS
SO, ,DE LA DANG PO RE ZHIG BSHAD PAR BYA STE, GANG ZHIG BDAG BDE
ZHES BYA BA NI

BRTEN PAS PHAN PA NYID DU RTOGS PAS NAN TAN DU BYAS LA GZHAN
THAMS CAD SPANGS NAS DER BDAG MED PAR NI MI BYA STE, SHING RTA BA
DE BZHIN DU SDUG BSNGAL BSTEN PAR 'GYUR RO ZHES BYA BA NI GANG
BDAG LA PHAN 'DOGS PAR 'DOD PAS BRTAG PAR BYA ZHING SHES PAR BYA
STE, GANG DANG GANG PHAN 'DOGS PAR BYED PA

@130B STE; 'DI DANG GZHAN DANG MYA NGAN LAS 'DAS PA LA BDAG NYID
KYI PHAN 'DOGS PA LA LTA ZHING DE DANG DE NYID DANG POR BAG YOD
PAR BYA BA LA DMIGS PAR BYAS LA MKHAS PAS DE LA BAG MED PAS 'JUG
PAR NI MI BYA STE, NOR GYI CHED DANG DGE BA BYAS PA LA LE LO MI
BYA'O, ,BDAG GI PHAN PA GRUB NA NI GZHAN LA PHAN PA

YANG DE LA RAG LAS SHING DES 'GRUB PA YIN PAS GZHAN LA PHAN PA NI
MA BSHAD DO, ,'DIR DPE NI MI MTHUN PA'I CHOS KYI DPE BSTAN PA YIN
TE, SHING RTA BA BZHIN ZHES BYA BA SMOS TE, SHING RTAS NYO TSONG
BYED PA NI SHING RTA STE TSONG PA'O, ,JI LTAR 'DI BAG MED PAS MIG
'BRU MAR GYIS BSKUS TE, LAM BZANG PO

BOR NAS LAM LOG PAR SONG BA LAS SROG SHING CHAG PAR GYUR TO SEMS
KHONG DU CHUD PA DE BZHIN DU'O, ,SHING RTA BA YANG JI LTA BU ZHE
NA, SMRAS PA, BYIS PA ZHES BYA BA SMOS TE BLUN PO'O, ,RMONGS PA
MED PAR NI BYA BA RNAMS LA BRTZON 'GRUS ZHAN PAR MI 'GYUR RO,
,BSTAN PA ZHES BYA BA NI SGYID ZHAN PA MED PA STE, GANG BDUD

DANG G-YUL 'GYED PAR 'DOD PA YON TAN DANG, SKYON GYI BYE BRAG
SHES PA DANG BRTAN PA'I PHYIR RO, ,BRTZON 'GRUS ZHAN MI BYA ZHES
BYA BA SMOS TE, MI BYA BA ZHES BYA BA NI SGYID ZHAN PA DANG 'BAD
PA CHUNG BAR MI BYA'O ZHES BYA BA'I DON TO, ,YUN RING DU 'DUG PA
DANG BAG MED PAR GNAS PA BAG YOD PA LA GZUD PA'I PHYIR

GSUNGS SO, ,DPE DE NYID TSIGS SU BCAD PA GNYIS KYIS GSAL BAR
BSTAN PA'I PHYIR SMRAS PA, DPER NA BYIS PA'I SHING RTA DAG ,CES
BYA BA LA SOGS PA SMOS TE, DE LA 'DIR, DE BZHIN CHOS NI SPANGS
NAS KYANG, ,ZHES BYA BA TSIGS BCAD KYI PHYED DANG POS NI BAG MED
PA'I NGO BO NYID BSTAN TO, ,BYIS PA

ZHES BYA BA 'DIS NI BAG MED PA'I GZHI BSTAN TE, RMONGS PA NI BAG
MED PA'I RGYU YIN PA'I PHYIR RO, ,LHAG MAS NI BAG MED PA'I NYES
DMIGS BSTAN TO, ,TSIGS BCAD SNGA MAS NI MTHUN PA'I CHOS KYI DPE
BSTAN TO ZHES BYA BA NI 'DIR BSDUS PA'I DON TO, ,DPER NA ZHES BYA
BA NI JI LTAR RO, ,BYIS PA ZHES

BYA BA NI SHES RAB NYAM CHUNG BA'O, ,BZANG PO ZHES BYA BA NI SKYE
BO MANG PO RGYUS SHING RDO DANG TSER MA LA SOGS PA'I SKYON DANG
BRAL BA'O, ,BOR NAS ZHES BYA BA NI SPANGS NAS SO, ,LAM CHEN ZHES
BYA BA NI LAM YANGS PA STE, RGYAL PO'I LAM SRANG ZHES BYA BA'I
DON TO, ,LAM NGAN DAG TU 'GRO BYED PA, ,ZHES BYA BA NI RDO DANG

@131A *, ,TSER MA DANG RDUL LA SOGS PA'I SKYON DANG LDAN PA'I LAM
LA BRTEN CING GNAS PA'O, ,MIG CHAG CES BYA BA MIG 'DI LA CHAG PA
YOD PA NI MIG CHAG STE, SHING RTA'I 'KHOR LO CHAG CES BYA BA'I
DON TO, ,KHONG DU CHUD PA ZHES BYA BA NI KHONG DU CHUD CING MYA
NGAN BYED PA'O, ,JI LTA BUR KHONG DU

CHUD PA YIN ZHE NA, SMRAS PA, SEMS KHONG DU CHUD PA ZHES BYA BA
YIN TE, YID MI BDE BA 'DI LA YOD PA DE NI SEMS KHONG DU CHUD PA
STE, YID MI BDE BA'I MES GDUNGS PA ZHES BYA BA'I DON TO, ,'DI
SKAD DU BSTAN PA YIN TE, RMONGS PAS GANG GI SHING RTA DANG BRAL
BAS SKYON THAMS CAD 'BYUNG BA STE, RGYAL PO'I LAM

SRANG BOR NAS SHIN TU NGAN PA'I LAM BSTEN PAS GANG LAS GNOD PA
'DI LTA BU 'BYUNG ZHING SHING RTA MIG CHAG PAR GYUR PA DE'I GSO
BA MI SHES PA YIN TE, DES RGYUD GDUNG BAR BYED CING DE SEMS PA
YIN PA LTAR, DE BZHIN SPANGS NAS KYANG ZHES BYA BA SMOS TE, DE
LTAR BOR BA'O, ,GANG SPANGS PA YIN ZHE NA, CHOS

ZHES BYA BA SMOS TE, LEGS PAR SPYOD PA DANG BDE 'GRO DANG THAR
PA'I THABS ZHES BYA BA'I DON TO, ,CHOS MIN RJES SU 'JUG BYED PA,
,ZHES BYA BA NI NGAN PAR SPYOD PA YANG 'DI LTA BU YIN TE, GANG DU
LTUNG BA'I RGYU LA NAN GTAN GYIS BYED PA'O, ,DE GANG YIN ZHE NA,
SMRAS PA, BYIS PA STE BLUN PA'O, ,'CHI BDAG DBANG 'GRO

ZHING ZHES BYA BA NI 'CHI BA'I RJES SU 'GRO ZHING 'CHI BDAG LA
RAG LAS PA'O, ,DPER NA BYIS PA'I SHING RTA LTA BU NI BAG MED PA'I
CHOS LA GNAS PA'I GANG ZAG YIN NO, ,JI LTAR LAM CHEN PO BZANG PO
LTA BU NI BDE 'GROR 'JUG CING 'BREL BA'I CHOS YIN NO, ,JI LTAR
LAM NGAN PAR 'GRO BA LTA BU NI CHOS MA YIN PA'O, ,

JI LTAR SHING RTA LTA BU NI DE DANG DES SKYES PA'I BDAG GI DNGOS
PO'O, ,JI LTAR LAM CHEN PO BZANG PO BOR NAS LAM NGAN PA DAG TU
'GRO BAR BYED PA'I SHING RTA LTA BU NI 'DI LA NANG GI CHOS SPANGS
NAS CHOS MA YIN PA LA 'JUG PA'I GANG ZAG GO, ,JI LTAR DE MIG CHAG
CING SEMS YONGS SU GDUNG BA STE, DA JI LTAR

BYA ZHES SEMS KHONG DU CHUD CING YID LA GCAGS TE, DE GSO BA MI
SHES PA DE BZHIN DU BAG MED PA LA GNAS PA'I GANG ZAG 'CHI BDAG GI
DBANG DU 'GRO BA NA YANG DES SPANG BAR MI NUS SHING YID LA GCAGS
PAR GYUR NAS BCOM PA 'THOB PA STE, RNAM PAR NYAMS PAR 'GYUR ZHING
MNGON PAR 'DOD PA'I 'BRAS

@131B BU MA THOB PA'I PHYIR DANG, MTHA' MED PAR LTUNG BA'I PHYIR
RO, ,JI LTA BUR BCOM PA YIN ZHE NA, SMRAS PA, MIG CHAG BZHIN DU
ZHES BYA BA SMOS TE, MDOR BSDUS PA LA DGA' BA'I SEMS CAN RJES SU
GZUNG BA'I PHYIR YANG RGYA CHER MA BSTAN TE, DPE NI MDOR BSDUS PA
YIN NO, ,YANG NA DPE DES

'DUL BA DAG LA RJES SU GZUNG BA'I PHYIR RO, ,YANG NA DPE 'DI NI
SNGA MA'I KHYAD PAR YIN PA'I PHYIR RO, ,'DI JI LTA BUR 'CHI BDAG
GI DBANG DU 'GRO ZHING BCOM PA YIN ZHE NA, MIG CHAG CES BYA BA
SMOS TE, CHAG CING 'GAG PA'I MIG DANG DBANG PO GANG YIN PA STE,
MIG LA SOGS PA'I DBANG PO

NYAMS PA ZHES BYA BA'I DON TE, 'CHI BA'I DUS SU RIM GYIS MIG LA
SOGS PA'I DBANG PO 'GAG PA YIN NO, ,DE BZHIN DU ZHES BYA BA NI DE
NYID KYI DON TE BCOM PA NYID DO, ,YANG NA BZHIN ZHES BYA BA'I
SGRA NI CIG CAR 'CHI BA NYID DU STON PA'I PHYIR TE, DER YANG NGAN
SONG DU LTUNG BAS BCOM PA NYID DO, ,

GNOD PA THAMS CAD KYI RGYU BAG MED PA SPANG PA LA GZUNG BA'I
PHYIR 'DI GSUNGS SO, ,BAG MED PA'I 'BRAS BU NI ZAG PA 'PHEL BA
DANG THAR PA SHIN TU THAG RING BA YIN PAS DE BSTAN PA'I PHYIR,
GANG ZHIG BYA BA RNAMS SPANGS NAS, ,ZHES BYA BA LA SOGS PA SMOS
SO, ,RGYAL PO'I KHAB NA LHA SBYIN GYIS 'OD SRUNGS

STOBS BCU PA LAS BSGRUBS TE, DE'I RDZU 'PHRUL GYI LAM GYIS BRTUL
ZHING RDZU 'PHRUL GYIS GZHON NU MA SKYES DGRA RNAM PA SNA TSOGS
KYIS DGA' BAR BYAS NAS, DE'I DPUNG GIS BYA BA MA YIN PA RNAM PA
DU MA BYAS TE, 'DI LTA STE DGE 'DUN GYI DBEN PA DANG, BCOM LDAN
'DAS BGRONGS

PA'I PHYIR SGYOGS 'PHANGS PA DANG, GLANG PO CHE SMYON PA NOR
SKYONG ZHES BYA BA BTANG BA LA SOGS PA BYAS TE DE'I DBANG DU
MDZAD NAS 'DI GSUNGS SO, ,'DIR BSDUS PA'I DON YANG NYAMS PA RNAM
PA GNYIS TE, KUN 'BYUNG GI BDEN PA 'PHEL ZHING 'GOG PA'I BDEN PA
DANG RING DU GYUR PA DANG, DE'I RGYU BYA BA MA YIN

PA BYED PA YONGS SU BSTAN PA YIN NO, ,GANG ZHIG BYA BA ZHES BYA
BA NI BSGRUB PA'I LAS TE, DRAN PA NYE BAR GZHAG PA BZHI BSGOM PA
LA SOGS PA'O, ,YANG NA LUS SU GTOGS PA DRAN PA STE JI SKAD DU
GSUNGS PA, CHOS GCIG BSGOM PAR BYA STE, 'DI LTA STE LUS SU GTOGS
PA DRAN PA'O ZHES PA'O, ,RNAMS SPANGS ZHES

@132A *, ,BYA BA NI BSTZAL BA STE DES NGES PAR BYA BA'O, ,MI BYA
BA DAG BYED PA DANG, ZHES SMOS TE, DGE 'DUN GYI DBYEN LA SOGS
PA'I GLENG GZHI DANG SBYAR BAR BYA'O, ,YANG NA SRED PA RNAM PA
BZHI BSKYED PA YIN TE, JI SKAD DU GSUNGS PA, CHOS GOS KYI PHYIR
SRED PA BSKYED CING RAB TU

GNAS PA DANG, JI SRID DU ZAS DANG GNAS MAL DANG 'KHOR BA'I 'BYOR
BA'I CHED DU'O, ,KYE MA ZHES BYA BA NI THUGS BRTZE BA YIN TE,
RJES SU MI MTHUN PA'I TSUL GYIS SPYOD CING BAG MED PA DE LA THUB
PA'I DBANG PO RNAMS THUGS BRTZE BAR MDZAD DO, ,GANG YANG DE LTAR
BYED PA DE'I NYES DMIGS BSTAN PA'I

PHYIR; RLOM BYED PA ZHES BYA BA SMOS TE, MTHO BA DANG BSNYEMS
SHING LOG PAR SPYOD PA STE, GANG YANG MI BSTEN ZHING NGA RGYAL
CHE LA SPYOD PA LOG PA DE THAMS CAD NI BYA BA MA YIN PA BSTEN PAR
'GYUR TE, 'DIS NI BYA BA MA YIN PA BYED PA'I RGYU BSTAN TO, ,BAG
MED PA ZHES BYA BA NI BYA BA LA NAN TAN MED CING MNGON PAR

MI BRTZON PA STE, 'DIS NI BYA BA MI BYED PA'I RGYU BSTAN TE, GANG
GI PHYIR BAG MED PAS NI BYA BA SPONG BAR 'GYUR RO, ,DE DAG RNAMS
KYI ZHES BYA BA NI DE LTAR GYUR BA'I RGYUD LA NI ZAG PA 'PHEL BAR
'GYUR BA STE, ZAG PA NI MA SKYES PA SKYE BA DANG SKYES ZIN PA'I
PHYIR ZHING RGYAS PAR 'GYUR PA'O, ,ZAG PA NI KHAMS

GSUM GYI NYON MONGS PA DANG NYE BA'I NYON MONGS PA'O, ,ZAG PA
'PHEL BA'I SKYON SMRAS PA, ,'PHEL GYUR PA ZHES BYA BA NI, GANG DE
LTAR ZAG PA 'PHEL BA SKYE BA NI ZAG PA MED PA RGYANG RING BA NA
GNAS PA YIN TE, MYA NGAN LAS 'DAS PA THAG RING DU GYUR PA'O,
,'DIR RGYANG MA ZHES BYA BA'I SGRA NI SHIN TU THAG RING BA'I

DNGOS PO'I TSIG GO, ,SDUG BSNGAL GYI RGYU ZAG PA YOD PAR GYUR NA
NI SDUG BSNGAL KHO NA NYE BAR GNAS PAR 'GYUR TE, DE ZHI BAR NI MI
'GYUR RO, ,DE LAS LDOG PAS DKAR PO'I PHYOGS SMRAS PA, GANG ZHIG
CES BYA BA LA SOGS PA SMOS SO, ,SH'A RI'I BU DANG MOOD GAL GYI BU
GNYIS KYIS DGE 'DUN PHYE BA'I NYI MA

DE NYID LA DE'I BSDUMS BYAS TE, DE'I DBANG DU MDZAD NAS 'DI
GSUNGS SO, ,'DIR BSDUS PA'I DON NI DRAN PA DANG SHES BZHIN MI
NYAMS PA'I THABS BSTAN PA DANG, LHAG MAS DE'I PHAN YON BSTAN
PA'O, ,GANG ZHIG CES BYA BA NI GANG DAG BDAG NYID CHEN PO DAG GO,
,LEGS PAR BRTZAMS PA ZHES BYA BA NI

@132B PHYIN CI MA LOG PA DANG GUS PAS BSGOM PA'O, ,RTAG TU ZHES
BYA BA NI RGYUN DU'O, ,LUS GTOGS DRAN PA ZHES BYA BA NI LUS KYI
RNAM PA YIN PAS LUS GTOGS TE LUS LA DMIGS PA'O, ,DRAN PA NI SHES
RAB DE'I TSOGS TE DRAN PA SHAS CHER 'JUG PA'I PHYIR RO, ,DRAN PA
DE NYE BAR GNAS PAR BYAS PA 'DIS NI

DRAN PA NYE BAR GZHAG PA BZHI BSTAN TE, DE'I PHYIR BCOM LDAN 'DAS
KYIS GSUNGS PA DGE SLONG JI LTAR YANG RNAM BLAGS TE NYAN PA DANG
GUS PAR BYED PA DANG, ZHEN PAR BYED PA DANG, SEMS RTZE GCIG TU
BYED PA DANG, SEMS THAMS CAD KYIS BSAMS PA LUS SU GTOGS PA'I DRAN
PA BSGOM PA YIN TE, DGE SLONG

DAG 'DI LA NANG GI LUS LA LUS KYI RJES SU LTA ZHING GNAS PA NAS
JI SRID DU CHOS KYI BAR DU'O, ,JI LTAR YANG TSOR BA LA SOGS PA
LUS NYID DU GZHAG CE NA, LUS NI TSOGS TE MING GI TSOGS YONGS SU
GZUNG BA'I PHYIR RO, ,DE YANG GSUNGS PA, TSOR BA'I TSOGS DRUG
DANG RNAM PAR SHES PA'I TSOGS DRUG DANG, SEMS

PA'I TSOGS DRUG GO ZHES BYA BA YIN TE, DE YANG TSOR BA DANG SEMS
DANG CHOS KYI LUS YIN PA'I PHYIR RO, ,LUS SU GTOGS PA'I DRAN PA
BSGOM PA'I PHAN YON BSTAN PA'I PHYIR SMRAS PA, BYA BA MA YIN ZHES
BYA BA SMOS TE LAS MA YIN PA'O, ,LUS SU GTOGS PA'I DRAN PA BSGOM
PA DE NI MI BYED CING MI SPYOD PAR 'GYUR RO, ,

BYA BA NI LAS DANG BSGRUB PA STE, DE LA YANG RGYUN DU BYED PAR
'GYUR TE RTAG TU BYED PA'I DANG TSUL 'DI LA YOD PA DE NI DE NYID
DE RGYUN DU LHAG PAR SPYOD PA ZHES BYA BA'I DON TO, ,BYA BA BYAS
PA DANG, BYED PA BYAS PA 'DI NYID KYI PHAN YON BSTAN PA'I PHYIR
SMRAS PA, DRAN DANG SHES BZHIN ZHES BYA BA SMOS TE, DRAN PA'I
KHYAD

PAR GYIS NI SEMS RAB TU GNAS PA'O, ,SHES BZHIN DANG LDAN PA NI
PHYIN CI MA LOG PA'I DON BLOS RTOGS PA'O, ,ZAD PAR 'GYUR BA NI MI
SNANG BAR 'GYUR BA STE, MA SKYES PA SKYE BAR 'GYUR BA DANG, SKYES
PA ZAD PAR 'GYUR BA'O, ,GANG GI ZAG PA ZAD GYUR PA, ,ZHES BYA BA
'DIS NI GANG GI NYON MONGS PA DANG

NYE BA'I NYON MONGS PA RIM GYIS SPONG BAR 'GYUR BA YIN TE, ZAG
MED THOB CES BYA BA LA BRJOD PAR BYA'O ZHES BYA BA NI TSIG GI
LHAG MA STE, MYA NGAN LAS 'DAS PA THOB PAR GYUR CIG CES BYA BA'I
DON TO, ,LAM GYI CHOS LA BAG MED PA MA BYAS PA'I PHAN YON BSTAN
PAS BAG YOD PA LA GZUD PA'I PHYIR 'DI

@133A *, ,GSUNGS SO, ,YANG DAG PAR MI BSGRUB PA LA BAG YOD PA'I
PHAN YON DU MI BRJOD DO ZHES BSTAN PA'I PHYIR RO, ,JI TZAM DU
ZHES BYA BA LA SOGS PA SMOS SO, ,BTZUN PA CHOS 'DZIN PA NI DGE
SLONG ZHES BRJOD NA, BTZUN PA JI TZAM GYIS DGE SLONG CHOS 'DZIN
PAR 'GYUR ZHES

ZHUS PA NA RGYA CHER TSIGS SU BCAD PA 'DI GSUNGS SO, ,DGE SLONG
GI LAS NI GSUM STE, BSAM GTAN DANG, KLOG PA DANG, DGE 'DUN GYI
LAS BYED PA'O, ,DE LA 'DIR BSAM GTAN GYI PHAN YON BSTAN PAS GZHAN
LAS GNYIS PO NI RNAM PAR GCAD PA YIN TE, THOS PA MANG BA DANG DGE
'DUN

GYI LAS BYED PA NI, YANG DAG PAR CHOS 'DZIN PA MA YIN NO ZHES BYA
BA NI BSDUS PA'I DON TO, ,DE DAG MA YIN ZHES BYA BA NI DE TZAM
GYI KHYAD PAR GYIS SO, ,DAM CHOS 'DZIN PA NI CHOS 'DZIN PA YIN
PAS CHOS STON PA STE, GANG MNGON PAR MTHO BA DANG NGES PAR LEGS
PA 'GRUB PA'I DAM PA'I CHOS

LEGS PAR SPYOD PA DE DANG, RJES SU MTHUN PAR 'JUG PA NI DAM PA'I
CHOS 'DZIN PA ZHES 'DOD DO, ,GANG DANG DE GNYIS RTAG TU 'BREL BA
NYID DU BSTAN PA'I PHYIR SMRAS PA, JI TZAM NI KHYAD PAR GYIS SO,
,MANG DU SMRA BYED PA ZHES BYA BA NI MDO MANG PO 'DON CING STON
PA STE, LHA SBYIN DANG SER SKYA DANG NYE

DGA' LA SOGS PA 'DIR DPER BRJOD PAR BYA STE, DE DAG KYANG SDE
SNOD GSUM DANG BCAS PA SMRA ZHING SPOBS PA YOD LA CHOS 'DZIN PAR
'DOD DO, ,DE LTA BAS NA YANG DAG PAR CHOS 'DZIN PA GANG YIN ZHE
NA, CHOS DAG MNGON SUM BYAS ZHES BYA BA SMOS TE, GANG YANG CHOS
BSGRUB PA'I TSUL DE NI TSOGS

KYI LAM GYI 'BRAS BU'I TSUL MYA NGAN LAS 'DAS PA MNGON SUM DU
BYAS PA NI REG PA'AM GOMS PAR BYAS PA STE, JI LTA BA BZHIN NO,
,GANG GIS MNGON SUM DU BYAS SHE NA, LUS KYIS ZHES BYA BA SMOS TE,
RGYUD LA GNAS PAR BYAS PA STE, LAM GYI YE SHES KYIS KUN 'BYUNG BA
LAS THAR PA NI PHUNG PO'AM

TSOGS KYI RNAM GRANGS YIN PA'I PHYIR RO, ,YE SHES KYI YANG MING
GI TSOGS YONGS SU GZUNG BAS DE LTAR RTOGS PA'O, ,THOS NYUNG YANG
ZHES BYA BA NI TSIGS SU BCAD PA GCIG GAM PHYED TZAM THOS PA YANG
STE, KO LE TA DANG, LAM PHRAN BSTAN DANG, SPUN BZHI LA SOGS PA
YANG 'DIR DPER

@133B BRJOD PAR BYA'O, ,GANG DAG CES BYA BA NI GANG BSTAN PA'I
CHOS 'DZIN PA DE NI CHOS 'DZIN PA MA YIN NO, ,GANG YANG BSTAN PA
TZAM GYIS LAM DANG THAR PA RTOGS PA DANG, MNGON SUM DU BYAS PA DE
NI DON DAM PA'I CHOS 'DZIN PA YIN NO, ,'DI LA ZHES BYA BA NI
BSTAN PA 'DIR GANG GI PHYIR LUNG PHOG PA NYUNG

ZAD KYIS KYANG BYANG CHUB KYI LAM THOB PA YIN TE, MU STEGS PA
THAMS CAD KYI TSIG MI GTZANG BA DANG 'DRE BA LTA BUS NI MA YIN
NO, ,DE DAG NI DE NYID DO, ,DAM CHOS 'DZIN PA YIN ZHES BYA BA NI
DON DAM PA'I CHOS 'DZIN PA'I PHYIR RO, ,DE GANG YIN ZHE NA, SMRAS
PA, GANG DAG CHOS LA BAG BYED PA, ,ZHES BYA BA

SMOS TE, DGE BA'I CHOS BSGOM PA'I TSUL DANG, DE'I 'BRAS BU THA
DAD PAR MI 'GYUR RO, ,GANG YANG DAG PAR NAN TAN DU 'BAD PA'I CHOS
DE NYID NI BSTAN PA YIN NO, ,BAG MED PA RNAM PAR BSGRUB PA LA
BSTAN PA TZAM GYIS GROL BA 'THOB PAR 'GYUR RO ZHES 'DOD PA BSGRUB
PA LA GZUD PA'I PHYIR 'DI

GSUNGS SO, ,'O NA SDE SNOD GSUM SHES PA YANG DAM PA'I CHOS 'DZIN
PA NYID YIN LA, MDO SDE 'DZIN PA LA SOGS PA YANG CHOS 'DZIN PA
YIN NO ZHES RGOL BA'I LAN BSTAN PA'I PHYIR DANG, TSIGS BCAD SNGA
MAR DAM BCAS PA NYID BSGRUB PA'I PHYIR, GAL TE ZHES BYA BA LA
SOGS PA SMOS SO, ,

RGYAL PO'I KHAB TU LHA SBYIN GYIS DGE SLONG MA AUTPA LA'I MDOG
KHU TSUR GYIS BSNUN TE BSAD NAS BYA BA MA YIN PA SNA TSOGS PA
BYED CING, DUS GZHAN ZHIG NA 'KHOR MANG PO'I NANG DU 'DUG NAS
RNAM GRANGS DU MAS SNYAN PAR CHOS STON TO, ,BCOM LDAN 'DAS KYIS
BYA RGOD PHUNG PO'I RI LA DUS JI TZAM NYID NA DE

NYID DANG NYE BA'I PHYI 'BRED KYI DUS SU BA LANG BGRANG ZHING
'GRO BA GZIGS TE, DE LA 'DI GSUNGS SO, ,DE'I TSE LAM PHRAN BSTAN
SHING ZHIG GI DRUNG NA 'DUG CING BSGOM PA DE'I DBANG DU MDZAD
NAS, GAL TE RIGS BCAS NYUNG NGU ZHES BYA BA'I TSIGS BCAD GSUNGS
SO, ,GZHAN DAG NI GROGS PO

GNYIS SHIG YOD DE, DE LAS GCIG NI KLOG PA LA MNGON PAR BRTZON NO,
,GCIG NI BSGOM PA LA MNGON PAR BRTZON PAR BYED PA ZHIG STE, DE
GNYIS KYI DBANG DU MDZAD NAS 'DI GSUNGS SO ZHES ZER RO, ,DE LAS
RE ZHIG DBANG PO RNAM PAR DGROL BAR BYA STE, SMRAS PA, MANG PO
YANG ZHES BYA BA LA NI PHAL

@134A *, ,CHER YANG NGO, ,GAL TE ZHES BYA BA NI CI STE'O, ,RIGS
BCAS ZHES BYA BA NI RIGS PA DANG LUNG DANG 'BREL PA'O, ,YANG NA
SNGA PHYI MI 'GAL BA'O, ,SMRAS PA NI STON PA'O, ,DE LTAR MI BYED
PA NI TSIG LHUR BYED CING TSIG DE'I BSGRUB PAS NI SBYOR BAR MI
BYED PA STE, CHOS MA YIN PA SGRUB

PAR BYED KYI, CHOS NI MA YIN NO ZHES BYA BA'I DON TO, ,THUB PA'I
DBANG PO'I GSUNG RAB LA NI SGRUB PA SNYING PO BYA BA YIN GYI,
TSIG 'BRU LHUR BLANGS PA MA YIN NO, ,DE LTAR MI BYED PA SU ZHIG
YIN ZHE NA, BAG MED MI ZHES BYA BA SMOS TE, GANG DE LTAR BAG MED
PA LA GNAS PA'I GANG ZAG DE NYID DE LTAR BYED DO, ,

GANG GI PHYIR ZHES BYA BA'I SGRA NI RAB TU BSGRUB PA'I PHYIR RAM,
YANG NA RGYU BSTAN PA'I PHYIR TE, GANG GI PHYIR BAG MED PA DE'I
PHYIR DE LTAR MI BYED PA STE GANG DE LTAR MI BYED PA BSTAN PA'O,
,DE DAG DGE SBYONG SKAL PA THOB PA YIN, ,ZHES BYA BA NI DES
'PHAGS PA'I LAM GYIS 'THOB PA MI RNYED DE, 'DIR DPE BSTAN

PA; DPER NA PHYUGS RDZI ZHES BYA BA STE, PHYUGS SKYONG BA BZHIN
NO, ,PHYUGS BGRANGS PA NI PHYUGS KYI TSOGS RTZIS BTAB PA'O,
,GZHAN GYI ZHES BYA BA NI PHA ROL GYI'O, ,DPER NA PHYUGS RDZIS
SNGA DRO'I DUS SU PHYUGS BGRANGS SHING BLANGS NAS YANG PHYI DRO'I
DUS SU BDAG PO LA SBYIN PAR BYED DE, DE NI DE

LAS GLA RNGAN TZAM ZHIG 'THOB KYI, SKAL PA CHER MI 'THOB CING DE
LAS SNYING PO 'O MA DANG ZHO DANG ZHUN MAR LA SOGS PA MI 'THOB PA
DE BZHIN DU GANG RIGS PA DANG BCAS PAS MANG DU SMRAS KYANG DE
DANG RJES SU MTHUN PAR SGRUB PA MA BYAS NA DE NI TSIG DANG LDAN
PA YIN NO ZHES BSNGAGS PA NYI TSE TZAM THOB PAR ZAD

KYI; DGE SBYONG GI 'BRAS BU THOB PA NI MA YIN NO, ,TSIG 'BRU TZAM
LA BRTEN PA RNAMS SGRUB PA LA GZUD PA'I PHYIR 'DI GSUNGS SO, ,DE
LTAR NA GANG GIS DGE SBYONG GI SKAL BA 'THOB CE NA, GAL TE RIGS
BCAS NYUNG DU ZHES BYA BA LA SOGS PA SMOS SO, ,SNGAR BSTAN PA'I
TSIGS BCAD KYI DKAR

PO'I PHYOGS ZHES BYA BA NI 'DI YIN PAR SHES PAR BYA'O, ,NYUNG
YANG ZHES BYA BA NI CUNG ZAD KYANG ZHES BYA BA STE, YANG GI SGRA
NI MANG PO LTA CI SMOS ZHES PA'I SGRUB PA'I DON TO, ,GAL TE RIGS
BCAS SMRA ZHES BYA BA NI TSIG BCAD KYI DON TO, ,GANG GI PHYIR
CHOS KYI RJES SU ZHES BYA BA LA, GANG PHYIR ZHES BYA BA NI

@134B RGYU BSTAN PA'I DON TE, GANG GI PHYIR DE BZHIN GSHEGS PAS
BSTAN PA NI KHYAD PAR DU GYUR PA YIN TE, DES NA 'DI NYID KYIS
CHOS LA SPYAD PAR BYA'O ZHES PA'I DON TO, ,BSTAN PA'I CHOS GANG
LA YOD PA NI CHOS KYI RJES SU SPYOD PA STE, BSTAN PA'I CHOS DE
DANG RJES SU MTHUN PAR BSGRUB CING CHOS LA NAN

TAN DU BYED PA'I NGANG TSUL CAN NO, ,SGRUB PA'I CHOS LA NAN TAN
DU BYED PA DE'I PHAN YON NI 'DOD CHAGS ZHE SDANG ZHES BYA BA SMOS
TE, RJES SU CHAGS PA DANG KHONG KHRO BA'I KUN DU SBYOR BA'O, ,GTI
MUG NI MA RIG PA'I KUN DU SBYOR BA ZHES BYA BA'I DON TO, ,SPONG
BYED PA ZHES BYA BA NI GNYEN PO BSGOM PAS DE'I

'THOB PA BCAD PA'O, ,DE DAG NI DE DAG GNYIS KYIS TE, DGE SBYONG
DANG 'PHAGS PA'I LAM GYI SKAL BA 'THOB PAR 'GYUR BA NI RNYED PAR
'GYUR PA'O, ,SGRUB PA NYID KYIS MYA NGAN LAS 'DAS PA YANG DAG PAR
'DZIN DU GZHUG PA STE, DE BAS NA THABS 'DIS RTOGS PA NYID DU BYA
BA'I PHYIR 'DI GSUNGS SO, ,

BAG MED PA DANG BAG YOD PAS SPANG BA DANG, BLANG BA'I SKYON DANG
YON TAN BSHAD DE, BAG YOD PA BSNGAGS PA ZHES BYA BA LA SOGS PA
SMOS SO, ,YUL KO SA LAR BYUNG BA'I RGYAL PO GSAL RGYAL SEMS LA
'DI LTA BU'I RNAM PAR RTOG PA SKYES TE, CHOS GCIG BRTEN CING
BSGOM PA DANG MANG DU BYAS PAS MTHONG BA'I CHOS

LA DON YONGS SU RDZOGS PAR 'GYUR BA DANG, PHYI MA'I DON YONGS SU
RDZOGS PAR 'GYUR BA'AM, TSE 'DI DANG PHYI MA'I DON YONGS SU
RDZOGS PAR 'GYUR BA YOD DAM SNYAM PA NA, JI TZAM NA BCOM LDAN
'DAS KYIS BKA' STZAL PA, RGYAL PO CHEN PO YOD DE 'DI LTAR DGE
BA'I CHOS THAMS CAD LA BAG YOD PA'O

ZHES GSUNGS NAS TSIGS BCAD GSUM BKA' STZAL TO, ,GZHAN DAG NI YUL
YANGS PA CAN GYI KHANG PA BRTZEGS PA'I GNAS LHA'I DBANG PO BRGYA
BYIN GYIS 'DI LTAR ZHUS PA LAS BRTZAMS PA YIN NO ZHES ZER RO,
,BAG YOD BSNGAGS PA ZHES BYA BA NI JI SKAD BSTAN PA'I MTSAN NYID
KYIS BAG YOD PA LA

RAB TU BSTOD PA YIN TE, DAM PA DE'I BYE BRAG LA MKHAS PA'O, ,BAG
MED PA LA SMOS PA NI GSHUNG BA'O, ,RTAG TU ZHES BYA BA NI RGYU'I
DUS DANG 'BRAS BU'I DUS NA'O, ,GANG GI PHYIR BAG YOD PA YON TAN
GYIS RTAG TU BSNGAGS PA DANG, DE'I MI MTHUN PA'I PHYOGS BAG MED
PA LA SMOD PAR BYED PA DE GANG GIS

@135A *, ,SHE NA; 'DI LTAR BAG YOD CES BYA BA SMOS TE, DE'I RGYUS
SO, ,BDAG DANG MNYAM PA'I MCHOD SBYIN TE GZHAN LA MED PAS MCHOD
SBYIN PA BRGYAB YIN PA'I PHYIR MCHOD SBYIN BRGYA PA ZHES BYA'O,
,LHA RNAMS ZHES BYA BA NI RGYAL CHEN RIS BZHI DANG SUM CU RTZA
GSUM MO, ,GTZO BOR GYUR

ZHES BYA BA NI DBANG PO 'THOB PA'O, ,GAL TE RGYU 'DIS NI BAG YOD
PA'I BSNGAGS PA BRJOD PA YIN NA, DE LTA NA BAG MED PA'I SMAD PA
GANG ZHIG GIS BYED PA YIN ZHE NA, SMRAS PA, 'DIR BSKANG BAR BYA
STE, BAG MED PAS NI DMYAL BA MI BZAD PA THOB CES BYA BA NI TSIG
GI LHAG MA STE, DON MTHAR MA PHYIN PA'I

GZHUNG DAG LA NI TSIG GI LHAG MAS RJES SU DPAG PA NI RIGS PA YIN
NO, ,YANG NA RGYAL POS CHOS GCIG MCHIS SAM ZHES ZHUS PA DANG,
THUB PAS BAG YOD PAS BSTAN PA NYID KYI MDOR BRJOD PA BSTAN PA'O,
,DE LTA NA NI BAG MED PA LA SMOD PA ZHES BRJOD PA MI RIGS SO ZHE
NA, BAG YOD PA'I SGRIB PA

NAN GYIS SPANG BAR BYA BA BSGRUB PA'I PHYIR NYES PA MED DO, ,BDE
'GRO'I KHYAD BAR 'DOD PAS DE LA GZUD PA'I PHYIR 'DI GSUNGS SO,
,BAG YOD PA NI THAMS CAD DU BSNGAGS PA YIN NO ZHES BSTAN PA'I BYA
BA BYAS RUNG ZHES BYA BA LA SOGS PA SMOS SO, ,BSTOD PA SMRA BA
YIN PAS BSNGAGS PA BRJOD PA'O, ,GANG LA

ZHE NA; BYA BA BYAS RUNG MA BYAS RUNG, ,ZHES BYA BA SMOS TE, GANG
RNAM PAR DAG CING RJES SU MTHUN PA'I LUS DANG NGAG DANG YID KYI
LAS DE NI BYA BA BYAS PA'O, ,GANG DE LAS GZHAN PA BDE 'GRO DANG
RJES SU MTHUN PA YANG DE DANG RJES SU MTHUN PAR BYAS PA'O, ,MKHAS
PA NI MNGON PAR RIG PA STE, DE YANG 'JIG RTEN

PA DANG 'JIG RTEN LAS 'DAS PA'O, ,DE LA 'JIG RTEN LAS 'DAS PA NI
SANGS RGYAS DANG SANGS RGYAS KYI NYAN THOS RNAMS SO, ,'JIG RTEN
PA NI 'JIG RTEN NA GRAGS PA'I MKHAS PA'O, ,DE'I PHYIR RIM PA
BZHIN DU, BYA BA BYAS RUNG MA BYAS RUNG, ,ZHES BYA BA LA BAG YOD
PA'I BSNGAGS PA BRJOD PA YIN NO, ,

GNYIS PO NI GNYI GA YIN PAS GNYI GA NYID DO, ,CI'I PHYIR 'DI LA
DE LTAR BSNGAGS PA SMRA BA YIN ZHE NA, 'DI LTAR BAG DANG BCAS PAS
DON GNYIS ZHES BYA BA SMOS TE, BAG YOD PA'I GANG ZAG GI PHAN YON
NI RNAM PA GNYIS SO, ,LEN PAR BYED CES BYA BA NI RAB TU BRTAN PAR
LEN PA'O, ,GANG YIN

@135B ZHE NA; MKHAS PA YIS NI ZHES BYA BA SMOS TE, BYA BA DANG
BYA BA MA YIN PA RTOGS PA'O, ,BLUN PA NI MA YIN TE, DES NI BDAG
DANG GZHAN LA PHAN PA'I RNAM PA GNYIS MI SHES PAS SO, ,JI LTAR
RJES SU MYONG BA'I DON YIN NA ZHE NA, TSE 'DI'I ZHES BYA BA SMOS
TE, BDAG NYID KYI PHUNG PO'AM MTHONG BA'I PHUNG PO

NYID LA RJES SU MYONG BA STE ZIN PA'I PHUNG PO LA ZHES BYA BA'I
DON TO, ,DON NI GANG YIN DANG ZHES BYA BA LA NI ZHES BYA BA'I
SGRA NI KHYAD PAR BSGRUB PA'I DON TO, ,GANG TSE 'DI'I PHAN YON
KHYAD PAR DU GYUR PA NI NOR GYI 'BYOR PA LA SOGS PA'I MTSAN NYID
DO, ,PHYI MA'I DON NI GANG YIN DANG, ,ZHES BYA BA NI 'JIG RTEN
PHA ROL

GYI STE; BDE 'GROR 'GRO BA LA SOGS PA'I TSUL LO, ,SNGAR BSHAD
PA'I MKHAS PA ZHES BSTAN PA DE'I NGO BO NYID SMRAS PA, RTOGS PAS
NI ZHES BYA BA SMOS TE, DON GYI DE NYID RTOGS PA'O, ,YANG NA
'PHAGS PA'I BDEN PA BZHI RTOGS PA'O, ,BRTAN PA NI BRTZON 'GRUS
KYI SBYOR BA KHYAD PAR DU 'PHAGS

PA STE; LE LOS NI DON JI LTA BA BZHIN DU RTAG PAR MI NUS PA'I
PHYIR TE, DE BAS NA RTOG PA DANG BRTZON 'GRUS RNAM PA GNYIS KYIS
KHYAD PAR DU BLO RNAM PAR GSAL BA'I PHYIR MKHAS PA'O ZHES BYA BA
NI DE NYID KYI DON TO, ,'DI NYID KYIS MKHAS PA YIN GYI, GZHAN
GYIS NI MA YIN NO ZHES SO, ,MKHAS

PA BSGRUB PAR 'DOD PA RNAMS LA DE KHO NA NYID BRTAG PA DANG,
BRTZON 'GRUS BRTZAMS PA LA GZUD PA'I PHYIR 'DI GSUNGS SO, ,YANG
RNAM PA GZHAN GYIS BAG YOD PA'I YON TAN BSTAN PA'I PHYIR, DGE
SLONG BAG YOD LA DGA' ZHING, ,ZHES BYA BA LA SOGS PA SMOS SO,
,DGE SLONG RAB TU

MANG PO RGYAL BYED KYI TSAL DANG NYE BA ZHIG NA NAGS STUG PO'I
NANG DU YANG DAG PAR BSTAN PA LA BRTZON 'GRUS BRTZAMS SHING BSAM
GTAN BSGOM PA BYAS PA KHYAD PAR GYI GO 'PHANG THOB BO, ,DE NAS
BCOM LDAN 'DAS KYIS DE LAS GZHAN PA'I DGE SLONG YANG KHYAD PAR DE
LA GZUD PAR DGONGS NAS

RGYAL BYED TSAL NAS MNGON PAR BYUNG ZHING GANG NA DGE SLONG DE
DAG YOD PA DER GSHEGS SO, ,DE DAG GIS KYANG BCOM LDAN 'DAS RGYANG
RING PO NAS DE LTAR GSHEGS PA MTHONG NAS ZHES DANG BCAS PAR BCOM
LDAN 'DAS KYI SNGON BSU BA BYAS SO, ,JI TZAM DE RNAMS DANG THABS
CIG TU DGON

@136A *, ,BA'I PHYOGS RGYU ZHING GSHEGS PA DANG, PHYOGS DE NA YUL
KO SA LA'I RGYAL PO GSAL RGYAL GYI PHRA BE KA ZHES BYA BA GLANG
PO CHE 'DAM DU ZHUGS PA LAS SKYE BO'I TSOGS CHEN POS PHYUNG BAR
GYUR TO, ,DE NAS YANG GSHEGS PA DANG, RLUNG SHUGS DANG LDAN PAS
SHING GI LO MA RNAMS LHAGS

PAR BYED PA GZIGS SO, ,DE'I 'OG TU ME MCHED DE NAGS CHEN PO TSIG
PA GZIGS SO, ,DE BZHIN DU PHYOGS NYAMS DGA' BA ZHIG NA, PAD MA
DANG BCAS PA'I CHU MIG DANG SKYED MOS TSAL GZIGS TE, GNAS SKABS
DE DAG DANG MTHUN PA'I TSIGS SU BCAD PA DRUG GSUNGS SO, ,DE THOS
PAS DGE SLONG

RAB TU MANG PO DANG, LHA RAB TU MANG PO YANG KHYAD PAR THOB PAR
GYUR TO, ,BAG YOD PA LA DGA' BA YIN PAS BAG YOD DGA' BA STE, BAG
YOD PA'I PHAN YON BSTAN PAS DE NYID LA RO MYANG BA THOB PAR GYUR
CES BYA BA'I DON TO, ,DE NYID GANG YIN ZHE NA, DGE SLONG ZHES BYA
BA SMOS TE, BYA BA NGAN PA, G-YENG BA BCOM

PA DANG; RAB TU BYUNG ZHING DBEN PA YIN NO, ,GANG GI PHYIR DBEN
PA LA NI BAG YOD PA YOD KYI, 'DU 'DZI DANG 'BREL PA BYAS PA LA NI
MED DO, ,BAG MED PA LA 'JIGS LTA BAS, ,ZHES BYA BA SMOS TE, GANG
LA 'JIGS PA MTHONG BA'I LTA BAS SO, ,BAG MED PA'I NYES DMIGS
BSTAN PAS, BAG MED PA LA

'JIGS PAR LTA ZHING GNYEN PO DGE BA'I CHOS BSGOM PA LA MNGON PAR
RTZOM PAR BSTAN TO, ,BAG YOD PA'I PHAN YON BSTAN PA'I PHYIR, NGAN
'GRO LAS 'DREN TE ZHES BYA BA SMOS TE, NGAN 'GROR 'GRO BA NI NGAN
PAR SPYOD PA'AM 'BRAS BU LAS KUN NAS SLONG ZHING 'DREN PA YIN NO,
,BDAG NYID CES BYA BA NI BDAG

RANG NGAN SONG DU LTUNG BA'AM, DE LA GZHOL BA'O, ,GANG BAG MED PA
CHUNG NGUS KYANG NGAN PAR SPYOD CING DES NGAN 'GROR 'GRO BAR
'GYUR GYI, BAG MED PA CHEN POS NI MA YIN TE, SOR MO'I PHRENG BA
DANG, DZEN TA KA KRID CES BYA BA LA SOGS PA YANG 'DIR DPER BRJOD
PAR BYA'O, ,'DI LTAR GANG ZHIG JI LTA BU ZHE NA,

'DAM RDZAB LAS NI GLANG CHEN BZHIN, ,ZHES BYA BA SMOS TE, SKYE
BO'I TSOGS CHEN PO'I GROGS LA BRTEN NAS GLANG PO CHE 'DAM DU
BYING BA LAS 'BYIN PA DE BZHIN DU BAG YOD PA LA BRTEN NAS BDAG
NYID SHES PA'I DGE SLONG GIS NGAN 'GRO LAS GROL BAR BYED PA YIN
TE, NGES PAR 'BYED PA'I CHA DANG MTHUN

@136B PA'I BZOD PA THOB PA'I PHYIR RO, ,NGAN SONG GI 'JIGS PA
RNAMS LA BAG YOD PA NYID LA BRTEN PA LA GZUD PA'I PHYIR 'DI
GSUNGS SO, ,BAG YOD PA LA BRTEN PAS NGAN SONG GSUM SPONG BA YIN
NO ZHES BSTAN NAS MI DGE BA'I CHOS KYANG 'DIS SPONG BA YIN NO
ZHES BSTAN PA'I PHYIR, DGE SBYONG BAG YOD LA

DGA' ZHING, ,ZHES BYA BA LA SOGS PA SMOS SO, ,TSIGS BCAD PHYED
KYI DON NI SNGAR BSTAN PA'I PHYIR DA YANG MI BSHAD DO, ,SPYUGS
PAR BYED PA NI SPONG BAR BYED PA'O, ,CI ZHIG SPONG BAR BYED PA
YIN ZHE NA, SDIG PA'I CHOS RNAMS ZHES BYA BA SMOS TE, MI DGE BA'I
'DUS BYAS RNAMS TE 'DOD PA NA SPYOD

PA'I MTHONG BA DANG BSGOM PAS SPANG BAR BYA BA ZHES PA'I DON TE,
GANG GI PHYIR DE SPANG NA NI MI DGE BA THAMS CAD SPANG BA'I PHYIR
RO, 'DIR DPE BSTAN PA, RLUNG GIS LJON SHING LO MA BZHIN, ,ZHES
BYA BA SMOS TE, BZHIN ZHES BYA BA'I SGRA NI NYID KYI DON TO,
,RLUNG NI RLUNG DRAG PO'O, ,DPER NA RLUNG GI SHUGS

DRAG POS LO MA SMIN PA LA PHYOGS PA CUNG ZAD LHOD PA DAG SPRUGS
SHING LHUNG BA DANG 'BRUL BAR BYAS PA DE BZHIN DU BAG YOD PA'I
DGE SLONG GIS 'JIG RTEN PA'I 'DOD CHAGS DANG BRAL BA'I LAM LA
SOGS PA LA GOMS PAR BYAS SHING KUN DU SPYOD PA LA LHOD PAR BYAS
TE, MI DGE BA'I CHOS RNAMS SPANG BAR

BYA'O; ,GZUGS DANG GZUGS MED PA LA SPYOD PA'I PHRA RGYAS RNAMS
KYANG 'DIS SPONG BA YIN NO ZHES BSTAN PA'I PHYIR, DGE SLONG BAG
YOD LA DGA' ZHING, ,ZHES BYA BA LA SOGS PA SMOS SO, ,'DIS KUN DU
SBYOR BA YIN PAS NA KUN DU SBYOR BA STE, MDO LAS KUN DU SBYOR BA
DGU BSTAN PA LAS 'DIR

SPYI'I TSIG TU YONGS SU GZUNG NGO, ,PHRA SBOM DAG CES BYA BA NI
PHRA BA DANG RAGS PA'O, ,'DI LTAR BSAM GTAN DANG PO'I SA PA'I KUN
DU SBYOR BA NI RAGS PA'O, ,BSAM GTAN GNYIS PA'I SA PA'I KUN DU
SBYOR BA NI PHRA BA'O ZHES BYA BA LA SOGS PA YIN NO, ,'DIS NI
CHUNG NGU DANG 'BRING DANG CHEN PO'I RNAM PAS SPONG

ZHING RAB TU SPONG BAR STON TO, 'DIR DPER BRJOD PA, ME YIS BSREGS
PA BZHIN DU 'GRO, ,ZHES BYA BA YIN TE, DPER NA ME NI CHEN PO'AM
CHUNG NGU YANG RUNG BDAG NYID THOB NAS SHING LA SOGS PA SREG PAR
BYED DO, ,DE BZHIN DU ZAG PA MED PA'I YE SHES KYI MES KYANG KUN
DU SBYOR BA RNAMS BSREGS

@137A *, ,SHING YANG SKYE BA MED PAR BYED DO, ,ZAG PA MED PA'I
LAM BSGOM PA LA GZUD PA'I PHYIR 'DI GSUNGS SO, ,BAG YOD PA'I
STOBS NYID KYIS ZAD PA SHES PA THOB PAR 'GYUR RO ZHES STON PA'I
PHYIR RO, ,DGE SLONG BA YOD CES BYA BA LA SOGS PA SMOS SO, ,NYAMS
SU MYONG

BAR 'GYUR ZHES BYA BA NI RIG PAR 'GYUR BA'O, ,RIM GYIS ZHES BYA
BA NI MTHAR GYIS TE, 'DI LTAR THOG MAR NI LAM CHUNG BA SKYE BAR
'GYUR RO, ,DE NAS NI BAR MA ZHES BYA BA LA SOGS PA'O, ,DANG PO
YANG NYON MONGS PA RAGS PA SPONG BAR 'GYUR RO, ,DE NAS NI BAR MA
ZHES BYA BA LA SOGS PA LUNG LAS GSUNGS

SO; ,KUN DU SBYOR BA KUN ZAD PA, ,ZHES BYA BA NI KUN DU SBYOR BA
DGU SPANGS PA STE, GANG GI PHYIR ZAD PA SHES PA'I YE SHES 'THOB
PA'I DUS SU KHAMS GSUM GYI KUN DU SBYOR BA RNAMS LAS GCIG TU BRAL
BA'I 'THOB PA RNYED PA YIN NO, ,KHAMS GSUM GYI KUN DU SBYOR BA
SPANG BA'I PHYIR SRID PAS SKYO BA RNAMS LA

GZUD PA'I CHED DU 'DI GSUNGS SO, ,BAG YOD PA MA SPANGS PA LAS
PHUNG PO LHAG MA DANG BCAS PA DANG LHAG MA MED PA'I MYA NGAN LAS
'DAS PA'I DBYINGS KYANG THOB PAR 'GYUR RO ZHES BSTAN PA'I PHYIR,
DGE SLONG BAG YOD LA DGA' ZHES BYA BA LA SOGS PA SMOS SO, ,SO SOR
RTOG PA ZHES BYA BA NI MNGON PAR

RTOGS PA BSGRUB PAR GYIS SHIG PA'I DON TO, ,GO 'PHANG ZHES BYA BA
NI GNAS SO, ,JI LTA BU ZHE NA, ZHI BA'I ZHES BYA BA SMOS TE,
'KHOR BA'I ME 'BAR BA LTA BU THAMS CAD NYE BAR ZHI BA'O, ,'DU
BYED NYER ZHI ZHES BYA BA LA 'DIR 'DU BYED NI YANG SRID PAR 'GYUR
BA'I PHUNG PO'O, ,NYE BAR ZHI BA DANG BSAL BA

'DI LA THOB PA DE NI DE NYID DO, ,ZHI BA'I ZHES BYA BA NI 'CHI BA
LA SOGS PA'I 'JIGS PA MED PAS PHUNG PO'I LHAG MA MED PA'I MYA
NGAN LAS 'DAS PA'I DBYINGS THOB PA YIN NO, ,ZHI BAR BYED PA YIN
PAS ZHI BA STE, ZHI BA LA SBYOR BAR BYED CES BYA BA'I DON TO,
,YANG SRID PA'I SDUG BSNGAL MI 'DOD PA RNAMS LA

ZAD PA SHES PA THOB PA LA SBYAR BA'I PHYIR 'DI GSUNGS SO, ,MI
SKYE BA SHES PA THOB BAS MTHONG BA'I CHOS LAS YONGS SU NYAMS PA
MED PAR STON TE, DGE SLONG BAG YOD LA DGA' ZHES BYA BA LA SOGS PA
SMOS SO, ,MI SRID DO ZHES BYA BA NI MI RIGS PA'O, ,GANG MI RIGS
SHE NA, YONGS

@137B SU NYAMS PAR 'GYUR ZHES BYA BA SMOS TE, YONGS SU NYAMS PA
NI DGRA BCOM PA'I 'BRAS BU LAS THAG RING DU GYUR PA'O, ,GANG LA
SKYE BA SHES PA'I YE SHES SKYES PA DE LA NI LAM DANG DE'I 'BRAS
BU YONGS SU NYAMS PA MED PAR STON PA YIN NO, ,PHYI ROL PA'I 'DOD
CHAGS DANG BRAL BA DAG LAS KHYAD PAR

DU GYUR PA YIN TE, GANG GI PHYIR DE DAG NI YONGS SU NYAMS PA'I
CHOS CAN TE, MYA NGAN LAS 'DAS PA LAS RING BA YIN ZHING GONG MA
DAG TU SKYES NAS DER MNGON PAR RTOGS PA MED PA YIN TE, 'DI LA
RNAM PA 'DI LTAR DER MTHAR THUG PA YIN NO ZHES LUNG LAS 'BYUNG BA
YIN PA'I PHYIR RO, ,CHOS 'DI'I DNGOS PO

LA YANG DAG PAR ZHUGS NA NI YONGS SU NYAMS PAR YANG MI 'GYUR TE,
MYA NGAN LAS 'DAS PA DANG NYE BAR 'GYUR RO, ,MYA NGAN 'DAS DANG
ZHES BYA BA NI YANG 'KHOR BAR MI SKYE BA YIN NO, ,PHUNG PO LHAG
MA DANG BCAS PA DANG LHAG MA MED PA'I MYA NGAN LAS 'DAS PA GNYIS
NI PHAN TSUN NYE BAR GYUR PA'I PHYIR SA BON DANG MYU

GU BZHIN NO, ,NYE BA'I PHYIR ZHES BYA BA NI MI RING BA DANG DRUNG
NA 'DUG PA YIN TE LHAG MA DANG BCAS PA'I MYA NGAN LAS 'DAS PA'I
DBYINGS NA GNAS PA YANG PHUNG PO LHAG MED PA'I MYA NGAN LAS 'DAS
PA'I DBYINGS KYI TSUL DU GNAS PA YIN NO ZHES RIG PAR BYA STE, DE
LA GZHOL BA'I PHYIR DGE SLONG DGRA BCOM PA NI MYA

NGAN LAS 'DAS PA LA GZHOL BA DANG, MYA NGAN LAS 'DAS PA LA 'BAB
PA ZHES BYA BA LA SOGS PA MDO LAS GSUNGS TE, DE DAG NI GCIG TU
YONGS SU MYA NGAN LAS 'DAS PA YIN NO, ,'KHOR BAS SKYO BA RNAMS
'DI LA GZUD PA'I PHYIR 'DI GSUNGS SO, ,TSIGS BCAD SNGA MA DAG GIS
'JIG RTEN GNYI GA'I NGES

BAR LEGS PA DANG PHAN PA BRTZON 'GRUS DANG BAG YOD PAS BYED PA
YIN NO ZHES YANG DAG PAR BSTAN NAS, DA NI DE NYID YANG DAG PAR
'DZIN DU GZHUG PA'I PHYIR, BRTZON 'GRUS LDAN ZHING ZHES BYA BA LA
SOGS PA SMOS SO, ,LHA ZHIG BCOM LDAN 'DAS KYIS SPYAN SNGAR 'ONGS
TE ZHUS PA, GANG GIS 'JIG RTEN 'DI DANG

PHA ROL DU MCHOG TU BDE BA 'THOB PA LAGS, BLO GROS CHEN PO BCOM
LDAN 'DAS KYIS BDAG LA BSHAD DU GSOL, BDAG GIS DE LA NAN TAN DU
BGYI'O ZHES GSOL PA DANG, BCOM LDAN 'DAS KYIS BKA' RTZAL PA,
BRTZON 'GRUS LDAN ZHING ZHES BYA BA LA SOGS PA'I TSIGS SU BCAD PA
'DI GSUNGS SO,,

@138A *, ,BRTZON 'GRUS NI LDANG BA DANG DGE BA BYA BA DAG LA KUN
DU SPRO ZHING KUN DU RTZOM PA BYED PA'I PHYIR RO, ,BAG YOD PAS NI
BYA BA BRTZAMS PA DAG LA BAR DU GCOD PAR MI 'GYUR TE, BAG MED PAR
GYUR NA NI RES 'GA' BRTZON 'GRUS RTZOM PAR MI 'GYUR RO, ,BRTZON
'GRUS DANG BAG YOD PA LA

GNAS NAS CI ZHIG BYED PA YIN ZHE NA, SMRAS PA, CHOS SPYOD CES BYA
BA LA SOGS PA YIN TE RIGS PA SPYOD PA'O, ,CHOS KYI NGO BO NYID
SMRAS PA, LEGS SPYOD CES BYA BA LA SOGS PA STE LUS LA SOGS PA'I
DGE BA'I CHOS TE, DE GANG ZHE NA, SROG GCOD PA LAS SLAR LDOG PA
LA SOGS PA MDO LAS GSUNGS

PA'O; ,'DI'I PHAN YON NI, CHOS SPYOD PAS NI ZHES BYA BA SMOS TE,
CHOS LA LEGS PAR SPYOD CING BYED PA'I NGANG TSUL GANG LA YOD PA
DE NI BDE BA 'THOB PA STE, BDE BA LA GNAS PA'O, ,DE NI 'KHOR BA'I
GNAS SU GDUNG BA MED PAR GNAS PA'I DON TE, GANG LEGS PAR SPYOD PA
LA NI RNAM PAR SMIN PA

YID DU MI 'ONG BA 'THOB PA NI GNAS MA YIN ZHING GO SKABS MED DO
ZHES BYA BA LA SOGS PA MDO LAS GSUNGS SO, ,'JIG RTEN 'DI NI SKYE
BA 'DI'O, ,PHA ROL NI SKYE BA GZHAN NO, ,THAMS CAD DU BDE BA 'DOD
PA RNAMS DE'I THABS MA SHES PA DANG PHYIN CI LOG TU 'JUG PA RNAMS
LA PHYIN CI MA LOG PAR BSTAN

PA'I PHYIR 'DI GSUNGS SO, ,BSTAN MA THAG PA DE NI BAR CHAD DANG
BCAS PA YIN TE, DE'I KHYAD PAR BSTAN PA'I PHYIR, ,BRTZON PA DANG
NI BRTZON 'GRUS SKYED, ,CES BYA BA LA SOGS PA SMOS SO, ,MNYAN YOD
DU DGE SLONG GSAR BU BA MANG PO BCOM LDAN 'DAS KYI SPYAN SNGAR
PHYIN TE 'DI SKAD CES GSOL TO,,

BTZUN PA BDAG CAG GIS GANG GIS JI LTAR BSLAB PAR BYA BA DANG,
GANG BSLAB PA'I BAR CHAD DU 'GYUR ZHING BDAG CAG GIS GANG SPANGS
TE, BDE BAR GNAS PAS GNAS PAR BGYI ZHES GSOL PA DANG, DE'I DBANG
DU MDZAD DE TSIGS SU BCAD PA GNYIS GSUNGS SO, ,BRTZON 'GRUS SKYED
CES BYA BA NI

BRTZON 'GRUS BSLANG SHING BRTZAMS PAR GYIS SHIG PA STE, YON TAN
THAMS CAD KYI THABS SU GYUR PA'I PHYIR DANG, PHONGS PA THAMS CAD
KYI RGYA MTSO LAS SGROL BA'I BKRA SHIS KYI THEG PA'I SNOD DU GYUR
PA'I PHYIR RO, ,'DIS NI NGAN SONG LAS SLONG BA'I THABS MTHONG
BA'I LAM LA GZUD PA'O, ,RTZOL BA DANG NI

@138B ZHES BYA BA NI 'BAD PA'I KHYAD PAR BRTZAMS PAS 'DOD PA'I
KHAMS LAS 'DAS PAR SBYOR BA YIN NO, ,BSLAB PA LA BRTEN DANG ZHES
BYA BA NI 'BAD PA MI LHOD PA STE MNYAM PAR GZHAG PA'I SA PA RNAMS
KYIS NI SPANG DKA' BA YIN TE, DE SPONG BAR BYED PA'I LAM RNYED
PAR DKA' BA'I PHYIR BRTAN ZHES BYA BA

BSTAN TO, ,CI'I PHYIR ZHI BAR BYA ZHE NA, MYA NGAN LAS 'DAS PA
THOB PAR BYA BA'I PHYIR TE, KHAMS GSUM GYI NYON MONGS PA ZAD PA'I
PHYIR ZHES BYA BA'I DON TO, ,'DI LTAR BSLAB PA RNAMS GSUM LA
BSLABS PAS NI BGEGS THAMS CAD ZAD PA'I PHYIR RO, ,'DIS NI KHAMS
GONG MA'I SPANG BA LA GZUD PA'I PHYIR RO,,

DE LTAR BSLAB PA GSUM LA 'JUG PAS BGEGS MI 'BYUNG BAR BYA BA'I
PHYIR, MI DRAN PA DANG ZHES BYA BA LA SOGS PA SMOS TE, MI DRAN PA
NI DRAN PA NYAMS PA'O, ,DANG GI SGRAS NI LOG PA'I DRAN PA YANG
GZUNG NGO, ,BAG MED DANG ZHES BYA BA NI DGE BA'I CHOS RNAMS LA MI
BSGOM PA'O, ,DANG GI SGRAS NI NYON MONGS PA'I

CHOS BSGOM PA YANG GZUNG NGO, ,BRTZON 'GRUS CHUNG DANG ZHES BYA
BA NI LE LO STE BRTZON 'GRUS ZHAN PA'O, ,DANG GI SGRAS NI THABS
MA YIN PA LA 'JUG CING SPRO BA'O, ,KUN SDOM MED CES BYA BA NI
YANG DAG PAR MI SDOM PA'O, ,YANG NA LUS DANG NGAG DANG DBANG PO
MI 'DUL BA'O, ,GNYID NI GNYID NYID DO, ,SNYOM PA

PA NI LE LO'I RNAM PA STE GANG GI DBANG GIS LUS NYAM CHUNG BAR
BYED CING DGE BA'I CHOS BYA BA DANG BYED PA DAG LA DES GNYID
'BYUNG BA DANG, RJES SU MTHUN PA'I SEMS LAS BYUNG BA'I CHOS DE NI
SNYOM PA'O, ,G-YENG BA ZHES BYA BA NI RNAL 'BYOR MED PA STE, SEMS
DANG SEMS LAS BYUNG BA GCIG TU DMIGS

PAR SBYOR BA LAS 'PHRO BA TING NGE 'DZIN LA KUN DU SBYOR BA'I MI
MTHUN PA'I PHYOGS NI G-YENG BA'O, ,'DI DAG CES BYA BA NI SNGAR
BSHAD PA'I MI DRAN PA LA SOGS PA'O, ,BSLAB PA'I BAR CHAD PAS ZHES
BYA BA NI TSUL KHRIMS DANG LDAN PA'I BSLAB PA'I BGEGS TE, BAR
CHAD DANG BGEGS DE NA YOD PA NI BGEGS

BYED PA DANG BAR DU GCOD PA ZHES BYA BA'I DON TO, ,DER ZHES BYA
BA NI DE'I PHYIR TE GANG GI PHYIR 'DI DAG BAR CHAD YIN PAS DE BAS
NA'O, ,KHYOD KYIS SO SOR RTOGS LA ZHES BYA BA NI 'OG NAS 'CHAD
DO, ,YAN LAG CES BYA BA NI SKYES BU SDUG PA LA BOD PA'I YIN TE,
KYE SKAL LDAN ZHES BYA BA'I DON TO, ,SO SOR RTOGS

@139A *, ,ZHES BYA BA NI SO SOR RIG CING NGES PAR BYA BA'O, ,'DI
DAG NI LAM GYI BAR DU GCOD PA YIN TE, DE BAS NA KHYOD KYIS SO SOR
RTOGS SHIG CES BYA BA 'OG NAS SMOS SO, ,DRAN PA MED PA'I NYES
DMIGS SU 'GRO BA SHES PA BYAS NAS, BDE BAR YONGS SU GZUNG BAR BYA
STE SKYON

DE MED PAR BSTAN PA'I PHYIR, DRAN PA CHUD NI MA GSAN CIG ,CES BYA
BA SMOS TE, DRAN PA NI LUS LA SOGS PA'I RNAM PA DE'I NGO BO LA
DMIGS PA STE, DRAN PA MA NYAMS PA DE'O, ,KHYOD KYI ZHES BYA BA NI
KHYOD NYID KYI RGYUD LA'O, ,CHUD NI MA GSAN CIG CES BYA BA NI
NYAMS PAR MA BYED CIG PA

STE; DE NYAMS NA NI LAM GYI TSOGS THAMS CAD CHUD ZA BAR 'GYUR BA
DANG, BAR DU GCOD PA THAMS CAD KYANG MNGON DU 'BYUNG BAR 'GYUR
RO, ,DES NA BAG YOD PAS NI BGEGS THAMS CAD SEL BAR 'GYUR BA'I
NGANG TSUL CAN YIN PAS, DRAN PA NYID NI 'BAD PAS SROG BZHIN DU
BSRUNG BAR BYA'O

ZHES GZUD PA'I PHYIR 'DI GSUNGS SO, ,BAR DU GCOD PA 'DI DAG GIS
NI 'KHRUL BAR BYED PA YIN PAS, GNYEN PO LA SBYAR BA'I PHYIR, DGE
SLONG TSUL KHRIMS BZANG BA DANG, ,ZHES BYA BA LA SOGS PA SMOS SO,
,YUL AU DZA YA NA NA TSONG DPON GYI BU BZHI GNAS TE, DE NAS GCIG
NI BAG MED PA

LA GNAS SO, ,GNYIS PA NI GZHAN GYI CHUNG MA LA 'GRO ZHING NGAN
PAR SPYOD DO, ,GSUM PA NI LOG PA'I RNAM PAR RTOG PA LA GNAS SO,
,BZHI PA NI DRAN PA BRJED NGAS PAR GYUR TO, ,BCOM LDAN 'DAS DER
GSHEGS NAS DE'I DBANG DU MDZAD DE DGE SLONG LA BSTAN PA'I TSUL
GYIS 'DI GSUNGS SO, ,

BAG YOD PA ZHES BYA BA LA, DE LA KHYOD KYIS DGA' BA THOB PAR GYIS
SHIG PA STE, DGE BA'I CHOS THAMS CAD KYI RTZA BA NI BAG YOD PA
YIN NO ZHES BYA BA LA SOGS PA MDO LAS GSUNGS SO, ,'DIS NI BAG MED
PA RNAMS BAG YOD PA LA SBYOR BA'O, ,TSUL KHRIMS BZANG BA DANG
ZHES BYA BA NI MDZES PA'I

TSUL KHRIMS KYIS SPYOD PA GANG YIN PA DE NI TSUL KHRIMS BZANG PO
STE, GZUGS BZANG PO BZHIN NO, ,YANG NA TSUL KHRIMS YONGS SU
RDZOGS PA STE, BUM PA GANG BA BZHIN NO, ,YANG NA TSUL KHRIMS LEGS
PAR BYAS PA STE, BZA' BA DANG BTUNG BA LEGS PAR SPYAD PA BZHIN
NO, ,'DIS NI TSUL KHRIMS

@139B PHUN SUM TSOGS PA YANG DAG PAR 'DZIN DU BCUG PA YIN TE, YON
TAN THAMS CAD DE LA GNAS PA'I PHYIR JI SKAD DU GSUNGS PA, DPER NA
LUS CAN DAG DANG NAGS TSAL DANG, ,LJON SHING RNAMS KYANG SA LA
GNAS PA LTAR, ,DE BZHIN DGE BA'I CHOS RNAMS 'DI DAG GI ,RAB TU
'BYUNG ZHING GNAS PA'ANG

TSUL KHRIMS YIN, ,ZHES PA'O, ,DGE SLONG ZHES BYA BA NI BOD PA
STE, GANG TSUL KHRIMS DANG LDAN PA NYID DGE SLONG YIN PA'I PHYIR
DANG, TSUL KHRIMS YOD PA DGE SLONG YIN, ,ZHES PA'I TSIG GIS SO,
,KUN RTOG LEGS PAR MNYAM GZHAG STE, ,ZHES BYA BA NI TING NGE
'DZIN LA LEGS PAR 'JUG PA STE, KUN

DU RTOG PA MNYAM PAR GZHAG PA GANG YIN PA DE NYID NI LEGS PAR
MNYAM PAR GZHAG PA'I KUN DU RTOG PA STE, NGES PAR 'BYUNG BA LA
SOGS PAR KUN DU RTOG PA ZHES BYA BA'I DON TO, ,'DIS NI TSUL
KHRIMS LA SOGS PA DAG PA'I THABS BSTAN TO, ,JI SKAD DU GSUNGS PA,
TSUL KHRIMS RNAM PAR DAG PA

BRJOD PA GANG ZHIG YIN ZHE NA, MI DGE BA'I RNAM PAR RTOG PA RNAMS
KYIS MA BCOM PA YIN NO ZHES RGYA CHER BSHAD DO, ,RANG GI SEMS NI
RJES SU SRUNGS, ,ZHES BYA BA NI DRAN PA'I STOBS KYI BDAG NYID
KYIS SEMS RJES SU SKYONGS SHIG PA STE, DRAN PAS SGO BSRUNGS PA
DANG LDAN PA'I 'PHAGS PA'I NYAN THOS NI

MI DGE BA'I CHOS THAMS CAD SPONG ZHING DGE BA'I CHOS THAMS CAD
BSGOM PA YIN NO ZHES MDO LAS GSUNGS SO, ,SGO BSRUNGS PA YIN PAS
SGO BSRUNGS SO, ,'DIS NI BAG YOD PA LA SOGS PA LA RAB TU GNAS PAS
'PHAGS PA'I LAM MNGON SUM DU BYA BA'I THABS STAN TE, GANG GI
PHYIR DRAN PA

NYAMS PAR GYUR PAS NI DRI MA MED PA'I LAM THOB PAR MI 'GYUR RO,
,'DI STEN CING THOS PAS NI 'KHOR DE DAG THAMS CAD KYIS RGYUN DU
ZHUGS PA'I 'BRAS BU THOB PAR GYUR TO, ,DGE SLONG LNGA BRGYA TZAM
YANG LEN PA MED PAR ZAG PA LAS SEMS RNAM PAR GROL LO, ,'DIR SNGA
MAS NI RGYU BSTAN TO, ,PHYI

MAS NI 'BRAS BU BSTAN PAR SHES PAR BYA'O, ,GANG GI PHYIR BAG YOD
PAS NI TSUL KHRIMS BZANG PO YIN LA, DES KYANG YANG DAG PA'I RTOG
PA YIN NO, ,DE LAS NI YANG DAG PA'I DRAN PA YIN NO, ,BAG MED PA
LA SOGS PA DE'I SKYON LA BRTEN PA DAG DE DAG GI GNYEN PO LA SBYAR
BA'I PHYIR 'DI GSUNGS

@140A *, ,SO; ,BAG YOD PA LA BRTEN CING MNGON PAR 'DOD PA'I YON
TAN LA SOGS PA'I TSUL BSTAN PA'I PHYIR, BRTZAM PAR BYA ZHES BYA
BA LA SOGS PA SMOS SO, ,SIN DU'I YUL RO RU KA ZHES BYA BA'I GRONG
KHYER CHEN PO'I RGYAL PO AU TRA YA NAS SHAR PHYOGS KYI RGYAL PO
GZUGS CAN SNYING

PO LA MA MTHONG BA'I GROGS PO YIN NO ZHES KHAS BLANGS TE, RIN PO
CHE'I RANG BZHIN GYI KHRAB RIN THANG MED PA ZHIG BSKUR RO, ,RGYAL
PO GZUGS CAN SNYING POS DE DANG RJES SU MTHUN PA'I SKYES MA RNYED
DE BCOM LDAN 'DAS LA THAMS CAD DU BSTEN PAR BYA'O ZHES BSAMS NAS
PHYIN TE ZHU BA ZHUS SO, ,JI TZAM NA

RAS LA SANGS RGYAS KYI SKU GZUGS BRIS PA DANG, DGE BA BCU'I LAS
KYI LAM DANG RTEN CING 'BREL PAR 'BYUNG BA LAS BRTZAMS PA'I TSIGS
SU BCAD PA GNYIS BRIS SO ZHES BYA BA LA SOGS PA 'DIR DPER BRJOD
CING GLENG GZHIR SBYAR BAR BYA'O, ,BRTZAM PAR BYA ZHES BYA BA NI
RTZOM PA'I DANG POR BYA BA YIN

PAS BRTZAM PAR BYA BA STE, SKYABS SU 'GRO ZHING YANG DAG PAR LEN
PA LA SOGS PA LA YANG DAG PAR GZUD PA YIN TE, BSTAN PA 'DI NI
RGYA MTSO CHEN PO 'DRA BAS DE LA 'JUG PA DANG 'DRA BAR RTZOM
PA'O, ,'BYUNG BAR BYA ZHES PA NI RAB TU 'BYUNG BA STE DE'I PHYIR
GANG DAG LHOD CING SGRIB PAS KHYIM GYI

GNAS YONGS SU GTONG BAR MI NUS PA DAG SNANG NA DE NYID LA GZUD PA
YIN TE, SKYABS SU SONG BA'I 'OG TU RAB TU BYUNG BA YONGS SU GZUNG
BA NI RJES SU MTHUN PA'I PHYIR RO, ,DE MED PAR NI SO SOR THAR
PA'I SDOM PA MED DO, ,YANG NA SKYABS SU 'GRO BA NYID KYIS KYANG
ZHES BYA BA'I TSIG GIS SO, ,'JUG

PAR BYA ZHES BYA BA NI 'BAD PAR BYA ZHES BYA BA YIN TE, JI SKAD
DU GSUNGS PA, TSUL KHRIMS LA GNAS SHING TSUL KHRIMS LA BRTEN PAS
CHOS GNYIS BSGOM PAR BYA STE, ZHI GNAS DANG LHAG MTHONG NGO ZHES
SO, ,'CHI BDAG SDE NI GZHOM PAR BYA, ,ZHES BYA BA NI 'PHAGS PA'I
LAM BSGOM PA'I

'BRAS BU LA SBYOR BA YIN NO, ,'CHI BDAG GI SDE NI KHAMS GSUM GYIS
MTHONG BA DANG BSGOMS PAS SPANG BAR BYA BA'I NYON MONGS PA DANG
NYE BA'I NYON MONGS PA STE 'CHI BDAG DANG RJES SU MTHUN PAR 'JUG
PA'I PHYIR RO, ,DE GZHOM PA NI SPANGS PA STE DE'I 'THOB PA GCAD
CING RGYUD LA GNAS PA LAS BSAL

@140B BA'O; ,'DIR MTHUN PA'I CHOS KYI DPE BSTAN PA, 'DAM BU'I
KHYIM NA GLANG CHEN BZHIN, ,ZHES BYA BA YIN TE, 'DAM BU DAG GI
KHYIM NI 'DAM BU'I KHYIM STE 'DAM BU'I KHANG PA'O, ,DPER NA GLANG
PO CHE SMYON PA 'DAM BU'I KHYIM LA BTANG NA DE MA THAG 'JOMS
SHING PHYE MAR 'THAG PAR BYED DO, ,DE BZHIN

DU KHYED KYIS 'CHI BDAG GI SDE GNYEN PO BSGOMS PA'I STOBS KYIS
RGYUD LA BSAL BAR GYIS SHIG PA'O, ,BCOM LDAN 'DAS NI SGRUB PA
'BRAS BU MED PAR DE LTAR MI SBYOR ZHING MI STON PA STE, DE BAS NA
LAM BSGOM PAS NYON MONGS PA GSAL BA'I KHYAD PAR BSTAN PA'I PHYIR,
GANG ZHIG CHOS 'DUL ZHES BYA BA LA

SOGS PA SMOS SO, ,GANG ZHIG NI GANG LA LA STE, SKYE BA LA SOGS PA
LA LTOS PA MED PAR THAMS CAD LA 'BYUNG BA YIN NO, ,NI ZHES BYA
BA'I SGRA NI RGYU BSTAN PA'I PHYIR RO, ,'DI LA ZHES BYA BA NI BDE
BAR GSHEGS PAS BSTAN PA 'DI LA'O, ,CHOS 'DUL ZHES BYA BA NI CHOS
KYI TSUL GYI 'DUL BA YIN PAS

CHOS 'DUL TE SKYON MED PAR 'DUL BA'I THABS ZHES BYA BA'I DON TO,
,YANG NA DE LA CHOS KYIS 'DUL BAS 'DUL BA STE, GANG SANGS RGYAS
KYI BSTAN PA LA'O, ,'DIR NI MTSON CHAGS BSNUN PA DANG NOR PHROG
PA LA SOGS PAS 'DUL BA NI MA YIN NO, ,YANG NA LAM YAN LAG LNGA
STE, YANG DAG PA'I LTA BA

DANG; RTOG PA DANG, RTZOL BA DANG, DRAN PA DANG, TING NGE 'DZIN
TO, ,YANG NA 'DUL BA NI GSUM STE, YANG DAG PA'I NGAG DANG, LAS
KYI MTHA' DANG, 'TSO BA'O, ,DES NA YANG CHOS 'DUL BA NI 'DIR
'PHAGS PA'I LAM YIN NO, ,BAG DANG LDAN PAR SPYOD BYED PA, ,ZHES
BYA BA NI BAG MED PA LA SOGS PA NGAN

PAR SPYOD PA THAMS CAD DANG BRAL BAR SPYOD PA YIN NO, ,'DI SKAD
STON PA YIN TE, 'DI LTAR GANG GIS G-YENG BA THAMS CAD SPANGS
SHING ZAG PA MED PA'I LAM BSGOM PA LA 'JUG PAR BYED PAS 'KHOR
BA'I SKYON THAMS CAD NI SPANGS LA, KHA NA MA THO BA MED PA'I BDE
BA'I NGO BO THAR PA'I LAM NI SGRUB PAR BYED PA'O, ,

RAB SPANGS PA ZHES BYA BA NI YONGS SU DOR BA'O, ,SKYE BA'I 'KHOR
BA ZHES BYA BA NI SKYE BAR MTSON PA STE, KHAMS GSUM GYI BDAG GI
DNGOS PO'O, ,GANG GI PHYIR SKYE BA MED PA NI KHAMS GSUM NA YOD
PA'I GRANGS SU MI 'GRO STE, MYA NGAN LAS 'DAS PA'O ZHES BYA BA'I
TSIG GIS SO, ,SDUG BSNGAL THA MAR

@141A *, ,ZHES BYA BA NI THA MA RNAM PA GSUM LAS PHUNG PO LHAG MA
MED PAR MYA NGAN LAS 'DAS PA ZHES BYA BA'I DON TO, ,BYED PAR
'GYUR ZHES BYA BA NI THOB PA DANG, DE'I BDAG NYID DU BYED PA'O,
,BAG YOD PA'I TSOMS TE BZHI PA'I RNAM PAR 'GREL PA RDZOGS SO,,
,,DE'I 'OG

TU SDUG PA'I TSOMS DGOD PA NI BAG YOD PA MCHOG TU BYED PAS KYANG,
BDAG NYID SDUG PA LA CHAGS PA'I BGEGS LAS BZLOG PA'I PHYIR TE
GANG GI PHYIR SDUG PA LA CHAGS PAR GYUR NA NI DGE BA LA MNGON PAR
BRTZON PA KHYAD DU GYUR PA THAMS CAD KYANG SPANGS NAS, DES NA
SDUG PA'I SKYE BO DAG RJES SU DRAN

ZHING 'KHOR BA'I LAM DAG SRUNG LA YANG DAG SRUNG LA YANG DAG PAR
STON PAR BYED DO, ,'DI KA LING KA DANG SH'AKYA TZI TRA ZHES BYA
BA LA SOGS PA YANG DPER BRJOD PAR BYA'O, ,DA NI SDE TSOMS KYI
RNAM PAR 'GREL PA BSHAD DE SDUG PA RNAMS LAS ZHES BYA BA LA SOGS
PA SMOS SO, ,MNYAN YOD NA DGA' BA CAN ZHES BYA BA'I KHYE'U

GZUGS ZLA MED PAR BZANG BA ZHIG GIS DGA' MO ZHES BYA BA'I BU MO
DE DANG MNYAM PA'I GZUGS YOD PA ZHIG BLANGS SO, ,DE'I KHYIM THAB
ZLA BA DRUG TZAM NAS DUS BYAS PAR GYUR TO, ,DE DANG BRAL BAS DE
SMYOS PAR GYUR TE, GCER BUS MNYAN YOD THAMS CAD DU SHI BA'I KHYIM
THAB TSOL ZHING RGYUS SO, ,JI

TZAM NA BCOM LDAN 'DAS KYIS DE GDUL BA'I DUS LA BAB PAR GZIGS
NAS, TSE DANG LDAN PA KUN DGA' BO RJES SU 'BRENG BA DANG DE'I
THAD DU GSHEGS SO, ,DE NAS BCOM LDAN 'DAS MTHONG MA THAG DRAN PA
RNYED DE RANG GI LUS LA GOS MED PAR MTHONG NAS SHIN TU NGO TSA
BAR GYUR TO, ,TSE DANG LDAN PA KUN

DGA' BOS DE'I BSAM PA SHES NAS BLA GOS DE LA BYIN TE, DE LUS LA
GYON TE BCOM LDAN 'DAS KYI SPYAN SNGAR 'ONGS TE GUS PA DANG BCAS
PAR BYAS NAS PHYAG 'TSAL TE, THUB PA MCHOG GIS SHIS PAR BRJOD
PA'I TSIGS SU BCAD PA 'DI GSUNGS SO, ,GANG GIS CHOS GCIG MA
SPANGS PAS, ,'GRO BA

'DI KUN BCINGS PAR GYUR, ,KUN RMONGS 'JIGS RUNG 'DI LTA BU, ,RTZA
NAS KHYOD KYIS ZAD GYUR CIG ,CES SO, ,DE NAS KUN DGA' BO LA LHUNG
BZED GTAD DE, SNGON SU YANG MA SHI BA'I KHYIM LAS CHU LONG LA
SHOG SHIG CES BKA' STZAL PA DANG, DE BCOM LDAN 'DAS KYIS MTHUS
BYE BA PHRAG BCO

@141B BRGYAD KYI KHYIM DAG TU MYUR BA NYID DU SONG BA DANG, DES
CHU MA RNYED NAS LHUNG BZED STONG PA NYID DU SLAR 'ONGS SO DE
BSTAN NAS TSIGS SU BCAD PA GNYIS PO 'DI GSUNGS SO, ,GZHAN DAG NI
BU DANG CHUNG MA DANG MNA' MA SHI BA'I NYE DU ZHIG RGYUN MI 'CHAD
PAR MYA NGAN BYED PA LAS BRTZAMS PA NI TSIGS SU BCAD

PA DANG PO'O, ,BYI SHA KA ZHES BYA BA'I DGE BSNYEN DANG, YUL
YANGS PA CAN GYI LITZATSA B'I LAS BRTZAMS PA NI GNYIS PA YIN NO
ZHES ZER RO, ,DE NAS DANG PO'I DBYE BA BSHAD PA, SDUG PA RNAMS
LAS ZHES BYA BA LA SOGS PA SMOS SO, ,'DI LA BSDUS PA'I DON NI
'DOD CHAGS DANG BCAS PA DANG, 'DOD CHAGS DANG BRAL

BDAG GI NYES DMIGS DANG PHAN YON BSTAN PA'O, ,SDUG PA RNAMS LAS
ZHES BYA BA NI SDUG PA'I YUL DAG LAS ZHES BYA BA YIN TE, 'DIR
NYON MONGS PA DANG BCAS PA'I SDUG PA BSTAN PA STE, MYA NGAN LA
SOGS PA'I RGYUR GYUR PA'I PHYIR RO, ,DON YANG RNAM PA GNYIS TE,
SEMS DANG LDAN PA DANG SEMS DANG MI LDAN

PA STE; GANG LA SRED PA 'JUG PA'O, ,GANG DANG 'BREL PA ZANG ZING
LA DGA' ZHING RJES SU MYONG BDE LA SDUG PA ZHES BRJOD DO, ,'DI
LTA STE, PHA DANG, MA DANG, BU DANG, CHUNG MA DANG, DBYIG DANG,
GSER DANG, NOR BU DANG, GOS DANG, SKYED MOS TSAL LA SOGS PA'O,
,DE DANG BRAL ZHING SPANGS TE ZHIG PA LAS NI MYA

NGAN SKYE ZHES BYA BA SMOS TE, SHIN TU SEMS GDUNG ZHING YID MI
BDE BAR GYUR CES BYA BA'I DON TO, ,DPER NA SHING BCAD PA LHUNG BA
LA TSA BA'I DUS KYI NYI MA'I 'OD KYIS SKAM PA LTA BU NI MYA NGAN
NO, ,DE YANG BSHAD PA, YID LA GDUNG PA 'PHEL BA'I MIS, ,BDUD RTZI
DAG LA LONGS SPYAD KYANG, ,NYIN RE BZHIN DU SKAM

'GYUR TE, ,KHONG STONG SHING GI MI BZHIN NO, ,'DAS PA DAG GI GNOD
PA BSTAN NAS, DA LTAR BYUNG BA'I RNAM PA DE DANG DE DAG LAS YANG
SMRAS PA, SDUG PA DAG LAS 'JIGS PA KYES, ,ZHES BYA BA 'JIGS PA
YIN PAS 'JIGS PA STE, MA 'ONGS PA NA GNOD PA 'BYUNG BAR DOGS PA
SKYE BA'I SEMS GNOD PA ZHES BYA

BA'I DON TO, ,DGRA LAS 'JIGS PA SKYE ZHES MA BRJOD CE NA, MYA
NGAN GYI 'JIGS PA NI SDUG PA NYID KYI DBANG LAS GYUR PA YIN PA'I
PHYIR DE LTAR NI MA BSTAN TO, ,DE DAG NYID LAS MYA NGAN DANG
'JIGS PA 'BYUNG BA YIN TE, CI'I PHYIR ZHE NA, DE NYID SMRAS PA,
SDUG PA DAG NI RNAM SPANGS NA, ,ZHES BYA BA

@142A *, ,SMOS TE, JI SKAD BSTAN PA'I MTSAN NYID KYI SDUG PA
RNAMS LA CHAGS PA MED CING, DE LA MA DMIGS NA SRED PA ZAD PA'I
PHYIR RO, ,KHAMS GSUM GYI 'DOD CHAGS DANG BRAL BA RNAMS LA NI
'DOD CHAGS THAMS CAD SPANGS PA'I PHYIR DE DANG 'BREL BA'I MYA
NGAN DANG 'JIGS

PA MED DO, ,SDUG PA'I DNGOS PO DANG 'BREL BA MYA NGAN LA SOGS PA
DE SPANG BA LA SBYAR BA'I PHYIR 'DI GSUNGS SO, ,SDUG PA DANG
'BREL NA NI NYES DMIGS 'DI SOGS PA YIN NO ZHES BSGRUB PA'I PHYIR,
,SDUG GU MA LAS ZHES BYA BA LA SOGS PA SMOS SO, ,KHA CIG 'DI SKAD
SMRA STE, MNYAN YOD NA BRAM

ZE ZHIG GI BU GNYIS DANG, GLANG BZHI DANG 'BRAS KYI ZHING DAG LA
SER BA BAB STE SHI ZHING NYAMS PAR GYUR TO, ,CHUNG MA YANG KHYIM
GYI LAS BYED PA LAS DE ZHIG NAS LHUNG STE DUS LAS 'DAS SO, ,DE DE
DAG DUS BYAS PA DANG 'BRAS KYI ZHING NYAMS PAR GYUR PA LAS SMYOS
SHING GCER BUR BYUNG STE, SEMS

'KHRUGS PAR GYUR NAS KUN DU RGYU BA DE'I DBANG DU MDZAD DE GSUNGS
SO ZHE'O, ,SDUG PA NYID DANG BRAL BA LAS DE LTAR GYUR PA YIN GYI,
GZHAN DU NI DE LTA MA YIN NO, ,SKYES PA NI 'BYUNG BA'O, ,MYA NGAN
NI SGYID LUG PA'O, ,SDUG BSNGAL NI KUN 'BYUNG SRED PA'I 'BRAS BUR
GYUR PA'I PHUNG PO ZHES PA'I

TSIG GIS SO, ,'JIGS PA NI SEMS KYI GNOD PA'O, ,SDUG PA LAS GSUM
PO DE DAG 'BYUNG BA 'BA' ZHIG TU MA ZAD DE, SDUG GU MA DAG GZHAN
GYUR NA, ,ZHES BYA BA NI MED PA DANG BRAL BAR GYUR PA'I DON TO,
,YI MUG 'GYUR BA ZHES BYA BA NI SEMS 'KHRUGS PA'O, ,THOB PAR
'GYUR BA ZHES

BYA BA NI RNYED PAR 'GYUR BA'O, ,GNOD PA THAMS CAD SPANG BAR 'DOD
PAS SDUG PA YONGS SU SPANG BAR BYA BA LA GZUD PA'I PHYIR 'DI
GSUNGS SO, ,SDUG PA DANG 'BREL NA DE LAS GZHAN PA'I GNOD PA BSTAN
PA'I PHYIR, 'JIG RTEN SDUG BSNGAL ZHES BYA BA LA SOGS PA SMOS SO,
,BRAM ZE ZHIG BCOM

LDAN 'DAS KYI THAD DU PHYIN NAS, KYE GOO TA MA GANG LA BRTEN NAS
MYA NGAN DANG SMRE SNGAGS 'DON PA DANG, SDUG BSNGAL BA DANG YID
MI BDE BAR 'GYUR ZHES GSOL BA DANG, DE'I PHYIR BCOM LDAN 'DAS
KYIS TSIGS SU BCAD PA DRUG GSUNGS SO, ,JI RNYED PA ZHES BYA BA NI
GANG DAG 'JIG RTEN NA MYA NGAN

@142B LA SOGS PA YOD PA'O, ,SMRE SNGAGS 'DON PA ZHES BYA BA NI
GANG CUNG ZAD YID MI BDE BAS BSKYED PA'I TSIGS BRJOD PA'O, ,SDUG
BSNGAL ZHES BYA BA NI NANG GI NAD DO, ,JI LTA BU ZHE NA, RNAM PA
DU MA ZHES BYA BA SMOS TE, RNAM PA SNA TSOGS PA'O, ,'DIS NI MYA
NGAN LA SOGS PA THAMS CAD KHYAD PAR DU BYED PA

YIN TE, DE RE RE YANG MTHA' YAS PA'I DBYE BA YOD PA'I PHYIR RO,
,'DI LTA BU SU LA 'BYUNG BA YIN ZHE NA, SMRAS PA, 'JIG RTEN ZHES
BYA BA STE SEMS CAN GYI 'JIG RTEN YIN GYI SNOD KYI 'JIG RTEN NI
MA YIN TE, SEMS MED PA'I PHYIR MYA NGAN LA SOGS PA MED PA NYID
DO, ,SDUG PA DAG LA BRTEN TE ZHES BYA BA NI

SDUG PA'I DNGOS PO LA GNAS PA'O, ,BYUNG ZHES BYA BA NI RAB TU
SKYE BA'O, ,DE DAG CES BYA BA NI MYA NGAN LA SOGS PA SNGAR BSHAD
PA'O, ,CI'I PHYIR DE LTA BU YIN ZHE NA, SDUG KYANG ZHES BYA BA
SMOS PA LA, YANG GI SGRA NI GANG GI PHYIR ZHES BYA BA'I DON TE,
GANG GI PHYIR SDUG PA SPANGS SHING MED PAR GYUR NA MYA NGAN LA

SOGS PA DE DAG MED PAR 'GYUR TE, DE DAG 'BYUNG BAR MI 'GYUR RO,
,'DI GNYIS NI RGYU DANG RGYU CAN GYI MTSAN NYID DU BRJOD DO,
,GANG RGYU YOD NA NI 'BYUNG LA GANG MED NA NI MI 'BYUNG STE, DE
YANG DPER NA SA BON DANG MYU GU BZHIN NO, ,MYA NGAN MED PA'I BDE
BA'I KHYAD PAR 'DOD PA STE, BRAM ZE DE SDUG PA YONGS SU

SPANG BA LA GZUD PA'I PHYIR GSUNGS PA, GANG PHYIR ZHES BYA BA LA
SOGS PA SMOS SO, ,GANG YIN ZHES BYA BA'I SGRA NI NYID KYI DON TE,
BDE BA NYID YIN NO, ,'DI LTAR DE DAG NI 'DOD CHAGS DANG BRAL BI
RNAM PA STE, KHAMS GANG NA YANG CUNG ZAD SDUG PA MED DE KHAMS
GSUM GYI 'DOD CHAGS SPANGS PA'I

PHYIR RO, ,DE BAS GDUNG MED CES BYA BA NI GANG GI PHYIR DE LTAR
BDE BA YANG DAG PAR SKYES PA DE BAS NA DE LA MNGON PAR PHYOGS
SHING BDE BA THOB PAR 'DOD PAS NI 'GA' LA YANG SDUG PA SKYES PAR
MI BYA STE, GDUNG BA THAMS CAD DANG SRED PAR BYED PA THAMS CAD NI
DE DANG 'BREL PA'I PHYIR RO, ,GDUNG MED CES

BYA BA NI GANG LA MYA NGAN MED PA THOB PA DE NYID DE, GDUNG BA
THAMS CAD BSAL BA ZHES BYA BA'I DON TO, ,RDUL BRAL ZHES BYA BA NI
NYON MONGS PA DANG BRAL BA STE 'DIR 'DOD CHAGS NYID RDUL YIN GYI,
SA'I RDUL NI MA YIN NO ZHES PA'I LUNG GI SO, ,GO 'PHANG ZHES BYA
BA NI MYA NGAN LAS 'DAS PA STE, DE NYID NA

@143A *, ,SDUG BSNGAL DE'I RGYU MED PA'I PHYIR RO, ,DON GNYER BA
ZHES BYA BA NI KUN DU 'DOD PA'O, ,YANG NA THOB PAR 'DOD PA STE
SGRUB PA STE SGRUB PAR 'DOD PA'O, ,SDUG PAR BYA DE MI BYA, ,ZHES
BYA BA NI CHAGS PA'I DNGOS PO YONGS SU GZUNG BAR MI BYA'O, ,NAM
YANG ZHES BYA BA NI RNAM PA GANG

GIS KYANG STE, NANG DANG PHYI ROL DES MNYAM PAR GZHAG PA DANG
MNYAM PAR GZHAG PA'I SA LA SOGS PA'O, ,SDUG PA DANG PHRAD PAR
'DOD PA BRAM ZE DE'I DGA' BA DANG BCAS PA'I BLO DES PAR BYAS PA
LAS BZLOG PA'I PHYIR, ,SDUG PA MA MTHONG ZHES BYA BA LA SOGS PA
SMOS SO, ,NAM YANG 'DOD CHAGS

KYIS KUN NAS DKRIS PA'I YUL LA PHRAD PAR MA BYED CIG PA'O, ,NAM
YANG ZHES BYA BA NI NAM ZHIG KYANG NGO, ,GDOL BA LA SOGS PA'I
SDUG PA DANG PHRAD PA YANG PHUNG KHROL CHEN POR BSKYED NA, BRAM
ZE LA SOGS PA'I LTA CI SMOS ZHES BYA BA'I DON TO, ,CI SDUG PA
DANG PHRAD PA BZHIN DU MI SDUG PA DANG PHRAD PA YANG

'GAG GAM MA YIN ZHE NA, MI SDUG MTHONG NA'ANG DE BZHIN NO, ,MI
'DOD PA'I DNGOS PO RNAMS DANG YANG NAM YANG PHRAD PAR MA BYED CIG
PA'O, ,'ANG ZHES BYA BA'I SGRAS NI KHYAD PAR DU SDUG PA DANG
PHRAD PA DGAG PA YIN NO, ,CI'I PHYIR ZHE NA, 'DI LTAR, SDUG PA MA
MTHONG SDUG BSNGAL LA, ,ZHES BYA BA SMRAS TE, BRAL

BA LA SOGS PAS SDUG PA MTHONG NA NI GDUNG BA SKYE BAR 'GYUR RO,
,MI SDUG DANG YANG PHRAD MI BYA, ,ZHES BYA BA LA, YANG GI SGRAS
NI SDUG BSNGAL RJES SU 'BRANG NGO, ,SNGON MA MTHONG BA'I DNGOS PO
DANG PHRAD NA YANG RGYUN DU SDUG BSNGAL MANG PO 'BYUNG NGO, ,DES
NA YANG SDUG PA DANG MI SDUG PA GNYIS MTHONG BA DANG

MA MTHONG BA SDUG BSNGAL GYI RGYUR GYUR PA MNYAM PA YIN TE, 'DI
BYA BA MA YIN NO, ,SDUG PA DANG MI SDUG PA MTHONG BA DANG MA
MTHONG BA LAS SDUG BSNGAL ZHES BYA BA DE GANG LAS SHE NA, SDUG PA
DANG NI ZHES BYA SMOS TE, SDUG PA NI PHA DANG MA DANG BU DANG
CHUNG MA LA SOGS PA DANG RJES SU CHAGS PA'I YUL DANG, BYE

ZHING BRAL BA ZHES BYA BA SMOS TE, BRAL BAR SNANG BA NA MYA NGAN
MI BZAD SKYE BAR 'GYUR ZHES BYA BA 'DI DANG SBYAR RO, ,MI SDUG PA
DANG PHRAD PA YIS ZHES BYA BA LA MI SDUG PA YANG DGRA BO LA SOGS
PA YANG PHRAD PA'O, ,MYA NGAN MI BZAD SKYE BAR 'GYUR, ,ZHES BYA
BA NI GDUNG BA CHEN PO SKYE BA YIN NO, ,GDUNG BA

@143B CHE NYID BSTAN PA'I PHYIR, ,GANG GIS MI DAG RGAS BYED PA'I,
,ZHES BYA BA SMOS TE, GANG MYA NGAN SKYES PA NI 'DAM BU BRNGAS PA
NYI MAS GDUNGS PA BZHIN DU 'DOD CHAGS CAN 'JOMS PAR 'GYUR TE,
BRAM ZE BA LA BYA ZHES BYA BA'I BU MO DANG SLOB MA GNYIS YUN RING
POR BLTAS PAS RJES SU CHAGS PA

RGYA CHER GYUR TO, ,DUS CUNG ZAD CIG BRAL BA LAS SHIN DU PHRAD
PAR 'DOD DE, PHRAD PAR GYUR PA LA PHAN TSUN GCIG LA GCIG SHAS
CHER CHAGS SHING 'KHYUD BA TZAM GYIS SHI ZHING LUS SKAMS PAR GYUR
TO, ,TZAndAN GI RI KA ZHES BYA BA LA BLTAS PA TZAM NYID KYIS TZAM
PA'I PHA SHI BA YANG 'DIR DPER BRJOD PAR

BYA'O, ,GSON PA LA MI SDUG PA NYID DE DANG 'BREL BA'I MYA NGAN LA
SOGS PA BSTAN NAS, 'CHI BAR 'GYUR BA'I BSTAN PAR BYA STE, SDUG BA
SHI BAR GYUR PA NA, ,ZHES BYA BA SMOS TE, NYE DU DANG RTZA LAG
DANG GROGS BSHES LA SOGS PA NI SDUG PA'O, ,SHI BAR GYUR PA NI DUS
LAS 'DAS PA STE, SROG

DANG BRAL BAR GYUR PA'O, ,NA ZHES BYA BA NI GANG GI PHYIR SDUG PA
DANG BRAL NA NYE DU LA SOGS PA SDUG BSNGAL ZHING YUN RING DU MYA
NGAN BYED PA YIN PA'I PHYIR, 'TSO BA'I TSE GCIG PUR MA ZAD DE,
SDUG BSNGAL MI BZAD PAS GDUNGS PAR GYUR PA YIN NO, ,DE BAS NA
SDUG PA'I SKYE BO YONGS SU SPANG BAR BYA'O ZHES

BSTAN TO, ,SDUG BSNGAL GYIS NYAM THAG PA NI LUS DANG SEMS KYI
SDUG BSNGAL GYIS GNOD PA'I, ,GANG YIN ZHE NA, GNYEN 'DUN ZHES BYA
BA SMOS TE, PHA DANG MA DANG GNYEN DU 'BREL PA LA SOGS PA STE,
RANG BZHIN GYIS GNYEN DU 'BREL PAR STON PA YIN NO, ,BCOS MA NI
MDZA' BSHES ZHES BYA BA SMOS

TE; MDZA' BSHES DAG LA SHIN TU BRTZE BA'I SNYING YOD PA DE NI
MDZA' BSHES SO, ,JI LTAR MYA NGAN BYED CING GDUNG BAR BYED CE NA,
SMRAS PA, MANG PO STE LHAG MA'I RNAM PA DU MA'O, ,DUS JI TZAM ZHE
NA, SMRAS PA, YUN RING DUS SU ZHES BYA BA YIN TE, DUS RING PO
ZHES BYA BA'I DON TO, ,DES NA DE'I PHYIR,

SDUG DANG BRAL BAS SDUG BSNGAL 'GYUR, ,ZHES BYA BA SMOS TE, GDUNG
BAR BYED PA NI SKYE BO SDUG PA DANG BRAL BA SDUG BSNGAL GYI RGYU
YIN PA'I PHYIR SHIN TU MI BZAD PA'I DUG BZHIN NO, ,GANG GI PHYIR
JI SKAD DU GSUNGS PA STE, DE'I PHYIR, SDUG PAR BYED PA MI BYA'O,
,ZHES BYA BA SMOS TE, CHAGS PA'I DNGOS PO

@144A *, ,NI CUNG ZAD KYANG MI BYA'O, ,CI'I PHYIR ZHE NA, SDUG
NYID SDIG CAN LA ZHES BYA BA SMOS TE, GANG LA SDUG PA BSTAN PA
YOD PA NI NYON MONGS PA'I DGA' BA ZHES BYA BA'I DON TE, DE YANG
DPAG TU MED PA'I SDIG PA'I RGYU YIN PA'I PHYIR SDIG PA DANG BCAS
PA ZHES BYA BA'I DON TO, ,'DI LTAR

GANG LAS NGAN PAR SPYOD PA THAMS CAD KYI GZHI NI 'DI LAS BYUNG BA
YIN PAS DE BAS NA BYED PAR MI BYA'O, ,YANG NA SDUG PA NYID CES
BYA BA NI SDUG PA'I DNGOS PO SEMS DANG BCAS PA DANG SEMS MED PA'I
DNGOS PO LA CHAGS PA STE, SPYIR RAB TU GZUNG NGO, ,MI SDUG PA LA
YANG 'DI LAS BZLOG PAR BRJOD PAR BYA STE, MI

SDUG PA DAG MA SHI BAR GYUR NA GNYEN 'DUN DANG MDZA' BSHES MANG
PO DUS YUN RING DU MYA NGAN BYED DE, MI SDUG PA DANG PHRAD PA'I
SDUG BSNGAL GYIS SO, ,DES NA DE MI SDUG PAR BYED PAR MI BYA'O
ZHES BYA BA YIN TE, SDUG NYID SDIG CAN LA ZHES BYA BA LTA BU'O,
,SDUG PA DANG MI SDUG PA GNYIS KYI SKABS YIN PA'I PHYIR DE'I

'OG TU YANG 'DI GNYIS KYI MJUG BSDU BA'I TSIG SNANG BA'I PHYIR
RO, ,CI'I PHYIR MNGON SUM DU MI BRJOD CE NA, SMRAS PA, ZHE SDANG
GI GNYEN POR SPYOD PA DANG BCAS PA NI SPANG BAR SLA BA YIN NO
ZHES GSAL BAR BSTAN PA'I PHYIR DANG, SRED PA'I BCAS PA NI RAB TU
SPANG BAR DKA' ZHES BSTAN PA'I PHYIR MNGON SUM DU DE

NYID GZUNG BA YIN NO, ,DE LA MDUD PA YOD MIN PAS, ,ZHES BYA BA NI
MDUD PA RNAM PA BZHI STE, BRNAB SEMS LUS KYI MDUD PA DANG, GNOD
SEMS DANG, TSUL KHRIMS DANG BRTUL ZHUGS MCHOG TU 'DZIN PA DANG,
'DI BDEN NO SNYAM DU MNGON PAR ZHEN CING MCHOG TU 'DZIN PA'O, ,DE
DAG MED PA NI LAM BSGOM

PAS DE'I THOB PA BCAD PA'O, ,DE GANG YIN ZHE NA, GANG LA MED CES
BYA BA SMOS TE, SDUG PA DANG SDUG PA MA YIN PA NI SDUG DANG SDUG
MIN NO, ,GANG LA RJES SU CHAGS PA DANG, KHONG KHRO BA MED PA'I
PHYIR SDUG PA DANG, MI SDUG PA'I DNGOS PO MED DE, DE KHO NA LA
MDUD PA THAMS CAD MED PA YIN NO, ,MDUD PA

MED PAS NI GNOD PA DANG MYA NGAN LA SOGS PA MED DO, ,GANG ZHIG
SDUG PA YONGS SU 'DZIN PAR BYED PA DE NI DON YONGS SU BTANG NAS
GNOD PA CHEN PO THOB PAR 'GYUR RO ZHES BSTAN PA'I PHYIR SMRAS PA,
SDUG LA BLTAS TE ZHES BYA BA LA SOGS PA'O, ,RGYAL BYED KYI TSAL
NA DGE SLONG GROGS PO GSUM ZHIG

@144B GNAS PA LAS DE DAG LA BOS TE BKA' STZAL BA, DGE SLONG KHYED
KYIS THOS SAM, SKYE MCHED DRUG GI REG PA ZHES BYA BA'I DMYAL BA
GANG DU MIG GIS MTHONG BA NA YID DU MI 'ONG BA NYID DU MTHONG STE
YID DU MI 'ONG BAR GYUR CING JI TZAM NA 'DI LTAR YANG DGE BA'I
LAS RNAMS NGES PAR MA BYAS PA'I PHYIR DANG, SDIG PA'I

LAS RNAMS NYE BAR BSAGS PA'I PHYIR RO, ,DGE SLONG DAG THOS SAM
SKYE MCHED DRUG GI REG PA ZHES BYA BA LA, GANG DU MIG GIS GZUGS
RNAMS MTHONG BA NA YID DU 'ONG BAR MTHONG BA YIN TE ZHES BYA BA
NAS, RGYA CHER TSIGS SU BCAD PA 'DI GSUNGS SO, ,MI SBYOR ZHES BYA
BA SMOS PA LA, SBYOR ZHING LEGS PAR

BYED PA YIN PAS SBYOR BA STE LEGS PAR SPYOD PA'O, ,SBYOR BA MA
YIN PAS MI SBYOR BA STE, NGAN PAR SPYOD PAS DE LA SDIG PA KHYAD
DU GSOD CES BYA BA'I DON TO, ,GZHAN DAG NI TSUL BZHIN MA YIN PA'I
YID LA BYED PA'AM SPYOD TSUL MA YIN PA ZHES ZER RO, ,SBYOR BA
ZHES BYA BA NI 'JUG PAR BYED PA'O, ,DE LA GANG SBYOR BA YIN

ZHE NA, SMRAS PA, SEMS TE YID DO, ,SBYOR BA NYID LA'ANG MI 'JUG
PA'O ZHES BYA BA LA NI SBYOR BA MED PA LAS BZLOG PAS NAM ZHIG NA
SBYOR BA LA YANG MI 'JUG PA'O, ,YANG GI SGRA NI BSDUS PA'I DON
TO, ,NYID CES BYA BA'I SGRA NI NGES PAR GZUNG BA STE, DE NYID DU
SEMS MI SBYOR BA'O, ,DE DAG BYAS PA'I NYES DMIGS

BSTAN PA NI, ,DON BTANG NAS ZHES BYA BA STE, BDAG LA SOGS PA'I
DON NI PHAN 'DOGS PA'I DNGOS PO SPANGS NAS NGAN PAR SPYOD PA LA
MNGON PAR BRTZON PAR BSLAB PA GSUM SLONG BA LA MNGON PAR MI
BRTZON PA'I PHYIR RO, ,SU ZHIG DE LTAR BYED PA YIN ZHE NA, SMRAS
PA, SDUG LA LTA BA ZHES BYA BA SMOS TE, SDUG

PA YONGS SU 'DZIN PA DE MCHOG TU BYED PA'O, ,DE CI ZHIG 'THOB
CING GANG LEN PA YIN ZHE NA, SMRAS PA, REG PAR BYED PA STE DON DU
GNYER BAR BYED PA'O, ,DPER NA ME TOG DAG LA REG PAR BYED PA NI
REG PAR 'DOD PA STE, BZHI PA'I SBYOR BA BSTAN TO, ,DON SBYOR BA
ZHES BYA BA NI DON LA SBYOR BA STE, MNGON

PAR 'DOD PA'I 'BRAS BU DANG LDAN PA'O, ,DE GANG LA YOD PA DE NI
BSLAB PA GSUM DANG LDAN PA'I GANG ZAG GO, ,'DOD CHAGS KYI DBANG
DU 'GRO BA'I SKYES BUS NI SDUG PA LA CHAGS PAS GZUNG STE, DE'I
CHED DU BYED CING DE MCHOG TU 'DZIN PAR BYED LA, BAG MED PA'I
RJES SU 'GRO ZHING BSLAB PA GSUM GYI BSLAB

@145A *, ,PA LA BTANG SNYOMS SU BYED DE 'CHI BA'I DUS SU DE MCHOG
TU YON TAN GYIS BRGYAN PA YIN NO ZHES RTOGS TE, DE LAS SHIN TU MI
BZAD PA'I TSOR BA DRAG POS MYA NGAN YANG DAG PAR SKYE BAR 'GYUR
ZHING REG PAR 'GYUR RO, ,DE LTAR NGAN SONG LA SOGS PAR SKYE BAR
'GYUR TE, YID LA GCAGS

BZHIN DU 'CHI BA'I DUS BYED PAR 'GYUR ZHING LUS ZHIG NAS DMYAL
BAR SKYE BAR 'GYUR RO ZHES BYA BA'I DON TO, ,GZHAN DAG NI DON RIG
SBYOR BAR MI 'GYUR BA ZHES BYA BRJOD DE RIG PAR NI THOB PA'O,
,DON NI DNGOS PO'O, ,MI SBYOR BAR NI MI RIGS PAR 'BREL BA STE, MI
RIGS PAR BYAS ZHES BYA BA'I DON TO, ,NGAN PAR SPYOD PA

LAS BZLOG PA'I PHYIR DANG, LEGS PAR SPYAD PA LA GZUD PA'I PHYIR
'DI GSUNG SOGS, ,SDUG PA DANG 'BREL BA NI SDUG BSNGAL THAMS CAD
YIN NO ZHES BSTAN PA'I PHYIR, ,GZUGS SDUG BSNGAL BDE BAS ZHES BYA
BA LA SOGS PA SMOS SO, ,YUL YANGS PA CAN NA TSONG DPON ZHIG GI BU
SKYES NAS LOG BCU GNYIS

LON PA ZHIG GNAS SO, ,JI TZAM NA SHING S'A LA BAN DZI KA ZHES BYA
BA'I DGA' STON GYI PHYIR GNYEN BSHES DANG LHAN CIG GRONG KHYER
LAS PHYI ROL GYI SKYED MOS TSAL DU BYUNG STE SHING S'A LA LA
'DZEGS NAS, ME TOG MANG PO BSDUS TE NYE DU RNAMS LA ME TOG MAN DA
RA BA RNAMS BYIN NO, ,DE'I CHUNG MAS 'DI DAG

LA NI BYIN TE, BDAG LA NI MA BYIN NO ZHES MI BZOD PA SKYES TE
SHING SHIN TU MTHO BA ZHIG LA 'DZEGS PA LAS YAL GA CHAG STE LHUNG
NGO, ,DE'I TSE BCOM LDAN 'DAS SPRE'U'I MTSO BRAN GYI 'GRAM NA
BZHUGS TE CHOS STON TO ZHES DE LHUNG BZHIN DU THOS NAS YID LA
BYAS PA LAS BAR MAR DOR MYA NGAN LAS 'DAS PAR

GYUR TO, ,DE'I PHYIR NYE DU'I TSOGS THAMS CAD 'DUS TE MYA NGAN
CHEN PO BYED PAR GYUR TO, LHA'I 'JIG RTEN DU YANG MAN DA RA'I
SHING LAS LHA'I BU ZHIG LHUNG STE, SKYES NAS YONGS SU MYA NGAN
LAS 'DAS PAR 'GYUR TO, ,DE'I CHED DU LHA'I TSOGS RNAMS KYANG
YONGS SU MYA NGAN BYED CING 'DUG PA LAS 'DIR

BCOM LDAN 'DAS KYIS TSIGS SU BCAD PA GNYIS GSUNGS SO, ,DE LAS
DANG PO'I 'GREL PA SMRAS PA, GZUGS SDUG CES BYA BA SMOS TE, GZUGS
KYANG YIN LA SDUG PA'ANG YIN PAS GZUGS SDUG GO, ,YANG NA GZUGS
SDUG PA'I RGYU CAN NO, ,BDE BA NI MYONG BA'O, ,GZUGS SDUG PA'I
BDE BAS BSDAMS PA

@145B ZHES BYA BA NI BCINGS PA STE, DE'I CHED DU SO SO'I SKYE BO
'KHOR BA LA CHAGS NAS 'DUG PA'O, ,DE YANG GANG YIN ZHE NA, LHA'I
RIS DAG TU ZHES BYA BA SMOS TE, RGYAL CHEN RIGS BZHI LA SOGS PA'I
LHA'I TSOGS DAG TU'O, ,SO SO NI RNAM PA SNA TSOGS PA NYID KYI LUS
DANG SEMS YIN

PA'I PHYIR RO, ,MING DANG ZHES BYA BA LA, DANG GI SGRA NI SO SO'I
SKYE BO 'DREN PA YIN TE, DE YANG RNAM PA SNA TSOGS PA'O, ,GZUGS
SDUG PA'I BDE BAS BSDAMS PA DAG YOD PAR GYUR PA DES CI ZHIG TU
'GYUR ZHE NA, SMRAS PA, SDUG PA BYED CING ZHES BYA BA SMOS TE,
SHIN TU GNOD PAR BYED PA YIN PAS SDIG

PA STE; SDIG PA'I LAS DE'I RGYUS SEMS CAN THAMS CAD GDUNG BAR
BYED PA STE, DE DANG 'DIR RJES SU MTHUN PAR BSGRUB PA'I TSUL GANG
YIN PA DE NI DE NYID DE SDIG PA BYED PA ZHES BYA BA'I DON TO,
,BDE BA RJES SU MYONG BAR BYED PA'I PHYIR SEMS CAN RNAMS 'DOD PA
LA MNGON PAR CHAGS PAR BYED DE, 'DOD

PA'I CHED DU YANG NGAN PAR SPYOD PA THAMS CAD SPYOD DO, ,SDIG
PA'I 'BRAS BU SMRAS PA, YONGS NYAMS NAS ZHES BYA BA YONGS SU ZAD
PA STE, 'JIG RTEN 'DIR LUS YONGS SU NYAMS PA DANG SMAD PA LA SOGS
PA'I SDUG BSNGAL GYI GZHI YIN PA'I PHYIR BDAG NYID LA STOBS MED
PA YIN TE, MNGON PAR MI 'DOD PA ZHES

BYA BA'I DON TO, ,JI SKAD DU BSHAD PA, GAL TE SRID PA RTZAD BCAD
NAS, 'BYOR PA THAMS CAD LAG TU RNYED, ,DE LA SKABS NI YOD BYAS
NA, ,BRAN BZHIN BKA' NI SPYI BOS NOD, ,CES SO, ,RGA DANG 'CHI
BA'I DBANG DU 'GRO, ,ZHES BYA BA NI, RGA BA DANG 'CHI BA'I RJES
SU 'JUG PA STE, YANG DANG YANG DU SKYE BA

BLANGS NAS 'CHI BA RJES SU MYONG BAR 'GYUR RO, ,DE LA 'DIS NI
NYON MONGS PA DANG NGAN PAR SPYOD PAS SKYE BA LA PHAN PAR BSTAN
TO, ,'DIS SPANG PAR 'DOD PAS SDUG PA YONGS SU SPANG BAR BYA'O
ZHES BSGRUB PA'I PHYIR GSUNGS SO, ,SDUG PA YONGS SU SPANG PA'I
PHAN YON GANG ZHIG CES BYA BA LA SOGS PA SMOS

TE; GANG ZHIG NI GANG DAG GO, ,NYIN DANG MTSAN MO ZHES BYA BA NI
NYIN PAR DANG MTSAN MA'O, ,DANG GI SGRA NI RGYUN MI 'CHAD PA'I
SBYOR BA BSGRUB PA'I PHYIR RO, ,BAG YOD CES BYA BA NI BAG YOD PAR
BYED PA STE, GZUGS SDUG PA SPANG PA'I PHYIR GNYEN PO BSGOM PA
ZHES BYA BA'I DON TO, ,GZUGS SDUG SPONG

@146A *, ,BYED PA ZHES BYA BA NI SDUG PA YONGS SU 'DOR BA STE
DNGOS PO DE LA DMIGS PA'I NYON MONGS PA SPANG BA'I PHYIR RO, ,DES
ZHES BYA BA NI DE NYID KYIS SO, ,DRUNGS NAS PHYUNG ZHES BYA BA NI
RTZA BA NAS PHYUNG BA'O, ,SDIG PA'I RTZA BA ZHES BYA BA NI SDIG
PA 'PHEL BA'I PHYIR BAG LA NYAL ZHES BYA BA'I DON TO, ,

BDUD ZAS DANG ZHES BYA BA NI 'CHI BAR BYED PA'I 'DREN PA DANG,
ZAS DANG ZANG ZING DANG PHAN 'DOGS PA ZHES BYA BA NI RNAM GRANGS
SO, ,DE'I PHYIR NYON MONGS PA MA SPANGS PA LA NI SKYE BA DANG
'CHI BA RNYED SLA BA YIN NO, ,SDIG PA'I RTZA BA NI SDIG PA THAMS
CAD SKYED PAR BYED PA YIN PA'I PHYIR RO, ,DE BAS NA BDUD KYI ZAS
TE JI SKAD

DU BSTAN PA, GANG DU 'DOD PA DE NA 'CHI BA YOD, ,GANG DU ZAS YOD
DE NA BYA RGOD LTUNG, ,ZHES GZHAN DAG ZER RO, ,SPANG DKA' ZHES
BYA BA NI 'DA' BAR DKA' BA'O, ,BDAG NYID MA SBYANGS PA RNAMS LA
NI KUN DU SBYOR BA RNAMS SPANG BAR DKA' BA NYID DU BSTAN PA'I
PHYIR 'DI GSUNGS SO, ,BYIS PA RNAMS KYI SDUG

PA'I DNGOS PO NI SLU BA NYID DU BSTAN PA'I PHYIR, LEGS MIN LEGS
PA'I TSUL DANG NI, ,ZHES BYA BA LA SOGS PA SMOS TE, BCOM LDAN
'DAS AA MA LA KA LA BA ZHES BYA BA'I SH'AKYA'I GRONG RDAL NA
BZHUGS TE, DE'I TSE SU PRA BE SHA KRO TA ZHES BYA BA'I BU MO DE
LAS KHYE'U ZHIG BTZAS SO, ,DE NAS YANG AA MA

LA KA LA BA ZHES BYA BA NA GNAS PA'I LHA DE BCOM LDAN 'DAS KYI
SPYAN SNGAR PHYIN TE GSOL BA, BTZUN PA SU PRA BE SHA KRO TA ZHES
BYA BA'I BU MO DE LAS KHYE'U ZHIG BTZAS SO, ,BCOM LDAN 'DAS KYIS
BKA' STZAL BA, LHA DE NI MA LEGS TE SHIN TU YANG MA LEGS SO, ,LHA
DES GSOL BA, 'JIG RTEN NA NI BU

SKYES BDE ZHES BRJOD, ,BU SKYES NA NI YID KYANG SHIN TU DGA',
,PHA MA RGAS NA GSO BAR BYED YIN NA, ,CI PHYIR KHYOD NI LEGS PA
MIN ZHES GSUNGS, ,ZHES GSOL PA DANG, BCOM LDAN 'DAS KYIS, LEGS
MIN LEGS PA'I TSUL DANG NI, ,ZHES BYA BA LA SOGS PA BKA' STZAL
TO, ,SDUG PA'I DNGOS PO

'DI DAG THAMS CAD NI LEGS PA MA YIN TE GNOD PA THAMS CAD KYI
RGYUR GYUR PA DANG, SKYE BO DAM PAS SMAD PA'I PHYIR RO, ,DE YANG
LEGS PA'I TSUL GYIS TE LEGS PA'I THABS KYIS BAG MED PA'I SEMS CAN
MNGON PAR 'JOMS PA YIN TE, SLU BAR BYED PA'I CHU'I SHA ZA BZHIN
NO, ,SDUG PA'I TSUL

@146B GYIS DANG ZHES BYA BA NI SDUG PA LTA BU'AM YID DU 'ONG BA'I
TSUL GYIS SO, ,SDUG MIN ZHES BYA BA NI YID DU MI 'ONG BA'I TSUL
GYIS SO, ,SDUG CES BYA BA NI YID MI RTAG PAS MA RUNG BAR BYAS PA
DE LTA MOD KYI KHA NA MA THO BA MED PAS SLU BA YIN NO, ,SDUG
BSNGAL BDE BA'I TSUL GYIS SU, ,ZHES BYA BA NI 'KHOR BA'I SRID

PAR BSDUS PA THAMS CAD SDUG BSNGAL ZHING SDUG BSNGAL RNAM PA GSUM
DANG LDAN PA YIN TE CI RIGS PAR YIN NA DE LTA YANG NAN GYIS BDE
BA NYID DU YONGS SU 'DZIN PA YIN NO, ,LEGS MIN LEGS PA ZHES BYA
BA LA SOGS PA'I TSIG RKANG GSUM GYIS NI SDUG PA RNAMS MI GTZANG
BA DANG, MI RTAG PA DANG BDAG

MED PA DANG, SDUG BSNGAL BA'I TSUL DU YOD PA YIN YANG, DE LTA MOD
KYI GTZANG BA DANG RTAG PA DANG, BDAG DANG BDE BA NYID DU NAN
GYIS PHYIN CI LOG PAR GYUR TO ZHES BYA BA NI GZHAN DAG ZER RO,
,YANG NA LHA SBYIN GYIS BSTAN PA'I TSIGS SU BCAD PA LUGS LAS
BZLOG PA NI LAN 'DIS BSTAN PA YIN NO, ,

KHYE'U DE CHER SKYES PA DANG PHA DANG MA GSOD PAR 'GYUR ZHING
RIGS RGYUD THAMS CAD RLAG PAR BYED PA DANG, NYE DU'I RIGS THAMS
CAD KYANG 'JIG PAR 'GYUR ZHING THAMS CAD SDUG BSNGAL LA SBYOR BAR
BYED PA YIN TE, DE LTAR DON RNAM PA GSUM, LEGS MIN LEGS PA'I TSUL
DANG NI, ,ZHES BYA BA LA SOGS PA'I

TSIG RKANG GSUM GYIS BSTAN TO, ,BAG MED RNAMS NI ZHES BYA BA NI
RMONGS PA STE, GANG GI PHYIR RMONGS NA NI BYA BA RNAMS LA BAG MED
PAR 'GYUR RO, ,MNGON DU 'JOMS PA NI ZIL GYIS GNON PA STE, LAM
BZANG PO NYAMS ZHES BYA BA'I DON TO, ,SLU BAS 'JIGS PA RNAMS SDUG
PA SPANG BA LA GZUD PA'I PHYIR

'DI GSUNGS SO, ,GZHAN SDUG CING MNGON PAR 'DOD PA RNAMS NI YAL
BAR DOR BAR NUS NA BDAG LA DGA' BA NI MI NUS PA YIN PAS BDAG LA
PHAN PAR 'DOD PA MI BYA'O, ,JI LTAR DAG LA DGA' BAR BYA BA DE
NYID BSTAN PA'I PHYIR, ,GAL TE BDAG LA DGA' BYED NA, ,ZHES BYA BA
LA SOGS PA SMOS SO, ,

YUL KO SA LA'I RGYAL PO GSAL RGYAL GCIG PU DBEN PAR SONG STE 'DI
LTA BU'I SEMS LA SEMS KYI RTOG PA SKYES SO, ,GANG BDAG LA DGA' BA
'DI DAG NI BDAG LA DGA' BA MA YIN NO ZHES RGYA CHER SBYAR TE,
BCOM LDAN 'DAS DE'I GAN DU GSHEGS TE, RGYAL PO CHEN PO GANG LA
LUS KYIS LEGS PAR SPYAD PA

@147A *, ,SPYOD PA DANG, NGAG DANG YID KYIS LEGS PAR SPYAD PA
SPYOD PA DE NI BDAG LA DGA' BA YIN NO ZHES BYA BA'I BAR DU STE,
DE'I DBANG DU MDZAD NAS TSIGS SU BCAD PA LNGA GSUNGS SO, ,'JIGS
SU RUNG BA'I NAGS NA GZHON NU BYANG CHUB RGYAL PO BDAG LA DGA'
ZHING NGAN

PAR SPYOD PA DE'I DBANG DU MDZAD PA ZHES SDE PA GZHAN DAG ZER RO,
,GAL TE BDAG LA DGA' BYED NA, ,ZHES BYA BA NI RE ZHIG MKHAS PAS
NI BDAG MI RTAG PA YIN PA'I PHYIR DGA' BAR MI BYA'O, ,GAL TE GANG
ZHIG BDAG GI LA BDAG GI DNGOS POR DGA' BAR BYED PAR 'DOD NA NI
'DI NI MI BYA'O ZHES PA STE

BDAG NYID DO, ,SDIG LA GZHUG PAR BYAS PA NI NGAN PAR SPYOD PA LA
'JUG PA'O, ,GANG YANG BDAG NYID KYIS LUS LA SOGS PA'I NGAN PAR
SPYOD PA DE DAG LAS BZLOG PA DE NI BDAG LA DGA' BAR GNAS PA YIN
TE, DE SDUG BSNGAL GYI RGYU SPONG BA'I PHYIR RO, ,CI'I PHYIR DE
LTAR BYED DU GZHUG PA YIN ZHE NA,

BDE BLAG KHO NAR ZHES BYA BA SMOS TE, GANG GI PHYIR BDAG NYID LA
PHAN PAR 'DOD PAS BDE BA NI BDE BLAG TU MI 'THOB CING LEGS PA MI
RNYED DO, ,GANG DAG GIS SHE NA, NYES PAR BYED PAS ZHES BYA BA
SMOS TE, SDIG PA BYED PA'I SEMS CAN RNAMS NI ME'I NANG DU 'JUG PA
LA GRANG ZHING SPU LDANG BA LA SOGS PA

MI 'BYUNG BA BZHIN NO, ,NAG PO'I PHYOGS BSTAN NAS DKAR PO'I
PHYOGS BSTAN PA'I PHYIR, GAL TE BDAG LA DGA' BYED NA, ,ZHES BYA
BA LA SOGS PA SMOS TE, BDE BA DAG NI GANG GI PHYIR BDE BLAG KHO
NAR THOB PA YIN NO, ,LEGS PAR BYED PAS ZHES BYA BA NI LEGS PAR
SPYOD PA STE, GANG DAG RGYUN MI 'CHAD

PAR LEGS PAR SPYAD PA SPYOD PA DE DAG GIS NI 'JIG RTEN DANG 'JIG
RTEN LAS 'DAS PA'I BDE BA BDE BLAG TU 'THOB PA YIN PAS LEGS PAR
SPYOD PA NI BDE BA THAMS CAD KYI RGYUR GYUR PA YIN TE, JI SKAD DU
GSUNGS PA, DGE SLONG DAG BSOD NAMS DAG LAS 'JIGS PAR MA BYED CIG
,DE CI'I

PHYIR ZHE NA, 'DI NI BDE BA ZHES BYA BA'I TSIG BLA DAGS YIN NO
ZHES BYA BA LA SOGS PAS SO, ,'DI NI SDIG LA GZHUG MI BYA, ,ZHES
BYA BA LA, GZHUG PA ZHES BYA BA'I SGRA'I DON NI RNAM PA GNYIS TE,
LDOG PA DANG 'JUG PA'I MTSAN NYID KYIS SO, ,DE LA RE ZHIG LDOG
PA'I MTSAN NYID RNAM PAR

@147B DBYE BA'I PHYIR, ,DPER NA DGON PA'I ZHES BYA BA LA SOGS PA
SMOS SO, ,'DI NI BSRUNG BA ZHES BYA BA NI BDAG NYID SDIG PA LAS
BZLOG PAS BSRUNG BAR BYA BA YIN TE, 'DI NI BZLOG PA'I SGRA LA
'JUG STE, DPER NA NAS DAG LAS GLANG SRUNGS SHIG CES BYA BA NI
BZLOG PA'I DON TO, ,JI LTAR BSRUNGS

PA YIN ZHE NA, LEGS PAR BSRUNG ZHES BYA BA SMOS TE, 'DI NI BYA
BA'I BYE BRAG YIN TE, 'DI BZANG POR BSRUNG BA'I LAS SO, ,SHIN TU
BSTAN PAR BYA ZHES BYA BA'I DON TE, JI LTAR LEGS PAR BSRUNG BAR
'GYUR PA DE LTAR BDAG BSRUNG BAR BYA'O, ,JI LTA BUR BSRUNG BAR
BYA ZHE NA, DGON PA'I GRONG KHYER LTA

BUR ZHES BYA BA SMOS TE, SHIN TU THAG RING BA'I PHYOGS GANG YIN
PA DE NI DGON PA STE, YUL PHYOGS MI MNYAM PA THAG RING BA'O,
,GRONG KHYER ZHES BYA BA NI DGRA SENG GE LTA BUS BAB COL DU BZAR
MI 'DOD PA'I PHYIR RO ZHES BYA BA NI NGES PA'I TSIG GO, ,DGON PA
YANG YIN LA GRONG KHYER YANG YIN ZHES BYA BA NI

LAS 'DZIN PA'I BSDU BA'O, ,RI LA SOGS PA'I GNAS MI MNYAM PA'I
PHYOGS NA GNAS PA STE, RDZONG ZHES BYA BA'I DON TO, ,DE'I KHYAD
PAR JI LTA BU ZHE NA, 'OBS KYIS BSKOR BA LTAR ZHES BYA BA SMOS
TE, BRKOS PA'I 'OBS KYIS BSKOR BA'I GRONG KHYER GANG YIN PA DE
NYID DE, 'OBS ZAB PA ZHES BYA

BA'I BAR DU'O, ,JI SKAD DU BSHAD PA, RGYAL PO'I DGON PA'I GRONG
KHYER DU NI 'OBS BRKO BAR 'GYUR BA YIN TE, SHIN TU ZAB PAR BRKO
BA YIN NO ZHES BYA BA LA SOGS PA MDO LAS GSUNGS SO, ,DER SOGS
PA'I SGRA NI BSKANG BAR BYA BA YIN TE, DE YANG MDUNG DANG YID
CHES PA'I MI DAG DANG, MTSON DANG

ZAS LA SOGS PA YONGS SU GZUNG NGO, ,GANG GI TSE DGON PA'I GRONG
KHYER LA 'OBS RNAM PA BDUN GYIS BSKOR CING ZAS RNAM PA BZHI CI
'DOD PA RNYED PA DE LA NI PHA ROL GYI PHYIR RGOL BA RNAMS KYIS
BGROD PAR BYA BA MA YIN NO ZHES BYA BA'I TSIG GIS SO, ,BSTAN PA
ZHES BYA BA NI DE BZHIN DU SKYE BO MDZA'

BSHES DANG LDAN PA'I PHYIR TE, GANG GI PHYIR GRONG KHYER GYI SKYE
BO NI MED DE, DES NI 'KHU ZHING 'BYED PA'I PHYIR RDZONG BSRUNG
DKA' BAR 'GYUR RO, ,DPER NA RGYAL POS GRONG KHYER DE DGRA DAG LAS
BSRUNGS PAS CI NAS KYANG PHYI ROL GYI PHYIR RGOL BA RNAMS KYIS
BGROD PAR BYA BA MA YIN PA DE BZHIN DU,

@148A *, ,BDAG LA PHAN PAR 'DOD PA'I SKYE BOS BDAG DANG BDAG GI
BSRUNG BAR BYA STE, DE LTAR NGAN PAR SPYOD PA DAG LA JI LTAR SDIG
PA LAS MA GOS SHING NYAMS PAR MI 'GYUR BA DE LTAR BYA STE, JI
SKAD DU GSUNGS PA, DAD PA'I MTSON DANG LDAN PA'I 'PHAGS PA'I NYAN
THOS KYIS NI

MI DGE BA SPONG BAR 'GYUR ZHES RGYA CHER BSHAD DO, ,JI LTAR RTAG
TU 'DI DAG BSRUNG BAR NUS SHE NA, GAL TE BDAG LA DGA' BYED NA,
,ZHES BYA BA LA SOGS PA SMOS TE, NYIN PAR RAM MTSAN MO CHA GSUM
DU BGOS PA NI THUN TE, DE'I GSUM NI THUN GSUM MO, ,DE LAS GANG
YANG RUNG BA CIG NI THUN GCIG

STE; DE TZAM GYI DUS LA'O, ,MKHAS PA NI RTOG PA'O, ,MEL TZE BYA
BA YIS ZHES BYA BA'I KHYAD PAR DU DGE BA DAG LA BRTZON PAR BYA BA
STE, JI SKAD DU BSHAD PA, DON MED PA'I NYI MA MI BYA STE, BSOD
NAMS NI CHUNG BA MA YIN YANG NYUNG NGU NYUNG NGUS BSTEN NA NI DE
BSAGS PA'I PHUN SUM TSOGS PAS, GROG

MKHAR LTA BUR DE BSAGS PAR 'GYUR ZHING DE DANG MTHUN PA'I DNGOS
PO DE'I MNGON PAR DGA' BA'I PHUN SUM TSOGS PAR 'GYUR RO, ,'JUG
PA'I MTSAN NYID KYI SBYOR BA SMRAS PA, GAL TE BDAG LA DGA' BYED
NA, ,ZHES BYA BA'I DON NI BSTAN ZIN TO, ,'DI NI SBA BAS ZHES BYA
BA NI BDAG NYID SBA BA STE,

GANG GI PHYIR LEGS PAR SPYOD PA LA 'JUG PAS NI BDAG BSRUNG BAR
'GYUR TE, JI SKAD DU GLANG PO CHE DREGS PA MUR 'GRAM GYI PHYOGS
SU RDUL 'BYUNG BA'I STOBS KYIS AAN DZA NA'I RI 'JOMS PAR BYED PA
DANG, 'BANGS GLO BA NYE BA RNAMS KYIS LAG PA NA MDUNG DANG MDUNG
THUNG DANG MTSON CHA THOGS PA

RNAMS KYIS KYANG G-YUL NGOR 'JUG PA LAS MI RNAMS BSRUNG BAR MI
NUS SO, ,GANG G-YUL DANG 'THAB MO DANG 'THAB MO MA YIN PA DAG TU
YANG BSOD NAMS KYI TSOGS BSAGS PAS NI SRUNG BAR BYED DO, ,JI LTAR
SBA BA YIN ZHE NA, LEGS PAR SBA BA ZHES SMRAS TE, LEGS PAR SBA BA
NI 'DI LTA BU YIN

TE; 'DIR DPE BRJOD PA SMRAS PA, DPER NA ZHES BYA BA LA SOGS PA'O,
,SRUNG BAR BYED PA LTAR ZHES BYA BA NI LEGS PAR SKYONG BA'O,
,PHYI NI PHYI ROL GYI 'OBS KYI AI SHI KA LA SOGS PA'I YO BYAD DO,
,NANG ZHES BYA BA NI NANG ROL GYI SGO SRUNG BA STE, DPER NA DGON
PA'I GRONG KHYER LA RGYAL POS PHYI NANG GI YO

@148B BYAD THAMS CAD KYIS LEGS PAR BSRUNGS NA, PHYIR RGOL BA
RNAMS KYIS DE 'PHROGS PAR MI 'GYUR RO, ,DE BZHIN SKYES BU DAM PA
RNAMS KYIS KYANG PHYI ROL GYI SROG GCOG PA SPONG BA DANG, NANG GI
BSGOM PA LA SOGS PAS BDAG LEGS PAR BSRUNG BAR 'GYUR TE, DE LEGS
PAR BSRUNGS PAS

NI; BDUD KYIS MI 'PHROGS PAR 'GYUR RO, ,DE LTAR NA BDAG RIM GYIS
BSRUNG BAR 'GYUR RO, ,DE LTAR BSRUNG BAR BYA ZHES BYA BA NI DE
LTAR MYUR DU BDAG BSRUNG BAR BYA BA'O, ,JI LTAR YANG, DAL 'BYOR
CHUD NI MI ZOS PAR, ,ZHES BYA BA SMOS TE, SANGS RGYAS 'BYUNG BA
LA SOGS PA'I YON TAN DANG LDAN ZHING MIR

SKYE BA NI DAL BA STE, DE KHYOD KYIS CHUD MA ZOS SHING MA 'DAS PA
DANG DON MED PAR MA BYED CIG PA'O, ,DE LAS 'DAS PA'I NYES DMIGS
SMRAS PA, DAL 'BYOR THAL BAS ZHES BYA BA YIN TE, JI SKAD DU BSHAD
PA'I MTSAN NYID CAN GYI DAL BA'I DAL 'BYOR LAS THAL ZHING 'DAS PA
STE, NYAMS PA'I MTSAN NYID CES BYA

BA'I DON TO, ,BAS ZHES BYA BA'I SGRA NI GANG GI PHYIR ZHES PA'O,
,'GYOD BAR 'ONG ZHES BYA NI MYA NGAN BYED PAR 'GYUR BA'O, ,GANG
DU ZHE NA, SMRAS PA, SEMS CAN DMYAL BAR ZHES BYA BA STE, YANG SOS
LA SOGS PA DAG TU'O, ,SKYE BA NI 'BYUNG BA'O, ,'DI LTAR GANG DAL
BA PHUN SUM TSOGS PA DON MED PAR

BYAS SHING 'DAS PA DES DMYAL BAR 'GYUR RO ZHES MYA NGAN BYED CING
SDUG BSNGAL GYIS GDUNGS BZHIN DU BDAG GIS NI NGAN PAR SPYAD PA
BYAS SHING BSAGS PAS 'DIR LHUNG NGO ZHES SO, ,DE BAS NA JI LTAR
DAL BA LAS THAL BAR MI 'GYUR BA DE LTAR BYA'O, ,BSRUNG BA DANG
SBA BA'I KHYAD PAR BSTAN PA'I PHYIR SMRAS PA,

'DI GNYIS NI THA DAD PA MA YIN TE, GDUL BA NYE BAR 'ONGS BA DAG
LA DE'I SGRA BSGRUB CING PHAN GDAGS PA'I PHYIR GNYI GA GSUNGS SO,
,YANG NA SDIG PA LA 'JUG PA NGAG BZLOG PA NI BSRUNG BA'O, ,DGE BA
LA 'JUG PA DAG NI SBA BA'O, ,PHYIR ROL GYI GNOD PA DAG LAS BSRUNG
BA DANG, NANG DAG TU SBA BA ZHES

BYA BA LA SOGS PAS SO, ,BDAG NYID SDUG PAR BYED PA MI SHES PA DE
DAG LA BDAG NYID SDUG PAR BYED PA'I RANG GI NGO BO BSTAN PAS DE
LA GZHUG PA'I PHYIR 'DI GSUNGS SO, ,BDAG DANG GZHAN BSRUNG BA'AM
SBA BAR NI SU ZHIG GIS NUS ZHES PA DANG, GANG MI 'TSE BA ZHES
SMOS TE, SU ZHIG MI 'TSE BA

@149A *, ,LA STOD PAR BYED CES PA LA BSTAN PA'I PHYIR, ,PHYOGS
RNAMS KUN NA ZHES BYA BA LA SOGS PA SMOS SO, ,GANG GI TSE BTZUN
MO PHRENG LDAN MAS BCOM LDAN 'DAS SPYAN DRANGS PA DE'I TSE BDAG
NYID KYI LAG BTZUGS SHING TSANG MANG DU G-YOS BYA BA LAS RGYAL PO
'DI'I CHUNG MA 'GRAN

ZLA ZHIG YOD PAS 'DI'I DON BYED CING 'DI LA DGA' BO ZHES PHRA MA
BYAS SO, ,DE NAS RGYAL PO DE 'KHRUGS NAS, RAL GYI RNON BO SHUBS
NAS PHYUNG STE BTZUN MO PHRENG LDAN MA LA BSDIGS NAS 'JIG RTEN NA
KHYOD LA CHES SDUG PA GANG YIN SMROS SHIG CES BYAS SO, ,DE BAG
TSA BA MED PAR BDAG NYID YIN NO ZHES SMRAS SO,,

DE LTA BU'I GNAS SKABS LAS BCOM LDAN 'DAS KYIS TSIGS SU BCAD PA
GNYIS GSUNGS SO, ,GZHAN DAG NI DRUG SDES DGE SLONG RNAMS LA RGYUN
DU RNAM PAR 'TSE BA BYAS PAS DE'I DBANG DU MDZAD DO ZHES ZER RO,
,PHYOGS RNAMS KUN DU ZHES BYA BA NI PHYOGS KYI DBYE BA MA LUS PA
STE PHYOGS MTHA' DAG GO, ,

YONGS BRTAGS KYANG ZHES BYA BA NI BRTAGS SHING BTZAL KYANG NGO,
,SEMS ZHES BYA BA NI BLOS SO, ,KYANG GI SGRA NI NGES PAR GZUNG BA
DANG, RIM PA GZHAN DU SBYAR BA'O, ,MA MTHONG NA ZHES BYA BA NI DE
NYID MA DMIGS PA ZHES BYA BA'I DON TO, ,CHES SDUG CES BYA BA NI
CHES 'DOD PA'O, ,GA LAS SHE NA, BDAG

LAS ZHES BYA BA SMOS TE, BDAG NYID LAS TE, BDAG DANG MNYAM PAR
SDUG PA NI MED DO ZHES BYA BA'I TSIG GIS SO, ,DE LTAR ZHES BYA BA
NI DE BZHIN NO, ,JI LTAR SEMS CAN GCIG BDAG NYID LA DGA' BA LTAR
NI GZHAN LA CHES DGA' BA GANG YANG CUNG ZAD MED DO, ,DE BZHIN DU
BDAG DANG GZHAN DAG BDAG

LA SO SOR SDUG PA NYID DO, ,SO SO ZHES BYA BA NI RNAM PA SNA
TSOGS PA'I 'GRO BA STE, SKYE BA DANG PHYOGS DANG SKYE GNAS SO,
,GZHAN LA ZHES BYA BA SROG CHAGS GZHAN DAG KYANG BDAG NYID BZHIN
DU SDUG PA YIN NO ZHES SHES PAR BYA STE, JI SKAD DU, ,BDE BA LA
GNAS SHING SDUG BSNGAL BRAL BA NI, SEMS CAN

MNYAM PAR SEMS PAR RTOGS BYAS TE, ,DE BAS BDAG NI 'DOD PA GANG
YIN PA, ,DE NI GZHAN DAG LA YANG SPYAD MI BYA, ,ZHES GSUNGS SO,
,DE'I PHYIR GNOD MI BYA ZHES BYA BA NI 'TSE BA MI BYA BA'O,
,GZHAN LA ZHES BYA BA NI SEMS CAN GZHAN NO, ,GANG GIS SHE NA,
BDAG GIS ZHES BYA BA SMRAS TE,

@149B BDAG LA PHAN PAR 'DOD PA STE, GANG BDAG LA SDUG PAR BYED
PAR 'DOD PA DES NI GZHAN LA GNOD PAR MI BYA'O ZHES STON TO,
,TSIGS SU BCAD PA SNGA MA'I DON DE GSAL BAR BSTAN PA'I PHYIR
SMRAS PA, THAMS CAD LA YANG SROG 'DI SDUG ,CES BYA BA LA SOGS PA
SMOS TE, THAMS CAD CHAD PAS 'JIGS PAS

NA; ,ZHES BYA BA NI SEMS CAN THAMS CAD 'JIGS SHING BAG TSA BAR
'GYUR BA'O, ,GANG LAS SHE NA, CHAD PAS ZHES BYA BA'I DON TO,
,GANG GI PHYIR SEMS DANG LDAN PA SU ZHIG GNOD PAS MI 'JIGS PAR
'GYUR, CI'I PHYIR ZHE NA, 'DI LTAR, THAMS CAD LA YANG SROG 'DI
SDUG ,CES BYA BA SMOS TE, GANG GI

PHYIR SROG CHAGS THAMS CAD NI TSE 'DI 'DOD CING YONGS SU MI GTONG
BA YIN TE, DE BAS NA THAMS CAD SROG LA GNOD PAR BYED PA'I CHAD PA
NYID KYIS 'JIGS PA YIN NO, ,DES NA DE'I PHYIR SMRAS PA, RANG GI
NYAMS LAS DPAG BYAS TE, ,ZHES BYA BA BDAG RANG NYID LAS DPER BYA
BA'O, ,BRDEG PAR MI BYA ZHES BYA BA NI

BDAG DANG GZHAN GYIS GNOD CING 'TSE BA MI BYA BA'O, ,GSAD MI BYA
ZHES BYA BA NI GZHAN GYI LAG GIS KYANG, GZHAN BSAD PA LA NAN TAN
MI BYA'O, ,YANG BSHAD PA, JI LTAR HA LA HA LA'I DUG ,RANG NGAM
YANG NA GZHAN GYIS KYANG, ,BYIN NAS 'CHI BAR 'GYUR BA NI, ,BYE
BRAG DAG NI MED PAR 'GYUR, ,ZHES

BA'O; ,CHAD PAS 'JIGS PAS NI GZHAN LA GNOD PAR BYED PA STE, SROG
'GAG PAR BYED CING GSOD PAR BYED PA DANG, BRDEG PAR MI BYA BA
CHAD PA LA SOGS PAS 'TSE BAR MI BYA BA'O, ,'BYUNG PO RNAMS LA
GSAD PAR MI BYA ZHING GTZE BAR MI BYA ZHES GZHAN DAG ZER RO,
,BDAG LA DGA' BA RNAMS 'TSE BA

LAS BZLOG PA'I PHYIR 'DI GSUNGS SO, ,BDAG LA DGA' BA RNAMS GZHAN
LA GANG GIS KYANG MI 'TSE BA DE LA BSOD NAMS DPAG TU MED PA
'BYUNG BAR MKHAS PA RNAMS KYIS BSHAD CING, 'TSE BA MED PAS MI
'TSE BA NYID NI DON DAM PAR BSOD NAMS DE NYID YIN NO ZHES BSTAN
PA'I PHYIR, DGE LA LHA RNAMS

ZHES BYA BA LA SOGS PA'I TSIGS SU BCAD PA BZHI SMOS SO, ,MNYAN
YOD KYI GNAS CHEN PO ZHIG NA NOR CHEN PO DANG LDAN PA'I KHYIM
BDAG CIG SHI BA'I DUS BYAS PA LAS, RGYAL PO GSAL RGYAL GYIS NYE
BAR PHYIN TE, SKYES BU DAM PA CHEN PO RGYAL PO CHEN POS LONGS
SPYOD RGYA CHEN PO THOB PA NI, BDAG

@150A *, ,NYID KYIS YANG DAG PAR BDE BAS DGA' BA MED DO ZHES RGYA
CHER SNGON GYI SBYOR BA TA GA RA SHI KHI ZHES BYA BA'I RANGS
SANGS RGYAS LA GUS PAR BYAS TE, BSOD SNYOMS CIG SBYIN PA BYAS
NAS, DMYAL BA DU 'BOD CHEN PO'I SKYE BA'I CHOS BSHAD DE ZHES RGYA
CHER RO, ,JI TZAM NA RGYAL PO

GSAL RGYAL MCHI MA PHYUNG STE, GOS KYI MTHA' MAS PHYI ZHING BCOM
LDAN 'DAS LA NOR DANG 'BRU DANG SA LE SBRAM LA SOGS PAS NI BGYI
BA CI YANG MA MCHIS SO ZHES ZHUS SO, ,BCOM LDAN 'DAS KYIS BKA'
STZAL BA, GNYI GAR YANG BSOD NAMS ZHES BYA BA LA SOGS PA'O,
,GZHAN DAG NI KUN DGA'

BOS CI BTZUN PA DRANG SRONG SMRA BA DAG TU LHA LA SOGS PA CUNG
ZAD 'JIG RTEN GNYI GAR YANG PHAN PAR BYED PA YIN NO ZHES ZHUS PA
DE'I DBANG DU MDZAD PA YIN NO ZHES ZER RO, ,DGE BA NI LUS LA SOGS
PA'I LEGS PAR SPYAD PA SPYOD PA'I SKYES BUS RIGS PAS 'ONGS PA'I
PHUN SUM TSOGS PA RNAMS ZHES BYA BA NI DE'I NGES

PA'I TSIG GI, ,LHA RNAMS STOD PAR BYED PA NI 'DOD PA DANG GZUGS
NA SPYOD PA'I LHA RNAMS DGE BA NYID LA BSNGAGS PA BRJOD PA YIN
TE, BA RI DZA TA KA'I MDO LAS DGE SLONG DAG TSES BRGYAD DANG, ZLA
BA PHYED CES BYA BA LA SOGS PA 'DIR BRJOD PAR BYA'O, ,GANG ZHIG
LEGS SPYAD SPYOD BYED PA'I, ,ZHES BYA BA

LA; GANG ZHIG NI GANG ZAG GO, ,LEGS SPYOD CES BYA BA NI BSOD NAMS
KYI TSUL LHAG PAR SPYOD PA STE, DGE BA BYED PA DE LA GZHAN YANG
BSNGAGS PA SMRA BA YIN NO, ,DE LTAR NA MI RNAMS KYI PHAR 'DZIN PA
DANG, MAR 'DZIN PA DANG, JI SRID DU LHA'I LUS MNGON PAR BSKYED
PAR BYA'O ZHES BYA BA LA SOGS PA'I

TSIG GIS SO, ,YANG NA DGE BA NI KHYIM PA DANG RAB TU BYUNG BA
RNAMS KYIS LEGS PAR SPYAD PA NI THUN MONG DU 'GYUR BA'O, ,'DIR
BSOD SNYOMS KYI 'BRAS BU LEGS PAR SPYOD PA BYED PA NYI TSE TZAM
DU MA ZAD DE, YANG 'DI NA'ANG ZHES BYA BA NI MTHONG BA'I CHOS
NYID LA'O, ,SMAD PAR MI 'GYUR LA ZHES BYA BA NI DGA' ZHING

RANGS PA RGYA CHE BA SKYE BAR 'GYUR BA STE, SKYE BO THAMS CAD
DGA' BAR BYED PA'I PHYIR DANG, SKYE BO DAM PA RNAMS KYIS BSNGAGS
PA'I PHYIR DANG, 'KHOR BAR MI 'KHOR BA LA SOGS PA'I KHYAD PAR
DANG LDAN PA'O, ,YANG NA SMAD PAR MI 'GYUR BA ZHES BYA BA NI MI
RNAMS SU'O, ,MTHO RIS SU YANG DGA' BA 'THOB, CES

@150B BYA BA NI SHI NAS 'JIG RTEN PHA ROL TE, BDE 'GRO DAG TU
YANG DGA' BAR 'GYUR RO, ,YANG GI SGRA NI BSOD NAMS BYED PA RNAMS
'DI DANG, PHA ROL GNYI GAR YANG BDE BA DANG 'BREL BA NYID DU STON
TO, ,JI LTAR BSOD NAMS BYED PA 'JIG RTEN PHA ROL DU DGA' BAR
'GYUR ZHE NA, RGYANG THAG BCAD

PAR SPYUGS PA'I MI, ,ZHES BYA BA LA SOGS PA SMOS TE, YUN RING
PO'I DUS SU BSKRAD PA'I TSUL 'DI LA YOD PA NI RGYANG THAG CHAD
PAR SPYUGS PA STE YUL PHYOGS GZHAN DAG TU'O, ,MI NI BU LA SOGS
PA'I TSUL GYI SEMS CAN NO, ,RING NAS ZHES BYA BA NI YUL THAG RING
BA NAS SO, ,NYE ZHO MED 'ONGS NA

ZHES BYA BA NI BDE BAR BSNGOGS PA DANG BCAS PAR DE 'ONGS BAR
MTHONG BA'O, ,GNYEN NI PHA DANG MA LA SOGS PA'O, ,BSHES NI CHUNG
MA DANG BU LA SOGS PA'O, ,MDZA' BO NI GROGS PO LA SOGS PA'O,
,MNGON PAR DGA' ZHES BYA BA NI LHAG PAR MGU BA'O, ,JI LTAR MNGON
PAR DGA' BA YIN ZHE NA, AA LA LA

ZHES BYA BA SMOS TE, AA LA LA NI DGA' BA'AM YANG NA NGO MTSAR TO,
,AE MA'O BYA BA SHIN TU BZANG ZHING CHE BA GRUB PAR GYUR TO ZHES
BYA BA'I DON TO, ,DPE BSTAN NAS DES BSGRUB PAR BYA BA'I DON SMRAS
PA, DE BZHIN BSOD NAMS BYAS PA'I MI, ,ZHES BYA BA STE, GANG ZAG
GANG GIS BSOD NAMS KYI TSOGS YANG

DAG PAR BSAGS SHING LHAG PAR STZOGS PA'O, ,DE BZHIN DU 'JIG RTEN
'DI NAS ZHES BYA BA 'DI LTAR RIS MTHUN PA LAS SO, ,PHA ROL PHYIN
TSE ZHES BYA BA NI 'JIG RTEN GZHAN 'THOB PA'O, ,GANG ZHIG CE NA,
BSOD NAMS BSAGS PA DE DAG STE, SBYIN PA LA SOGS PA'I LEGS PAR
SPYAD PA'O, ,MNGON

PAR DGA' BAR BYED CES BYA BA NI MNGON PAR DGA' BA LA SBYOR BAR
BYED PA STE, DE LA PHAN 'DOGS PA'I PHYIR 'JUG PAR 'GYUR RO ZHES
PA'I DON TO, ,JI LTA BU ZHE NA, SMRAS PA, GNYEN BZHIN 'ONGS NAS
ZHES BYA BA STE, GNYEN SDUG PA'I SKYE BO DAG 'ONGS PA BZHIN DU
STE, GNYEN GZHAN DAG GIS

MTHONG NA MNGON PAR DGA' BAR BYED PA DE BZHIN NO, ,'DIR DPE RGYA
CHER SNGAR BSHAD MOD KYI, PHYIS 'ONGS PA DANG MDOR BSDUS PA LA
DGA' BA'I GDUL BYA DAG RJES SU GZUNG BA'I PHYIR MDOR BSDUS TE
YANG BSTAN PA'O, ,YANG NA SNGA MAS NI MNGON PAR DGA' BA'I DPE
BSTAN TO, ,'DIS NI PHAN 'DOGS PA'I

@151A *, ,BYA BA ZHES BYA BA LA SOGS PAR BRJOD DO, ,GANG GI PHYIR
DE LTAR BSOD NAMS NI KHYAD PAR DU MTHU CHE BA YIN TE, DE BAS NA
'DI NYID LA GZHUG PA'I PHYIR SMRAS PA, DE BAS ZHES BYA BA LA SOGS
PA'O, ,DES NA DE'I PHYIR BSKYED PA DANG BSAGS PA GYIS SHIG PA'O,
,CI ZHIG CE NA,

BSOD NAMS BSAGS PA ZHES BYA BA STE, LEGS PAR SPYAD PA'I TSOGS SO,
,'JIG RTEN PHA ROL GYI ZHES BYA BA NI 'JIG RTEN PHA ROL TE, SKYE
BA PHYI MA'I CHED DU'O, ,DER 'BYUNG BA NI 'JIG RTEN PHA ROL GYI
STE, 'JIG RTEN PHA ROL LA PHAN 'DOGS PAR BYED PA'O, ,CI'I PHYIR
'JIG RTEN PHA ROL GYI CHED DU ZHE NA,

SMRAS PA, 'DI LTAR BSOD NAMS 'JIG RTEN PHA ROL GYI ZHES BYA BA
STE, GANG GI PHYIR SBYIN PA LA SOGS PA'I LEGS PAR SPYOD PA DAG
RGYUD LA YONGS SU BSAGS PAS 'JIG RTEN PHA ROL DU SEMS CAN SROG
CHAGS RNAMS KYI GNAS DANG RTEN DU 'GYUR TE, JI SKAD DU BSHAD PA,
'KHOR BA NYAM NGA BA DAG TU SKYE

ZHING 'KHOR BA NA 'JIG RTEN PA RNAMS KYI GNAS KYI MCHOG NI BSOD
NAMS YIN NO ZHES BYA BA LTA BU'O, ,BDE BA 'DOD PA RNAMS BSOD NAMS
BYA BA LA BAG MED PA DAG LA DE BSTAN PA'I PHYIR TSIGS SU BCAD PA
'DI GNYIS GSUNGS SO, ,GZHAN YANG BDAG NYID BSOD NAMS MCHOG TU
BYED PA LA YANG SKYE BO

THAMS CAD DGA' BAR 'GYUR TE, DE NYID SMRAS PA, CHOS GNAS ZHES BYA
BA LA SOGS PA'O, ,DE NAS SUN DA RI KA ZHES BYA BA'I RGYAL PO'I BU
BCOM LDAN 'DAS KYI SPYAN SNGAR PHYIN TE, BTZUN PA SKYES BU DAM PA
RNAMS KYIS CI ZHIG BYAS NA SKYE BO THAMS CAD DGA' BAR 'GYUR ZHES
ZHUS PA DANG, RIGS KYI

BU 'DI LA CHOS KYIS 'TSO BA BRTAG PAR BYA'I CHOS MA YIN PAS NI MA
YIN NO ZHES RGYA CHER 'DI GSUNGS SO, ,CHOS GNAS ZHAS BYA BA LA,
CHOS NI SNYING RJE STE 'TSE BA MED PA NI CHOS KYI MCHOG YIN NO
ZHES BYA BA'I TSIG GIS SO, ,'TSE BA MED PA YANG G-YO LA SOGS PA
GZHAN GNOD PA BYED PA LA SNYING RJES

LTA BAR BYED PA'O, ,DE YANG GSUNGS PA, BDAG NI SEMS CAN LA BRTZE
BA, ,RGYAL PO CHOS NI MDOR BSDUS YIN, ,ZHES SO, ,DE LA GNAS PA NI
CHOS GNAS TE, DE SNYING RJE DANG LDAN PA ZHES BYA BA'I DON TO,
,TSUL KHRIMS PHUN SUM TSOGS PA ZHES BYA BA NI, TSUL KHRIMS KYI
LEGS PAR SPYOD PA DANG LDAN PA

@151B STE; RNAM PA THAMS CAD DU YONGS SU RDZOGS PA'O, ,JI SKAD DU
TSUL KHRIMS 'CHAL BA'I DE'I RGYU SPONG BA NI DE'I GNYEN PO BSTEN
PA YIN NO ZHES GSUNGS TE, DE DANG LDAN PA NI 'DI'I PHUN SUM TSOGS
PA STE, TSUL KHRIMS MA TSANG BA MED PA DANG LDAN PA DE NI TSUL
KHRIMS PHUN SUM TSOGS

PA'O; ,NGO TSA SHES SHING ZHES BYA BA LA, YON TAN DANG YON TAN
CAN DAG LA GUS PA NI NGO TSA'O, ,YANG NA BDAG NYID LA MNGON PAR
BRTAGS NAS NYES PA RNAMS KYIS 'DZEM PA STE, DE NI NGO TSA ZHES
BRJOD DE, DE GANG LA YOD PA DE NI NGO TSA SHES PA'O, ,BDEN PAR
SMRA ZHES BYA BA NI BDAG DANG GZHAN LA GNOD PA

SPANGS PAS DBEN PAR SMRA BA STE, BZHI PO 'DI DAG NI BDE 'GROR
'GRO BA'I SKABS SU GYUR PA YIN NO, ,RANG GI BYA BA BYED PA LA,
,ZHES BYA BA NI BDAG NYID KYI PHAN PA BYED PA'O, ,DAM PA NI DGE
BA STE GANG GI PHYIR DGE BA RNAMS NI SNGAR BSTAN PA'I YON TAN
DANG LDAN PAS RTAG TU BDAG LA PHAN PAS LEGS PAR SPYOD

PA STE; DE LA NI DGRA BO DAG KYANG DGA' ZHING YID DU 'ONG BAR
BYED NA, THA MAL PA DANG GROGS BSHES LTA SMOS KYANG CI DGOS, DE
NYID DU BSHAD MA THAG PA BSTAN PA DE KHYAD PAR DU 'PHAGS PA YANG
DAG PAR BSTAN PA'I PHYIR SMRAS PA, DGA' 'GYUR ZHING ZHES BYA STE,
GANG GI PHYIR SNYING RJE LA SOGS PA'I YON TAN BZHI

BSTEN PA DE NI SDUG CING PHANGS PAR 'GYUR RO, ,GANG DAG LA ZHE
NA, SMRAS PA, GZHAN RNAMS ZHES BYA BA STE, LHA DANG MI RNAMS SO,
,JI SKAD DU GZHUNG GI DBANG DU BYAS PA STE, DE LA LHA BDUN BRGYA
RGYA CHE BA'I TSANGS PA'I GZHAL MED KHANG NAS NYE BAR PHYIN TO
ZHES GSUNGS PA LTA BU'O, ,YANG NA GZHAN

RNAMS ZHES BYA BA NI GZHAN SGRA RNAMS KYANG ZHES BYA BA'I DON TO,
,RANG GI DON NI BYED PA LA, ,ZHES BYA BA NI THAMS CAD DGA' BAR
'GYUR BA DANG, BDAG LA PHAN 'DOGS PA SKYED PAR BYED PA YANG YIN
TE, 'JIG RTEN NI LAS BDAG GIR BYED CES PA'I TSIG GIS SO, ,MTHONG
BA'I CHOS LA BSNGAGS PA DANG, ,,

ZHES BYA BA NI TSE 'DI LA THAMS CAD DU STOD PAR BYED PA'ANG YIN
NO, ,PHA ROL DU YANG ZHES BYA BA NI 'JIG RTEN PHA ROL DU YANG
NGO, ,BDE 'GROR 'GRO 'GYUR ZHES BYA BA NI DAM PAR 'GRO BAR SKYE
BA YONGS SU 'DZIN PA DE NI DE LTA BU'O, ,CHOS LA GNAS PA ZHES BYA
BA LA SOGS PA RE RES 'DIR MTHONG BA DANG, MA

@152A *, ,MTHONG BA'I PHAN YON BRJOD PAR BYA STE, GO RIMS BZHIN
NO, ,GZHAN DAG NI YON TAN BZHI'I PHAN YON BZHI NI 'DIR BRJOD PAR
BYA'O ZHES ZER RO, ,DGA' BA LA SOGS PA'I KHYAD PAR 'DOD PA RNAMS
DE'I THABS LA GZUD PA'I PHYIR 'DI GSUNGS SO, ,'O NA BDAG NYID

LEGS PAR SPYOD PA MCHOG TU BYED PAR GYUR KYANG GZHAN LA YANG NAS
YANG DU BYA BA MA YIN PA LAS ZLOG PAR BYED PA LA DGA' BAR 'GYUR
RO ZHE NA, GTAMS NA GNANG BA'I TSIG SMRA DANG, ,ZHES BYA BA LA
SOGS PA SMOS SO, ,BCOM LDAN 'DAS BYA RGOD KYI PHUNG PO'I RI LA
BZHUGS TE, BCO

LNGA BA'I GSO SBYONG DE CUNG ZAD LUS PA DANG, SDIG PA SPANG BA
DANG YON TAN LAS BRTZAMS PA'I CHOS KYI GTAM STON TO, ,DE BZHIN DU
GZHAN YANG 'DI LTA STE BRTZON 'GRUS BRTZAMS PA DANG BAG YOD PA
DANG, BKA' BLO BDE BA DANG, RGYA CHER RO, ,GANG DGE SLONG 'DI DAG
DES YON TAN DANG LDAN PA DANG, DE YID

DGA' BA DANG MGU BAR GYUR TO, ,LHA SBYIN 'KHOR DANG BCAS PA SDUG
BSNGAL ZHING YID MI BDE BAS STAN LAS LANGS TE, BCOM LDAN 'DAS KYI
SPYAN SNGA NAS SONG NGO, ,DE NAS DE'I TSE BCOM LDAN 'DAS KYIS
TSIGS SU BCAD PA GNYIS PO 'DI GSUNGS SO, ,GTAMS NA ZHES BYA BA NI
RANG NYID

TSUL KHRIMS LA SOGS PA'I KHYAD PAR LA GNAS SHING GZHAN DAG KYANG
DE NYID LA 'DZUD PA NI GTAMS PA STE, 'DI DAG NI BYA BA'O, ,'DI
DAG NI BYA BA MA YIN PA'O ZHES RJES SU MTHUN PA'I TSUL DU STON
PA'O, ,GNANG BA'I TSIG SMRA DANG ZHES BYA BA NI TING NGE 'DZIN
BSKYED PA'I RIM PA'I THABS STON

CING YID LA BYED PA BSKYED PA'I THABS STON PA NI GNANG BA'I TSIG
SMRA BA'O, ,MI RIGS SPYOD LAS ZHES BYA BA NI TSOGS PAR RUNG BA'I
TSIG NI BSNGAGS PA'O, ,DE LAS BZLOG PA TSOGS PAR MI RUNG BA STE,
MI RIGS PAS BYAS PA'I LAS SO, ,JI SKAD DU GANG MA BRTAGS

PA BRTEN PA DE NI BCOL KYANG NAN TAN DU MI BYA'O, ,DE BAS NA DE
LAS BZLOG PAR BYA STE GRAGS PA MA YIN PA LA SOGS PA SKYED PAR
BYED PAS, 'DI NI YANG SKYE BAR MI 'GYUR BAR NAM YANG MI 'BAD PAR
MI BYA'O ZHES BYA BA LA SOGS PA'I TSIG GIS SO, ,DE LTAR GYUR PA
NI SKYES BU DAM PA'O, ,

@152B DAM PA MA YIN DGA' MI 'GYUR, ,ZHES BYA BA NI SDIG PA BYED
PA RNAMS ZHE SDANG BAR 'GYUR TE, NYE DU DAG 'CHI LTAS BYUNG BA
LTA BU DANG, NYI MA'I 'OD ZER GYIS MIG LA GNOD PA LTA BU'O, ,DAM
PA RNAMS NI DGA' BAR BYED, ,CES BYA BA NI GANG YANG DAM PA NI
MKHAS PA DAG STE, BDAG LA PHAN

PAR 'DOD PA DE RNAMS NI GTAMS NA GNANG BA'I TSIG SMRA BA'I PHA
ROL PO LA BLA MA BZHIN DU KHYAD PAR DU DGA' BAR 'GYUR TE, STON
KA'I ZLA BA LTA BU'AM, LUS NAD KYIS GDUNG ZHING 'DUG PA LA GLO
BUR DU GRUB PA'I SMAN PA NYE BAR 'ONGS PA LTA BU'O, ,'DI LTAR
GANG GI PHYIR DAM PA DANG DAM PA MA YIN PA

YANG DAG PAR NYE BAR BSTAN PAS DGA' BA DANG MI DGA' BA YIN TE, DE
BAS NA DE'I PHAN YON DANG NYES DMIGS BSTAN PA'I PHYIR, DE BAS
MCHOG DANG MCHOG MIN LA, ,ZHES BYA BA SMRAS TE, GANG GI PHYIR
MCHOG MA YIN PA NI PHAN PA BSTAN PA LA RMONGS PA'I PHYIR MI DGA'
BA'O, ,MCHOG NI KHYAD PAR

SHES PA DES DGA' BAR 'GYUR TE, RGYU DE'I PHYIR 'DI LAS GNYI GA
'CHI BA'I CHOS LA NI BYE BRAG MED KYANG PHA ROL TU NI KHYAD PAR
DANG LDAN PAR 'GYUR BA YIN TE, SHI 'PHOS BRAL BAR GYUR PA NA,
,ZHES BYA BA SMOS TE, SHI 'PHOS PA NI SHI BA'O, ,DE RTOGS PA'I
TSUL GANG LA YOD PA DE NYID NI 'CHI BAR

RJES SU 'GRO BA ZHES BYA BA'I DON TO, ,GNYI GA YANG 'CHI BA'I
CHOS LA YANG BYE BRAG MED DO ZHES SGRUB PA'I PHYIR DANG GI
SGRA'O, ,JI LTAR 'DI DAG 'CHI BA LA BYE BRAG MED PA DE BZHIN DU,
,JI LTAR SKYED PAR GYUR PA NA YANG YIN NAM ZHE NA, MA YIN TE
SMRAS PA, 'DI LTAR, DAM PA MA YIN DMYAL BAR 'GRO,,

ZHES BYA BA YIN TE, GANG BLA MA RNAMS KYI GDAMS NGAG LA RJES SU
MI 'JUG PA DE NI DMYAL BA LA SOGS PAR SKYE BAR 'GYUR RO, ,DAM PA
MTHO RIS 'GRO BAR 'GYUR, ,ZHES BYA BA LA, MTHO RIS NI LHA'I GNAS
TE, DER 'GRO ZHING RAB TU GNAS PA GANG YIN PA STE, DAM PA NI BDE
'GROR 'GRO ZHING

'BYUNG BA ZHES BYA BA'I DON TO, ,SDUG PA'I TSOMS KYI RNAM PAR
'GREL PA STE LNGA PA RDZOGS SO,, ,,'GRO BA SDUG PA DANG MI SDUG
PA YONGS SU SPANGS NA NI, TSUL KHRIMS YONGS SU DAG PAR 'GYUR RO
ZHES BSTAN PA'I PHYIR, DE'I RJES THOGS LA TSUL KHRIMS KYI TSOMS
BSTAN PA YIN TE,

@153A *, ,SDUG PA DANG MI SDUG BA DANG LHAN CIG GNAS PA RNAMS NI
NAM YANG TSUL KHRIMS RNAM PAR DAG PAR MI 'DOD DO, ,BSHAD MA THAG
PA'I SEMS CAN DAM PA YANG GANG ZHIG DANG PO DMIGS SHING GANG LA
GNAS PAS DAM PA RDZOGS PA 'THOB PAR 'GYUR ZHE NA, DE'I PHYIR

BSNGAGS PAR 'GYUR DANG ZHES BYA BA LA SOGS PA'I TSIG GI RTZOM PA
SMRAS TE, TSUL KHRIMS BSRUNG BAR BYA ZHES BYA BA NI BDE BA GSUM
'THOB PAR BYA BA'I PHYIR, MKHAS PAS TSUL KHRIMS BSRUNG BAR BYA
STE, BSNGAGS PAR 'GYUR BA BSKYED PAR BYA BA NI GZHAN DAG LAS CHOS
THAMS CAD KYIS DON DU

GNYER BAS MKHAS PAS TSUL KHRIMS BSRUNG BA DANG, LONGS SPYOD
'BYUNG BA DANG, LUS DANG BRAL NAS BDE 'GRO MTHO RIS KYI 'JIG RTEN
GYI LHA RNAMS SU SKYE BAR BYA BA'I PHYIR, TSIGS SU BCAD PA GCIG
GI BAR GYIS GSUNGS SO, ,TSUL KHRIMS ZHES BYA BA NI LEGS PAR SPYOD
PA STE,

LUS DANG SEMS TSIM PAR BYED PAS CHU BSIL BA DANG, TZAN DAN LA
SOGS PA DANG 'DRA'O ZHES BSHAD DO, ,DE YANG 'JUG PA DANG LDOG
PA'I DBYE BAS RNAM PA GNYIS TE, DE LA 'JUG PA'I TSUL KHRIMS NI
RJES SU BSGRUB CING SPYAD PAR BYA BA'I TSUL JI SKAD DU BSHAD PA
STE, NANG PAR LANGS NAS SO SHING

BCAS TE BLA MA'I THAD DU SONG NAS YONGS SU DRI BA LA SOGS PA
BYA'O ZHES BYA BA LA SOGS PA'O, ,LDOG PA'I TSUL KHRIMS NI GANG
BYA BA MA YIN PA LAS LDOG PAR BYA BA JI SKAD DU BSHAD PA STE,
LHAM MKHAN DANG, RIGS NGAN DANG, GDOL BA DANG, DE LTA BU LAS RAB
TU DBYUNG BAR MI BYA BA DANG, RKUN

MA LA SOGS PA MA YIN PA DANG, GTZES PA DANG, YA MTSAN CAN LA SOGS
PA YANG MA YIN NO ZHES BYA BA LA SOGS PA'O, ,BSRUNG BAR BYA ZHES
BYA BA NI YONGS SU BSKYANG BAR BYA BA STE, BDAG NYID KYIS BYAS
PA'I 'BRAS BU NYID PHUL DU BYUNG BAS BDAG NYID DANG, MNGON PAR
'BREL CING BDAG NYID

GANG GIS 'DI NYID CHO GA BZHIN DU BSRUNG BAR BYA ZHE NA, MKHAS
PAS ZHES BYA BA SMRAS TE, YONGS SU RTOGS PA'I BLO YOD PA STE, RIG
PA DANG LDAN PA ZHES BYA BA'I DON TO, ,YON TAN THAMS CAD NYE BAR
BSDU ZHING YONGS SU BSKYANG BA'I RTZA BA NI, YE SHES YIN LA NYES
PA THAMS CAD LA 'JUG PA'I RTZA BA NI

@153B MI SHES PA YIN PAS RTOGS PA DANG LDAN PA RNAMS NI, DGOS PA
MED PA CI YANG MI BYED DE DE BAS NA 'DIR DGOS PA NI BSNGAGS PA
ZHES BYA BA LA SOGS PA BSTAN PA YIN TE, DE LA BSNGAGS PAR 'GYUR
PA ZHES BYA BA NI BSTOD PAR 'GYUR BA'O, ,NOR THOB PA NI DBYIG
DANG GSER LA SOGS PA DNGOS PO

MCHOG TU GYUR PA 'THOB PA'O, ,SEMS CAN DANG SEMS CAN MA YIN PA
DAG GI GRANGS SU BYA BA LAS 'DOD PAS 'THOB PAR 'GYUR BA BSTAN
PA'I PHYIR DANG GI SGRA SMOS SO, ,PHA ROL ZHES BYA BA LUS DANG
BRAL NAS 'GRO BA'I PHYIR RO, ,BDE 'GRO ZHES BYA BA NI LHA'I 'GRO
BA'AM, MTHO RIS SU 'GRO BA NI LEGS PAR SPYOD

PA'I 'BRAS BU YIN PA'I PHYIR BDE 'GROR SKYE BA'O, ,BSNGAGS PA
DANG NOR THOB PAR 'DOD PA 'BA' ZHIG GI PHYIR, TSUL KHRIMS BSRUNG
BA MA YIN GYI BDE 'GROR SKYE ZHING BDE BA RJES SU MYONG BAR YANG
'GYUR BA'I PHYIR DANG ZHES BYA BA'I SGRA SMOS SO, ,DGA' BAR 'GYUR
ZHES BYA BA NI MGU BAR 'GYUR BA STE, BDE BA GSUM PO

NI BDE BA RNAM PA GSUM GYI RGYUR GYUR PA ZHES BYA BA'I DON TO,
,BSNGAGS PAR 'GYUR BA DANG, NOR THOB PA DAG NI BDE BA'I RGYUR
GYUR PA'I PHYIR BDE BA ZHES BYA BA STE, SANGS RGYAS RNAMS NI
'BYUNG BA BDE, ,ZHES BYA BA LTA BU'O, ,CIG SHOS NI 'DIR BDE BA
NYID DE, GANG YANG BDE BA DANG, GANG YID BDE BA DE NI

BDE BA'O ZHES BYA BA'O, ,DON GNYER BAS ZHES BYA BA NI KUN DU TSOL
TE, GANG ZHIG CE NA, BDE BA GSUM MO, ,SNGAR SMRAS PA'I TSIGS SU
BCAD PA DON KHYAD PAR DANG BCAS PAS GSAL BAR BYA BA'I PHYIR
'PHAGS PA DANG ZHES BYA BA LA SOGS PA SMOS TE, GNAS ZHES BYA BA
NI YID LA 'DOD PA'I 'BRAS

BU 'BYOR PAR 'GYUR BA'I DNGOS POR GNAS SHING MNGON PAR 'DOD PAR
BYA'O, ,'DI DAG MTHONG BA YIS ZHES BYA BA NI SNGAR BSHAD PA'I
BSNGAGS PA LA SOGS PA GSUM PO 'DI DAG MTHONG ZHING, YANG DAG PAR
RTAG LA NGES PAR BSAM PA'I PHYIR, TSUL KHRIMS YONGS SU BSRUNG
BA'I PHYIR 'BRAS BU

NI 'DI DAG YIN PAR KHONG DU CHUD PA'I PHYIR, TSUL KHRIMS YONGS SU
BSRUNG BAR BYA'O, ,MNGON PAR 'DOD PAR BSHAD PA'I BDE BA'I RGYU
NYID DO, ,'DI NYID KHONG DU CHUD PA NI MKHAS PA STE, DE NYID DU
GUS PAS YONGS SU SKYONG BAR BYED DO, ,TSUL KHRIMS BSRUNG BA'I
PHYIR MKHAS PAS ZHES

@154A *, ,BYA BA SMRAS TE, THOS PA DANG BSAM PA DANG BSGOM PA'I
GNAS LA RAB TU SBYOR ZHING 'JUG PA STE, RIM PA 'DIS NGES PAR
'BYED PA'I CHA THOS PAS BLO GROS BYAD PAR 'GYUR BA'O, ,TSUL
KHRIMS YONGS SU BSRUNGS PA'I PHAN YON DAM PA 'JIG RTEN LAS 'DAS
PA BSTAN PA'I

PHYIR 'PHAGS PA DANG ZHES BYA BA SMRAS TE, MCHOD PAR BYA ZHING
SDIG PA'I SGRIB PA MI SOGS PAS 'PHAGS PA'I GANG ZAG STE, SDIG PA
MI SPYOD CING BYA BA MA YIN PA SDOM PA THOB PA'O, ,DE YANG TSUL
KHRIMS 'DI LA GNAS SHING ZHI GNAS DANG LHAG MTHONG LA BSGOM PAS
MTHONG BA'I LAM THOB STE, 'PHAGS PAR

GYUR CING, 'BRAS BU DE LAS DANG NYON MONGS PA'I NGAN 'GRO'I DOGS
PA DANG BRAL BA'O, ,MTHONG BA PHUN TSOGS DANG ZHES BYA BA NI
'PHAGS PA'I BDEN PA PHUN SUM TSOGS SHING, YANG DAG PAR RJES SU
MYONG BA STE, 'DIS NI BDEN PA MTHONG BA ZHES BYA BA'I DON TO,
,'DIS BSGOM PA'I LAM 'THOB PAR

BSTAN PA'I PHYIR, 'JIG RTEN ZHES BYA BA SMOS TE, DE DE LTA BU'I
LAM GYI TSEGS LA LAM BSGOM PA'I RJES SU 'JUG CING, MTHONG BA'I
CHOS 'DI NYID LA GNAS PA ZHES BYA BA'I DON TO, ,ZHI BA RTEN GYUR
PA'I ZHES BYA BA NI KHAMS GSUM GYI 'DOD CHAGS DANG BRAL BA THOB
PAR 'GYUR BA STE, MI SLOB PA'I LAM

LA MYA NGAN LAS 'DAS PAR 'GYUR ZHES BYA BA'I DON TE, LHAG MA DANG
BCAS PA DANG, LHAG MA MED PA'I MYA NGAN LAS 'DAS PA DE THOB PAS
MI SLOB PA'I LAM LA GNAS PA'I DON TE, NYE BAR ZHI ZHING DES ZHI
BA NYID DE SRID PA ZAD PA'I BDE BA DON DU GNYER BAR KYANG, TSUL
KHRIMS 'DI NYID BSRUNG BAR BYA'O

ZHES BYA BA STE, SNGAR BSHAD PA 'BA' ZHIG TU MA ZAD KYI, 'JIG
RTEN DANG 'JIG RTEN LAS 'DAS PA'I BDE BA 'THOB PAR 'DOD PAS, DE'I
LAS SKYED PAR BYED PA'I LAM TSUL KHRIMS ZHES BYA BA LA NGES PAR
SBYAR BA'I PHYIR 'DI GSUNGS PA YIN NO, ,TSUL KHRIMS KYI SGRA'I
DON NYID RNAM PAR DBYE BA'I PHYIR, ,

LUS LA YONGS SU GDUNG MED PAR, ,TSUL KHRIMS KYIS NI BDE BA 'THOB,
,CES SMOS TE, DE NAS BCOM LDAN 'DAS KYIS RIGS KYI BU TSUL KHRIMS
'DOD PA RNAMS LA BKA' STZAL PA, RIGS KYI BU TSUL KHRIMS NI BDE
BA'O, ,TSUL KHRIMS YANG DAG PAR 'DZIN PA NI BDE BA'O, ,DE CI'I
PHYIR ZHE NA,

@154B RIGS KYI BU TSUL KHRIMS DANG LDAN PA RNAMS BDE BAR GNYID
KYIS LOG CING BDE BAR SAD PA DANG, NYAL BA NA 'DI LA LHA RNAMS
BSRUNG BAR 'GYUR RO, ,'DI LTA STE SO GA'I DUS SU DGON PA'I NANG
DU CHUD PA'I LAM DU ZHUGS PA RNAMS NI LUS SHIN TU YONGS SU GDUNGS
SHING NGAL BA RNAMS GRIB MA DANG BCAS

SHING CHU MIG BSIL BA DANG BCAS PA'I SHING DRUNG DU PHYIN PA'AM,
DBUL PHONGS GTER CHEN PO RNYED PA'AM, LONG BAS MIG GAM, MGON MED
PA RNAMS LA MGON CHEN PO'I ZHES BYA BA LA SOGS PA NAS, BDE BA
ZHES BYA BA MNGON PAR 'DOD PA'I BDE BA MA LUS PAR 'THOB PAR BYED
PA NI, TSUL KHRIMS YANG

DAG PAR LEN PA'O ZHES BYA STE, LEGS PAR SPYOD PA'I BYA BA SNGON
DU 'GRO BAR KHAS BLANGS PA'O, ,BDE BA DE YANG CI'I PHYIR ZHE NA,
GANG GI PHYIR 'DI NA TSUL KHRIMS DANG LDAN PAR GYUR PA NI, LUS LA
YONGS SU GDUNG MED PAR, ,ZHES BYA BA SMOS TE, TSUL KHRIMS KYIS
BRGYAN BA RNAMS LA NI GDUNG BA'I RGYUR

GYUR PA'I NYES PAR SPYOD PA MI SRID PAS DE RGYUR GYUR PA'I LUS
KYI GDUNG BA MI SRID DE, TSUL KHRIMS 'CHAL BA RNAMS LA NI, BDAG
DANG GZHAN LA GNOD PA LAG PA GCOD PA LA SOGS PA KUN DU MA BSDAMS
PAS, LUS KYIS KUN NAS GDUNG BA RJES SU MYONG BAR 'GYUR RO, ,DE
BAS NA BSIL BAR

GYUR PAS NA TSUL KHRIMS SO ZHES NGES PA'I TSIG TU SBYAR BA STE,
TSIM PAR BYED PA ZHES BYA BA'I DON TO, ,JI SKAD DU, GANG ZHIG
CHUN 'PHYANG TZAN DAN MCHOG BRLAN DANG, ,CHU THIGS BSIL BA'I CHAR
DANG BCAS PA'I RLUNG, ,ZLA ZER SGRA MED DGON PA KU MU DA, ,GDUNG
BA SEL BAR GYUR PA MA YIN TE, ,SROG

'JIG TSE NA KUN DU 'BYUNG BA YI, ,DUS MTHA'I ME LTAR SREG CING
'JIG PA DANG, ,TSUL KHRIMS DRAN NA'ANG RJES SU SEL BYED DE, GANG
PHYIR DE NI TSIM BYED RNAMS KYI MCHOG ,CES GSUNGS PA LTA BU'O,
,MTSAN MO BDE BAR NYAL DANG ZHES BYA BA NI MTSAN MO SHIN TU BAG
PHAB STE, GNYID KYIS LOG PA STE

G-YENG BA MED PA'I PHYIR RO, ,DE BAS NA TSUL KHRIMS YANG DAG PAR
BLANGS PA'I KHAMS LA YANG DAG PAR BRTEN NAS TSUL KHRIMS KYI
SGRA'I DGOD PAR BSTAN PA YIN NO, ,SAD PA NA YANG DGA' BAR 'GYUR,
,ZHES BYA BA NI GNYID DANG BRAL BAR GYUR CING MA NYAL BA'I GNAS
SU NYE BAR 'TSE BA ZAD CING CHOS KYI LUS

@155A *, ,LA SPYOD LA BAR CHAD MED PA'I LAM LA SLOB PAS YANG DAG
PAR DGA' BAR 'GYUR ZHING MGU BAR GYUR PA STE, ZANG ZING MED PAR
DGA' BA NYAMS SU MYONG BAR 'GYUR ZHES BA'I DON TO, ,'DIS NI GOMS
PA'I DON GYIS TSUL KHRIMS KYI SGRA RNAM PAR 'BYED PA RTOGS PAR
BYED DE,

GDUNG BA MA LUS PAR SEL BAR BYED PA'I TSUL KHRIMS LA NGES PAR
SBYAR BA'I PHYIR 'DI GSUNGS PA YIN NO, ,SBYIN PA LA SOGS LAM GYI
TSOGS GZHAN YONGS SU DAG PA YANG TSUL KHRIMS PHUN SUM TSOGS PA
NYID YIN PAR BSTAN PA'I PHYIR, SBYIN PA ZHES BYA BA LA SOGS PA
GSUNGS TE, SBYIN PA DANG SBYIN PA

PO DANG, SO SOR LEN PA RNAM PAR DAG PA LA SOGS PA YOD DO ZHES MDO
LAS GSUNGS SO ZHES PA NI TSIGS SU BCAD PA 'DI YIN NO ZHES SDE PA
GZHAN DAG SMRA BA'O, ,SBYIN PA NI ZAS DANG, SKOM DANG, DBYIG
DANG, RTA DANG, GLANG PO CHE LA SOGS PA SO SOR STER BA'O, ,SBYIN
PAR BYA BA JI LTA BU ZHE NA, TSUL

KHRIMS DANG LDAN PA DAG CES BYA BA STE, GANG ZHIG SHIN TU TSUL
KHRIMS DANG LDAN ZHING GZHAN DAG NYE BAR 'TSE BA MED PA DANG BCAS
PA'I SBYIN PA RNAMS STER ZHING SBYIN PAR BYED PA'I SBYIN PA DAG
SBYIN NO ZHES BYA BA'I DON TO, ,BYIN PA ZHES BYA BA NI PHUN SUM
TSOGS PA'I TSUL KHRIMS DANG LDAN PA NYID KYIS NA

DE LAS GZHAN PA'I ZAG PA MED PA'I PHUN SUM TSOGS PA NI TSUL
KHRIMS DANG LDAN PAR GYUR PAS TSUL KHRIMS DANG LDAN PA NYID NI
SBYIN PA DAG BYED NA, DE NI NGES PAR BDE BA 'THOB PAR 'GYUR RO,
,LA LA NI THAMS CAD LA YANG 'DI LTAR KHYAD PAR MED PAR GZUNG BAS
SO ZHES ZER TE, JI LTAR DUNG LA BRTEN

NAS RLUNG DE NYID RGYAS PAR 'GYUR TE, TSUL KHRIMS LA BRTEN PA'I
SBYIN PA YANG DE BZHIN NO, ,DE BAS NA SBYIN PA RNAMS KYI ZHES BYA
BA TSIG MANG PO PAR RIGS TE, DMAN PA DANG, BAR MA DANG, KHYAD PAR
CAN GYI ZHING LA SO SOR SBYIN PA DE NI TSUL KHRIMS KYI DBANG GIS
'BRAS BU CHE BAR 'GYUR RO, ,BSOD

NAMS KYIS ZHES BYA BA NI TSUL KHRIMS LA SOGS PA LEGS PAR SPYOD PA
PHUN SUM TSOGS PA'O, ,GANG GIS 'THOB CE NA, MKHAS PAS ZHES BYA BA
SMOS TE, RGYU DANG 'BRAS BU YANG DAG PAR 'BREL PA LA SOGS PA NGES
PAR GYUR CING GSUNG RAB LA SOGS PA LA RAB TU BYUNG LA, THOS PA
MANG BA DANG BCAS

@155B PAS MKHAS PA'I STOBS KYIS SBYIN PA DANG TSUL KHRIMS LA SOGS
PA'I TSOGS RNAM PAR SBYONG BAR BYED DO, ,JI SKAD DU, SHES RAB
KYIS NI MUN PA MA BSAL GANG, ,DE YI TSUL KHRIMS DAG PAR GA LA
'GYUR, ,PHAL CHER TSUL KHRIMS BRAL BA DE DAG NI, ,BZOD PA MED PAS
DRI MAR BYAS

PAR 'GYUR, ,ZHES GSUNGS PA'O, ,GZHAN DAG NI KHYIM PA DANG RAB TU
BYUNG BA DAG GI BSOD NAMS NI TSIGS SU BCAD PA PHYED KYIS JI SKAD
DU BSHAD PA'O ZHES ZER RO, ,'DI DANG ZHES BYA BA NI YANG DAG PAR
RNYED PAR 'GYUR BA'O, ,SKYES ZIN PA'I SKYE BA'O, ,PHA ROL ZHES
BYA BA NI 'JIG RTEN GZHAN DAG

TU'O; ,RTAG TU ZHES BYA BA NI RGYUN DU STE, CI'I PHYIR ZHE NA,
RTAG PA NI MYA NGAN LAS 'DAS PA'I BDAG NYID CAN YIN PA'I PHYIR
RO, ,BDE BA'I ZHES BYA BA NI PHUN SUM TSOGS PA'O, ,'THOB PAR
'GYUR BA NI YANG DAG PAR RNYED PAR 'GYUR BA'O, ,SBYIN PA LA SOGS
PA RNAM PAR DAG PA'I 'BRAS BU'I KHYAD PAR 'DOD

PA RNAMS LA NI THABS BSTAN PAR BYA BA'I PHYIR 'DI GSUNGS PA YIN
NO, ,RGYUN DU LHAG PAR MDZES PA'I RGYAN NI TSUL KHRIMS YIN NO
ZHES BSTAN PAR BYA BA'I PHYIR, RGAN PA'I BAR LA TSUL KHRIMS DGE
,ZHES BYA BA LA SOGS PA GSUNGS TE, LHA ZHIG 'ONGS NAS BCOM LDAN
'DAS LA, RGAN PA'I BAR DU

DGE BA GANG, ,LEGS PAR GNAS PAR GANG ZHIG 'GYUR, ,MI RNAMS KYI NI
RIN CHEN GANG, ,CHOM POS DBROG DKA' GANG ZHIG LAGS, ,ZHES ZHUS PA
DANG, DE NAS RGAN PA'I BAR LA TSUL KHRIMS DGE ZHES BYA BA 'DI
GSUNGS TE, TSUL KHRIMS NI BYIS PA NAS BRTZAMS TE JI SRID RGAS BAR
GYUR GYI

BAR DU DGE ZHING BZANG LA RNAM PAR MDZES PA'O ZHES BYA BA'I DON
TE, RGYAN LA LA DAG NI BYIS PA'I TSE MDZES KYI, RGAS PAR GYUR PA
LA NI MA YIN NO, ,LA LA NI SKYES PA LA MDZES KYI BUD MED LA NI MA
YIN GYI, TSUL KHRIMS NI GNAS SKABS KUN DU YANG THAMS CAD LA YANG
MDZES PA YIN NO, ,DAD

LA RAB TU GNAS NA LEGS, ,ZHES BYA BA NI SEMS RAB TU DANG BA NI
DAD PA STE, LEGS PA RNAMS STER BA ZHES BYA BA NI NGES PA'I TSIG
GO, ,JI SKAD DU, DAD PA MA BZHIN DGE BA SKYED PA YIN, ,ZHES
GSUNGS PA'O, ,RAB TU GNAS PA NI MI 'BRAL BA'I TSUL GYIS GNAS PA'I
RTZA BA LAS SKYES PA ZHES

@156A *, ,BYA BA'I DON TO, ,DE NI LEGS PA STE DAD PA LA RAB TU
GNAS PA NI DE KHO NA NYID DU RAB TU MDZES PA'O ZHES GSUNGS PA'O,
,MI YI RIN CHEN SHES RAB STE, ,ZHES BYA BA LA, ,SHES RAB NI DE
KHO NA NYID LA NGES PA STE, DE NI MI RNAMS KYI RIN PO CHE MCHOG
STE, DGE SLONG DAG

'DI LTA STE GSER RAM DBYIG 'DI NI CUNG ZAD TZAM GYI RIN PO CHE'O,
,'DI LTA STE SHES RAB KYI RIN PO CHE NI RIN PO CHE'I MCHOG GO
ZHES MDO LAS GSUNGS PA'I PHYIR DANG, RNYED PAR DKA' BA DANG,
MNGON PAR 'DOD PA'I PHUN SUM TSOGS PA'I RGYUR GYUR PA'I PHYIR RO,
,RIN PO CHE'I CIG SHOS NI RNYED PAR SLA

ZHING THUN MONG DU GYUR PA'I PHYIR RO, ,SHES RAB NI SDUG BSNGAL
GYI RGYU MA YIN GYI, PHAL CHER NA GCIG TU BDE BA'I RGYU NI SHES
RAB YIN TE JI SKAD DU, RMONGS PA RGYUD PA KUN GYI RTZA, ,SHES RAB
PHUN SUM TSOGS DANG 'BREL, ,DE BAS 'DI LTAR MI RNAMS KYIS, ,ZHES
BYA BA LA SOGS PA GSUNGS PA STE

YONGS SU RTOG PA DANG LDAN PA ZHES BYA BA'I DON TO, ,BSOD NAMS
CHOM POS DBROG PAR DKA', ,ZHES BYA BA LA, SBYIN PA LA SOGS PA
LEGS PAR SPYOD PA NI BSOD NAMS TE, DE RKUN PO RNAMS KYIS DBROG
PAR MI NUS PA STE, SHIN TU DKA' BAS KYANG DE DBROG PAR MI NUS
PA'O, ,JI SKAD DU, ,SKYES

BA'AM NI BUD MED KYI, ,BSOD NAMS RGYAL PO RKUN PO DAG ,G-YO ZHING
BRTZON PAR GYUR BAS KYANG, ,DBROG PAR NUS PA MA YIN NO, ,ZHES
GSUNGS PA'I PHYIR RO, ,TSIGS SU BCAD PA BSDUS PA'I DON NI TSUL
KHRIMS KYI RGYU NI DAD PA YIN LA, LEGS PAR SPYOD PA'I RGYU NI
SHES RAB STE, ,TSUL

KHRIMS DANG LEGS PAR SPYOD PA DAG GIS NI BDE 'GRO'I PHUN SUM
TSOGS PA 'BYOR PAR 'GYUR RO, ,YANG NA GANG LA SHES RAB YOD PA DE
NI DAD PAR 'GYUR RO, ,GANG ZHIG DAD PA DE NI TSUL KHRIMS LA GNAS
TE, GANG ZHIG GSUM PO 'DI DAG NI LEGS PAR SPYOD PA DE NI BSOD
NAMS CHEN PO YIN NO

ZHES DE LA NGES PAR SBYOR BA'I PHYIR 'DI GSUNGS PA YIN NO, ,'BRU
THAMS CAD SA LA BRTEN PA DANG 'DRA BAR YON TAN THAMS CAD NI TSUL
KHRIMS LA GNAS PA'O ZHES BSTAN PAR BYA BA'I PHYIR, DGE SLONG TSUL
KHRIMS LA GNAS SHING, ,ZHES BYA BA GSUNGS TE, BTZUN PA DGE SLONG
JI LTA BU YONGS SU

@156B NYAMS PAR MI 'GYUR ZHING, MYA NGAN LAS 'DAS PA DANG NYE BAR
BLTA BAR BGYI, 'DI NA DGE SLONG TSUL KHRIMS DANG LDAN PAR GNAS PA
DANG, DBANG PO'I SGO BSDAMS PA, ZAS KYI TSOD RIG PA DANG, NAM GYI
CHA STOD DANG CHA SMAD LA MI NYAL BA'I SBYOR BA LA BRTZON PA'O
ZHES GSUNGS PA NI TSIGS SU

BCAD PA GNYIS TE, TSUL KHRIMS LA ZHES BYA BA NI SO SOR THAR PA'I
SDOM PA LA'O, ,GNAS SHING ZHES BYA BA NI DER RAB TU GNAS SHING
YONGS SU MA NYAMS PA'I TSUL GYIS TE, LHAG BA'I BSAM PAS SKYONG
BA'O, ,DGE SLONG PAD MA CAN DPER BYAS PA'I TSIG GIS TSUL KHRIMS
KYI SDOM PA GSUNGS NAS DBANG

PO BSDAMS BA BSTAN PA'I PHYIR, ,DBANG PO RNAMS KYANG BSDAMS PA
ZHES GSUNGS TE, MIG LA SOGS PA'I DBANG PO'I SGO BSDAMS SHING SBAS
PA STE, YUL THAMS CAD LAS BSRUNG BA'O, ,DE MA BSDAMS PAS NI DGE
BA THAMS CAD NYAMS PAR 'GYUR TE, JI SKAD DU, MI RNAMS KYI NI
DBANG PO LNGA, ,

DBANG PO GCIG CING BU GAR GYUR, ,RGYAL BA'I RKANG LAS CHU BZHIN
DU, ,DE NYID LAS NI SHES RAB 'DZAG ,CES BSHAD PA'O, ,'DIR DANG
ZHES BYA BA THAMS CAD NI BSDUS PA'O, ,KYANG ZHES BYA BA 'DI NI
SRED PA STE, BDAG MED PA BSTAN PA DANG 'DRA BAR BDE 'GRO LA SOGS
PA SRID PA YIN PA'I PHYIR RO, ,YANG NA

KYANG DANG, DANG GNYI GANG YANG TSIG GI PHRAD DU BSDUS PA'I DON
TO, ,ZAS ZHES BYA BA NI BZA' BA DANG, BTUNG BA LA SOGS BA'O,
,TSOD RIG PA NI TSAD SHES PA STE, ZAS LHAG PAR ZOS PAS NI MA ZHU
BA LA SOGS PA'I NAD DU 'GYUR LA, NYUNG DU ZOS PAS NI LUS NYAM
CHUNG ZHING SPRO BA DANG STOBS MED PAR

'GYUR TE, DE BAS NA JI TZAM NA NYE BAR SPYOD PAR RIGS PA'I TSOD
SHES PA STE, 'DIS NI TSUL KHRIMS DANG DBANG PO BSDOMS PA NYE BAR
BSTAN PAR 'GYUR BA'I RGYU GSUNGS PA YIN NO, ,MI NYAL BA LA 'BAD
PA STE, ,ZHES BYA BA NI MI NYAL BAR BYED PAS NA, MI NYAL BA STE
LAM GYI TSOGS LA SOGS PA

BSGOMS PA DE LA BRTZON ZHING SNYOMS PAR 'JUG PA LA SOGS PA LA
MNGON PAR SBYOR BA'O ZHES GSUNGS PA YIN NO, ,JI SKAD DU, ,TSUL
KHRIMS TSUL KHRIMS LA GNAS SHING, ,CHOS GNYIS PO LA GNAS PA'I
PHYIR, ,ZHES BYA BA LA SOGS PA RGYA CHER GSUNGS PA'O, ,DE LTAR
GNAS PAR ZHES BYA BA

@157A *, ,NI SNGAR BSHAD PA'I CHO GAS GNAS PA'I TSUL GYIS GNAS PA
DE NI DE LTAR GNAS PA STE, DE LTAR KUN DU SPYOD PA LA 'BAD PA'O,
,BRTZON PA DANG ZHES BYA BA NI BRTZON 'GRUS RTZOM PA'O, ,DUS JI
SRID CIG TU ZHE NA, NYIN MTSAN ZHES BYA BA SMOS TE, NYIN MO DANG
MTSAN MO NI

NYIN MTSAN NO, ,DE LTAR 'DIS NI RTAG TU BYA BA'I SBYOR BA GSUNGS
NAS, GUS PAR BYA BA'I SBYOR BA BSTAN PA'I PHYIR, SNYOM LAS MI
BYED PA ZHES BYA BA GSUNGS TE, SNYOM LAS LHOD BA GANG YIN PA DE
NI SNYOM LAS TE, DE RAB TU DGAG PA NI SNYOM LAS MI BYED PA'O, ,DE
YANG SPRIN MED PA'I NAM

MKHA' DANG 'DRA BAR LE LO'I RNAM PAR RMONGS SHING BRTZON 'GRUS
ZHUM PA DE LTA BU'I SEMS CAN GANG GIS BCINGS PA YIN ZHE NA, YONGS
SU NYAMS PAR 'GYUR ZHES BYA BA STE, YONGS SU NYAMS PA'I CHOS CAN
YANG YON TAN LAS YONGS SU NYAMS PA'I TSUL GYIS YONGS SU NYAMS PAS
SNOD MA YIN

BAR 'GYUR NA, YONGS SU MA NYAMS PA LTA SMOS KYANG CI DGOS MYA
NGAN LAS 'DAS BA ZHES BYA BA NI THAR PA NYID DE, 'KHOR BA MA YIN
PAR RO, ,DE ZHES BYA BA NI YANG DAG PAR 'JUG PA'I SBYOR BA LA
SPYOD PA'O, ,NYE BA'I PHYIR ZHES BYA BA NI KHAD NYE BA'O, ,GDUL
BYA RNAMS BYA BA NYAMS SU LEN PA LA DMIGS

PA'I LHAG MA MED PA'I MYA NGAN LAS 'DAS PA'I DBYINGS SU 'JUG PAR
'GYUR ZHING MYA NGAN LAS 'DAS PA'I BDE BA 'DOD PA RNAMS LA DE
THOB BA'I RIM PA BSTAN PAR BYA BA'I PHYIR 'DI GSUNGS PA YIN NO,
,SDUG BSNGAL MA LUS PA ZAD PA DON DU GNYER BAS TSUL KHRIMS YONGS
SU BSRUNG BA LA SOGS PA

BYA'O ZHES BSTAN PAR BYA BA'I PHYIR, MI NI TSUL KHRIMS LA GNAS
NAS, ,ZHES GSUNGS TE, 'PHAGS PA SRUNG DPANG GI BU SKYES PA NAS
BRTZAMS TE NAD SNA TSOGS KYIS GDUNGS PA DANG, DES BCOM LDAN 'DAS
LA BTZUN PA DGE SLONG JI LTA BU SDUG BSNGAL ZAD PA RJES SU THOB
PAR 'GYUR ZHES ZHUS PA'I

DON DU JI SRID TSIGS SU BCAD PA GNYIS GSUNGS SO, ,TSUL KHRIMS LA
GNAS NAS ZHES BYA BA NI KHYIM YONGS SU SPANGS NAS THAR PA'I MCHOG
LA DMIGS PA'I BSAM PAS SO SOR THAR PA'I SDOM PA DAG YONGS SU
'DZIN CING RJES SU 'JUG PAR BYED KYI, ,'TSO BA MED PA'I 'JIGS PAS
NI MA YIN

@157B TE; DE'I 'BRAS BU NI 'KHOR BA YIN PA'I PHYIR RO, ,MKHAS PA
ZHES BYA BA NI SHES RAB CAN TE 'DI NYID TSUL KHRIMS YONGS SU DAG
PA LA GNAS PA'I SKAL BA YOD PA'I PHYIR RO, ,DE'I RJES THOGS LA CI
ZHIG BYA ZHE NA, SEMS DANG SHES RAB BSGOM PA LA, ,ZHES PA STE,
TING NGE 'DZIN DANG YE SHES LA

BSLAB PAR BYA BA STE, THUB PA'I DBANG PO'I GSUNG SGRUB PA SNYING
POR BYED PA'O ZHES GSUNGS PAS NA SGRUB PA YANG LAM BSGOMS PA LAS
RDO RJE LTA BU'I TING NGE 'DZIN GYI YE SHES KYIS NYON MONGS PA
GSOD DO ZHES MDO LAS GSUNGS PAS SEMS NI 'DIR TING NGE 'DZIN GYI
RJES THOGS LA TING NGE 'DZIN RJES SU

SRUNG BAR BYED PA'O ZHES RNAM PAR DBYE'O, ,JI LTA BUR GNYIS PO DE
BSGOM PAR BYA ZHE NA, BRTZON ZHING ZHES BYA BA GSUNGS TE, BRTZON
'GRUS BRTZAMS SHING YON TAN NYE BAR BSOGS PA LA NGAL BAR MI SEMS
PA'O, ,NGES GNAS ZHES BYA BA NI 'DUL BA'I NYES PA LAS BDAG NYID
RTAG TU YONGS SU SKYONG BAR BYED

PA STE, BAG YOD PA ZHES BYA BA'I DON TO, ,RGYUN DU BYA BA DANG
GUS PAR BYA BA'I SBYOR BAS ZAG PA RNAMS LAS SEMS BSRUNG BAS NA
'BRAS BU 'DI DAG GSUNGS SO, ,DGE SLONG GIS ZHES BYA BA NI NYON
MONGS PA MA LUS PAR ZAD PA'I PHYIR TE, 'DIS NA LHAG MA DANG BCAS
PA'I MYA NGAN LAS 'DAS PA'I

DBYINGS SU GSUNGS PA YIN NO, ,SDUG BSNGAL ZAD PA THOB PAR 'GYUR,
,ZHES BYA BA NI LHAG MA MED PA'I MYA NGAN LAS 'DAS PA'I DBYINGS
BSGRUB PA STE, DE'I TSE NYID NA SDUG BSNGAL MA LUS PA MTHAR THUG
PA YIN PA'I PHYIR RO, ,GANG GI PHYIR TSUL KHRIMS LA SOGS PA'I
PHAN YON DE NYID BSTAN PA NI, DE

PHYIR RTAG TU TSUL KHRIMS DANG, ,ZHES BYA BA GSUNGS TE, RTAG TU
'DI NI TSUL KHRIMS BCOS MA MA YIN PA DANG, DUM BU MA YIN PA DANG,
RGYUN MI 'CHAD PAR TSUL KHRIMS BSRUNGS PA'O, ,TING 'DZIN RJES SU
SRUNG BA DANG, ,ZHES BYA BA NI SNYOMS PAR 'JUG PA YONGS SU SKYONG
BAR BYED PA STE,

TING NGE 'DZIN BSGOMS PA LA BRTZON PA'I PHYIR RO, ,LHAG MTHONG LA
NI BSLAB PA DANG, ,ZHES BYA BA NI DE'I DON DU BSLAB CING RAB TU
'JUG PAS SHES RAB LA BSLAB PAR BYA'O ZHES PA'I DON TO, ,GANG ZHIG
CE NA, SHES BZHIN SO SOR DRAN BAR BYA, ,ZHES BYA BA GSUNGS TE,
YANG DAG PA'I YE

@158A *, ,SHES MNGON DU GYUR PA LA 'JUG PA NI DRAN PA YIN PA'I
PHYIR 'DIS NI DBANG PO SDOM PA BSHAD DE, SHES BZHIN DANG DRAN
PA'I RGYU LAS DBANG PO BSDAMS PAR 'GYUR RO ZHES GSUNGS PA'I PHYIR
DE BSDAMS PAS TING NGE 'DZIN BSGOM PAR 'GYUR RO, ,GANG DE LTA BU
DANG YANG DAG

PAR LDAN PA DE CIR 'GYUR ZHE NA, DER NI ZHES BYA BA LA SOGS PA
GSUNGS TE, YID 'BRAL ZHES BYA BA NI DGE SLONG DRI MA MED PA ZHES
BYA BA SNGON DANG PHYI MA'I MTHA' CAN GYI NYE DU MANG PO RNAMS
KYIS DE'I TSE YONGS SU MYA NGAN LAS 'DAS PA NYE DU RNAMS KYIS
BCOM LDAN 'DAS LA BTZUN PA 'GRO BA GANG LAGS ZHES

ZHUS PA DANG, TSIGS SU BCAD PA 'DI GSUNGS TE, YID 'BRAL ZHES BYA
BA NI LAS BDAG GIR BYA BA DANG, GANG ZAG LA LA BDAG MED PA LA
SOGS PA RTOGS PAS NGA RGYAL MED CING MTHONG BA'I LAM LA SBYOR BAR
GSUNGS PA'O, ,LHAG MA MED 'GYUR TE ZHES BYA BA NI MA RIG PA DANG,
NGA RGYAL LA

SOGS PA'I NYON MONGS PA DANG LAS DANG SKYE BA'I 'TSE BA DANG LDAN
PAS 'DIS NI BSGOM PA'I LAM BSHAD PA STE, MI SLOB PA'I LAM YANG
GSUNGS PA'O, ,GANG GIS LHAG MA MED PAR 'GYUR ZHE NA, KUN SBYOR
ZAD BYAS NAS ZHES BYA BA GSUNGS TE, GANG GIS KUN DU SBYOR BA DGU
ZAD PAR BYA BA'AM,

GANG GIS BAG CHAGS ZAD PA DE NYID DO, ,LUS ZHIG CES BYA BA NI
SKAL BA MNYAM PA'I SDE PA DANG BRAL BA'O, ,SHES RAB LDAN PA ZHES
BYA BA NI LHAG MA DANG BCAS PA'I MYA NGAN LAS 'DAS PA THOB PA STE
RMONGS PA RNAMS LA 'DI YOD PA NI MA YIN NO, ,BGRANG DU MED PA
ZHES BYA BA NI 'GRO BA RNAMS SU

BGRANG BAR BYA BA MA YIN PA'O, ,CI'I PHYIR ZHE NA, GANG GI PHYIR
MYA NGAN LAS 'DAS PA ZHES BYA BA LHAG MA MED PA'I TSUL LA ZHUGS
PA STE, DGE SLONG DAG DE'I RNAM PAR SHES PA NI SHAR PHYOGS SU
'GRO ZHES NGA MI SMRA'O ZHES BYA BA LA SOGS PA'O, ,'DI NI MYA
NGAN LAS 'DAS PA'I BDE BA 'DOD PA RJES SU

BRTAGS PA'I RIM PA NYE BAR BRTAG PA'I PHYIR GSUNGS SO, ,SA'I
GZHI'I RGYAS PAR GRAGS PA'I RGYU NI TSUL KHRIMS YIN NO ZHES BSTAN
PA'I PHYIR TSUL KHRIMS LAS ZHES BYA BA LA SOGS PA GSUNGS TE,
BSGOM PA RNAM PA GSUM STE, TSUL KHRIMS BSGOM PA DANG, TING NGE
'DZIN BSGOM PA DANG,

@158B SHES RAB BSGOM PA'O ZHES GSUNGS PA NI TSIGS SU BCAD PA
GNYIS SO, ,KHYIM BDAG LA LA ZHIG NYI MA LA DAD PAR BYED PA DANG,
DE NYI MA 'CHAR ZHING RNAM PAR SNANG BAR GYUR PA MTHONG NAS, BCOM
LDAN 'DAS LA, 'JIG RTEN 'DI NA NYI MA LTAR, ,LAM MER 'BAR BA SU
ZHIG MCHIS, ,ZHES ZHUS PA

DANG; 'DI GSUNGS PA YIN NO ZHES GZHAN DAG ZER RO, ,TSUL KHRIMS
ZHES BYA BA NI, ,SO SOR THAR PA'I SDOM PA LA SOGS PA'I, ,TING NGE
'DZIN NI DGE BA LA SEMS RTZE GCIG PA'O, ,SHES RAB NI DON GYI DE
KHO NA NYID NGES PAR SHES PA STE, DE DAG JI SKAD DU GSUNGS PA
BZHIN LEGS PAR BSGOM

BA'O; ,SO SO BSTAN PAR BYA BA'I PHYIR DANG ZHES BYA BA SMOS SO,
,DE BAS NA 'DI GSUM ZHES BYA BA GSUNGS TE, 'PHAGS PA'I SDE TSAN
LA NI 'DI DAG GI BDAG NYID CAN YIN PA'I PHYIR PHUNG PO GSUM GYI
LAM YANG DAG PAR BSDUS PA YIN NO ZHES GSUNGS PA'I PHYIR RO, ,RNAL
'BYOR BA GANG GIS LEGS

PAR BSGOM PA'I 'BRAS BU BSTAN PA'I PHYIR, ,SHIN TU DRI MED MTHAR
PHYIN ZHES BYA BA SMOS TE, DRI MA MED PA NI 'DOD CHAGS LA SOGS
PA'I DRI MA SPANGS PA'I PHYIR RO, ,SHIN TU MTHAR PHYIN PA NI SRID
PA'I RTZE MO MAN CHAD KYI NYON MONGS PA RTZA BA NAS 'BYIN PA'I
PHYIR RO, ,GDUNG MED CES BYA BA NI NYON MONGS PA

SPANGS PAS DES BSKYED PA'I YID KYI GDUNG BA DANG BRAL BA'I PHYIR
RO, ,YANG SRID ZAD GYUR DANG ZHES BYA BA NI SKYE BA'I RGYU SPANGS
PA'I PHYIR YANG SRID PAR 'BYUNG MI SRID PA'I PHYIR RO, ,CHAGS
PA'I 'CHING BA LAS GROL ZHING, ,ZHES BYA BA NI SRED PA SPANGS PAS
CHAGS PA DANG BRAL BA STE, GANG GI PHYIR SRID

BA'I RTZA BA NI SRED PA YIN PAS DE SPANGS PAS NA YANG SRID PA ZAD
PA'O ZHES BYA BA'I DON TO, ,KAR MI ZHES BYA BA NI NYON MONGS PA
CAN GYI TSOR BA SPANGS PA'I PHYIR TE, TSOR BA'I DBANG GIS 'DOD PA
RNAMS MNGON PAR 'PHEL BA'I PHYIR RO, ,SHES RAB DANG LDAN PA ZHES
BYA BA NI ZAD PA DANG MI SKYE BA SHES PA THOB

PA'O; ,CI'I PHYIR ZHE NA, LUS SPANGS ZHES BYA BA STE, SRID PA
GSUM GYI SGRIB PA LAS NGES PAR GROL BA'O, ,DE YANG DE BSKYED BA'I
GAGS SU GYUR PA'O, ,BDUD KYI YUL LAS 'DAS PA DAG ,CES BYA BA NI
BDUD KYI YUL LAS 'DAS NAS 'CHI BDAG GI BDUD LA SOGS PA DANG BRAL
BA STE, JI SKAD DU GANG

@159A *, ,ZHIG RDZU 'PHRUL GYI RKANG PA BZHI KUN DU BSGOM ZHING
BSTEN BA NI BSKAL PA'AM, BSKAL PA LAS LHAG PAR GNAS PAR 'GYUR RO
ZHES GSUNGS SO, ,DPE DMAN PA DAG BSTAN PA NI, ,NYI MA BZHIN DU
LAM MER 'BAR, ,ZHES BYA BA GSUNGS TE, SPRIN DANG BRAL BA'I RNAM

MKHA'I NYI MA DANG 'DRA BAR SRID PA GSUM DU KHYAD PAR DU 'PHAGS
SHING RNAM BAR MDZES PA'O, ,GNAS MA LUS PAR GRAGS PAR 'DOD PA'I
THABS BSTAN PA'I PHYIR 'DI GSUNGS SO, ,NYI MA LA DAD PA DE NYID
MNGON PAR DAD PAR GYUR NAS 'DI SNYAM DU SEMS TE, GAL TE 'DI LTAR
TSUL KHRIMS LA SOGS

PAR BSGOM PA NI 'BRAS BU CHE STE, DE LA 'DIR GANG GI BA GEGS SU
GYUR PA NI GANG ZHIG YIN, THAMS CAD RDZOGS PA NI GANG YIN SNYAM
PA DANG, DE'I BSAM PA MKHYEN NAS TSUL KHRIMS LA SOGS PA LA YANG
DAG PAR ZHUGS SHING BSGOM PAS YONGS SU RDZOGS PAR 'GYUR GYI, LOG
PAR ZHUGS PA

NI MA YIN NO, ,JI LTAR NA LOG PAR ZHUGS PA YIN, 'DI NA GANG ZHIG
NI BAG MED PAR GYUR PA YIN ZHES GSOL BA DANG, BCOM LDAN 'DAS KYIS
DGE SLONG ZHES BYA BA GSUNGS SO, ,DGE SLONG PHYI DANG NANG NYID
LA, ,ZHES BYA BA NI GZUGS LA SOGS PA'I YUL LA SEMS 'PHROS PA'O,
,DE NYID NI RE RE ZHING

BGEGS SU GYUR PA'I PHYIR RO, ,BAG MED CES BYA BA NI BAG MED PA LA
GNAS PA'O, ,RLOM PAR BYED CES BYA BA NI KHENGS PA STE, BDAG TU
RLOM SEMS PAS YON TAN RNAMS KYI RTZA BA NAS 'BYIN PAR GNAS TE,
DREGS PAS BCOM PAS YON TAN RING MI GNAS, ,ZHES BYA BA LA SOGS PA
GSUNGS

PAS SO, ,YANG NA 'DAM BU MTHON PO DANG 'DRA BAR NANG NA STONG
ZHING MNOG CHUNG BA'O ZHES BYA BA NI NGES PA'I TSIG GO, ,DGE
SLONG ZHES BYA BA NI RAB TU BYUNG BAR GYUR KYANG NGO, ,PHYI DANG
NANG NYID LA ZHES BYA BA NI GZUGS LA SOGS PA'I YUL RNAMS LA SEMS
'PHROS PA STE, DE RE RES KYANG GO RIMS

JI LTA BA BZHIN DU GAGS SU GYUR TE, TSUL KHRIMS LA SOGS PA YONGS
SU RDZOGS PAR MI 'GYUR ZHING RAB KYI MTHAR THUG PAR BSGRUB PAR MI
'GYUR RO, ,TSUL KHRIMS LA SOGS PA YONGS SU SBYONG ZHING DE'I BAR
CHAD DANG BRAL BA LA SBYAR BA'I PHYIR 'DI GSUNGS SO, ,TSUL KHRIMS
GANG GIS

@159B DAG PA DANG MA DAG PAR 'GYUR ZHE NA, SPRIN GYIS KHEBS LAS
ZHES BYA BA LA SOGS PA GSUNGS TE, YUL KOO SH'AMB'IR TSE DANG LDAN
PA 'DUN PA GNAS PA NA DE YANG DANG YANG DU LTUNG BA 'BYUNG BA
DANG PHYIR GSO BAR MI BYED DO, ,DE LA DGE SLONG RNAMS KYIS BRTZAD
CING DRIS PA NA, NGAS LTUNG BA'I RNAM PA 'DI

MA MTHONG NGO ZHES ZER BA DANG, SKABS DE DGE SLONG RNAMS KYIS
BCOM LDAN 'DAS LA GSOL BA DANG, JI SRID TSIGS SU BCAD PA GNYIS
GSUNGS SO, ,SPRIN GYIS KHEBS LAS ZHES BYA BA NI SPRIN GYIS KHEBS
PA BZHIN DU GANG DU NYES PA RNAMS SBED PA DE NYID NI 'DIR TSUL
KHRIMS NYAMS PA'I

KHYAD PAR YIN PAR SHES PAR BYA STE, GZHAN DAG MI SRID PA'I PHYIR
RO, ,DE YANG DRAN PA BRJED PA LAS TSUL KHRIMS 'CHAL PA LA CUNG
ZAD LA KHYAD DU GSOD CING GAL TE RNYED PA DANG BKUR STI RNAM PAR
GCOD PA'I 'JIGS PAS BKAB PA NA NYE BAR SPYOD PA DE MNGON PAR 'BAB
CING GZHAN DAG MNGON PAR 'PHEL

BAR 'GYUR RO, ,JI LTAR NAM MKHA' LA SPRIN GYIS KHEBS PA LAS CHAR
'BAB PAR 'GYUR ZHING, SPRIN DANG BRAL ZHING GNAM THANG BA LAS NI
CHAR MI 'BAB PO, ,DE BZHIN DU GANG GI TSE, 'BA' ZHIG GI DRUNG DU
SO SOR 'CHAGS SHING SMRA BA DE'I TSE RGYUD LA 'CHING BAR MI 'GYUR
RO, ,DE BAS KHEBS PA SOL CIG

DANG; ,ZHES BYA BA DANG, GTAN TSIGS DE BAS NA GZHAN DAG GIS YONGS
SU MI SHES PA'I SGRIB PA YANG BSHAGS PAR BYA STE, DE LTAR NA DE
'BAB PAR MI 'GYUR ZHING RNAM PA 'DIS SDIG PA SOGS SHING 'PHEL BAR
MI 'GYUR TE, SPRIN GYIS KHEBS LAS CHAR 'BAB CING, ,ZHES BYA BA MI
SHES PA'I

SGRIB PAS 'PHAGS PA'I BDEN PA BZHI KHEBS SHING, NYON MONGS PA
DANG SKYES BA'I KUN NAS NYON MONGS PA'I CHAR 'BAB PAR 'GYUR GYI,
SGRIB PA DANG BRAL BA RNAMS NI 'DI LTAR MI BYED DO ZHES GZHAN DAG
ZER RO, ,'DI'I DON NI TSUL KHRIMS DANG 'BREL PA MED PAS NA MI
RIGS SO ZHE NA, DE NI SHIN TU

YANG TSUL KHRIMS DAG PAR RIGS TE, DE LTAR RTAG TU MTHONG BA DANG,
,ZHES BYA BA SMOS TE, YON TAN NYES PA 'DI DAG 'DIR RTOGS PA'O,
,RTAG TU BSLAB CES BYA BA NI DUS RTAG TU TSUL KHRIMS LA SOGS PA
LA BSLAB PAR BYA BA STE, DGE SLONG DAG SDIG PA GANG YIN PA DANG
SGROGS PA DANG,

@160A *, ,DGE BA RNAMS SBAS PAS GNAS SHING SDIG PAS MA BSGRIBS
PAR GYIS SHIG CES BYA BA'O, ,DGE SLONG NI BCOM LDAN 'DAS KYIS
BSTAN PA LA RJES SU 'JUG PA STE, DE'I MTSAN NYID NI TSUL KHRIMS
SDOM PA DANG ZHES BYA BA GSUNGS TE, 'DUL BA'I SDE SNOD LAS

GSUNGS PA'I SPYOD PA RNAMS LA YANG DAG PAR BSDAMS SHING, TSUL
KHRIMS DANG DBANG PO SDOM PA DAG DANG YANG DAG PAR LDAN PAS
BSDAMS PA'O, ,DE'I KHYAD PAR JI LTA BU BSGRUB CE NA, MYA NGAN LAS
'DAS PAR 'GRO BA'I LAM ZHES BYA STE, MYA NGAN LAS 'DAS PAR 'GRO
BA'I THABS SO, ,MYUR BA KHO NAR ZHES BYA BA

NI RINGS PA KHO NAR RO, ,RNAM BAR DAG CES BYA BA NI BSGOM PAS
YONGS SU RDZOGS PAR BYA BA STE, LAM NI BSGOM PAR BYA ZHES MDO LAS
GSUNGS PA'I PHYIR RO, ,LAM BSGOM PA'I THABS BSTAN PAR BYA BA'I
PHYIR 'DI GSUNGS SO, ,TSUL KHRIMS NI DRI MCHOG RGYAS PA YIN NO
ZHES BSTAN PA'I PHYIR,

ME TOG DRI NI RDZI PHYOGS MIN MI 'GRO, ,ZHES BYA BA LA SOGS PA'I
TSIGS SU BCAD PA LNGA GSUNGS TE, DE NAS TSE DANG LDAN PA KUN DGA'
BO GCIG PU DBEN PAR SONG NAS YANG DAG PAR GZHAG PA STE, 'DI LTA
BU'I SEMS KYI YONGS SU RTOG PA SKYES PA DANG, DE BSAL BA'I PHYIR
DRI'I RIGS NI RNAM PA GSUM

STE ZHES BYA BA LA SOGS PA RGYA CHER GSUNGS SO, ,ME TOG DRI NI
ZHES BYA BA NI ME TOG GI DRI YID DU 'ONG BA'O, ,RDZI PHYOGS MIN
MI 'GRO ZHES BYA BA NI RLUNG MNGON PAR MI PHYOGS PAR MI 'GRO
BA'O, ,DE LTA NA NI PA RI DZA TA DANG, KO BI DA RA LA SOGS PA
RNAMS NI RDZI PHYOGS MA YIN PAR NI DPAG TSAD BRGYAR DRIS

KHYAB LA, RDZI PHYOGS SU NI DPAG TSAD LNGA BRGYAR KHYAB BO ZHES
BSHAD NA, DE LTAR SHING DE DKAR PA YIN ZHES NA, DGONGS PA NI MI
RNAMS KYI ME TOG GI DRI'I DBANG DU MDZAD PA YIN PAS NYES PA MED
DO, ,RTZA BA ZHES BYA BA NI AA GA RU LA SOGS PA'I DRI NI RTZA
BA'I DRI ZHES BYA BA'I DON TO, ,RGYA SPOS ZHES BYA BA NI DRI 'DI

NI RGYA SPOS KYI YIN NO ZHES BYA BA'O, ,TZAN DAN RNAMS KYANG MIN
ZHES BYA BA NI TZAN DAN GYI DRI STE, 'DI DAG GIS NI DRI THA MAL
PA BSHAD PA YIN NO, ,DAM PA'I DRI ZHES BYA BA NI TSUL KHRIMS DANG
RLUNG DANG YANG GRAGS PA'I RANG BZHIN GYI DRI'O, ,NI ZHES BYA
BA'I SGRA NI DON GSAL BAR BYA BA'I PHYIR RDZI PHYOGS

@160B MIN MI 'GRO ZHES BYA BA SMOS TE, RLUNG MNGON PAR MI PHYOGS
PAR YANG MI 'GRO BA'O, ,CI'I PHYIR ZHE NA, GANG GI PHYIR PHYOGS
RNAMS KUN DU ZHES BYA BA STE PHYOGS KYI CHA MA LUS PAR RO, ,MI
MCHOG NI SPYOD PA DAM PA'I DRI DANG BCAS PA'O, ,DRI YIS KHYAB CES
BYA BA NI TSUL KHRIMS KYI RANG BZHIN GYI

GRAGS PA'I DRIS KHYAB CES BYA BA'I DON TO, ,DE SKAD DU, DAM PAS
PHYOGS GANG NA GNAS GYUR PA, ,STON ZLA DRI MED LTA BUR GRAGS PA
SNANG, ,'JIG RTEN GSUM PO DAG TU'ANG SNANG GYUR PHYIR, ,DE BAS
TSUL KHRIMS PHYI NANG BSRUNG BAR BYA, ,CI PHYIR PHYOGS RNAMS KUN
DU KHYAB PA YI, ,TSUL

KHRIMS PHUNG PO LAS GZHAN DRI YOD MIN, ,ZHES GSUNGS PAS SO, ,BLA
NA MED PA'I DON 'DI NYID GSAL BAR BYA BA'I PHYIR, RGYA SPOS DANG
NI TZAN DAN DANG, AUTAPA LA DANG ZHES BYA BA DAG YIN TE, AUTPALA
LA DANG BCAS PA'O, ,M'A MI KA NI ME TOG GI RIGS SO, 'DI DAG PAS
ZHES BYA BA NI SNGAR BSHAD

PA'I DRI'I RNAM PA LAS ZHES BYA BA'I TSIG GI LHAG MA STE, DE
RNAMS NI GCIG TU LUNG DU MA BSTAN PAS BLA NA YOD PA DANG BCAS
PA'O, ,TSUL KHRIMS DRI BSUNG PHUL DU PHYIN, ,ZHES BYA BA NI TSUL
KHRIMS KYI DRI DE NI MCHOG TU GTZO BO YIN TE, 'BRAS BU BDE BA'I
PHYIR DANG, SKYES BU DAM PAS BSNGAGS PA'I

PHYIR DANG, GNYIS PA MED PA'I PHYIR RO, ,DE DAG KYANG CI'I PHYIR
ZHE NA, CHUNG DU MA ZHES BYA BA GSUNGS TE, CHUNG DU MA TZAM DU
YONGS SU GYUR PA'I DRI NI DMAN PA'O ZHES BYA BA'I DON TE, GANG GI
PHYIR 'DI NYID NA SNA TZAM GYIS NYE BAR LONGS SPYOD PA YIN PA'I
PHYIR ZHES PA'I DON TO, ,CHUNG DU MA TZAM DU BRJOD

PA'I DRI 'DI GANG YIN ZHE NA, 'DI NI ZHES BYA BA GSUNGS TE, RGYA
SPOS DANG TZAN DAN LA SOGS PA GANG YIN PA'I DRI DE NI ZHES BYA
BA'I DON TO, ,TSUL KHRIMS LDAN PA'I DRI BSUNG GANG, ,ZHES BYA BA
NI GANG YANG DAM PA RNAMS KYI GRAGS PA'I DRI DE'I RLUNG GIS KHYAB
PAR GYUR PA NI MTHO RIS KHYAB CES BYA BA STE,

GNAS GTZANG MA'I GNAS SU YANG KHYAB NA 'DI NI MI RNAMS NA LTA
SMOS KYANG CI DGOS, TSUL KHRIMS KYI PHAN YON GZHAN BSTAN PA'I
PHYIR, ,TSUL KHRIMS RNAM PAR DAG PAR BYA, ,ZHES BYA BA GSUNGS TE,
TSUL KHRIMS RNAM PAR DAG PA 'DI NI RNYOG PA RNAMS KYI BU GA MED
PA LA SOGS PA'I KHYAD PAR

@161A *, ,DANG LDAN PA'O, ,TSUL KHRIMS RNAM PAR DAG PA LA SOGS
PA'I GTZO BO'I YAN LAG BSTAN PAR BYA BA'I PHYIR, BAG YOD PAR NI
GNAS BYA ZHING, ,ZHES BYA BA GSUNGS TE, BAG MED PAR SPYOD PA
RNAMS NI 'DIS LAM GYI TSOGS SU GYUR PAR BSHAD PA'O, ,YANG

DAG SHES PAS RNAM GROL NA, ,ZHES BYA BA NI PHYIN CI MA LOG CING
NGES PA NI YANG DAG PA'I YE SHES TE, ZAG PA MED PA'I YE SHES SO,
,DES RNAM PAR GROL BA NI KHAMS GSUM GYI NYON MONGS PA LAS GROL
BA'O, ,DE RNAMS NI 'DI LTA BU'I YON TAN LA BRTEN PAS, BDUD KYI
LAM NI RNYED MI

'GYUR, ,ZHES BYA BA STE, LHA'I BU'I BDUD KYI BGROD PAR DE MI
'GYUR BA'O, ,SNGAR BSHAD PA 'DI NYID BSTAN PAR BYA BA'I PHYIR,
,'DI NI BDE BAR 'GRO LAM STE, ,ZHES BYA BA GSUNGS TE, BSHAD MA
THAG PA'I TSIGS SU BCAD PAS BRJOD PA NI RGYU DANG 'BRAS BU RNAM
PAR DAG PA NYID DE, TSUL KHRIMS DANG

BAG YOD PA LA SOGS PA DANG LDAN PA'I LAM 'DI NI BDE BAR 'GRO BA
STE MYA NGAN LAS 'DAS PA THOB PA'I THABS SO ZHES BYA BA'I DON TO,
,'DI NYID KYANG CI'I PHYIR ZHE NA, GANG GI PHYIR, RNAM PAR DAG
BYED LAM 'DI LA, ,ZHES BYA BA GSUNGS TE, KHAMS GSUM GYI BAG LA
NYAL SPANG BA NI RNAM PAR DAG PA STE,

DE'I DON GYI TSUL KHRIMS LA SOGS PA'I TSUL NI LAM STE, DE THOB
PAR BYED PA YIN PA'I PHYIR RO, ,JI LTAR NA 'DI NYID KHONG DU CHUD
PAR BYA ZHE NA, GANG GI PHYIR RAB TU ZHUGS TE ZHES BYA BA GSUNGS
TE, TSUL KHRIMS RNAM PAR SBYONG BA DANG, BAG YOD PA LA GNAS PA
DANG, LAM SGOM PAR BYED

PA'O; ,BSGOMS NAS KYANG ZHES BYA BA NI BSGOM PA'I NGANG TSUL CAN
TE, 'DI LTAR ZHI GNAS DANG LHAG MTHONG BSGOM PA LA BRTZON PA'O,
,DE YANG, SHES RAB MED LA BSGOM PA MED, ,SHES RAB DAG NI BSGOMS
LAS 'BYUNG, ,ZHES LUNG LAS GSUNGS PAS SO, ,BDUD KYI 'CHING BA NI
BDUD KYI

ZHAGS PA STE, DE YONGS SU SPANGS PA STE, 'CHI BA'I CHOS CAN NYE
BAR GDUNG BA'I BAG LA NYAL NI BDUD DE, DE NYID NI 'CHING BA'O,
,DE SPANG BA NI YONGS SU 'DOR BA STE, BDUD KYI 'CHING BA DOR BAR
BYA, ,ZHES BYA BAR SBYAR RO, ,BDUD KYI 'CHING BA LAS RNAM PAR
GROL BA'I THABS BSTAN PA'I

@161B PHYIR 'DI GSUNGS PA YIN PAR SHES PAR BYA'O, ,TSUL KHRIMS
KYI TSOMS TE DRUG PA'I RNAM PAR 'GREL PA RDZOGS SO,, ,,TSUL
KHRIMS KYI NGO BO NYID RAB TU BSTAN PA'I PHYIR RAM, DE'I RNAM
GRANGS BSTAN PAR BYA BA'I PHYIR, LEGS PAR SPYOD PA'I TSOMS BSTAN
PAR BYA STE, LUS KYIS

NYES PAR SPYOD SPANG ZHING, ,ZHES BYA BA LA SOGS PA GSUNGS PA
STE, MNYAN DU YOD PA NA DGE SLONG GSUM ZHIG LHAN CIG GNAS PA LAS
GCIG CIG LUS KYIS NYES PAR SPYOD PA'I KHA NA MA THO BA CHEN PO
DANG BCAS PAR GNAS LA, GZHAN DAG KYANG NGAG DANG YID KYIS NYES
PAR SPYOD PA DAG LA GNAS TE,

DE'I DBANG DU MDZAD NAS TSIGS SU BCAD PA GSUM GSUNGS PA YIN NO,
,GANG GIS SHIN TU NYES PAR GYUR PA NI NYES PAR SPYOD PA STE, DRI
MAR BYED PA'I RGYUR GYUR PA NI NYES PAR SPYOD PA'O ZHES BYA BA'I
DON TO, ,DE LAS GZHAN PAS NI LUS NYE BAR BCOM ZHING NYES PAR
SPYOD PA MA YIN NO, ,DE LA NYE BAR

GZUNG BA'I LAS KYI LAM YANG DAG PAR BLANGS PAS NYES PAR SPYOD PA
YIN PA'AM, LUS KYI BDAG NYID CAN YIN NAM, LUS RGYUR GYUR PA'I
NYES PAR SPYOD PA NI LUS KYIS NYES PAR SPYOD PA'I RNAM PAR RIG
BYED MA YIN PA'I GZUGS TE, DE SPANG ZHING DE BZLOG PA'I PHYIR
'BAD PAS RJES SU MNOS SHIG PA'O, ,

LDOG PAR BYED PA'I TSUL GYIS LEGS PAR SPYOD PA'I TSUL GYI RANG
BZHIN SMRAS NAS, 'JUG PA'I BDAG NYID BSTAN PA'I PHYIR, LUS KYIS
LEGS SPYAD SPYAD PA'I PHYIR, ,ZHES BYA BA GSUNGS TE, LUS KYI SDOM
PA DANG YANG DAG PAR LDAN PAR 'GYUR BA'O, ,SNGAR GYI TSIGS SU
BCAD PA PHYED RNAM PAR

DBYE BA'I PHYIR, LUS KYI NYES CHEN LAS BSRUNGS NA, ,ZHES BYA BA
LA SOGS PA GSUNGS TE, DE BZHIN DU NGAG DANG YID KYI TSIGS SU BCAD
PA DAG LA YANG CI RIGS PAR BRJOD PAR BYA'O, ,LUS KYIS NYES PAR
SPYOD SPANG ZHING, ,ZHES BYA BA NI DGE SLONG LHAN CIG GNAS PA
GSUM PO DE NYID KYIS CHOS KYI RNAM

GRANGS 'DI THOS PAS YANG DAG PA'I 'DU SHES SKYES TE, BCOM LDAN
'DAS LA 'DI SKAD CES GSOL TO, ,DE BZHIN DU MDOR BSDUS NAS BTZUN
PA BDAG CAG GIS CHOS KYI RNAM GRANGS 'DI THOS PAS YUN RING PO'I
DON DU 'GYUR RO ZHES BYA BA NAS JI SRID TSIGS SU BCAD PA GSUM
GSUNGS SO, ,LUS

@162A *, ,KYIS NYES PAR SPYOD PA ZHES BYA BA NI SROG GCOD PA LA
SOGS PA RNAM PA GSUM PO SBYOR BA DANG MJUG DANG BCAS PA'O, ,SPANG
BA NI DOR BA'O, ,NGAG GIS NYES PAR SPYOD PA ZHES BYA BA NI BRDZUN
DU SMRA BA LA SOGS PA NGAG GI NYES PAR SPYOD PA BZHI'O, ,YID KYIS
NYES PAR

SPYOD PA ZHES BYA BA NI BRNAB SEMS LA SOGS PA RNAM PA GSUM MO,
,GANG GZHAN ZHES BYA BA NI GANG YANG LAS KYI LAM GZHAN DAG GIS
BSDUS PA'I NYES PAR SPYOD PA DE DAG KYANG SPANG BAR BYA'O, ,CI'I
PHYIR ZHE NA, GANG GI PHYIR SKYON LDAN ZHES BYA BA STE, NYON
MONGS PA DANG 'BREL CING NYON MONGS PA SLONG BA

NYID DANG 'BRAS BU MI SDUG PA NYID KYI PHYIR RO, ,DE DAG SPANGS
NAS CI ZHIG BYA ZHE NA, LUS KYIS DGE BA RNAMS BYA ZHING, ,ZHES
BYA BA LA SOGS PA GSUNGS TE, LUS KYIS SROG GCOD PA SPANGS PA LA
SOGS PA RANG BZHIN CAN GYI LEGS PAR SPYOD PAR BYA BA'O, ,NGAG GIS
DGE BA PHAL CHER BYA, ,ZHES BYA

BA NI NGAG GI LEGS PAR SPYOD PA RNAM PA BZHI YOD PAS PHAL CHER BA
STE DE BYA BA'O, ,YID KYIS JI TZAM DANG JI LTA BU'I DGE BA BYA
ZHE NA, TSAD MED BZHI DANG BRAL MI BYA, ,ZHES BYA BA GSUNGS TE,
SEMS CAN TSAD MED PA LA DMIGS PA'I PHYIR TSAD MED PA STE, LUS LA
SOGS PA'I LEGS PAR SPYOD PA NI

SO SOR NGES PA'I GANG ZAG LA DMIGS PAS NA TSAD YOD PA'I PHYIR RO,
,BZHI DANG BRAL BA NI 'TSE BA DANG BRAL BA STE, MYA NGAN LAS 'DAS
PA'I DBYINGS SU GYUR PA'O, ,LHAG PA'I BSAM PAS DE LTAR SPYOD PA'I
PHAN YON BSTAN PA'I PHYIR, LUS KYIS DGE BA RNAMS BYA ZHING, ,ZHES
BYA BA LA SOGS PA GSUNGS

TE; DE'I DON NI BSHAD ZIN TO, ,'DI DANG ZHES BYA BA NI MTHONG
BA'I CHOS LA MYONG BAR 'GYUR BA'O, ,PHA ROL DAG TU YANG ZHES BYA
BA NI 'JIG RTEN PHA ROL DU SKYES NAS MYONG BAR 'GYUR BA LA SOGS
PA'I BDE BA 'DIS 'THOB PA'O, ,RTAG TU BDE BA ZHES BYA BA NI 'DI'I
SRED PA ZAD PA'I BDE BA NI RTAG PA YIN PA'I

PHYIR TE, GANG RGYU RTAG PA DANG MNGON PAR LDAN PA DE NI DAG PA'I
'BRAS BU 'THOB BO ZHES BYA BA'I TSUL GYIS TE, DGE SLONG DAG DE
NAS DE'I RJES SU 'BRANG BAS DE KHYAD PAR DU 'THOB PAR 'GYUR BA'O
ZHES BYA BA'O, ,GANG ZHIG LUS LA SOGS PA'I NYES PAR SPYOD PA
SPANG BAR NUS SHING LEGS PAR SPYOD PA

@162B LA RJES SU GNAS SHING 'GYUR BA GANG YIN PA DE NI 'TSE BA
MED PA NYID DU BSTAN PA'I PHYIR, RTAG TU LUS NI ZHES BYA BA LA
SOGS PA GSUNGS TE, DE NAS MCHOD SBYIN 'DOD CES BYA BA'I BRAM ZE
ZHIG BCOM LDAN 'DAS GANG NA BA DER SONG STE, JI TZAM NA BTZUN PA
BDAG NI 'TSE BA MED PA'I MCHOD SBYIN

BGYID DE, DE CI'I SLAD DU ZHE NA, GANG YANG MCHOD SBYIN LA BA
GLANG DANG, MA HE DANG MA HE MO LA SOGS PA JI SRID 'DI DAG THAMS
CAD BSAD PAS BDE 'GROR 'GRO'O ZHES BYA BA DE LA BDAG GLOB MI CHES
TE, CHOS NI MI 'TSE BA'I MTSAN NYID CAN ZHES BGYI BA LAGS SO ZHES
GSOL PA DANG, DE

NAS TSIGS SU BCAD PA BZHI GSUNGS SO, ,GZHAN DAG NI DGE SLONG SHIN
TU ZIN CING DES PA BZHI BCU PO NI GANG LA YANG 'TSE BAR MI BYED
LA, DRUG SDE 'DI NI RTAG TU GZHAN LA 'TSE BAR BYED PAS DE LA
BSTAN PA YIN NO ZHES ZER RO, ,RTAG TU LUS NI BSDAMS PA'I PHYIR,
,ZHES BYA BA NI RGYUN DU

SO SOR THAR PA DANG, BSAM GTAN DANG, ZAG PA MED PA'I SDOM PAS
BSDAMS PA'I LUS DANG LDAN PA'I PHYIR RO, ,THUB PA ZHES BYA BA NI
'DOD CHAGS DANG BRAL BA RNAMS SO, ,'TSE BA MED PA YIN ZHES BYA BA
NI MI 'TSE BAS NA 'TSE BA MED PA STE, DBYIG PA DANG MTSON CHA LA
SOGS PAS GZHAN LA

MI 'TSE BA ZHES BYA BA'I DON TE, 'DIS NI PHYI ROL GYI 'TSE BA
DANG, DE'I RGYU DANG BRAL BA'O, ,DE'I 'BRAS BU NI, DE NI 'CHI MED
GNAS 'GRO ZHING, ,ZHES BYA BA GSUNGS TE, DE 'CHI BA MED PA'I GNAS
ZHES BYA BA NI 'CHI BA'I GNAS SO, ,'GRO ZHING ZHES BYA BA NI THOB
PA STE MYA NGAN LAS 'DAS

PA ZHES BYA BA'I DON TO, ,'BRAS BU DE'I PHAN YON BSTAN PAR BYA
BA'I PHYIR, GANG DU SONG NA MYA NGAN MED, ,CES BYA BA GSUNGS TE,
GANG DU ZHES BYA BA NI GNAS SO, ,SONG BA ZHES BYA BA NI 'DAS PAR
GYUR PA STE, YANG KUN NAS GDUNG BA'I MYA NGAN RJES SU MYONG BAR
MI 'GYUR TE, 'TSE BA THAMS

CAD SHIN TU SPANGS PA'I PHYIR RO, ,NGAG DANG YID LA YANG DE BZHIN
BRJOD PAR BYA'O, ,LEGS PAR SPYOD PA'I MTSAN NYID THUB PA 'BA'
ZHIG GI MA YIN GYI, BRTAN PA RNAMS KYI MTSAN NYID KYANG DE YIN TE
DE NYID BSTAN PA'I PHYIR, BRTAN PA RNAMS KYI LUS BSDAM ZHING,
,ZHES BYA BA LA SOGS

@163A *, ,PA GSUNGS TE, BRTAN PA ZHES BYA BA NI MKHAS PA STE, DE
NYID NI LUS KYIS MA CHAGS PA LA BRTEN PA'O, ,NGAG CES BYA BA NI
TSIG GO ,KUN DU BSDAM BYAS NA ZHES BYA BA NI GANG YANG RE RE ZHIG
SDOM PA DE NI BRTAN PA YIN LA, GANG GNYIS SDOM PA DE NI SHIN DU

BRTAN PA NI GTZUG GI NOR BU'O, ,DE DAG 'GRO BAR 'GYUR BA NI RIM
PA JI LTA BA BZHIN DU NYAN THOS DANG RANG SANGS RGYAS SU GYUR
CING DAM PA'I THAR PA'I GRONG KHYER DU 'JUG PAR 'GYUR TE, CHUNG
NGU DANG 'BRING DANG CHEN PO'I TSOGS LA GNAS PA'I PHYIR RO, ,GANG
THUB PA DANG BRTAN PA DE'I MTSAN NYID DANG,

SDOM PA BSHAD NAS DE JI LTA BU YIN ZHE NA, LUS KYI SDOM PA ZHES
BYA BA LA SOGS PA GSUNGS TE, YANG DAG PAR RDZOGS PA'I SANGS RGYAS
SH'AKYA THUB PA'I NYAN THOS RNAMS NYON MONGS PA LA 'DUN CING SDIG
PA RNAMS NYE BAR STZOGS TE DGE BA'I BYA BA RNAMS LA NI SHIN TU
BRTZON PAS MI 'JUG STE, DGE

BA'I PHYOGS CUNG ZAD TZAM GYIS MGU BAR 'GYUR BAS NA DE'I DBANG DU
MDZAD DE, BCOM LDAN 'DAS KYIS SO SOR THAR PA'I TSIGS SU BCAD PA
GSUM GSUNGS TE, DE LA, SDIG PA THAMS CAD MI BYA STE, ,ZHES BYA
BA'I DON DE DANG 'BREL PAS SDIG PA'I TSOMS SU BSHAD DE, GNYIS PA
NI 'DIR BSHAD

DO; ,GZHAN DAG NI DGE SLONG LNGA LAS BRTZAMS PA YIN NO ZHES ZER
RO, ,LUS KYI SDOM PA ZHES BYA BA NI BSDAMS PA'O, ,LEGS PA STE
ZHES BYA BA NI BSNGAGS PA STE, TSE 'DIR GRAGS PA'I 'BRAS BU NYID
DANG, PHA ROL DU MNGON PAR 'DOD PAR SMIN PA'I 'BRAS BU NYID DANG,
BRAL BA'I 'BRAS BU

NYID KYIS NA LEGS PA STE, GANG 'DI LUS KYI SDOM PA DE NI LEGS
PA'I DNGOS POR SHES PAR BYA'O ZHES PA'O, ,THAMS CAD DU NI SDOM PA
LEGS, ,ZHES BYA BA YANG CI'I PHYIR ZHE NA, KUN DU BSDAMS PA'I DGE
SLONG NI, ,ZHES BYA BA LA SOGS PA GSUNGS TE, GANG GI PHYIR GANG
LA LA LUS LA

SOGS PA KUN DU BSDAMS PAS GNAS PA DE NI BAR CHAD MED PAR LAM
BSGOMS PA'I STOBS KYIS MYUR DU NYON MONGS PA ZHI BAR 'GYUR TE, DE
MED CING BCOM PAS NA DGE SLONG STE, LHAG MA DANG BCAS PA'I MYA
NGAN LAS 'DAS PA THOB NAS LHAG MA MED PA'I MYA NGAN LAS 'DAS PA'I
DBYINGS

@163B THOB STE, SDUG BSNGAL THAMS CAD LAS RAB TU GROL ZHING SDUG
BSNGAL MA LUS PA LAS BSKAL BA'I PHYIR RO, ,SDOM PA DANG NI LAM DU
'BREL LA, DE DANG 'BREL PAS SDUG BSNGAL THAMS CAD GROL BAR 'GYUR
RO ZHES BSTAN PA'I PHYIR, NGAG RNAMS BSRUNG ZHING ZHES BYA BA LA
SOGS PA

GSUNGS TE, NGAG RJES SU BSRUNG BA'I NGANG TSUL CAN 'DI NI NGAG GI
SDOM PAS BSDAMS PA ZHES BYA BA'I DON TE, NGAG RJES SU BSRUNG
BA'O, ,DE YANG BSDAMS PA'I SGRA'I DON NAM, NGES PAR BRTAGS TE MI
DGE BA MI BYA BA STE, MI DGE BA DE LAS LDOG PA'I TSUL CAN NI SDOM
PA'O, ,CI LDOG PA TZAM

GYIS LAM LA GNAS SAM MA YIN ZHE NA, LAS LAM GSUM PO 'DI DAG RNAM
SBYANGS NA, ,ZHES BYA BA GSUNGS TE, SNGAR BSHAD PA'I LUS LA SOGS
PA'I LAS KYI DGE BA LA SOGS PA'I LAM GYI TSOGS PA LA BSLAB PAS
DRI MA MED PAR BYA BA STE, GSUM PO DE LAS GZHAN PA'I LAS KYI LAM
MI

SRID PAR BSTAN PA YIN NO, ,DRANG SRONG GSUNGS PA'I ZHES BYA BA NI
SANGS RGYAS KYI BSTAN PA 'PHAGS PA'I LAM ZHES BYA BA'I DON DE NI
DE'I GCIG PUR GYUR PA STE, DE YANG DGE SLONG GANG DAG 'PHAGS PA'I
SHES RAB KYIS SPANG BAR BYA'O ZHES MDO LAS GSUNGS PAS SO, ,LAM NI
'THOB PAR 'GYUR

ZHES BYA BA NYON MONGS PA'I GNYEN PO KUN DU BSGRUB PAR GYUR PA'O,
,LEGS PAR SPYAD PA'I TSOMS TE BDUN PA'I RNAM PAR 'GREL BA RDZOGS
SO,, ,,TSUL KHRIMS KYI TSOMS SU LUS LA SOGS PA'I NYES PAR SPYOD
PA LAS LDOG PA'I BSNGAGS PA SPYIR BSTAN NA DE CI THAMS CAD LA KUN
DU

LDOG PAR BYA BA YIN NAM ZHE NA, MA YIN TE SMRAS PA, DE LTA MOD
KYI KHYAD PAR DU NGAG GIS NYES PAR SPYOD PA YIN PAS 'DI LTAR DE
TZAM GYIS DGE 'DUN GYI 'KHOR LO'I DBYEN BYAS PA LAS LTUNG BA THOB
PAR 'GYUR BA'I PHYIR TE, DES NA DE NYID SMRAS PA, GANG DAG BYAS
BZHIN MA BYAS ZHES BYA BA LA

SOGS PA'O, ,MNYAN YOD NA MU STEGS CAN GZHAN GYIS BSKUL TE, TZAN
TZA ZHES BYA BA'I BRAM ZE'I BU MO SHIN TU YID DU 'ONG BA BLTA NA
SDUG PA ZHIG GZHONG PA DKU'I PHYOGS SU BCINGS TE, BCOM LDAN 'DAS
'KHOR MANG PO'I NANG DU CHOS STON PA'I THAD DU 'ONGS TE SMRAS PA,
SKAD SHIN TU CHAGS

@164A *, ,PA DANG YID DU 'ONG ZHING SNYAN PAS BDAG SBRUM PAR BYAS
SO ZHES BYAS TE, DA KHYOD KYIS CHOS SHOD CIG CES SMRAS SO, ,BCOM
LDAN 'DAS KYIS, BRDZUN DU SMRA BA DMYAL BAR 'GRO BAR 'GYUR, ,ZHES
BKA' STZAL TO, ,DES GSOL BA YANG GANG ZHIG BYAS NAS MI SMRA

BA DE CIR 'GYUR ZHES PA DANG, BCOM LDAN 'DAS KYIS, GANG DAG BYAS
BZHIN MA BYAS ZER BA DANG, ,ZHES BYA BA LA SOGS PA BKA' STZAL TO,
,DE'I 'OG TU BRGYA BYIN GYIS BYI BA ZHIG TU SPRUL TE, DES GZHONG
PA BCINGS PA'I SKUD PA BCAD NAS SKYE BO'I CHOGS CHEN PO'I MNGON
SUM DU

LTUNG BAR BYAS SO, ,DE YANG SAGS PA'I NANG DU ZHUGS TE, MNAR MED
PA'I DMYAL BA'I ME RAB TU 'BAR ZHING DRAG PA'I NANG DU SONG NGO,
,BRDZUN ZHES BYA BA NI MA YIN BZHIN DU SMRA BA STE, MED PA'I
SKYON BRJOD PA ZHES BYA BA'I DON TO, ,DMYAL BAR 'GRO BAR 'GYUR
ZHES BYA BA LAS KYI ZHING

GI GNAS JI LTA BA BZHIN DU YANG SOS LA SOGS PAR 'GRUB PAR 'GYUR
RO, ,GANG DAG BYAS BZHIN MA BYAS ZER BA DANG, ,ZHES BYA BA NI
GANG YANG SDIG PA BYAS NAS RNAM PAR SBED PAR BYED PA GZHAN GYIS
DRIS NA YANG DE TSOGS KYI NANG DU SHES SHING DRAN PAR GYUR KYANG
MI BRJOD DE, BDAG GIS NI DE

LTAR MA BYAS SO ZHES SMRA BA'O, ,DE YANG DMYAL BAR 'GRO BAR 'GYUR
RO ZHES BYA BA NI DANG GI SGRA'O, ,CI'I PHYIR GNYI GA YANG DMYAL
BAR 'GRO BAR 'GYUR ZHE NA, SMRAS PA, GNYI GA ZHES BYA BA STE,
GANG DAG BDAG NYID BZHIN LA TSIG NGAN PA BRJOD PA STE, GANG YANG
MI RIGS PA'I SMRA BA DANG, DE

LTAR BDAG NI BYED PA MA YIN NO ZHES SMRA BA 'DI GNYI GA STE, 'DI
LTAR DMAN PA'I CHOS ZHES BYA BA DE 'DIR BLTA BAR BYA'O, ,SONG NAS
ZHES BYA BA NI 'JIG RTEN 'DI NAS SHI 'PHOS NAS 'JIG RTEN GZHAN DU
'GRO BA'O, ,'DRA BAR ZHES BYA BA NI MNYAM PAR DMYAL BA LA SOGS
PAR SKYE BAR 'GYUR BA'O, ,

CI ZHIG YIN ZHE NA, SMRAS PA, DMAN PA'I CHOS ZHES BYA BA YIN TE,
GANG GI PHYIR 'DI LTAR SMAD PAR BYA BA SPYAD CING, NGAN PA'I LAS
BRDZUN DU SMRA BA BYAS PAS SO ZHES DGONGS SO, ,MI DE ZHES BYA BA
NI SEMS CAN NO, ,GANG DU DE LTAR RJES SU 'GRO BA YIN ZHE NA,
SMRAS PA, PHA ROL TU PHYIN ZHES

@164B BYA BA MKHAS PA RNAMS LA STE, DE DAG NI SKYE BA THAMS CAD
KYI GTZO BOR GYUR PA ZHES BYA BA'I DON TO, ,YANG NA CI MTHONG
BA'I CHOS NYID LA DMAN PA'I RJES SU BRJOD PAR BYA BA'AM ZHE NA,
MA YIN TE, SMRAS PA, 'ON KYANG PHA ROL DU ZHES BYA BA 'JIG RTEN
PHA ROL GYI CHED DU 'DI LTAR NGAN PAR SPYOD PA BYAS

PAR GYUR NA YANG SKYE BO'I TSOGS CHEN PO'I NANG DU MI STON PAS
DES LEGS PAR SPYOD PA YIN NO ZHES 'JIG RTEN DU BSNGAGS PAR 'GYUR
GYI, 'JIG RTEN PHA ROL DU NI MA YIN TE, SPYOD PA DANG MTHUN PA
NYID DU DER 'BRAS BUR 'BYUNG BA YIN PA'I PHYIR SONG NAS ZHES BYA
BA DANG 'DIR SBYAR BAR BYA STE, 'DI NAS

SONG NAS 'JIG RTEN PHA ROL DU ZHES BYA BA'I DON TO, ,TSIG GI RTEN
LCE DE YANG DAG GIS NYES PAR SPYOD PA'I RGYUR GYUR BA YIN PAS
SMAD PA YIN TE, CI'I PHYIR ZHE NA, SKYES BU SKYES PA'I KHA NAS
NI, ,ZHES BYA BA LA SOGS PA SMOS SO, ,KO KA LI KA ZHES BYA BA'I
DGE SLONG LHA SBYIN GYI TSOGS PA YON

TAN YANG DAG PAR BLANGS PA LA SOGS PA SPONG BAR BYED CING 'OD
MA'I TSAL NA GNAS TE, 'OD MA'I TSAL DE'I BRAM ZE DANG KHYIM BDAG
DAD PA RNAMS MA DAD PAR BYED CING 'DUG GO, ,JI TZAM NA DER SH'A
RI'I BU DANG MOOD GAL GYI BU GNYIS 'ONGS PAR GYUR TO, ,DE GNYIS
KYIS 'DI LTAR YI DAM BCAS TE,

NYIN RE ZHING SEMS CAN GCIG NGAN SONG LAS MA PHYUNG BAR BDAG CAG
GIS ZAN MI BZA'O ZHES RGYA CHER TE, DES LUNG PHOG PA'I MTHUS
GZHAN ZHIG LHA'I 'JIG RTEN DU SKYES TE, DE RDZU 'PHRUL GYIS 'OD
MA'I TSAL DU 'ONGS NAS SMRAS PA, JI LTAR NYAN THOS CHEN PO 'DI
GNYIS LA BSNYEN BKUR MI BYED

CES DAD PA SKYED DO, ,DE NAS DE DAG KHROS TE, KO KA LI KA LA JI
LTAR KHYOD KYIS DON 'DI LTA BU BDAG LA MA BRJOD CES SMRAS SO, ,DE
PHRAG DOG GIS RAB TU GDUNGS TE DE GNYIS KYI SKYON TSOL BA MCHOG
TU BYED PAR GYUR PA DANG, JI TZAM NA PHUG CIG TU DE GNYIS BSAM
GTAN GYI PHYIR

ZHUGS PAR GYUR TO, ,SKYES BU GNYIS SHIG DANG BUD MED GCIG KYANG
STON KA'I CHAR 'BAB PAS NYEN TE, DE NYID DU ZHUGS SO, ,SKYES BU
GNYIS NI SNGAR SONG LA BUD MED NI PHYIS BYUNG BAS SKYES BU DE
GNYIS KYIS NYE BAR LONGS SPYOD PA'I MTSAN MA MTHONG NAS, KO KA LI
KAS 'PHAGS PA DE GNYIS

@165A *, ,LA SDIG PA BYED PA YIN NO ZHES TSIG NGAN PA SMRAS SO,
,BCOM LDAN 'DAS KYIS BKA' STZAL BA, KO KA LI KA SH'A RI'I BU MOOD
GAL GYI BU GNYIS LA NI MNGON PAR MA DAD PA MA BSKYED CIG ,DE DAG
NI NYE BAR NA GNAS PA YIN LA, DE GNYIS NI NGES SHING TSANGS PA
MTSUNGS

PAR SPYOD PA YIN TE, YUN RING POR GNOD PAR 'GYUR RO ZHES GSUNGS
SO, ,'DI LTAR YANG BCOM LDAN 'DAS KYIS BDAG LA DAD PAR BYAS PA
DANG, YID CHES PAR BYAS KYANG BCOM LDAN 'DAS KYIS BDAG LA SDIG PA
'DOD PA YIN NO ZHES SMRAS SO ZHES ZER RO, ,DE MA THAG TU YUNGS
KAR TZAM DANG MON SRAN

SDE'U TZAM DANG, SRAN MA TZAM DANG, RGYA SHUG GI TSI GU TZAM
DANG, BIL PA'I 'BRAS BU TZAM DANG GA PID TA TZAM GYI 'BRUM BU
RNAMS KYIS LUS LA KHYAB PAR GYUR NAS JI TZAM NA DMYAL BA PADMA
CHEN PO LTAR GAS PAR SKYES TE, DE'I PHYIR TSIGS SU BCAD PA GSUM
GSUNGS SO, ,'DIR KHA CIG NI DE LTAR DGE

SLONG AAR GI KA ZHES BYA BA DUS JI LTA BA BZHIN DU 'ONGS TE, BCOM
LDAN 'DAS LA GNOD SEMS SHIN TU DRAG PO SKYED PAR GYUR TO, ,BCOM
LDAN 'DAS KYIS KYANG DE NYI MA BDUN LA SHI 'PHOS NAS DMYAL BAR
SKYE BAR 'GYUR RO ZHES LUNG BSTAN TO, ,RGYAL PO GSAL RGYAL GYIS
KYANG THOS TE RANG GI YUL NAS

SPYUGS SO, ,DE LTAR GRONG KHYER CHEN PO DRUG DANG, SHING DRUNG LA
SOGS PAR DE'I LHA RNAMS DANG, WA RNAMS KYIS KYANG GNAS RNYED PA
YIN PA NA BDAG GIS NI 'DZAM BU'I GLING DU SKABS MA RNYED DO ZHES
KHRAG DRON POR SKYUGS TE MNAR MED PAR SKYES PA DE'I DBANG DU
MDZAD NAS 'DI GSUNGS SO, ,SKYES BU'I

SKYES PA'I ZHES BYA BA NI SEMS MED PA DANG MA SKYES PA RNAMS LA
NI LAS KYIS 'PHAGS PA LA SOGS PA MI SRID PA'I PHYIR TE, DA LTAR
'BYUNG BA'I 'BRAS BU LNGA LEN PA YIN NO ZHES LUNG LAS 'BYUNG BA'I
PHYIR RO, ,STA RE SHING LA SOGS PA GCOD PA'I CHA BYAD DE, DE DANG
CHOS MTHUN PA YIN PA'I PHYIR LCE LA DE

SKAD CES BRJOD DO, ,KHA NAS SKYES GYUR NAS ZHES BYA BA NI SDIG PA
BYED PA KHA LAS SKYES PA YIN NO, ,JI LTAR ZHE NA, LCE STA RE LTA
BU LAS GANG ZHIG BDAG NYID GCOD PAR BYED PAR 'GYUR BA'I TSIG CES
BYA BA TSIG GANG ZHIG GI GNAS SU GYUR PA NI LCE YIN LA, DES 'DI
LTAR BDAG NYID 'JIG PAR BYED

@165B PA YIN TE, SHING MKHAN GYIS SHING LA STA RES BYA BA BYED PA
BZHIN NO, ,DES NA DE STA RE YIN NO, ,BDAG NYID GCOD PAR BYED PA
DE GANG YIN ZHE NA, SMRAS PA, NGAN PA SMRA BYED PA ZHES BYA BA
YIN TE, BRJOD PAR BYA BA MA YIN PA SMRA ZHING NGAG MA BSDAMS PA
ZHES BYA BA'I DON TO, ,DE GANG YIN ZHE NA, NGAN

PAR SMRA BAR BYED PA'I NGO BO NYID SMRAS PA, GANG ZHIG SMAD 'ONG
SKYE BO STOD BYED DANG, ,ZHES BYA BA LA SOGS PA STE, GANG LA LA
ZHIG SMAD PAR RIGS PA'I SKYE BO DE NI BSTOD CING BSTOD PAR 'OS
PA'I SKYE BO NI RNAM PAR SMAD PAR BYED PA STE, YON TAN THAMS CAD
DANG LDAN PA'I PHYIR BSTOD PAR 'OS PA'I SEMS CAN,

'PHAGS PA SH'A RI'I BU LA SOGS PA SMOD PA'O, ,'DI DAG NI NGAN PA
SMRA BAR BYED PA STE, DE SKAD SMRA BA'I GANG ZAG NI TSIG NGAN PA
SMRA BAR 'GYUR RO, ,DE NI KHA YI 'THAB KROL KUN STZOGS SHING,
,ZHES BYA BA LA, KHA LA DE GNAS PA YIN PAR STON TE, GNAS KYIS
STON PA'I PHYIR GRONG CAN 'ONGS PA LA

GRONG CAN 'ONGS ZHES BYA BA LTA BU'O, ,GANG ZHIG NGAN PAR SMRA
BAR BYED PA DE NI KHA YIS 'THAB KROL TE, NGAG GIS NYES PAR SPYOD
PA'I BDAG NYID GNOD PA KUN DU BSOGS PAR 'GYUR ZHING 'THAB KROL
CAN GANG GI RGYU NGES NI 'DI DANG PHYI MA GNYI GAR BDE BA'AM 'DOD
PA'I 'BRAS BU RJES SU MYONG BAR MI 'GYUR RO, ,

GZHAN YANG 'THAB KROL NI GNOD PA BYED PA NYID DE, DE LA 'DI ZHES
CI'I PHYIR MA SMOS SHE NA, SMRAS PA, 'THAB KROL DE NI CUNG ZAD
TZAM DU ZAD, ,CES BYA BA 'DI'O, 'DI NI CUNG ZAD TZAM DU ZAD DE,
'DI LTAR 'DI'I GNOD PA GANG YIN ZHE NA, SMRAS PA, GANG 'DIR CHO
LOS RANG NOR PHAM BYED PA, ,ZHES BYA BA

YIN TE, 'THAB KROL GANG ZHIG 'JIG RTEN 'DIR RGYAN PO LA SOGS PA
'JAB BU'I MIS RANG GI NOR TE DBYIG LA SOGS PA LAS PHAM PA DANG,
'JIG PA DANG, NYAMS PAR BYED PA'O, ,YANG NA GANG ZHE BYA BA NI
GANG ZAG STE DNGOS PO GANG GI RANG GI NOR KHYAD PAR CAN 'JIG PA'I
MTSAN NYID NI 'THAB KROL

GYIS SGRUB PAR BYED KYANG 'DI NI NYES PA CUNG ZAD TZAM DU ZAD DE,
TSE 'DI'I 'BYOR PA PHUN SUM TSOGS PA TZAM 'JIG PA'I PHYIR RO, ,DE
'DIR 'THAB KROL SHIN TU CHEN PO YIN, ,ZHES BYA BA NI 'DI NYID NI
TSE 'DIR YANG 'THAB KROL SHIN TU CHEN PO YIN TE, SU ZHIG CE NA,
GANG ZHIG BDE BAR GSHEGS LA

@166A *, ,YID 'KHRUGS PA, ,ZHES BYA BA STE, SKYON MED PA'I DAM PA
RNAMS LA SEMS RAB TU 'KHRUGS PAR BYED PA STE, YID TZAM 'KHRUGS
PAS KYANG DE LTA BU YIN NO, NGAG GIS 'KHRUGS PAR BYED PA LTA SMOS
KYANG CI DGOS TE, SKYE BA DU MA DAG TU BDE BA'I KHYAD PAR NYAMS
PA'I PHYIR DANG,

SHIN TU MI BZAD PA'I SDUG BSNGAL 'THOB PA'I PHYIR RO, ,GANG DAM
PA RNAMS LA YID 'KHRUGS PAR BYED CING 'PHYA BAR BYED PA DE NI
DMYAL BA GANG DANG GANG DU DUS JI TZAM GNAS PAR 'GYUR ZHE NA,
DE'I PHYIR NGAG YID 'PHAGS PAS ZHES BYA BA LA SOGS PA'O, ,DMYAL
BA 'DI DAG GI LO DANG TSE'I TSAD RNAM PAR PHYE

BAR BCOM LDAN 'DAS KYIS KYANG DPE TZAM DU GSUNGS TE, DGE SLONG
DAG 'DI LTA STE, YUL MA GA DH'A'I KHAL NYI SHU SHONG BA'I RDZANG
TIL GYIS BKANG STE KHA BCINGS PA LAS, DE NAS LA LA ZHIG GIS LO
BRGYA BRGYA ZHING TIL GYI 'BRU RE RE PHYUNG BAS NI DGE SLONG DAG
MYUR BA NYID DU YUL MA GA DH'A'I TIL GYI RDZANG KHAL

NYI SHU SHONG BA DE RIM GYIS YONGS SU ZAD CING MED PAR 'GYUR GYI,
CHU BUR CAN DU SKYES PA'I SEMS CAN GYI TSE'I TSAD NI DE LTAR
MTHAR THUG PAR 'GYUR RO ZHES NGA MI SMRA'O, ,DGE SLONG DAG 'DI
LTAR RDZANG KHAL NYI SHU'I TSAD NI CHU BUR CAN GYI YIN TE, DE
GCIG TU BRTZIS PA'I NYI SHU 'GYUR NI CHU BUR

RDOL BA'I YIN NO, ,DE BZHIN DU PAD MA LTAR GAS PA'I TSE GCIG TU
BRTZIS PA'I NYI SHU 'GYUR NI PAD MA LTAR GAS PA CHEN PO'I YIN NO,
,DE LAS RDZANG GCIG NI CHU BUR CAN GYI TSAD DO, ,RDZANG NYI SHU
NI CHU BUR RDOL BA'I 'O, ,RDZANG DE BZHI BRGYA NI SO THAMS THAMS
KYI'O, ,RDZANG DE STONG PHRAG BRGYAD CU NI

AA CHU ZER BA'I 'O, ,RDZANG DE 'BUM PHRAG DRUG KHRI NI KYI HUD
ZER BA'I 'O, ,DE 'BUM PHRAG DRUG CU RTZA GNYIS NI AUTPAL LTAR GAS
PA'I 'O, ,RDZANG DE BYE BA PHRAG DRUG DANG 'BUM PHRAG BZHI BCU NI
PAD MA LTAR GAS PA'I 'O, ,RDZANG DE BYE BA PHRAG BRGYA NYI SHU
RTZA BRGYAD NI PAD MA LTAR GAS PA CHEN PO'I YIN NO ZHES

BGRANG BA'O, ,TSA BA'I DMYAL BA RNAMS KYI TSE'I TSAD KYANG DE
DANG MNYAM PA YIN TE, GRANG BA'I DMYAL BA RNAMS LA SKYO BA BSKYED
PA'I PHYIR GDUL BYA RNAMS LA DE LTAR DPER BRJOD PA YIN NO ZHES
GZHAN DAG ZER RO, ,'BRUM BU PHRA MOS BAR MTSAMS MED PAR LUS LA
KHYAB PA'I PHYIR CHU

@166B BUR RDOL BA'O, ,'BRUM BU PHRA MO BAR BAR DU SKYES PA'I
PHYIR CHU BUR CAN NO, ,DUS DANG GRANGS DANG LUS RNAM PAR GNAS PA
LA SKYES PA'I CHU BUR CAN LA SOGS PA GO RIMS BZHIN DU GNYIS DANG
GSUM DANG GSUM MO, ,CHU BUR CAN DANG, CHU BUR RDOL BA NI DUS DANG
GRANGS KYI KHYAD PAR GYIS RAB TU GRAGS PA'I LO BYE

BA'I TSE TSAD YOD PA DE NI CHU BUR CAN NO, ,GANG DAG LA BYE BA
PHRAG BCU YOD PA DE NI CHU BUR RDOL BA'O, ,DE DAG LAS CHU BUR
RDOL BA'I STONG PHRAG BRGYA STE, 'BUM GYI GRANGS KYI DUS KYI BAR
DU NI 'PHAGS PAS SMAD PA'I SDIG PA BSTEN NA DMYAL BA 'DIR 'GRO
BAR 'GYUR RO ZHES SBYAR BAR BYA'O, ,BYE BAR CHU BUR

CAN DANG ZHES BYA BA NI DUS DE SRID KYI BAR DU PAD MA CHEN PO
LTAR GAS PA'I SEMS CAN NYID GNAS PA YIN TE, SHIN TU TSE RING POR
DUS DE SRID KYI BAR DU KO KA LI KA GNAS PAS DES NA DE NYID DBYE
BA YIN NO, ,GANG ZHES BYA BA NI DMYAL BA'O, ,'PHAGS PAS SMAD PA
NI DAM PA RNAMS KYIS SO, ,'GRO BAR

'GYUR ZHES BYA BA NI 'JUG PA'O, ,CI ZHIG BYAS NAS 'GRO BA YIN ZHE
NA, NGAG YID CES BYA BA SMOS TE, SDIG PA CAN GYI TSIG DANG SDIG
PA CAN GYI YID DO, ,BSTEN PA NI 'JUG PA'O, ,SMAD PA BSTEN PA NA
NI DMYAL BAR 'GRO BAR 'GYUR TE, DE LA 'DI TZAM DU GNAS PAR 'GYUR
ZHES BYA BA NI BSDUS PA'I DON TO, ,

NGAG GIS NYES PAR SPYOD PA'I MI 'DOD PA'I 'BRAS BU MA SHES PA DAG
LA DE'I 'BRAS BU BSTAN PAS DE LAS BZLOG PAR BYA BA'I PHYIR 'DI
GSUNGS SO, ,DAM PA RNAMS NI BDEN PA MA YIN PAS TSIG NGAN PA BRJOD
KYANG MI 'GYUR BA YIN NO ZHES BSTAN PA'I PHYIR SMRAS PA, SDIG
PA'I SEMS KYIS ZHES BYA

BA LA SOGS PA'O, ,MDZA' BO DANG SA LAS SKYES ZHES BYA BA'I DGE
SLONG DE GNYIS DANG TSE DANG LDAN PA GYAD BU NOR TSE RABS SU KHON
ZHUGS PAR GYUR PAS DE GNYIS KYIS TSIG NGAN PA SMRAS TE, 'DI LTA
STE, GYAD BU NOR BDAG CAG GIS DGE SLONG MA AUTPA LA'I MDOG DANG
MI TSANGS PAR SPYOD PA

MTHONG NGO ZHES BYA BA LA SOGS PA SMRAS TE, DE'I DBANG DU MDZAD
NAS, SDIG PA'I SEMS KYIS MA NYES SKYON BRJOD PA, ,ZHES BYA BA LA
SOGS PA 'DI GSUNGS SO, ,MA NYES PA NI MI BDEN PA'O, ,SKYON BRJOD
PA NI TSIG NGAN PAS SUN PAR BYED PA'O, ,GANG GIS SHE NA, SDIG
PA'I SEMS KYIS

@167A *, ,ZHES BYA BA STE, NYON MONGS PA'I YID KYIS SO, ,SEMS KYI
SKYON DANG BRAL ZHING SKYON SPANGS PA'I 'PHAGS PA RNAMS NI SKYON
BRJOD PAR MI RUNG NGO, ,SKYON BRJOD PAS CI ZHIG TU 'GYUR ZHE NA,
BDAG NYID GSAD PHYIR DMYAL BA SPEL BAR ZAD, ,CES BYA BA SMOS TE,

BDAG NYID BCOM PA'I PHYIR DMYAL BA'I 'GRO BAR DOR BAR BYED DE,
RNAM PAR SMIN PA'I 'BRAS BU NYE BAR LEN CING SHIN TU MI BZAD PA'I
TSOR BA MYONG BA YIN TE, GANG DAG MTHONG BA'I CHOS NYID KYI YUL
GYI RO LA DMIGS SHING MTHONG LA, MA 'ONGS PA'I SDUG BSNGAL CHEN
PO'I RGYUN NI MA YIN PA'O, ,GANG

MKHAS PA DAG NI GZHAN GYIS GNOD PA BYAS KYANG MI 'GYUR TE, CI'I
PHYIR ZHE NA, 'DI LTAR STOBS LDAN NYES MED CES BYA BA NI 'DI'I SO
SOR BRTAGS PA'I STOBS ZHES BYA BA'I DON TO, ,BZOD PAR BYED PA NI
MI BZOD PA MED PA'O, ,DE LA ZHES BYA BA NI SKYON BRJOD PA DE THOS
KYANG NGO, ,'DI JI LTAR SHES PAR BYA

ZHE NA; SEMS KYANG 'KHRUGS PAR MI BYED DO, ,ZHES BYA BA SMOS TE,
SEMS RNYOG PAR MA BYAS PA YIN NO, ,RIGS PA NI DAM PA RNAMS KYI
GZHUNG LUGS KYI RJES SU 'BRANG BA STE, DAM PA RNAMS KYI GZHUNG
RJES SU BSRUNGS BAS RNYOG PA MED PA'O, ,JI SKAD DU, DAM PA RNAMS
NI 'CHING GYUR KYANG,,

SEMS NI 'KHRUGS PAR MI 'DOD DE, ,SROG GI PHYIR YANG MI 'KHRUGS
PA, ,DE BAS MKHAS PA 'DOD MI BYED, ,CES BSHAD DO, ,SEMS KYANG
'BAD PAS 'KHRUGS PAR MI BYED DO ZHES KHA CIG BRJOD DE, SKYE BO
DAM PA RNAMS NI NAM YANG 'KHRUGS PA DANG BCAS PA MI BYED DO ZHES
BYA BA NI 'DI'I

DON TO, ,DAM PA DANG DAM PA MA YIN PA'I KHYAD PAR BSTAN PA'I
PHYIR 'DI GSUNGS SO, ,GANG GI PHYIR 'DI LA YON TAN LA SMOD PAR
BYED PA NI MI 'DOD PA'I 'BRAS BU'I KHYAD PAR DU 'GYUR BA YIN NO
ZHES BSTAN PA'I PHYIR SMRAS PA, BSAM BRLAG GANG ZHIG CES BYA BA
LA SOGS PA'O, ,LHA SBYIN

GYIS BCOM LDAN 'DAS KYIS BSTAN PA'I LAM SPANGS TE, BSLAB PA'I
GZHI LNGA PO 'DI DAG NI DON DAM PA THOB PAR BYED PA YIN NO ZHES
STON TE, 'DI LTAR 'O MA BTUNG BAR MI BYA STE, GANG GI RGYUS BE'U
LA GNOD PA'I PHYIR RO, ,SHA BZA' BAR MI BYA STE, SEMS CAN LA GNOD
PA'I LAS 'BYUNG BA'I PHYIR

@167B RO; ,KHA TSAR GCAD PAR MI BYA STE, THAGS MKHAN GYI SKYES BU
BYED PA NYAMS PAR 'GYUR BA'I PHYIR RO, LAN TSVA BZA' BAR MI BYA
STE, DBANG PHYUG CHEN PO'I KHU BA LAS YANG DAG PAR 'BYUNG BA'I
PHYIR RO, ,DGON PAR GNAS PAR MI BYA STE, SBYIN PA PO RNAMS KYI
SBYIN PA'I BSOD NAMS YONGS SU SPYAD PA

MED PA'I PHYIR RO ZHES STON TE, DES NA 'DI GSUNGS SO, ,DGE SLONG
ZHIG SNGAR MU STEGS CAN ZHIG PAS BCOM LDAN 'DAS KYIS 'PHAGS PA'I
BDEN PA'I GTAM MDZAD PA NI, JI TZAM NA LAN GSUM GYI BAR DU YANG
TSIG NGAN PAS SMOD PAR BYED PA DANG, BCOM LDAN 'DAS KYIS DAM PA'I
CHOS LA SMOD PA 'DIS NI DMYAL

BAR SKYE BAR 'GYUR TE, LO BYE BA STONG PHRAG BRGYAD CUR SDUG
BSNGAL NYAMS SU MYONG BAR 'GYUR ZHING, DE NAS SHI 'PHOS NAS KYANG
'DIR SKYES TE, DE'I TSIG THAMS CAD KYIS KYANG MNYAN PAR MI 'OS
PAR 'GYUR RO ZHES GSUNGS PA'O, ,ZHES GZHAN DAG ZER RO, ,GANG ZHIG
CES BYA BA NI GANG LA LA ZHIG GO, ,

BSTAN PA NI JI LTA BA NYID BSTAN PA'O, 'PHAGS PA NI BDEN PA
MTHONG BA'O, ,DGRA BCOM PA NI KHAMS GSUM GYI NYON MONGS PA SPANGS
PA STE, NYON MONGS PA'I DGRA THAMS CAD LAS NGES PAR MI RGYAL BA
NI DGRA BCOM PAR MI 'GYUR RO, ,CHOS KYIS 'TSO BA DANG ZHES BYA BA
NI MI SLOB PA'I LAM THOB PA DES NI DOGS

PA MED PAR CHOS KYIS 'TSO BAR RTAG PA YIN TE, 'DIR RTZOD PA LA
MNGON DU PHYOGS PA'I KUN DU RGYU BA'I MDO YANG BRJOD PAR BYA'O,
,SPONG BAR BYED PA ZHES BYA BA NI SANGS RGYAS DANG DE'I NYAN THOS
RNAMS KYIS BSTAN PA LA PHYIN CI LOG TU BYED CING YONGS SU SPANGS
PA YIN NO, ,'DI LTAR NI MA YIN NO ZHES BRJOD

PA'O; ,DE GANG YIN ZHE NA, SMRAS PA, BSAM BRLAG CES BYA BA STE,
BLO NGAN ZHING BLUN PO ZHES BYA BA'I DON TO, ,CI LA BRTEN NAS DE
LTAR SPONG BAR BYED CE NA, SDIG CAN GYI LTA BA LA BRTEN NAS ZHES
BYA BA YIN TE, 'JIG TSOGS LA LTA BA NI SDIG PA CAN GYI LTA BA
NGAN PA THAMS CAD KYI RTZA BAR GYUR BA'I PHYIR RO, ,

YANG NA SDIG PA CAN GYI LTA BA NI LTA BA LOG PA STE, 'JIG TSOGS
LA LTA BA LA SOGS PA'I SDIG PA CAN TSOL BAR BYED PA NYID LA BRJOD
DE, DGE BA'I RTZA BA THAMS CAD GCOD PA'I PHYIR DANG, DAM PA'I
GZHI NYAMS PAR BYED PA'I PHYIR SDIG PA CAN GYI GDOL PA LTA BU
DANG, DRI NGA BA'I MAR LTA BU'O, ,YANG NA

@168A *, ,MU STEGS CAN GZHAN GYI LTA BA LA BRTEN PA STE DE LA
BRTEN PAS NI 'DI LTA BU SPONG BAR BYED PA 'BYUNG BA'I PHYIR RO,
,DE'I NYES DMIGS BSTAN PA, SMYIG MA 'BRU CHAGS LTA BUR NI, ,ZHES
BYA BA SMOS TE, SMYIG MA LA TSER MA DANG BCAS PA'I 'BRAS BU YOD
DE, DE NI RANG NYID GSOD

PA'I PHYIR SKYE BAR 'GYUR TE, DE SKYES NA DE SKAMS PAR 'GYUR RO,
,DPER NA GANG DE LTAR DE RANG GI 'BRAS BUS GSOD PA BZHIN DU 'DI
SPONG BAR BYED NA RANG GI GNAS 'JIG PAR BYED PA YIN TE, RNAM PAR
SMIN PA'I 'BRAS BU NGAN SONG LA SOGS PAR SMIN CING 'BRAS BU
SPANGS PA ZHES BYA BA'I DON TO, ,DAM PA'I CHOS

SPONG BAR DGAG PA'I PHYIR 'DI GSUNGS PA YIN NO, ,GANG GI PHYIR
MAN NGAG MA RUNGS PA NYID KYIS NI MI 'DOD PA'I 'BRAS BU YIN TE,
DES NA SMRAS PA, TSIG BZANG KHO NA SMRA BA YIN, ,ZHES BYA BA LA
SOGS PA'O, ,MNYAN YOD NA BUD MED GTUM MO KHA CIG BAB COL DU KHRO
BA DANG LDAN ZHING DMOD MO 'DEBS PA YOD DE,

DE DGE SBYONG DANG BRAM ZE MTHONG NA KHYAD PAR DU DMOD MO 'DEBS
PAR BYED PAS SKYE BO THAMS CAD LA MI SDUG CING YANG DANG YANG DU
NYON MONGS PAS KHRO BAR BYED DE, DE LAS BRTZAMS NAS TSIGS SU BCAD
PA GNYIS GSUNGS SO, ,TSIG BZANG KHO NA ZHES BYA BA NI KHA NA MA
THO BA MED PA STE, NGAG GI SKYON RNAM PA BZHI

DANG BRAL BA'O, ,TSIG 'BYUNG BA YIN TE, SKYABS KYIS SHES PA'I
PHYIR RO, ,DE KHO NA SMRA BAR BYA BA NI BRJOD PAR BYA BA'O, ,SDIG
PA CAN DAG SMRA MI BYA, ,ZHES BYA BA NAM YANG KHA NA MA THO BA
DANG BCAS PA BRDZUN LA SOGS PA'I NYES PA DANG BCAS PA'I TSIG NI
SMRA BAR MI BYA'O, ,DE'I PHAN YON DANG NYES DMIGS SMRA

BA; SMRA BA ZHES BYA BA NI KHA NAS BRJOD CING 'DON PA'O, ,TSIG
BZANG ZHES BYA BA NI NGAG DAM PA STE, LEGS PAR 'BYUNG BAR BYED PA
YIN NO ZHES BYA BA NI TSIG GI LHAG MA STE, PHUN SUM TSOGS PA'I
'BRAS BU ZHES BYA BA'I DON TO, ,SDIG PA CAN NI SNGAR BSHAD PA
BZHIN NO, ,GDUNG BYED CES BYA BA NI

BDAG DANG GZHAN GDUNG BAR BYED PA YIN TE ME BZHIN NO, ,BYIS PA
SDIG CAN ZHES BYA BA LA SOGS PAS NI KHYAD PAR DU BDAG NYID LA
GDUNG BAR BYED PA DANG, BDAG NYID LA GNOD PAR BYED PAR STON TE,
GAL TE GANG ZHIG SDIG PA CAN GYI TSIG SMRA BAR BYED NA DE NI NGES
PAR GZHAN SPONG BA YIN TE, 'JIG

@168B RTEN PHA ROL YONGS SU SPONG BA YIN NO, ,'DIR GZHAN ZHES BYA
BA'I SGRA NI 'JIG RTEN PHA ROL GYI RKYEN YIN PA'I PHYIR RO, ,GANG
GI PHYIR 'JIG RTEN PHA ROL MCHOG TU BYED PA NI LEGS KYANG MI 'DOD
PA'I 'BRAS BU SKYED PAR BYED PA'I SDIG PA MI BYED CING BSOD NAMS
NYE BAR SOGS PA YIN NO, ,DE LAS GZHAN

PA DAG NI THE TSOM MED PAR SDIG PA RTZOM PAR BYED DO, ,JI LTAR
SDIG PA BYED CING 'JIG RTEN PHA ROL SPONG BA YIN ZHES GZUNG BAR
BYA ZHE NA, SMRA BA'I TSE NA 'CHING 'GYUR LA, ,ZHES BYA BA SMOS
TE, GANG GI PHYIR GANG DAG SDIG PA CAN GYI TSIG DAM PA RNAMS LA
SMRA BA NA NGAN SONG GI LAS KYI ZHAGS PAS 'CHING

BAR 'GYUR TE, DE NAS DER SKYES PA NA SDUG BSNGAL KHYAD PAR CAN
DAG MYONG BA YIN NO, ,DES NA DE NYID KYI PHYIR SMRAS PA, DE DAG
'PHAGS PA MI GSUNG NGO, ,ZHES BYA BA STE, NGAG MA RUNGS PA NI DAM
PA RNAMS MI BRJOD DO, ,DE LTA NA GANG ZHIG BRJOD PA YIN ZHE NA
BYIS PA ZHES SMOS TE, DE'I NYES DMIGS

MA MTHONG BA'I PHYIR RO, ,NGAG GIS NYES PAR SPYOD PA NI SKYON MA
SHES PA RNAMS LA DE'I SKYON BSTAN PAS DE LAS BZLOG PA'I PHYIR 'DI
GSUNGS SO, ,GANG ZHIG NGAG YANG DAG PAR SDOM PAR BYED PAS CHOS
STON PA DE'I TSIG NI SHIN TU YID DU 'ONG BA YIN NO ZHES BSTAN
PA'I PHYIR SMRAS PA, DGE SLONG NGAG NI

BSDAMS PA DANG, ,ZHES BYA BA LA SOGS PA'O, ,BTZUN PA DGE SLONG
RNAMS JI TZAM GYIS NA SNYAN PAR SMRA BA ZHES BRJOD PA LAGS ZHES
ZHUS PA DANG, JI TZAM NA 'DI GSUNGS SO, ,GZHAN DAG NI RGYAL PO
GSAL RGYAL GYIS BCOM LDAN 'DAS NYAN THOS KYI DGE SLONG GI DGE
'DUN DANG BCAS PA SPYAN

DRANGS TE, ZHAL ZAS BTUNG BA GYA NOM PA DAG GIS TSIM PAR BYAS SO,
,TSE DANG LDAN PA LAN TSVA BZANG PO 'DI SNYAM DU SEMS TE, RGYAL
POS NI BDAG CAG LA NYIN PAR NI ZANG ZING GIS TSIM PAR BYAS SO,
,MTSAN MO NI BDAG GIS KYANG CHOS KYIS TSIM PAR BYA'O ZHES BYA BAS
DES JI LTAR RNAM PA SNA

TSOGS PA'I KHYAD PAR THOB PA DE LTAR SNYAN PA'I CHOS BSTAN TE,
DE'I DBANG DU MDZAD NAS 'DI GSUNGS PA YIN NO ZHES ZER RO, ,NGAG
BSDAMS PA ZHES BYA BA NI KHA YANG DAG PAR SDOM PA ZHES BYA BA'I
DON TE, NGAG GIS NYES PAR SPYOD PA THAMS CAD SPANGS PA'I PHYIR
RO, ,DGE SLONG ZHES BYA BA NI LUNG

@169A *, ,SLOB CING SLONG BA STE, BCOM LDAN 'DAS KYIS KYANG NYAN
THOS ZHES BYA BA'I DON TO, ,GANG GI PHYIR DE NI NGAG KYAL PA
SPANGS PA YANG DAG PAR BSDAMS PA'I TSIG YIN TE, GZHAN MU STEGS
CAN GYI TSIG DAG NI 'BREL BA MED PA'I TSIG TU GYUR PA'I PHYIR RO,
,DAL BUS

SMRA ZHING ZHES BYA BA NI NYUNG DU SMRA BA YIN TE, DON DANG LDAN
ZHING DGOS PA'I TSIG TZAM BRJOD PA'I PHYIR DAL BUS SMRA BA'O, ,DE
LTA BU GANG YIN ZHE NA, SMRAS PA, RLOM PA MED CES BYA BA STE NYE
BAR ZHI ZHING MI BRTAN PA SPANGS PA'I PHYIR RO, ,GANG ZHIG CHOS
LDAN DON STON PA, ,ZHES BYA BA NI GANG SNGAR

BSTAN PA'I YON TAN DANG LDAN PA STE, DUS DANG MTSAMS DAG TU CHOS
KYI DON GYI TSIG TSUL BZHIN DU STON PA KHA TON LA SOGS PA'I DUS
SU YANG DON DANG LDAN PA'I CHOS PHYIN CI LOG PAR STON PA YIN NO,
,YANG NA DO NI THAR PA DON THAMS CAD KYI MCHOG TU GYUR PA'I PHYIR
RO, ,CHOS NI DE

THOB PA'I LAM LA SOGS PA'O, ,DE NI SNYAN PAR SMRA BA YIN, ,ZHES
BYA BA NI DE NYID BDAG NYID CHEN POS BSHAD PA'I TSIG YIN TE, YID
DU 'ONG BA DANG SKYON MED PAS SBRANG RTZI BZHIN DU CHAGS PAR BYED
PA YIN TE, SNYAN CING RNA BA'I DBANG PO TSIM PAR BYED PA ZHES BYA
BA'I DON TO, ,DE BAS NA LEGS PAR

GSUNGS PA NI RAB TU BSNGAGS PA YIN PAS LEGS PAR SMRA BA MCHOG CES
BYA BA LA SOGS PA SMOS SO, ,TSIG RKANG BZHI PA'I CHOS KYI RNAM
GRANGS KHYED LA BSHAD PAR BYA BAS, ,DE NYON CIG CES PA NAS JI
SRID DU 'DI GSUNGS SO, ,THA DAD PA RNAMS MTSAMS SBYAR NAS SMRAS
PA NI LEGS PAR SMRAS

PA'AM LEGS PAR GSUNGS PA STE, GANG GIS THA DAD PA SBYAR BAR BYAS
PA'O ZHES BYA BA NI KHO NA NYID DE LEGS PAR SMRAS PA DE NYID
MTSAMS SBYAR BA DE BZHIN DU'O, ,MCHOG GAM GTZO BO NI THA DAD PA
MED PAR BYED PA'I TSIG STE, MTSAMS BYED PAR GYUR PA MED PA'I
PHYIR RO, ,'PHAGS PAS GSUNGS

PA NI STON PA'O, ,'PHAGS PA NI SANGS RGYAS DANG SANGS RGYAS KYI
NYAN THOS TE, 'DI NI CHOS KYI TSIG DANG PO'O, ,SNYAN SMRA MI
SNYAN MA YIN DE GNYIS PA, ,ZHES BYA BA NI 'JAM PAR SMRA ZHING
DGA' BA BSKYED PA STE, MI RTZUB PA 'DI NI CHOS KYI TSIG GNYIS PA
YIN NO, ,BDEN SMRA BRDZUN PA MA YIN DE GSUM

@169B PA; ,ZHES BYA BA NI PHYIN CI MA LOG PAR SMRA ZHING NAM YANG
BRDZUN GYI TSIG MI SMRA BA 'DI NI GSUM PA'O, ,CHOS SMRA PHAL BA
MA YIN BZHI PA'O, ,ZHES BYA BA NI 'DIR RIGS PA'I DON BZHIN DU
SMRA BA'O, ,PHAL PA STE MA 'BREL BA'I TSIG MA YIN PA ZHES BYA
BA'I DON TO, ,YANG NA LEGS PAR SMRA BA NI BSNGAGS

PA'I TSIG LEGS PAR GSUNGS PA LA BRJOD DO, ,DE YANG TSUL GSUM STE,
YID DU 'ONG BA DANG PHYIN CI MA LOG PA DANG, PHAN 'DOGS PA'O, ,DE
GO RIMS BZHIN DU SNYAN SMRA MI SNYAN MA YIN ZHES BYA BA LA SOGS
PAS BSTAN TO, ,SNYAN PAR SMRA BAS NI MCHOG TU DGA' BAR BYED DO,
,BDEN PAR SMRA BAS NI

TSUL KHRIMS RDZOGS PAR BYED DO, ,CI KHYOD NI TSUL KHRIMS NYAMS
SAM MA NYAMS ZHES DRIS PA NA BDAG GIS JI LTA BA BZHIN DU RJOD PAR
BYED CING NGO TSA BAS TSUL KHRIMS SAM 'CHAL BAR MI BYED DO,
,'CHAL PAR GYUR KYANG JI LTA BA BZHIN DU SBYANGS PAS YANG YONGS
SU DAG PAR 'GYUR RO, ,CHOS

SMRAS PAS NI GZHAN MI DGE BA LAS BZLOG CING DGE BA LA 'JOG PAR
BYED PA YIN TE, DE'I PHYIR SNYAN PAR SMRA BA LA NI BRDZUN PA DANG
CHOS MA YIN PA MED DO, ,PHAL PA DAG LA NI MI BDEN PAR SMRA BA LA
SOGS PA YOD DO ZHES RJOD PAR BYED DO, ,'BREL BA MED PA'I NGAG
KYAL BA LA CHAGS PA RNAMS LEGS

PAR BSHAD PA RNAMS NYAN PA LA GZUD PA'I PHYIR 'DI GSUNGS SO,
,TSIGS SU BCAD PA DE NYID RNAM PAR DBYE BA'I PHYIR SMRAS PA,
,TSIG DE RNAMS NI SMRA BYA ZHING, ,ZHES BYA BA LA SOGS PA'O,
,GANG GI TSE BCOM LDAN 'DAS TSIG RKANG BZHI PA'I CHOS KYI RNAM
GRANGS STON PA DE'I TSE TSE DANG LDAN PA NGAG

DBANG 'DI SNYAM DU SEMS TE, GANG BDAG GIS TSIG RKANG BZHI PA'I
CHOS KYI RNAM GRANGS 'DI LA MNGON PAR BSTOD PAR BGYI'O ZHES RGYA
CHER ZHUS PA DANG, GNANG BA THOB PA STE DES 'DI DAG SMRAS SO,
,TSIG DE RNAMS NI SMRA BYA ZHING, ,ZHES BYA BA NI TSIG DE NYID
BRJOD PAR BYA'O, ,GANG GIS BDAG KYANG MI

GDUNG LA, ,ZHES BYA BA NI TSIG GIS BDAG NYID LA TSE 'DIR GRAGS PA
MA YIN PA DANG, ,PHA ROL DU SDUG BSNGAL BAS GDUNG BAR MI BYED
CING MI SREG PA'O, ,PHA ROL LA YANG GNOD MED PA'I, ,ZHES BYA BA
LA, GNOD PA NI LUS DANG NGAG GIS GZHAN LA GNOD PA MI BYA BA STE,
THA DAD PAR MI BYA ZHING MI

@170A *, ,DBYE BAR BYA'O, ,TSIG DE LEGS PAR SMRA BAR BYA, ,ZHES
BYA BA NI, TSE DE NYID LA LEGS PAR SMRA BA YIN NO, ,TSIG RKANG
DANG PO'I BSTOD PA BYAS NAS, GNYIS PA BSTOD PA'I PHYIR, GANG GIS
MNGON PAR ZHES BYA BA LA SOGS PA SMOS SO, ,GANG GIS SNYAN PAR
SMRA BAS

DGA' BAR 'GYUR BA DE NI MNGON PAR DGA' BAR 'GYUR BA STE, SNYAN
PAR SMRA BA ZHES BYA'O, ,DES NA DE NYID SMRAS PA, GANG ZHIG TSIG
'DIS DGA' 'GYUR ZHES PA STE, GANG GIS THOS PAS KYANG MNGON PAR
DGA' ZHING RANGS PA STE, 'DI MNYAN PAS DGA' ZHING RANGS PA SKYE
BAR 'GYUR PA'O, ,YANG NA

TSIG RKANG SNGA MAS NI DON SNYAN PAR BSTAN TO, ,'DIS NI TSIG 'BRU
SNYAN PAR BSTAN TO, ,MNGON PAR DGA' 'GYUR NA ZHES BYA BA DE NYID
DBYE BA'I PHYIR GANG ZHIG MKHAS PA CHAGS PAR BYED PA YOD CES BYA
BA SMOS TE, TSIG GANG GIS CHAGS PA MED PA'I SBYOR BA STE, RTOGS
PA DAG NI CUNG ZAD KYANG MI

'KHRUGS PA YIN TE, 'ON KYANG DGA' BAR NI BYED DO, ,YANG NA PHRA
RGYAS THAMS CAD SIL BA YIN NO, ,DE NI SNYAN TSIG DAM PA YIN,
,ZHES BYA BA NI DE'I TSIG DE NI 'PHAGS PA RNAMS BZHED CING SPYOD
PA YIN TE, JI SKAD DU 'JAM ZHING 'JAM PA'I TSIG GI NGAG YANG DAG
PAR 'BYUNG BA NI BDAG LA RAG LAS

PA YIN PA'I PHYIR SNYING STOBS DANG LDAN PA'I SKYES BU SU ZHIG
TSIG RTZUB PO SMRA BAR 'GYUR, GSUM PA BSTOD PA NI, BDEN PA'I TSIG
NI BDUD RTZI STE, ,ZHES BYA BA SMOS TE, PHYIN CI MA LOG PA SMRA
BA NI BDUD RTZI'I TSIG TU BSHAD DE, DE LA GNAS PAS NA MYA NGAN
LAS 'DAS PA 'THOB PA'O, ,YANG NA

BDUD RTZI NI LHA RNAMS KYIS LONGS SPYOD PA YIN TE, GANG GI PHYIR
BDEN PA NYID NI RO SHIN TU BSOD PA YIN NO ZHES LUNG LAS 'BYUNG
STE, DES MKHAS PA RNAMS TSIM PA'I KHYAD PAR DANG NYAMS BRTAS PAR
'GYUR BA'I PHYIR LHA RNAMS KYI BDUD RTZI BZHIN NO, ,BDEN PA'I
TSIG NI BLA MED YIN, ,ZHES BYA

BA NI THAMS CAD LAS KHYAD PAR DU GYUR PA YIN TE, DON THAMS CAD
LAS KHYAD PAR DU GYUR PA'I PHYIR RO, ,YANG NA TSIG NI GTZUG GI
NOR BUR GYUR PA'I PHYIR ME TOG GI PHRENG BA SHIN TU YID DU 'ONG
BA RAB TU GNAS PA YIN NO ZHES BYA BA'I TSIG GIS TE, LEGS PAR PHA
ROL TU PHYIN PA'I SKYES PA'I RABS

@170B LA SOGS PA BRJOD PAR BYA'O, ,CI'I PHYIR BLA NA MED PA YIN
ZHE NA, 'DIR RGYU SMRAS PA, BDEN PA ZHES BYA BA SMOS TE, GANG GI
PHYIR BDEN PA'I TSIG NI DON LA RAB TU GNAS PA YIN TE, DE LAS
'BYUNG BA'I PHYIR RO ZHES DAM PA RNAMS BRJOD DE, 'JIG RTEN 'DI'I
DGOS PA BYED PA'I PHYIR RO, ,CHOS LA

YANG RAB TU GNAS PA YIN TE, 'JIG RTEN PHA ROL GYI DGOS PA BYED
PA'I PHYIR RO, ,YANG NA DON LA GNAS PA NI 'JIG RTEN PA'I PHAN YON
NO, ,CHOS LA GNAS PA NI 'JIG RTEN LAS 'DAS PA'I PHAN YON NO ZHES
BYA BA LA SOGS PA'O, ,DAM PA'I DNGOS PO'I DE KHO NA NYID REG PA
STE, THAMS CAD MKHYEN PA

DANG; DE'I GZHUNG LA SPYOD PA'I NYAN THOS DAG GO, ,GSUNGS PA NI
'CHAD PA'O, ,TSIG RKANG BZHI PA LAS BRTZAMS TE, SANGS RGYAS KYIS
NI GSUNGS TSIG GANG, ,ZHES BYA BA LA SOGS PA SMOS TE, THAMS CAD
MKHYEN PA NYID DU THUGS RJE CHEN POS GZHAN GYI DON LA BRTZON PA
STE, TSUL KHRIMS

KYIS MTSON PA SEMS PA KHYAD PAR CAN SANGS RGYAS SO, ,GANG CUNG
ZAD SANGS RGYAS BCOM LDAN 'DAS KYIS BSHAD PA NI GSUNG RAB YAN LAG
BCU GNYIS SO, ,SANGS RGYAS BCOM LDAN 'DAS KYIS JI LTA BUS GSUNGS
SHE NA, SMRAS PA, BDEN PA STE 'JIGS PA MED PA MNGON PAR MTHO BA'I
RGYUR

GYUR PA'I PHYIR RO, ,MYA NGAN LAS 'DAS PAR 'GRO BA NI THAR PA
THOB PAR BYED PA STE, NGES PAR LEGS PA SGRUB PA'I PHYIR RO, DNGOS
PO'I SKYON MED PAS 'DIR BSAM PA'I SKYON YANG NAM YANG MED DO,
,BSAM PA'I SKYON MED PA'I PHYIR GZHAN GYI DON DU GANG BCOM LDAN
'DAS KYIS GSUNGS PA'I TSIG DE'I

DON NYID SDUG BSNGAL THAMS CAD SPANGS PA'I PHYIR ZHES BYA BA SMOS
TE, SEMS CAN THAMS CAD KYI SDUG BSNGAL THAMS CAD NYE BAR ZHI BA'I
PHYIR RO, ,TSIG DE BLA NA MED PA YIN, ,ZHES BYA BA NI TSIG DE
NYID ZLA MED PA'O, ,TSIG GI TSOMS TE BRGYAD PA'I RNAM PAR 'GREL
PA RDZOGS SO,, ,,TSUL

KHRIMS LA SOGS PA'I TSOMS GSUM BSTAN PA LAS PHAL CHER LAS KYI
TSUL GSAL BAR BSTAN PA'I PHYIR, DE'I 'OG TU LAS KYI TSOMS BSTAN
TO, ,YANG NA BSTAN MA THAG PA'I TSOMS DES NI BDEN PA LA SOGS PA'I
TSIG BSTAN PA YIN LA 'DIS NI, BRDZUN DU SMRA BA LA SOGS PA'I TSIG
BRJOD

@171A *, ,PA YIN NO, ,YANG NA TSIG LAS CHES KHYAD PAR DU GYUR
PA'I LAS NYID BSTAN PA'I PHYIR TE GANG GI PHYIR SANGS RGYAS KYI
BSTAN PA'I STOBS KYIS SEMS CAN RNAMS 'KHOR BA LAS 'DON PA YIN LA,
DE'I PHYIR 'DI NI LAS CHES KHYAD PAR DU GYUR PA YIN PAS DE'I

RNAM PAR 'GREL BA BRTZAM PAR 'DOD NAS SMRAS PA, CHOS GCIG CES BYA
BA LA SOGS PA'O, ,RGYAL PO'I KHAB KYI DKA' THUB 'BYIN PA'I KUN
DGA' RA BA NA TSE DANG LDAN PA SGRA GCAN 'DZIN GNAS TE, DE GDUL
PA'I DON DU BCOM LDAN 'DAS DER GSHEGS SO, ,DES KYANG THAG RING

PO NAS BCOM LDAN 'DAS DER GSHEGS PA MTHONG STE, GDAN BSHAMS SHING
ZHABS BKRU BA DANG ZHABS RTEN YANG PHYOGS GCIG TU GZHAG STE, MDUN
BSU NAS CHOS GOS DANG LHUNG BZED KHYER RO, ,JI TZAM NA BCOM LDAN
'DAS NYID KYIS ZHABS BSIL TE CHU SNOD KYI NANG DU CHU CUNG ZAD

LHAG PA GZHAG NAS, TSE DANG LDAN PA SGRA GCAN 'DZIN LA CHU CUNG
ZAD TZAM 'DI MA THONG NGAM ZHES BKA' STZAL TO, ,BCUN PA DE BZHIN
NO ZHES GSOL TO, ,DE LTAR CUNG ZAD TZAM DE BZHIN DU NGAS SGRA
GCAN 'DZIN KHYOD LA SKYES BU GTI MUG CAN GYI DGE SBYONG GI CHOS
SMRA BAR BYA'O, ,GANG LA LA ZHIG

SHES BZHIN DU BRDZUN DU SMRA BA DANG, NGO TSA MED PA DANG, 'DZEM
PA MED PA DANG, 'GYOD PA MED PA DE YANG BOR BA NAS DE BZHIN DU
'DI LA G-YON CAN DGE SBYONG GI CHOS SO ZHES NGA SMRA'O ZHES BYA
BA DANG, HA STI SHU nA dA TYA GA'I DPER BRJOD PAS TSIGS SU BCAD
PA GNYIS GSUNGS SO, ,CHOS

GCIG NI GTZO BOR GYUR PA'I DON TE, GCIG GI SGRA NI MCHOG GI TSEG
YIN PA'I PHYIR RO, ,CHOS KYI SGRA NI YANG DON GYI RNAM GRANGS YIN
PA'I PHYIR TE, GRONG 'DI NA NI RGYAL GYI GROGS PO GNAS SO ZHES
GTZO BOR SHES PA BZHIN TE, DES NA BDEN PA'I TSIG NI 'DIR CHOS SO,
,'DZIN PAR BYED

PA YIN PAS CHEN PO'O, ,GCIG KYANG YIN LA CHOS KYANG YIN PAS CHOS
GCIG CES BSDU BA BYAS SO, ,DE LAS 'DAS PA NI THAL BA STE, BDEN PA
ZHES BYA BA BOR BA DANG LDAN PA'I SKYES BU'O, ,'DI JI LTA BU YIN
ZHE NA SMRAS PA, BRDZUN DU SMRA BA'I ZHES BYA BA STE, BRDZUN PA
NI PHYIN CI LOG STE,

@171B SMRA BA NI TSIG GO, ,GANG ZHIG RTAG TU BRDZUN SMRA BA DE
NYID NI SKYE BO DAM PAS MA BSNGAGS PA BDEN PA'I CHOS LAS 'DAS PA
STE, DPER NA DUG HA LA HA LA NYE BAR LONGS SPYOD PA DES SROG
'PHROG PAR BYED PA DE BZHIN DU'O, ,LUS CAN NI SEMS CAN NO, ,'JIG
RTEN PHA ROL BCOM BA ZHES PA NI BDE 'GRO

YONGS SU SPANGS PA STE, 'DIR PHA ROL GYI SGRA NI BSNGAGS PAR BYAS
PA'I PHYIR TE, SONG NAS BDE BA SBYIN PA NI CHOS SO ZHES PA'I TSIG
GIS SO, ,DE SPANGS PAS NI DE'I 'BRAS BU SPONG BA'O, ,SDIG PA MI
BYA CI YANG MED, ,CES BYA BA NI DES BDEN PA SPANGS SHING BRDZUN
DU SMRA BA YONGS SU GZUNG

BAS SDIG PA BSAGS TE, RIM GYIS DGE BA'I RTZA BA RNAMS RGYUN GCOD
PAR BYED PA DE NI SNGAR BSHAD PA'I SEMS CAN GYIS NI MI BYA BA
DANG, NGAN PAR SPYOD PA MI BYED PA CI YANG MED PA'O, ,DES NA YANG
DE NYID KYI PHYIR, LCAGS GONG ZOS PA CHES BLA YI, ,ZHES BYA BA
SMOS TE, LCAGS KYI GANG

BU'AM LCAGS KYI GONG PO MID PA NI RUNG NGO ZHES BA'O, ,JI LTA BU
ZHE NA, BSREG PA STE MES BSREGS PA'O, ,ME LCE 'BAR 'DRA BA ZHES
BYA BA NI ME 'BAR BA DANG 'DRA ZHING MTSUNGS PA GANG YIN PA STE,
MES SREG CING 'BAR BA DANG MNYAM PA'O, ,BZAR MI RUNG ZHES BYA BA
NI GANG ZHIG ZOS SHING

MID PA'O, ,'DI SKAD STON PA YIN TE, GANG YANG LCAGS KYI THU LUM
BSREGS SHING ME LCE 'BAR BA LTA BU ZA BA DANG, GANG YANG TSUL
KHRIMS 'CHAL PA YUL 'KHOR GYI BSOD SNYOMS ZA BAR BYED PA 'DI
GNYIS LAS NI LCAGS KYI THU LUM ZA BA DE NI BLA'I, CIG SHOS NI MA
YIN NO, ,JI SKAD DU RNAM

PAR SMRA BAR BYED PA LAS DMIGS PA NI CHOS MCHOG YIN GYI, GANG
YANG MI DMIGS PA NI MA YIN TE, CHOS THAMS CAD LA BDAG MED PA'I
RNAM PA LA GANG DMIGS PA DANG, GANG YANG MI DMIGS PA DE GNYIS LAS
DMIGS PA NYID CHES MCHOG YIN NO ZHES PA'I DON TE, DE BZHIN DU
BSTAN

PA 'DI YANG SHES PAR BYA'O, ,TSUL KHRIMS 'CHAL BA ZHES BYA BA NI
TSUL KHRIMS NYAMS PA STE, BRDZUN SMRA BA LA SOGS PA ZHES BYA BA'I
DON TO, ,YUL 'KHOR BSOD SNYOMS ZHES BYA BA NI GRONG LA SOGS PA
LAS RNYED PA'I BSOD SNYOMS TE, GUS PA SNGON DU BTANG BAS DGE
SLONG LA BYIN PA'I

@172A *, ,ZAS ZHES BYA BA'I DON TO, ,MI SDOM PAS ZHES BYA BA NI
DBANG PO SDOM PA DANG MI LDAN PA'I PHYIR TE, GANG TSUL KHRIMS
DANG LDAN YANG DBANG PO MA DUL BA DES BSOD SNYOMS NYE BAR LONGS
SPYOD PA MI RIGS SO, ,YANG NA DGE BA'I PHYOGS LA MNGON PAR MI
BRTZON PA STE, LE

LO CAN GYIS NYE BAR BLANGS PA'I 'TSO BA NI BU LON DU SPYOD PA YIN
NO ZHES LUNG LAS 'BYUNG BA'I PHYIR RO, ,'DI NI SHIN TU BSDAMS PA
YIN NO ZHES DE LA DAD PAS BSOD SNYOMS LA SOGS PA 'BUL BAR 'GYUR
TE, DE NI NANG NA SHIN TU MA RUNGS PA YIN NA DE THAMS CAD NI BU
LON DU 'GYUR RO, ,BRDZUN DU SMRA

BA'I NYES DMIGS BSTOD PAS DE LAS BZLOG PA'I PHYIR GSUNGS SO,
,SDIG PAS 'JIGS PA RNAMS LA 'DI LTA BU'I SDIG PA MI BYA'O ZHES
'DIR BSTAN PA'I PHYIR KHYOD NI SDUG BSNGAL GYIS 'JIGS SHING ZHES
BYA BA LA SOGS PA SMOS SO, ,BCOM LDAN 'DAS CI RA BA TYA ZHES BYA
BA'I CHU KLUNG RGYU ZHING GSHEGS PA

LAS NYE BA RGAN PO ZHIG GIS NYA RGYAS NYA MANG PO BZUNG ZHING
PHYUNG BA GZIGS TE, CI RIGS KYI BU KHYOD GANG LA LAS 'JIGS PA YOD
CES BKA' STZAL PA DANG, KYE GOO TA MA SDUG BSNGAL LAS 'JIGS PA
MCHIS SO ZHES GSOL TO, ,DE LTA NA GZHAN DAG LA SDUG BSNGAL MA
BSKYED CIG ,DE CI'I

PHYIR ZHE NA, GANG GIS SDUG BSNGAL BYAS NA BDE BAR 'GYUR BA NI
MED DO ZHES PA NAS JI SRID DU TSIGS SU BCAD PA GNYIS GSUNGS SO,
,GZHAN DAG NI SDUG BSNGAL GYI 'JIGS PA KUN DU RGYU ZHIG GIS 'DI
SKAD CES, KYE GOO TA MA BDAG 'DIR SDUG BSNGAL GYIS 'JIGS PAR GYUR
NA, DE THABS GANG GIS

BDAG GI SDUG BSNGAL MED PAR 'GYUR ZHES GSOL PA DANG, ,DE NYID KYI
PHYIR 'DI GSUNGS PA YIN NO ZHES ZER RO, ,KHYOD NI ZHES BYA BA NI
GAL TE'O, ,'JIGS PA NI SKRAG PA'O, ,SDUG BSNGAL GYIS ZHES BYA BA
NI NGAN SONG GI SDUG BSNGAL LAS ZHES BYA BA'I TSIG GI LHAG MA
STE, GSUM PA'I

GNAS SU LNGA PA GZHAG PAS NA SDUG BSNGAL LAS ZHES BYA BA'I DON
TO, ,KHYOD LA ZHES BYA BA NI GAL TE KHYOD LA SDUG BSNGAL MI SDUG
PA STE, BDE 'GRO'I SDUG BSNGAL LAM 'DU BYED KYI SDUG BSNGAL MI
'DOD PA YIN NA STE, NGAN SONG GI SDUG BSNGAL NI SNGAR BSHAD PA'I
PHYIR RO, ,GANG GI PHYIR YANG

@172B DES NYE BAR GDUNG BA YIN PA'I PHYIR MNGON PAR MI 'DOD PA
STE, DE BAS NA DE'I 'OG TU SKYE BA LA MNGON DU PHYOGS PA'I PHYIR
SDUG BSNGAL LAS 'JIGS PA YIN TE, BDAG SDUG BSNGAL BAR NAM YANG MA
GYUR CIG PA'O, ,DER LTUNG BA YONGS SU SPANG BA'I SMAN BSTEN PA'I
THABS BSTAN PA'I PHYIR

SMRAS PA, ME BYA ZHES PA STE NAM YANG MA BYED CIG PA'O, ,SDIG PA
CAN GYI LAS ZHES BYA BA NI NGAN PAR SPYOD PA'O, ,MNGON SUM NI
SKYE BO THAMS CAD KYIS MNGON SUM DU GSAL BAR RO, ,LKOG TU'ANG
RUNG ZHES BYA BA NI YANG NA SKYE BOS DBEN PA'I PHYOGS TE, PHAG TU
ZHES BYA BA'I DON TO, ,JI SKAD DU, MA

MTHONG LKOG TU'ANG MI BYA STE, ,LAS DE 'PHAGS PAS MI BYA'O, ,ZHES
GSUNGS PA'O, ,GAL TE SDIG PA'I LAS BYAS SAM, ,BYED KYANG RUNG STE
ZHES BYA BA NI GAL TE YANG KHYOD MI SHES PAS, NGA YONGS SU MYA
NGAN LAS 'DAS PA'I 'OG TU SROG GCOD PA LA SOGS PA'I NYES DMIGS
NYES PAR SPYOD DAM

NGA NYID DA LTAR 'DUG BZHIN DU MDUN DU KHYOD KYIS BYAS NA DES NA
KHYOD NI, SDUG BSNGAL LAS ZHES BYA BA SMOS TE, LUS DANG SEMS
GDUNG PA LAS SO, ,THAR MI 'GYUR ZHES BYA BA NI NGES PAR 'BYUNG
BA'O, ,CI ZHIG BYAS NA THAR PAR MI 'GYUR ZHE NA, SMRAS PA, KOG
CES LANGS TE BROS BYAS KYANG, ,ZHES

BYA BA STE, RANG GI YUL LAM RGYA MTSO LA SOGS PA LAS RGAL ZHING
'DAS PAR BYAS PA'AM, YUL THAG SHIN TU RING BOR SONG BAR GYUR
KYANG STE JI SKAD DU, SDIG CAN BDAG NYID GAR 'GRO BA, ,SDUG
BSNGAL NYID NI DER 'GRO STE, ,GANG DANG GANG DU ME GNAS PA, ,DE
NYID NA NI BSREG PAR 'GYUR, ,ZHES

GSUNGS PA'I PHYIR RO, ,BAR SNANG LA SOGS PAR BROS NA DE LAS THAR
PAR 'GYUR RO ZHES BDEN PAR SMRA BA GCAD PA'I PHYIR SMRAS PA, GANG
DU GNAS NA 'CHI BAS MI TSUGS PA, ,ZHES BYA BA LA SOGS PA STE,
'DIR GLENG GZHI DANG 'BREL PA NI MI RTAG PA'I TSOMS SU BSHAD DE,
'CHI BA'I GNAS

SU LAS NYI TSE BRJOD PA YIN NO, ,LAS KYIS ZIL GYIS NON PAR BYED
PAS DE BYA BAR MI RUNG BA'I PHYIR SMRAS PA, PHA ROL PO LA BRTAGS
NAS GANG, ,ZHES BYA BA LA SOGS PA'O, ,RGYAL PO MA SKYES DGRAS
K'ARA SH'A PA nA'I BZHI CHA BRKUS PA TZAM DANG, GZHAN GYIS BSGYUR
BA TZAM GYIS KYANG GSOD BAR

@173A *, ,BYED DO, ,DE RE ZHIG CIG NA RKUN MA DANG BYI BO BYED PA
DANG, ZHAL CHE LA G-YO BYED PA MANG PO DAG GSAD PA'I PHYIR GSHED
MA PA'I LAG TU GTAD DE, DE'I DBANG DU MDZAD NAS 'DI GSUNGS SO,
,GANG ZHES BYA BA DANG, SDIG PA CAN GYI LAS ZHES BYA BA 'DIR
SBYAR BAR BYA'O, ,

PHA ROL PO LA ZHES BYA BA NI RKUN PO DANG BYI PO BYED PA LA SOGS
PA DAG LA'O, ,BRTAGS NAS ZHES BYA BA NI NYE BAR BRTAGS PA DANG,
YONGS SU BTZAL BA STE, SKYES BU GANG GIS SDIG PA BYAS, ,ZHES SO,
,SDIG PA CAN ZHES BYA BA NI 'OG NAS BSHAD DO, ,MTHONG BA NI 'JIG
RTEN NGES PAR BYAS

PA'O; ,SDIG PA CAN ZHES BYA BA NI SKYES BU DAM PA RNAMS KYIS SMAD
PA DANG MI 'DOD PA'I 'BRAS BU'O, ,BDAG GIS ZHES BYA BA NI RANG
NYID KYIS SO, ,DE DAG MI BYA ZHES BYA BA NI SDIG PA CAN GYI LAS
MI BYA BA'O, ,CI'I PHYIR ZHE NA, 'DI LTAR, SDIG BYAS LAS NI RJES
SU 'BRANG, ,ZHES BYA BA YIN TE, SDIG

PA BYED PA YIN NO ZHES SKYE BO RNAMS SMOD CING SDIG PA CAN GYI
SKYE BO NI THA MA YIN NO ZHES BYA BA'I PHYIR, RANG GIS BYAS PA'I
SDIG PA'I LAS DE NI 'DI DANG PHA ROL TU RJES SU 'BRANG BA YIN TE,
JI LTAR BDAG GIS MIG GIS THAMS CAD MTHONG BA BZHIN NO, ,SDIG PA'I
LAS KYI SKYON BSTAN PAS DE

'GAG PA'I PHYIR 'DI GSUNGS SO, ,GANG YANG LAS KYI ZHAGS PAS
BCINGS PAR GYUR NA NI G-YANG SAR LTUNG BAR 'GYUR RO ZHES BSTAN
PA'I PHYIR SMRAS PA, LAS GANG SHIN TU MI BZAD DANG, ,ZHES BYA BA
LA SOGS PA'O, ,DE NAS SRANG LA G-YO BYED PA'I TSONG DPON ZHIG
DANG, 'THAB MOS 'TSO

BA'I GRONG DPON ZHIG LA BCOM LDAN 'DAS KYIS 'DI SKAD CES BKA'
STZAL TO, ,'DI LA ZOL BYED PAS GZHAL BLUGS GCIG TU 'TSOS PA DANG,
LOG PA'I 'TSO BAS 'TSO BAR BYED PA STE, 'DI LTA STE KHAR BA'I
SRANG LA ZOL BYED PA DANG, GZHAL BLUGS LAG CIG TU ZOL BYED PA
DANG MCHOG TU

GTUM ZHING MI BZAD PA LAG PA KHRAG GIS SPAGS PA NI JI SRID DU
DMYAL BA RNAMS SU SKYE BAR 'GYUR RO ZHES BYA BA NAS TSIGS SU BCAD
PA GNYIS GSUNGS SO, ,GANG ZHES BYA BA DANG, MI'I ZHES BYA BAR
SBYAR TE SEMS CAN NO, ,ZOL BYED GZHAL BLUGS 'CHOS PA DANG, ,ZHES
BYA BA NI SNGA NA MED PA'I

@173B BRE LA SOGS PA 'CHOS PA'O, ,'DIS 'JAL BA YIN PAS GZHAL
BLUGS TE, DE YANG BCOS MA DE'I SBYOR BA BYAS PA'O, ,DE LAS GAB BA
LAS GZHAN LA 'TSE BA'I THABS BSTAN NAS BSAL BAR SMRAS PA, LAS
GANG SHIN TU MI BZAD PA, ,ZHES BYA BA SMOS TE, SROG GCOD PA LA
SOGS

PA RNAM PAR SMAD PA'I SPYOD PA DE'O, ,MI LA 'TSE BAR BYED PA
DANG, ,ZHES BYA BA NI SEMS CAN GZHAN LA NYE BAR GDUNG BAR BYED PA
YIN NO, ,GZHAN LA BYED DU 'JUG PA ZHES BYA BA NI GZHAN BYED PAR
'JUD PA'AM, GZHAN GYI LAG GIS ZHES BYA BA'I DON TO, ,DE YIS
G-YANG SAR LTUNG BAR BYED, ,CES

BYA BA NI RAB TU 'GRO BA DANG 'JUG PA ZHES BYA BA'I DON TO,
,G-YANG SA NI NGAN SONG NGO, ,DE YIS ZHES BYA BA NI 'TSE BA BYED
PA LA SOGS PAS SO, ,CI'I PHYIR ZHE NA, SMRAS PA, LAS DE MI YI
RJES 'BRANG BAS, ,ZHES BYA BA YIN TE, GANG GI PHYIR SEMS CAN DE
SDIG PA NGAN SONG GI 'BRAS BU'I LAS NAG PO'I

ZHAGS PA NYID KYIS BCINGS PA STE, GZHAN GYIS DBANG DU BYAS PA YIN
PAS DE BAS NA MI 'DOD KYANG NGAN SONG DU 'GRO BA NYID DO, ,'O NA
LUS KYIS LAS BYAS PA NI LUS NYAMS PAS 'JIGS PAR 'GYUR TE, GANG GI
PHYIR GNAS NYAMS NA GNAS PA NYAMS PAR SNANG NGO ZHE NA, SMRAS PA,
MI YIS

GANG DANG GANG BYAS PA'I, ,ZHES BYA BA STE, GANG CUNG ZAD KUN NAS
NYON MONGS PA SEMS CAN 'DI SPYOD PA'O, ,DE GANG YIN ZHE NA, SMRAS
PA, DGE BA 'AM NI SDIG PA YI, ,ZHES BYA BA SMOS TE, MI DGE BA'I
LAS SAM DGE BA'I LAS SO, ,DE LTA DE LTAR ZHES BYA BA NI DGE BA
DANG MI DGE BA RANG GIS

BYAS PA LAS SO, ,'BRAS BUR 'GYUR ZHES BYA BA NI BGO SKAL LA SPYOD
PA'O, ,CI'I PHYIR DE LTAR 'GYUR ZHE NA, LAS RNAMS CHUD ZAR MI
'GYUR TE, ,ZHES BYA BA STE GANG GI PHYIR LAS BYAS SHING BSAGS PA
NI 'BRAS BU MED PAR MI 'GYUR TE, DE BAS NA, LAS RNAMS BSKAL PA
BRGYAR YANG NI, ,CHUD MI

ZA BA'ANG TSOGS DANG DUS, ,ZHES BYA BA'I TSIG GIS SO, ,SDUG
BSNGAL GYIS 'JIGS PA RNAMS LA SDIG PA'I LAS SPONG BA LA GZUD PA'I
PHYIR 'DI GSUNGS SO, ,DUS CUNG ZAD DU NYES PAR SPYOD PA BYAS
KYANG JI SRID MA SHI'I BAR DU BDE BA YOD DO ZHES PA LA, DE NYID
SMRAS PA, DE YI TSOGS PA DE SRID DU, ,

@174A *, ,ZHES BYA BA LA SOGS PA YIN NO, ,RGYAL PO GSAL RGYAL
DANG, RGYAL PO MA SKYES DGRA GNYIS PHAN TSUN MI MTHUN PAR GYUR
TE, JI TZAM NAM SKYES DGRAS RGYAL PO GSAL RGYAL GYI GLANG PO
CHE'I TSOGS LA SOGS PA THAMS CAD PHROGS PAR GYUR TO ZHES BYA BA
LA SOGS PA

RGYA CHER DGE SLONG RAB TU MANG PO BSOD SNYOMS LA 'ONGS PA DAG
LAS GSAN NAS BCOM LDAN 'DAS KYIS DGRA LAS RGYAL BAR GYUR CIG CES
BYA BA LA SOGS PA BKA' STZAL PA DANG, YANG 'THAB MO LA ZHUGS TE
RGYAL PO GSAL RGYAL GYIS RGYAL PO MA SKYES DGRA DE GSON BZHIN DU
BZUNG STE, BCOM

LDAN 'DAS KYI SPYAN SNGAR KHYER TE 'ONGS NAS GSOL PA, BTZUN PA
'DI NI BDAG DANG YUN RING PO NAS KHON MED PA LAGS NA, 'DI NYID
KYIS DGRA BGYIS PA NYI TSER ZAD DO ZHES PA NAS, GROGS PO'I BU YIN
NO ZHES BYA BA'I BAR DU JI SRID DU GANG GIS KYANG MA BTANG NGO
ZHES PA NAS, RGYAL PO CHEN PO 'DI

KHYOD KYIS MA BTANG BA DES NI YUN RING POR GNOD PAR 'GYUR ZHING
MI PHAN PAR 'GYUR RO ZHES GSUNGS TE, DES NA JI TZAM NA 'DI GSUNGS
SO, ,RUNG BAR BYED CES BYA BA NI RNAM PAR 'JIG PA DANG, RNAM PAR
'JOMS PAR BYED PA'O, ,DE SRID CES BYA BA NI DE SRID KYI DUS SO,
,'DI NI ZHES BYA BA NI MA SKYES

DGRA LA SOGS PA'O, ,DUS JI SRID CIG TU 'DI RUNG BAR BYED CE NA,
DE YI TSOGS PA JI SRID PAR, ,ZHES BYA BA SMOS TE, DUS JI SRID KYI
BAR DU DE'I DGE BA'I LAS MA ZAD CING NUS PA MNGON DU PHYOGS SHING
GNAS PA'AM, SGRUB PA'I 'DU 'PHROD RJES SU MTHUN PAR GYUR PA 'JUG
PA DE SRID DU'O, ,DE NAS

GZHAN YANG RUNG BYED DE, ,ZHES BYA BA LA, DE NAS ZHES BYA BA NI
DE'I PHYI NAS TE, SNGAR BSHAD PA'I TSOGS PA DANG BRAL BAR GYUR PA
DANG, KHYOD LA SOGS PA CI LA RAG PA MED PAR CHAS NAS RGYAL PO MA
SKYES DGRA LA SOGS PA GANG YANG RUNG BA ZIL GYIS GNON PAR BYED
DO, ,GZHAN DAG NI SNGAR

GYIS RUNG BAR BYED PA DE 'JIG PA'I 'OG TU DE LAS BZLOG PA STE,
TSOGS PA 'DUS PA'I PHYIR RUNG BAR BYED PA GZHAN DAG GIS RUNG BAR
BYED DO, ,BCOM LDAN 'DAS DMYAL PA'I GNAS SU RGYU ZHING GSHEGS
PA'I TSE, DMYAL BA PA RNAMS KYIS GSOL BA BTAB PA NA, TSE RAS SNGA
MA'I GSHIN RJE'I

@174B SRUNG MA DAG BSTAN NAS, 'DI GSUNGS SO ZHES ZER TE, GANG GI
PHYIR DE NI JI SRID 'TSO'I BAR DU DMYAL BA DE DAG LA GNOD PA BYED
LA, SHI NAS NI DMYAL BA'I SRUNG MA SHIN TU MI BZAD PA GZHAN DAG
KYANG DER SKYES NAS GNOD PAR BYED DO ZHES SO, ,'BYOR BA THAMS CAD
KYI MTHA' NI

RGYUD PA YIN TE, DE'I PHYIR BAG MED PA MI BYA'O ZHES BSTAN PA'I
PHYIR 'DI GSUNGS SO, ,GAL TE MI 'DOD PA'I 'BRAS BU'I LAS BYED
PA'I DUS SU MI RTOGS KYANG SMIN PA'I DUS SU MI DE RTOGS PA YIN NO
ZHES BSTAN PA'I PHYIR, 'DI NI BDAG RJES MI 'BRANG BAS, ,ZHES BYA
BA LA SOGS

PA SMOS SO, ,BCOM LDAN 'DAS KYIS DGE SLONG RNAMS LA BKA' STZAL
PA, DGE SLONG DAG BYIN PA SO SO'I SKYE BO 'DI DAG NI NGES PAR
DMUS LONG YIN TE, DON JI LTA BA BZHIN DU MI SHES PAS LUS KYIS
NYES BAR SPYAD PA SPYOD CING ZHES RGYA CHER DMYAL BAR SKYE BAR
'GYUR TE ZHES

PA NAS JI SRID DU TSIGS SU BCAD PA LNGA PO 'DI GSUNGS SO, ,BYAS
PA NI 'BYUNG BA'O, ,MA BRTAGS PA NI MI SHES PA'O, ,BYIS PA NI
SKYE BO RMONGS PA STE, BYIS PA'I SKYE BO DE NI BYAS PA'I LAS
KYANG DAG LUS BZHIN DU SKYE BA GZHAN DU 'BYUNG BAR MI 'GYUR RO
ZHES

'DI LTAR NGES PAR RTOG GO, ,JI LTAR MA BRTAGS PA YIN ZHE NA, ,'DI
NI BDAG RJES MI 'BRANG BAS, ,ZHES BYA BA STE, SDIG PA'I LAS 'DI
NI BDAG 'GRO BA'I RJES SU 'BRANG BA MA YIN TE, DPER NA LUS BYED
PA PO 'DI NI 'DI NYID DU 'JIG PAR 'GYUR TE, DE BZHIN DU DES BYAS
PAS

LAS KYANG 'JIG PAR 'GYUR RO SNYAM PA'O, ,JI LTAR GANG DANG GANG
DU LUS 'GRO BA DE DANG DER GRIB MA 'GRO BAR 'GYUR LA, DE MED NA
NI DE MED PAR 'GYUR BA DE BZHIN DU PHA ROL DU NI ZHES BYA BA STE,
'JIG RTEN PHA ROL TU RTOG PAR 'GYUR BA'O, ,GANG DU GNAS NAS SHES
PAR 'GYUR ZHE NA, SDIG

PA'I LAS KYIS 'GRO BA DAG ,CES BYA BA YIN TE, DE NA GNAS PAR GYUR
PA NA, ,ZHES BYA BA NI TSIG GI LHAG MA'O, ,SDIG PA'I LAS GANG YIN
PA DE NI SDIG PA'I LAS NYID DO, ,SDIG PA BYED PA GANG YIN PA
DMYAL BA LA SOGS PA'I 'GRO BA DAG TU GNAS SHING DE DANG 'BREL PA
NA SDIG PA

@175A *, ,SHES PAR 'GYUR RO, ,NAM ZHIG CE NA SMRAS PA, NAM ZHIG
NA 'DI NYID KYIS TSA BAS 'GYUR PA STE, GANG GI TSE 'DI NYID KYIS
SDIG PA'I LAS BYAS PA'I BYIS PA DE NYIS KYI RNAM PA SBYIN PA'I
'BAR BU SO SOR BSTAN PA NA SDIG BSNGAL CHEN PO SKYE BAR 'GYUR
ZHING DE'I TSE SDUG

BSNGAL GYI 'BRAS BUS NYE BAR GDUNGS PAS DE'I SKYON SHES NAS YID
LA GCAGS PAR 'GYUR TE, BDAG GIS NI GANG SDIG PA SPYOD PA NI LEGS
PAR MA BYAS PA STE, JI SKAD DU, RIGS PA'AM YANG NA MI RIGS PAS,
,LONGS SPYOD BDAG GIS GANG BSAGS PA, ,GZHAN DAG BDE BAS DGA' BAR
'GYUR, ,

BDAG NI SDUG BSNGAL SKAL BA LEN, ,ZHES BSHAD PA'O, ,JI LTAR YANG
SNGON SDIG PA BYAS PA MI SHES PA NI NYON MONGS PA LA 'JUG CING
PHYIS KYANG KUN NAS DKRIS PA DANG MA BRAL BA'AM, YANG NA MI 'DOD
PA'I 'BRAS BU 'BYUNG BA NI YID LA GCAGS PAR 'GYUR PA'I PHYIR
SMRAS PA, GAL TE ZHES BYA BA SMOS TE,

JI LTAR YANG BYIS PA'I SKYE BOS SDIG PA STE, LUS LA SOGS PA'I LAS
BYAS PA NA RMONGS PAS SDIG PA NYID DU MI SHES PA'I PHYIR RO,
,RANG GI LAS KYIS ZHES BYA BA NI BDAG NYID KYIS BYAS PA'I SDIG
PA'I LAS DE DAG GIS SO, ,DE'I 'OG TU NI KUN NAS DKRIS PA DANG MA
BRAL BA'I GNAS SKABS NA, BYIS PA

DE GDUNG BAR 'GYUR TE, YID LA GCAGS SHING TSE 'DI DANG PHA ROL TU
SDUG BSNGAL GYIS GZIR BAR 'GYUR RO, ,ME YIS BSREGS PA BZHIN ZHES
BYA BA NI DPER NA LA LA ZHIG MES BSREGS PAR GYUR NA GDUNG ZHING
NYAM THAG PA DE BZHIN NO, ,MI SHES PAS BDAG NYID KYI DON DU SDIG
PA SPYOD PA'I GLEN BA DE NI

DMYAL BAR LTUNG BAR 'GYUR RO ZHES BSTAN PA'I PHYIR SMRAS PA, BYIS
PA SHES RAB CHUNG DU DAG, CHES BYA BA LA SOGS PA'O, ,GZHAN DAG NI
RGYAL BYED KYI TSAL NA LEGS PAR RAB TU SAD PA ZHES BYA BA'I KUN
DU RGYU MDZE CAN ZHIG YOD DE, DES DE BZHIN GSHEGS PA LA TSIG NGAN
PA BRJOD PA LAS

BRTZAMS SO ZHES ZER RO, ,BYED PA NI SPYOD PA'O, ,BYIS PA'I MTSAN
NYID SMRAS PA, SHES RAB CHUNG NGU ZHES BYA BA STE, LAS DANG 'BRAS
BU LA SOGS PA'I TSUL MI SHES PA'AM, PHYIN CI LOG PA'I BLO'O, ,JI
LTAR BYED PA YIN ZHE NA, SMRAS PA, BDAG LA DAG BZHIN ZHES BYA BA
STE, RJES SU GNOD

@175B PA BYED CING MI MDZA' BA 'AM, DGRA BO DANG PHYIR RGOL BA
STE, BDAG GI LUS LA MI BZAD PA'I DGRAR ZHES PA'I DON TO, ,CI ZHIG
GCOD PAR BYED PA YIN ZHE NA, SDIG CAN LAS NI SPYOD PAR BYED, ,CES
BYA BA YIN TE, SPYOD PA NI LUS LA SOGS PA'I NYES PAR SPYOD PA'O,
,DE GANG YIN ZHE NA,

GANG ZHIG TSAR 'GYUR PA ZHES BYA BA SMOS TE, GANG LAS SMIN PA'I
DUS SU GDUNG BAR BYED PA YIN TE, SDIG PA DE'I 'BRAS BU NI MI 'DOD
PA YIN PA'I PHYIR RO, ,LAS DE YANG DAM PA RNAMS KYIS SMAD PA
DANG, MI 'DOD PA'I 'BRAS BU YIN NO ZHES BSTAN PA'I PHYIR SMRAS
PA, LAS DE DAG NI MA BYAS

LEGS, ,ZHES BYA BA LA SOGS PA'O, ,LAS DE DAG NI BYAS KYANG LEGS
PA MA YIN ZHING BZANG PO MA YIN TE, DAM PA RNAMS KYIS SMAD PA
YANG YIN LA GANG DAG BYAS PAS GDUNG BAR YANG 'GYUR ZHES BYA BA
YIN TE, LAS GANG BSTEN PA'I 'OG TU YID LA GCAGS PA LA SOGS PA'I
MES

GDUNG PAR 'GYUR RO, ,RGYU DES NA LEGS PA MA YIN NO, ,'JIG RTEN
'DI'I NYES DMIGS BSTAN NAS 'JIG RTEN PHA ROL GYI NYES DMIGS SMRAS
PA, NGU BZHIN DU ZHES BYA BA YIN TE, NYAM THAG PAS NGA RO 'DON
BZHIN DU'O, ,MCHI MAS KHYAB PA'I GDONG GANG YIN PA DE NI MCHI MAS
GDONG YOG

PA STE; RTAG TU MCHI MA'I RGYUN 'BAB CING GDONG GNAG PA'O, ,YANG
NA DU BA NI MCHI MA'I RGYUN 'DZAG PA STE, 'DIS NI SDUG PA LA 'JUG
PAR BYED PA'I GNAS SKABS BSTAN TO, ,MCHI MAS GDONG YOG CES BYA BA
NI MCHI MA 'BAB PAS GDONG GSHER BAR BYAS PA STE, 'DIS NI 'GAG
PA'I

GNAS SKABS BSTAN TO, ,GANG GIS LAS BYAS SHING BSAGS NAS RNAM PAR
SMIN PA SO SOR BSTAN PA ZHES BYA BA SMOS TE, 'BRAS BU RJES SU
MYONG BAR 'GYUR BA'O, ,NAG PO'I PHYOGS BSTAN NAS DKAR PO'I PHYOGS
BSTAN PA'I PHYIR SMRAS PA, LAS DE DAG NI BYAS NA LEGS, ,ZHES BYA
BA

SMOS TE, DE YANG LAS BYED PAS NA DGE BA DAM PA RNAMS KYIS BSNGAGS
PA GANG ZHIG BYAS NA 'JIG RTEN 'DIR YANG RJES SU MI GDUNG BA
DANG, PHA ROL DU YANG, DGA' ZHING YID NI BDE BA YIS, ,ZHES BYA BA
STE, GANG GIS LAS BYAS SHING BSAGS PAS DGA' BA YANG DAG PAR SKYES
SHING LDAN

@176A *, ,PA'O; ,PHYI ROL GYI YO BYAD PHUN SUM TSOGS PA THOB PAS
YID BDE BA'O, ,NANG GI GZUGS MDZES PA LA SOGS PA'I KHYAD PAR GYIS
NI DGA' ZHING YID BDE BA'O, ,DGA' BA'I TSIG GIS BDE BA'O, ,YID
BDE BA ZHES BYA BA NI 'DOD PA NA SPYOD PA'I YID BDE BA STE,

BSAM GTAN LAS SKYES PA STE GO RIMS BZHIN NO, ,SDIG PA'I LAS KYI
'BRAS BU BSTAN PAS SDIG PA LAS BZLOG PA'I PHYIR DANG, LEGS PAR
SPYOD PA'I 'BRAS BU BSTAN PAS DE NYID LA GZUD PA'I PHYIR 'DI
GSUNGS SO, ,RMONGS PAS BDAG NYID KYIS BDE BA LA DGOD BZHIN DU
BRKAM PAS NI

'BRAS BU MI 'DOD PA LA SPYOD PA YIN NO ZHES BSTAN PA'I PHYIR
SMRAS PA, BDAG NYID BDE BA 'DOD PA'I PHYIR, ,ZHES BYA BA LA SOGS
PA'O, ,RGYAL PO'I KHAB NA GNAS BRTAN SH'A RI'I BU'I THAD DU YI
DAGS SHIG 'ONGS TE SMRAS PA, 'PHAGS PA BDAG NI SNGON RGYAL PO'I
KHAB KYI TSONG BAR GYUR TE, SER SNA

DANG RIGS KYI DREGS PA'I DBANG DANG YI DAGS KYI PHYOGS SPYOD PA'I
DBANG GIS YI DAGS SU SKYES SO, ,BDAG GI NYE DU RNAMS LA SANGS
RGYAS LA SOGS PA'I DGE SLONG GI DGE 'DUN BSHOS GSOL BAR BYED DU
GZHUG NA DE NI LEGS SO ZHES RGYA CHER SMRAS TE, DE'I DBANG DU
MDZAD NAS TSIGS SU BCAD PA

LNGA GSUNGS SO, ,GZHAN DAG NI SH'A RI'I BU DANG MOOD GAL GYI BU
GNYIS MNAR MED PAR SONG BA NA LHA SBYIN GYI LUS DPAG TSAD DU MA
CAN MTHONG BA NA SMRAS PA, BCOM LDAN 'DAS KYIS KHYOD LA NAD MED
DAM ZHES KYANG GSUNGS SO, ,DES KYANG MTHONG NAS SHIN TU DU BAR
GYUR NAS DE'I PHYIR GSUNGS SO ZHES ZER

RO; ,DGOD BZHIN ZHES BYA BA NI BZHIN 'DZUM PA DANG LDAN PA'O,
,SDIG PA'I LAS BYAS PA ZHES BYA BA NI MI 'DOD PA'I 'BRAS BU'I BYA
BA KUN DU SPYOD PA'O, ,GANG YIN ZHE NA, BDAG NYID BDE BA 'DOD
PA'I PHYIR, ,ZHES BYA BA SMOS TE, DE DANG 'BREL BA NI BDAG NYID
KYI LUS LA BDE BA TSOL BA'I BYIS PA

ZHES BYA BA'I DON TE, GZHAN DAG NI DE LTAR BDE BA MI 'DOD DO, ,DU
BZHIN RNAM SMIN DAG CES BYA BA SMOS TE, BDAG NYID BDE BA 'DOD
PA'I PHYIR, ,BYAS PA'I SDIG PA'I LAS DES NGAN SONG DU SKYES TE,
NGU BZHIN DU MI 'DOD PA'I 'BRAS BU NYAMS SU MYONG BA YIN TE, RNAM
PAR SMIN PA DE NI GDUNG

@176B BA'I BDAG NYID YIN PA'I PHYIR RO, ,SDIG LAS ZHES BYA BA NI
BSAGS PAS NA SDIG PA STE, DE'I 'BRAS BU DE YANG NYE BAR BSAGS
PA'AM SPYOD PA'I TSUL GANG LA YOD PA DE NI DE NYID DE, GANG GI
PHYIR SDIG PA NYE BAR BSAGS PA DES NI NGES PAR DE'I 'BRAS BU
MYONG BAR 'GYUR TE, JI SKAD DU GANG GIS BSAMS

BZHIN DU LAS BYAS SHING BSAGS PAS NI RNAM PAR SMIN PA YANG DAG
PAR MYONG BAR MI 'GYUR RO ZHES NGA MI SMRA'O ZHES GSUNGS SO,
,BSAMS BZHIN DU SDIG PA BSAGS PA DANG, MTHAR PHYIN PAR BYAS PA
GNYIS DANG 'GYOD PA MED PA'I NYES DMIGS YIN NO, ,JI LTAR DE SDIG
PA'I LAS DGOD BZHIN DU BYED PA

YIN ZHE NA SMRAS PA, 'DI LTAR NGES PAR SDIG LAS ZHES BYA BA STE,
RGYAL BYED KYI TSAL NA YI DAGS SKOM PAS NYAM THAG PA ZHIG LAS
BRTZAMS PA YIN NO, ,NGES PAR ZHES BYA BA NI GCIG TU SDIG PA CAN
GYI LAS SO, ,'PHRAL DU ZHES BYA BA NI DUS DE NYID DU MYUR DU
'GYUR ZHING RNAM PAR MI 'GYUR TE, BYAS PA'I

DUS DE NYID DU MI SMIN TO ZHES BYA BA'I DON TO, ,LAS THAMS CAD
KYI MTHONG BA'I CHOS NYID LA MYONG BA'I MI SNANG BA'I PHYIR RO,
,MTHUN PA'I CHOS KYI DPE BSTAN PA, 'O MA LTA BUR ZHES BYA BA YIN
TE, DPER NA 'O MA NI DUS DE NYID DU ZHOR MI 'GYUR TE 'ON KYANG
DUS PHYI MA ZHIG NA ZHOR 'GYUR BA DE BZHIN NO, ,YANG NA

CHOS MI MTHUN PA'I DPE NI 'PHRAL DU ZHES BYA BA NI SAD TYA ZHES
BYA BA'I RTZVA'I RIGS YOD DE 'O MA LA DES BTAB NA BCUG PA TZAM
NYID DU ZHOR 'GYUR TE, SDIG PA'I LAS NI DE LTA BU MA YIN NO, ,DES
NI BYIS PA SREG PAR BYED, ,CES BYA BA NI SDIG PA'I LAS SMIN PAR
'GYUR BA'I DUS NA SHIN TU GNOD PAR BYED

PA'I PHYIR TE, SDIG PA BYED PA'I SKYE BO'I RJES SU 'BRANG BAR
'GYUR RO, ,THAL BAS G-YOGS PA'I ME LTA BUR, ,ZHES BYA BA NI THAL
BAS G-YOGS PA'I ME LA DPER NA BYIS PA'I GOM PA BAG RKYONG STE
'GRO BA SREG PAR BYED PA DE BZHIN NO, ,'DI NYID KYI DNGOS PO RNAM
PA GZHAN GYIS STON PA YIN TE, SDIG

LAS 'PHRAL DU NGES PAR NI, ,ZHES BYA BA LA SOGS PAS SO, ,GCOD PAS
NI GCOD CING DUM BUR BYED PA STE, ZAD PAR BYED CES BYA BA'I DON
TO, ,JI LTA BU YIN ZHE NA, CHOS MI MTHUN PA'I DPE MTSON BZHIN DU
ZHES BYA BA BSTAN TO, ,DPER NA MTSON SHIN TU RNON POS NI REG PA
TZAM GYIS GCOD PAR BYED

@177A *, ,DO; ,SDIG PA'I LAS NI DE LTA BU MA YIN NO, ,GAL TE
'PHRAL DU MI GCOD NA PHYIS KYANG DE BZHIN DU YIN NAM ZHE NA, PHA
ROL DU NI MNGON PAR 'GYUR, ,ZHES BYA BA SMOS TE, 'JIG RTEN PHA
ROL DU NI GANG GIS SDIG PA BYAS PAS SKYE BA GANG DU SKYE BA DER
SKYES PA NA SHES

PAR 'GYUR TE, SDIG PA BYAS BAS SDUG BSNGAL BA'O, ,GANG GI PHYIR
'JIG RTEN PHA ROL DER NI 'DIR BYAS PA'I SDIG PA'I 'BRAS BU SHIN
TU TSA BA NYAMS SU MYONG BAR 'GYUR ZHING YID DU MI 'ONG BA'I SDUG
BSNGAL 'BYUNG BA ZHES BYA BA'I DON TO, ,BDAG NYID KYI LUS LAS
BSKYED PA'I SDIG PA YIN NA

YANG ME BZHIN DU RANG GI GNAS 'JIG PAR BYED PA YIN NO ZHES BSTAN
PA'I PHYIR SMRAS PA, LCAGS LAS G-YA' NI ZHES BYA BA LA SOGS PA'O,
,RGYAL BYED KYI TSAL NA GNAS BRTAN RGYAL DANG, AA KRO SHA KA
DANG, RO SHA KA DANG, PA RI BHA SHA KA LA BSTAN PA'I PHYIR GSUNGS
SO ZHES GZHAN DAG ZER RO, ,

LCAGS NI LCAGS NYID DE 'DI LTAR G-YA' NI DRI MA'O, ,LANGS PAR
GYUR PA NI YANG DAG PAR BYUNG BA'O, ,JI LTAR LCAGS LAS DRI MA
BYUNG ZHING GNAS PA'I DRI MA DE NI DE LAS BYUNG BA'I DANG DE LAS
SKYES PA YIN ZHING DE LAS LANGS PA YIN YANG RANG GI GNAM LCAGS
SAM MTSON DE NYID ZA BAR BYED CING

ZAD PA DANG 'JIG PAR BYED CES BYA BA'I DON TO, ,DE LTAR NA, DE
BZHIN MA BRTAGS BYAS PA YI, ,ZHES BYA BA NI YONGS SU MA BRTAGS
PAR BYED PA'I BYIS PA'O, ,RANG GI LAS KYI ZHES BYA BA NI RANG GIS
BYAS PA'I NYES PAR SPYAD PA'O, ,NGAN 'GROR 'GRO ZHES BYA BA NI
NGAN SONG DU SKYE BA THOB PAR 'GYUR BA'O, ,

DE BAS NA NGAN PAR SPYOD PAS 'JIGS PAR BYA'O ZHES BSTAN PA'I
PHYIR 'DI GSUNGS SO, ,LAS KYI TSOMS KYI RNAM PAR 'GREL PA STE DGU
PA RDZOGS SO,, ,,JI SKAD DU BSHAD PA'I SDIG PA'I LAS ZAD PA'I
THABS BSTAN PA'I PHYIR DE'I 'OG TU DAD PA'I TSOMS BSTAN TE, GANG
GI PHYIR DE LA BRTEN

PAS NI MA SKYES DGRA LA SOGS PA'I SDIG PA ZAD PAR GYUR PA'I PHYIR
RO, ,'DI'I 'GREL PA BRTZAM PAR BYA STE, DAD DANG NGO TSA ZHES BYA
BA LA SOGS PA SMOS SO, ,MNYAN YOD NA TSANG DPON GYI BU GROGS PO
BZHI ZHIG YOD DE, GCIG NI DAD PA MED CING CI LA YANG YID CHES PA
MED DO, ,GNYIS PA

@177B NI NGO TSA MED DO, ,GSUM PA NI SDIG PA LA SPYOD DO, ,BZHI
PA NI SER SNA CHE BA'O, ,DE RNAMS KYANG RTAG TU BSAM BA 'DI LTA
BU SKYES TE, NAM ZHIG NA BDAG CAG MTHO RIS KYI LAM BSGRUBS TE,
GANG GIS MTHO RIS SU SONG NAS DE'I PHUN SUM TSOGS PA YANG MYONG
BAR BYA'O ZHES

BSAMS SO, ,DE DAG KYANG MA TSANG BA MED PA LA SOGS PA THOB PAS
YONGS SU DGA' ZHING DE DAG BCOM LDAN 'DAS KYI SPYAN SNGAR PHYIN
PA DANG, DE'I DBANG DU MDZAD NAS 'DI GSUNGS SO, ,DAD PA NI SEMS
KYI RAB TU DANG BA STE, MNGON PAR YID CHES PA DANG, DON DU GNYER
BA'I MTSAN NYID KYI

DBYE BAS RNAM PA GNYIS SO, ,GANG MNGON PAR YID CHES PA SKYES PA
DE NI KHA CIG DON DU GNYER BAR 'GYUR BA'I PHYIR RO, ,GANG LA
MNGON PAR YID CHES PA ZHES BYA BA NI LAS DANG 'BRAS BU 'BREL PA
DANG DKON MCHOG GSUM LA SOGS PA LA'O, ,MNGON PAR 'DOD PAS SPRUL
PA'I DNGOS PO LA

DON DU GNYER BA YANG YIN TE, DES NA 'DI NI YON TAN THAMS CAD
SKYED PA YANG YIN PA'I PHYIR, YANG BSHAD PA, DAD PA DGE BA SKYED
BYED MA LTA BU, ,SKYE BO DGE YID DANG PO DE LA 'JUG ,DAD BRAL
BYANG CHUB PHYOGS DANG DAM CHOS KYI, ,RIN CHEN TSOGS 'DZIN NUS PA
MA YIN NO, ,ZHES PAS SO,,

RE RE LA YANG MTHO RIS KYI LAM DU BSTAN PA'I PHYIR DANG GI
SGRA'O, ,NGO TSA BA NI GANG GIS SDIG PA LAS 'DZEM ZHING ZHUM PAR
BYED LA, YON TAN DANG YON TAN CAN DAG LA GUS PAR BYED PA'O, ,TSUL
KHRIMS NI TSUL KHRIMS 'CHAL PA SPANGS PA STE, JI SKAD DU SNGAR
BSHAD PA NYID DO, ,SBYIN PA NI

YONGS SU GTONG BA STE, 'DI LA GCIG TU SBYIN PA NI SBYIN PA PO YIN
TE, 'DIS SBYIN BAS SBYIN PA'O ZHES SGRUB PA'I MTHA' LAS BSHAD DE,
JI SKAD DU, DGE BA'I SEMS KYIS NOR DAG NI, ,GANG TSE BDAG GIS LA
MA BYIN, ,SKAD CIG DE LA DGE BA'I TSOGS, ,SBYIN PA ZHES NI BRJOD
PA

YIN, ,ZHES SO, ,CHOS 'DI RNAMS NI ZHES BYA BA NI DNGOS PO'I KHYAD
PAR GYI YON TAN 'DI DAG NI ZHES BYA BA'I DON TE CHEN PO NYID DU
BYED PA'I PHYIR RO, ,CHOS NI YON TAN DANG DGE BA BYED PA PO YIN
NO ZHES PA'I TSIG GIS SO, ,DES NA DE NYID SMRAS PA, SKYES BU DAM
PAS BSNGAGS ZHES BYA BA STE

@178A *, ,SANGS RGYAS DANG DE'I NYAN THOS KYIS BSNGAGS PA YIN
GYI, SKYON DANG LDAN PA NI BSNGAGS PA MA YIN NO ZHES PA'O, ,'DI
DAG JI LTAR BSNGAGS PA YIN ZHE NA, BDE BA'I LAM YIN PA'I PHYIR
TE, DE NYID SMRAS PA, LAM 'DI NYID KYIS LHA YUL 'GRO BAR GSUNGS, ,

ZHES BYA BA 'DI LTAR RNAM PA BZHI'I KHYAD PAR GYIS NI MTHO RIS SU
'GRO BA'I THABS SU MKHAS PAR BSTAN PA YIN TE CI'I PHYIR ZHE NA,
DE NYID SMRAS PA, 'DI YIS ZHES BYA BA NI DE BZHI LAS MA 'DAS TE,
ME DANG CHUR 'JUG PA DANG BRAL BA'I LAS MCHOD PA SOGS BSAM PA YIN
NO, ,'GRO BAR

'GYUR BA NI 'GRO BAR BYED PA'O, ,LHA'I 'JIG RTEN NI LHA DANG SKAL
BA MNYAM PA'O, ,DE LA DAD PA NI DGE BA'I BYA BA THAMS CAD KYI
SNGON DU 'GRO BA'I PHYIR DANG POR STON TO, ,DANG PO YOD PA LA NI
NGO TSA DANG LDAN PAR 'GYUR RO, ,NGO TSA DANG LDAN PA LA NI TSUL
KHRIMS DAG PAR 'GYUR RO, ,TSUL KHRIMS

DAG PA LA NI SBYIN PA RNAM PAR DAG PAR 'GYUR TE, GO RIMS DE LTA
BUR 'GYUR TE, NGO TSA DANG DAD PA GNYIS KYIS NI BSAM PA PHUN SUM
TSOGS PA'O, ,TSUL KHRIMS DANG SBYIN PA GNYIS KYIS NI SPYOD PA
PHUN SUM TSOGS PA'O, ,LHAG MAS NI DE'I PHAN YON BSTAN PA STE, DE
YANG DAG

PAR 'DZIN DU GZHUG PA'I PHYIR 'DI GSUNGS SO, ,'DIR SBYIN PA NI
THAMS CAD KYI MTHAR BKOD CING CHES DMAN PA YIN PA'I PHYIR JI LTAR
MTHO RIS KYI LAM YIN ZHE NA, 'JUNGS RNAMS LHA YI 'JIG RTEN MI
'GRO ZHING, ,ZHES BYA BA LA SOGS PA SMOS SO, ,SUM CU RTZA GSUM
GYI GNAS

STONG SHING SHI RI KA LAS BYAS PA'I GZHAL MED KHANG NA LHA'I BU
ZHIG GNAS PA, GNAS BRTAN PA LANG BDAG GIS MTHONG NAS GROGS PO
KHYOD 'DI NAS SNGON YUN RING POR YANG GNAS PA MTHONG ZHES SMRAS
PA DANG DE CI 'DI MA GSAN TAM, 'THON PAR 'BYUNG YANG SRID CES BYA
BA RGYAL RIGS SU

'GYUR BA DE NI BDAG YIN TE, DER CHAD PAR SMRA BAR 'GYUR NA, BDAG
BTZUN PA 'PHAGS PA GZHON NUR 'OD SRUNGS KYIS BTUL BA'I SKYE BA LA
SOGS PA ZHES SMRAS PA BCOM LDAN 'DAS KYIS LHA'I RNA BA'I MNGON
SHES KYIS GSAN TE, CI TZAM NA TSIGS SU BCAD PA 'DI GSUNGS SO, ,

@178B 'JUNGS RNAMS LHA YI 'JIG RTEN MI 'GRO ZHING, ,ZHES BYA BA
SER SNA CAN NYID NI MTHO RIS KYI 'JIG RTEN DU 'GRO BA'I LAS MED
PA NYID DO, ,CI'I PHYIR ZHE NA, DE YIS BYIS PA ZHES BYA BA YIN TE
GANG GI PHYIR GANG DAG 'JUNGS SHING RMONGS PA STE, LAS DANG 'BRAS
BU 'BREL BA CI LTA BA BZHIN DU

MA RTOGS PA'I PHYIR RO, ,DES NA SMRAS PA, SBYIN PA'I BSNGAGS MI
BRJOD CES BYA BA SMOS SO, ,SBYIN PA'I BSNGAGS PA MI BRJOD PAR MA
ZAD DE RMONGS PA RNAMS NI SMOD PA YANG YIN PA JI SKAD DU, 'KHOR
GSUM RGYU YI KHYAD PAR NOR YIN PAS, ,DE NYAMS CHES NA GANG GIS MA
NYAMS

'GYUR, ,ZHES 'CHAD DO, ,BRTAN RNAMS ZHES BYA BA NI GANG YANG
MKHAS PA RNAMS TE, DE NI SBYIN LA RJES SU YI RANG BA, ,ZHES NOR
GTONG BA'I PHAN YON YANG DAG PAR BSNGAGS PAR BYED PA'O, ,GANG GI
PHYIR SBYIN PA'I SNGA ROL DU NI YID BDE BA YIN LA, SBYIN PA SBYIN
PA'I TSE NA SEMS DANG BA YIN

ZHING; BYIN NAS KYANG YID MGU BA YIN TE 'GYOD PA MED PA YIN NO
ZHES PA'I TSIG GIS SO, ,DES NI ZHES BYA BA NI SBYIN PA LA RJES SU
YI RANG BA'I RGYUS SO, ,DE DAG CES BYA BA NI RJES SU YI RANG BAR
BYED PA YANG BDE BA MYONG BAR 'GYUR BA YIN TE, GANG GI PHYIR PA
YA SI ZHES BYA BAS SBYIN

GTONG GI KHANG PA BYAS NAS NOR LA SOGS PA DANG LDAN PAR BYAS TE,
DER SBYIN PA BYED PA YANG GZHAG PAS BDAG NYID KYIS NI MA BYIN MOD
KYI, DE MTHO RIS SU SKYES TE BRTAN PA RNAMS BDE 'GROR SKYES NAS,
LHA'I LONGS SPYOD CI 'DOD PA THOB CING BDE BA NYAMS SU MYONG NGO,
,GZHAN DU ZHES BYA BA

NI 'JIG RTEN GZHAN NO, ,DES NI DE DAG GZHAN DU BDE BA 'THOB, ,CES
GZHAN DAG TU BRJOD DO, ,'O NA TSIGS SU BCAD PA 'DIR DAD BA'I SGRA
MED PA'I PHYIR 'DI NI MI RIGS SO ZHE NA, DE'I DON DANG 'BREL PA'I
PHYIR NYES PA MED DE, DE'I PHYIR MA DAD PA'I RTAGS NI 'JUNGS PA'I
RTAGS

KYIS TE; DU BA'I RTAGS KYIS ME SHES PA LTA BU'O, ,SBYIN PA LA
RJES SU YI RANG BA'I PHYIR NA DAD PA NYID DO, ,DE BZHIN DU GZHAN
DAG LA YANG CI RIGS BAR DRIS PA'I LAN 'DI BRJOD PAR BYA'O, ,GANG
GI PHYIR YANG DAD PA'I DBANG GIS BRTAN PA RNAMS SBYIN PAS SEMS
YANG DAG PAR TSIM

@179A *, ,ZHING RGYAS PAR GYUR LA, PHA ROL TU BDE BAR GYUR PA'I
PHYIR SMRAS PA, 'DI NA SKYES BU'I NOR MCHOG DAD PA STE, ,ZHES BYA
BA LA SOGS PA'O, ,LHA ZHIG GIS, 'DI NA SKYES BU'I NOR MCHOG GANG
ZHIG LAGS, ,LEGS SPYOD GANG GIS BDE BA THOB PAR 'GYUR, ,RO YI

NANG NA RO YI MCHOG NI GANG, ,TSONG PA'I NANG NA TSONG MCHOG GANG
LAGS GSUNGS, ,ZHES GSOL PA DANG, DE'I PHYIR 'DI GSUNGS SO, ,DAD
PA'I DON NI SNGAR BSHAD ZIN TO, ,'DI NA SKYES BU'I NOR MCHOG CES
BYA BA LA, 'DIS BDE BA MYONG BAS NA NOR RO, ,SEMS CAN RNAMS KYI
NOR GYI

MCHOG NI 'JIG RTEN NA BLO DANG LDAN PA'I NOR TE, JI SKAD DU, NOR
'DI DAG NI CUNG ZAD TZAM YIN TE, DPER NA DBYIG LA SOGS PA'I NOR
RNAMS KYI NANG NA NI 'DI LTA STE, DAD PA'I NOR MCHOG YIN NO ZHES
BSHAD PA DANG, PHYI ROL GYI NOR MCHOG RNAMS NI GDUNG BAR BYED
PA'I PHYIR MCHOG MA YIN TE

JI SKAD DU, STZOGS PAS NYON MONGS MI DGA' LA, ,GANG TSE SRUNG LAS
'JIGS PA BYUNG, ,'JIGS NA MYA NGAN 'BA' ZHIG STE, ,'DI LA SU ZHIG
DGA' BAR BYED, ,CES GSUNGS PA'I PHYIR RO, ,CHOS NI SBYIN PA'I
BDAG NYID KYI LEGS PAR SPYOD PA STE, TSUL KHRIMS KYI BDAG NYID LA

SOGS PA NI 'OG NAS BRJOD PA'I PHYIR RO, ,LEGS SPYOD CES BYA BA NI
TSUL BZHIN DU SPYOD PA STE, JI SKAD DU SKYES BU DAM PA'I SBYIN PA
LNGA'I ZHES BYA BA LA SOGS PA GSUNGS SO, ,BDE BA 'THOB CES BYA BA
NI PHAN 'DOGS PAR BYED PA STE, 'KHOR BA YONGS SU 'KHYAMS PA NA,
,SBYIN PA MA

GTOGS GNYEN MED DO, ,ZHES BYA BAS SHES BAR BYA'O, ,BDEN PA KHO NA
RO BRO RNAMS KYI PHUL ZHES BYA BA NI BDEN PA MCHOG TU GZUNG BA NI
TSUL KHRIMS YIN TE 'DIS NI TSUL KHRIMS BSTAN TO, ,BDEN PA'I TSIG
NYID NI MNGON PAR 'DOD PAR BYA BA YIN PAS LHA DANG MI RNAMS KYI
ZAS GYA NOM PA

THAMS CAD PAS KYANG SHIN TU BSOD PA YIN TE, LHA DANG MI RNAMS MGU
BAR BYED PA'I PHYIR RO, ,KHO NA NI NGES PAR GZUNG BA YIN NO,
,SHES RAB KYIS 'TSO BA ZHES BYA BA LA, SHES RAB NI DE BZHIN NYID
SHES PA STE, NGES 'TSO BA NI 'TSO BA BZHIN DU GANG LA YOD PA
DE'O, ,YANG NA SHES RAB KYIS

@179B 'TSO BA'I TSUL 'DI LA YOD PA STE, BRTAGS NAS BYED PA ZHES
BYA BA'I DON TE, 'DIS NI BSGOMS PA LAS BYUNG BA'I BSOD NAMS BSTAN
TO, ,'TSO BA'I ZHES BYA BA LA, 'TSO BAR BYED PA DE RNAMS KYI NANG
NAS NGES PAR GZUNG BA STE DRUG PA'O, ,MCHOG TU CES GSUNGS ZHES
BYA BA NI DAM PA

ZHES 'DI NYID KYI NANG DU 'OG NAS 'CHAD PAR 'GYUR TE, STZOGS DANG
ZAD PA MA MTHONG BA, ,LO BRGYAR GSON PA GANG YIN PAS, ,ZHES BYA
BA DAG YIN NO, ,DE LA 'DIS NI DAD PA SNGON DU 'GRO BA'I SBYIN PA
DANG, TSUL KHRIMS DANG BSGOMS PA LAS BYUNG BA'I BSOD NAMS BYA
BA'I DNGOS PO BSTAN

TO; ,DAD PA NI SBYIN PA LA SOGS PA DE DAG 'BA' ZHIG GI SNGON DU
'GRO BA MA YIN GYI, SHES RAB KYI DBANG PO LA SOGS PA'I YON TAN
GYI YANG SNGON DU 'GRO BA NYID DU BSTAN PA'I PHYIR, MYA NGAN 'DAS
PAR 'GRO BA YI, ,ZHES BYA BA LA SOGS PA SMOS SO, ,LHA ZHIG GIS
ZHUS PA, 'JIG RTEN SKYES

BU JI LTA BUS, ,NGES PAR BYED PA'I SHES RAB DAG ,'THOB 'GYUR YANG
DAG LTA BA NI, ,BCOM LDAN 'DAS KYIS BDAG LA GSUNGS, ,ZHES PA
DANG, DES NA 'DI GSUNGS PA YIN NO, ,DAD PA BSKYED DE ZHES BYA BA
NI YID CHES PAR BYA BA STE, GANG 'DI LA RIGS PA DANG LUNG DAG GIS
YID CHES PAR

BYA'O; ,CI ZHIG LA DAD PA BSKYED PA YIN ZHEN, DGRA BCOM CHOS LA
ZHES BYA BA STE, SANGS RGYAS KYIS BSTAN PA'I LAM MO, ,MYA NGAN
LAS 'DAS 'GRO BA YI, ,ZHES BYA BA NI THAR PA THOB PAR BYED PA
STE, DE'I PHYIR BSTAN PA DANG SGRUB PA'I CHOS LA BRTEN PAS 'BRAS
BU'I CHOS 'THOB PA'O, ,DE LA

DAD PA BSKYED DE DE'I DON LA MNGON PAR RTZOM PA YOD PAR GYUR NA
NI NGES PAR 'THOB PA YIN NO, ,'O NA YE SHES NYID THAR PA'I LAM LA
SOGS PA THOB PAR BYED PA YIN NA, DE JI LTAR 'DIR BRJOD CE NA,
'DIR SMRAS PA DAD PA YANG YE SHES KYI RGYU YIN PA'I PHYIR TE,
GANG 'DI LTAR DAD NOR YOD PA DES NI SHES

RAB 'THOB PAR 'GYUR TE, GUS PAR BYAS TE DAM PA'I CHOS MNYAN PA NI
DAD PAS MNGON PAR 'DOD PA'O, ,GUS PAR NYAN PA NI NYAN PAR 'DOD PA
STE, GANG GI PHYIR DAD PA YANG NYAN PAR 'DOD PA NYID SKYED PA YIN
NO, ,SHES RAB DE GA LAS 'THOB CE NA, SMRAS PA, DE DANG DE YI ZHES
BYA BA YIN TE,

@180A *, ,BDEN PA DANG PHUNG PO DANG KHAMS DANG SKYE MCHED LA
SOGS PA LA NGES PAR 'THOB PAR 'GYUR BA'O, ,MKHAS PAS ZHES BYA BA
NI RTOGS PA STE, RIGS PAS THOB PA'I YE SHES KYI SBYOR BA LAS SO,
,DE LA BRTEN NAS NI THOS PA LAS BYUNG BA LA SOGS PA'I SHES PA
'BYUNG BA'I

PHYIR RO, ,DAD PA'I STOBS KYIS NI SHES RAB LA SOGS PA THOB PA
GCIG PUR MA ZAD KYI NYES PA RNAMS KYANG SPONG BA YIN PAR BSTAN
PA'I PHYIR SMRAS PA, BAG CAN GYIS NI RGYA MTSO DANG, ,ZHES BYA BA
LA SOGS PA'O, ,LHA ZHIG GIS GSOL PA, RANG GI CHU BO GANG GIS
RGAL, ,GANG GIS

RGYA MTSO RGAL BAR 'GYUR, ,BDAG GI SDUG BSNGAL GANG GIS SPONG,
GANG GIS YONGS SU DAG PAR 'GYUR, ,ZHES PA DANG 'DI GSUNGS SO,
,DAD PA RGYUR 'GYUR BAS SGROL BA NI 'DAS PA'O, ,CHU BO NI RNAM PA
BZHI STE, NYON MONGS PA'I RANG BZHIN NO, ,DAD PA'I GZINGS LA
BRTEN NAS CHU

BO THAMS CAD LAS BRGAL BA'I PHYIR RO, ,BAS ZHES BYA BA NI DE NYID
KYI DON TE, DAD PA NYID KYIS 'PHAGS PA'I LAM GYI NYON MONGS PA
THAMS CAD SPONG BA'I PHYIR TE, 'DIR DAD PA NI 'PHAGS PA'I LAM MO,
,BAG YOD PA'I STOBS KYIS NGAN SONG GSUM GYI RGYA MTSO LAS BRGAL
BA YIN TE,

'DIR BAG YOD PA NI MTHONG BA'I LAM MO, ,BRTZON 'GRUS KYIS NI SDUG
BSNGAL SPONG, ,ZHES BYA BA BRTZON 'GRUS KYI SBYOR BA RTUL PHONG
PA STE, BSGOM PA'I LAM GYIS KHAMS GSUM GYI SDUG BSNGAL SPONG BA
YIN NO, ,SHES RAB KYIS NI YONGS SU DAG 'GYUR, ,ZHES BYA BA NI MI
SLOB PA'I LAM

BSTAN TE, DE YOD NA NI RGYUD LA DRI MA MED PAR 'GYUR BAS SO,
,YANG NA DAD PAS NI KHYIM GYI GNAS KYI CHU BO LAS BRGAL BA YIN
TE, RAB TU 'BYUNG BA LA BRTEN PA'I PHYIR RO, ,BAG YOD PAS NI 'DOD
PA'I RNAM PAR RTOG PA LA SOGS PA'I RGYA MTSO LAS BRGAL BA'I PHYIR
RO, ,BRTZON 'GRUS KYIS SDUG

BSNGAL SBONG BA NI 'DOD PA'I KHAMS KYI SDUG BSNGAL DANG BCAS PA
'CHAD PA'I PHYIR RO, ,SHES RAB KYIS NI YONGS DAG 'GYUR, ,ZHES BYA
BA NI SA GONG MA DAG LAS 'DOD CHAGS DANG BRAL BA'I PHYIR RO, ,DAD
PAS ZHES BYA BA NI NYAN THOS DANG RANG SANGS RGYAS DANG SANGS
RGYAS KYI BYANG CHUB GSUM GYI

@180B SPYIR BSTAN TO ZHES GZHAN DAG ZER RO, ,BAG YOD PA'I SGRAS
NI 'DIR 'PHAGS PA'I LAM GDUL BYA RNAMS LA MTSON CING BSTAN PA YIN
TE, DE'I PHYIR BAG YOD PA DANG, MA DAD PA DANG, LE LO DANG RMONGS
PAS MA RUNGS PAR BYAS PA'I GDUL BYA MTHA' DAG LA DAD PA LA SOGS
PA'I MAN

NGAG GI GNYEN PO BSTAN PA YIN NO, ,DAD PA LA BRTEN PAS NI 'CHING
BA THAMS CAD GCOD PA YIN NO ZHES BSTAN PA'I PHYIR SMRAS PA, DGE
SLONG DAD PA'I ZHES BYA BA LA SOGS PA'O, ,LHA ZHIG GIS GSOL BA,
'DI LTAR GROGS NI GANG ZHIG LAGS, ,GDAMS PA YANG NI GANG ZHIG
GANG, ,

DGE SLONG GANG LA DGA' BA YIS, ,BCINGS PA THAMS CAD GCOD PAR
'GYUR, ,ZHES PA DANG, 'DI GSUNGS SO, ,DAD PA'I GROGS NI GNYIS PA
GANG LA YOD PA'O, ,DAD PA LA BRTAN NAS SO SOR THAR PA'I SDOM PA
LA SOGS PA'I KHYAD PAR THOB PAR 'GYUR TE DE MED NA NI DE MED PA'I
PHYIR RO, ,

SHES RAB KYIS NI GTAMS PA DANG, ,ZHES BYA BA NI SHES PA'I RANG
BZHIN GYI BLOS DGE SLONG 'DI LA JI LTA BA BZHIN DU GTAMS PA DANG,
STON PA STE 'DIS NI RTAG PA NYID DU BSTAN TO, ,MYA NGAN 'DAS LA
MNGON DGA' BAS, ,ZHES BYA BA NI THAR PA NYID LA YANG DAG PAR DGA'
BA SKYES PAR GYUR PA'O, ,

'KHOR BA LA RGYAB KYIS PHYOGS PAR BYAS PA DANG, ,MYA NGAN LAS
'DAS PA LA MKHAS PAR 'GYUR TE, DES NA DE THOB PAR BYED PA'I LAM
LA GOMS PAR BYED PA'I DGE SLONG GIS 'CHING BA THAMS CAD DE NYON
MONGS PA'I ZHAGS PA THAMS CAD GCOD PAR BYED DO, ,DE LA DAD PA
DANG SHES RAB KYIS NI

SBYOR BA PHUN SUM TSOGS PA BSTAN TO, ,MYA NGAN 'DAS LA MNGON DGA'
BAS, ,ZHES BYA BAS NI BSAM PA PHUN SUM TSOGS PA BSTAN TO, ,LHAG
MAS NI DE'I PHAN YON BSTAN TO, ,DAD PA LA SOGS PA DANG LDAN PAS
NI LEGS PA ZHES BRJOD PA 'THOB PAR 'GYUR TE, GANG GIS DAD DANG
ZHES BYA

BA LA SOGS PA SMOS SO, ,BCOM LDAN 'DAS KYIS DGE SLONG NI LEGS
PA'I NGANG TSUL CAN LA BRJOD DE, JI TZAM GYIS LEGS PA'I NGANG
TSUL CAN DU BRJOD CE NA ZHES BYA BA NAS 'DI GSUNGS PA YIN NO,
,GANG GIS ZHES BYA BA NI SEMS CAN GANG LA LA ZHIG GIS SO, ,DAD
DANG ZHES BYA BA NI SNGA MA BZHIN

@181A *, ,NO; ,'DI DAG NI RE RE DANG MTHA' DAG LA LEGS PA ZHES
BRJOD PA'I RGYU BSTAN PA'I PHYIR, DANG GI SGRA GSUM SMOS SO,
,NYID CES BYA BA NI NGES PAR GZUNG BA STE, RIM BA GZHAN DU SBYAR
BA'I PHYIR DA NYID LEGS PA'I NGANG TSUL CAN ZHES BRJOD DO, ,LEGS
BSGOMS SHING

ZHES BYA BA NI LEGS PAR BSTEN PA'I PHYIR BSTAN PAR 'GYUR TE, NYON
MONGS PA THAMS CAD SPANG BA'I PHYIR SKYON RNAMS SPANGS PA YIN TE,
SPANGS PA NI BSAL BA STE, GANG GIS BAG LA NYAL SPANGS PA'O,
,MKHAS PA ZHES BYA BA NI 'DIR MNYAM PAR GZHAG PA LA DGONGS TE,
MNYAM PAR GZHAG

PA'I SEMS LAS NI YANG DAG PA JI LTA BA BZHIN DU SHES PA YIN NO
ZHES PA'I TSIG GIS TE RGYU LAS 'BRAS BU BTAGS PA'O, ,DES NA YANG
DAD PA 'JUG PA YIN TE, TSUL KHRIMS DANG TING NGE 'DZIN DANG, SHES
RAB KYI PHUNG PO NI DE LA RAG LAS PA YIN TE, NYON MONGS PA SPANGS
PA GANG LA YOD PA

DE'O; ,LEGS PA'I NGANG TSUL CAN ZHES BYA BA LA, LEGS PA'I NGANG
TSUL DANG NGO BO GANG LA YOD PA STE SKYE BO DAM PA'I RANG BZHIN
SKYE BO DAM PAS BSNGAGS PA'O, ,BRJOD PA NI BSHAD PA'O, ,DAD PA
DANG LDAN PA NI THAMS CAD DU YANG MCHOD PA YIN NO ZHES BSTAN PA'I
PHYIR SMRAS PA, ,DAD DANG TSUL

KHRIMS ZHES BYA BA LA SOGS PA'O, ,TSE DANG LDAN PA SH'A RI'I BU
DANG MOOD GAL GYI BU 'KHOR DANG BCAS PA GANG DANG GANG DU 'GRO BA
DE DANG DER RGYAL PO DANG RGYAL PO'I BLON PO RNAMS KYIS BSNYEN
BKUR BYAS TE, SKABS 'DI LTA BU GSAN NAS 'DI GSUNGS SO, ,DAD PA
GANG LA YOD PA DE NI DAD PA'O, ,

DAD PA DANG LDAN PA KHO NAS TSUL KHRIMS DANG LDAN PAR 'GYUR BA'I
PHYIR TSUL KHRIMS PHUN SUM TSOGS ZHES SMOS TE, SO SOR THAR PA'I
SDOM PA DANG PHRAD PA'O, ,TSUL KHRIMS DANG LDAN PA LAS NI GTONG
BA PHUN SUM TSOGS PAR 'GYUR PA'I PHYIR SMRAS PA, GTONG LDAN ZHES
BYA BA STE, YONGS SU GZUNG

BA THAMS CAD YONGS SU BTANG BA'I PHYIR DANG, RMONGS PAS YO BYAD
GZHAN YONGS SU MI 'DZIN PA'O, ,GTONG BA DANG LDAN PA'I PHAN YON
SMRAS PA, 'JUNGS PA RNAM SPANGS PA ZHES BYA BA YIN TE, SER SNA
DANG BRAL BA'O, ,JI SKAD DU SBYIN PA SEMS KYI SER SNA DANG NI
CHAGS PA'I SKYON GYI RDUL

@181B RNAMS 'KHRU BAR BYED CES BSHAD PA YIN TE, DE NYID KYIS BDAG
NYID RNAM PAR DAG PAS YUL GANG DANG GANG DU 'GRO BA DE DANG DER
KHYAD PAR SHES PA'I LHA DANG MI RNAMS KYIS MCHOD PAR 'GYUR RO,
,DAD PA DANG TSUL KHRIMS PHUN SUM TSOGS PA GNYIS KYIS NI LUS DANG
NGAG DAG PAS BDAG GI DON

PHUN SUM TSOGS PA'O, ,GTONG BA DANG SER SNA SPANGS PA GNYIS KYIS
NI GZHAN GYI DON PHUN SUM TSOGS PA BSTAN TO, ,DAD PA DANG SHES
RAB KYI NOR NI NOR GYI MCHOG YIN NO ZHES BSTAN PA'I PHYIR SMRAS
PA, MKHAS GANG 'TSO BA'I 'JIG RTEN NA, ,ZHES BYA BA LA SOGS PA'O,
,GTER LA

CHAGS PA'I TSONG DPON ZHIG GIS NOR GYI MCHOG JI SNYED PA DE GTER
DU SBAS PA LAS 'DI SNYAM DU BSAMS TE, GANG BDAG GIS GTER THAMS
CAD PHYUNG LA RIN PO CHE'I MCHOG GANG YIN PA BTZONG BAR BYA NA,
BDAG GIS NI MI SHES TE, GANG DU BCOM LDAN 'DAS BZHUGS PA DER BDAG
SONG STE ZHU'O,

SNYAM PA NAS JI SRID DU 'DI GSUNGS SO, ,GANG NI GANG LA LA'O,
,'TSO BA'I 'JIG RTEN NI 'GRO BA'AM, SEMS CAN GYI 'JIG RTEN NA'O,
,RTEN BYED PA ZHES BYA BA NI THOB PAR BYED PA'O, ,DAD DANG SHES
RAB CES BYA BA LA, KHYAD PAR DU 'PHAGS PA'I SHES RAB NI 'DIR SHES
RAB BO, ,GANG ZHIG RTEN

PAR BYED CE NA, ,SMRAS PA, MKHAS PA ZHES BYA BA STE, MKHAS PA MA
YIN PA NI DE GNYIS MI SGRUB CING DE LA BRTZON PAR MI BYED DE,
RIGS PA'I SHES PA'I SBYOR BA BSTAN PA YIN NO, ,DE DAG DE YI NOR
MCHOG STE, ,ZHES BYA BA NI GANG GI PHYIR MKHAS PA DE'I NOR NI 'DI
NYID MCHOG TU 'DOD PA YIN TE,

PHUN SUM TSOGS PA THAMS CAD KYI RGYUR GYUR PA'I PHYIR RO, ,DE LI
NOR GZHAN PHAL BAR ZAD, ,CES BYA BA NI YONGS SU RTOGS PAR BYED PA
DE'I STE, SKYE BO THA MAL PAS MNGON PAR BKUR BA'I GSER LA SOGS
PA'I RIN PO CHE'I NOR DAG NI MNGON PAR MI BSNGAGS TE, GDUNG BA
THAMS CAD KYI RGYUR

GYUR PA'I PHYIR RO, ,PHAL PAR ZAD CES BYA BA NI NGES PAR DOR DGOS
PA YIN PA'I PHYIR DANG NGAN SONG GI 'BRAS BUR GYUR PA'I PHYIR RO,
,GANG TSONG DPON LA BSTAN PA'I CHED DU 'DI GSUNGS PA STE, DE NI
DAD PA MED PA DANG SHES RAB 'CHAL PA YIN PAS DES NA GNYI GA 'DIR
BSTAN TO, ,ME'I RTAGS DU BA

@182A *, ,LAS SHES PAR BYED PA BZHIN DU DAD PA MI MNGON PA'I
RTAGS BSTAN PA'I PHYIR SMRAS PA, 'PHAGS PA LTA BAR 'DOD PA DANG,
,ZHES BYA BA LA SOGS PA'O, ,DGE SLONG DAG DAD PA GANG GI DAD PA'I
RTAGS NI GSUM PO 'DI DAG GO ZHES RGYA CHER TE 'DI GSUNGS SO,,

'PHAGS PA NI SDIG PA LAS RING DU SONG BA'I PHYIR RO, ,YON TAN
DANG LDAN PA LA LTA BAR 'DOD CING BRTZON PA NI LTA BAR 'DOD PA
STE YANG DANG YANG DU DE DANG PHRAD PA'I PHYIR NYE BAR 'GRO BAS
SO, ,GANG GI PHYIR DAD PA MED PAR NI GZHAN GYIS BSKUL BAR GYUR
KYANG MA DAD PAS 'PHAGS PA'I GAN

DU MI 'GRO'O, ,DAM CHOS NYAN PAR DGA' BA DANG, ,ZHES BYA BA NI
BDEN PA STON PA LA SOGS PA LEGS PAR BSHAD PA MNYAN PA LA ZHEN PA
STE, SROG GI PHYIR YANG LEGS PAR BSHAD PA MNYAN PAR 'DOD PA SKYE
BA'O, ,SER SNA'I DRI MA RNAM SPANGS PA, ,ZHES BYA BA NI GTOR BA
LA MCHOG

TU 'DZIN PA'I PHYIR SER SNA'I TSUL CHAGS PA'I DRI MA GANG GIS
SPANGS PA'O, ,ZHE SDANG DANG GTI MUG DANG CHAGS PA SPYOD PA RNAMS
DAD PA LA GO RIMS BZHIN DU DE'I MTSAN NYID BSTAN PA'I RTAGS GSUM
BSTAN TO, ,YANG NA NYAN THOS DANG RANG SANGS RGYAS DANG, SANGS
RGYAS KYI RIGS

CAN RNAMS LA GCIG DANG GNYIS DANG GSUM GYI RTAGS DANG LDAN PA
NYID DU GO RIMS BZHIN DU BSTAN PA'I PHYIR RO, ,'DUS PA DE DAG GIS
NI DAD PA RTOG PAR BYED PA YIN NO ZHES GZHAG STE, DE NYID DAD PA
ZHES BRJOD CING DAD PA DANG LDAN PA ZHES KYANG BRJOD DE, DE'I
'BRAS BU MTHONG

BA LAS RJES SU DPAG PAS SO, ,'JIG RTEN LA RAB TU GRAGS PAS DGE
BA'I MTSAMS SBYOR BA'I DUS SU DAD PA YOD PA YIN GYI, THAMS CAD LA
NYE BAR MTSON PA NI NGES PAR MI BRJOD DO, ,DAD PA GCIG PU NI 'JIG
RTEN LAS SNYING PO BLANGS PA YIN NO ZHES BSTAN PA'I PHYIR, DAD
PA'I LAM

BRGYAGS ZHES BYA BA LA SOGS PA SMOS SO, ,LHA ZHIG GIS GSOL PA,
LAM BRGYAGS GANG ZHIG BSKUR BYA ZHING, ,RKUN POS MI 'PHROGS GANG
ZHIG LAGS, ,GANG GIS 'PHROGS NA BZLOG BGYI ZHING, ,SKYE BO GANG
GIS 'PHROGS NA DGA', ,GANG ZHIG 'ONGS NAS RTAG TU NI, ,

@182B MKHAS PA MNGON PAR DGA' BAR 'GYUR, ,ZHES PA LA 'DI GSUNGS
SO, ,DAD PA DE NI DAD PA DANG LDAN PA'O, ,BSKUR BA NI NYE BAR
BLANGS PA'O, ,LAM BRGYAGS NI LAM GYI 'TSO BA'O, ,SBYIN PA LA SOGS
PA'I BSOD NAMS KYI TSOGS NI DAD PA'I LAG PAS BSKUR BAR NUS PA YIN
TE, 'JIG

RTEN PHA ROL TU 'GRO BA'I YO BYAD DO, ,JI SKAD DU, ,DPER NA LAM
BRGYAGS MANG POS NI, ,BDE BAS 'DI NA 'GRON PO 'GRO, ,DE BZHIN
'DIR YANG DGE BYAS PA'I, ,SEMS CAN BDE 'GROR 'GRO BA YIN, ,ZHES
BSHAD DO, ,BSOD NAMS CHOM BOS DBROG MI NUS, ,ZHES BYA BA NI GRONG

'JOMS PAR BYED PA'I RKUN MAS KYANG GZHAN GYI LEGS PAR SPYAD PA
DBROG PAR MI NUS TE, BSOD NAMS RGYAL PO CHOM RKUN DAG ,G-YO ZHING
BRTZON PAR BYED PAS KYANG, ,'PHROG PAR NUS PA MA YIN NO, ,ZHES
PA'I TSIG GIS SO, ,CHOM RKUN 'PHROG PAR BYED PA BZLOG ,CES PA LA,
RKUN

MAS GZHAN GYI NOR 'PHROG PAR BYED PA NI RGYAL PO LA SOGS PAS GSAD
PA LA SOGS PA'I CHAD PAS BYAS PAS BZLOG PAR BYA BA YIN NO, ,DGE
SBYONG RNAMS KYIS BLANGS NA DGA', ,ZHES BYA BA NI GZHAN GYI BZA'
BA DANG BTUNG BA DANG BGO BA DANG KHANG PA LA SOGS PA 'PHROG CING
LEN PAR BYED

PA'I SDOM BRTZON DGE BA RNAMS LA NI SKYE BO DAD PA DANG LDAN PA
DAG SHIN TU DGA' BAR BYED PA YIN TE, 'PHAGS PAS 'PHROGS SHING
BLANGS NA BZANG BA BZHIN ZHES BYA BA'I TSIG GIS SO, ,DGE SBYONG
'ONGS PA LA ZHES BYA BA NI NYE BAR ZHI BA'I SPYOD PA CAN GYI SDOM
BRTZON 'ONGS PA LA'O, ,RTAG TU

ZHES PA NI RGYUN DU'O, ,MNGON PAR DGA' BA NI MNGON PAR 'DOD PA'O,
,MKHAS PA NI BDAG LA PHAN PAR 'DOD PA'O, ,DAD PA DANG RJES SU
MTHUN PA'I ZHING LA SBYIN BDAG RNAMS 'BUL BAR BYED PA NA, PHRAG
DOG GI DBANG GIS SKYE BO NGAN PA RNAMS TING NGE 'DZIN NYAMS PAR
'GYUR BA'I

NYES DMIGS BSTAN PA'I PHYIR SMRAS PA, SKYE BO RNAMS NI CI RIGS
PAR, ,ZHES BYA BA LA SOGS PA'O, ,KHYIM BDAG MGON MED ZAS SBYIN
GYIS 'PHAGS PA SH'A RI'I BU DANG MOOD GAL GYI BU LA CHOS GOS LA
SOGS PAS SHIN TU YANG BSNYEN BKUR BYED PAR GYUR TO, ,KO KA LI KA

@183A *, ,LA SOGS PAS NI KHYIM BDAG 'DI NI GANG ZAG LA MNGON PAR
DANG NGO ZHES 'PHYA BAR BYED DE JI TZAM NA TSIGS SU BCAD PA GNYIS
GSUNGS SO, ,SBYIN BYED CES BYA BA NI YON TAN CAN LA 'BUL BAR BYED
PA'O, ,GCIG NI GCIG TU STE DAD PA'I SEMS CAN DAG GO, ,

DAD PA JI BZHIN ZHES BYA BA NI DAD PA DANG RJES SU MTHUN PA STE,
DE CHUNG NGU LA SOGS PA'I DBYE BA DANG, DES BYAS PA'I SBYIN PA LA
SOGS PA'I DBYE BAS SO, ,CI RIGS PAR BYA ZHES BYA BA NI 'BYOR PA
DANG RJES SU MTHUN PA STE, 'BYOR PA CI BSAGS PA BZHIN DU SBYIN PA
STE, DAD PA JI LTA BA

BZHIN NO, ,'BYOR PA MA BSAGS PA DAG GIS KYANG JI LTAR 'TSAL BAR
RO, ,DE LTA ZHES BYA BA NI ZAS DANG SKOM SBYIN BDAG STER BA LA'O,
,GANG ZHIG YID NI MI BDE BA, ,ZHES BYA BA NI PHRAG DOG LA SOGS
PA'I DBANG GIS MI DGA' BA'O, ,GZHAN ZHES BYA BA NI LEN PA PO DANG
'BREL PA ZHES BYA BA'I

TSIG GI LHAG MA'O, ,DES NI NYIN DANG MTSAN RNAMS SU, ,ZHES BYA BA
NI SKYE BO NGAN PA DE NI NYIN PAR DANG NUB MO RNAMS SU'O, ,TING
'DZIN 'THOB PAR MI 'GYUR RO, ,ZHES BYA BA NI SEMS RTZE GCIG PA MI
RNYED PA STE, PHRAG DOG GIS BYAS PA'I G-YENG BA DANG LDAN PA ZHES
BYA BA 'OG NAS SMOS TE, RANG

GI RNYED PA LA BRNYAS PAR MI BYA'O ZHES BYA BA LA SOGS PA'O, ,NAG
PO'I PHYOGS BSTAN NAS, DKAR PO'I PHYOGS SMRAS PA, GANG GIS ZHES
BYA BA LA SOGS PA SMOS TE, GANG YANG SKYES BU DAM PAS SO, ,DE
'DRA KUN DU SPYOD BYED PA, ,ZHES BYA BA NI GZHAN GYI RNYED PA'I
RGYUR GYUR PA'I YID MI

BDE BA DRUNGS 'BYIN PA'O, ,YANG PHYIS MI SKYE BAR BYA BA'I PHYIR
SMRAS PA, TA LA'I MGO BCAD LTAR ZHES BYA BA SA BON MED PAR BYA BA
STE, TA LA'I MGO DANG MNYAM PAR 'JUG PA NI TA LA'I RTZE MO STE,
'DI LTAR SHING TA LA'I RTZE MO BCAD PAS YANG MI SKYE BA DE BZHIN
DU SPANG BA'O, ,DES NI NYIN DANG

MTSAN RNAMS SU, ,ZHES BYA BA LA SOGS PA NI RTAG PAR SLA'O, ,DAD
PA MED PA NI DAM PA RNAMS KYIS BSTEN PAR BYA BA MA YIN NO ZHES
BSTAN PA'I PHYIR SMRAS PA, KHRON PA SKAM PO ZHES BYA BA LA SOGS
PA'O, ,DGE SLONG DAG DAD PA MED PA'I GANG ZAG NI STEN PAR MA BYED
CIG ,DE CI'I

@183B PHYIR ZHE NA, DAD PA MED PA BSTEN PA NI SDUG BSNGAL BA STE,
GANG GI PHYIR DAD PA MED PA BSTEN CING BSTEN PA LAS NI LUS KYIS
NYES PAR SPYAD PA SPYOD PA DANG, NGAG GIS NYES PAR SPYOD PA NAS
JI SRID DU DMYAL BAR SKYE BAR 'GYUR RO ZHES BYA BA'I BAR DU'O,
,DKAR PO'I PHYOGS KYI TSIGS SU BCAD

PA YANG STE 'DI GNYIS GSUNGS SO, ,DAD PA MED PA ZHES BYA BA NI
SEMS DAD PA DANG BRAL BA'I SKYE BO ZHES BYA BA'I DON TO, ,BSTEN
MI BYA ZHES BYA BA NI BSNYEN PAR MI BYA BA STE, DE DANG LHAN CIG
'BREL PAR MI BYA'O, ,KHRON PA SKAM PO JI LTA BAR, ,ZHES BYA BA
LA, CHU BTUNG BAR BYA BA'I GNAS DE NI

KHRON PA STE RDZING BU LA SOGS PA'O, ,JI LTAR CHU MED PA'I SKAM
PA DE CHU DON DU GNYER BA DAG GIS MI BSTEN PA DE BZHIN NO, ,'ON
KYANG KHRON PA CHU MED CING SKAM DU ZIN KYANG BRKOS PAR GYUR NA
CHU SBYIN PAR BYED DO ZHE NA, JI STE ZHES BYA BA LA SOGS PA YIN
TE, GAL TE RDZING BU LA SOGS PA

CHU MED CING SKAM PO LA CHU DON DU GNYER BAS DE KUN DU BRKOS
KYANG DE MA THAG MI 'BYUNG LA, GAL TE BYUNG BAR GYUR NA YANG 'DAM
CHU DRING BA 'BYUNG BAR 'GYUR ZHES BYA BA SMOS TE, 'DAM RUL PA DE
LTA BU'I DRI GANG LA YOD PA DE NI 'DAM CHU DRI NGA BA STE, DE NI
DBYIG PA CAN BZHIN NO, ,SHES

RAB CAN GYIS DAD LDAN PA BSTEN, ,ZHES BYA BA NI GANG LA YANG DAG
PAR RTOGS PA YOD PA DES NI DAD PA CAN DANG LHAN CIG BSTEN PAR
BYA'O, ,'DIR DPE BSTAN PA, MTSO LA CHU 'DOD JI LTA BAR, ,ZHES BYA
BA SMOS TE, DPER NA CHU 'DOD PA STE, KHRUS DANG BTUNG BA DANG
DE'I NANG DU ZHUGS PAR

'DOD PAS NI MTSO CHEN PO LA STEN PAR BYED DO, ,MTSO JI LTA BU ZHE
NA, SMRAS PA, CHU MANG ZHES BYA BA STE, CHU MANG PO GANG LA YOD
PA DE NI CHU MANG STE, BYA ROG GIS BTUNG DU RUNG BA ZHES BYA BA'I
DON TO, ,RNAM PAR DANG BA NI RNYOG PA DANG BRAL ZHING SHIN TU
GTZANG BA'O, ,BSIL BAR GYUR CING

ZHES BYA BA NI NGE YANG SHING GI GRIB MAS YONGS SU BSKOR BA'I
PHYIR, YID TSIM PAR BYED DO, ,RNYOG PA MED PA ZHES BYA BA NI RDUL
MED CING NA KRA LA SOGS PA SEMS CAN GDUG PA CAN DANG 'DAM DANG
CHU BAL LA SOGS PAS MA RNYOG PA'I PHYIR RO, ,JI LTAR KHRUS DANG
BTUNG BA LA SOGS PA 'DOD

@184A *, ,PAS NI MTSO 'DI LTA BU NYE BAR STEN PAR BYED PA DE
BZHIN DU KHYAD PAR GYI RNAM PA MANG PO DON DU GNYER BAS KYANG
LHAG PAR G-YO MED PA DANG BSAM PA DAG PAS GZHAN LA PHAN 'DOGS
SHING DGA' BAR BYED PA DANG, MI SHES PA DANG, TSUL 'CHOS BA LA

SOGS PA DANG BRAL BAS RNYOG PA MED PA'I DAD PA CAN BSTEN NA DES
NI YID LA MNGON PAR 'DOD PA'I 'BRAS BU 'GRUB PAR 'GYUR RO, ,MKHAS
PAS NI DAD PA CAN BSTEN PAR BYA'I, CIG SHOS NI MA YIN NO ZHES
BSTAN PA'I PHYIR SMRAS PA, CHAGS SAM MA CHAGS ZHES BYA BA LA SOGS
PA'O, ,

TSE DANG LDAN PA SH'A RI'I BU DANG MOOD GAL GYI BU GNYIS DGON
PA'I PHYOGS GCIG NAS SNGA DRO SHAM THABS DANG CHOS GOS BGOS TE
LHUNG BZED BLANGS NAS, BRAM ZE'I GRONG KHYER ZHIG TU BSOD SNYOMS
KYI PHYIR ZHUGS PA NA, MU STEGS CAN GZHAN DAG GIS SHIN TU SPYOS
SHING BRGYAD DE LHUNG BZED KYI

NANG DU YANG RDUL GYIS BKANG NGO, ,BRAM ZE DAD PA DAG GIS NI
MCHOD PAR YANG GYUR TO, ,DE GNYIS DMYAL BA DANG MTHO RIS DAG TU
MI DGA' ZHING DGA' BA YIN TE, DE'I DBANG DU MDZAD NAS 'DI GSUNGS
SO, ,CHAGS PA NI KHA CIG DAD CING BLO DANG LDAN PA'I BRAM ZE DANG
KHYIM BDAG DAM PA RNAMS LA RJES

SU CHAGS PAR BSTAN PA YIN NO, ,SAM ZHES BYA BA'I SGRA NI MA CHAGS
KYANG RUNG ZHES BYA BA YIN TE, SKYE BO NGAN PA KHA CIG DAM PA
RNAMS LA RNAM PAR SDANG BA BSKYED PA'O, ,DE YIS THUB SKU MI NGAS
PAS, ,ZHES BYA BA NI BDAG NYID CHEN PO RNAMS NI CHAGS PA'AM MA
CHAGS PA STE, DAD PA DANG MA DAD

PA'I SEMS CAN GYI RGYUR GYUR PA ZHES SKU MI NGAS PA STE, 'GYUR
BAR MI MDZAD DO, ,CI'I PHYIR ZHE NA, SMRAS PA, 'DI LTAR THUB PA
DE NI KHAMS GSUM LAS 'DOD CHAGS DANG BRAL BA'I PHYIR RO, ,GAL TE
SKU MI NGAS NA DES CI ZHIG BYA BA YIN ZHE NA, SMRAS PA, MA DAD PA
DAG SPANG BAR BYA, ,ZHES BYA BA

STE; MA DAD PA'I SEMS CAN DOR BAR BYA STE, CHU DANG BRAL BA'I
PHYIR CHU 'DOD PAS KHRON PA SKAM PO BZHIN DU SDIG PA BYED PA DE
YONGS SU SPANG BAR BYA'O, ,DAD PA RNAMS NI NYE BAR BSTEN, ,ZHES
BYA BA NI DAD PA CAN DAG DANG BSNYEN PAR BYA BA NYID DE, CHU 'DOD
PA DAG GIS MTSO CHEN PO BZHIN DU STE,

@184B DE'I BSOD NAMS KYI TSOGS NYE BAR SKYED PA'I PHYIR RO, ,DAD
PA'I TSOMS TE BCU PA'I RNAM PAR 'GREL PA RDZOGS SO,, ,,DAD PA'I
KHYAD PAR GYI 'BRAS BU BSTAN PA'I PHYIR, DE'O 'OG TU DGE SBYONG
GI TSOMS BSTAN PA YIN TE, DAD PA'I STOBS KYIS NI 'PHAGS PA'I LAM
SKYE LA, DE'I

MTHUS NI DGE SBYONG DU 'GYUR RO, ,YANG NA BSTAN MA THAG PA'I
TSOMS SU THUB PA ZHES BYA BA DE'I RNAM GRANGS DGE SBYONG YIN NO
ZHES BSTAN PA'I PHYIR RO 'GREL PA SMRAS PA, BRAM ZAS 'DOD PA ZHES
BYA BA LA SOGS PA'O, ,RAB TU DAD PA LA PHAL CHE BA ZHES BYA BA'I
BRAM ZE ZHIG SER SKYA'I THAR PA BSGRUB

PAR 'DOD PA LAS DE'I THABS MI SHES TE, SANGS RGYAS LA YID CHES PA
SKYES PAR GYUR NAS, BCOM LDAN 'DAS KYI SPYAN SNGAR SONG STE ZHUS
PA LAS, DE'I PHYIR TSIGS SU BCAD PA GNYIS GSUNGS TE, DE THOS PAS
RAB TU BYUNG ZHING DGRA BCOM PA'I 'BRAS BU THOB BO, ,CHOD CIG CES
BYA BA NI

SPANG ZHING DOR BAR GYIS SHIG CES BYA BA'I DON TO, ,GANG YIN ZHE
NA, RGYUN ZHES BYA BA STE SKYE BA'I RGYUN NO, ,GANG GI PHYIR 'DI
MA SPANGS NA NI GCIG TU THOB PAR MI 'GYUR RO, ,CI ZHIG BYAS NAS
RGYUN BCAD PAR NUS SHE NA, BRTZON 'GRUS KYIS NI ZHES BYA BA SMOS
TE, SBYOR BAS BSKYED PAR BYA BA'I KHYAD

PAR NI BRTZON 'GRUS TE, DAD PAS DAM PA BSTEN CING LEGS PAR GSUNGS
PA MNYAN PA DANG, RAB TU BYUNG BA YONGS SU BZUNG BA DANG DGE BA
LA SOGS PA'I LAM GYI TSOGS LA 'JUG PA ZHES BYA BA'I DON TO,
,TSOGS 'DI LA BRTEN NAS DE'I 'OG TU CI ZHIG BYA ZHE NA, SMRAS PA,
NYON MONGS PA

SPANG BAR BYA STE, DE SPANG BA'I RIM PA BSTAN PA'I PHYIR SMRAS
PA, 'DOD PA RAB SPANG ZHING ZHES BYA BA STE, 'DOD PA NA SPYOD
PA'I MTHONG BA DANG, BSGOM PAS SPANG BAR BYA BA'I NYON MONGS PA
SPONG BA YIN TE, DE NAS GZUGS DANG GZUGS MED PA NA SPYOD PA YIN
NO ZHES STON TE, 'DOD PA'I

KHAMS KYI YONGS SU RDZOGS PAR SPANGS NA BRAM ZER 'GYUR TE, 'DOD
PA'I MI GTZANG BA'I NANG DU 'BYING BA LAS NI BRAM ZER SKYE BAR MI
'GYUR RO ZHES DE NYID BSTAN PA'I PHYIR BRAM ZE ZHES BYA BA SMOS
TE, 'DI'I DON NI 'DOD PA DAG LAS YID RGYAB KYIS PHYOGS PA YIN NO
ZHES RGYU CI'I PHYIR 'DOD PA

@185A *, ,LA SOGS PA SPANG BAR BYA BA YIN ZHE NA, RAB TU MA
SPANGS PAR ZHES BYA BA STE, JI SRID DU 'DOD PA LA SPYOD PA LA
SOGS PA'I NYON MONGS PA SPANGS PAR MA GYUR PA DE SRID DU NI DE
THUB PA MA YIN TE, GCIG TU YANG THOB PA MA YIN NO, ,THUB PA ZHES
BYA BA NI PHUNG PO LHAG MA

DANG BCAS PA'I MYA NGAN LAS 'DAS PA THOB PAR GYUR PA'O, ,GCIG TU
ZHES BYA BA NI PHUNG PO LHAG MA MED PA'I MYA NGAN LAS 'DAS PA
STE, DE GNYIS KYANG NYON MONGS PA SPANGS PAS 'THOB PA NI RTOGS
PA'O, ,DE MA THOB PAR NI RGYUN CHOD PA MA YIN TE, DES NA 'DOD PA
LA SOGS PA NGES

PAR SPANG BAR BYA BA NYID YIN NO, ,'DIR DGE SBYONG GIS GRA MED
KYANG BRAM ZE DANG THUB PA'I SGRA NI DE'I RNAM GRANGS YIN PA'I
PHYIR TSIGS SU BCAD PA 'DI DGE SBYONG GI TSOMS SU DGOD PAR RIGS
PA NYID DO, ,TSIGS SU BCAD PA GNYIS POR YANG KUN DU RGYU'I SGRA'I
SGRA'I NI KUN RDZOB TU DGE SBYONG LA

BTAGS BA'I RGYU YIN PA'I PHYIR RTZOD PA MED DO, ,RTAG TU BYED PA
DANG GUS PAR BYED PA'I SBYOR BAS SNGAR BSTAN PA'I BYA BA NUS PA
YIN TE, GZHAN DU NI MA YIN NO ZHES 'DIR BSTAN PA'I PHYIR, KUN DU
RGYU ZHES BYA BA LA SOGS PA'O, ,BYA BA BYA BA ZHES BYA BA LA
BZLAS PA NI GYIS SHIG GYIS

SHIG PA'I DON TO, ,RTAG TU DE NYID CES BYA BA NI SNGAR BSTAN PA'I
RGYUN GCAD PAR BYA BA STE, RANG DANG RJES SU MTHUN PA'I GNYEN
PO'I PHYOGS BSGOMS PAS RTAG TU DE NYID DU BSGRUB PAR BYA STE,
'DIR BAG MED PAR NI MI BYA'O ZHES PA'O, ,GUS PA'I SBYOR BA LA
GZUD PA'I PHYIR, BRTZON 'GRUS

BRTAN PA KHO NA YIS, ,ZHES BYA BA SMOS TE, DGE BA'I BSHES GNYEN
BSTEN CING, DAM PA'I CHOS MNYAN PA LA SOGS PA BSKYED PA LA BAR
CHAD MED PA NYID DU BRTZON 'GRUS BRTZAMS PAS 'JUG PAR GYIS SHIG
PA'O, ,DE LTAR GA LAS BYED DU 'JUG PA YIN ZHE NA, KUN DU RGYU BA
ZHAN PA

DAG; ,CES BYA BA NI SBYOR BA LHOD PA STE, 'DI LTAR KUN DU RGYU
GAL TE BRTZON PA MED PA DANG, SKYO BA MED PAR GYUR TE, NGA RGYAL
DANG PHRAG DOG LA SOGS PA DANG LDAN PAS NI DE'I TSE SPYIR YANG
SHAS CHER STZOGS SHING 'PHEL BA YIN NO, ,NYON MONGS PA NI, LAS
DANG NYON MONGS PA DANG

@185B SKYE BA'I KUN NAS NYON MONGS PA'I BDAG NYID MA SPANGS PA'O,
,GANG SNGAR BSTAN PA'I KUN DU RGYU BA ZHAN PAS NYES PA 'BYUNG BAR
YANG MA ZAD DE, MNGON PAR 'DOD PA'I 'BRAS BU YANG SBYIN PAR MI
NUS SO ZHES BSTAN PA'I PHYIR, ZHAN PA'I LAS NI ZHES BYA BA LA
SOGS PA SMOS SO, ,DGE

BSNYEN MA ZHIG GI BU YAN LAG BRGYAD PA'I BSNYEN GNAS KYI GSO
SBYONG GI BSLAB PA DANG LDAN PA LAS NYAMS PAR GYUR TE, DE GNOD
SBYIN ZHIG GIS BZUNG BAR GYUR TO, ,DE NAS DE'I MAS GNOD SBYIN DE
RJES SU DRAN PAR BYAS TE, TSIGS SU BCAD PA GNYIS SMRAS SO, ,JI
SRID BCU BZHI BCO

LNGA NI; ,BSNYEN GNAS YAN LAG BRGYAD PA LA, ,'DI NA LEGS PAR
MNYAM GZHAG DANG, ,GANG ZHIG TSUL KHRIMS LDAN PA LA, ,GNOD SBYIN
'TSE BAR MI 'GYUR ZHES, ,BDAG GIS THOS NA RIGS YIN NA, ,ZHES SO,
,GNOD SBYIN GYIS SMRAS PA, THOS PA JI SNYED PA DE DAG NI

LEGS TE, RIGS PA YIN NO ZHES SMRAS SO, ,DE'I PHYIR GNOD SBYIN
THONG SHIG CES BYAS PA DANG, GNOD SBYIN DES KYANG DE BTANG STE,
SANGS RGYAS KYIS GSUNGS PA'I TSIGS SU BCAD PA GSUM YANG BRJOD DO,
,DE NAS DGE BSNYEN MA DES RANG GI BU DE DGON PA'I GNAS SU KHRID
DE SONG

NAS RAB TU PHYUNG ZHING CI NAS KYANG SKYO BA BSKYED DE DGRA BCOM
PA NYID MNGON SUM DU BYAS PAR GYUR TO, ,JI SNYED CES BYA BA NI
THAMS CAD DO, ,ZHAN PA'I LAS BYAS ZHES BYA BA NI RNAM PAR SPYOD
PA DAG LA SPRO BA NYAMS PA'O, ,DON CHEN 'GYUR SNYAM MI BYED DO,
,ZHES BYA BA DANG 'DIR SBYAR BAR BYA'O, ,

'JIG RTEN PA RNAMS KYI LAS ZHING RMAD [?] PA DANG, BA LANG SRUNG
BA DANG, RGYAL PO LA ZHA 'BRING BYED PA LA SOGS PA YANG RTAG TU
BYAS PA DANG GUS PA'I SBYOR BA MA GTOGS PA 'BRAS BU CHUNG BA NYID
YIN NA, 'JIG RTEN LAS 'DAS PA'I LAS KUN DU MI SPYOD PA LA SOGS PA
LTA SMOS KYANG CI DGOS

PA'O; ,KUN NAS NYON MONGS DKA' THUB DANG, ,ZHES BYA BA NI GANG
YANG CUNG ZAD DUS MA YIN PA'I ZAS LA SOGS PA LAS LDOG PA'I TSUL
GAL TE MA SPYAD DAM, KUN NAS NYON MONGS PAS JI LTA BA BZHIN DU MA
SPYAD PAS DRI MA CAN DU GYUR PA DE YANG, DON CHEN 'GYUR SNYAM MI
BYED

@186A *, ,DO; ,ZHES BYA BA 'DI DANG SBYAR RO, ,YANG NA KUN NAS
NYON MONGS PA'I DKA' THUB NI PHYI ROL GYI ME LDA BSTEN PA LA SOGS
PA STE, DE NI GCIG TU 'BRAS BU MED PA YIN NO ZHES BSTAN TO,
,TSANGS SPYOD YONGS SU MA DAG DE, ,ZHES BYA BA LA, 'DIR LAM GYI

TSOGS TSUL KHRIMS NI TSANGS PAR SPYOD PAR BSHAD DO, ,YANG NA
'KHOR BAR YONGS SU ZAD PA'I TSUL KHRIMS YON TAN GYI KHYAD PAR LA
BSTEN PA YIN GYI, DON CHEN 'GYUR SNYAM MI BYED DO, ,ZHES BYA BA
'DI DANG SPYAR TE, LAS LA SOGS PA NI MI RIGS PAS BSKYED PA GANG
BSTAN PA STE,

DES NI MNGON PAR 'DOD PA'I 'BRAS BU RGYA CHEN PO THOB PAR MI
'GYUR RO, ,DON CHEN POR MI 'GYUR BAR MA ZAD DE, NGAN SONG GI
RGYUR YANG 'GYUR BA'I PHYIR TE, JI LTA BU ZHE NA, JI LTAR MDA' NI
ZHES BYA BA STE, DPER NA MDA' GZUNG NYES PA ZHES BYA BA LHOD PAR
GZUNG BAS SO, ,LAG PA NI LAG

PA NYID DE BYED PA ZHES BYA BA'I DON TO, ,CHOD PAR GYUR PA ZHES
BYA BA NI DUM BU GNYIS SU BYA ZHING RMA 'BYUNG BAR BYAS PA ZHES
BYA BA'I DON TO, ,DGE SBYONG BSRUNG BA BYA NYES DANG, ,ZHES BYA
BA LA, DGE SBYONG DU BTAGS PA'I RGYU NI 'DIR TSUL KHRIMS LA DGE
SBYONG ZHES BSHAD PA'O, ,YANG NA DE LTAR

TSUL KHRIMS GZUNG BA LEGS PAR MA BSRUNGS SAM, LEGS PAR MA BLANGS
PAS BSRUNG NYES PA'O, ,DMYAL BAR NYE BAR KHRID PAR BYED, ,CES BYA
BA NI NGAN SONG DU 'DREN PAR BYED PA'O, ,JI LTAR MDA' NI GZUNG
LEGS DANG, ,ZHES BYA BA LA SOGS PA NI RTOGS PAR SLA'O, ,MA SHES

PAS NI DGE SBYONG YONGS SU BSRUNG BA NI DKA' BA YIN NO ZHES BSTAN
PA'I PHYIR SMRAS PA, DGE SBYONG RNAM PAR MA SHES DANG, ,ZHES BYA
BA LA PA'I PA'O, ,DGE SLONG DAG RGAL DKA' BA NI BYIS PA THOB PA
DA MI LDAN PA SO SO'I SKYE BO LA RAB TU BYUNG BA NI MCHOG TU RGAL
DKA' BA YIN TE, DE

CI'I PHYIR ZHE NA, DGE SLONG DAG GANG GI PHYIR BYIS PA THOS PA
DANG MI LDAN PA SO SO'I SKYE BO 'DI NI GRONG NGAM GRONG RDAL DAG
TU NYE BAR BSTEN CING GNAS TE, JI TZAM NA DER CHAGS PAR 'GYUR
BA'I BUD MED MTHONG NA ZHEN CING CHAGS PAR 'GYUR RO ZHES RGYA
CHER TE, RNAM PAR RTOG PAS GTZES PA NA

@186B BSLAB PA GTONG ZHING 'DOR BAR 'GYUR RO ZHES GSUNGS TE, DES
NA TSIGS SU BCAD PA GNYIS PO 'DI GSUNGS PA YIN NO, ,SDUG BSNGAL
GYIS RGAL BAR BYA BA YIN PAS RGAL DKA' STE 'DA' BAR DKA' BA'O,
,DE THOB PA'I THABS NI THOB PAR DKA' BA'I PHYIR RO, ,BZOD PAR
DKA' BA ZHES BYA

BA NI BZOD PAR SLA BA MA YIN PA STE, GROGS DANG GNAS KYI KHYAD LA
RAG LAS PA'I PHYIR RO, ,YANG NA GTING DPAG DKA' BA'I PHYIR PHA
ROL TU RGAL DKA' BA'O, ,GANG GI PHYIR DGE SBYONG GI PHA ROL TU
PHYIN PA NI DKA' BAS 'THOB PA YIN TE, RGYA MTSO LTA BU'O, ,DE'I
PHA ROL NI THAR PA'O, ,BZOD

DKA' DANG ZHES BYA BA NI 'DI LA SDUG BSNGAL GYIS THEG CING BZOD
PA YIN PAS BZOD DKA' BA STE, BDAG NYID MA SBYANGS PA DAG DUS DANG
GNAS SKABS RGYUN DU BSRUNG BA MI BZOD PA'I PHYIR RO, ,DE LA GNAS
PA NA YANG DGA' BA NYI TSER MA ZAD DE MTHAR THU PA RTAGS PAR DKA'
BA'I PHYIR DANG GI SGRA

SMOS SO, ,'DIR DGE SLONG NI RAB TU BYUNG BA'I TSUL KHRIMS SO, ,DE
YANG KUN RDZOB DANG DON DAM PA'I DBYE BA RNAM PA GNYIS SO, ,GANG
GIS RGAL DKA' BA DANG, BZOD PAR DKA' BA YIN ZHE NA, RNAM PAR MA
SHES PAS ZHES BYA BA STE, DNGOS PO'I DE BZHIN NYID LA KUN DU
RMONGS PA STE, DE'I NGO BO

DANG RNAM PA LA SOGS PA MA RTOGS PA ZHES BYA BA'I DON TO, ,JI LTA
BU YIN ZHE NA, SDUG BSNGAL MANG PO DE DAG 'BYUNG, ,ZHES BYA BA
SMOS TE, RAB TU BYUNG BA LA GNOD PA DPAG TU MED PA 'BYUNG STE,
NYAMS PA'I RGYU ZHES BYA BA'I DON TO, ,JI SKAD DU, GZHAN GYI NGOR
BLTAS BSAGS

SHING 'TSO BA DANG, ,NGAN PA BZHIN DU SKYE BOS MA BRTZIS SHING,
,GOS NGAN NYE DU GROGS BSHES RAB BRAL BAS, ,NAGS MTHAR LUS BOR BA
YI DU BA BZHIN, ,ZHES BYA BA LTA BU'O, ,GANG DAG CES BYA BA NI
GANG DAG LA SDUG BSNGAL BZOD PAR DKA' BA DAG GIS ZIL GYIS MNAN
PAR

GYUR PA NA'O, ,ZHAN PA NI RMONGS PA STE, YON TAN DANG SKYON GNYIS
LA RTOG PA MED PA'I PHYIR TE, JI SKAD DU, RAB TU BYUNG LA SKYE BO
PHAL CHER NI, ,MA GOMS PAS NA RAB TU SKYE BAR GYUR, ,'DOD PA'I
'DOD CHAGS KYI NI RJES 'BRANG BAS, ,G-YANG SA BZHIN DU RAB TU
RTOG PAR

@187A *, ,'GYUR; ,ZHES PA'O, ,'GYOD 'GYUR BA ZHES BYA BA NI DE
NYID LAS NYAMS PA ZHES BYA BA'I DON TE, MI DGA' BA SKYE BAR 'GYUR
BA NI BDAG NI 'DI LTAR NYAM NGA BAR GUR RO ZHES PA'O, ,DGE SBYONG
YONGS SU BSRUNG BAS NI SHES RAB GCIG PU DAG PAR MA ZAD

DE; SEMS KYANG DUL BA'I RGYU YIN TE, SHES RAB DANG SEMS DUL BA
GNYIS KYIS NI DE DAG [*DGE] BA PHUN SUM TSOGS PAR 'GYUR TE, DE
NYID BSTAN PA'I PHYIR SMRAS PA, SPYOD PA JI LTAR BYA ZHES BYA BA
SMOS TE, RNAM PA GANG GIS 'JUG PA'O, ,GANG LA ZHE NA, DE SBYONG
GI TSUL KHRIMS YONGS

SU BSRUNG BA LA'O, ,SEMS NI BZLOG PA MA BYAS PAR, ,ZHES BYA BA NI
RNAM PAR RTOG PA LA LOG PA DANG BYA BA MA YIN PA LAS ZHES BYA
BA'I TSIG GI LHAG MA'O, ,NI ZHES BYA BA'I SGRA NI GAL TE ZHES BYA
BA'I DON TE, GAL TE SEMS BYA BA MA YIN PA DANG, 'DOD PA'I KUN DU
RTOG PA LA SOGS PA'I

TSUL LAS MA BZLOG PA DANG, YANG DAG PA'I RTOG PA LA SOGS PA LA MA
SBYAR BA DE'I TSE NI 'DI JI LTAR DGE SBYONG DU KHAS BLANGS PA YIN
TE, DGE SBYONG GI SPYOD PA LA JI LTAR TSUL KHRIMS RNAM PAR DAG PA
ZHES BYA BA'I DON TO, ,'DIS NI RNAM PAR RTOG PA LA SOGS PAS NYAMS
PAR BYAS

NA TSUL KHRIMS MA DAG PA NYID DU BSTAN TO, ,GAL TE SEMS DUL BA
MED NA JI LTAR DGE SBYONG GI SPYOD PA NUS PA YIN ZHE NA, YANG
DANG YANG DU ZHES SMOS TE, BRTZAM ZHING BRTZAMS PA NA STE BSHAGS
PA LA SOGS PA'I GNAS SKABS NA ZHES BYA BA'I DON TO, ,'GYOD PA
ZHES BYA BA NI SKYO BA DANG MI

DGA' BAR GYUR BA 'BREL NA JI LTAR DE YANG BAR SPYOD PA NUS PAR
'GYUR BA'O, ,CI'I PHYIR DE THAMS CAD DU 'GYOD PAR 'GYUR ZHE NA,
'DI LTAR, KUN RTOG DBANG DU 'GRO BA YI, ,ZHES BYA BA YIN TE, 'DOD
PA LA SOGS PA'I KUN DU RTOG PA STE, 'DOD PA'I RJES SU 'GRO BAR
GYUR BA'O, ,KUN DU RTOG

PA GZHAN GYI DBANG DU GYUR PA'I PHYIR NYON MONGS PA'I DBANG DU
'GRO BA STE, NYON MONGS PAS NI TSUL KHRIMS NYAMS PAR BYED DO,
,GANG GIS SHES PAS DGE SBYONG GI SEMS DUL BAR MA BYAS PA DE'I TSE
NI NYES PAR DGA' BA YIN NO ZHES BSTAN PA'I PHYIR, NYES PAR RAB
BYUNG NYES DGA'

@187B BA; ,ZHES BYA BA LA SOGS PA YIN NO, ,YUL KOS LA'I RGYAL PO
GSAL RGYAL GYI YUL NA YONGS SU 'DRI BA ZHES BYA BA'I BRAM ZE ZHIG
YA MTSAN GYIS BRTUL ZHUGS DU MA BLANGS SHING RAB TU BYUNG BAR
YANG BYED PA ZHIG YOD DE, DE RANG GI CHUNG MA BOR TE GZHAN GYI
CHUNG MA DANG SMAD 'TSONG MA

DAG LA CHAGS PAR GYUR TO, DE'I CHUNG MA YANG SKYES BU GZHAN DAG
LA CHAGS PAS DE'I NOR ZAD PAR BYAS SO, ,DE YANG RGYAN LA SOGS PA
BLANGS PA LAS DES MA THOB PA DANG, DE TSIG NGAN PA SMRA BAR GYUR
TO, ,DES KYANG DE BRDUNGS SO, ,JI TZAM RGYAL PO DANG LHAN CIG TU
BCOM LDAN

'DAS KYI SPYAN SNGAR SONG STE ZHUS PA, 'JIG RTEN NA NI NYES DGA'
GANG, ,KHYIM DU NYES PAR 'DUG 'DOD GANG, ,SDUG BSNGAL BSTEN PAR
'DOD PA GANG, ,SDUG BSNGAL NYER STZOGS GANG ZHIG LAGS, ,'DI NA
GANG ZHIG RAB BRTAGS PAS, ,'DI NAS NGAN 'GROR 'GRO BA GANG, ,

ZHES ZHUS PA LAS, DE'I DBANG DU MDZAD DE TSIGS SU BCAD PA GNYIS
GSUNGS TE, DE THOS PAS SKYO BA SKYES NAS RAB TU BYUNG STE, DGRA
BCOM PAR GYUR TE, ,GZHAN DAG NI YUL YANGS PA CAN GYI NAGS CHE PO
NA BA LANG RDZI'I BU ZHIG RAB TU BYUNG BA LA MNGON PAR MI DGA' BA
LAS

BRTZAMS SO ZHES ZER RO, ,NYES PA RAB TU BYUNG BA ZHES BYA BA NI
RAB TU BYUNG BA'I PHUN SUM TSOGS PA DANG BRAL BA STE, RANG GI YON
TAN GYIS SPANGS PA'I RAB TU BYUNG BA ZHES BYA BA'I DON TO, ,DE'I
YON TAN YANG TSUL BZHIN DU BZUNG BA DANG BSRUNG BA DANG, MI
GTZANG BA LA SOGS PA'I KHYAD PAR

BSKYED PAS THAR PA 'THOB PA YIN NO, ,DE LA 'DI NYES DGA' ZHES BYA
BA NI RAB TU BSNGAGS PA LA MNGON PAR DGA' BA DANG BRAL BA'I PHYIR
DANG, DAM PA RNAMS KYI SEMS RANGS PAR MI BYED CING ZHES PA'I DON
TE, RAB TU BYUNG BA YONGS SU BSRUNGS SHING MNYAM PAS NI KHYAD PAR
DU MNGON PAR

DGA' BA BSKYED PA'I PHYIR BDAG BZHIN DU'O, ,NYES RTZOM BYED PA
DAG CES BYA BA NI BRTZAM PAR 'OS PA NI BRTZA PAR BYA BA STE,
YONGS SU BSKYED PA'O, ,DE YONGS SU BSKYED PAS BSGRUBS PAR DKA' BA
NI NYES RTZOM BYED PA DAG CES BYA BA YIN NO, ,'JUG PA BYED PA YIN
PAS 'DU PA STE, NYAMS

@188A *, ,CAD DANG LHAN CIG TU YANG DAG PAR 'DUG PAS TSUL NYAMS
PA ZHES BYA BA'I DON TO, ,GANG YIN ZHE NA, KHYIM DU ZHES BYA BA
SMOS TE, CHUNG MA LEN PA YIN NO ZHES BYA BA'O, ,JI SKAD DU SKYE
DGU KHYIM STEN PAR BYED PA NI BU 'THOB PA'I PHYIR CHUNG MA BSTAN
TE,

'DOD PA'I PHYIR NI MA YIN NO ZHES BYA BA'I DON YIN NO, ,NGAN PAR
SPYOD PA'I BUD MED NI LHA RNAMS KYIS KYANG MGU BAR NUS PA MA YIN
NO, ,LHAG PAR ZHEN PA YIN PAS 'DUG PA STE, PHA DANG MA DANG BU
SMAD LA SOGS PA DE DAG DANG GANG GI PHYIR RTAG TU KHYIM NA 'DUG
PA YIN NO, ,YANG NA SDUG BSNGAL

GYIS KHYIM MAM GNAS GANG DAG NA 'DUG KYANG DE NI DE NYID DO,
,NYES DGA' BA ZHES BYA BA YANG 'DIR SPYAR BAR BYA STE, NYES PA'AM
SDUG BSNGAL MED PAS GZUNG BA'I KHYIM NI MED DO, ,SDUG BSNGAL LHAN
CIG NGA RGYAL LA STEN PAS ZHES BYA BA LA, NGA RGYAL DANG BCAS PA
NI NGA RGYAL

DANG LHAN CIG PA STE, NGAR 'DZIN PA DE DANG BCAS PA'I GNAS SKABS
NA NI NGA RGYAL DANG LHAN CIG BSTEN PA YIN NO, ,DE DANG LHAN CIG
GNAS PAS NI SDUG BSNGAL BAR BYED PA YIN TE, SDUG BSNGAL BA NI
GDUNG BAR BYED PA YIN TE, ,YANG SRID SDUG BSNGAL STZOGS PAR ZAD,
,CES BYA BA

LA; SRID PA NI SKYE BA STE, LAS BSAGS PA DE'I 'BRAS BU'O, ,GDUNG
BAR BYED PA'I PHYIR SDUG BSNGAL TE, DGE SLONG DAG 'KHOR BA MNGON
PAR 'GRUB PA NI SDUG BSNGAL BA YIN NO ZHES BYA BA LA PA'I PA MDO
LAS GSUNGS SO, ,NGUR SMRIG GYON PA DAG ZHES BYA BA LA, GOS NGUR
SMRIG NI

TSON GYIS BSGYUR BA'I CHOS GOS TE, DE GYON PA GANG YIN PA DE NI
CHA BYAD TZAM 'DZIN PA ZHES BYA BA'I DON TO, ,TSIM BU NI MANG PO
STE, GANG ZHIG CE NA, NGUR SMRIG GYON PA DAG CES BYA BA SMOS TE,
'DI LTAR SDIG PA'I CHOS CAN ZHES BYA BA'O, ,'DI DAG LA SDIG PA'I
CHOS YON PA NI

SDIG PA'I CHOS TE LTA BA NGAN PA'O, ,LTA BA LOG PAS NYAMS PAR
BYAS PA NI BSAM PA RGUD PA YIN TE, CHOS DE NI BCOS MA NYID DE
ZHES BYA BA'I DON TO, ,YANG DAG MI SDOM ZHING ZHES BYA BA NI SHIN
TU MA BSDAMS PA STE, LUS DANG NGAN DANG YID RNAMS KYI PHONGS PA
ZHES BYA BA'I DON TO, ,

@188B TSIGS BCAD KYI PHYED KYIS BDAG GI DON RGUD PAR BSTAN NAS,
GZHAN GYI DON RGYUD PAR BSTAN PA'I PHYIR, SDIG LA DGA' ZHES BYA
BA STE, DGA' ZHES BYA BA'I DON NI SDIG PA'I CHOS STON CING BRJOD
PA YIN TE, GZHAN DAG LA PA'I SPAR STON CING 'CHAD PA ZHES BYA
BA'I DON TO, ,GANG

'DI NI SHIN TU YANG SDIG CHE BA YIN TE, BDAG NYID RMOS PAR BYAS
NAS, GZHAN RMOS PAR BYED PA'O, ,SDIG CAN ZHES BYA BA NI BDAG NYID
KYIS BYAS PA'I SDIG PA'I LAS TE, LUS LA PA'I PAS NYES PAR SPYOD
PA DAG SONG GI GYUR GYUR BAS DE DAG NGAN 'GRO ZHES BYA BA'I

BSTAN PA 'DI 'AM 'JIG RTEN 'DI NAS DER 'GRO STE, NGAN SONG DU
'GRO BA YIN NO, ,DGE SBYONG DU BSTAN PA'I RGYU TSUL KHRIMS NYAMS
PA LAS 'JIG RTEN GNYI GAR PHONGS PAR 'GYUR BA'I PHYIR SMRAS PA,
S'A LU'I SHING LA ZHES BYA BA LA PA'I PA'O, ,DE NAS NGANG TSUL
NGAN PA ZHES BYA BA'I

GRONG DPON ZHING GIS BCOM LDAN 'DAS LA 'DI SKAD CES GSOL TO, ,KYE
GOO TA MA GANG LA LAS LUS KYIS NYES PAR SPYOD PA SPYOD PA SPYAD
PAS DE'I 'GRO BA CIR 'GYUR ZHES BYA BA LA PA'I PA GSOL TE, ,GRONG
DPON 'DI LA GCIG TU TSUL KHRIMS NYAMS PAS GROG GCOD PAR 'GYUR NA

DMYAL BAR SKYE BAR 'GYUR RO ZHES BYA BA'I BAR DU BSTAN TE 'DI
GSUNGS SO, ,GANG ZHIG CES BYA BA NI GANG LA LA'O, ,SHIN TU TSUL
KHRIMS 'CHAL ZHES BYA BA NI RAB TU SDIG PA'I TSUL CAN TE, LTUNG
BA THA MA SPYOD PAS TSUL KHRIMS NYAMS PAS KUN DU GNAS ZHES BYA
BA'I DON TO, ,JI

LTA BU YIN ZHE NA, S'A LA'I SHING LA 'KHRI SHING LTAR, ,ZHES BYA
BA LTA BU STE, DPER NA S'A LA'I SHING LA 'KHRI SHING LCUG MA DAG
GIS KUN NAS 'KHYUD PA DE BZHIN DU LUS LA PA'I PA'I NYES PAR SPYOD
PA'I BDAG NYID DPAG TU MED PA'I TSUL KHRIMS 'CHAL PAS BDAG NYID
KUN DU NYAMS PAR

BYAS PA'O, ,DE NI DE LTAR BDAG LA BYED, ,CES BYA BA NI SHIN TU
TSUL KHRIMS 'CHAL BA'I GANG ZAG DE NI RNAM PA DE LTAR BDAG LA
SRUB PAR BYED DE, DMYAL BA LA PA'I PA'I PHUNG POR MNGON PAR 'GRUB
PAR BYED DO, ,JI LTAR DGRA BZHIN BYED PAR 'DOD, ,CES BYA BA NI
'DI NI BDAG LA

@189A *, ,SDANG ZHING MI DGA' BA STE, MI BDE BA DANG SDUG BSNGAL
LA SBYOR ZHING PHRAD PAR BYED PAR 'DOD DO, ,DE BZHIN DU TSUL
KHRIMS 'CHAL PA'I GANG ZAG KYANG BDAG LA MA BYED PAR 'DOD DO,
,'DI NI 'DI LTAR MTSON PA YIN TE, JI LTAR YANG BDAG NYID LA BDE
BA LA PA'I PA'I

KHYAD PAR LA SBYOR BA NI MI 'DOD KYI, SDUG BSNGAL LA PA'I PA'I
KHYAD PAR LA NI SBYOR BAR 'DOD PA YIN NO, ,DE'I PHYIR DGE SBYONG
GI DAM BCAS PA'I TSUL NYAMS PA LAS NI 'JIG RTEN 'DIR GRAGS PA MA
YIN PA DANG, PHA ROL TU BDAG NYID SDUG BSNGAL LA SBYOR BA YIN NO,
,TSUL KHRIMS LA

SOGS PA'I YON TAN DANG LDAN PA NYID LA NI RGAN RABS ZHES BYA'I,
,DGE SBYONG GANG YANG RUNG BA NI RGAN RABS MA YIN TE, DON DAM PAR
NI RIGS LA PA'I PA RGAN RABS MA YIN NO ZHES BSTAN PA'I PHYIR RMAS
PA, MGO BO SKYE BOR GYUR BAR DU, ,ZHES BYA BA LAS PA'I PA'O,
,BCOM LDAN 'DAS

YUL BER TU'I BI RA TI NA dE RA BI TZU MAN DA'I RTZA NA BZHUGS TE,
DE NAS YUL NAS YUL BE RA TYA'I BRAM ZE LO BRGYA NYI SHU LON PA,
RGAS SHING 'KHOGS PAS GZIR BA ZHIG GIS BCOM LDAN 'DAS KYI CHOS
GOS KYI GRVA LAS BZUNG STE GSOL BA, KYE GOO TA MA KHYED SHIN TU
RGAN PA DAG MTHONG NA CI'I PHYIR GUS

PAR SMRAS PA DANG, PHYAG BTZAL BA DANG, STAN LAS LDANG ZHING STAN
BSTAB PA LA SOGS PA MI BYED CES GSOL BA DANG, NGAS NI LHA DANG
BCAS PA'I 'JIG RTEN NA BRAM ZE DE LTA BU YANG DAG PAR MA MTHONG
BAS SO ZHES RGYA CHER RO, ,GOO TA MA DE NI RO MED PA'O, ,GANG GIS
BRAM ZE'I GRANGS NI YOD

DE; NGA NI RO MED PA MA YIN TE, GZUGS DANG 'DOD PA'I YON TAN
SPANGS PA NYE BAR LONGS SPYAD SPYOD PA MED PA DANG, DE BZHIN DU
MANG LA DU 'JUG PA MED PA DANG, YANG SRID PA'I PHUNG PO SPANGS
PA'I PHYIR RO, ,'DI LTA STE DPER NA BRAM ZE KHYIM BYA'I SGO NGA
RNAMS SKYE BAR GYUR PA JI SNYED PA LA JI SNYAM

DU SEMS, BRAM ZE GANG KHYIM BYA'I PHRAG PA DE RNAMS LAS DANG POR
MCHU 'AM RKANG PA'I SEN MO'I SGO NGA'I SBUBS DRAL CING THOG MAR
BYUNG BA DE LA JI SKAD DU BRJOD PAR BYA, KYE GOO TA MA DE NI RGA
RABS ZHES BYA'O, ,DE BZHIN NGA YANG DE RNAMS KYI NANG NA MA RIGS
PA'I SGO NGA'I SBUBS DRAL NAS BYUNG BA YIN

@189B TE DE BAS NA NGA NI CAN THAMS CAD KYI RGAN RABS YIN NO ZHES
PA NAS, JI SRID DU TSIGS SU BCAD PA GNYIS GSUNGS SO, ,GZHAN DAG
NI NYE DAG RGAN PO DAG DANG LHAN CI 'DUG CING TSUL MNYAM LA 'PHYA
BA BZHIN DU STON PA LA SO ZHES ZER RO, ,GZHAN DAG NI RGAN RABS NI

GSUM STE, RIGS KYI RGAN RABS DANG, KUN RDZOB KYI RGAN RABS DANG,
CHOS NYID KYI RGAN RABS LAS THA MAS NYID LAS BRTZAMS SO ZHES ZER
RO, ,RGAN RABS NI RGAN PAR GYUR BA'O, ,DA DUNG MA CHUD PA ZHES
BYA BA NI DE TZAM GYI RGYUS MI 'GYUR BA'O, ,GYUR BAR DU ZHES BYA
BA NI DE TZAM GYI MTSAN

MAS SO, ,MGO BO SKYA BO NI MGO'I SGRA DKAR BA STE, GANG GI PHYIR
'DI'I SKRA DKAR BAS NA RGAN RABS YIN NO ZHES BYA BA DE MA YIN NO
ZHES BYA BA'I DON TO, ,GAL TE 'DI TZAM NA RABS MA YIN NA CI BYED
BYIS PA YIN NAM ZHE NA, DE NI RGAN BLUN ZHES BYA'O, ,ZHES BYA BA
YIN TE, CI'I PHYIR DE

LTAR BRJOD PAR BYA ZHE NA, DE'I RGYU BSTAN PA'I PHYIR, DE NI LANG
TSO GTUGS PA STE, ,ZHES BYA BA DUS LA LTOS PA'I LUS KYI GNAS
SKABS KYI NA TSOD NI LANGS TSO STE, 'DIR LANG TSO 'DI NYID YONGS
SU SMIN CING GYUR PA NI GTUGS PA STE, 'DI'I LAS LA SOGS PA NI NUS
PA NYAMS PAR GYUR

PA'O; ,DE NI RGAN BLON ZHES BYA'O, ,ZHES BYA BA BRJOD DE, BLON
PAS RGA BA BCOM PA YIN TE, RGAS BAS DON ME DPAR GUR PA'O, ,GANG
GI PHYIR YON TAN BSGRUB PA DES NI DON DANG BCAS PA'I RGAN PA'O,
,YANG NA BLUN PAS BCOM PA STE, BYA BA NGAN PAS NUS PA DANG BRAL
BA ZHES BYA BA'I

DON TO, ,'DI NYID KYIS NI RIGS DANG GZUGS DANG 'BYOR PA LA SOGS
PA'I KHYAD PAR GYIS 'JIG RTEN NA KUN RDZOB TU RGAN RABS ZHES
BRJOD PA YANG DGAG PA YIN NO, ,THUB PA MED PA'I PHYIR DANG, YON
TAN GYI RANG BZHIN MA YIN PA'I PHYIR TE, DE LA 'DIS NI GZHAN RIGS
KYI RGAN RABS SU

'DOD PA YANG DAG PA YIN NO, ,CHOS NYID KYI RGAN RABS BSTAN PA'I
PHYIR, GANG ZHIG CES BYA BA LA SOGS PA SMOS SO, ,GANG ZHIG DGE
DANG ZHES BYA BA NI BDE BA'I 'BRAS BU'I LAS SO, ,SDIG PA DAG CES
BYA BA NI DON SDIG SDUG BSNGAL GYI 'BRAS BU LAS SO, ,SPANGS SHING
ZHES BYA BA NI RJES SU

@190A *, ,MTHUN PA RAB TU DOR BA'O, ,'DIR 'PHAGS PA'I LAM NYID NI
GNYEN PO YIN NO ZHES BSTAN PA'I PHYIR SMRAS PA, TSANGS PAR SPYOD
PA DANG ZHES BYA BA STE, TSANGS PA'I 'BRAS BU'I PHYIR SPYOD PA NI
MYA NGAN LAS 'DAS PA'I 'BRAS BU LAS NAN TAN DU BYED PA STE,
'PHAGS PA'I

LAM ZHES BYA BA'I DON TO, ,TSANGS PAR SPYOD PAS DGA' BA YIN NO
ZHES BYA BA'I TSIG GIS TE, DE GANG LA YOD PA DE NI TSANGS PAR
SPYOD LDAN NO, ,CI PHRA RGYAS THAMS CAD SPANGS PAR BYAS SHING MYA
NGAN LAS 'DAS PAR GYUR PA TZAM GYIS KYANG RGAN RABS ZHES BYA BA'I
MING DU BRJOD DAM ZHES SMRAS PA, YANG

GANG GI TSE, SDE SOGS SPANGS NAS ZHES BYA BA SMOS TE, TSOGS DANG
'BREL PA NI SDE NYID DU BYE PA STE, SDE NI PHUNG PO DANG 'BREL PA
YIN NO, ,DE SPANGS PA NI SDE SOS SPANGS PA STE, YANG SRID PA'I
PHUNG PO DANG 'BREL PA MED PA'I PHYIR RO, ,DER SKYE BA MED PA NI
KUN DU SBYOR BA SPANGS PA'I PHYIR RO, MI

SLOB PA'I LAM LA GNAS PAR BYAS NAS GZHAN GYI DON BYED PA'I GNAS
SKABS DE NI RGAN RABS KYI SGRA BRJOD PA'I PHYIR, DE NI RGAN RABS
ZHES BYA'O ZHES PA STE, DE NYID DON DAM PAR RGAN RABS YIN TE,
BDAG DANG GZHAN GYI RGYUD LA PHAN PAR BYED PA'I PHYIR RO ZHES
BYA'O ZHES BYA BA NI DAM PA RNAMS KYIS

BSHAD DO, ,TSUL KHRIMS LA SOGS PA'I YON TAN DANG LDAN PA NYID NI
DGE SBYONG YIN GYI, CHA BYAD TZAM NI MA YIN NO ZHES BSTAN PA'I
PHYIR, BRTUL ZHUGS MED CING ZHES BYA BA LA SOGS PA SMOS SO, ,DE
NAS DBYIG BA CAN YUL LDA LEN NA GNAS PA'I RGYAS PA DANG, RO HI TA
KA ZHES BYA BA'I BRAM ZES

BCOM LDAN 'DAS LA 'DI SKAD CES GSOL TO, ,KYI GOO TA MA KHYOD LA
DRI STE, BTZUN PA JI SRID DU CHA BYAD BLANGS PA TZAM GYIS DGE
SBYONG DANG BRAM ZER 'GYUR RAM, DE'I PHYIR BTZUN PA LHO PHYOGS
KYI YUL LNGA LEN NA, DGE SLONG RAB TU MANG PO DANG BRAL ZE RAB TU
MANG PO CHA BYAD 'DZIN PA MCHIS SHING TSUL

KHRIMS 'CHAL LA SDIG PA SPYOD PA ZHES RGYA CHER TE, DE'I CHED DU
TSIGS SU BCAD PA GSUM PO 'DI GSUNGS SO, ,MGO BO BREGS TZAM DGE
SBYONG MIN, ,ZHES BYA BA NI SKRA DANG KHA SBU KHA SBU BREGS PA
TZAM DE NI KUN RDZOB TU YANG DGE SBYONG DU MI 'GYUR TE RTZIG PA
LA BRIS PA'I ME LTA BU'O, ,CI'I

@190B PHYIR ZHE NA, BRTUL ZHUGS MED CING ZHES BYA BA SMOS TE,
BRTUL ZHUGS YOD PA MA YIN PA STE, 'DI LA SO SOR THAR BA'I TSUL
KHRIMS THOG MAR GZUNG BA LA SOGS PAS DE MA BSKYED PA'I PHYIR RO,
,CING ZHES BYA BA NI GANG GI PHYIR ZHES BYA BA'I DON TO, ,DGE
SLONG NI 'DIR TSUL KHRIMS DANG LDAN

PA YIN NO ZHES PA'I TSIG GIS SO, ,JI LTAR TSUL KHRIMS LEGS PAR MI
'DZIN PAR 'GYUR BA'I RGYU SMRAS PA, RE GCIG PUR MA ZAD DE, DE LAS
GZHAN PA'I TSUL KHRIMS KYIS KYANG DGE SBYONG MTSON PA YIN TE,
BDEN PAR SMRAS PA LA SOGS PAS SO, ,RAB TU BYUNG BA NI BDEN PA LA
DGONGS

PA YIN NO ZHES PA'I TSIG GIS TE, DE NYID SMRAS PA, BRDZUN SMRA NA
ZHES BYA BA STE, BRDZUN PA DANG MI BDEN PA SMRA BA STE, GANG GIS
SO SOR THAR PA'I TSUL KHRIMS TSUL BZHIN DU BLANGS PA YANG NGAG
GIS YANG DAG PAR BSDAMS PA MA YIN PA'O, ,DRES NA DE NI KUN RDZOB
TU YANG DGE SBYONG MA YIN

NO; ,RAB TU BYUNG BAR GYUR NAS JI LTAR BRDZUN SMRA BA YIN ZHE NA,
RMONGS PA 'DOD PA ZHUGS PA DAG ,CES BYA BA YIN TE, SRID PA DANG
MA RIG PA GNYIS KYIS BSKUL BA'I LA BA DE NYID LA DMIGS PA'O, ,JI
GA DGE SBYONG YIN NAM KYE, ,ZHES BYA BA'I MA ZHI BA DE NYID NI
NAM YANG DGE SBYONG DU MI

'GYUR RO ZHES BYA BA'I DON TO, ,DE NYID BSHAD PA TSUL KHRIMS DANG
BDEN BA DANG BDEN PA DANG BRAL BA LA NI KUN RDZOB TU YANG DGE
SBYONG ZHES BYA BA'I GDAGS PA MED PAR 'GYUR TE, DE GNYI GA DANG
LDAN NA DGE SBYONG DU 'GYUR RO, ,DE LTA NA DON DAM PA'I DGE
SBYONG GANG YIN ZHE NA, SMRA PA, 'PHAGS PA'I

GANG ZAG RNAMS PA GNYIS TE, NYON MONGS PA'I LHAG MA DANG BCAS PA
DANG, LHAG MA MED PA'O, ,DE LA NYON MONGS PA'I LHAG MA DANG BCAS
PA'I NI RGYUN DU ZHUGS PA LA SOGS PA BDUN LAS BRTZAMS PA STE
TSIGS SU BCAD PA GCIG GO, ,MGO BO BREGS TZAM DGE SBYONG MIN,
,ZHES BYA BA

NI NGES PAR BRTAGS PA'I DON TO, ,GANG GI SDIG PA ZHI GYUR TE,
,ZHES BYA BA NI GANG GI RGYUD LA MTHONG BA'I LAM GYI MTHUS LUS LA
SOGS PA'I NYES PAR SPOD PA NGAN SONG GI RGYU DANG BRAL BA'O, ,DE
NI, MKHAS PAS DGE SBYONG YIN PAR SHES, ,ZHES BYA BA NI GANG ZAG
DE NI DON DAM PAR SANGS

@191A *, ,RGYAS KYI DGE SBYONG YIN NO ZHES SHES SHING KHONG DU
CHUD BAR BYA'O, ,NYON MONGS PA'I LHAG MA MED PA LAS BRTZAMS TE,
GANG DAG SDIG PA CHE PHRA ZHES BYA BA LA SOGS PA SMOS SO, ,SDIG
PA ZHI BA DE DAG NI, ,ZHES BYA BA NI BSGOM PA'I LAM GYIS SDIG PA
SPANGS

SHING BOR BA'O, ,DE GANG ZHE NA, CHE PHRA DAG CES BYA BA STE,
KHAMS GSUM GYI BSGOM PAS SPANG BAR BYA BA'I PHRA RGYAS SO, ,KUN
LA ZHES BYA BA NI MTHA' DAG STE, SA THAMS CAD KYI RNAM PA SPANGS
PA'I PHYIR RO, ,YANG NA CHUNG NGU LA SOGS PA'O, ,DE'I PHYIR YANG
SDIG PA BRTAGS NAS SPANGS PA'I

PHYIR ZHES BYA BA NI NYON MONGS PA MTHA' DAG SPANGS PA'I RGYUS
DGE SBYONG NYID CES BRJOD PAR BYA ZHING DE NYID YONGS SU RDZOGS
PA'I DGE SBYONG YIN GYI, GZHAN NI MA YIN NO ZHES PA'I DON TO,
,GAL TE DGE SBYONG GI RNAM GRANGS BRAM ZE LA SOGS PAR CI'I PHYIR
BRJOD CE NA, SDIG PA SPANGS PA ZHES BYA BA

LA SOGS PA SMOS SO, ,BRAM ZE ME SBYIN GYIS BCOM LDAN 'DAS LA ZHUS
PA, JI LTA BU NI BRAM ZE LAGS, ,DGE SBYONG DAG NI JI LTA BU, ,RAB
TU BYUNG BA CI ZHIG LAGS, ,DE NI BDAG LA BKA' STZAL GSOL, ,ZHES
PA DANG, DES NA TSIGS SU BCAD PA 'DI GSUNGS SO, ,SPANGS PA NI

GANG GIS SPANGS PA BCOM PA STE, GANG GIS SDIG PA DE BCOM PAR GYUR
PA NYID NI NYON MONGS PA THAMS CAD THAG RING DU SPANGS PA STE,
SDIG PA LA DGA' BA'AM, ,'DOD PA LA DGA' BA'I SEMS SPANGS PA NI
BRAM ZE YIN GYI TSANGS PA'I SKUD PA GDAGS PA TZAM GYIS NI MA YIN
NO, ,ZHI BAR

SPYOD PA ZHES BYA BAS NI NYON MONGS PA THAMS CAD NYE BAR ZHI BA
DE'I PHYIR SPYOD PA STE, SNYING RJE GDUNG BA'I BLOS SEMS CAN GYI
DON DANG BDAG GI DON GANG BYED PA DE NYID NI DON DAM PA'I DGE
SBYONG DANG ZHI BAR SPYOD PA ZHES BYA'O, ,BDAG GI DRI MA RAB
SPANGS PA, ,ZHES BYA BA NI GANG GI PHYIR SEMS KYI

NYON MONGS PA DANG NYE BA'I NYON MONGS PA LA SOGS PA'I DRI MA
BSAL CING SPANGS PA DES RAB TU BYUNG BA ZHES BYA'I, ,KHYIM GYI
GNAS YONGS SU BTANG BA TZAM GYIS NI MA YIN NO ZHES BSTAN TO, ,DGE
SBYONG GI TSOMS TE BCU GCIG PA'I RNAM PAR 'GREL BA RDZOGS SO,,
,,DON DAM

@191B PA'I DGE SBYONG NI 'PHAGS PA'I LAM LA RAG LAS PA YIN PA'I
PHYIR DE'I 'OG TU LAM GYI TSOMS RTOGS PAR BYA BA'I PHYIR BSTAN
TE, GANG TSE 'PHAGS PA'I ZHES BYA BA LA SOGS PA SMOS SO, ,'PHAGS
PA'I DGE SBYONG GI 'PHAGS PA'I BDEN PA NI BZHI'O ZHES MDO LAS
GSUNGS NAS TSIGS SU

BCAD PA GSUM PO 'DI BKA' STZAL TO, ,ZAG PA MED PA'I LAM 'THOB
PA'I 'PHAGS PA DE'I BDEN PA STE, DE NYID KYIS SDUG BSNGAL LA SOGS
PA JI LTA BA BZHIN DU RTOGS PA'I PHYIR TE, SO SO'I SKYE BO PHYIN
CI LOG LA ZHUGS PAS NI MA YIN TE, DES NI PHYIN CI LOG TU GZUNG
BA'I PHYIR RO,,

BZHI ZHES BYA BA'I GRANGS 'DI BSTAN PA NI BLANG BA DANG DOR BAR
BYA BA NYID KYI THABS DANG BCAS PA KHONG NAS RTOGS PA'I PHYIR
RNAM PAR GROL BA THOB PA YIN GYI, SRIN BU LA SOGS PA'I GRANGS
KYIS NI MA YIN NO, ,DE DAG KYANG SDUG BSNGAL DANG, KUN 'BYUNG BA
DANG 'GOG PA DANG LAM MO, ,DE LA

SDUG BSNGAL NI 'BRAS BUR GYUR PA NYE BAR LEN PA'I PHUNG PO
LNGA'O, ,DE NYID KYI RGYUR GYUR PA NI KUN DU 'BYUNG BA'O, ,'GOG
PA NI THAR PA'O, ,LAM NI YAN LAG BRGYAD DO, ,'DI DAG NI MNGON PAR
RTOGS PA'I RIM PA STE, THOG MAR NAD MTHONG ZHING DE'I NAD GZHI
DANG, NAD MED PA DANG, SMAN STON PA

BZHIN NO, ,MTHONG BA NI SO SOR RTOGS PA STE, SHES RAB KYIS ZHES
BYA BA NI MTHONG BA'I LAM GYIS DE DANG PO BSKYED PA'I PHYIR RO,
,GANG TSE NI DUS GANG GI TSE STE, LAM LA RJES SU SHES PA'I BZOD
PA'I GNAS SKABS NA ZHES BYA BA'I DON TO, ,MTHONG BA'I LAM GYI
'BRAS BU BSTAN PA'I PHYIR

SMRAS PA, LAM 'DI RAB TU SHES PA YIS, ,ZHES BYA BA STE, DE'I TSE
'DI'I RNAL 'BYOR GYIS BSGOM PA'I LAM THOB PA YIN TE, SEMS KYI
SKAD CIG MA BCU DRUG PA NI BSGOM PA'I LAM YIN PA'I PHYIR DES NA
YANG DE'I 'OG TU RTOGS PA'I PHYIR RO, ,LAM GYI KHYAD PAR NI, SRID
PA'I SRED PA RAB TU

'DRAL, ,ZHES BYA BA SMOS TE, SRID PA'I SRED PA STE SRED PA NI
RNAM PA GSUM MO ZHES BYA BA'I TSIG GIS SO, ,DE RAB TU 'DRAL BA NI
SPANGS PA STE, GANG GIS BDEN PA MTHONG BA LA RAG LAS PA YIN PAS
KHAMS GSUM LAS 'DOD CHAGS DANG BRAL BA'O, ,BDEN PA MTHONG BA LA
GZUD PA'I

@192A *, ,PHYIR 'DI GSUNGS SO, ,BDEN PA MTHONG BA'I PHAN YON 'JIG
RTEN LAS 'DAS PA BSTAN NAS, 'JIG RTEN PA'I BSTAN PA'I PHYIR SMRAS
PA, BSLANG BA NI GTOR BA'O, ,RLUNG GI ZHES BYA BA NI RLUNG MAR
GYI ZHUGS KYIS SO, ,RDUL NI SA RDUL LO, ,DPER NA ZHES BYA BA

NI DPES 'JAL BA'O, ,CHAR PA BAB PAS ZHI BYED LTAR, ,ZHES BYA BA
NI SPRIN LAS CHAR GYI RGYUN 'OG TU 'BAB NA ZHI BAR BYED PA DE
BZHIN DU'O, ,KUN RTOG ZHI BAR 'GYUR ZHES BYA BA NI DE LTAR SO
SO'I SKYE BO'I SEMS LA NGAN SONG GI SDUG BSNGAL GYI 'BRAS BU
BSAGS PA'AM 'DOD PA LA SOGS PA'I

RNAM PAR RTOG PA ZHI BAR 'GYUR RO, ,GANG TSE SHES RAB KYIS MTHONG
BA, ,ZHES BYA BA NI GANG GI GNAS SKABS NA MTHONG BA'I LAM GYIS
BDEN PA RTOGS PA DE'I TSE NA RAGS PA DANG RTOGS PA NGAN PA SPANGS
PA'I PHYIR RO, ,MTHONG BA'I LAM GYI RGYU SMRAS PA, ,SHES RAB DE
NI GTZO BO YIN, ,ZHES BYA BA

STE; GANG NGES PAR 'BYED PAR 'GYUR BA'I SHES RAB DE NYID 'JIG
RTEN BA THAMS CAD KYI GTZO BO YIN TE, 'PHAGS PA'I LAM 'THOB PAR
BYED PA'I PHYIR RO, ,DE NYID KYI RGYU BSTAN PA'I PHYIR NI ZHES
BYA BA'I SGRA SMRAS SO, ,'JIG RTEN ZHES BYA BA NI ZAG PA DANG
BCAS PA'I PHUNG PO LNGA YIN TE, DES

LAS CHES GTZO BOR GYUR PA YIN NO, ,DE NI NGES 'BYED 'GYUR BA YIN,
,ZHES BYA BA NI NGES PAR 'BYED PA YIN PAS NGES 'BYED DE, MTHONG
BA'I LAM ZHES BYA BA'I DON TO, ,DE NI ZHES BYA BA NI NGES PAR
'BYED PAR 'GYUR TE, MTHONG BA'I LAM RTOGS PAR BYED PA DANG, 'THOB
PAR BYED PA DANG

'DREN PAR BYED PA STE, 'DI LTA BU'I TSUL NI DRO BAR GYUR PA LA
SOGS PA'I NGES PAR 'BYED PA'I CHA BZHI'AM, CHOS KYI MCHOG STE
GANG ZHE NA, GANG GIS LEGS PAR RTOGS PA YIS, ,ZHES BYA BA SMOS
TE, NGES PAR 'BYED PA'I SHES RAB KYI RGYUR 'GYUR BA GANG GIS MI
RTAG PA

LA SOGS PA PHYIN CI MA LOG PA NYID DU RNAL 'BYOR DES RTOG PA DE
NI NGES PAR 'BYED PAR 'GYUR BAR SHES PAR BYA'O, ,DE LAS NI DRO
PAR GYUR PA 'BYUNG NGO, ,DE LAS NI BDEN PA BZHI'I SPYOD YUL BCU
DRUG YIN NO ZHES BYA BA LA SOGS PA'I TSIG GIS SO, ,CI ZHIG RTOG
PAR 'GYUR PA

@192B YIN ZHE NA, SKYE SHI LEGS PAR ZAD 'GYUR ZHING, ,ZHES BYA BA
STE, SKYE BA DANG SHI BA NI SKYE SHI STE, SDUG BSNGAL DANG KUN
'BYUNG GI BDEN PA GNYI GA STE, NYE BAR LEN PA'I PHUNG PO'I BDAG
NYID YIN PA'I PHYIR DE NI SKYE SHI'I RNAM GRANGS YIN NO, ,ZAD
'GYUR ZHING ZHES BYA BA NI 'GOG PA DANG

LAM GNYIS BSTAN PA YIN TE, ZAD PA DANG KUN DU ZAD PA NI 'GOG
PA'O, ,'DIS ZAD PAR BYED PAS NA ZAD PAR 'GYUR BA STE LAM MO,
,SKYE SHI DANG ZAD PAR 'GYUR BA NI, ZLAS DBYE BA GCIG TU BSDUS PA
STE, DES NA 'PHAGS PA'I BDEN PA BZHI ZHES BYA BA'I DON TO, ,GANG
DE'I DBANG GIS

BDEN PA MNGON PAR RTOGS PAR 'GYUR BA NI DE LAS GZHAN PA'I 'JIG
RTEN PA'I SHES PA LA NUS PA MED DO, ,DES PAR 'BYED PA'I CHA NYID
NI 'PHAGS PA'I LAM DANG 'DRA ZHING MNYAM PA'I RNAM PA YIN PA'I
PHYIR DANG, RJES SU MTHUN PA'I RGYU YIN PA'I PHYIR 'BRAS BU
'BYUNG BAR 'DOD DO,,

DE NI SKAL BA MI MNYAM PA'I RGYU LAS SKYES PA YIN NO ZHES GANG
BRJOD PA DE NI RDZAS SKAL BA MNYAM PA STE, RNAM PA MNYAM PA MED
PA'I PHYIR RO, ,LAM GYI TSOGS KHYAD PAR DU GYUR PA DANG LDAN PA'I
PHYIR 'PHAGS PA'I LAM NI LAM THAMS CAD GTZO BO YIN NO ZHES BSTAN
PA'I PHYIR, ,BDEN

PA'I NANG NA ZHES BYA BA LA SOGS PA SMOS SO, ,BCOM LDAN 'DAS
RGYAL PO'I KHAB NA 'TSO BYED KYI AA MRA'I NAGS NA BZHUGS SO, ,DE
NAS 'TSO BYED GZHON NUS BSKYED BCOM LDAN 'DAS KYI SPYAN SNGAR
SONG STE TSIGS BCAD KYIS ZHUS PA, 'BRAS BU'I NANG NA SKYU RU
MCHOG ,RTZA BA'I NANG NA TZI

TRA KA ,BSKA BA'I NANG NA MNGAR BA MCHOG ,LAN TSVA'I NANG NA
RGYAM TSA MCHOG ,CES PA DANG, DE'I PHYIR TSIGS SU BCAD PA 'DI
GSUNGS SO, ,LAM NANG ZHES BYA BA NI THAR PA THOB PA'I THABS KYI
NANG NA STE, GRUB PA'I THABS GZHAN DAG TU BSTAN PA'I 'DON PA DANG
PHYAG 'TSAL BA DANG, BZLAS

BRJOD DANG, DKA' THUB DANG, ME LA 'JUG PA LA SOGS PA'I NANG NA
STE, DMIGS KYIS DBYE BA NI BDUN PA'O, ,LAM THAMS CAD KYI NANG NAS
YANG DAG PA'I LTA BA LA SOGS PA YAN LAG BRGYAD GANG LA YOD PA DE
NI 'PHAGS PA'I LAM YAN LAG BRGYAD PA STE, DBYUG PA CAN BZHIN NO, ,

@193A *, ,GANG GI PHYIR LAM NI YAN LAG BSDUS PA'I SPYI STE, YAN
LAG DRUG PA'I PHYE MA BZHIN NO, ,MCHOG NI RAB MCHOG STE, RANG GI
'BRAS BU SBYIN PAR BYED PA LA 'KHRUL PA MED PA'I PHYIR RO, ,LAM
GYI SPYOD YUL BSTAN PA'I PHYIR, ,BDEN PA'I NANG NA BDEN

BZHI DANG, ,ZHES BYA BA SMOS TE GRUB PA'I MTHA' SO SO LAS KYANG
BDEN PA ZHES BRJOD DE, 'DI LTA STE, SEMS TZAM PA RNAMS KYI BDEN
PA NI GCIG GO, ,ZAD BYED PA RNAMS KYI BDEN PA NI GNYIS TE, KUN
RDZOB DANG DON DAM PA'I BDAG NYID DAM, SROG DANG BCAS PA'AM SROG
MED

PA'I BDAG NYID DO, ,BRAM ZE RNAMS KYI BDEN PA NI GSUM MO, ,'DUS
BYAS DANG DUS GSUM 'DOD PA RNAMS KYI NI BZHI'O, ,TSIG GI DON LNGA
'DOD PA RNAMS KYI NI LNGA'O, ,BYE BRAG PA RNAMS KYI NI DRUG GO,
,GRANGS CAN BA RNAMS KYI NI NYI SHU RTZA LNGA ZHES BYA BA LA SOGS
PA STE, DE RNAMS KYI NANG

NA 'PHAGS PA'I BDEN PA BZHI'O, ,DANG GI SGRA NI MCHOG GI DON TO,
,DE BZHIN NYID PHYIN CI MA LOG PA'I PHYIR DE'I YUL NYID KHO NA
LAS LAM 'BYUNG BA'I PHYIR RO, ,CHOS KYI NANG NA CHAGS BRAL MCHOG
,CES BYA BA NI CHAGS PA MED PAR 'GYUR BA NI 'BYOR BA MED PAR GYUR
PA STE, 'DIR 'DOD

CHAGS DANG BRAL BAS THOB PA'I MYA NGAN LAS 'DAS PA STE, DON THAMS
CAD KYI NANG NA THAR PA NI GTZO BO YIN TE, DGE BA NYID DU RTAG
PA'I PHYIR RO, ,GANG CUNG ZAD 'DUS BYAS KYI CHOS DANG 'DUS MA
BYAS KYI CHOS DE RNAMS KYI NANG NA NI 'DOD CHAGS DANG BRAL BA'I
CHOS MCHOG GO ZHES MDO LAS

GSUNGS PA'I PHYIR RO, ,RKANG GNYIS NANG NA MIG CAN DANG, ,ZHES
BYA BA NI LHAG PAR SPYAN GSUM DANG LDAN PA'I PHYIR MIG CAN ZHES
BYA BA YIN TE, DE BZHIN GSHEGS PA'O, ,DE NI RKANG GNYIS THAMS CAD
KYI NANG NA GTZO BO YIN TE, SEMS CAN GANG SU DAG RKANG PA MED PA
DANG, RKANG PA

GNYIS DANG, RKANG MANGS ZHES BYA BA LA SOGS PA LUNG LAS 'BYUNG
BA'I PHYIR RO, ,SOGS PA'I SGRA NI PHYI NAS BSTAN PA'I PHYIR TE,
RKANG GNYIS LA SOGS PA'I NANG NA BDE BAR GSHEGS PA NYID KHO NA
MCHOG YIN PAS DANG GI SGRA'O, ,DES NA 'DIS NI SMAN PA THAMS CAD
KYI NANG NA

@193B MCHOG NI BCOM LDAN 'DAS YIN LA, SMAN THAMS CAD KYI NANG NA
NI LAM MO, ,NAD THAMS CAD KYI NANG NA NI 'KHOR BA'O, ,NAD MED PA
THAMS CAD KYI NANG NA NI THAR PA STE, DE BAS NA 'DI LA KHYOD KYIS
'BAD PAR BYA'I, TSE'I RIG BYED YONGS SU SHES PA NI SMAN PA YIN NO
ZHES STON PA

YIN NO, ,DE BAS NA TSUL 'DIS STON PA'I BDEN PA 'KHRUL PA MED PA'I
LAM DE'I YUL BDEN PA NI DON THAMS CAD ZIL GYIS NON PAS THAR PA'I
'BRAS BU'I LAM LA BDAG NYID LA PHAN PAR 'DOD PA RNAMS KYIS BRTZON
'GRUS BRTZAM PAR BYA'O ZHES 'DIS STON PA YIN NO, ,RGYU GANG GIS

BDEN PA MTHONG BAR 'GYUR BA YIN ZHE NA, SMRAS PA, 'DU BYED THAMS
CAD CES BYA BA LA SOGS PA'O, ,DE NAS DGE SLONG GROGS PO BZHI ZHIG
BCOM LDAN 'DAS KYI SPYAN SNGAR PHYIN TE, 'DI SKAD CES BTZUN PA
GANG GIS BDAG CAG ZAG BA ZAD PAR 'GYUR BA DE LTAR BDAG CAG LA
BSDUS TE

CHOS BSTAN DU GSOL ZHES ZHUS PA DANG, JI TZAM NA DE DAG LAS GCIG
NI LTA BA GZHAN NO, ,LHAG MA NI BDE BA LA SOGS PA'I LTA BA CAN
TE, GO RIMS BZHIN DU DE DAG GI DBANG DU MDZAD NAS TSIGS SU BCAD
PA BZHI DANG BSDUS PA BZHI GSUNGS SO, ,'DU BYED THAMS CAD MI RTAG
PAR,,

ZHES BYA BA LA, 'BRAS BUR GYUR BA'I NYE BAR LEN PA'I PHUNG PO
LNGA'I BDAG NYID THAMS CAD NI SKAD CIG MA YIN NO, ,DNGOS PO'I DON
THAMS CAD NI 'DUS BYAS YIN NO ZHES MI RTAG PA NYID DU YID LA BYED
DO, ,'O NA KUN 'BYUNG DANG LAM YANG 'DU BYED NYID YIN NA DE GNYIS
LA MI RTAG PA'I

RNAM PAR MA MTHONG NA DE JI LTAR 'DU BYED THAMS CAD CES BRJOD NA
BSHAD PA, THAMS CAD PHYOGS GCIG GI DBANG DU BYAS PA STE, DPER NA
MAR THAMS CAD 'THUNGS ZHES BYA BA DANG, ZAS THAMS CAD ZOS ZHES
BYA BA BZHIN NO, ,GANG TSE SHES RAB KYIS MTHONG BA, ,ZHES BYA BA
NI SO SOR

RTOGS SHING RIG PA STE, MI RTAG PA'I RNAM PAS GANG GIS GNAS SKABS
LA MTHONG BA'O, ,DE NAS SDUG BSNGAL LAS YID 'BYUNG, ,ZHES BYA BA
LA, DE NAS ZHES BYA BA NI DE'I TSE ZHES BYA BA'I DON TE, GANG GI
TSE MTHONG BA DE'I TSE'O, ,YID 'BYUNG BA NI SKYO BA SKYE BAR
'GYUR BA STE, RNAL

@194A *, ,'BYOR CAN DE 'KHOR BA LA RGYAB KYIS PHYOGS PA'O, ,GANG
LAS SHE NA, SDUG BSNGAL LAS ZHES BYA BA SMOS TE, 'BRAS BUR GYUR
PA'I PHUNG PO LAS TE, SKYO BA'I GZHI YIN PA'I PHYIR RO, ,CI PHYIR
SDUG BSNGAL LAS SKYO BAR 'GYUR GYI, LAM LAS MA

YIN ZHE NA, SMRAS PA, LAM 'DI RNAM PAR DAG PAR 'GYUR, ,ZHES BYA
BA YIN TE, KHAMS GSUM GYI SDUG BSNGAL LAS SKYO BA SKYED PA NYID
NI MI RTAG PA'I LAM 'DI YIN TE, KHAMS GSUM GYI PHRA RGYAS SPONG
BAR NUS PA'I THABS ZHES BYA BA'I DON TO, ,RNAM PAR DAG PAR 'GYUR
ZHES BYA

BA NI RNAM PAR GROL BA'I PHYIR TE, 'DOD CHAGS DANG BRAL BA THOB
PAR BYED PA'I PHYIR 'PHAGS PA'I LAM MO, ,JI LTAR YID 'BYUNG BA
YIN ZHE NA, DE BZHIN DU 'OG NAS 'BYUNG BA'I TSIGS BCAD LA YANG CI
RIGS PAR BRJOD PAR BYA'O, ,GANG MI RTAG PA LAS NI SDUG BSNGAL BA
YIN NO ZHES

BSTAN PA'I PHYIR, 'DU BYED THAMS CAD SDUG BSNGAL BAR, ,ZHES BYA
BA SMOS TE, 'PHAGS PA DANG MI MTHUN PA'I PHYIR TE, GANG GI PHYIR
'PHAGS PA NI MYA NGAN LAS 'DAS PA LAS GZHOL ZHING SRID PA LA MI
GZHOL BA YIN TE, JI LTAR SPYOD PA BZHIN DU YANG RNAM PAR 'BYUNG
BA YIN NO, ,GANG

GI PHYIR PHUNG PO DAG LA RTAG PAR 'DZIN PA LA, GOMS PA YIN PAS DE
MI RTAG PA'I RNAM PAS MTHONG BA'I LAM LA GZUD PA YIN NO, ,GANG
BDE BA LAS BZLOG PA DE'I SDUG BSNGAL GYI RNAM PAS ZHES BYA BA LA
SOGS PA'O, ,MGON MED PA NYID SDUG BSNGAL GYI BDAG NYID YIN PAR
BSTAN PA'I

PHYIR SMRAS PA, 'DU BYED THAMS CAD STONG BA NYID, ,CES BYA BA LA,
STONG BA NYID ZHES BYA BA NI SUS KYANG GNAS PA MED PA'I PHYIR TE,
DPER NA GRONG NA RGYAL PO GNAS PA BZHIN DU 'DUS BYAS 'DI DAG BDAG
GANG GIS KYANG GNAS PA MED DO, ,MA BZLOG PA'I NAD LA SOGS PA NI
DRI MAS NYE BAR

GDUNG BA'I PHYIR RO, ,'DUS BYAS KYI TSOGS 'DI DAG NI STONG PA
STE, 'DI LA SEMS CAN MED DO, ,ZHES BYA BA MDO LAS GSUNGS SO, ,BDE
BA DANG SDUG BSNGAL LA SOGS PA NI RTAG PA'I RGYU'I DNGOS PO LAS
'BYUNG BA YIN PA'I PHYIR SMRAS PA, 'DU BYED THAMS CAD BDAG MED
PA,,

@194B ZHES BYA BA STE, DNGOS PO THAMS CAD LA BDAG MED PA'I TSUL
GYIS MTHONG BA YIN TE, DE'I PHYIR CHOS THAMS CAD NI RANG DBANG
MED PAS RGA BA DANG 'CHI BA YIN TE, 'DOD BZHIN DU BYED PA DANG
BRAL BA'I PHYIR RO, ,MTHONG BA'I LAM LA YANG SDUG BSNGAL GYI BDAG
NYID CHOS LA BDAG MED

PA NYID DU RTOG PA YIN NO, ,BDEN PA'I YUL NI SO SOR NGES PA YIN
PA'I PHYIR TE, MNGON PAR RTOGS PA YANG SDUG BSNGAL GYI BDEN PA'I
RNAM PAS YIN NO, ,LHAG MA'I RGYU NI MTSON BA TZAM DU BYAS TE, DE
YANG BSTAN BCOS JI LTA BA BZHIN DU SHES PAR BYA'O, ,DE'I PHYIR
GANG LA MI RTAG PA'I RNAM

PA LA SOGS PA'I LAM SKYES PA DE LA NI NGES PAR KUN 'BYUNG GI BDAG
NYID RNAM PA BCU GNYIS GANG ZAG JI LTA BA DANG, DUS JI LTA BA
BZHIN DU SKYE BAR 'GYUR TE, NGES PAR DE LAS ZHES BYA BA SMOS SO,
,KUN 'BYUNG YANG RNAM PA BZHIR BCAD PA STE, BDEN PA YIN PA'I
PHYIR SDUG BSNGAL GYI

BDEN PA BZHIN NO ZHES BYA BA LA SOGS PAR BRJOD PAR BYA'O, ,JI
SKAD DU BSHAD PA'I LAM LA GDUL BYA DAG GZUD PA'I PHYIR SMRAS PA,
BSTAN ZHES BYA BA NI BSHAD PA'O, ,KHYED CAG RNAMS LA ZHES BYA BA
NI KHYED CAG RNAMS KYI PHYIR RO, ,NGAS NI ZHES BYA BA NI BDAG GI
DON THAMS CAD GRUB CING

BYA BA BYAS SO, ,GAL TE GZHAN DAG BRJOD PA NI GZHAN DU YANG BRJOD
DE, DA NI THAMS CAD MKHYEN PA STE, ,THUGS RJE CHEN PO DANG LDAN
PA GANG BDAG GIS BSHAD PA NI MA NOR BA DE BZHIN NYID DU BSTAN TO,
,LAM NI PHYIN CI MA LOG PA'I THAR PA THOB PA'I THABS SO, ,AA
RAndA DRA KA ZHES BYA BA

LA SOGS PAS BSTAN PA'I LAM DGAG PA'I PHYIR SMRAS PA, MI SHES ZUG
RNGU GCOD BYED CES BYA BA NI LAM GZHAN DAG GIS NI 'DI LTAR NUS PA
YIN TE, MI SHES PA NI ZAD LA MI SKYE BA'I YE SHES DE THOB PAS KUN
SHES PA DANG LDAN PA YIN NO ZHES BYA BA LUNG LAS 'BYUNG BAS SO,
,DE'I ZUG RNGU NI

MNGON SUM DU GEGS YIN TE, SRID PA'I RTZE MO'I NYON MONGS PA DE
GCOD PAS NA GCOD PA STE RTZA BA NAS BCAD PA'O, ,'DIS NI STON PA'I
LAM GYI NYES PA BSAL TO, ,KHYED CAG RNAMS KYIS BYA DGOS SO, ,ZHES
BYA BA NI KHYED CAG NYID KYIS BYA DGOS PA'I PHYIR TE, LAM DE
RTOGS SHING

@195A *, ,GOMS PAR BYA BA LA BAG YOD PAR BYA BA STE, GANG GI
PHYIR GZHAN BYED PA NI MED DO, ,GAL TE DE LTA YIN NA NI BCOM LDAN
'DAS SEMS CAN THAMS CAD KYI DON LA NAN TAN DU MDZAD PA DGYES PAR
'GYUR RO, ,LAM BSTAN PA JI TZAM GYIS NUS PA DE LA BAG YOD

PAR BYA'O ZHES DE NYID BSTAN PA'I PHYIR SMRAS PA, STON PA STE
ZHES BYA BA STE, STON PA PO KHO NA NI SANGS RGYAS BCOM LDAN 'DAS
TE, RDZU 'PHRUL DANG, MCHOG SBYIN PA LA SOGS PA'I MTHUS GZHAN GYI
RGYUD LA LAM BSKYED PAR MI MDZAD DO, ,JI SRID PA'I RTZE MO'I PHRA
RGYAS SPANG PA'I LAM NYI TSE STON

PAR ZAD KYI, SA GZHAN GYI GNYEN PO MA YIN NAM ZHE NA, SRED PA'I
ZUG RNGU ZHES BYA BA LA SOGS PA SMOS TE, BSTAN PA ZHES BYA BA NI
RGYA CHER RNAM PAR PHYE BA'O, ,SRED PA'I ZUG RNGU ZHES BYA BA NI
'KHOR BA THAMS CAD KYI RGYU THAR PA 'THOB PA'I BGEGS RJES SU
CHAGS PA'I KUN DU SBYOR BA YIN

TE; JI LTAR MKHRIS PA YANG DAG PAR SKYES SHING SKOM PA'I NAD LA
BKRU SMAN THABS YIN PA DE BZHIN DU CHAGS PA 'DI LA YANG 'DI BSTAN
PA'I PHYIR SEL BA'I LAM ZHES BYA BA SMOS TE, LAM GYIS CHAGS PA'I
ZUG RNGU DRUNGS 'BYIN PA ZHES BYA BA'I DON TO, ,SEL BA NI 'GRO
BA'I DON TE, RGYUD

LAS BSTZAL CING 'GRO BAR BYED PA STE, PHRAL BA DANG THA DAD PAR
BYAS PA ZHES BYA BA'I DON TO, ,STON PA DANG BSTAN PA NI BSDUS PA
DANG RGYA CHER BSTAN PA'I DBYE BA YIN NO, ,YANG NA STON PA NI
CUNG ZAD 'CHAD PA STE, BSDUS NAS ZHES BYA BA'I DON TO, ,GANG GI
PHYIR SNGAR NI NYE BAR GNAS PA'I GDUL

BYA DAG GI NGOR SRID PA'I RTZE MO'I SPANG BA TZAM GSUNGS LA, 'OG
MAR NI SA DGU'I 'DOD CHAGS SPANG PA'O, ,STON PA PO NI STON PAR
BYED PA'O, ,'O NA MTHONG BA'I LAM KHO NA 'DI LTAR BSTAN PAS NI
NYON MONGS PA THAMS CAD SPONG BAR BYED MI NUS NA DE JI LTAR 'DI
SKAD BSHAD CE NA, DANG PO MTHONG BA

LAS NI MTHONG BA'I LAM DU BSTAN TE, DE NYID GOMS PAR BYAS NA
BSGOM PA'I LAM NYID YIN GYI, GZHAN MA YIN NO ZHES BSTAN PA'I
PHYIR, ,LTA BA RNAM PAR DAG BYED CES BYA BA LA SOGS PA'O, ,'DI
ZHES BYA BA NI DE BZHIN NYID DU STE, JI SKAD DU BSHAD PA'I RNAM
PA 'PHAGS PA'I LAM

@195B NYID THAR PA 'THOB PA'I THABS YIN GYI GZHAN MA YIN TE, 'JIG
RTEN PA'I LAM GYIS NI SRID PA'I RTZE MO'I NYON MONGS PA SPANG BAR
MI NUS SHING 'THOB PAR MI NUS SO, ,LAM DE LTA BUS CI'I PHYIR ZHE
NA, LTA BA RNAM PAR DAG BYED PA, ,ZHES BYA BA STE, BLO DRI MA MED
PA'I PHYIR PHRA RGYAS THAMS

CAD SPONG BA YIN TE, BLO NGAN PA DAG LA NI SPONG BAR NUS PA MED
DO, ,DE'I PHYIR DGE SLONG DAG GANG GI TSE 'PHAGS PA'I SHES RAB
KYIS SPANGS PA ZHES MDO LAS GSUNGS SO, ,YANG NA 'JIG TSOGS LA LTA
BA LA SOGS PA'I DE LA LTA BA RNAM PAR DAG PA STE, DE SPANG PA'I
PHYIR LAM 'DI

LA 'JUG PA YIN TE, 'DI NYID MTHONG BA RNAM PAR DAG PAR BYED PA
YIN NO, ,KA LAS SHES PAR BYA, DAD PA TZAM MAM TSIG TZAM GYIS MA
YIN NAM ZHE NA, RAB TU ZHUGS ZHES BYA BA SMOS TE, SGRUB PA LA
ZHUGS PA STE, 'PHAGS PA'I LAM BSGOMS PA LA MCHOG TU BYED PA'O,
,SPANG BAR GYIS

ZHES BYA BA NI YONGS SU SPONGS SHIG CE'O, ,TING NGE 'DZIN LA ZHES
BYA BA NI SEMS RTZE GCIG PA LA ZHUGS PA'I ZHI GNAS TE, YID G-YENG
BAS NI TSOGS 'DI BSGRUB CING DMIGS PAR MI NUS SO, ,DE LTA BUS CI
ZHIG SPANG BAR BYA ZHE NA, BDUD KYI 'CHING BA ZHES BYA BA STE,
'CHING BA 'THOB PAR

BYED PA'I PHYIR BDUD DE NYON MONGS PA'I 'CHING BA 'THOB PAR BYED
CES BYA BA'I DON TO, ,LAM 'DI JI SKAD BSHAD PA'I 'BRAS BU YOD PA
NYI TSER MA ZAD DE, 'DI LTA BUR YANG YOD DO ZHES BRTAG PA'I
PHYIR, 'DI NI DRANG LAM ZHES BYA BA LA SOGS PA'O, ,'DI NI ZHES
BYA BA LA BSTAN MA THAG PA STE,

'PHAGS PA'I LAM MO, ,MCHOG TU MA YO BA STE BDAG MED PA'I RNAM PA
LA SOGS PAS MYA NGAN LAS 'DAS PA DRANG PO YIN PA'I PHYIR NA PHYIR
MI LDOG CING DRANG BA ZHES BYA BA'I DON TO, ,'DI NI PHA ROL GNON
PA ZHES BYA BA'I LAM 'DI KHO NA NI NYI MA SHAR BA BZHIN DU NYON
MONGS PA DANG MUN PA'I

TSOGS SEL BA YIN ZHING, 'DIS NI SDUG BSNGAL GYI RGYA MTSO LAS
RGAL BA'I PHYIR RO, ,GZHAN ZIL GYIS GNON PA STE, SKYES BU BYED PA
GANG RANG GI GNYEN PO BSTEN PAR NUS PA ZHES BYA BA'I DON TO, ,DE
NYID KYI PHYIR GNYIS KYI KHYAD PAR GYI SBYOR BA SMRAS PA, BGROD
PA GCIG PA ZHES BYA BA

@196A *, ,SMOS TE, GCIG PO 'DIS 'GRO BAR BYED PAS NA BGROD PA
GCIG PA STE, THUN MONG MA YIN PA'I THAR PA'I LAM 'DI LA THOG MAR
DGE SBYONG ZHES BYA BA LA SOGS PA MDO LAS GSUNGS SO, ,JI LTA BU
ZHE NA, DANG PA'I SRANG LTAR ZHES BYA BA YIN TE, DANG

PA'I LAM YIN PAS NGANG BA'I SRANG STE NGANG PA'I 'GRO BA ZHES BYA
BA'I DON TO, ,DPER NA DANG PA NI MTSO ZHES BYA BA STE, MTSO CHEN
PO LA BGROD PA GCIG PA ZHES BYA BA NI GCIG TU DER 'BAB PA YIN
ZHING DUR KHROD KYI SA PHYOGS SU NI MA YIN NO, ,DE BZHIN DU
'PHAGS PA'I LAM YANG THAR PA LA

GCIG TU 'BAB PA YIN GYI 'KHOR BAR NI MA YIN NO, ,DE YANG GANG YIN
ZHE NA, RTOGS NAS ZHES BYA BA SMOS TE, LAM GANG RTOGS PA DANG
LDAN PA'O, ,SH'A KYA THUB PAS NI RDO RJE'I GDAN LA BZHUGS PA NAS
LAM 'DI NYID BSHAD DO, ,DA LTAR GYI BSTAN PA'I STON PA NI SH'AKYA
THUB PA YIN TE, DES

NA NYE BAR GNAS PA'I PHYIR SMOS PA YIN GYI, DE LTAR DE BZHIN
GSHEGS PA THAMS CAD KYIS KYANG LAM 'DI NYID RTOGS PA YIN NO, ,JI
LTA BU LA GNAS NAS SHE NA, MNYAM GZHAG CES BYA BA STE, G-YENG BA
THAMS CAD SPANGS NAS SEMS RTZE GCIG TU BYAS PA YIN TE, MNYAM PAR
GZHAG PA'I

SEMS LAS NI YANG DAG PA JI LTA BA BZHIN DU RTOGS PAR 'GYUR RO
ZHES BYA BA'I TSIG GIS SO, ,CI YANG MED PA'I SKYE MCHED LAS 'DOD
CHAGS DANG BRAL BA NI BYANG CHUB SEMS DPA' THAMS CAD KYIS NGES
PAR ZIL GYIS GNON TO ZHES BYA BA NI GRUB PA'I MTHA'O, ,TING NGE
'DZIN MED PAR NI DE MED PA

YIN NO ZHES BSTAN TO, ,BSHAD PA 'DI ZHES BYA BA NI NYID KYIS
THUGS SU CHUD PA'I LAM NYID BSHAD PA YIN TE, THUGS RJE'I DBANG
GIS GZHAN DAG LA STON TE, BDAG NYID KYIS RTOGS PA GCIG PUR MA ZAD
DE, GZHAN DAG LA YANG DE NYID JI LTA BA BZHIN DU STON ZHES BYA
BA'I DON TO, ,TSOGS

LA ZHES BYA BA NI SEMS CAN GYI PHUNG PO LA STE, 'DIS NI PHYOGS SU
LTUNG BA MED PAR BSTAN TO, ,YANG DANG YANG ZHES BYA BA NI SKAD
CIG SKAD CIG LA STE, 'DIS NI YANG 'BYUNG BA MED PAR BSTAN TO,
,SNGAR BSTAN PA NYID KYI NUS PA BSTAN PA'I PHYIR SMRAS PA, SKYE
SHI'I MTHA' ZHES BYA BA LA SOGS

@196B PA'O; ,DGE SLONG DAG 'DI LA DUS GCIG NA AU RU BIL BA NA NGA
GNAS TE, CHU BO NEE RANYDZA NA'I NGOGS NA JI TZAM NA BDAG NYID
GCIG PU 'DUG STE, RING POR MI THOGS PAR MNGON PAR RDZOGS PAR
SANGS RGYAS PAR 'GYUR RO ZHES RTOG PA SKYES SO, ,BGROD PA GCIG
PA'I LAM 'DI NI SEMS

CAN RNAM PAR DAG PA'I PHYIR DANG, MYA NGAN GYIS GDUNGS PA RNAMS
LAS 'DAS PA'I PHYIR DANG, SDUG BSNGAL DANG YID MI BDE BA MED PAR
BYA BA'I PHYIR DANG, RIGS PA'I CHOS RTOGS PAR BYA BA'I PHYIR TE,
'DI LTA STE DRAN PA NYE BAR GZHAG PA BZHI GANG LA LAS 'DI DAG TU
GRUB PA'I 'PHAGS PA

DES NI RIGS PA'I CHOS 'THOB PA YIN TE, GANG 'PHAGS PA'I RIGS PA'I
CHOS 'THOB PA DES NI JI SRID DU 'PHAGS PA'I LAM GYI BDUNG RTZI
THOB PAS DE YONGS SU MI BTANG BA YIN TE, SKYE SHI ZHES BYA BA LA
SOGS PA'I TSIGS SU BCAD PA BZHI'O, ,BGROD PA GCIG NI MYA NGAN LAS
'DAS PA KHO

NA'I THABS YIN GYI, 'KHOR BA'I PHYIR NI MA YIN ZHES BYA BA'I DON
TO, ,SKYE SHI'I MTHA' RTOGS ZHES BYA BA NI DE BZHIN GSHEGS PA'O,
,SKYE SHING ZHES BYA BA'I SGRA NI 'KHOR BA RGYU DANG BCAS PA LA
BRJOD DO, ,MTHA'I SGRA NI THAR PA STE, DE GNYI GA MNGON SUM DU
GZIGS PA NI THAMS CAD MKHYEN PA ZHES BYA

BA'I DON TO, ,SKYE BA DANG RGA BA DANG 'CHI BA LA SOGS PA'I GNOD
PA DAG RTOGS PA'I PHYIR PHYIN CI MA LOG PAR RTOGS PA DANG STON PA
NI DE NYID DO, ,LAM NI RAB TU BSTAN MDZAD PA, ,ZHES BYA BA NI
THAR PA'I THABS GZHAN DAG LA STON PA'O, ,GZHAN LA STON PA'I RGYU
NI THUGS RJES NYID YIN PAR BSTAN

PA'I PHYIR, PHAN MDZAD THUGS BRTZE BA ZHES BYA BA SMOS TE, PHAN
PAS 'BRAS BU'I RJES SU BRTZE BA GANG LA YOD PA STE, THUGS RJE
CHEN PO ZHES BYA BA'I DON TO, ,GANG GI PHYIR THUGS RJE CHEN PO NI
THUGS RJE CHE BAR BYED PA DANG YONGS SU SKYOB PAR BYED PA YIN NO,
,BGROD PA GCIG PA 'DI YANG GA

LAS SHE NA, 'DI LTAR LAM 'DI ZHES BYA BA YIN TE, 'PHAGS PA'I LAM
NYID KYIS SO, ,SNGON ZHES BYA BA NI SNGON GYI DUS SO, ,RGAL BA NI
RGAL BA STE, NYON MONGS PA'I RGYA MTSO DANG 'KHOR BA'I RGYA MTSO
LAS RGAL BA STE, MAR ME MDZAD LA SOGS PA'I THUB PA DANG, DE'I
NYAN THOS DANG RANG SANGS RGYAS

@197A *, ,RNAMS SO, ,DE BZHIN RGAL BAR 'GYUR ZHING ZHES BYA BA
LA, LAM 'DIS ZHES BYA BA DRANG BA'I DON NI DE BZHIN GYI SGRA STE,
'DIS NI BYAMS PA LA SOGS PA MA 'ONGS PA NA 'BYUNG BA 'KHOR DANG
BCAS PA RGAL BAR 'GYUR BA'O, ,RGAL BAR MDZAD CES BYA BA NI DA
LTAR BYUNG

PA'I DUS KYI SH'AKYA THUB PA 'KHOR DANG BCAS PA YANG RGAL BA YIN
NO, ,GANG LAS RGAL BA YIN ZHE NA, SMRAS PA, CHU BO RNAM PA BZHI
STE, NYON MONGS PA'I CHU BO 'AM, ,'KHOR BA'I RGYA MTSO LAS SO,
,'PHAGS PA'I LAM BSTAN PAS DE'I TSOGS DANG, 'JIG RTEN PA'I DGOS
PA SMRAS PA, SHIN

TU MTHAR GTUGS ZHES BYA BA LA SOGS PA STE, GZHAN DAG NI RJE DAR
SBOM PO ZHES BYA BA'I KUN DU RGYU ZHIG GIS BCOM LDAN 'DAS LA,
CI'I PHYIR DE BZHIN GSHEGS PAS LAM BSTAN ZHES GSOL PA LAS, DE'I
DBANG DU MDZAD PA YIN NO ZHES ZER RO, ,SHIN TU ZHES BYA BA NI
YANG LDOG PA MED

PA'O; ,MTHAR THUG CING THA MAR GYUR PA GANG LA YOD PA DE NI MYA
NGAN LAS 'DAS PA STE, PHUNG PO LHAG MA MED PA'I MING TZAM DE
LA'O, ,DE RTOGS PA'I PHYIR BSTAN PA STE, LAM MA RTOGS PAR NI DE
THOB PA MED PA'I PHYIR RO, ,'PHAGS PA'I LAM GYI 'BRAS BU THUN
MONG DU BSTAN NAS, THUN

MONG MA YIN PA BSTAN PA'I PHYIR, GDUL BYA ZHES BYA BA SMOS TE,
DBANG PO NYE BAR ZHI BA'I PHYIR SKYES PA STE, MI SLOB PA'I LAM NI
DBANG PO DUL BA LA 'KHRUL PA MED PA'I PHYIR RO, ,PHUNG PO LHAG MA
DANG BCAS PA'I MYA NGAN LAS 'DAS PA 'DIS BSTAN NAS BSGOM PA'I LAM
GYI 'BRAS BU

SMRAS PA, DAG BYA DANG ZHES BYA BA YIN TE, DE LA BRTEN NAS NYON
MONGS PA'I SGRIB PA THAMS CAD DANG BRAL ZHING SEMS DRI MA RNAM
PAR DAG CING RNAM PAR GROL BA DE'I PHYIR 'DI YANG LAM GYI 'BRAS
BU YIN NO, ,'KHOR BA'I SKYE SHI ZAD PAR BYA BA DANG, ,ZHES BYA BA
SMOS TE, 'DIR 'KHOR BA NI

NGAN SONG GI PHUNG PO LNGA'I BDAG NYID MTHONG BA'I LAM GYI 'BRAS
BU'I GNAS SKABS SO, ,DE LA GANG SKYE SHI NI SKYE BA DANG 'JIG PA
GNYIS SO, ,ZANG BA NI BRAL BA STE DE'I PHYIR MTHONG BA'I LAM GYI
STOBS KYIS NGAN SONG GI PHUNG PO NI SO SOR MA BRTAGS PA'I 'GOG PA
THOB PA'I PHYIR RO, ,DANG GI

@197B SGRA NI TING NGE 'DZIN GYIS RNAM PAR ROL PA LA SOGS PA
YONGS SU GZUNG BA'I PHYIR RO, ,'PHAGS PA'I LAM GYI TSOGS SU GYUR
PA'I LAM GYI PHAN YON SMRAS PA, KHAMS RNAMS DU MA SO SOR RTOGS
BYA'I PHYIR, ,ZHES BYA BA SMOS TE, KHAMS DU MA NI KHAMS MANG PO
PA ZHES BYA BA LA

SOGS PA'I MDO LAS GSUNGS TE, BSAM PA DANG RANG BZHIN DE RNAMS SO
SOR YANG DAG PAR RIG PA'O, ,GNAS DANG GNAS MA YIN PA SO SOR RIG
CING, GNAS RNAM PA BDUN LA MKHAS PA LA SOGS PA DE NI 'DI'I DON
TO, ,BCOM LDAN 'DAS KYIS BSTAN PA'I LAM GYI MTHU NYID

KYIS DBANG PO LAS 'DAS PA'I TSIG GI DON YANG YONGS SU SHES PAR
'BYUNG BA'I PHYIR RO, ,SPYAN LDAN ZHES BYA BA NI THAMS CAD MKHYEN
PA STE, SANGS RGYAS KYI SPYAN GYIS KUN DU LTA BA DANG, RNAM PAR
LTA BA YIN NO ZHES LUNG LAS 'BYUNG BA'I PHYIR RO, ,'DIR THAMS CAD
RTOGS PA NI SPYAN ZHES BYA BA

STE; DE DANG LDAN PA NI SPYAN DANG LDAN PA'O, ,DE'I LAM NI 'PHAGS
PA'I LAM DANG DE'I TSOGS TE, 'DIR NI 'JIG RTEN 'DIR RO, ,RAB TU
BSTAN PA NI BSHAD PA'O, ,'DI'I DGOS PA'I GTZO BO NI THAR PA NYID
YIN TE, ,DE LA GZHOL PA'I PHYIR RO ZHES DE NYID KYI DON YANG DPE
DANG BCAS PAR BSTAN PA'I

PHYIR RO, ,JI LTAR CHU KLUNG ZHES BYA BA LA SOGS PA SMOS SO, ,'DI
LTAR GANG G'A ZHES BYA BA NI CHU BO'O, ,CHU RGYUN NI CHU'I RGYUD
DO, ,RGYA MTSO NI CHU CHEN NO, ,DE LAS GZHAN NI DE'I SNOD DANG
RJES SU MTHUN PA MED PA'I PHYIR RO, ,'BAB PAR 'GYUR BA NI 'BRUB
PAR 'GYUR BA'I DON TO, ,CHU KLUNG NI CHU BO'O, ,

JI LTAR ZHES BYA BA NI NGES PAR GZUNG BA'I DON TE, RGYA MTSO NYID
GANG G'A'I CHU KLUNG DANG MTHUN PA YIN GYI, CHU BO CHEN PO GZHAN
DAG NI MA YIN TE, DE DAG GI RGYUN 'DI NYID DU ZAD PAR YANG SRID
PA'I PHYIR TE, DE NYID BSTAN PA'I PHYIR SHUGS ZHES BYA BA SMOS
TE, SHIN TU CHE BA'I PHYIR RGYUN CHAD PAR

MI 'GYUR ZHING 'BYUNG BA'I MTSAN NYID KYI SHUGS GANG LA YOD PA DE
NI GANG G'A'O, ,DE BZHIN NI DE LTAR TE, SNGAR BSTAN PAS LAM MO,
,SHES RAB YANGS PAS ZHES BYA BA NI SHES BYA THAMS CAD LA KHYAB
PA'I SHES RAB YOD PA DES BSTAN PA STE, THAMS CAD MKHYEN PAS BSTAN
PA'O, ,'JUG CES

@198A *, ,BYA BA NI DE'I SPYOD PAR RO, ,'CHI MED THOB PAR BYA
PHYIR ZHES BYA BA NI 'CHI BA LA SOGS PAS 'JIGS PA DANG BRAL BA
THOB PAR BYA BA'I PHYIR RO, ,DPER NA CHU BO GANG G'A NI RGYA
MTSOR BGROD PA GCIG PA DE BZHIN DU BCOM LDAN 'DAS KYIS BSTAN PA'I
LAM YANG MYA NGAN LAS

'DAS PA 'THOB PA'I BGROD PA PA GCIG PA'O, ,SHES RAB YANGS PAS
BSHAD PA DE GANG YIN ZHE NA, GANG ZHIG 'BYUNG PO ZHES BYA BA LA
SOGS PA YIN TE, CHOS NI 'DIR 'PHAGS PA'I LAM STE, DE 'KHOR LO
BZHIN DU RTZIBS LA SOGS PA CHOS KYIS MTHUN PA'I PHYIR RO, ,'DI'I
'BYUNG BA NI

LHA ZHIG GIS MNGON PAR BRJOD DE, GNAS BRTAN KOOnAdI N+YAS BCOM
LDAN 'DAS LA CHOS KYI 'KHOR LO BSKOR BAR BSKUL LO ZHES LUNG LAS
'BYUNG NGO, ,SNGON CHAD MA THOS ZHES BYA BA NI SKYE BA GZHAN DAG
TU SLOB DPON BRGYUD PA LAS MA 'ONGS SHING SNGON GYI BA RA DA LA
SOGS PAS MI RNYED PA'I PHYIR TE,

DES NI 'JIG RTEN PA'I LAM GYI GTAM GYI GNAS SKABS THOB PA YIN
GYI, 'PHAGS PA'I LAM NI MA YIN NO, ,BSKOR ZHES BYA BA NI BSKOR
BAR GYUR PA STE, 'DI JI LTAR BDAG GIS RTOGS PA DE BZHIN DU GZHAN
GYI RGYUD LA YANG BSTAN PAS BSGRUB PA'I PHYIR RO, ,'BYUNG PO KUN
LA THUGS BRTZE

BAS; ,ZHES BYA BA NI, GANG LA SEMS CAN THAMS CAD LA BYE BRAG MED
PAR 'JUG PA'I THUGS RJE MNGA' BA STE, RGYU MED PAR GZHAN LA PHAN
PA MDZAD PA'I PHYIR DE BZHIN GSHEGS PAS LAM BSTAN PA YIN TE,
GRAGS PA LA SOGS PAS GOS PA'I PHYIR NI MA YIN NO ZHES SHES PAR
BYA'O, ,

SKYOB PA NI 'DIS SKYOB PAR BYED PAS SKYOB PA STE, DE NYID STON
PA'O, ,DE NI 'PHAGS PA'I LAM BSTAN PAS GDUL BA'I SKYE BO'I RGYUD
YONGS SU SRUNG BA STE, DPER NA BU GCIG PA LA BRTZE BA'I MA ZHES
BYA BA LA SOGS PA JI SKAD DU GSUNGS PA'O, ,YANG NA BCOM LDAN 'DAS
CHOS THAMS CAD LA

MNGA' BRNYES PAS SKYOB PA ZHES BYA BA LA SOGS PA'I TSIG GIS SO,
,DE BSTAN PA GSAL BAR BYA BA'I PHYIR, LHA DANG MI RNAMS 'DUL
MDZAD PA, ,ZHES BYA BA SMOS TE, LHA DANG MI GNYIS GDUL BAR MDZAD
PA ZHES BYA BA'I TSIG SBYAR TE, LHA DANG MI RNAMS KYI STON PA
SANGS RGYAS BCOM LDAN 'DAS

@198B ZHES LUNG LAS 'BYUNG ZHING DE GNYIS 'BA' ZHIG BDEN PA RTOG
PA'I SKAL BA DANG LDAN PA'I PHYIR RO, ,'DUL MDZAD PA NI STON PA
MDZAD PA'O, ,DAM PA DE LA PHYAG 'TSAL LO, ,ZHES BYA BA NI SEMS
CAN KHYAD PAR CAN 'DI LTA BU STE, 'PHAGS PA'I KHYAD PAR SHES PA
DANG SO SO'I SKYE BO GUS PA DANG

BCAS PAS RGYUN DU STE, YONGS SU MYA NGAN LAS 'DAS KYANG PHYAG
'TSAL BAR 'GYUR NA BZHUGS PAR GYUR NA LTA SMOS KYANG CI DGOS ZHES
PA'O, ,'GYUR BA ZHES BYA BA NI SGRA BSTAN PA'I PHYIR SRED PA'I
MTHAR PHYIN ZHES BYA BA SMOS TE, 'KHOR BA'I MTHAR THUG PA PHUNG
PO LHAG MA MED PA'I MYA NGAN

LAS 'DAS PAR PHYIR PAS KYANG BSNYEN BKUR BYA BA'O, ,GANG GI PHYIR
THUB PA NI YON TAN DANG LDAN ZHING SKYON MED PA'I PHYIR DANG,
GZHAN LA PHA PA MDZAD PA'I PHYIR SKYE BO DAM PA THAMS CAD KYIS
MCHOD PA YIN TE, DE BAS NA DES BSTAN PA YANG GZUNG BAR BYA'O ZHES
TSIGS SU BCAD PA 'DIS

BSTAN TO, ,DE NAS BSTAN PA 'DI LA BRTEN PAS DE'I 'BRAS BU THOB PA
YIN GYI, GZHAN SEMS SKYO BA DANG LDAN PA RNAMS KYIS NI MA YIN
GYI, ,DE NYID BSTAN PA'I PHYIR SMRAS PA, RNAM RTOG DGE BA ZHES
BYA BA LA SOGS PA'O, ,SDIG PA RNAM PAR RTOG PA NI GSUM STE, 'DOD
PA'I RNAM PAR RTOG

PA DANG, GNOD SEMS KYI RNAM PAR RTOG PA DANG, RNAM PAR 'TSE BA'I
RNAM PAR RTOG PA'O, ,DGE BA'I RNAM PAR RTOG PA YANG GSUM STE,
NGES PAR 'BYUNG BA'I RNAM PAR RTOG PA LA SOGS PA'O ZHES PA NAS JI
TZAM NA 'DI GSUNGS SO, ,GSUM NI GRANGS GSUM MO, ,DE LAS GZHAN
PA'I

RNAM PAR RTOG PA NI 'DI'I DBYE BA YIN PAS 'DI'I NANG DU 'DUS PA'I
PHYIR RO, ,RNAM PAR RTOG PA NI KUN DU RTOG PA'O, ,DGE BA NI 'DOD
PA'I 'BRAS BU STE, NGES PAR 'BYUNG BA LA SOGS PA'I RNAM PAR RTOG
PA, BSAM GTAN DANG PO'I SA BA'I BRTAG BYA ZHING, ,ZHES BYA BA NI
MNGON DU PHYOGS PA DANG

GOMS PAR BYA BA'O, ,DE LA BRTEN NAS JI SRID NA SPONG BA YIN TE,
DE SMRAS PA, DGE BA MA YIN GSUM YANG RNAM PAR SPANGS, ,ZHES BYA
BA'I 'DOD PA RNAM PAR RTOG PA LA SOGS PA GSUM NI 'BRAS BU'I MI
'DOD PA YIN PAS RNAL 'BYOR CAN GYI RGYUD LAS THAG RING DU SPANG
BAR BYA'O, ,DE NAS

@199A *, ,ZHES BYA BA NI MI DGE BA'I RNAM PAR RTOG PA GSUM SPANGS
SHING MNYAM PAR GZHAG PAS DGE BA RNAM PAR RTOG PA GSUM YONGS SU
BLANGS NAS SO, ,RTOG DANG ZHES BYA BA NI 'DOD PA NA SPYOD PA
DANG, BSAM GTAN DANG PO'I SA BA'I SEMS RAGS PA'I MTSAN NYID

MTHA' DAG GO, ,DPYOD PA NI SEMS PHRA BA'I MTSAN NYID DE DPYAD PA
NI BSAM GTAN KHYAD PAR CAN GYI SA PA YIN NO, ,ZHI BAR BYA BA ZHES
BYA BA NI BSAL BA DANG SPANG BAR BYA BA STE, 'DI LTAR BSAM GTAN
DANG PO LA BRTEN NAS, 'DOD PA NA SPYOD PA'I DGE BA DANG MI DGE
BA'I RNAM PAR RTOG

PA DANG; RNAM PAR DPYOD PA SPONG BA YIN NO, ,BSAM GTAN GNYIS PA
LA BRTEN NAS KYANG BSAM GTAN DANG PO'I SPONG PA YIN TE, 'DIR
MTHUN PA'I DPE BSTAN PA, KUN NAS RDUL LANGS CHAR GYIS MNAN PA
LTAR, ,ZHES BYA BA YIN TE, DPER NA CHAR 'BAB PAS NI RLUNG CHEN PO
LANGS

PAS KUN NAS BSLANG PA'I RDUL NYE BAR ZHI BAR BYED PA DE BZHIN
DU'O, ,DE NAS ZHES BYA BA NI MI DGE BA'I RNAM PAR RTOG PA DANG,
DGE BA'I RNAM PAR RTOG PA DANG, DPYOD PA GNYIS KYANG MNYAM PAR
GZHAG PA'I SA PA DAG GIS SPONG ZHING, BLA MED BYANG CHUB BDE LA
REG PAR 'GYUR, ,ZHES BYA BA

'DI DANG SBYAR RO, ,SEMS LA RNAM RTOG NYER ZHI NAS, ,ZHES BYA BA
NI GANG LA RNAM PAR RTOG PA RNAMS NYE BAR ZHI ZHING BRAL BA'I
SEMS LA GCIG TU GYUR PA BSAM GTAN GNYIS PA LA SOGS PA NYID LA
BYED PA'I RGYUS 'DOD PA'I KHAMS SPANG DKA' BA DE DANG, BSAM TAN
DANG PO'I

G-YENG PA'I RNAM PAR SHES PA 'GOG PAR BYED PA NI GONG MA'I STE,
DE'I PHYIR CI LOG YIN PA'I PHYIR RO, ,BYANG CHUB BDE LA REG PAR
'GYUR, ,ZHES BYA BA NI RNAM 'BYOR CAN DES ZAS LA MI SKYE BA'I YE
SHES DANG 'BREL PAS SRID PA ZAD PA'I PHYIR 'THOB PA'AM, ,SNYOMS
PAR ZHUGS

PA'I KHYAD PAR GYI BDE BA'O, ,BLA NA MED CES BYA BA'I SKYON DANG
BRAL BA'I PHYIR BYANG CHUB KYI BDE BA NI MCHOG YIN NO, ,DBEN PA
LAS SKYES PA NYID KHO NA'I BSAM GTAN LA SOGS PAS NYON MONGS PA'I
MDUD PA SPONG BA YIN NO ZHES BSTAN PA'I PHYIR SMRAS PA, TING NGE
'DZIN ZHES BYA BA LA SOGS

@199B PA'O, ,MDUD PA RNAM PA BZHI STE BRNAB SEMS LUS KYI MDUD PA
ZHES BYA BA LA SOGS PA NAS 'DI GSUNGS SO, ,BTZUN PA 'DOD PA THAMS
CAD GANG GIS SPONG BAR 'GYUR ZHES SU 'DRI BA PO'I GCER BU BA'I
NYAN THOS ZHIG LAS BRTZAM SO ZHES GZHAN DAG ZER RO, ,TING NGE
'DZIN NI

GSUM STE, STONG PA NYID DANG MTSAN MA MED PA DANG SMON PA MED PA
STE, GRANGS GSUM PO DE RNAMS LA'O, ,YID GTAD CING ZHES BYA BA NI
RAB TU CHAGS PA DANG SEMS ZHEN PAR BYA BA ZHES BYA BA'I DON TO,
,DE'I MTHUS MDUD PA THAMS CAD SPONG BA'I PHYIR TE, RDO RJE LTA
BU'I TING NGE 'DZIN ZHES BYA

BA'I MDO LAS 'BYUNG BAS SO, ,YANG NA RTOG PA DANG BCAS SHING
DPYOD PA DANG BCAS PA LA SOGS PA GSUM MO, ,DBEN PA LAS SKYES TSAD
MED BSGOM PAR BYA, ,ZHES BYA BA NI GANG TING NGE 'DZIN BSGOMS
PA'I 'BRAS BU BSTAN PA STE, DE LA YANG DAG PAR BSTEN PAS TSAD MED
PA LA SOGS PA'I

KHYAD PAR RNAMS SO, ,SA 'OG MA DAG LAS SKYO BA SKYES NAS DE BYAMS
PA LA SOGS PA TSAD MED PA BSGOM PAR BYA STE, TING NGE 'DZIN GYI
MTHUS THOB PA'I PHYIR RO, ,YANG NA DE BSTEN PAR BYA'O, ,TSAD MED
PA NI SEMS CAN LA BRTEN NAS 'BYUNG STE, TSAD MED PA'I BSOD NAS
'BYUNG BA'I

PHYIR DANG, TSAD MED PA'I 'DOD PA'I 'BRAS BU YIN PA'I PHYIR RO ,
,BYAMS PA DANG SNYING RJE DANG, DGA' BA DANG BTANG SNYOMS ZHES
BRJOD PA NI GNOD SEMS DANG, RNAM PAR 'TSE BA LA MNGON PAR DGA'
ZHING 'DOD PA LA 'DOD CHAGS DANG GNOD SEMS KYI GNYEN PO YIN PA'I
PHYIR TSAD MED PA BZHI'I

SGRAR BRJOD DO, ,'JIG RTEN DANG 'JIG RTEN LAS 'DAS PA'I LAM SPYIR
BSTAN NAS, 'JIG RTEN LAS 'DAS PA'I LAM GYI RAB TU DBYE BA NI GNAS
GSUM ZHES BYA BA SMOS TE, KHAMS GSUM PA 'DI NI SEMS CAN RNAMS KYI
GNAS TE RTEN YIN NO, ,GZHAN DAG NI NGAN SONG GSUM DU 'DOD

DE; DE GANG GI PHYIR DE NI SO SO'I SKYE BO RNAMS KYI RNAG BZHIN
GYI GNAS TE, DE YANG MTHONG BA'I LAM GYIS RING DU BYAS PA YIN NO,
,GSUM PO RNAMS KYIS GNAS GSUM RAB TU DRAL, ,ZHES BYA BA NI SNGAR
BSHAD PA'I TING NGE 'DZIN GSUM STE, ,DE'I GNYEN POR GYUR PAS RDO
RJES RI CHEN PO PHYE

@200A *, ,MAR 'JOMS SHING 'THAG PA BZHIN DU SPONG BA YIN NO,
,GSUM SMOS PA NI TSAD MED PA RNAM PAR BCAD PA'I PHYIR RO, ,DE DAG
NI GZHI YIN PA'I PHYIR DANG, MOS PA TZAM YID LA BYED PA'I PHYIR
RO, ,DE NYID YID LA BYED PAS NI NYON MONGS PA SPONG PA NYID DO,
,YANG NA

GSUM NI TSUL KHRIMS DANG, TING NGE 'DZIN DANG, SHES RAB KYI PHUNG
PO DANG, 'PHAGS PA'I LAM GYI PHUNG PO GSUM YIN PA'I PHYIR RO, ,DE
LTAR YANG DAG PAR ZHUGS PA'I RNAL 'BYOR CAN GYIS NI ZHI BYA ZHING
ZHES BYA BA STE, RAB TU SPANG BA'O, ,MDUD PA NI NYON MONGS PA
DANG NYE BA'I NYON

MONGS PA 'CHING BAR 'GYUR BA STE, BDAG NYID 'CHING BAR BYED PA'I
PHYIR MDUD PA 'DI DAG NI PHRA RGYAS TE, 'KHOR BA'I RTZA BA ZHES
LUNG LAS 'BYUNG BA'I PHYIR RO, ,'DIS BSGOM PA'I LAM GYI BYA BA
BSTAN NAS, MI SLOB PA'I LAM BSTAN PA, NGES PA SRUNG BA YIN PAS NA
RTOGS SHING

MKHAS PA STE DE NYID KYIS BDAG DANG GZHAN YONGS SU SRUNG BAR NUS
PA'I PHYIR RO, ,'DIS NI SHES BZHIN DANG LDAN PAR BSTAN TO, ,NGES
PAR RTOG PA SNGON DU 'GRO BAS BAG YOD PA STE, NGES PAR RTOG PAR
BYED PA ZHES GZHAN DAG ZER RO, ,DRAN LDAN ZHES BYA BA NI DRAN PA
'JUG PA DANG, DRAN

PA DANG LDAN PAR RTAG TU NYE BAR MTSON PA YIN TE, JI SKAD DU,
DRUG LA RTAG TU GNAS PA STE, GANG ZHE NA, 'DI LA MIG GIS GZUGS
LTA BA NA YID BDE BAR MI 'GYUR LA, YID MI BDE BAR YANG MI 'GYUR
ZHING BTANG SNYOMS LA GNAS PA NI DRAN PA SHES BZHIN ZHES BYA BA
LA SOGS PA'O, ,

KHAMS GSUM SPANGS PA NYID DAM MDUD PA NYE BAR ZHI BA NYID NI PHA
ROL DU PHYIN PA YIN GYI, RGYA MTSO RGAL BA NI MA YIN NO ZHES
BSTAN PAR BYA BA'I PHYIR, SHES RAB MTSON CHA ZHES BYA BA LA SOGS
PA'I TSIGS SU BCAD PA GNYIS SMOS SO, ,MTSON NI RNAM PA GSUM STE,
THOS PA'I MTSON

DANG SHES RAB KYI MTSON DANG, ZHES BYA BA LA SOGS PA MDO LAS
GSUNGS SO, ,DE LAS SHES RAB KYI MTSON NI 'DIR SHES RAB KYI TSOGS
THOS PA LA SHES RAB TU GSUNGS TE, DE NI MTSON BZHIN DU BAG LA
NYAL LA SOGS PA 'JOMS PAR BYED PA'I PHYIR RO, ,BRTZON 'GRUS STOBS
ZHES

@200B BYA BA LA SOGS PAS NI DBEN PA'I MTSON BSTAN TO, ,'JIG RTEN
SKYE DANG ZHES BYA BA LA SOGS PAS NI SHES RAB KYI MTSON BSTAN TO,
,KUN LAS RAB TU RNAM GROL ZHES BYA BA LA SOGS PAS NI DE'I 'BRAS
BU STE, 'DI NI BSDUS PA'I DON TO, ,BTZUN PA PHA ROL DU PHYIN PAS
NA DGE SLONG ZHES BRJOD NA

JI TZAM GYIS PHA ROL TU PHYIN PAR 'GYUR ZHES PA LAS DE'I DBANG DU
MDZAD NAS GSUNGS SO ZHES GZHAN DAG ZER RO, ,'DIR DON RGYA CHER
BSHAD PA GANG LA SHES RAB KYIS DE BZHIN NYID NGES PAR BYAS PA'I
MTSON YOD PA DE NI SHES RAB MTSON NO, ,DPER NA 'THAB MO'I DUS SU
MTSON GYIS DGRA'I DPUNG PHAM

BAR BYED PA DE BZHIN DU LEN PAR RAB TU ZHUGS PA'I SHES RAB KYIS
NYON MONGS PA STE, YE SHES KYIS NI NYON MONGS PA GCOD PA YIN NO
ZHES MDO LAS GSUNGS SO, ,BRTZON 'GRUS STOBS ZHES BYA BA LA,
BRTZON 'GRUS NI YANG DAG PAR SPONG BA BZHI STE, DE DAG NI DPUNG
GI TSOGS YA LAG BZHI PA

BZHIN TE, BRTZON 'GRUS KYI STOBS DANG LDAN PA'I 'PHAGS PA NYAN
THOS DAG GIS NI MI DGE BA RNAMS SPONG BAR 'GYUR RO ZHES PA'I TSIG
GIS SO, ,DE DANG LDAN PA NI THOB PA STE, DE PHUN SUM TSOGS PA
ZHES BYA BA'I DON TO, ,NYAM PAR GZHAG PA ZHES BYA BA NI SEMS RTZE
GCIG PA STE, G-YENG

BA GCOD PAR BYED CING NAN TAN DU NUS PA'I PHYIR RO, ,TING NGE
'DZIN LA DGA' BAS ZHES BYA BA NI DE LA MOS BA STE, YID CHES PA
SKYES SHING DAD PA THOB PAR GYUR NA NI DE BSGOM PAR 'GYUR RO,
,YANG NA DGA' BA NI RO MYANG BA STE, DE'I PHYIR DE SGOM PA MCHOG
TU BYED PAR 'GYUR RO, ,DRAN LDAN

ZHES BYA BA NI DRAN PA DANG LDAN PA STE, 'DIS NI 'PHAGS PA'I LAM
GYI TSOGS DBANG PO LNGA'I STOBS BSTAN NAS 'PHAGS PA'I LAM BSHAD
PA, 'JIG RTEN SKYE DANG 'JIG PAR RTOGS NAS NI, ,ZHES BYA BA NI
NYE BAR LEN PA'I PHUNG PO LA ZAG PA MED PA'I YE SHES KYIS 'BYUNG
BA DANG 'GAG PAR

RTOGS PA DE NI PHA ROL DU PHYIN ZHES BRJOD PAR BYA BA DANG SBYAR
RO, ,JI LTA BUR SHES PA YIN ZHE NA, DE RIG YIN ZHES BYA BA SMOS
TE, DE SHES PAR BYED PA YIN TE, GANG MTHONG BA DE NI MIG DANG
LDAN PAR DE BZHIN NO, ,'DIS NI YE SHES PHUN SUM TSOGS PA BSTAN
TO, ,KUN LAS RAB TU RNAM GROL

@201A *, ,ZHES BYA BA NI PHRA RGYAS THAMS CAD DANG DE'I GZHI DAG
LAS YONGS SU GROL BA STE, 'DIS NI SPANGS PA PHUN SUM TSOGS PA
BSTAN TO, ,'JIG RTEN MTHA' MA ZHES BYA BA NI 'KHOR BA'I MTHA'
MA'O, ,LEGS PAR RTOGS GYUR NAS ZHES BYA BA NI, DE NYID PHYIN CI

MA LOG PAR YONGS SU RTOGS PA STE, 'DIS NI PHUNG PO LHAG MA DANG
BCAS PA'I MYA NGAN LAS 'DAS PA BSTAN TO, ,DE'I 'OG TU DE BZHIN
NYID SHES PA KHO NAS 'JIG RTEN GYI MTHAR GROL BAR 'GYUR GYI GZHAN
DU NI MA YIN NO ZHES BSTAN PA'I PHYIR 'JIG RTEN MTHAR SON PA ZHES
BYA BA SMOS TE,

PHUNG PO LHAG MA MED PA'I MYA NGAN LAS 'DAS PAR ZHUGS PA NI PHA
ROL TU PHYIN PA ZHES BRJOD DO, ,'DIS NI 'DUS BYAS THAMS CAD KYI
RGYA MTSO LAS RGAL BA'I PHYIR RO, ,YANG 'JIG RTEN LAS 'DAS PA'I
LAM BSTAN PA'I PHAN YON RGYA CHER BSHAD PA, GANG GIS ZHI BA ZHES
BYA BA LA SOGS

PA'O; ,BDE 'DOD BDE BA 'THOB CES BYA BA LA, ,GAL TE BDE BA 'DOD
NA NI BDE 'GRO'I BDE BA DANG SRED PA ZAD PA'I BDE BA 'THOB PAR
'GYUR RO, ,DE GANG GIS SHE NA, DE LTAR SPYOD PAS ZHES BYA BA SMOS
TE, SNGAR BSTAN PA'I RNAM PAS LAM BSGOM PA'I KHYAD PAR LA SPYOD
PAS SO, ,SNYAN PA THOB

CES BYA BA NI MNGON DU RAB TU BSNGAGS PA 'THOB PA'O, ,GRAGS PA
'PHEL BAR 'GYUR ZHES BYA BA NI LKOG NA GRAGS PA DE'I BSNGAGS PA
YANG DAG PAR BRJOD PA STE, DE STZOGS SHING 'PHEL BAR 'GYUR RO,
,GANG GI TSE ZHE NA, SMRAS PA, GANG ZAG GANG GIS LAM DRANG PO
BSGOM PA ZHES BYA BA

DANG SBYAR RO, ,'PHAGS PA DE JI LTA BU ZHE NA, ZAG PA MED PA'O,
,LAM YAN LAG BRGYAD CES BYA BA NI YANG DAG PA'I LTA BA LA SOGS PA
'DI LA YOD PA'O, ,DRANG PO NI MA YO BA STE, DON DAM PA'I DON YIN
PA'I PHYIR RO, ,GANG BDE BA 'DOD PA DAG GIS BSGOM PA ZHI BA NI
'KHOR BA'I GNOD PA

ZHI BA THOB PAR BYED PA'I PHYIR RO, ,LAM BSGOM PA ZHES BYA BA NI
THAR PA'I THABS LA GOMS PAR BYED PA'O, ,CI'I PHYIR ZHE NA, DES NI
BDUD RTZI RNYED CES BYA BA YIN TE, 'CHI BA MED PA'I GNAS SGRUB
PA'I PHYIR RO, ,GANG BDE BA 'DOD PA DAG GIS BSGOMS NA JI SRID DU
BDUD RTZI DES NGES

@201B PAR 'THOB PA YIN TE, SLU BA MED PA'I PHYIR RO, ,LAM GYI
TSOMS TE BCU GNYIS PA'I RNAM PAR 'GREL BA RDZOGS SO,, ,,DA NI
BKUR STI'I TSOMS BRJOD PAR BYA BA STE, LAM BSGOMS PA LA NI GCIG
TU BGEGS 'JUG PA YIN PAS DE SPANGS PA'I PHYIR RO, ,RNYED PA DANG
BKUR STI

LA MNGON PAR DGA' BA RNAMS NI KHYAD PAR GYIS THOB PA LAS NYAMS PA
YIN TE, GANG LAS SHE NA, GTZANG BA'I THOB PA LAS SO, ,DRE'U MO
RANG GI MNGAL GYIS ZHES BYA BA LA SOGS PA SMOS TE, RGYAL PO'I
KHAB NA LHA SBYIN GYIS 'DI LTA BU'I TSUL GYIS RNYED PA DANG BKUR
STI BSGRUB PAR 'GYUR TE,

LUS 'PHAGS MO'I BU MA GA DH'A'I RGYAL PO MA SKYES DGRA SHING RTA
LNGA BRGYA TZAM DANG LHAN CIG NANG DANG NUB TU BSNYEN BKUR BYED
CING PHYIR BYUNG BA DANG LNGA BRGYA TZAM GYI 'DI LA SNOD KYI BTZO
BA DAG RIM GYIS 'BRAL BAR BYED DO, ,LHA SBYIN YANG DGE SLONG LNGA
BRGYA TZAM DANG LHAN CIG ZAS KYI GRAL DANG POR NYE

BAR 'DUG PAR GYUR TO, ,DE NAS DGE SLONG RAB TU MANG PO SNGA DRO
ZHES BYA BA NAS, JI TZAM NA DGE SLONG DAG KHYED CAG LHA SBYIN GYI
RNYED PA DANG BKUR STI LA 'DOD PAR MA BYED CIG ,DE CI'I PHYIR ZHE
NA, DGE SLONG DAG LHA SBYIN GYI RNYED PA DANG BKUR STI NI GNOD
PAR BYED PA'I PHYIR TE, 'DI LTA STE GSOD

PA'I PHYIR CHU SHING 'BRAS BU 'BYUNG BAR 'GYUR BA LTA BU'O ZHES
BYA BA NAS JI SRID DU TSIGS SU BCAD PA GNYIS GSUNGS SO, ,CHU
SHING 'BRAS BUS PHUNG BA LTAR, ,ZHES BYA BA NI CHU SHING GI 'BRAS
BU MO TZA ZHES BYA BA SKYES PAR GYUR NA DE NYID KYIS CHU SHING
PHUNG BA STE SKEM PAR BYED DO, ,LTAR ZHES

BYA BA NI DE BZHIN NO, ,SMYIG MA 'BRAS BUS ZHES BYA BA NI GRO LTA
BU ZHIG SKYES PAR GYUR NA DE NYID KYIS SMYIG MA'AM, 'OD MA STE
PHUNG BA NI SKAM PA'O, ,'DAM BU 'BRAS BUS ZHES BYA BA NI GANG GI
TSE 'DAM BU'I 'BRAS BU SKYES PA DE'I TSE 'DAM BU SKAM PAR 'GYUR
RO, ,DE'I 'BRAS BU SA BON

NI ME TOG PHRENG BA LTA BU ZHIG YOD DE, ME TOG TZAM KHO NA DE'I
'BRAS BU YIN NO ZHES GZHAN DAG ZER RO, ,DRE'U MO RANG GI MNGAL
GYIS DANG, ZHES BYA BA NI, GANG GI TSE DRE'U MO'I MNGAL CHAGS PA
DE'I TSE DE'I MNGAL DANG BCAS PAR MA NYID 'CHI BAR 'GYUR TE, 'DI
LTAR DE NANG DU

@202A *, ,MNGAL CHAGS PA SMIN PAR SHES NAS, ,DE LA BSLAB PA'I
SKYES BU MTSON GYIS DKU DRAL TE MNGAL DE BLANG BAR BYA'I, ,GZHAN
DU NA MNGAL DANG BCAS PAR MA NYID 'CHI BAR 'GYUR TE, DES DPE
BSTAN NAS DPES GZHAL BAR BYA BA SMRAS PA, PHO BSHAL BKUR STIS

PHUNG BAR 'GYUR, ,ZHES BYA BA YIN TE SMAD PA'I MI NI SKYES BU
NGAN PA STE RMONGS PA'O, ,BDAG LA MCHOD CING GUS PAR BYAS PA'I
BSNYEN BKUR GYIS NI SKYES BU GLEN PA PHUNG BAR 'GYUR BA YIN TE,
THOB PA'I YON TAN DAG LAS NYAMS SHING TSUL KHRIMS DANG LTA BA
DANG SPYOD PA DANG, KUN DU

'TSO BA PHUN SUM TSOGS PA DANG MI MTHUN PA NYID YIN TE, DPE RNAM
PA BZHIS BSTAN PA YIN NO, ,RNYED PA DANG BKUR STI THOB PA'I YON
TAN DAG NYAMS PAR BYED PA 'BA' ZHIG TU MA ZAD DE, SKYE BA'AM
BSKYED PAR 'DOD PA'I YON TAN DAG GI YANG BGEGS NYID DU BSTAN PA'I
PHYIR, JI SRID

BLUN PO ZHES BYA BA LA SOGS PA SMOS SO, ,NGES PAR BZUNG ZHING
BCAD PA'I PHYIR 'DI NI TSIG GI PHRAD YIN TE, 'DI LA JI TZAM GYI
TSAD NI JI SRID DE, JI SRID DU SHAS CHE ZHING CHE BA RNAMS KYI
DBYE BAS BLUN PO DAG LA MCHOD PA BYAS PAR 'GYUR BA STE, BKUR
STI'I 'CHING BA ZHES BSTAN PA DE

SRID KYI BAR DU PHUNG BA NI BRLAG PAR 'GYUR BA STE, GANG YON TAN
THAMS CAD NYAMS PA 'THOB PAR 'GYUR BA'O, ,JI SRID CES BYA BA'I
SGRA'I NUS PA NI MA BSHAD PA RNAMS KYANG BSDU BA STE, DE SRID CES
BYA BA'I SGRA DANG 'BREL BA YIN PA'I PHYIR RO, ,MCHOD BYAS PA
ZHES BYA BA NI BSNYEN

BKUR DANG MCHOD PA ZHES BYA BA'I DON TE, 'DIR SHES PA'I SGRA NI
MCHOD PA LA 'JUG PA STE, JI LTAR PHAR SHES PA DANG MAR SHES PA LA
SOGS PA LTA BU'O, ,'O NA SANGS RGYAS BCOM LDAN 'DAS LA BSNYEN
BKUR BYA BA DANG BLA MAR BYA BA LA SOGS PA BRJOD DE BRLAG PAR
'GYUR

RAM ZHE NA, SMRAS PA, BYIS PA ZHES BYA BA STE GLEN PA'O, ,JI LTAR
'DI NYID BRLAG PAR 'GYUR BA YIN ZHE NA, DKAR PO'I CHA 'GRIB CING
ZHES BYA BA SMOS TE, DKAR PO NI THAR PA DANG DE'I LAM STE, DKAR
PO NI MYA NGAN LAS 'DAS PA'I YUL STON PA YIN NO ZHES PA'I TSIG
GIS

@202B SO; ,DE'I CHA NI NGES PAR 'BYED PA'I CHA STE, DE YANG RNYED
PA DANG BKUR STIS NYAMS PAR BYED PA YIN NA, DGE BA GZHAN LTA SMOS
KYANG CI DGOS, DRO BAR GYUR BA NYAMS PAR 'GYUR BA NI RE ZHIG PHAR
GZHAG GI, ,'ON KYANG DE YI SPYI BO'ANG NGES PAR NYAMS, ,ZHES BYA
BA STE, SPYI BO'I MING CAN DE

LA YANG GNOD PA YIN TE, BYIS PA 'DIS NGES PAR 'BYED PA'I CHA
NYAMS PAR BYED CING YONGS SU 'JIG PAR BYED DO, ,LHA SBYIN LAS
BRTZAMS TE 'DI BSHAD PA YIN GYI, RTZE MO THOB PAR GYUR PA LA NI
'DI MED DE, DGE BA'I RTZA BA RGYUN CHAD PA MED PA'I PHYIR, RTZE
MO THOB PA RTZA MI 'CHAD, ,CES

BYA BA YIN PAS SO, ,MA THOB PA NYAMS PA'I DBANG DU BYAS PA YIN
PAS TSIG 'DI LA RTZOD PA MED DO, ,GZHAN DAG NI 'OD MA'I TSAL NA
TSONG DPON GZHAL BA LA G-YO BYED PA ZHIG YOD DE, SPYI'I SRANG
MDA' CHA SPYAD BCOS PA LAS 'DI GSUNGS TE, DES NA DE LA YANG RTZOD
PA'I SKABS MED DO, ,

BYIS PA NYID LA NI KHYAD PAR DU BAR DU GCOD PAR BYED PA YIN NO
ZHES BSTAN TE, DE GA LAS SHE NA, SMRAS PA, 'DI LTAR NGAN PA ZHES
BYA BA LA SOGS PA'O, ,RIGS KHYAD PAR CAN LAS RAB TU BYUNG BA BUM
PA BZANG PO'I RGAN PO ZHIG GIS GRANGS STONG TZAM GYI DGE 'DUN NYE
DGA' LA SOGS PA

SPYAN DRANGS PA LAS DE DAG KYANG DE'I GTZUG LAG KHANG DU SONG
STE, DE DAG LA CUNG ZAD KYANG MA BYIN NAS DE THAMS CAD DE'I GNAS
SU 'DUG PA NI NYES PA GCIG GO, ,DE NYID KYIS GLO BUR DU 'ONGS
PA'I SHIN TU RGAN PA DAG GI MDUN DU 'DUG CING BDAG PO BYED PA 'DI
NI GNYIS PA'O, ,DE BZHIN DU

DGE SLONG GZHAN DAG GNAS NA RAB TU GNAS PA LAS 'BYIN PA 'DI NI
GSUM PA'O, ,BRAM ZE DANG KHYIM BDAG GI KHYIM DAG DANG GTZUG LAG
KHANG GZHAN DAG TU DE YANG MCHOD PA 'DOD PA 'DI NI BZHI PA STE,
DE'I DBANG DU MDZAD NAS TSIGS SU BCAD PA BZHI GSUNGS SO, ,NGAN PA
NI BYIS

PA STE PHO BSHAL ZHES BYA BA'I DON TO, ,RNYED PA 'DOD PA NI NOR
LA SOGS PA THOB PAR MNGON PAR 'DOD PA'O, ,GZHAN DAG TU NI SRID PA
'DOD PA ZHES BRJOD DE SRID PA NI YANG DAG PAR SRID PA STE, SHES
PAR BYED PA DANG BRJOD PA STE 'JIG RTEN PA RNAMS BDAG LA MA DAG
PA YIN YANG DAD PAR

@203A *, ,SHES SU 'JUG PA ZHES BYA BA LA SOGS PA'O, ,YANG NA
RNYED PA DANG BKUR STI'I DNGOS PO DON DU GNYER BA'O, ,GANG YANG
SKYE BO NGAN PA'I MTSAN NYID GCIG TU GNAS PA BSTAN PA'I PHYIR,
DGE SLONG 'KHOR NI 'DOD PA DANG, ,ZHES BYA BA SMOS TE, YON TAN
CHE BA'I RGAN

ZHING RGAN PA'I DGE SLONG RNAMS LAS GTZO BO DANG MCHOG DANG BCAS
PA DANG 'DREN PA NYID DU 'DOD PA NI DANG GI SGRA'O, ,YANG NA
'KHOR NYID DU STE, KYE MA'O DGE SLONG DAG NGA LA 'KHOR GYI DRI BA
DRIS PA BSNYEN BKUR GYIS TE 'DUG SHIG DANG ZHES PA'O, ,GNAS LA
SER SNA BYED PA DAG, ,CES BYA BA

NI GTZUG LAG KHANG DANG GNAS KHANG SDE LA SOGS PA LAS DAM PA DAG
KUN DU 'DZIN PA YIN TE, 'DI DAG TU NI MI GNAS PA MA YIN TE ZHES
BYA BA LA SOGS PAS GZHAN GYIS THOB PAR MI 'DOD CING BDAG NYID
KYIS YONGS SU 'DZIN PA YIN NO, ,RIGS GZHAN DAG GIS MCHOD PA DANG, ,

ZHES BYA BA NI RIGS GZHAN DE DAG NI NYE DU'I RIGS MA YIN PA STE,
KYE MA 'O NGA LA GNYEN BZHIN DU SBYIN PA DANG MCHOD PA GYIS SHIG
GZHAN DAG LA NI MA YIN NO ZHES SO, ,YONGS SU SHES PAR BYED PAS
CHAGS PA LA SOGS PA SRID PA YIN NO ZHES BSTAN PA'I PHYIR, ,RAB TU
BYUNG DANG ZHES BYA BA

LA SOGS PA'O, ,YANG NGES PAR DE LTAR GYUR CIG PA STE, GANG KHYIM
PA THAMS CAD DAM PA RAB TU BYUNG BA THAMS CAD DE GANG YANG RUNG
BAS BDAG LA GTZO BO NYID DU 'PHRIGS PAR GYUR CIG CES DAM PA MA
YIN PA YONGS SU RTOGS PAR BYED PA'O, ,KHYIM PA DAG NI KHYIM NA
GNAS PA'O, ,RAB TU

BYUNG BA NI KHYIM SPANGS PA STE, KHYIM PA DANG RAB TU BYUNG BA
GANG YANG RUNG BAS BDAG LA DA LTAR 'PHRIGS PAR 'GYUR GYI, GZHAN
DAG LA NI MA YIN PAR RO, ,BDAG DBANG GYUR NA ZHES BYA BA NI BDAG
LA RAG LUS PA DANG 'BREL BA'O, ,RE STES ZHES BYA BA NI GYUR CIG
PA STE, GANG YANG RUNG BA

ZHES BYA BA 'DI RJES SU 'BRENG NGO, ,GANG DU ZHE NA, BYA BA BYAS
PA RUNG MA BYAS RUNG, ,ZHES BYA BA SMOS TE, GANG CUNG ZAD BYA BA
DANG MI BYA BA THAMS CAD LA 'DI DAG BYED PA'AM MI BYED PA DE YANG
BDAG GI LUNG BZHIN DU BYED PAR GYUR CIG PA'I DON TO, ,YANG NA BYA
BA CHE CHUNG CUNG ZAD BYAS PA DANG MA

@203B BYAS PA DAG LA STE, LHA MO SKED MED BZHIN NO, ,DE LTAR BYIS
PA KUN RTOG NA, ,ZHES BYA BA NI RNAM PA 'DIS NA RNYED PA DANG
BKUR STIS ZIL GYIS NON PA'I KLAN PA NI TSUL BZHIN MA YIN PA YID
LA BYED PA'I RNAM PAR RTOG PA 'PHEL BA YIN TE, RTZVA LA CHAR 'BAB
PA BZHIN DU, ,SEMS LA 'DOD CHEN 'PHEL

BAR 'GYUR, ,ZHES BYA BA STE, SRED PA DANG NGA RGYAL 'DI'I PHYIR
NYE BAR 'PHEL BAR 'GYUR TE, GNYIS PO 'DI DAG NI 'KHOR BA'I RTZA
BA YIN NO, ,RNYED PA DANG BKUR STIS NI 'KHOR BAR YONGS SU 'KHYAM
PA YIN ZHING THAR PA THOB PA NI MA YIN TE, CI'I PHYIR ZHE NA,
RNYED PA'I THABS NI GZHAN YIN LA, ,ZHES BYA

BAS BSTAN TE THABS NI BYED PA DANG RGYU YIN NO, ,DE NI GZHAN LTAR
SNANG BA YIN TE, 'DI LTAR 'KHOR BA 'THOB PA'I THABS NI SRED PA LA
SOGS PA STE, DE NYID NI LUS LA SOGS PA 'THOB PA'I THABS YIN NO,
,MYA NGAN LAS 'DAS PAR 'GRO BA DANG 'THOB PAR BYED PA'I THABS NI
GZHAN YIN TE, DE LAS

GZHAN PA NYID NI THAR PAR 'GRO BA'I THABS YIN TE, CHOS SHES PA
DANG, BDAG MED PA DANG, TSUL KHRIMS LA GOMS PA'I BDAG NYID CAN
NO, ,RNYED PA DANG BKUR STI NI THABS GZHAN YIN TE, TSUL BZHIN MA
YIN PA'I YID LA BYED PA'I TSUL TE, DE'I 'BRAS BU YANG 'KHOR BA'O
ZHES BYA BA NI TSIG GI

LHAG MA'O, ,LHAG MA NI BSTAN ZIN TO, ,RNYED PA DANG BKUR STI THAR
PA'I BGEGS BYED PA YIN TE, DE GANG GIS GANG SHES PAR 'GYUR ZHE
NA, SHES PA CAN GYIS SHES PA YIN NO ZHES DE NYID BSTAN PA'I PHYIR
SMRAS PA, DE LTAR CI RIGS SHES NAS SU, ,ZHES BYA BA LA SOGS PA'O,
,DE LTAR ZHES BYA BA NI

SNGAR BSTAN PA'AM, 'OG NAS SMOS PA STE, THAR PA'I BAR DU GCOD
PA'AM, 'KHOR BAR 'JUG PA YIN PA JI LTA BA BZHIN DU SHES NAS SO,
,SU ZHIG GIS JI LTAR BYA ZHE NA, DGE SLONG ZHES BYA BA SMOS TE,
KHYIM GYI GNAS YONGS SU SPANGS PA STE, RAB TU BYUNG BA'O, ,SER
SKYA LA SOGS PA LA

YANG DGE SLONG YOD DO ZHE NA, SMRAS PA, SANGS RGYAS NYAN THOS YIN
ZHES BYA BAS BSTAN TE, DE BZHIN GSHEGS PA'I BKA'I RJES SU 'BRANG
BA'O, ,GANG GI PHYIR DE NYID KYIS THAR PA LA DMIGS SHING GZHAL
BAR NUS KYI, GZHAN DAG NI 'KHOR BA NA 'BAB PA'I PHYIR RO, ,BKUR
STI DAG LA

@204A *, ,MI DGA' ZHING, ZHES BYA BA NI DON DU MI GNYER BA'O,
,LOG PA'I LTA BA MANG PO LA MI RTOG PA 'DIS NI SEMS DBEN PAR
BSTAN TO, ,DGE SLONG GI SGRAS NI LUS DBEN PAR BSTAN PA'I PHYIR,
,DBEN PA RIM GYIS 'PHEL BYED PA, ,ZHES BYA BA NI GANG GI DBEN

PA YIN PAS DBEN PA STE, NYON MONGS PA GANG DAG LAS SO SO BAR GYUR
PA 'PHAGS PA'I LAM ZHES BYA BA'I DON TO, ,DE RIM GYIS 'PHEL BA NI
BSGOM PAS SOGS PAR BYED PA'O, ,DE'I PHYIR DBEN PA RNAM PA GNYIS
LA BRTEN PA'I YE SHES KYIS RNYED PA DANG BKUR STI'I SKYON NGES
PAR

SPANG BAR BYA ZHING LAM BSGOM PAS SNOD DU GYUR PA NYID DU BSGOM
PAR BYA'O, ,RNYED PA DANG BKUR STI DANG MA BRAL NA NI TING NGE
'DZIN GYI BAR CHAD YIN NO ZHES BSTAN PA'I PHYIR, THAMS CAD LA NI
MI RTZOL ZHING, ,ZHES BYA BA LA SOGS PA'I TSIGS SU BCAD PA GNYIS
SO, ,DGE SLONG ZHIG

BCOM LDAN 'DAS KYI SPYAN SNGAR PHYIN TE GSOL BA, ,BTZUN PA CI
TZAM DU DGE SLONG GIS RTZOL ZHING 'BAD PA BGYIS NA TING NGE 'DZIN
'THOB PAR 'GYUR, DGE SLONG 'DI LA GCIG TU MI G-YENG BAR 'GYUR BA
DANG, THAMS CAD KYIS SHES PAR MI 'GYUR BAR TE, GANG LA LAS BDAG
'PHRIGS

PAR 'GYUR RO ZHES BYA BA LA SOGS PA NAS 'DI GSUNGS SO, ,MI RTZOL
ZHING ZHES BYA BA NI RTZOL BA MI BYA BA STE THAMS CAD LA BYA BA
DAG LA RNAM PAR CHAGS PAR MI 'GYUR BAR RO, ,'DIS NI TSUL KHRIMS
YONGS SU BSRUNG BA LA GZUD PA YIN NO, ,TING NGE 'DZIN NI DE LA
BRTEN PA'I PHYIR RO, ,MI

YIS 'PHRIGS PAR MA GYUR PAS, ,ZHES BYA BA NI 'PHRIGS PAR MA GYUR
PA'I MI YIN PAS NA, MI YIS 'PHRIGS PAR MA GYUR PA NYID DU STE,
SKYE BO THAMS CAD LA BDAG GI YON TAN BSTAN PAR MI BYA'O, ,KHYED
CAG GIS SDIG PA NI BSGRAGS PAR BYA ZHING DGE BA NI MI SPYOMS PAR
GNAS

PAR BYA'O ZHES MDO LAS GSUNGS SO, ,'DIS NI TSUL KHRIMS RNAM PAR
DAG PA'I THABS BSTAN TO, ,PHAL CHER 'PHRIGS PA LAS NI TSUL KHRIMS
LA SOGS PA'I KHYAD PAR NYAMS PAR 'GYUR PAR NGAS THOS SHING MTHONG
STE, DGE SLONG TSUL KHRIMS DANG LDAN ZHING DGE BA'I CHOS CAN K'A
RAsh'A

@204B PA nA BRGYA STONG GI CHED DU BRDZUN MI BRJOD DE, DE NYID
DUS GZHAN ZHIG NA RNYED PA DANG BKUR STIS ZIL GYIS NON PAS, K'AR
sh'A PA nA GCIG GI PHYIR YANG BRDZUN SMRA BA MTHONG NGO ZHES BYA
BA LA SOGS PA GSUNGS SO, ,'TSO BA GZHAN LA MI RTEN CING, ,ZHES
BYA BA NI RGYAL PO'AM GZHAN LA YANG

MI RTEN CING 'TSO BA GZUNG BAR MI BYA'O ZHES BYA BA'I DON TO,
,KHYED CAG NI BDAG NYID KYI GLING LA GNAS SHING BDAG NYID KYI
SKYABS LA GNAS PAR BYA STE, GZHAN NI GLING MA YIN NO ZHES MDO LAS
GSUNGS SO, ,CHOS LA TSONG BA BZHIN MI SPYAD, ,CES BYA BA NI BDAG
GI TSUL KHRIMS LA

SOGS PA'I CHOS BSTAN PAS TSONG PA'I TSUL DU NYE BAR SBYAR ZHING
DES RNYED PA'I DON DU GNYER ZHING TSONG PA BZHIN DU BYAS NAS GANG
YANG SPYAD PAR MI BYA STE, BDAG NI MANG DU THOS PA'O, ,BDAG NI
MDO SDE 'DZIN PA'O, ,BDAG NI TSUL KHRIMS DANG LDAN PA'O ZHES SMRA
BA STE, DES NA BDAG LA RNYED

PA CHEN PO KUN DU 'BYUNG BAR 'GYUR ZHES BYA BA LA SOGS PA'I TSUL
DU TSONG MI BYA'O, ,RANG GI RNYED PA BLANG BYA ZHING, ,ZHES BYA
BA NI RIGS PAS LEGS PAR 'ONGS PA'I CHUNG DU BYIN PA'AM, CHOS GOS
LA SOGS PA'I RANG GI RNYED PA NI 'DI LTAR SHES PAR MI BYA STE,
'DIS CI ZHIG BYA

ZHES BRNYAS PAR MI BYA'O, ,GZHAN GYI LA NI 'DOD MI SKYED, ,CES
BYA BA NI GZHAN BSOD NAMS DANG LDAN PA DAG GIS SHIN TU RNYED PA
CHEN PO THOB PA DAG LA YANG CHAGS PAR MI BYA STE, NAM ZHIG BDAG
GIS 'DI LTA BU 'THOB PAR 'GYUR ZHES SO, ,CI'I PHYIR ZHE NA, GZHAN
GYI ZHES

BYA BA STE, 'DI LTAR DGE SLONG GANG DAG GZHAN GYI RNYED PA LA
ZHEN PAR GYUR PA DANG RANG RNYED PA MI LEN PA STE, DE GNYIS KYI
BYIR G-YENG BAS TING NGE 'DZIN 'THOB PAR MI 'GYUR RO ZHES BYA BA
SMOS TE, SEMS RTZE GCIG PA NYID THOB PAR MI 'GYUR RO, ,BGEGS DE
DAG SPANGS SHING THE TSOM

MED PAS NI TING NGE 'DZIN KHYAD PAR CAN THOB PAR 'GYUR RO, ,RNYED
PA DANG BKUR STI LA RGYAB KYIS PHYOGS PA NYID NI LEGS PAR 'TSO BA
YIN NO ZHES GSAL BAR BSTAN PA'I PHYIR, GAL TE BDE BAR 'TSO 'DOD
CES BYA BA LA SOGS PA'I TSIGS SU BCAD PA GSUM SMOS SO, ,'PHAGS

@205A *, ,PA'I RIGS PA BZHI ZHES BYA BA LA SOGS PA MDO LAS GSUNGS
TE, DE'I PHYIR 'DI SOGS SO, ,GZHAN DAG NI NYE DGA' DGE 'DUN GYI
YO BYAD KYIS CHOG MA SHES PA LHAG PA LA RTZOL BAR GYUR TO, ,JI
TZAM NA KHYIM BDAG CIG GIS DUS DE NYID DU SHIN TU BLTA NA

SDUG PA'I CHUNG MA ZHIG BLANGS TE SHIN TU SRUNG BAR BYED DO, ,NYE
DGA' YANG DE BZHIN DU DE'I KHYIM DU SGO BAS MA MTHONG STE, ZHUGS
PA LAS KHYIM BDAG 'ONGS TE MTHONG NAS KHROS TE, DE'I LHUNG BZED
BCAG CING CHOS GOS DRAL NAS SHIN TU YANG BRNYAS THABS SU BYAS TE
KHYIM NAS BYUNG BAR GYUR

PA LAS, DE'I DBANG DU MDZAD NAS 'DI GSUNGS SO ZHES ZER RO, ,GAL
TE BDE BAR 'TSO 'DOD CING, ,ZHES BYA BA NI GAL TE GNOD PA MED PA
DANG 'TSE BA MED PAR 'TSO BAS SPYOD PAR GANG ZHIG 'DOD NA ZHES
BYA BA'O, ,'DIS NI 'DI'I KHYAD PAR BSTAN NAS PHA ROL GYI BSHAD
PA, DGE SBYONG

'DI LA LTA 'DOD NA, ,ZHES BYA BA SMOS TE, DGE SLONG NYID DU'AM
'PHAGS PA'I LAM LA'O, ,LTA BA'I MTSAN NYID YIN PAS LTA BA STE, DE
GANG LA YOD PA NI DGA' BA DANG LDAN ZHING MNGON PAR 'DOD PA'O,
,DE LTAR GYUR PA'I BDE BAR 'TSO BA NI TSUL KHRIMS MA RAL PAR GYUR
PA LA LAM

BSGOM PA STE, DE LTAR 'DOD PA'I LAS GANG YIN PA DE NYID BSTAN PA,
DGE 'DUN GYIS NI CHOS GOS BLANG, ,ZHES BYA BA NYID LA DGE 'DUN
GYI THUN MONG GI CHOS GOS LA BZANG PO 'DOD PAS MI BLANG BAR MI
BYA BA'O, ,BZA' BTUNG BYIN PAR GYUR NA BLANG, ,ZHES BYA BA NI
BZA' BA DANG BTUNG

BA NYON MONGS PA MED PAR GRUB PAR DKA' BA MED PA'I GZHI YIN PA'I
PHYIR RO, ,'DIS NI CHOS GOS DANG BSOD SNYOMS NGAN NGON TZAM GYIS
CHOS SHES PA'I 'PHAGS PA'I RIGS GNYIS BSTAN TO, ,GNAS MAL NGAN
NGON TZAM GYIS CHOG SHES PA'I 'PHAGS PA'I RIGS SMRAS PA, GAL TE

BDE BAR 'TSO 'DOD CING, ,ZHES BYA BA LA SOGS PA STE, DGE 'DUN GYI
GNAS LA SOGS PA LA YANG LHAG PAR ZHEN PA MED PAR GNAS PAR BYA
STE, BYI BA'I KHUNG LA SPRUL LTA BUR, ,ZHES BYA BA SMOS TE, DPER
NA SPRUL PO CHE NE'U LE LA SOGS PA'I 'JIGS PAS BYI BA'I KHUNG BU

@205B SHIN TU DOG PA'I NANG DU 'JUG STE, SHIN TU DOGS PAR BSRUNGS
BA'I PHYIR DE LA MI DGA' BA DANG 'BYUNG BAR 'DOD PAS 'JUG PA LTAR
'PHAGS PA'I NYAN THOS GTZUG LAG KHANG LA SOGS PA'I GNAS MAL LA
YANG DE BZHIN NO, ,DGE SLONG DAG 'DI LA GNAS MAL LA RAB TU BRTEN
PA NI

CHAGS PA'I PHYIR MA YIN TE JI SRID DU DE DAG 'DI LTAR THA MAL PA
RNAMS KYIS YONGS SU ZAG PA GZHOM PA'I PHYIR NANG DU YANG DAG 'JOG
LA MCHOG TU BYA'O ZHES MDO LAS GSUNGS SO, ,BSTEN PAR GYIS ZHES
BYA BA NI GNAS PAR GYIS SHIG PA'O, ,GNAS MAL DAG CES BYA BA NI
GTZUG LAG KHANG

LA SOGS PA'I RAB TU SBYANGS PA'I GNAS YIN PA'I PHYIR RO, ,SPONG
BA DANG BSGOM PA LA DGA' BA'I 'PHAGS PA'I RIGS SMRAS PA, GAL TE
BDE BAR 'TSO 'DOD CING, ,ZHES BYA BA LA SOGS PA STE, NGAN NGON
TZAM GYIS ZHES BYA BA NI CHOS GOS LA SOGS PA DMAN PA BYIN PA STE,
SNGAR BSHAD

PA'I 'TSO BA TZAM BSKYED PAS SO, ,CHOG SHES SHING ZHES BYA BA NI
CHOG SHES PAR BYA BA'O, ,DE LTAR CHOG SHES PAR BYAS NAS LAS CI
ZHIG BYA ZHE NA SMRAS PA, CHOS GCIG PO YANG BSGOM PAR BYA, ,ZHES
BYA BA SMOS TE, GTZO BO'I CHOS TE THAR PA MCHOG GO, ,BSGOM PAR
BYA BA NI THOB PAR BYA BA'O,,

YANG NA LUS SU GTOGS PA'I DRAN PA BSGOM PA STE, CHOS GCIG BSGOM
PAR BYA BA STE, ,'DI LTAR LUS SU GTOGS PA'I DRAN PA'O, ,ZHES MDO
LAS 'BYUNG BA'I PHYIR RO, ,YANG NA 'PHAGS PA'I LAM MO, ,RNYED PA
DANG BKUR STI'I RJES SU 'GRO BAR MI BYA STE, SMAD PA LA SOGS PA'I
RGYU'I

PHYIR DANG, TSUL KHRIMS LA SOGS PA'I RJES SU 'BRANG BAR BYA STE,
RAB TU BSNGAGS PA DANG 'BREL BA'I PHYIR RO ZHES BSTAN PA'I PHYIR,
GAL TE MANG PO MI SHES SHING, ,ZHES BYA BA LA SOGS PA SMOS SO,
,KHYED CAG DGE BA MI SPYOMS PA, ,SDIG PA MI BCAB PAS GNAS PAR BYA
STE, DE

CI'I PHYIR ZHE NA, GANG GI PHYIR DGE BA MI SPYOMS PA LAS NI DGE
BA'I CHOS 'PHEL BAR 'GYUR TE, 'DI LTA STE, 'BRAS S'A LU'I ZHING
GLA ZHING YONGS SU BSRUNGS PA LTAR ZHES PA NAS JI SRID DU TSIGS
SU BCAD PA GSUM GSUNGS SO, ,MANG POS SAM MANG PO LA YONGS SU MI
SHES PA

@206A *, ,STE; GAL TE MANG POS MI RIGS PAR GYUR PA'O, ,'ON KYANG,
TSUL KHRIMS LEGS PAR MNYAM GZHAG NA, ,ZHES GSUNGS TE, DE LA MCHOG
TU BYED PA STE, SDOM PA BSRUNG BA LAS SHIN TU GUS PA DANG, KHA NA
MA THO BA PHRA RAB TZAM LA YANG 'JIGS PAR LTA BA

ZHES BYA BA'I TSIG GIS SO, ,TSUL KHRIMS DAG LA ZHES BYA BA MANG
PO'I TSIG NI SPONG BA BDUN YIN PA'I PHYIR DANG, SO SOR THAR PA
DANG, BSAM GTAN DANG ZAG PA MED PA'I DBYE BAS SO, ,DE SHES PA DAG
STOD BYED PA, ,ZHES BYA BA NI MKHAS PA DE DAG NYID BSNGAGS PA
BRJOD PA YIN NO, ,JI LTA

BUR ZHE NA, 'TSO DAG CING ZHES BYA BA STE, KHA NA MA THO BA MED
PA'I 'TSO BA STE MANG POS MI SHES PA LA NI LOG PA'I 'TSO BA MED
PA'I PHYIR RO, ,'DIS NI MANG POS MI SHES PA'I 'BRAS BU BSTAN TO,
,SNYOM LAS MED CES BYA BA NI SNYOM PA MA SKYES PA STE, TSUL
KHRIMS DANG TING NGE 'DZIN LA SOGS PA

LA LE LO MED PA'AM, TSUL KHRIMS YONGS SU BSRUNG BA LA LE LO MED
CING BRTZON PA'I PHYIR RO, ,'TSO BA RNAM PA DAG PA DANG, BRTZON
'GRUS KYIS TSUL KHRIMS KYI PHUNG PO YONGS SU RDZOGS PAR BSGRUB PA
YIN NO, ,DE SHES PA DAG STOD BYED CES PA CI'I PHYIR ZHE NA, GAL
TE ZHES BYA BA LA SOGS

PA SMOS SO, ,RIG PA GSUM LDAN ZHES BYA BA NI SNGON GYI GNAS DANG,
'CHI 'PHO DANG, SKYE BA DANG ZAG PA ZAD PA'I KHYAD PAR DANG LDAN
PAS SO, ,RIG PA GSUM DANG GAL TE LDAN PAR GYUR PA STE, RIG PA
GSUM GYI DNGOS PO DANG LDAN PAS RIG PA GSUM LDAN NO, ,'DIS SHES
PA PHUN SUM

TSOGS PA STE, 'JIG RTEN DANG 'JIG RTEN LAS 'DAS PA'I YE SHES DANG
LDAN PA'I PHYIR RO, ,RIG PA GSUM THOB PA'I PHAN YON SMRAS PA,
'CHI BDAG ZAD BYED PA ZHES BYA BA'O, ,'DI LA 'CHI BDAG ZAD PAR
BYED PA'I NGANG TSUL YOD PA NI 'CHI BDAG NYAMS BYED PA STE, 'CHI
BA'I RJES SU

'GRO BA LAS 'DAS PA'O, ,DE NYID CI'I PHYIR ZHE NA, 'DI LTAR ZAG
PA MED CES BYA BA SMOS TE, DE NI NYON MONGS PAS GZHAN DU DBANG DU
MA BYAS PA'I PHYIR 'CHI BA THOB PAR MI 'GYUR RO, ,'DIS NI SPANGS
PA PHUN SUM TSOGS PA BSTAN TE DE LTAR GYUR KYANG BDAG NYID CHEN
PO NI BSAMS NAS, DE LA

@206B ZHES BYA BA SKYE BO MANG POS DE LA YONGS SU MI SHES PAR
SHES NAS SO, ,'PHYA BA NI BRNYAS PA DANG KHYAD DU GSOD PA'I BAR
DU'O, ,BLUN PO ZHES BYA BA NI KHYAD PAR MI SHES PA'O, ,GAL TE
BZA' DANG BTUNG BA YI, ,ZHES BYA BA NI GAL TE YANG THAMS CAD NAS
BZA' BA DANG BTUNG BA SHIN TU GYA NOM PA

MANG PO GANG ZHIG GI RNYED PA DAG DANG LDAN PAR GYUR NAS ZHES BYA
BA DMAN PA'I DNGOS PO RNYED PA MA YIN PAR STON TO, ,ZAS NI THA
MAR BSHANG BA DANG GCI BA LA SOGS PA'I DRI MAR 'GYUR BA YIN PA'I
PHYIR RO, ,SDIG PA'I CHOS CAN LA ZHES BYA BA NI 'DI LA SDIG PA'I
CHOS YOD PA STE NGAN PAR SPYOD PA'O, ,

GAL TE YANG DES MTSAMS MED PA LA SOGS PA'I SDIG PA'I NYES PA
BSAGS PAR GYUR PA YIN NA YANG 'ON KYANG DE LA BLUN PO DE DAG STE,
MKHAS PA MA YIN PA'I NANG DU NI MCHOD PA DANG BSNYEN BKUR BYED
PAR 'GYUR RO, ,RNYED PA DANG BKUR STI DANG BRAL BA NI DGRA LA
SOGS PA YIN NO ZHES BSTAN PA'I

PHYIR; MGO BREGS NGUR SMRIG CES BYA BA LA SOGS PA'I TSIGS SU BCAD
PA GNYIS SMOS SO, ,MU STEGS CAN GZHAN ZHIG GIS SNGON NI BDAG CAG
LA BSNYEN BKUR BYED PAR GYUR LA, DA NI SANGS RGYAS BCOM LDAN 'DAS
NYAN THOS DANG BCAS PA LA BSNYEN BKUR BAR GYUR PAS GANG BDAG

GIS NGES PAR KUN DU RGYU MDZES DGA' MO BSAD LA, RGYAL BYED KYI
TSAL DU 'OBS BRKOS TE BCUG LA DE'I CHED DU NI MI SNYAN PA BSGRAG
PAR BYA'O ZHES BSAMS PA NAS JI TZAM NA ZHAG BDUN GYI 'OG TU KUN
LA GSAL BAR GYUR NAS, RGYAL PO GSAL RGYAL PO DANG KHYIM BDAG
RNAMS DANG

LHAN CIG 'DUS TE BCOM LDAN 'DAS KYI THAD DU LHAGS NA 'DI SKAD CES
BTZUN PA MA DHU RAR SKYES PA'I LUS NI PHYOGS MTSAMS SU MI MDZES
PAR GYUR TO ZHES GSOL PA DANG, BCOM LDAN 'DAS KYIS BSNGAGS PA MA
YIN PA 'DI GSAN NAS, RGYAL PO CHEN PO 'DI NI DA LTAR BYUNG BA'I
LAS MA

YIN TE, 'DI NI 'DAS PA'I LAS YIN NO ZHES PA NAS JI SRID DU 'DI
GSUNGS SO, ,DGRA BYED MANG BA KHO NAR ZAD, ,CES BYA BA NI DGRA DU
MA STE, PHRAG DOG GI DBANG GIS MI BZOD PAS SEMS CAN RNAMS KYIS
GNOD PA THOB PAR 'GYUR TE, BDAG GIR 'DZIN PAS 'DI LA RNAM PAR

@207A *, ,'TSE BA'I DGRAR 'GYUR ZHING DGRA MTHONG BA YIN TE, DE
BAS NA DE NYID 'BYUNG BAR BSTAN PA'I PHYIR, MGO BREGS ZHES BYA BA
SMOS TE, SKRA DANG KHA SPU BREGS PA'O, ,LHA NYES PA LA SOGS PA'I
CHED DU YANG MGO BREGS PA YIN NO ZHE NA, NGUR SMRIG GYON PA ZHES
BYA

BA SMOS TE, CHOS GOS TSON GYIS KHA BSGYUR BA'I GOS GYON PA STE,
GOS BSGYUR BAS RAB TU BYUNG BA NYID DE YONGS SU GZUNG BA SPANG
BAR BSTAN TO, ,JI LTA BU ZHE NA, BZA' BA DANG NI ZHES BYA BA SMOS
TE, LUS KYI YO BYAD NI RNAM PA GSUM ZHES BSTAN TE, BZA' BA DANG
BGO BA DANG GNAS

KHANG GI BDAG NYID DO, ,DE'I YO BYAD RNYED PA DANG BKUR STI BTANG
BA'I PHAN YON GSAL BAR BYED DO, ,DE LTAR, SKYON RNAMS KHONG DU
CHUD BYAS NAS, ,ZHES BYA BA SNGAR BSTAN PA'I NYES DMIGS RTOGS PAR
BYAS NAS SO, ,GANG GIS SHE NA BKUR STI ZHES BYA BA SMOS TE, DNGOS
SU RNYED PA DANG

BKUR STI'I'O, ,SKYON GYI KHYAD PAR SMRAS PA, 'JIGS CHEN ZHES BYA
BA STE, GANG LA TSUL KHRIMS KYIS PHONGS PA LA SOGS PA CHEN PO'I
'JIGS PA YOD PA'O, ,DE LTAR KHONG DU CHUD PAR BYAS NAS GANG BYUNG
ZHING GYUR PA'I BSGRUB PA DE SMRAS PA, 'PHRIGS NYUNG ZHES BYA BA
MANG POS MI SHES

PA STE; LUS KYIS RNAM PAR DBEN PA'I GNAS SKABS YIN PA'I PHYIR RO,
,SEMS KHRAL BSKYUNGS NAS SU ZHES BYA BA NI SPRO BA CHUNG BA STE,
YUL DAG LA CHAGS PA MED PA'I PHYIR DE'I RNAM PAR RTOG PA MED PAR
BSTAN TO, ,DBEN PA'I 'BRAS BU BSHAD PA'I PHYIR, ,DRAN LDAN ZHES
BYA BA SMOS TE,

DRAN PA NYE BAR GZHAG PA BZHI LA LEGS PAR GNAS PA STE, DRAN PA
'DIS NI LAM GYI TSOGS STON PA YIN NO, ,DGE SLONG NI NYON MONGS PA
THAMS CAD BCOM PA'I PHYIR TE, PHUNG PO LHAG MA DANG BCAS PA'I MYA
NGAN LAS 'DAS PA BSTAN TO, ,PHUNG PO LHAG MA MED PA'I MYA NGAN
LAS 'DAS PA

BSTAN PA'I PHYIR, KUN TU RGYUS ZHES BYA BA SMOS TE, MYA NGAN LAS
'DAS PA NYID DE, ,GAL TE DE LTAR NYES DMIGS YIN PA DE LTA NA NI
BSOD SNYOMS LA SOGS PA BTZAL BAR MI BYA'AM ZHE NA, SMRAS PA, KHAM
GYI ZAS KYIS ZHES BYA BA LA SOGS PA'O, ,'DI LTA STE, SROG CHAGS

@207B KHA CIG G-YAN PA'I NAD KYIS BTAB STE, BDE BA LA REG PAR MI
GNAS SHING DGON PAR YANG DGA' BA MED LA, DUR KHROD DU YANG DGA'
BA MED DE, DES MNGON PAR GTZES BZHIN DU DUS BYAS SO, ,DE BZHIN DU
DGE SLONG GANG RNYED PA DANG, BKUR STIS ZIL GYIS NON PAR GYUR
CING YONGS SU

'DZIN PA'I SEMS YOD PA DE NI GRONG DU YANG DGA' BA MED LA DGON
PAR YANG DGA' BA MED DE, JI SRID NA NYAMS PAR 'GYUR ZHING DGE
SLONG DAG 'DI NI 'CHI BA YIN TE, GANG 'PHAGS PA'I CHOS 'DI LA
GCIG TU BSLAB PA GTONG ZHING NYAMS PAR 'GYUR RO ZHES DE SKAD
GSUNGS PA NA DGE SLONG

RNAMS YID BYUNG BAR GYUR TE, YANG PHYIS BSOD SNYOMS LA MI 'JUG
CING ZHAG GCIG KYANG KHA ZAS GCOD PAR BYED DE JI TZAM NA DE DAG
SKYA BO BSENG BSENG POR GYUR PAS DE BAS NA TSIGS SU BCAD PA GNYIS
GSUNGS SO, ,'TSO BA 'DI PHYIR MI BZA' MI BYA STE, ,ZHES BYA BA NI
'DIR 'TSO BA'I CHED DU BZA'

BA DANG BTUNG BA MA SPYAD NA NI SROG GNAS PAR MI 'GYUR TE, 'DOD
PA NA SPYOD PA NI KHAM GYI ZAS KYIS GNAS PA YIN TE, DE MED NA NI
DE 'JIG PAR 'GYUR RO, ,GAL TE DE LTAR ZAS DANG SKOM NYE BAR SBYAR
BA MCHOG TU BYAS PAS JI LTAR 'GYUR ZHE NA, SMRAS PA, KHAM GYI ZAS
KYIS LUS ZHIR MI 'GYUR

YANG ZHES BYA BA KHAM GYIS BCAD CING ZOS ZOS PA YIN NA YANG NGO,
,KHAM GYIS BSNYOD PA NI BYAMS PA'I GNAS KYI BDAG NYID PA ZHES BYA
BA LA SOGS PA 'DIR BRJOD PAR BYA'O, ,DE LA YANG 'DI LA LHAG PAR
MANG DU ZOS PAR GYUR NA YANG SEMS ZHI BAR MI 'GYUR ZHES BYA BA
YIN TE, LUS DANG

SEMS NYE BAR ZHI BAR MI 'GYUR GYI, NAD DANG DRI MA DANG NYE BA'I
NYON MONGS PA'I RGYUR GYUR PA'I PHYIR RO, ,DE LTAR NA BZA' BAR MI
BYA'O ZHE NA SMRAS PA, KHA ZAS KYIS NI LUS DAG GNAS 'GYUR BA,
,ZHES BYA BA SMOS TE, KHA ZAS KYIS 'JUG PA 'DI NI LUS KYI BDAG
NYID GNAS PA'I DNGOS

PO YIN TE, 'GRO BA ZAS KYIS GNAS PA'O ZHES LUNG LAS 'BYUNG BA'I
PHYIR RO, ,'DOD PA NA SPYOD PA'I NI KHAM GYI ZAS MA YIN PAR GNAS
PA MED DE, JI LTAR YANG TSAD DANG LDAN PA'I KHAM GYI ZAS TE KHA
ZAS KYI BDAG NYID RAGS PA'AM PHRA BA DE'I BDAG NYID KYIS 'DOD PA
SPYOD PA'I

@208A *, ,LUS RGYAS PAR 'GYUR TE DE THAMS CAD DANG BRAL NA NI
'CHI BAR 'GYUR BA'I PHYIR RO, ,DE LTAR RTOGS NAS ZHES BYA BA NI
DE LTAR SHES NAS SO, ,BSOD SNYOMS DAG LA RGYUS ZHES BYA BA BSOD
SNYOMS DAG YONGS SU TSOL CIG PA STE, LUS 'TSO BA TZAM BTZAL BA'I

RGYUS NI MA RUNG PA MED PA'I PHYIR RO, ,DE LA RNYED PA DANG BKUR
STI 'DI NI MKHAS PA RNAMS LA NI PHAN 'DOGS PA YIN LA BLUN PO
RNAMS LA NI MA YIN TE, GANG GI PHYIR DE NI BLUN PA'I SKYON GYIS
LTUNG BAR 'GYUR ZHING YON TAN LAS NYAMS LA ZUG RNGU'I GDUNG BA
SKYE BAR 'GYUR RO ZHES DE NYID BSTAN

PA'I PHYIR, RIGS KYIS ZHES BYA BA LA SOGS PA SMOS SO, ,'DAM ZHES
BYA BA NI MNGON PAR 'BYING BA DANG CHOS MTHUN PA'I PHYIR 'DAM
ZHES MNGON PAR RTOGS PAR BYA STE, PHYAG RGYAS MCHOD PA ZHES BYA
BA DANG SBYAR BAR BYA'O, ,DPER NA 'DAM DE LA GNAS NA NI 'BYING
BAR 'GYUR BA DE BZHIN DU

RNYED PA DANG BKUR STI DE'I RJES SU 'GRO NA, SKYON NAM SDUG
BSNGAL DU LTUNG BA ZHES BYA BA'I DON TO, ,RAB TU RTOGS PA ZHES
BYA BA NI RAB TU BSTAN PA DANG BSHAD PA ZHES BYA BA'I DON TO,
,GYIS ZHES BYA BA NI KHYED CAG GIS ZHES BYA'O, ,CI GANG ZHIG BDAG
GIS 'DAM DANG 'DRA BAR RAB TU RTOGS

PAR BYA ZHE NA, RIGS KYIS PHYAG BYAS MCHOD PA GANG YIN 'DI, ,ZHES
BYA BA SMOS TE, PHYAG BYAS PA NI PHYAG BTZAL PA'O, ,MCHOD PA NI
RI MOR BYAS PA'O, ,GANG YIN 'DI ZHES BYA BA NI MNGON SUM DU NYAMS
SU MYONG BA STE, BRAM ZE LA SOGS PA'I RIGS KYIS PHYAG DANG BCAS
PA'I

MCHOD PAS NI BDAG LA 'DAM DANG 'DRA BAR BYAS PA'O, ,'DI NI YON
TAN DAG LAS KYANG NYAMS PAR BYED PA YIN TE, DPER NA ZUG RNGUS
'TSO BA NYAMS PAR BYED PA DE BZHIN NO ZHES DE NYID BSTAN PA'I
PHYIR ZUG RNGU PHRA MO ZHES BYA BA SMOS TE, RNYED PA DANG BKUR
STI'I ZUG RNGU GANG YIN PA 'DI

NI SHIN TU SHES PAR DKA' STE, LUS KYI NANG DU ZHUGS PA'I MDE'U LA
SOGS PA BZHIN DU BLTA BAR BYA'O, ,DE NAM ZHIG NA RGYUD LAS DKA'
BAS 'BYIN PA YIN NO ZHES BSTAN PA'I PHYIR 'BYUNG BAR DKA' BA STE
ZHES BYA BA YIN TE, 'BAD PAS DBYUNG DGOS PA'I PHYIR RO, ,MI YIS

@208B ZHES BYA BA NI SKYES BU BLUN POS SO, ,SHIN TU SPANG BAR
DKA' BA NYI TSER MA ZAD DE DUS DE NYID DU YANG SPANGS PAR DKA'O
ZHES BSTAN PA'I PHYIR SPANGS DKA' ZHES BYA BA SMOS TE, DUS DE
NYID DU YANG ZHES BYA BA NI TSIG GI LHAG MA'O, ,SKYES BU DAM PA
RNAMS KYIS KYANG BDE BAR SPONG BAR MI NUS

TE; DON RIG PA NYID KYI PHYIR RO, ,GZHAN DAG TU NI BZOD DKA' ZHES
BRJOD DE, BZOD PAR DKA' BA DANG ZIL GYIS GNON PA ZHES BYA BA'I
DON TO, ,BKUR STI'I TSOMS TE BCU GSUM PA'I RNAM PAR 'GREL PA
RDZOGS SO,, ,,RNYED PA DANG BKUR STI LA LHAG PAR ZHEN PA'I DBANG

GIS NI MNGON PAR 'KHU BA LA SOGS PA PHUNG KHROL STONG PHRAG BSTEN
PAR 'GYUR RO ZHES BSGRUB PA'I PHYIR DE'I 'OG TU 'KHU BA'I TSOMS
BSTAN TO, ,YANG NA RNYED PA DANG BKUR STI NI 'DAM DANG ZUG RNGU
LTA BUR BLTA BAR BYA'O ZHES BSTAN MA THAG PA DE CI'I PHYIR ZHE
NA, BSHAD PA 'KHU BA LA

SOGS PA'I NYES PA DANG 'BREL PA'I PHYIR TE, 'KHU ZHES BYA BA SMOS
SO, ,LHA SBYIN DMYAL BA'I ME 'BAR BAS NYAM THAG CING DA RO 'DON
PA DE'I DBANG DU MDZAD NAS TSIGS SU BCAD PA GNYIS GSUNGS SO,
,GZHAN DAG NI 'PHAGS SKYES PO SA SH'AKYA RNAMS BSAD PA DE'I DBANG
DU MDZAD

PA'O ZHES ZER RO, ,PHAN 'DOGS PA DANG GNOD PA BYED PA YANG BAG
'BEBS PA DANG THA MAL PA LA SOGS PAS TE, GANG GNOD PA DANG 'KHU
BAR BYA BA MA YIN PA LA'O, ,DE LTAR 'KHU BAR BYA BA MA YIN PA
GANG YIN PA DE NYID LA GANG 'KHU BA ZHES BYA BA NI 'KHU BAR BYED
CING RNAM PAR 'TSE BAR

BYED CES BYA BA'I DON TO, ,JI LTAR 'KHU BAR BYA BA MA YIN ZHE NA
SMRAS PA, SDIG PA'I LAS NI MI BYED PA, ,ZHES BYA BA STE, CUNG ZAD
NYES PA'AM GNOD PA MI BYED PA DANG PHAN 'DOGS PAR NI BYED PA'O,
,DE NYID BYIS PA RNAMS LA GOS, ,ZHES BYA BA NI 'KHU BA STE, 'KHU
BAR MI BYA BA NYID LA 'KHU

BAR BYED PA'I SKYES BU GLEN PA DE LA NI STE, 'KHU BAR BYED PA PO
NYID LA GNOD PAR BYED CING NYE BAR GDUNG BAR BYED PA YIN NO,
,GANG DU ZHE NA, 'JIG RTEN 'DI DANG ZHES BYA BA SMOS TE, MTHONG
BA'I CHOS NYID LA GRAGS PA MA YIN PA LA SOGS PA STE, DRED DANG RU
RU'I SKYES PA'I RABS DANG, KO KA

@209A *, ,LI KA LA SOGS PA'I YANG 'DIR BRJOD DO, ,PHA ROL DU ZHES
BYA BA NI 'JIG RTEN PHYI MAR YANG NGAN SONG DU LTUNG BA LA SOGS
PA'O, ,GNYI GA LA GNOD PAR BYED PA YIN NA YANG BDAG NYID LA GNOD
PA DANG POR BSTAN PA'I PHYIR, DANG POR BDAG NI PHUNG BYED CING,
,ZHES

BYA BA LA SOGS PA YIN NO, ,GANG ZHIG PHA ROL LA 'KHU BAR BRTZON
BA DE NI DANG PO STE, SNGON DU BDAG NI RANG NYID DO, ,PHUNG BYED
CING ZHES BYA BA GNOD PAR GYUR PA STE, PHUNG BA NI GNOD PAR BYED
PA'O ZHES BSTAN PA'I PHYIR TE, NGAN PAR SPYOD PAS GRAGS PA MA YIN
PA 'PHEL BA LA SOGS PA'I

NYE BAR GDUNG BAS SO, ,PHYI NAS GZHAN YANG PHUNG BAR BYED, ,CES
BYA BA NI DUS PHYI NAS TSOGS PA DANG LDAN PA NA SEMS CAN GZHAN
YANG PHUNG BAR BYED PA YIN NO, ,DES NA PHUNG ZHING GZHAN YANG
PHUNG BAR BYED CES BYA BA NI DANG POR BDAG NYID PHUNG BAR BYAS
NAS DE'I 'OG TU GZHAN YANG PHUNG BAR

BYED PA YIN TE, JI LTA BU ZHE NA, KHRA YIS GZAN MA'I BYA LTA BUR,
,ZHES BYA BA STE, GSHOG PA'I RTZA BA DANG BRAL BA GANG YIN PA'I
BYA BA NI GZAN MA'I BYA STE, GSHOG PA GCAD PA'I BYA DES BYA GZHAN
RNAMS GSOD PAR BYED PA DE BZHIN NO, ,YANG NA BYA KHRA SHIN TU
LTOGS PAS PHAN TSUN

BLTAS PA NA, SHA RI KA LA SOGS PA'I BYA MTHONG NAS GSAD PA'I
PHYIR SHUGS KYIS BABS PA NA PHYOGS MI MNYAM PAS DE GNYIS SHI BAR
'GYUR RO ZHES GZHAN DAG ZER RO, ,GZHAN DAG NI SHI BA'I GZAN MA'I
BYA ZHES ZER RO, ,YANG NA BYA SHI BA ZHIG GI GZAN LCAGS KYI PHUR
BU BRGYUS

PAS BTAGS TE GZHAG PA NA, DE LA KHRAS MTHONG STE SHUGS KYIS DE LA
BABS PA NA GZER BU DES PHOG CING DE YANG SHI BAR 'GYUR RO ZHE'O,
,YANG NA THUB PA'I CHA BYAD CAN 'JIGS SU RUNG BA YIN TE, JI SKAD
DU CA RA KA LAS BSHAD PA, SMAN PA'I SGRAS NI RJOD BYED CING, NAD
KYIS BTAB PAS TSOL

BYED LTAR, ,'JIGS SU RUNG BA LA BRTEN NAS NI, ,NAGS KYI BRAM ZE
BYA BA BZHIN, ,ZHES PA STE, GANG GI PHYIR BYA BA NI AA DZI NA NAG
PO LA SOGS PAR DKA' THUB CAN GYI CHA BYAD DU BSGYUR NAS DGON PA'I
GNAS DAG NA 'JIGS PA MED PA'I BYA DANG RI DAGS LA SOGS PA GSOD
PAR BYED DO,,

@209B DE NAS RI DAGS KYI PAGS PA LA SOGS PA YOD PA DANG RI DAGS
GZHAN YANG GSOD PAR BYED PA DE BZHIN NO ZHES SO, ,GZHAN DAG NI
GZEB CES ZER TE, BDAG NYID SROG MED PAS GZHAN SROG DANG BCAS PA
GCOD PAR BYED DO, ,'KHU BAR BYA BA MA YIN PA LA 'KHU BAS NI SKYON
RNAM PA SNA

TSOGS 'THOB PAR GSAL BAR BSTAN PA'I PHYIR RDEG PAR BYED LA ZHES
BYA BA LA SOGS PA SMOS SO, ,RNYED PA DANG BKUR STI LA LHAG PAR
ZHEN PA'I DBANG GIS NI MNGON PAR 'KHU BA LA SOGS PA PHUNG KHROL
STONG PHRAG SKYE BAR 'GYUR RO ZHES BSGRUB PA'I PHYIR DE'I 'OG TU
'KHU BA'I TSOMS BSTAN TO,,

YANG NA RNYED PA DANG BKUR STI NI 'DAM DANG ZUG RNGU STE, LHA
ZHIG GIS BCOM LDAN 'DAS LA GSOL PA, 'JIG RTEN NA NI GANG ZAG
BZHIS, ,BZHI PO DAG NI THOB GYUR PA, ,SKAL PA CHEN PO GANG LAGS
PA'I, ,ZHUS PA'I LAN DE BDAG LA GSUNGS, ,ZHES PA DANG, RDEG PAR
BYED PAS RDEG

PA 'THOB, ,CES BYA BA LA SOGS PA GSUNGS SO, ,LHA ZHIG GIS GZHAN
LA RDEG PAR BYED PA STE, DBYUG PA DANG MTSON CHA LA SOGS PA RNAM
PA SNA TSOGS KYIS RDEG PAR BYA BAS SO, ,BRDEG PA DES KYANG PHAL
CHER 'DI NYID DU BDAG NYID LA RDEG PA 'THOB STE, LONGS SPYOD DANG
'TSO BA

RNAMS 'PHROGS PAR BYED PA'O, ,'DIR GZUGS CAN SNYING PO DANG MA
SKYES DGRA YANG PHAN TSUN DU BRJOD PAR BYA'O, ,LUS KYI GNOD PA'I
SKYON BSTAN NAS NGAG GI GNOD PA SMRAS PA, KHON DU 'DZIN PA NI
KHON DU GZUNG BA STE ZHE SDANG DANG 'BREL PA GANG LA YOD PA NI
KHON CAN TE, GZHAN LA TSIG

NGAN DANG MTSANG 'DRU BA LA SOGS PAS GZHAN GYI RGYUD LA KHON
SKYES PA ZHES BYA BA'I DON TO, ,DE KHON DU 'DZIN PA DES KHON CAN
MTHONG STE, NYAMS SU MYONG BA SKYED PA YIN NO, ,JI LTAR DE GANG
DAG GI GNAS SKABS LA GZHAN LA KHON DU 'DZIN PA DE BZHIN DU GZHAN
DE YANG NANG DU KHON DU 'DZIN

PAR 'GYUR TE DRUG SDE BZHIN NO, ,DE BZHIN GSHE BAS GSHE BA STE,
,ZHES BYA BA NI TSIG RTZUB PO BRJOD PA NI GSHE BA'O, ,DE GANG
SMRA BA DE NI GSHE BA STE, GSHE BAR BYAS PA'I 'OG TU BDAG LA
GZHAN LAS GSHE BA 'THOB PAR 'GYUR TE, GANG DE GSHE BA NI BHA RA
DHVA DZA LA SOGS PA BZHIN NO, ,

@210A *, ,KHRO BAR BYED LA KHRO BA 'BYUNG, ,ZHES BYA BA NI GANG
LA LA GZHAN DAG LA KHRO BAR BYED PA STE, KHRO BAR BYED PA'I SKYE
BO NGAN PAS PHYIR YANG 'THOB PAR 'GYUR TE, NYE DGA' LA SOGS PA
BZHIN NO, ,DE LA 'DIR NI DGE SBYONG BYED PA'I CHOS BZHI BSTAN TE,
GO RIMS

BZHIN DU BRDEG PA LA SLAR BRDEG PAR MI BYA BA DANG, MTSANG 'DRU
BA LA SLAR MTSANG 'DRU BAR MI BYA BA DANG, GSHE BA LA SLAR GSHE
BAR MI BYA BA DANG, KHRO BA LA SLAR KHRO BAR MI BYA BA DANG,
GZHAN DU NA GNOD PA 'THOB PAR 'GYUR BA'O, ,MI SHES PA'I RGYUD LAS
NI 'KHU BA THAMS CAD 'BYUNG

NGO ZHES BSTAN PA'I PHYIR, 'DI GZHAN DGE SBYONG ZHES BYA BA LA
SOGS PA SMOS SO, ,YUL KOO SH'AMB'I'I DGE SLONG DAG LAS BRTZAMS PA
YIN TE, DGE SLONG DAG SNGON BYUNG BA'I DUS NA KA SHI'I RGYAL PO
TSANGS PAS BYIN ZHES BYA BA DANG, KO SA LA'I RGYAL PO DIR GI LA
ZHES BYA BA PHAN TSUN MI

MTHUN PAR GYUR TE, RGYA CHER DIR GI LA'I MDO DANG LUNG BAR MA LAS
'BYUNG STE, DE NYID SMRAS PA, JI LTAR YANG BCOM LDAN 'DAS KYIS DE
SKAD DU GSUNGS PA DE LTAR NA YANG BDAG CAG GIS NI NUS SO ZHES PA
NAS JI SRID DU TSIGS SU BCAD PA BCU GNYIS GSUNGS SO, ,GANG BYIS
PA RNAMS

KYI 'CHING BA DANG KHON DE SMRAS PA, 'DI GZHAN ZHES BYA BA NI
THOS PA MED PA STE, CHOS ZHES BYA BA 'DI DANG SBYAR RO, ,DAM PA'I
CHOS MA MNYAN PAS NI GCIG TU DANG POR KHON BYED PA DANG 'BREL PA
YIN GYI GZHAN MA YIN NO ZHES BYA BA'I DON TO, ,'DI GZHAN ZHES BYA
BA NI GZHAN GYI PHYIR MA

YIN PA STE, MA THOS PA NI MI NYAN PA'O, ,MI SEMS PA DANG MI BSGOM
PA LA SOGS PA YANG SRID PA'I PHYIR 'DIR SOGS PA'I SGRAS BRJOD DO,
,GANG ZHIG DE LTAR KHON DU BYED PA YIN ZHE NA, BYIS PA ZHES BYA
BA YIN TE, BYIS PA'I MTSAN NYID NI MI MKHAS PA ZHES BYA BA STE
RNAM PAR MI SHES

PA'O; ,DE GANG YIN ZHE NA DON GYI DE NYID CUNG ZAD KYANG MI RIG
PA YIN TE, DAM PA'I CHOS ZHES BYA BA 'DIR YANG RJES SU 'BRANG
NGO, ,THOS PA NYAMS PA DANG MA THOS PA YONGS SU BRTAG PA YANG MI
RIG PA'I PHYIR TE, GANG GIS DE LTAR DAM PA'I CHOS MI SHES PA YIN
PAS DE NYID BYED PA YIN NO, ,

@210B GANG YANG DE MNGON PAR SHES PA DE NI NAM YANG DA LTAR GYI
SPYOD PA DES SPYOD PAR MI BYED DO, BYIS PA ZHES BYA BA YANG RIG
PAS THOB PA'I SHES PA MED PA'I PHYIR SMRAS PA, YANG DAG PAR MNGON
PAR SHES PA MED PAS TE, GZHAN LAS SHES PA MED PA'O, ,GAL TE SHIN
TU TSE RING BA YIN TE,

DE BAS NA TSE'I DREGS PAS RLOM PAR 'GYUR TE KHON DU 'DZIN PAR
BYED DO ZHE NA, YONGS SU TSE THUNG 'DI LA YANG, ,ZHES BYA BA SMOS
TE, 'DI LA ZHES BYA BA NI YONGS SU SNANG BA'I RNAM PA 'DIS YUN
SHIN TU THUNG BAR GNAS PA'I SROG YOD KYANG BLUN PAS KHON PAR BYED
DO, ,GYI NA'I PHYIR ZHES BYA BA

NI SEMS CAN GZHAN DAG LHAN CIG GYI NA TZAM LA KUN DU 'KHRUG PA'I
RGYU DES BDAG LA RJES SU 'CHING BAR BYED DO, ,'KHON PA'I 'BRAS BU
'THAB PA LA SOGS PA NI MA THOS PA DANG MI SHES PA LAS 'BYUNG NGO
ZHES BSTAN PA'I PHYIR, 'DI NI MCHOG CES BYA BA LA SOGS PA SMOS
SO, ,SO SOR

SMRA ZHING ZHES BYA BA NI SO SO THA DAD PA'I RNAM PA'I SGRA YOD
PA DE NI SO SOR SMRA BA NYID DE, KHYED CAG GI NANG NAS 'DI DAG
KHA CIG NI PHAN TSUN RNAM PA SNA TSOGS KYIS MI MTHUN PA'I TSIG
RTZUB PO LA SPYOD PAR GYUR CES BYA BA'I DON TO, ,MTHUN PAR 'JUG
PA NI MNYAM DU 'JUG PA STE, GANG DU 'THAB PAR

'DOD PA DANG, PHYIR RGOL BAR 'DOD PA DANG, HA CANG MI MYUR BA
DANG MI MGYOGS PAS RNAM PAR 'KHRUG PA LA 'JUG PAR 'GYUR TE, 'THAB
MO DE DAG NI MYUR DU ZHI BAR 'GYUR GYI GZHAN NI MA YIN NO, ,'THAB
MO 'DI DAG KYANG JI LTA BU ZHE NA, DGE SLONG DAG KHYED CAG GI
NANG NAS KHA CIG GIS

'DI LTA BU ZHES BYA BA SMOS TE, 'DI NI MCHOG CES BSAMS NAS SU,
,ZHES BYA BA GAL TE 'DI GZHAN GYI PHYOGS KYIS BYAS PA NI MCHOG MA
YIN NO ZHES JI STE DE LTAR PHAN TSUN MNGON PAR ZHEN PAS BSAM PA
STE RTZIS PA DANG, LHAG PAR GROL BA ZHES BYA BA'I DON TO, ,'DI
SKAD STON TE, GAL

TE KHYED CAG KHO NAS JI LTAR KHYED CAG GI PHYOGS LA SO SOR SMRA
ZHING MTHUN PAR 'JUG PAR MI 'GYUR GANG DU YANG DE LTAR BSAM PA
YIN ZHE NA, SMRAS PA, KHYED CAG NYID KYIS DGE 'DUN 'BYED PA'I
TSE, ,ZHES BYA BA SMOS SO, ,'DI ZHES BYA BA NI GANG GI PHYIR ZHES
BYA BA'I DON TO, ,GANG DU DE BZHIN

@211A *, ,GSHEGS PA'I NYAN THOS KYI DGE 'DUN 'BYED PAS RTZOL BAR
BYED PA DANG, TSOGS PA MED CING SKABS LA DMIGS PAR GYUR PA DE 'ON
KYANG KHYED CAG CI'I PHYIR 'DI GZHAN GYIS BYAS PA MCHOG MA YIN PA
DANG, BDAG GIS BYAS PA YANG MCHOG YIN NO ZHES BSAMS

PAR BYED, AE MA'O KYI HUD RMONGS PA ZHES BYA BA'I DON TO, ,'DI NI
ZHES BYA BA NI 'DI NYID DGE 'DUN TE, THAR PA'I LAM BSGOM PAR NUS
PA YIN TE, BDAG MED PA LA LHAG PAR MOS PAS SO, ,MU STEGS CAN LA
SOGS PA NI DGE 'DUN MA YIN NO ZHES MTSON PA YIN TE, 'THAB MO ZHI
BAR BYA BA MTSON

PA'O; ,CI PHYIR STOBS MED SEMS MI BYED, ,CES BYA BA NI KHYED CAG
GI NANG NAS GANG LA LA BDAG NYID LA YANG NYAM CHUNG BA STE, CI'I
PHYIR MI SHES PA DANG MI DMIGS PA'O, ,GAL TE KHA CIG BDAG NYID LA
BDAG NYID SHES PAS STOBS MED PA NI NUS PA MED PA STE, MI RTAG PA
LA SOGS PA'I SKYON

GZHAN GYI DBANG NYID DU BRAN DANG DMAN PAR SHES PAR BYAS NAS NGA
RGYAL DE DANG BRAL BAR 'GYUR TE, DES NA DE DAG YAN LAG MA TSANG
BA'I PHYIR SMRAS PA YIN TE, PHYOGS GCIG BZHIN DU PHYOGS KYIS NI
RTZOD PA 'PHEL BAR 'GYUR RO, ,DE LTAR PHYOGS DANG GZHAN NYID KYIS
BYE BAR GYUR PA NI YANG PHYIS

'DUM PAR 'GYUR BA MED DE SA BON BSREGS PA'I MYU GU MI 'BYUNG BA
BZHIN NO ZHES RTOGS PA LA, RUS PA GCOG CING ZHES BYA BA LA SOGS
PA STE, RUS PA BCAG PA YIN PAS RUS PA GCOG PA STE DGRA DE DAG
YANG 'DUM PAR 'GYUR TE, DPER NA KA SHI KA DANG KO SA LA'I RGYAL
PO BZHIN NO, ,SROG

GCOD LA ZHES BYA BA NI SROG LA SOGS PA 'PHROG PA TZAM YANG 'DUM
PAR 'GYUR TE, 'DI DAG GCIG LA GCIG RNAM PAR 'KHRUG PAR BYED PA
YANG PHYIS DGA' BA SGRUB PAR BYED DO, ,DE'I YO BYAD NYAMS PA YANG
SGRUB PAR BYED PA'I PHYIR SMRAS PA, RTA DANG PHYUGS DANG, NOR
'PHROG PA'I NGANG TSUL

GANG LA YOD PA DE NI DE DAG GO, ,RTA LA SOGS PA'I SKYE BA'I GNAS
'JIG PAR BSTAN PA'I PHYIR, YUL 'KHOR 'JOMS PAR BYED PA YANG,
,ZHES BYA BA SMOS TE, YUL YANG PHAN TSUN 'JIG PAR BYED DO, ,PHYI
NAS ZHES BYA BA NI DE'I 'OG TU STE, DE DAG GYI NA TZAM GYI RNAM
PAS 'DUM PAR 'GYUR TE,

@211B MJAL DUM NI PHRAD PA DANG DGA' BA DANG BYAMS PA ZHES BYA
BA'I DON TO, ,KHYED CAG CI PHYIR BYED MI 'GYUR, ,ZHES BYA BA NI
KHYIM NA GNAS PA STE, 'DI LTAR 'DOD PA'I SEMS KYIS KHYIM KUN DU
BZUNG BA YANG DE LTAR 'DUM PAR BYED PA NA, KHYED CAG KHYIM YONGS
SU SPANGS PAR GYUR KYANG RGYU GANG GIS

'DUM PAR MI BYED CES SO, ,THOS PA NYUNG BA'I PHYIR RO ZHE NA,
YANG CHOS 'DI RNAM PAR SHES NA GO ZHES BYA BA SMOS TE, KHYED CAG
GIS YAN LAG BCU GNYIS BSTAN PA'I CHOS PHYIN CI MA LOG PAR KHONG
DU CHUD PAR GYUR KYANG RGYU GANG GIS 'DUM PAR MI BYED CES SO,
,THOS PA NYUNG BA'I PHYIR RO ZHE NA, YANG

CHOS 'DI RNAM PAR SHES NA GO, ,ZHES BYA BA SMOS TE, KHYED CAG GIS
YAN LAG BCU GNYIS BSTAN PA'I CHOS PHYIN CI MA LOG PAR KHONG DU
CHUD PAR GYUR NA ZHES PA'O, ,YUL KOO SH'AMB'I'I DGE SLONG MDO SDE
'DZIN PA DANG, 'DUL BA 'DZIN PA DANG, MA MO 'DZIN PA MI BZAD PA
RNAM PAR GNON PA ZHES

BYA BA LUNG LAS 'BYUNG NGO, ,MDO SDE LA SOGS PA THAMS CAD LA YANG
RNAM PA THAMS CAD DU RTZOD PA SMAD DE, DGE SLONG DGA' 'THAB PA
DANG MTSANG 'DRU BAR MA BYED CIG CES BYA BA LA SOGS PA BSTAN PAS
SO, ,JI LTA BU CHOS RNAM PAR SHES PA DANG, BSTAN PA'I CHOS DE
YANG JI LTA BU ZHE NA, MKHAS

PAS BRTAGS SHING ZHES BYA BA LA SOGS PA SMOS TE, BRTAGS SHING
ZHES BYA BA NI MCHOG TU BRTAGS SHING BRTAGS PA STE, RIGS PA DANG
'BREL PA ZHES BYA BA'I DON TO, ,MKHAS PA ZHES BYA BA NI BLO GSAL
BA STE, MKHAS PAS NI DE GSAL BAR BYED PA DANG, YANG DAG PAR STON
PAR BYED PA DANG,

LEGS PAR 'CHAD PAR BYED DO, ,TSIG NI NGAG STE DE NYID SHES PA
DANG LDAN PAS BSHAD PA STE, JI SKAD DU BSHAD NA SHES PAR 'GYUR PA
STE, STON PAR BYED NA ZHI PA'I TSIG ,CES GSUNGS PA'O, ,TSIG CES
BYA BA NI BSTAN PA'I CHOS TE, DE NYID KYI YANG KHYAD PAR NI,
,SPYOD YUL STON PAR BYED PA

YI; ,ZHES BYA BA STE, DRAN PA NYE BAR GZHAG PA BZHI LA GNAS PA NI
'PHAGS PA'I CHOS 'DUL BA'I SPYOD YUL ZHES BRJOD DE, DE STON PA'I
TSUL GANG LA YOD PA'I DE'O, ,KHYAD PAR GYI DON DANG LDAN PA 'DIS
STON PA YIN NO, ,GANG GI DON DU YANG THUB PA MCHOG GIS BSTAN PA,
DE YI DON NI

@212A *, ,RTZOL BYED PA, ,ZHES BYA BA LA SOGS PA STE, BYED CING
'DUG PA'O, ,'DOD CHAGS LA SOGS PA'I GNYEN PO BSTAN PA'I BYA BA
DE'I RJES SU 'JUG PAS NYAMS SU MYONG BA'I PHYIR RO, ,CI'I PHYIR
'DOD CHAGS LA SOGS PA 'DIS BSAL BA YIN ZHE NA, 'DI LTAR KHA BYA
YIS

ZHES BYA BA SHIN TU PHYIN CI LOG PA NYID DE, GCIG TU SRID PA GSUM
LA RGYAB KYIS PHYOGS PA MED PA'I PHYIR RO, ,DE YANG DAG PAR MA GO
BAS RANG GI DON MED PA YIN GYI, GZHAN DU MA YIN NO ZHES BSTAN
PA'I PHYIR, LUS CAN ZHES BYA BA SMOS TE, GANG GI TSIG KYANG BDEN
PA MA YIN PAS KHYED CAG

NYID 'THAB MO'I LUS CAN THOB PAR BYAS TE, GANG GI DE CHAD PA'I
BYED PA PO BLA MA GANG GIS BYAS PA DES KHYED CAG NYID RNAM PAR
'KHRUG PAR BYAS SO, ,KHYOD NI MI MKHAS ZHES BYA BA NI KHYED KYI
STON PA DE YANG PHYIN CI MA LOG PA'I DON MI SHES PA YIN NA, DE LA
BRTEN PA'I KHYED CAG LTA SMOS KYANG

CI DGOS ZHES STON PA YIN NO, ,CI'I PHYIR DE MI SHES PA YIN ZHE
NA, PHAN TSUN RAB TU 'GAL BA YIN TE, JI SKAD DU BSHAD PA MA DAD
PA'I SEMS KYIS ZHES BYA BA LA SOGS PA STE, DE NYID BSTAN PA'I
PHYIR, PHA ROL PO DAG CES BYA BA NI DA LTAR GYI PHYIR RGOL BA
NYID DE RAB TU ZHE SDANG BAS GNOD PA DANG

SDANG BA'I SEMS YOD PA'O, ,'DIR TSIG GAM GSUNG RAB DE'I DON LA MI
SHES PA ZHES BYA BA NI DON NAM TSIG 'BRU JI LTA BA BZHIN DU MA
RTOGS PA'O, ,GANG GIS JI LTA BA BZHIN DU SHES PA YIN ZHE NA,
SANGS RGYAS BCOM LDAN 'DAS DANG, 'PHAGS PA'I NYAN THOS DE'I RJES
SU 'JUG PA DAG NI

MA GTOGS SO ZHES BSTAN PA'I PHYIR, BDAG NI ZHES BYA BA SMOS SO,
,BDAG NYID GNOD SEMS MED PAS 'DI NYID RTOGS PA'AM, 'DI NYID SGRUB
PA LA BRTZON PAR BYA ZHING BYA BA BYED PA'O, ,'DI NA MKHAS PA
GANG YIN PA, ,ZHES BYA BA NI 'PHAGS PA SH'A RI'I BU LA SOGS PA
YANG STE, GANG

GANG DAG TU NUS PA DES DER BYA BA YIN TE, 'DIR BDAG NYID KYIS BYA
BAR NUS PA ZHES BYA BA'I DON TO, 'DI NA MKHAS PA GANG YIN PA, ,DE
DAG BZHAMS PA'I TSIG GIS ZHI, ,ZHES BYA BA STE, PHAN TSUN MTSAMS
SBYOR BA'I PHO NYA DANG PO NYA'I LAN DANG, BSGO BA DANG PHYIR
BSGOS PA'I RGYUN

@212B GYIS NI SEL BAR 'GYUR TE, RTZOD PA NYE BAR ZHI BAR 'GYUR RO
ZHES BYA BA'I DON TO, ,GZHAN DAG NI 'DI NA DON GZHAN DU STON TE,
DE NYID SMRAS PA, YUL KOO SH'AMB'I PA'I DGE SLONG GNYUG MAR GNAS
PA GDUG CING PHA ROL GNON PA MDO SDE 'DZIN PA LA SOGS PA 'KHOR
DANG BCAS PA DANG, YANGS

PA CAN GYI GLO BUR DU 'ONGS PA DAG KYANG DE BZHIN DU DER LHAGS PA
DANG, DE DAG MDO'I TSIG GI RNAM PAR DBYE BA'I CHED DU RTZOD PA
BYUNG BAR GYUR TE, DE NAS KOO SH'AMB'I PAS DE'I SKYON BTZAL BA'I
NANG KHRIMS BCAS SO, ,DE LA YANGS PA CAN GYI DGE SLONG DAG RJES
SU MI 'JUG STE, DES NA

DE DAG LO BCU GNYIS SU RTZOD PAR GYUR TO, ,DE LA KOO SH'AMB'I PAS
SMRAS PA, BDAG CAG GI MDO'I RNAM PAR 'GREL PA NI DON DANG LDAN PA
YIN ZHING DE SKABS LA BAB PAR BYAS PA YIN NO ZHES YUL YANGS PA
CAN DAG LA MTSANG BRUS NAS SMRAS PA, MKHAS PAS BRTAGS SHING ZHES
BYA BA LA

SOGS PA BRJOD DO, ,BRTAGS PA NI GZHAN GYIS BRTAGS PA STE, YONGS
SU MI GSAL ZHING RIGS PA DANG 'BREL PA MED PA'I PHYIR DANG, MNGON
PAR 'DOD PA'I DON DANG TSIG 'BRU DANG MI LDAN PA'I PHYIR RO,
,BRTAGS SHING GSUNGS PA'I TSIG GCIG PUR MA ZAD DE MKHAS PA LTAR
SNANG BA

YANG YIN TE, MKHAS PA NI BLO DANG LDAN PA STE, DER SNANG BA GANG
GI TSIG STE MKHAS PAR SMOS SO, ,'ON KYANG DE LAS GZHAN PA'I SKYE
BO DANG MNYAM PA THOB PAR 'GYUR TE, MKHAS PA'I GZUGS BRNYAN TE
'DIS NA MKHAS PA ZHES PAS BYAS PA YIN NO ZHES BYA BA'I DON TO,
,TSIG NI NGAG GO,,

SPYOD YUL STON PAR BYED PA YI, ,ZHES BYA BA NI GNAS SU BSKYED PA
DANG SKABS DANG LDAN PA'I PHYIR RO, ,GAL TE SPYOD YUL STON PAR
BYED PA MA YIN NA NI, THAMS CAD KYI THAMS CAD DU RIGS PA DANG
LDAN PA MED PAR 'GYUR TE, DE LTAR MTSANG 'DRU BAR BYED DO, ,KOO
SH'AMB'I PA LA DES MTSANG BRUS TE

SMRAS PA, ,KHYOD NI MI MKHAS ZHES BYA BA LA SOGS PA'O, ,KHA BYA
YIS NI RTZOL BYED PA, ,ZHES BYA BA NI GTI MUG GI DBANG GIS RJES
SU MTHUN PA'I MCHOG NYAMS PA NI KHA BYA ZHES BRJOD DE, KHA NI
KHA'I SGO'O, ,RTZOL BYED PA ZHES BYA BA DE NI RAB TU 'BAD PA'O,
,KHYED CAG GIS KHA'I BYA BA

@213A *, ,GCIG PUR MA ZAD DE, BSTAN BCOS KYI DON YANG CUNG ZAD
RTOG PA MED DE, NGES PAR KHYED CAG GZHAN GYIS BSKUL BA DANG GZHAN
GYI TSIG GI LUGS CAN TE GZHAN GYI DBANG DU BYAS PA'O, ,KHYED NI
MI MKHAS ZHES BYA BA NI KHYED CAG GIS SKUL BAR BYED PA'I BLA MAS
KYANG

CI YANG MI SHES TE, DES KYANG RANG NYID KYIS KYANG CI YANG MI
SHES NA DES KHYED CAG LA CI ZHIG SLOB PAR 'GYUR ZHES SO, ,DE DAG
GIS DE LA YANG LAN SMRAS PA, PHA ROL PO DAG MI SHES PAS, ,ZHES
BYA BA YIN TE, GANG BDAG CAG DANG BDAG CAG GI 'DREN PA LA TSIG
NGAN PA BRJOD PA NI KHYED CAG STE

PHA ROL PO NYID CES BYA BA'I DON TO, ,'DI LA ZHES BYA BA NI MDO'I
DON GYI DBYE BA LA'O, ,MI SHES PAS ZHES BYA BA NI DON GYI DE NYID
MI SHES PA'O, ,DES NA, 'DI LA BDAG NI BRTZON PAR BYED, ,CES BYA
BA SMOS TE, BDAG NYID 'DIR MNGON PAR BRTZON PAR BYED KYI, BDAG
CAG MA YIN PAR NI TSANGS PA LA

SOGS PAS KYANG 'DI BYED PAR NUS PA MA YIN NO, ,YANGS PA CAN PA
DAG GIS SMRAS PA, 'DI NA ZHES BYA BA NI GANG BYA BA 'DI LA YANG
GANG DAG JI LTA BA BZHIN DU RTOG PA DE DAG NYID ZHI BAR NYE BAR
'GRO BA YIN NO, ,BZHAMS PA'I TSIG CES BYA BA NI MTSAMS SBYOR BAR
BYED PA GANG DAG BYE BA RNAMS BSDUM PAR

BYED PA YOD PA DE STE RTZOD PA'I RGYU DE DAG LA NYE BAR SBYOR BA
NYID DE, MED NA NI DE YANG MED DO, ,BZHAMS PA'I TSIG CES BYA BA
RTZOD PA'I RGYU MTSANG 'DRU BA LA SOGS PA ZHES GZHAN DAG ZER RO,
,THOS PA MED PA LAS NI MI SHES PA'O, ,MI SHES PA LAS NI GZHAN
GYIS GNOD PA BYAS PA DRAN PA'O, ,DE LAS

NI KHON NO, ,KHO NA LAS NI RTZOD PA STE, DE LTAR BRGYUD PA DE
BSTAN PA'I PHYIR, BDAG LA KHA ZER ZHES BYA BA LA SOGS PA SMOS SO,
,BDAG LA GSHE ZHES BYA BA NI SNGON BDAG TSIG RTZUB PA 'DIS SMRAS
SO ZHES GNOD PA BYED PA DRAN PAS KHON DU 'DZIN PA'O, ,BDAG LA KHA
ZER ZHES BYA BA NI SMRAS PA STE,

CI ZHE NA, BDAG NI 'DI GANG DE'I BRAN YIN PAS SMRAS PA LTA BU'O,
,BDAG PHAM ZHES BYA BA NI BDAG PHAM PAR BYAS SHING BSLUS PAS
BRNYAS PA BYAS PA'O, ,BDAG PHAM BYED PA ZHES BYA BA NI GZHAN GYI
LAG GIS BDAG LA PHAM PAR BYAS PA STE, GZHAN BYED DU BCUG PA'I
TSUL GYIS ZHES BYA

@213B BA'I DON DU, 'DI GANG SEMS LA 'DZIN BYED PA, ,ZHES BYA BA
NI SNGAR BSTAN PA'I RNAM PAR 'GYUR BA'I MTSAN MAS GANG BYIS PA
RAB TU 'DZIN PA YIN NO, ,DE YI KHON NI ZHI MI 'GYUR, ,ZHES BYA BA
NI DE DAG GI RTZOD PA'I RGYU ZAD PAR MI 'GYUR RO, ,DE DAG BZLOG
PAS DKAR PO'I PHYOGS KYI

TSIGS BCAD SMRAS PA, BDAG LA KHA ZER BDAG LA GSHE, ,ZHES BYA BA
LA SOGS PA STE, RTOGS PAR SLA'O, ,CI'I PHYIR RGYU GANG GIS KHONG
KHRO BA DANG KHON DU 'DZIN PA DE NYID KYIS KHON DU 'DZIN PA ZHI
BAR MI 'GYUR ZHE NA, 'DI NA KHON GYIS ZHES BYA BA LA SOGS PA SMOS
SO, ,GNOD SBYIN MOS

BUD MED CIG ZIN PA'I DBANG DU BYAS NAS 'DI GSUNGS TE, GNOD SBYIN
MO DES SMRAS PA, GAL TE KHON KHYOD KYIS BTANG NA KHYOD NGAS BTANG
NGO ZHES PA DANG, DES MI GTANG NGO ZHES BYA BA LA SOGS PA STE,
DE'I DBANG DU THUB PAS 'DI GSUNGS SO, ,DE THOS PAS GNOD SBYIN MO
DUL BAR GYUR TO, ,

MED CES BYA BA NI DGAG PA'O, ,PA ZHES BYA BA NI GANG GI PHYIR TE
DRI MAS DRI MA SEL BA DANG, MUN PAS MUN PA BSTZAL BA DE NI MED
DE, GCIG GI BDAG NYID YIN PA'I PHYIR RO, ,DE BZHIN DU 'DIR YANG
KHON TE GNOD PA DRAN PA LAS SKYES PA DES YID 'KHRUGS PAR BYED
PA'I RGYU DES TE TSUL DE NYID

KYIS NI KHON CAN DAG ZHI BAR 'GYUR BA DANG SEL BAR 'GYUR BA YOD
PA NI MI SRID DE, 'DI NA ZHES BYA BA NI 'DOD PA'I KHAMS TE, GONG
MA DAG NA NI KHON MED PA'I PHYIR RO, ,NAM YANG ZHES BYA BA NI DUS
GANG GI TSE NA'O, ,DE LTA NA GANG GIS ZHI BAR 'GYUR ZHE NA, BZOD
PAS ZHES BYA BA SMOS TE, GZHAN

GYI GNOD PA LA BZOD PAS KHON MED PA STE, SGRON MAS MUN PA BSAL BA
BZHIN NO, ,CI DA LTA'I SBYOR BA NYID KYIS BSTAN PA YIN NAM, 'ON
TE SNGON GYI SPYOD PAS YIN ZHE NA, ,'DI NI CHOS KYI RANG BZHIN
YIN, ,ZHES BYA BA SMOS TE, 'DIS KHON MED PA YANG KHON RAB TU ZHI
BA'I GRANGS SU 'GRO BA

BSTAN PA NI DUS RTAG TU YOD DO, ,SNGON GYI SANGS RGYAS KYIS MA
MDZAD DE DAM PA'I CHOS KYI RANG BZHIN GSAL BAR BYED PA'I PHYIR
RO, ,KHON GYIS BYAS PA'I NYES DMIGS MTHONG BA'I MKHAS PA NI GANG
DU YANG KHON PAR MI BYED DO ZHES BSTAN PA'I PHYIR SMRAS PA, KHON
GYIS KHON CAN NAM YANG ZHI MI

@214A *, ,'GYUR, ,ZHES BYA BA LA SOGS PA SMOS TE, KHON GYIS KHON
NI NAM YANG SEL BAR MI 'GYUR TE, MI GTZANG BAS MI GTZANG BA BZHIN
TE, CHOS NYID DE'I RANG BZHIN GYIS DE'I RANG BZHIN NI SEL BAR MI
'GYUR RO, ,DE LTA NA GANG GIS ZHI BAR 'GYUR ZHE NA, KHON

MED RNAMS KYIS TE, BZOD PA DANG BYAMS PA DANG, SNYING RJE BSKYED
PA LA SOGS PAS SO, ,KHON SEL BAR MI 'GYUR BA'I SKYON NI SHA KHON
ZHUGS PA ZHES BYA BA SMOS TE, KHON DANG 'BREL PA'O, ,GNOD PA NI
SEMS CAN RNAMS LA PHAN PA MA YIN PA ZHES BYA BA'I DON TE, GRAGS
PA MA YIN PA

SOGS PA BYED PA'I PHYIR DANG, SBRUL LA SOGS PA SKYE GNAS NGAN PA
DANG GZUGS NGAN PA LA SOGS PA'I RGYU YIN PA'I PHYIR RO, ,DE BAS
NA RGYU DE NYID KYIS NAM YANG KHON PAR MI BYA STE, MKHAS PA NI
BDAG LA PHAN PAR 'DOD PA DANG BDE BAR 'DOD PA'O, ,KHON BSTEN PAS
NI SHIN TU MI BZAD PA'I

NGAN SONG DU 'GRO BA YIN LA DE BAS NA RNYED PAR GYUR NA NI, RTAG
TU DAM PA DE DANG BSTEN PAR BYA'O ZHES BSTAN PA'I PHYIR, BRTAN
PAS LEGS GNAS ZHES BYA BA LA SOGS PA SMOS SO, ,RGYAL PO'I KHAB NA
'TSO BYED GZHON NUS BSKYED LA BU GNYIS YOD DE, DE GNYIS KYIS
GNANG BA THOB STE,

GCIG NI DRUG SDE LAS RAB TU BYUNG NGO, ,GCIG NI KA PHI LAS RAB TU
BYUNG NGO, DE LAS GCIG NI MI DGE BA'I BSHES GNYEN GYI SKYON GYIS
NYAMS PAR GYUR TO, ,CIG SHOS NI DAM PA DAG LA BRTEN PAS DE LTAR
MA YIN TE, DE DE LAS BRTZAMS NAS TSIGS SU BCAD PA GNYIS GSUNGS
SO,,

GAL TE RNYED NA ZHES BYA BA NI DE LTAR DE KHO NA SPANG BAR GAL TE
'DOD NA NI DAM PA BTZAL BAR BYA STE, GAL TE THOB PAR GYUR NA'O,
,GROGS PO MKHAS PA ZHES BYA BA NI RTAG TU BYED PA DANG, GUS PA'I
SBYOR BA GNYIS KYIS BDAG NYID NGAN PAR SPYOD PA DAG LAS SRUNG BA
YIN TE, MKHAS PA NI BAG

YOD PA STE, DE'I GROGS NI CHEN PO YIN PA'I PHYIR DGE BA'I BSHES
GNYEN CHEN PO'O, ,LHAN CIG SPYOD PA NI GANG GIS GNAS GCIG LA RTAG
PA NYID DU'O, ,BRTAN PAS ZHES BYA BA NI MKHAS PA STE, MI 'GYUR BA
DE NYID KYIS DE'I YON TAN RTOGS PA'I PHYIR RO, ,NYON MONGS PA
THAMS CAD MNGON PAR

@214B ZIL MNAN NAS, ,ZHES BYA BA LA, KUN NAS 'DZAG PA'I NYON
MONGS PA STE, TSAD LA SOGS PA'I YO BYAD KYIS NGES PAR SPANG BAR
BYA BA MA YIN TE, DE DAG YANG MI RTZOL BAS SPANG BA STE, CHAGS PA
THAMS CAD LAS SO, ,DE YANG SPYAD CES BYA BA NI GROGS PO MKHAS PA
BSTEN PA'O

JI LTA BUS ZHE NA, DGA' BA'I YID KYIS ZHES BYA BA STE MGU BA'I
YID KYIS TE, DE'I SPYOD PA KHYAD PAR CAN MTHONG BA'I PHYIR RO,
,DRAN LDAN ZHES BYA BA NI DRAN PA MNGON DU BYAS PA STE, DE'I LUNG
KHYAD PAR CAN MA BRJOD PA'I PHYIR RO, ,'DI NI DRAN PA DANG SHES
BZHIN DANG LDAN PAR BSTAN TO, ,RMONGS PA

DAG LA NI MA YIN TE, DRAN PA NYAMS PA YOD PA'I PHYIR DAM PA DAG
LA BRTEN PAR BYED PAS SO, ,BRTEN PAS LEGS GNAS ZHES BYA BA LA
SOGS PA NI RTOGS PAR SLA'O, ,YUL 'KHOR YANGS PA SPANGS PA'I RGYAL
PO LTAR, ,ZHES BYA BA NI DPER NA RGYAL PO CHEN PO LEGS MTHONG
SHIN TU

RGYAS PA'I 'KHOR LOS SGYUR BA'I RGYAL SRID SPANGS TE, CHOS LA DAD
NAS YUL 'KHOR DANG YUL MI RGYA CHE ZHING SHIN TU YANGS PA RGYA
MTSO CHEN PO BZHI'I MTHAS GTUGS PA SPANGS NAS GCIG TU SPYOD PAR
GYUR PA DE BZHIN DU GCIG PUS SPYAD PA NI GROGS MED PAR YANG 'DUG
PAR BYA STE,

SDIG PA DAG NI MI BYA BA'O, ,SDIG CAN GYI SKYE BO LA BRTEN PAS
NGAN PAR BSTZAGS PAR MI BYA BA YIN TE, NGAN PAR SPYOD PA THAMS
CAD NI MI DGE BA'I BSHES GNYEN LA RAG LAS PA'I PHYIR RO, ,RNAM PA
THAMS CAD DU SKYES BU DGE BA'I GROGS PO BTZAL ZHING SKYE BO NGAN
PA MA YIN NO ZHES GSAL

BAR BSTAN PA'I PHYIR, BDAG DANG MTHUN PAR SPYOD PA ZHES BYA BA LA
SOGS PA SMOS SO, ,DGE SLONG ZHIG GIS SKYES BU DAM PA LA BRTEN PAR
BYA'O ZHES BYA BA LA SOGS PA THOS NAS RANG GI YUL DAG TU GROGS
BZANG PO BTZAL BA LAS GANG YANG MA RNYED NAS, BCOM LDAN 'DAS GANG
NA BA

DER SONG STE PHYIN NAS DON DE GSOL BA DANG, DE'I DBANG DU MDZAD
NAS 'DI GSUNGS SO, ,BCOM LDAN 'DAS KYANG DE NYID BSNAMS TE, DGON
PAR RGYU ZHING GSHEGS PA NA, ,GLANG PO CHE RGAN PO ZHIG GLANG PO
CHE GZHON PA'I TSOGS DAG GIS RNAM PAR GCES PA LAS SKYO BAR GYUR
TE, RANG GI

@215A *, ,TSOGS BOR NAS GCIG PU ZHIG GZHAN GYIS MA ZOS PA'I RTZI
THOG ZA BA DANG, SHIN TU DANGS SHING GTZANG BA'I CHU 'THUNGS LA
SEMS KHRAL BSKYUNGS PA GZIGS NAS TSIGS BCAD 'OG MA GSUNGS SO,
,SPYAD PA ZHES BYA BA NI GAL TE GROGS PO DAM PA THAMS

CAD DU RGYUS SHING BTZAL YANG 'ON KYANG RNYED PAR MA GYUR PA NI
THOS PAR MA GYUR PA'O, ,JI LTA BU ZHE NA, GROGS BZANG DAG DANG
MTHUN PA'I ZHES BYA BA SMOS TE, BDAG DANG MNYAM PA NI BDAG DANG
YON TAN MNYAM PA'I GROGS PO YANG YIN NA KHYAD PAR DU GYUR PA LTA
CI SMOS, BZANG PO DANG MNYAM PA NI

YIN GYI GROGS PO GZHAN NI YONGS SU SPANG BAR BYA BA'I PHYIR RO,
,DE'I BYA BA DANG RJES SU MTHUN PA SMRAS PA, GCIG PUS SPYOD PA
BRTAN PAR BYA, ,ZHES PA STE, DE LTA BU'I GNAS SKABS NA NI MI G-YO
BAR 'DUG PAR BYA'O, ,CI'I PHYIR ZHE NA, BYIS PA GROGS SU MI 'GYUR
BAS, ,ZHES BYA BA SMOS TE,

GANG GI PHYIR SKYE BO NGAN PA LAS NI PHAN 'DOGS PA MED DO, ,GROGS
PO'I DON NI PHAN 'DOGS PA YIN PA'I PHYIR RO, ,YANG DAG PAR NA
SKYE BO NGAN PA NI THAMS CAD KYI DGRA YIN TE LHA SBYIN LA PHYOGS
SHING MA LA SOGS PA BSTEN PAS MA SKYES DGRA DANG 'PHAGS SKYES PO
LA SOGS PA SDUG BSNGAL

BAR GYUR PA YANG 'DIR BRJOD PAR BYA'O, ,'O NA BYA BA LA SOGS PA
LA YANG GROGS PO'I GNAS SKABS MED NA CI'I PHYIR MI RNAMS LA NI
YIN ZHES RTOG PA LA, GCIG PU SPYOD PAR BYED BLA BAS, ,ZHES BYA BA
SMOS SO, ,GCIG PUR 'DUG CING GNAS PA NI DAM PA RNAMS KYIS MCHOG
TU

BSNGAGS PA YIN NO, ,BYIS PA GROGS SU MI 'GYUR BAS, ,ZHES BYA BA
NI MI DGE BA'I BSHES GNYEN LA NI MA YIN TE, DE LA BRTEN NA NI DAM
PA YIN YANG DE'I DBANG GIS SMAD PA LA SOGS PA 'THOB PA'I PHYIR
RO, ,DES NA DE NYID SMRAS PA, SEMS KHRAL BSKYUNGS TE GCIG PU
SPYOD, ,

CES BYA BA YIN TE, GANG GCIG PU SKYE BO NGAN PA SPANGS SHING GNAS
PA DE NI GDUNG BA MED PAR GNAS PA YIN NO, ,SEMS KHRAL NI SPRO BA
STE, NAM ZHIG 'DI LAS GROL ZHES DE LTA BU'I SEMS LA GDUNG BA DE
DANG BRAL BA'I PHYIR SEMS KHRAL BSKYUNGS PA'O, ,YANG NA BSKYUNGS
PA'I SGRA NI DGAG

@215B PA'I DON TE, JI LTA BU ZHE NA, MA TANG DGON PA'I GLANG PO
LTAR, ,ZHES BYA BA STE, MTANG GI ZHES BYA BA NI SNGON DGON PA DE
NA DRANG SROD MA TANG GI ZHES BYA BA GNAS PAS SO, ,YANG NA DMOD
PA'I SER BAS SKYE BO DANG YUL MANG PO BSREGS PAS DGON PAR GYUR PA
STE, DE NA GNAS PA'I GLANG PO NI DGON

PA'I GLANG PO STE, DES JI LTAR RANG GI KHYU SPANGS NAS GCIG PU
BAG RKYONG ZHING RANG DGAR GNAS LA GDUNG BA MED PA DE BZHIN NO,
,'KHU BA'I TSOMS TE BCU BZHI PA'I RNAM PAR 'GREL PA RDZOGS SO,,
,,SNGAR BSTAN PA'I 'KHU BA SPANG BA'I THABS BSTAN PA'I PHYIR,
DE'I 'OG TU DRAN PA'I CHOMS

BSTAN TE RNGUB PA LA SOGS PA'I DRAN PA MED PAR BLO LEGS PAR
BSGOMS PA MED DO, ,SDE TSOMS KYI 'GREL PA SMRAS PA, SANGS RGYAS
KYIS NI ZHES BYA BA LA SOGS PA'O, ,DGE SLONG DAG DBUGS 'BYUNG BA
DANG RNGUB PA DRAN PAR GYIS SHIG ,GANG GI PHYIR JI TZAM NA RNAM
PAR RTOG PA RGYUN CHAD

PAR 'GYUR RO ZHES PA STE, DES NA TSIGS SU BCAD PA GNYIS GSUNGS
SO, ,RNGUB PA YIN PAS RNGUB PA STE, RLUNG NANG DU 'JUG PA'O,
,'BYUNG BA YIN PAS 'BYUNG BA STE, GANG PHYIR 'BYIN PA'O, ,DE LTAR
GSUNGS PA DGE SLONG DAG DBUGS RNGUB PA NI RLUNG 'THUNG ZHING 'JUG
PA'O, ,

DBUGS 'BYUNG BA NI RLUNG PHYIR 'BYIN PA STE, MNGON PAR 'BYIN PA
YIN NO ZHES SO, ,DBUGS RNGUB PA DANG 'BYUNG RNGUB BO, ,DE LA DRAN
PA RI DE LA DMIGS PA STE, DBUGS 'BYUNG RNGUB DRAN PA'O, ,DE YANG
SHES RAB KYI BDAG NYID DE DNGOS PO LA RTOGS PAS 'JUG PA'I PHYIR
RO, ,DE LA

DRAN PA'I TSEG NI DE'I TSOGS SHAS CHE BAR 'JUG PA STE, RLUNG 'JUG
PA DANG 'BYUNG BA LA DRAN PA BRJED PA MED PA'I PHYIR RO, ,GANG
ZHIG CES BYA BA NI KHYIM PA'AM, RAB TU 'BYUNG BA CHOS 'DI PA STE,
PHYI ROL PA RNAMS LA NI BDAG LHAG PAR MOS PA DE MED PA'I PHYIR
RO, ,YONGS SU RDZOGS

PAR ZHES BYA BA NI YONGS SU DAG PA'I GNAS SKABS NA 'DI LTAR 'JUG
PA YIN NO, ,GAL TE MNYAM PAR GZHAG NA 'GYUR BA YIN NO ZHES BSTAN
PA'I PHYIR SMRAS PA, LEGS BSGOMS PAS ZHES BYA BA SMOS TE, MNYAM
PAR GZHAG PA'I SA PA YIN PA'I PHYIR, 'DOD PA'I KHAMS NA NI

@216A *, ,BSGOM PA MED NA JI LTAR DE'I SA NA LEGS PAR BSGOMS PAR
'GYUR ZHE NA, LEGS PAR BSGOMS PA NI YANG DAG PAR BSTEN PA'O,
,BSGOMS PA YONGS SU BYANG BA NI RIM PA NYID KYIS STON PAR 'DOD
PA'I PHYIR RIM GYIS ZHES BYA BA SMOS TE, GRANGS LA SOGS

PA'I RIM PAS LHAG PAR BGRANG BA STE, DE'I PHYIR 'DI NI RNAM PA
DRUG TU BGRANG BA YIN TE, BGRANG BA DANG, RJES SU 'GRO BA DANG,
'JOG PA DANG, MTSAN NYID DANG, BSGYUR BA DANG, YONGS SU DAG PA'I
DBYE BAS SO, ,'DOD PA NI NYE BA'I RIM PAS KYANG MNGON DU BYA BA
YIN NO, ,JI LTA BUR ZHE NA,

SANGS RGYAS KYIS NI BSTAN PA BZHIN, ,ZHES BYA BA NI, BCOM LDAN
'DAS KYIS RIM PA GANG GIS MDO DANG, MNGON PA'I CHOS DAG TU GSUNGS
PA STE, DBUGS RNGUB PA DANG 'BYUNG BA GANG ZHE NA, RNAM PA BCU
DRUG PO ZHES BYA BA LA SOGS PA RGYA CHER RO, ,BSGOMS PA'I 'BRAS
BU NI, ,'JIG

RTEN 'DI NA KUN NAS GSAL, ,ZHES BYA BA STE, GANG ZAG GANG GIS 'DI
LA LEGS PAR BSGOMS PA DES NI 'GRO BA 'DI DAG THAMS CAD MNGON PAR
ZIL GYIS GNON CING KUN NAS GSAL BA YIN TE, JI LTA BU ZHE NA SMRAS
PA, BRAL BA STE, LAS DANG NYON MONGS PA'I 'CHING BA SPANGS PA'I
PHYIR

'DIR DPE BSTAN PA NI, SPRIN BRAL ZHES BYA BA SMOS TE, DPER NA
DBYAR GYI SPRIN DANG BRAL BA STE, STON GYI DUS SU ZLA BA GANG BA
NI LHAG PAR MDZES PA YIN TE, DE BZHIN DU DE YANG SRID PA GSUM
NA'O, ,JI LTAR 'BYUNG RNGUB DRAN PA BSGOMS PA YIN ZHE NA, SMRAS
PA, LUS NI 'JOG BYED CING ZHES

BYA BA STE, LUS MI 'GUL ZHING BRTAN PAS YUL DAG LA LHAG PAR MI
G-YENG BA YIN TE, GANG GI PHYIR G-YENG BA LAS NI LUS 'GUL BAR
'GYUR ZHING DE LAS NI BLO G-YO BAR 'GYUR RO, ,DE LAS NI BSGOM PAR
MI NUS PA YIN NO, ,LUS 'JOG NUS PAR GYUR NA NI LHAG PAR GNAS PA'I
NGANG

TSUL CAN YIN TE DPER NA GRANG BA DANG TSA BA LA SOGS PA MDO LAS
'DIR BRTAG PAR BYA'O, ,DE BZHIN SEMS NI ZHES BYA BA NI 'JOG PAR
BYED PA NYID YIN TE, SEMS KYIS LOG PA'I RNAM PAR RTOG PA SPANGS
PA LAS NI YANG DAG PAR NGES PAR LUS DBEN PA LA GZHOG PA ZHES BYA
BA'I DON

@216B TO; ,DANG GI SGRA NI GNYI GA 'JOG PA YIN TE, LUS 'JOG PAR
BYED PA NA SEMS KYANG 'JOG PA ZHES BYA BA'I DON TO, ,JI LTA BUR
BYAS NA DE LTAR BSGOMS PAR NUS PA DE BSGRUB PA'I PHYIR, ,'GRENG
DANG ZHES BYA BA LA SOGS PA SMOS TE, SPYOD LAM GANG GIS DE LTAR
BSGOMS PAR NUS PA

YIN PA DE NYID SMRAS PA, 'GRENG BA NI LANGS PA'O, ,'DUG PA NI NYE
BAR 'DUG PA STE, SKYIL MO KRUNG BCAS PA LA SOGS PA'O, ,DANG GI
SGRA NI 'DIR GNYI GAR YANG SBYAR TE 'DUG PA DANG 'GRENG BA'O, ,DE
BZHIN NYAL BA NA ZHES BYA BA NI 'DUG PA NA YANG ZHES BYA BA'I DON
TO, ,'GRO BA NA NI

G-YENG BA YIN PA'I PHYIR DRAN PA THAMS CAD DU MED PAR STON PA YIN
NO, ,DE ZHES BYA BA NI DBUGS 'BYUNG RNGUB DRAN PA'O, ,'JOG CES
BYA BA NI GANG DE LTAR BCOM LDAN 'DAS KYI NYAN THOS LEGS PAR 'JOG
PA STE, LHAG PAR BSGOMS SHING YONGS SU LEN NA'O, ,THOB PAR 'GYUR
BA NI RNYED

PAR 'GYUR BA'O, ,CI ZHIG CE NA, SNGA PHYI'I KHYAD PAR RNAMS BYA
BA SMOS TE, SNGA MA'I DANG PHYI MA'I KHYAD PAR NI SNGA PHYI STE,
RLUNG 'JUG PA NI SNGA MA'O, ,'BYUNG BA NI PHYI MA STE, DE'I KHYAD
PAR NI PHAN YON TE, SKYE BA DANG 'JIGS PA YONGS SU BRTAGS NA MI
RTAG PA'I 'DU SHES LA SOGS PA'I

TSAL 'THOB PAR 'GYUR RO, ,KHYAD PAR 'DI THOB PAS CIR 'GYUR ZHE
NA, 'CHI BDAG RGYAL POS BLTAR YANG MED PAR 'GRO, ,ZHES BYA BA
STE, 'CHI BDAG GI MING CAN DE'I DBANG DANG YUL DU MI SNANG BA
STE, 'CHI BA MED PA'I GO 'PHANG DU 'GRO BA'O, ,GANG GI TSE DNGOS
PA RNAMS KYI SKYE BA

DANG 'JIG PA'I CHOS 'PHAGS PA'I LAM GYIS RTOGS PAR GYUR NA NI
PHRA RGYAS SPANGS SHING DER 'GRO STE, GANG DU 'CHI BA'I BDUD KYIS
MTHONG ZHING BGEGS SU 'GYUR BA THAMS CAD DU 'JUG PA'I 'CHI BDAG
GI RGYAL POS MTHONG BA LAS GROL BA STE THAR PA LA GNAS PA YIN NO
ZHES SO, ,JI LTAR

KHYAD PAR 'THOB PA YIN ZHE NA, LUS GTOGS ZHES BYA BA LA SOGS PA
STE, DGON PA NA GNAS PA'I DGE SLONG RAB TU MANG PO ZHIG GA DPYOD
PA SKYES TE, BCOM LDAN 'DAS KYI SPYAN SNGAR SONG NAS BTZUN PA MYA
NGAN LAS 'DAS PA JI LTA BU LAGS ZHES GSOL BA DANG, BCOM LDAN 'DAS

@217A *, ,KYIS BKA' STZAL PA, DE NI BRJOD PAR MI RUNG STE, DGE
SLONG DAG DPER NA 'GA' ZHIG GIS DMUS LONG LA GZUGS RNAM PA SNA
TSOGS PA YID DU 'ONG ZHING YID 'PHROG PA BSTAN NA CI DES SHES PAR
'GYUR RAM, BTZUN PA DE NI MA LAGS SO, ,DE DAG NI RANG GIS RIG PA

YIN TE, CI'I PHYIR ZHE NA, GZHAN GYI TSIG GIS NI JI LTAR YANG
RTOGS PAR MI 'GYUR RO, ,'ON KYANG DE JI LTAR RTOGS PA DE LTAR
LEGS PAR RAB TU NYON CIG DANG ZHES BYA BA'I BAR DU STE, 'DI NA
GCIG PU NYAM NGA BA NI KHYIM NA GNAS PA STE, DRAN PA NYE BAR
GZHAG PA BZHI BSGOM PAR BYA'O ZHES PA

NAS JI TZAM DU TSIGS SU BCAD PA 'DI GSUNGS SO, ,LUS KYI RNAM PA
YIN PAS LUS SU GTOGS PA STE, LUS LA DMIGS PA'I DRAN PA NYE BAR
GZHAG PA BZHI'O, ,LUS SU GTOGS PA'I DRAN PA GANG ZHE NA, DGE
SLONG DAG 'DI LA NANG GI LUS LA LUS KYI RJES SU LTA ZHING ZHES
BYA BA LA SOGS

PA MDO LAS GSUNGS PA'O, ,NYE BAR GZHAG PA NI NYE BAR GNAS PA
DANG, NYE BAR SKYES PA DANG, MNGON DU GYUR PA'O, ,'DI'I MTSAN MA
NI TSUL KHRIMS DANG DBANG PO SDOM PA YIN NO ZHES BSTAN PA'I PHYIR
SMRAS PA, REG PA'I SKYE MCHED DRUG CES BYA BA SMOS TE, YUL DANG
DBANG PO DANG RNAM

PA 'DUS PA LA SKYES PA'I SEMS YUL LA REG PA NI REG PA ZHES BYA'O,
,DE'I SKYE MCHED NI SKYED PAR BYED PA DANG RGYU NYID DE MIG LA
SOGS PA DRUG STE, GRANGS DRUG PO DE DAG LA'O, ,BSDAMS PA NI DUL
BA STE, DGE SLONG DAG 'DI LA MIG GI DBANG PO SDOM PAS BSDAM PAR
BYA'O ZHES MDO LAS GSUNGS

SO; ,DBANG PO SDOM PAS NI TSUL KHRIMS KYI SDOM PA MA BSTAN KYANG
RTOGS PA YIN TE, TSUL KHRIMS MA GTOGS PAR NI DBANG PO SDOM PA MED
DO, ,GANG GI PHYIR DE 'DI NYID LA 'JUG PA'I SPYOD PA DE DAG GIS
NI LUS SU GTOGS PA'I DRAN PA BSGOM PAR NUS KYI GZHAN GYIS NI MA
YIN NO, ,

'DIS NI DRAN PA'I 'BRAS BU BSTAN TE, DE'I MTHUS DBANG PO DUL BA'I
PHYIR RO, ,GANG ZHIG CES BYA BA NI GANG ZAG TSUL KHRIMS DANG
DBANG PO SGOM PA LA GNAS PA LA NI LUS SU GTOGS PA'I DRAN PA BSGOM
PA YOD DE, ,RTAG TU MNYAM GZHAG 'JOG BYED DE, ,ZHES BYA BA SNGAR
BSTAN

@217B PA'I RNAL 'BYOR PA'I YON TAN BSTAN PA YIN TE, RTAG TU MNYAM
PAR 'JOG BYED PA, ,ZHES BYA BA NI RGYUN DU TING NGE 'DZIN LA
BSGOM PA MCHOG TU BYED PA'O, ,YANG NA RTAG PA'I SGRA NI MYA NGAN
LAS 'DAS PA'I BYE BRAG GO, ,MNYAM PAR GZHAG PA DE NI RTAG TU MYA
NGAN LAS 'DAS PA BDAG NYID KYIS RTOGS

PAR 'GYUR TE, MNYAM PAR GZHAG PA'I SEMS LAS NI JI LTA BA BZHIN DU
SHES PAR 'GYUR RO ZHES PA'I TSIG GIS SO, ,GANG GIS MYA NGAN LAS
'DAS PA RNAM PAR GNAS PAR THOB CE NA, BDAG NYID KYIS ZHES BYA BA
STE, SEMS CAN SO SO'I BDAG NYID KYIS MYA NGAN LAS 'DAS PA RTOGS
PAR

'GYUR TE, PHYI ROL LA YANG DE MED PA'I PHYIR RO, ,DRAN PA'I STOBS
NYID KYIS NI SRID PA'I RGYA MTSO LAS RGAL BAR 'GYUR RO ZHES BSTAN
PA'I PHYIR SMRAS PA, GANG ZHIG CES BYA BA LA SOGS PA'O, ,TSE DANG
LDAN PA SH'A RI'I BU SPYOD LAM RNAM PA BZHIS MDZES PA DANG SHIN
TU CHOG SHES PA LA SOGS SO ZHES

DGE SLONG DAG GIS BCOM LDAN 'DAS KYI SPYAN SNGAR BSNGAGS PA BRJOD
DO, ,BCOM LDAN 'DAS KYIS BKA' STZAL BA, DE NI NGO MTSAR MI CHE
STE, DE CI'I PHYIR ZHE NA, GANG LA LA ZHIG DRAN PA NYE BAR GZHAG
PA BZHI LA GNAS SHING BSGOM PA ZHES BYA BA LA SOGS PA STE, DGE
SLONG GANG GIS YONGS SU

'DZIN PA SPANGS PA LA NI YOD PA YIN NO ZHES BYA BA 'DI GSUNGS SO,
,RNAM PA THAMS CAD DU ZHES BYA BA NI RNAM PA KUN NAS TE LUS LA
SOGS PA'I YUL LA DRAN PAR BYED PA STON PA BZHIN NO, ,DRAN PA NI
DRAN PA NYAMS PA MED PA'I TSUL LO, ,RTAG TU ZHES BYA BA NI RGYUN
DU'O, ,LUS SU GTOGS PA DRAN

PA NYE BAR GZHAG PA NYI TSER MA ZAD DE THAR PA 'DOD PA YANG YIN
NO ZHES BSTAN PA'I PHYIR SMRAS PA, BDAG NYID MED CING ZHES BYA BA
SMOS TE, DE LTAR GYUR KYANG 'DI LA NGAR 'DZIN PA'I DNGOS PO
SPANGS BAR GYUR PA'O, ,'DIS NI DA LTAR BYUNG BA'I BDAG NI DNGOS
PO SPONG BAR 'DOD PA BSTAN TO, ,BDAG

GIR 'DZIN PA MED CES BYA BA NI DA LTAR BYUNG BA'I DNGOS PO SPANG
BAR BSTAN TO, ,GNYI GA RNAM PAR SPANG BAR BYA BA'I PHYIR YANG GI
SGRA GNYIS KYIS BSTAN TO, ,'DIS NI PHUNG PO LHAG MA DANG BCAS
PA'I MYA NGAN LAS 'DAS PA BSTAN NAS, PHUNG PO LHAG MA MED PA'I
MYA NGAN LAS 'DAS PA 'DOD PA'I

@218A *, ,PHYIR; BDAG TU MI 'GYUR ZHES BYA BA SMOS TE, MA 'ONGS
PA'I BDAG DANG BDAG GIR BYA BA'I DNGOS PO SPANG BAR 'DUN PAR GSAL
BAR BYED PA YIN NO, ,DE LTAR DGE SLONG MNYAM 'JOG CES BYA BA LA,
RNAM PA DES DE BZHIN GSHEGS PA'I NYAN THOS KYIS DRAN PA

NYE BAR GZHAG CING THAR PA'I BSAM PA KHYAD PAR CAN SKYES PAR GYUR
NA NI RTZE GCIG PA'I SEMS KYIS BSGOM PA BSGRUB PAR 'GYUR TE, RTZE
GCIG TU GYUR PA'I YID KYIS NI MYUR DU, YUL LA SRED PA DAG LAS
RGAL BAR 'GYUR, ,ZHES BYA BA YIN TE, SRED PA RNAM PA GSUM YUL
RNAM PA SNA

TSOGS LAS SKYES PA SPANG BA NYID DO, ,'KHOR BA'I RTZA BA NI 'DI
YIN PA'I PHYIR 'KHOR BA'I ZAG PA THAMS CAD SKEMS PA YIN NO, ,DE
LTAR YUL LA SRED PA DAG LAS RGAL BAR BYAS NAS SKYE BA DANG RGA BA
LAS KYANG RGAL BAR 'GYUR BA BSTAN PA'I PHYIR, GANG ZHIG DRAN PAR
ZHES BYA BA LA SOGS PA'O, ,

DGE SLONG DAG GANG LA LA ZHIG DAD PA PHUN SUM TSOGS PAR 'GYUR BA
NAS, TING NGE 'DZIN PHUN SUM TSOGS PA'I BAR DU YIN NO, ,DE NI
RING POR MI THOGS PAR SKYE BA DANG RGA BA'I MTHA' MA THOB PAR
'GYUR RO ZHES BYA BA NAS TSIGS SU BCAD PA BZHI GSUNGS SO, ,GANG
ZHIG CES BYA BA NI 'OG NAS

SMOS PA LA NAN TAN BYED PA STE, YANG DAG PAR RAB TU ZHUGS PA ZHES
BYA BA'I DON TO, ,MEL TZE BYED PA ZHES BYA BA NI 'BAD PAS BRTZON
'GRUS BRTZAMS PA'O, ,MEL TZE BYED PA NI BRTZON 'GRUS TE, KHYAD
PAR THAMS CAD NI BRTZON 'GRUS KYIS 'DREN PA'I PHYIR RO, ,DRAN
LDAN NI LUS SU GTOGS PA'I

DRAN PA DANG LDAN PA'I PHYIR RO, ,SHES BZHIN NI PHYIN CI MA LOG
PAR NGES PAR RTOG PA STE, SHES PA KHYAD PAR CAN DANG LDAN PA NYID
DO, ,DGA' BA NI TSUL KHRIMS PHUN SUM TSOGS PA DE DANG LDAN PAS
'GYOD PA MED CING RTAG TU DGA' BA YIN PA'I PHYIR RO, ,RAB TU DANG
BA ZHES BYA BA NI DAD PA'I DBANG

GIS RNYOG PA RNAMS BSAL BA YIN TE, STON GYI DUS SU MTSO CHEN PO
RAB TU DANG BAR 'GYUR BA BZHIN NO, ,DE BZHIN DU KUN RDZOB KYI
TSOGS TE DAD PA LA SOGS PA'I DBANG PO LA SOGS PA PHUN SUM TSOGS
PA'I PHYIR RO, ,DUS DUS SU ZHES BYA BA NI MTHAR GYIS MNGON PAR
RTOGS PAR 'BYUNG

@218B BA'I PHYIR RO, ,CHOS NI 'PHAGS PA'I BDEN PA LA SOGS PA'O,
,DPYOD PA NI MTHONG BA'I LAM LA SOGS PAS YONGS SU BRTAG PA STE,
DE'I STOBS KYIS NYON MONGS PA THAMS CAD SPONG ZHING, DE LAS MI
SLOB PA'I LAM LA GNAS PA YIN NO, ,GDUL BA'I BYA BA LA NAN TAN DU
GANG BYED PA

DE NYID SMRAS PA, RGAL BAR 'GYUR ZHES BYA BA SMOS TE, RAB TU
SPANGS PA'I PHYIR RO, ,SKYE BA DANG RGA BA NI 'KHOR BA'I PHUNG PO
STE, LHAG MA MED PA'I MYA NGAN LAS 'DAS PA 'THOB PAR 'GYUR BAS
SO, ,GSUNGS PA NI 'JIGS PA MED PAS NGA NYID SMRAS TE, PHYIN CI MA
LOG PA'I SHES PA THOB PA'I

PHYIR RO, ,GZHAN DAG GI BSHAD PA NI PHYIN CI LOG DANG LDAN PA'I
PHYIR RO, ,GANG GI PHYIR YANG BRTZON 'GRUS DANG LDAN PAS DE NYID
LA GZUD PA'I PHYIR, DE LTAS RTAG TU MEL TZE BYED STON CING, ,ZHES
BYA BA SMOS TE, DUS RTAG TU BRTZON 'GRUS BRTZAMS PAR GYIS SHIG PA
STE, GANG GI PHYIR

MEL TZE NI BRTZON 'GRUS YIN LA, LE LO NI GNYID KYI RANG BZHIN YIN
PA'I PHYIR RO, ,BRTZON PA YIS ZHES BYA BA NI BRTUN PAS SPYOD CING
GUS PA STE, DE GANG LA YOD PA DE NI BRTZON PA CAN TE, DBYUG PA
CAN BZHIN NO, ,SDOD PA MED PAR RTAG TU SBYOR BAS NYIN MO 'CHAG PA
DANG, 'DUG PA GNYIS

KYIS SEMS SGRIB PA DAG LAS SBYANG BAR BYA'O ZHES BYA BA LA SOGS
PA MDO LAS GSUNGS SO, ,SNGA MAR RTAG TU SBYOR BA BSTAN NAS, 'DIS
NI GUS PAR SBYOR BA BSTAN TE, DGE SLONG ZHES BYA BA NI DAD PA
DANG, TSUL KHRIMS PHUN SUM TSOGS PA TZAM GYIS GANG ZAG SNGA MA'I
GNAS SKABS

YIN PA'I PHYIR 'DI BYAS PA YIN TE, DE DANG LDAN PA NI DGE SLONG
ZHES BYA BAR BRJOD PAR RIGS SO, ,MKHAS PAS NI RTOGS PA STE, SHES
BZHIN DANG LDAN PA'I PHYIR RO, ,DRAN LDAN ZHES BYA BA NI DRAN PA
YOD PA STE, DE NYID DBANG PO'I STOBS KYIS NYE BAR BKAG PA'I RNAL
'BYOR CAN NO, ,KUN DU

SBYOR BA SPANGS NAS SU, ,ZHES BYA BA NI RJES SU CHAGS PA DANG
KHONG KHRO BA LA SOGS PA STE, RNAM PA DGU BYE BRAG MED PAR BSTAN
TO, ,SKYE RGA'I ZHES BYA BA 'DIS NI SRID PA'I KUN DU SBYOR BA'I
DNGOS PO THAMS CAD SPANGS PAR BSTAN TO, ,DES NI 'DI LA MYA NGAN
'DAS PA THOB, ,CES BYA BA NI

@219A *, ,MTHONG BA'I CHOS NYID LA DES NGES PAR THAR PA SGRUB PA
YIN TE, LEGS PAR GSUNGS PA MNYAN PA DANG 'BREL PA'I BRTZON 'GRUS
LA SOGS PAS SO, ,BSTAN PAS NYAN DU GZHUG PA'I PHYIR SMRAS PA,
GNYID LOG CES BYA BA LA SOGS PA SMOS SO, ,MEL TZE BDAG

LAS KHYOD NYON CIG ,CES BYA BA NI MEL TZE BYED PAR GYUR PAS SHIN
TU GUS PA DANG ZHES BYA BA NGAS KHYED LA BSTAN GYIS NYON CIG PA
STE, TSAD MED PA'I BDE BA'I THABS BSTAN PA'I PHYIR RO, ,GUS PAR
MI NYAN PA'I DBANG DU BYAS NAS, GNYID LOG DE DAG SAD PAR BYED PA
YI, ,ZHES BYA BA

RAB TU SAD PAR GYIS SHIG PA STE, GANG DE DAG BAG MED PA LA SOGS
PA'I GNYID KYIS ZIL GYIS NON PA DE DAG SAD PAR GYIS SHIG PA'O,
,GZHAN DU NA SANGS RGYAS 'BYUNG BA MED PAR NI 'GRO BA DAG TU CHOS
KYI PHUN SUM TSOGS PA MED PA'I PHYIR RO, ,GANG DAG BDAG DANG
GZHAN GYI DON

BYA BA LA BRTZON 'GRUS 'THOB PA DE DAG NI GNYID MA LOG PA BZHIN
DU 'THOB PAR BYAS PA STE, DE DANG RJES SU MTHUN PAR BSTAN PAS
NYAN PA'I SNOD DU 'GYUR BA NYID DU 'DIS SBYOR BA YIN NO, ,CI'I
PHYIR DE LTAR SBYOR PA YIN ZHE NA, 'DI LTAR, NYAL BAS MEL TZE
BYED BLA STE, ,ZHES BYA BA YIN TE, LE

LO LA SOGS PA'I DNGOS PO NYAL BA LAS NI BRTZON 'GRUS LA SOGS PA'I
TSUL MEL TZE BYED PA MCHOG YIN TE, MNGON PAR 'DOD PA'I DON SGRUB
PA'I PHYIR RO, ,RGYU GZHAN YANG BSTAN PA'I PHYIR SMRAS PA, MEL
TZE BYED LA 'JIGS PA MED, ,CES BYA BA SMROS TE, LA ZHES BYA BA NI
RGYU BSTAN PA'I

DON TO, ,GANG GI PHYIR DGE BA BYA BDAG LA MEL TZE BYED PAR GYUR
NA NI DMYAL BA LA SOGS PA'I 'JIGS PA MED DE, DGE SLONG BSOD NAMS
DAG GIS 'JIGS PAR MI 'GYUR RO ZHES LUNG LAS 'BYUNG NGO, ,MEL TZE
BYED PAS 'JIGS PA MED PA DE CI'I PHYIR ZHE NA, 'DI LTAR, MEL TZE
BYED PAR

BRTZON PA DANG, ,ZHES BYA BA SMOS TE, GNYID MI LOG PA YIN PAS MEL
TZE'O, ,MEL TZE BYED PA NYID KYI DNGOS PO YIN PAS MEL TZE BYED PA
NYID DO, ,BRTZON 'GRUS LA RJES SU 'JUG PA'I RNAL 'BYOR PA RNAMS
KYIS GUS PA'I SBYOR BA BSTAN NAS RTAG TU BYED PA'I SBYOR BA, NYIN
MTSAN RJES SU SLOB

@219B BYED CING, ,ZHES BYA BA SMOS TE, MTSAN MO NI MUN PA STE,
GANG GI PHYIR BSLAB PA GSUM PO DAG LA RJES SU MTHUN PAR BSLAB PA
DAG MYA NGAN LAS 'DAS PAR PHYIN PA'O, ,BRTZON 'GRUS KYIS LHAG
PA'I 'BRAS BU 'DI BSTAN PA'I PHYIR, ,'CHI BA MED LA LHAG MOS
PA'I, ,ZHES BYA BA MYA NGAN

LAS 'DAS PA LA 'DOD PA STE, THAR PA'I BSAM PA 'PHEL BAR 'GYUR
ZHING ZAG PA MED PA'I LAM SKYE BAR 'GYUR RO, ,'PHAGS PA'I LAM
SKYES PAS KYANG GANG DU 'GYUR ZHE NA, DE SMRAS PA, ZAG PA RNAMS
NI ZAD PAR 'GYUR, ,ZHES BYA BA STE, NYON MONGS PA THAMS CAD MI
SNANG BAR

'GYUR DU THOB PA BCAD PA'I PHYIR RO, ,'JIGS PA SPANG BAR BYA BA'I
RGYU 'DI DAG SPYAD PA'I PHYIR, 'JIGS PA THAMS CAD DANG BRAL BAR
'GYUR BA YIN NO, ,SANGS RGYAS LA SOGS PA'I RJES SU DRAN PA'I PHAN
YON BSTAN PA'I PHYIR, GANG ZHIG NYIN DANG MTSAN RNAMS SU, ,ZHES
BYA BA LA

SOGS PA SMOS SO, ,YUL BE RA TYA NA SKYES BU ZHIG SANGS RGYAS KYI
SGRA THOS NAS BKON MCHOG GSUM LA SKYABS SU SONG NGO, ,GZHAN ZHIG
NI SANGS RGYAS RJES SU DRAN PA BSGOMS PAR GYUR TO, ,GZHAN DAG NI
CHOS RJES SU DRAN PA'O, ,GZHAN DAG NI DGE 'DUN RJES SU

DRAN PA'O, ,DE NAS RGYAL PO CHEN PO RNAM THOS KYI BU DE DAG LA
DANG BA SKYES TE, NOR SBYIN PAR BYED DO, ,DE DAG GIS KYANG SHIN
TU YUN RING POR BDE BA NYAMS SU MYONG STE RAB TU BYUNG NAS DGRA
BCOM PA'I 'BRAS BU 'THOB PAR GYUR PA LAS, DE'I DBANG DU MDZAD NAS
TSIGS SU BCAD

PA GSUM GSUNGS SO, ,GZHAN DAG NI LHA'I BU ZHIG RGYAL PO'I KHAB TU
PAG MO'I MNGAL DU SKYE BA DE'I DBANG DU MDZAD PA'O ZHES ZER RO,
,RNYED PA NI 'DIR MNGON PAR 'DOD PA'I DNGOS PO KHYAD PAR CAN THOB
PA LA BYA'O, ,DE YANG RNAM PA BZHI STE, BSOD NAMS DANG, RGYA CHER
MCHOG TU

DGA' BA DANG, TING NGE 'DZIN DANG, RNAM PAR DAG PA'I NGO BO NYID
DO, ,DE LA BSOD NAMS RNYED PA NI PHA ROL DU BDAG LA PHAN 'DOGS PA
STE, G-YOG 'KHOR PHUN SUM TSOGS PA 'BYUNG NGO, ,RGYA CHER MCHOG
TU DGA' BA DANG, TING NGE 'DZIN RNYED PA GNYIS NI MTHONG BA'I
CHOS NYID LA

@220A *, ,BDE BAR GNAS PA PHUN SUM TSOGS PA'O, ,RNAM PAR DAG PA
RNYED PAS NI SDUG BSNGAL THAMS CAD GTAN DU ZAD PA'O, ,DE DAG MI
YI ZHES BYA BA NI SEMS CAN DE RNAMS KYI'O, ,RGYU'I STOBS DANG
RKYEN GYI STOBS TE JI SKAD DU GSUNGS PA, RGYU GNYIS DANG RKYEN

GNYIS KYIS NI YANG DAG PA'I LTA BA SKYE BAR 'GYUR TE, DNGOS PO LA
LUS PAR PHA ROL GYIS BSTAN PA DANG, NANG DU YANG TSUL BZHIN YID
LA BYED PA'I ZHES SO, ,DE GAN ZHE NA, GANG DAG SANGS RGYAS ZHES
BYA BA SMOS TE, GANG DAG CES BYA BA NI MIG GAD DAG GO, ,SANGS
RGYAS NI SANGS RGYAS

BCOM LDAN 'DAS TE, DNGOS PO MA LUS PA RTOGS PA'I PHYIR SANGS
RGYAS SO, ,SKYABS SU SONG BA ZHES BYA BA NI YONGS SU SKYOB PA LA
BRTEN NA, DE DAG MI YI RNYED PA ZHES BYA BA DANG SBYAR RO, ,GANG
GI RGYUD LA RNAM PA BZHI'I DNGOS PO MNGA' BA DE NI SANGS RGYAS
TE, RNAM PA THAMS CAD DANG,

'JIG RTEN DANG 'JIG RTEN LAS 'DAS PA MNGON PAR RDZOGS PAR SANGS
RGYAS PA DANG, BAG LA NYAL BAG CHAGS DANG BCAS PA SPANGS PA DANG,
THAMS CAD LA THUN MONG DU PHAN 'DOGS PAR SPYOD PA'O, ,RGYU RNAM
PA BZHIS SKYABS SU 'GRO BAR NGES PA YIN TE, YON TAN SHES PA

NYID DANG, KHYAD PAR SHES PA NYID DANG, KHAS LEN PA DANG, STON PA
GZHAN GYIS BSTAN PA MA YIN PA NYID DO, ,RNYED PA CHEN PO 'DI YANG
DE DAG GI THOB PA NYID DU BSTAN PA'I PHYIR, ,GANG ZHIG NYIN DANG
MTSAN RNAMS SU, ,ZHES BYA BA NI SEMS TE, GANG ZHIG CES BYA BA NI
SEMS CAN NO, ,

NYID MTSAN NYI NYIN DANG MTSAN MO'O, ,RTAG TU ZHES BYA BA NI
RGYUN MI 'CHAD PAR RAM, ,JI SRID 'TSO BA'I BAR DU SANGS RGYAS
RJES SU DRAN PA YOD PA DE LA DE DAG GI RNYED PA YIN GYI, SKABS SU
'GRO BA 'BA' ZHIG TZAM GYIS NI MA YIN NO, ,SANGS RGYAS RJES SU
DRAN PA NA SANGS RGYAS LA

DMIGS PA'I DRAN PA'O, ,DE YANG RNAM PA BZHI STE, DGE BA'I RTZA
BA'I PHOGS LA MNGON PAR BTZON PA DANG, DE LA MCHOD PA'I BYA BA
DANG, DE LA RJES SU DRAN PA DANG, PHAN 'DOGS PA RJES SU DRAN
PA'O, ,DE LTAR BSGOM PA D'I LA NI YAN TAN RNAM PA BDUN RE BAR BYA
STE, SKYE BA DRAN PAR

@220B 'GYUR BA DANG, DAD PA SHAS CHER 'GYUR BA DANG, DMAN PA'I
CHOS LA DGA' BA MED PAR 'GYUR BA DANG, GZHAN LA RNAM PAR 'TSE BA
BYE PAR MI 'GYUR BA DANG, GZHAN LAS 'TSE BA THOB PAR MI 'GYUR BA
DANG, 'GYOD PA MED PAS DUS BYED PAR 'GYUR BA DANG, BDE 'GRO SKYE

BAR 'GYUR BA'O, ,CHOS RNAMS ZHES BYA BA LA NI CHOS NI RNAM PA
GSUM STE, BSTAN PA DANG, SGRUB PA DANG, 'BRAS BU'I DBYE BAS SO,
,DE BSTAN PA'I CHOS NI GSUD RAB YAN LAG BCU GNYIS TE, JI LTA BA
BZHIN DU RIG PAS BSHAD PA'I BDAG NYID YIN PA'I PHYIR RO, ,SGRUB

PA'I CHOS NI BSAM PA PHUN SUM TSOGS PA DANG, SBYOR BA PHUN SUM
TSOGS PA DANG, DE LA SNGA MA NI 'BAD PA MTHAR THUG PAS LAM RNAM
PA GNYIS TE, 'JIG RTEN PA DANG 'JIG RTEN LAS 'DAS PA'I DBYE BAS
SO, ,DE GAL TE SANGS RGYAS KYI RGYUD KYI RNA PA YIN NA NI, SANGS
RGYAS ZHES BRJOD

DO; ,'PHAGS PA'I GANG ZAG BZHI'I RGYUD KYIS NI DGE 'DUN NO, ,DE
LA SBYOR BA PHUN SUM TSOGS PA YANG TSUL KHRIMS LA SOGS PA DAM
PA'I SPYOD PA LA RJES SU 'JUG PA STE, DE BZHIN DU SHES PAR BYA'O,
,GANG YANG THAR PA'I CHA LHAG MA LUS PA DE YANG 'DIR SGRUB PA'I
CHOS SU GNAS PA

YIN NO, ,'BRAS BU'I CHOS NI THAR PA STE, 'BRAS BU MTHAR THUG PA'I
NGO BO YIN PA'I PHYIR RO, ,GSUM PO DE DAG KYANG RIM PA BZHIN DU
CHUNG NGU DANG BAR MA DANG CHEN PO NYID KYIS SKYABS SO, ,BCOM
LDAN 'DAS KYIS BSTAN PA NI DAGS PA NYID LA STON PAR GSUNGS SO,
,CHOS NI 'DOD

CHAGS DANG BRAL BA'I MCHOG TU BSHAD DO, ,GLONG DANG SKYOB PA DANG
SKYABS ZHES BYA BA LA SOGS PA BSTAN PAS SKYABS SO, ,DAM PA'I CHOS
NYID MNYAN PA DANG, DE'I DON NYIS SGOM PA DANG BSGRUB PAS DE'I
'BRAS BU NYID SGRUB PA YIN TE, 'DI NI BDAG GIR BYED PA'O, ,CHOS

RNAMS RJES SU DRAN BYED CING, ,ZHES BYA BA NI CHOS RNAM PA GSUM
STE, RNAM PA DANG NGO BO NYID DANG 'BRAS BU'I PHAN YON LA SOG PA
MTHONG BAS SO, ,LHAG MA NI SNGA MA BZHIN NO, ,GANG DAG DGE 'DUN
ZHES BYA BA NI BKUR BA'I PHYIR DGE 'DUN TE, SLOB

@221A *, ,PA DANG MI SLOB PA'I LAM DE LAS SKYES PA YIN GYI GZHAN
NI MA YIN PA'I PHYIR RO, ,DE DANG 'BREL BA'I GANG ZAG GI DGE 'DUN
YIN TE, DE YANG RNAM PA LNGA LAS NGO TSA MI SHES PA'I DGE 'DUN
TE, TSUL NYAMS PA'I PHYIR RO, ,LUG LTAR LKUGS

PA'I DGE 'DUN TE, GSUNG RAB MI SHES PA'I PHYIR RO, ,SKYABS KYI
DGE 'DUN TE MI MTHUN PA'I LAS BYED PA'I PHYIR RO, ,DES NA 'DI
GSUM GYI RNAM PA THOB PA NI CHOS MA YIN PA'I LAS BYED PA'O, ,NYAN
THOS DANG LAM STE NYAN PA'I DON STON PA'I PHYIR DANG, 'BRAS BU

MCHOG YIN PA'I PHYIR DANG, DGE BA PHYIN CI MA LOG PA'I THABS KYI
'BRAS BU'I PHYIR, DGE 'DUN GYI RNAM PA 'DI DAG GIS YANG DANG YANG
DU MNGON DU BYED PA STE, 'KHOR BA SPONG ZHING THAR PA THOB PA
DANG, THAR PA'I LAM DE'I TSUL YIN PA'I PHYIR TE, LAM 'DI LTA BU
RNAM

PAR DAG PA NI 'DI LTA BA GZHAN DAG LA MED PA'I PHYIR RO, ,GANG
ZHIG DE LTAR SANGS RGYAS LA SOGS PA RJES SU DRAN ZHING SGOM PAR
BYED PA DE NYID NI DON DAM PAR MEL TZE BYED PA NYID YIN GYI,
GZHAN NI BAG CHAGS MED PAS GNYID LOG PA YIN NO ZHES BSTAN PA'I
PHYIR, GANG ZHIG

NYIN DANG MTSAN RNAMS SU, ,ZHES BYA BA LA SOGS PA SMOS SO, ,DE
NAS BCOM LDAN 'DAS KYIS DRANG SRONG DRUG CU RTZA GSUM LA CHO
'PHRUL GSUM GYIS BSTAN TO, ,JI TZAM NA RDZU 'PHRUL GYIS RAB TU
BYUNG BA'I DGE SLONG GCIG DANG, LHAN CIG TU SANGS RGYAS RJES SU
DRAN PA BSGOM

PAR 'GYUR RO ZHES RGYA CHER BSTAN TO, ,DE NAS DE LTAR BSGOMS PAS
MYA NGAN LAS 'DAS PA LA YID MNGON PAR MOS PAS NANG PAR THO RAS
KYI DUS SU DE DAG THAMS CAD LA BRDA PHRAD PAR LUNG BSTAN TE, DE'I
DBANG DU MDZAD NAS 'DI GSUNGS SO, ,GZHAN DAG NI SHING RTAS SHING
THU BA'I

BU RANG GI LAS LA MCHOG TU PHYED PA LAS BRTZAMS SO ZHES ZER RO,
,RAB TU SAD PA YIN PAS SAD PAR GYUR PA'O, ,LEGS PAR RAB TU SAD
PA'I BYA BA LA, LEGS PAR SAD PA NI BYA BA'I KHYAD PAR YIN PA'I
PHYIR RO, ,SAD PAR GYUR PA ZHES BYA BA NI LEGS PAR RAB TU SAD
PA'I DON TE,

@221B DE BZHIN NYID DU KHONG DU CHUD PA'I LEGS PAR MEL TZE BYED
PA ZHES BYA BA'I DON TO, ,DE NYID GANG ZHE NA, SMRAS PA, GOO TA
MA'I NYAN THOS TE ZHES BYA BA YIN TE, DRANG SRONG CHEN PO GOO TA
MA'I RGYUD DU 'BYUNG BA'I PHYIR GOO TA MA STE, BCOM LDAN 'DAS
SH'AKYA THUB PA'O, ,'DIS NI BCOM

LDAN 'DAS CHO RIGS PHUN SUM TSOGS PAR BSTAN TE, RIGS KHYAD PAR
CAN DU SKYE BAR GYUR BA DAG NI RTA CANG SHES BZHIN DU BAG MED PA
NYID MCHOG TU BYED PA MA YIN NO ZHES STON PA YIN NO, ,DE'I NYAN
THOS DE NI BKA'I RJES SU 'JUG PA STE, GANG GI PHYIR BCOM LDAN
'DAS KYI GSUNG

BDAG MED PA'I DE BZHIN NYID BSTAN PA'I RJES SU 'GRO BA STE, DE
BAS NA DE'I PHYIR DE DAG NI LEGS PAR SAD PAS RAB TU SAD PA YIN
TE, 'JUG PA'I SGO DE DAG NI 'PHAGS PA'I LAM DANG MI GTZANG BA
DANG DBUGS 'BYUNG RNGUB DRAN PA RTOG PAR BYA BA'O, ,DE GANG YIN
ZHE NA, GANG DAG ,SANGS

RGYAS RJES SU DRAN BYED PA, ,ZHES BYA BA STE, SANGS RGYAS RJES SU
DRAN PAR BYED PA NI SANGS RGYAS KYI YON TAN LA DMIGS PA DANG,
KHONG DU CHUD PA'O, ,YON TAN YANG RNAM PA GNYIS TE, SKU DANG
THUGS YIN PA'I PHYIR RO, ,'BRAS BU NI RNAM PA GSUM STE, GZHAN LA
PHAN PA PHAN

TSUN TSOGS PA YIN PA'I PHYIR RO ZHES BYA BA'O, ,CHOS DANG DGE
'DUN RJES SU DRAN PA YANG DE BZHIN NO, ,YON TAN THAMS CAD KYI
RTZA BA NI DKON MCHOG GSUM YIN LA, DE LA BRTEN PAS NI SO SOR THAR
PA'I TSUL KHRIMS LA SOGS PA'I KHYAD PAR BYUNG BA YIN TE, DE NYID
BSTAN PA'I

PHYIR; TSUL KHRIMS RJES SU DRAN BYED PA, ,ZHES BYA BA YIN TE, DE
LA TSUL KHRIMS NI DAM PA RNAMS KYI SPYOD PA YIN PA'I PHYIR GCIG
GO, ,'JUG PA DANG LDOG PA'I TSUL GYIS NI RNAM PA GNYIS SO, ,LUS
LA SOGS PA'I LEGS PAR SPYOD PA'I BDAG NYID KYI 'BREL

BAS NI RNAM PAR DAG PA GSUM MO, ,'DI LA 'TSO BA'I RNAM PAR DAG
PAS NI RNAM PA BZHI'O, ,'DI LA CHANG 'THUNG BA LAS LDOG PAS NI
BCAS PA'I KHA NA MA THO BA DAG PA LAS NI RNAM PA DRUG GO, ,RNAM
PA BRGYAD DU YANG MNGON PAR BRTAG PAR BYA STE, RGYU DANG 'BRAS BU
DANG RANG BZHIN ZHES BYA BA LA

@222A *, ,SOGS PA LAS RJES SU DRAN PA'O, ,TSUL KHRIMS DANG LDAN
NA NI SBYIN PA DAG PAR 'GYUR RO ZHES BSTAN PA'I PHYIR, ,GTONG BA
RJES SU DRAN BYED PA, ,ZHES BYA BA SMOS TE, SKYES BU DAM PA RNAMS
KYIS SBYIN PA RNAM PA LNGA DANG YAN LAG RNAM PA DRUG DANG LDAN PA
DANG,

SBYIN PA YAN LAG DGU DANG LDAN PA DUS SU SBYIN PA'I RDZAS LA SOGS
PA STE, DE LA DMIGS PA ZHES BYA BA'I DON TO, ,SNGAR BSHAD PA'I
YON TAN RNAMS BSTEN NA, LHA'I 'GRO BA RNYED PA SLA'O ZHES BSTAN
PA'I PHYIR, LHA NI RJES SU DRAN BYED PA, ,ZHES BYA BA SMOS TE,
LHA NI 'DOD PA NA SPYOD PA

DANG; DE LAS GZHAN PA STE RNAM PA GNYIS SO, ,DANG PO NI RNAM PA
DRUG GO, ,DE LAS GZHAN PA NI RNAM PA GNYIS TE, GZUGS CAN DANG
GZUGS MED PA'O, ,GZUGS CAN NI GNAS BCU DRUG GO, ,GZUGS CAN MA YIN
PA NI BZHI'O, ,DER SKYES PA YANG SBYIN PA DANG TSUL KHRIMS DANG

BSGOMS PA DAG GIS CI RIGS PAR SBYAR RO, ,'DOD PA'I KHAMS LAS 'DOD
CHAGS DANG BRAL BA'I THABS BSTAN PA'I PHYIR, LUS RTOGS DRAN BYED
PA ZHES BYA BA SMOS TE, SA BON DANG ZHING DANG BSAM PA DANG RGYU
MTHUN PA DANG, RANG GI MTSAN NYID DANG 'JIG PA STE,

LUS KYI RNAM PAR RTOG PA RNAM PA DRUG TU 'DOD DO ZHES RGYA CHER
BSHAD DO, ,'DOD PA NA SPYOD PA'I LUS GCIG LAS 'DOD CHAGS DANG
BRAL BA NI 'DOD PA'I KHAMS THAMS CAD LAS 'DOD CHAGS DANG BRAL BA
YIN NO, ,'DI'I 'BRAS BU BSTAN PA'I PHYIR, TING 'DZIN BZHI DRAN PA

ZHES BYA BA SMOS TE, DE YANG RNAM PA GNYIS TE, BSAM GTAN DANG
SNYOMS PAR 'JUG PAR SKYE BA'I DBYE BAS SO, ,SNYOMS PAR 'JUG PA NI
DGE BA LA RTZE GCIG PA'O, ,RNAM PA LNGA LA SOGS PA RTOG PA DANG
DPYOD PA ZHES BYA BA LA SOGS PA BRJOD PAR BYA'O, ,BSAM GTAN GYI
RO

MYANG BA'I PHAN YON BSTAN PA'I PHYIR, BSGOM PA LA NI YID DGA' BA,
,ZHES BYA BA SMOS TE, YANG DANG YANG DU BSGOMS SHING MNGON SUM DU
BYAS TE, DE'I KHYAD PAR RJES SU MYONG BAS MNGON PAR 'DOD PA'I
SEMS SKYE BA THOB PAR 'GYUR RO, ,YANG NA BSGOMS PA LAS BYUNG BA'I
DGE BA'I

@222B RTZA BA'O; ,RIGS PAS THOB PA DANG THOS PA LAS BYUNG BA
GNYIS NI MCHOG TU KHYAD PAR CAN YIN PA'I PHYIR 'DI NYID NI RNAL
'BYOR PA'I SEMS LAS BRTZAMS PA YIN NO, ,BSGOM PA LA DGA' BA'I
'BRAS BU BSTAN PA'I PHYIR, 'TSE BA MED LA YID DGA' BA, ,ZHES BYA

BA YIN TE, GZHAN GYI GNOD PA LAS LDOG PA NI 'TSE BA MED PA'O, ,DE
LA MNGON PAR DGA' BA NI KHYAD PAR CAN GYI DGE BA'I PHYOGS LA YANG
DAG PAR BSTEN PA'I PHYIR RO, ,ZHI GNAS KYI RGYUS MNYEN PAR BYAS
NAS DE JI LTAR GZHAN LA GNOD PAR 'GYUR RO, ,GNOD

SEMS MED LA YID DGA' BA, ,ZHES BYA BA NI BSAM GTAN DANG BSGOM PA
LA YANG DAG PAR BSTEN PA'I KHYAD PAR YANG DAG PAR STON PA YIN TE,
DE SNYOMS PAR 'JUG PA'I STOBS KYIS BYAMS PA LA SOGS PA 'THOB PAR
'GYUR BA'I PHYIR, GNOD SEMS MED PA NI ZHE SDANG MED PA'I DGE

BA'I RTZA BA'I NGO BO STE, BYAMS PA DANG SNYING RJE'O, ,TSAD MED
PA RNAMS DANG, SO SO YANG DAG PAR RIG PA'I NOR TSANG BAR RNYED
PA'O ZHES GZHAN DAG ZER RO, ,YANG GSUNGS PA DAG KYANG RIG PAR BYA
STE, DE LTAR ZIL GYIS NON PA'I SKYE MCHED LA SOGS PA BRJOD PAR
BYA'O, ,

GZUGS MED PA'I KHAMS LAS 'DOD CHAGS DANG BA'I LAM GYI THABS BSTAN
PA'I PHYIR, ,STONG PA NYID LA YID DGA' BA, ,ZHES BYA BA SMOS TE,
STONG PA NYID KYI RNAM PAR THAR PA'I SGO STE, BDAG MED PA DANG
STONG PA'I RNAM PA LA 'JUG PA'O, ,MTSAN MA MED LA YID DGA'

BA; ,ZHES BYA BA NI 'DUS BYAS RNAM PA BCU'I RTAGS SU GYUR PA'I
MTSAN MA DANG BRAL BA NI MYA NGAN LAS 'DAS PA STE, MTSAN MA MED
PA'O, ,DE DAG KYANG GANG ZHE NA, SKYES PA DANG BUD MED DANG,
GZUGS DANG, SGRA DANG, DRI DANG, RO DANG, REG BYA DANG, SKYE BA
DANG, RGA BA DANG,

MI RTAG PA ZHES BRJOD PA DAG GO, ,YANG NA RGYU MED PA'I PHYIR
MTSAN MA MED PA STE, 'DUS MA BYAS NI MED PA'O ZHES BYA BA'I TSIG
GIS TE, DE LA DMIGS PA'I TING NGE 'DZIN NI MTSAN MA MED PA YIN
TE, MTSAN MA MED PA NI ZHI BA'I RNAM PA'O ZHES BYA BA'I TSIG GIS
SO, ,CI YANG MED LA

@223A *, ,YID DGA' BA, ,ZHES BYA BA NI CI YANG MED PAR RAB TU
RTOGS PA STE, 'DUS BYAS DAG RNAM PAR 'GYUR BA'I PHYIR RO, ,DE LA
DMIGS PA'I TING NGE 'DZIN CI YANG MED LA DGONGS PA YIN TE, SMON
PA MED PA ZHES BYA BA'I DON TO, ,GANG GI PHYIR 'DI NI GANG LA
YANG

SMON PAR MI BYED CING GNAS PAR MI BYED LA, DE MNGON PAR DGA' BA
MED DE, LAM YANG 'JIG RTEN PA LTA BUR SPANG PAR BYA BA YIN PA'I
PHYIR RO ZHES BYA BA LA SOGS PA'O, ,DE YANG RNAM PA BCU PO 'DI
LTA STE, SMON PA MED PA DANG, BDEN PA'I RNAM PA DANG, DE LAS
GZHAN GYIS ZHES

GSUNGS PA, DE DAG NYID ZAG PA MED PA'I RNAM PAR THAR PA'I SGO
ZHES BRJOD DE ZAG PA DANG BCAS PA LA NI THAR PAR 'JUG PA'I THABS
MED PA'I PHYIR RO, ,RNAM PAR THAR PA'I SGO DE DAG NYID KYIS PHAN
YON GO RIMS BZHIN DU BSTAN PA'I PHYIR SMRAS PA, NGES PAR

'BYUNG BA LA MNGON PAR DGA' BA DANG, DBEN PA LA MNGON PAR DGA' BA
DANG, DE'I PHYIR DUS RTAG TU BDAG NYID LUS DANG SROG DANG LDAN PA
YIN NO ZHES YID CHES PAS LAN DU MAR 'DI 'KHOR BAR 'KHYAMS PA YIN
GYI, GANG GI TSE YANG STONG PA NYID RNAM PAR THAR PA'I SGO

STONG PA NYID DU 'GYUR BA DE'I TSE NI 'KHOR BA LA RGYAB KYIS
PHYOGS SHING MYA NGAN LAS 'DAS PA DANG, DON DAM PA DANG NGES PAR
'BYUNG BAR MNGON PAR DGA' BA SKYE'O, ,SNGAR YANG 'DI MI SHES PAS
YUL DAG RO MYANG BAR GYUR TO, ,MTSAN MA MED PAS THOB

PA NI RNAM PA DE BZHIN TE DON GYI NOM PA DAG GANG MTHONG NA DER
DGA' BA STE, DE LTA BU 'GOG PA'I RNAL 'BYOR PA LA NI MED PA YIN
TE, RGYAB KYIS PHYOGS PA YIN ZHES GRUB PA'I MTHA'O, ,SNGON MED
PA'I MTHUS 'DUS BYAS GANG LA YANG SMON PAR MI BYED PA YIN TE,

PHUNG PO LHAG MA MED PA'I MYA NGAN LAS 'DAS PA LA GZHOL BA DANG
MOS PA'I PHYIR RO, ,DE'I BDAG NYID DU GYUR PA LA NI SPRO BA THAMS
CAD NYE BAR ZHI BA YIN NO, ,DRAN PA'I TSOMS TE BCO LNGA PA'I RNAM
PAR 'GREL PA RDZOGS SO,, ,,