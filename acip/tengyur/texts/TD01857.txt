@42B #, ,RGYA GAR SKAD DU, SHR'I HE RU KA S'A DHA NAm, BOD SKAD DU,
DPAL HE RU KA'I SGRUB PA'I THABS, DPAL HE RU KA LA PHYAG 'TSAL
LO, ,DPAL LDAN HE RU 'GRO BA'I MGON, ,BSGYUR NAS DON KUN PHUN SUM
TSOGS, ,'GRO LA PHAN PAR BYA BA'I PHYIR, ,DANG PO 'DI LTAR BSGOM
PAR BYA, ,

ZUR GSUM MTSOS KYI DBYINGS GNAS PA, ,GZHAL YAS KHANG GI DKYIL
'KHOR LA, ,SNA TSOGS PADMA ZLA BA LA, ,RDO RJE'I LTE BAR ZLA BA'I
'OD, ,DBUS ZHAL SKU NI SHEL 'DRA BA, ,G-YAS G-YON GNAG DANG DMAR
BA'O, ,RANG 'OD SHES RAB NYID KYIS 'KHYUD, ,RDO RJE RAL GRI RIN
CHEN PAD, ,RDO RJE SEMS

@43A *, ,DPA' BSGOMS NAS KYANG, ,RANG SAMS [*BSAMS?] YI GE GSUM DU BYA,
,RDO RJE DE LAS PADMAR BABS, ,'DOD CHAGS ME YIS THAMS CAD ZHU,
,SPYAN LA SOGS PAS RANG DBYANGS KYIS, ,BZHENGS PA'I DON DU BSKUL
BAR BYA, ,'JIG PA'I ME DANG 'BAR MNYAM PA, ,HR'I: LAS

SKYES PA'I RDO RJE'O, ,DE BSKYED SNYING RJE'I KHRO BO NI, ,'JIGS
BYED CHEN PO THOD PHRENG THOGS, ,KHRO GNYER SKRA SMIN GYEN DU
'ANG 'BAR, ,NAG PO MCHE BA GTZIGS PA'I ZHAL, ,G-YAS NI DKAR PO
G-YON DMAR TE, ,DUR KHROD THAL BAS BSKUS PA'I SKU, ,DRAG PO LA
SOGS DRUG DANG LDAN, ,RANG GI

RIG MA NYID KYIS 'KHYUD, ,RDO RJE NAG PO RAL GRI DANG, ,KHA tV'Am
RIN CHEN RGYAL MTSAN 'DZIN, ,KENG RUS GSUM PHRENG DBUL BCINGS,
,YANG DAG RGYAN DANG NA BZAR LDAN, ,G-YAS KYI 'OG NA BZHIN GNON
PA, ,G-YON GYI BRLA YIS NU MAR GZIR, ,KHRO BO'I SKYIL KRUNG LEGS
GNAS PA, ,BDAG

NYID HE RU KAR BSGOMS TE, ,SANGS RGYAS KUN GYI DBANG DRUG BSGOM,
,SKU GSUNG THUGS KYANG YI GE GSUM, ,THUGS KAR YE SHES SEMS DPA'
DANG, ,MI BSKYOD DBU RGYAN 'BRAS BU MCHOG ,DAM PA'I DGA' BA BDE
BA MYANGS, ,'PHRO DANG 'DU BA'I GZUGS BYAD CAN, ,YE SHES SEMS

DPA' BSGOMS NAS NI, ,RNAL 'BYOR SBYOR BA THOB PAR 'GYUR, ,DPA' BO
LNGA DANG BDUD RTZI LNGA, ,PADMA BHANDHA LA BZHAG STE, ,SKRA
BSHIG THAL BAS LUS BSKUS NAS, ,RTAG TU BSGOMS NAS BZA' BAR BYA,
,DE BZHIN GSHEGS PA MCHOD PA DANG, ,'GRO BA KUN GYI DON BYED
DANG, ,SHES

RAB SNYING RJE BSGOM PA DANG, ,RDO RJE DBYANGS BLANG THOD RGYAN
DANG, ,CANG TE'U KHA tV'Am GZUNG BA DANG, ,BSGOMS NAS SNYING PO
BZLAS PA DANG, ,GSANG NAS RNAL 'BYOR DUS RTAG TU, ,DE LTAR BRTUL
ZHUGS HE RU KA ,HE RU KA YI GNAS DGU LA, ,MTSAN MO BSGRUB PAR
BSNYEN PAR BYA, ,HE RU KA'I SGRUB PA'I THABS

SLOB DPON SANGS RGYAS YE SHES KYIS MDZAD PA RDZOGS SO,,