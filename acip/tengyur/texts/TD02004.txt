@212A ,,DA NI DRAG PO'I BSAM GTAN GYI LAS BSHAD DE, DE LA DANG PO
DPAL RDO RJE 'JIGS BYED CHEN PO SNGA MA BZHIN DU BSKYED DE,

MCHOD PA DANG GTOR MA BSNGOS TE, SNGON DU BSGRUB BYA RLUNG NAG
PO'I STENG NA, ME SMUG NAG 'BAR BA'I DKYIL NA GOS DANG BRAL BA,
LHA DANG BRAL BA, YAN LAG LCAGS KYIS THAG PAS BCINGS PA, SKRA NAG
PA MES BSREGS PA BZHIN DU GNAS PA LA, BDAG GI THUGS KA NAS SRIN
PO

@212B RAB TU RNGAM PA DANG, KHRA DANG 'UG PA LA SOGS PA DANG, WA
DANG, CE SBYANG LA SOGS PA ZA ZHING, RGYU MA DANG, NANG KHROL NAM
MKHA' LA KUN DU KHYER BAR BSGOMS NA 'CHI BAR 'GYUR RO, ,BSAM GTAN
GYI LAS RDZOGS SO,, ,,DE NAS LAS KYI KHA BSKANG BAR BYAS TE,
MCHOD PA DANG

SBYIN SREG DANG SO SOR BSHAGS PA'I MDO GDON PA DANG, SMON LAM
GDAB BO, ,DPAL RDO RJE 'JIGS BYED KYI DRAG PO'I LAS KYI BYA BA
BDUN PA DANG, RAM PA BZHIN DU BYA BA'I CHO GA, DPAL AU RGYAN YUL
DU 'DUG PA, DREGS PA CAN 'DUL BA'I THABS NYI TSE BA, BYANG CHUB
KYI SEMS DANG LDAN PAS,

BSGRUB PAR BYA'O,, ,,RDZOGS S+HO,, ,,DE NAS GZHAN YANG BSHAD PA
NI, ,LAS KYI GROGS KYIS BYED PA STE, ,ZHI BA'I LAS NI ZLA BA YIN,
,RGYAS PA DE BZHIN MIG TU BSGRAGS, ,DBYE BA YON TAN ZHES BYA STE,
,DBANG DU BYA BA RIG BYED YIN, ,DGUG PA YID LAS DE BZHIN MDA',
,BSKRAD

DANG MNAN PA DBANG PO BZHIN, ,MNAN PA'I RJES SU 'BRANG BA YIS,
,GSAD PA'I LAS NI RGYA MTSOR 'DOD, ,LAS RNAMS DE DAG RE RE YANG,
,'PHAGS TSOGS MCHOD SBYIN DANG PO STE, ,NYI MA GNYIS PAR GTOR MA
SBYIN, ,GSUM PA BZLAS PA RNAM PAR 'BAD, ,BZHI PA SBYIN SREG

'CHANG BAR BYA, ,LNGA PA LAS KYI 'KHOR LO BSKOR, ,DRUG PA BSAM
GTAN RTZE GCIG BYA, ,BDUN PA LAS KYI LHAG CHAD BSKANG, ,GRANGS
KYI LAS LA KHYAD PAR DU, ,LAS KYI GTZOR NI GANG BSGRUB DE'I,
,'KHOR LO SKOR BA NYI MA BZHI, ,LAS KYI BYE BRAG 'DI SHES NA,
,ZHI BAS

'JIGS PA BRGYAD LAS SKYOB, ,RGYAS PAS YON TAN DRUG DANG 'BYOR,
,DBANG GIS MOS PA RNAMS BZHIR BSGYUR, ,DBYE BAS GSANG SDE BRGYAD
DANG 'BYED, ,MNAN PAS DBANG PO DRUG 'CHING BYED, ,GZHAN YANG JI
LTAR DE BZHIN DU, ,SNGAGS DANG RDZAS KYI SBYOR BA LA, ,DPYAD NA
DNGOS

GRUB MI 'GRUB STE, ,GAL TE YID GNYIS ZA GYUR TAM, ,BSAM PAR 'GYUR
RAM DAD PA NYAMS, ,DE TSE DNGOS GRUB NYE BA YANG, ,PHYIR BZLOG
'GYUR BAR GDON MI ZA, ,DAD PA BRTAN PAR BSGRUBS PAS NA, ,NAM
MKHA' MED PAR GYUR NA YANG, ,SNGAGS KYI DNGOS GRUB MED MED SRID, ,

@213A *, ,LHA DANG DRANG SRONG GIS BSHAD PA'I, ,RIG SNGAGS SLU BA
MI SRID NA, ,'DOD CHAGS BRAL BA BSHAD PA YIS, ,GSANG SNGAGS SBYOR
BAS SLU BA NI, ,MA BYUNG 'BYUNG BAR MI 'GYUR RO, ,CHOS NYID BSAM
GYIS MI KHYAB PA'I, ,DON LA THE TSOM MED PA YIS, ,MKHAS PA

LA NI DNGOS GRUB NYE, ,RTOG CING DPYOD PA'I RTOG GE PA, ,DE LA
BSGRUB PA'I DNGOS GRUB RING, ,MAN NGAG DAM PA BSTAN BYAS KYANG,
,SLOB MA YID GNYIS ZA GYUR NA, ,DE LA DNGOS GRUB RING BAR BSHAD,
,BLA MAS MAN NGAG SBAS BYAS KYANG, ,SLOB MA YID GNYIS MI ZA
ZHING, ,

BLA MA'I MAN NGAG DAM PA ZHES, ,GCES SPRAS BYAS NA 'GRUB PAR
NGES, ,DE YI PHYIR NA SNGAGS PA YIS, ,RANG GI YID GNYIS SPANG
BA'I PHYIR, ,BLA MA MNYES PAR BYA BA GCES, ,RANG GI YID PAS NUS
MTHU CHE, ,GSANG STE BRJOD PAS BAR CHAD MED, ,YON TAN PHUL BA
BYAS

PAS NI; ,RANG SEMS RIN CHEN RNAM GNYIS 'GYUR, ,RIN CHEN GNYIS LAS
GRUB PAR 'BYUNG, ,DKON PAR GYUR NA SNGAGS PA BRJOD, ,BSNGAGS NA
YON TAN 'BYUNG 'GYUR TE, ,BSNGAGS PA DAG NI MA BYAS NA, ,JI LTAR
YID BZHIN NOR BU YANG, ,GANG GIS BSNGAGS PA MA BYAS

NA; ,DE LA 'DOD NA MI STER RO, ,DAD PA SANGS RGYAS DAD PA CHOS,
,DAD PA DGE 'DUN DAD PA MA, ,DAD PA BLA MA DAD PA PHA, ,DAD PA
LAM CHEN DAD PA GRU, ,DAD PA YID BZHIN NOR BU STE, ,DAD PA GSANG
SNGAGS DNGOS GRUB NYID, ,DAD PA BSOD NAMS NOR YIN TE, ,DE YI
PHYIR

NA SNGAGS PA YIS, ,RANG SEMS DAD PA BSKYED PA'I PHYIR, ,GZHAN LA
GUS PAS MCHOG TU BSKUR, ,RDZOGS SO,,