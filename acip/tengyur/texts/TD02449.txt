@83A *, ,BLA MA RNAMS LA PHYAG 'TSAL LO, ,SLOB
DPON KLU SGRUB KYI ZHAL NAS,

GANG GIS MA RTOGS PA YIS RTOGS PA'I SPYOD PA MI BYA STE, ,BYAS NA
RGYAL PO'I KHRIMS LA DMANGS KYI GNOD PA BYAS PA BZHIN, ,RTOGS PA
RNAMS KYIS MA RTOGS PA YI SPYOD PA MI BYA STE, ,BYAS NA GLANG
CHEN DAG NI 'DAM DU BYING BA 'DRA, ,GSUNG NGO,, ,,SLOB DPON SA RA
HA'I ZHAL NAS,

KYE HO GROGS DAG LHAN CIG SKYES BA STE, ,GZHAN NAS RNYED MIN ZHAL
LA DRIS, ,DON DAM GZHAN GYI NGO BO DE RTOGS NA, ,YID NI GAR
'CHING RLUNG YANG CHAD PA MED, ,GSUNG NGO,, ,,SLOB DPON TOG TZE
PA'I ZHAL NAS, THA MAL SHES PA SNYING GI DBUS SU SAD, ,TSOGS DRUG
DAG NA

BDE CHEN RGYUN MI 'CHAD, ,BRTAGS PA THAMS CAD DON MED G-YENG BA'I
RGYU, ,SGOM DU MED PAS GNYUG MA'I NGANG LA ZHOG ,GSUNG NGO,,
,,SLOB DPON SA MANTA BADZRA'I ZHAL NAS, PHYAG RGYA CHEN PO RANG
LA LHUN GYIS GRUB PA STE, ,MI BSAM MI RIG 'BAD PA MED PAR NGANG
GIS ZHOG ,CHAD PA

MED DE SNGON DU NYAMS MYONG RANG GIS RIG ,RTAG PAR MI 'GYUR MNGON
ZHEN MED PAR ZUNG DU 'JUG ,GSUNG NGO,, ,,SLOB DPON KA NA PA'I
ZHAL NAS, SHING RTA'I 'KHOR LO GCIG DANG MI LDAN 'GRO BAR MI NUS
BZHIN, ,SBYIN SOGS 'BAD PA BYAS KYANG BLA MA'I MAN NGAG MED NA
DNGOS

GRUB DAM PA MED, ,BYA RGOD RTZAL RDZOGS 'DAB MAR BCAS PA DAG NI
MKHA' LA SPYOD CING RGYUG ,SKAL BZANG RNAL 'BYOR DAM PA RNAMS NI
DBANG DANG BYIN BRLABS DAM PA'I 'OG TU CHUD CING BDE, ,GSUNG
NGO,, ,,KAM PA LA'I ZHAL NAS, ZAB CING RGYA CHE RGYA MTSO NOR BUS
GANG BA LA, ,KLU YI

RGYAL PO RNAMS KYIS MNGA' MDZAD NGO MTSAR CHE, ,SNANG GRAGS THAMS
CAD YE NAS CHOS SKU YIN PA LA, ,RTOGS DANG NYAMS MYONG LDAN PAS
MNGA' MDZOD NGO MTSAR CHE, ,GSUNG NGO,, ,,SLOB DPON L'U YI PA'I
ZHAL NAS, KHYI RGOD RAB TU MI SRUN SNA LA SPRANG RTZI BYUGS NA
PHYOGS

@83B RNAMS KUN TU ZA BAR BYED, ,BLO DMAN SKAL BA DAM PA'I GANG
ZAG RNAMS LA DBANG DANG GDAMS NGAG BYIN PAS RANG RGYUD BSREG
,GLANG CHEN DPA' LA BRTAN BA'I SNA LA RAL GRI BSKUR BAS DGRA
DPUNG 'JOMS, ,SKAL BZANG BLO LDAN SKYE MED RTOGS PA RNAMS KYIS
THUGS PHRAD DAG GI RNAM RTOG

'JOMS, ,GSUNG NGO,, ,,SLOB DPON TI LO PA'I ZHAL NAS, RI RAB GSER
GYI NGOS LA BYA GNAS PA, ,BYA YI RANG BZHIN BOR NAS GSER DU
SNANG, ,MKHAS PA GANG GIS SKYE BA MED RTOGS NA, ,DNGOS PO'I RANG
BZHIN BOR NAS BDE BA CHE, ,GSUNG NGO,, ,,TI LO PA'I ZHAL NAS,
BDAG

NYID GDOD MA NYID NAS SANGS RGYAS YIN PA LA, ,MA RTOGS DBANG GIS
SANGS RGYAS NYID DU MA MTHONG NGO, ,GNYIS MED GANG GIS RTOGS PA
DE NI PHYAG RGYA CHE, ,RTOGS PA'I YUL NA MTHONG PA MED CING RTOGS
PA MED, ,GSUNG NGO,, ,,SLOB DPON SHES RAB BZANG PO'I ZHAL NAS,
BYIS

BA CHUNG DU GSOS NAS GYAD KYI STOBS DANG LDAN PA BZHIN, ,BLO
CHUNG RNAMS KYANG BLA MA'I GDAMS NGAG DAG GIS BRID PAS THEG PA
CHE, ,RLUNG MKHRIS BAD KAN 'DUS PA'I NAD RNAMS SMAN GYIS SEL BA
LTAR, ,NGA DANG BDAG TU 'DZIN PA'I NAD RNAMS BLA MA'I GDAMS NGAG
DAG GIS SKAD

CIG NYID LA BSREG ,GSUNG NGO,, ,,SLOB DPON N'A RO PA'I ZHAL NAS,
'KHOR LOS SGYUR RGYAL DPUNG GI TSOGS RNAMS KYIS, ,GLING RNAMS KUN
LA DBANG BSGYUR BA ZHIN, ,LHAN CIG SKYES PA'I RO RNYED PAS,
,'KHOR BA DAG LA DBANG BSGYUR NGO MTSAR CHE, ,GSUNG NGO,, ,,SLOB
DPON

dOMBI PA CHUNG BA'I ZHAL NAS, GSER 'GYUR RTZI YI NUS PA YIS,
,LCAGS RNAMS GSER DU 'GYUR PA BZHIN, ,RIN CHEN DBANG GI NUS PA
YIS, ,NYON MONGS YE SHES GNYIS MED 'GYUR, ,ZHES GSUNG NGO,,
,,SLOB DPON DZA BA RI BA'I ZHAL NAS, SKYE MED RTOGS KYANG NYAMS
MYONG

BRAL, ,DE YANG SRIN MO'I LAG TU BU KHYER 'DRA, ,NYAMS SU MYONG
YANG GNAS LUGS MA RTOGS NA, ,DE YANG GLANG CHEN LCAGS KYUS PHROGS
PA 'DRA, ,ZHES GSUNGS NGO,, ,,SLOB DPON BA SU DHA RA'I ZHAL NAS,
GANG GIS MA RTOGS BAR DU RO 'DI 'BRAS CHAN DAG DANG KHYAD PAR
CHE, ,DE

@84A *, ,BZHIN MA RTOGS BAR DU SANGS RGYAS SEMS CAN KHYAD PAR
BRTAGS, ,RTOGS PA'I DUS NA 'KHOR BA DAG KYANG SANGS RGYAS CHE,
,DE PHYIR RTOGS DANG MA RTOGS DAG KYANG DBYE BAR DKA' BAS KHYAD
PAR MED, ,GSUNG NGO,, ,,SLOB DPON PHYOGS KYI GLANG PO'I ZHAL NAS,

BYA BA GTONG BA MAN NGAG YIN, ,ZHE 'DOD MED NA RTOGS PA YIN,
,BSGRUB BYA MED NA SPYOD PA YIN, ,SMRA BRJOD MED NA NYAMS MYONG
YIN, ,BLANG DOR MED NA 'BRAS BU YIN, ,GSUNG NGO,, ,,SLOB DPON
dOMBI HE RU KA'I ZHAL NAS, RTOGS PA YID BZHIN NOR BU LA, ,NYAMS
SU

MYONG BAS MDOG PHYUNG LA, ,SPYOD PA'I NUS PAS DGOS 'DOD 'BYUNG,
,RO SNYOMS LDAN PA RNAMS KYIS 'GRUB, ,GSUNG NGO,, ,,SLOB DPON AA
BA DH'U T'I'I ZHAL NAS, ,THABS DANG SHES RAB AAN DZA LA, ,BLA
MA'I CHU BO'I RGYUN GYIS RAB TU RGYAL, ,LHAN CIG SKYES PA'I DPAG
BSAM SHING

DAG LA, ,'BRAS BU LHUN GRUB RANG LA RDZOGS PAR 'BYUNG, ,GSUNG
NGO,, ,,SLOB DPON D'A RI KA PA'I ZHAL NAS, ,RANG LA BDE CHEN YOD
KYANG MA RTOGS 'KHRUL PAS BSGRIBS, ,BDE CHEN GSAL BAR 'DOD NA
TSOGS GNYIS BSAG PAR BYA, ,TSOGS GNYIS MA BSAGS BSKAL BA BRGYA

RU 'BAD BYAS KYANG, ,DON MED DON DANG MI LDAN BDE CHEN RTOGS MI
'GYUR, ,GSUNG NGO,, ,,SLOB DPON NAG PO ZHABS KYI ZHAL NAS, DUS
GSUM SANGS RGYAS NGO BO GCIG ,DE YI RANG BZHIN BYANG CHUB SEMS,
,RTOGS PAR 'DOD NA JI BZHIN ZHOG ,GOMS PAR BYAS NA MNGON DU
'GYUR,,

GSUNG NGO,, ,,SLOB DPON GCER BU LHUNG BZOD KYI ZHAL NAS, BLA MA
DAG LAS DANG PO RANG GI SEMS RTOGS BYA, ,DE NAS CHOS RNAMS KUN
DANG THA DAD MED BYAS LA, ,GNYIS MED GOMS PHYIR DUR KHROD GNAS SU
'DUG NAS NI, ,MNYAM PAR BZHAG NAS SMYON PA'I BRTUL ZHUGS DAG GIS

SPYAD, ,GSUNG NGO,, ,,SLOB DPON RO LANGS BDE BA'I ZHAL NAS, ,RTA
DANG GLANG PO RGYA MTSO 'DRA NA RAB TU BDE, ,SPRE'U CHU YI RI MO
'DRA NA SPRO BAR 'GYUR, ,CHU BO NYI MA SMAN DANG 'DRA NA DBYER MI
PHYED, ,GTZUG PHUD MIG DANG 'KHOR LO LTA BUR 'BRAS BU THOB,
,GSUNG NGO,, ,,SLOB

@84B DPON R'A MA PHA LA'I ZHAL NAS, SANGS RGYAS KUN GYI SDOM PA'I
MCHOG ,RANG GI RTOGS PAR GNAS PAS NA, ,GNYUG MA'I SEMS KYIS RTOGS
PA GANG, ,SANGS RGYAS THAMS CAD DES MTHONG YIN, ,GSUNG NGO,,
,,SLOB DPON KU KU RI BA'I ZHAL NAS, DBYER MED SA LA GNAS NA

KUN KYANG SKAL BA BZANG, ,RGYA MTSO'I GTING DU PHYIN NA DBUL DANG
BRAL, ,RAL GRI LAG NA THOGS NA LONGS SPYOD CHE, ,PHYOGS MED SA LA
PHYI NA GNYEN DANG PHRAD, ,GSUNG NGO,, ,,SLOB DPON SPYOD PA MTHU
STOBS CAN GYI ZHAL NAS, ,RNAL 'BYOR RNAMS LA GANG SNANG THAMS CAD
GDAMS PA STE, ,

MTHONG BAS DE YI SKYE MED RTOGS PAS SLOB DPON MCHOG ,BYAS PA KUN
GYI SKYE MED RTOGS PHYIR THABS YIN TE, ,DGA' DANG MI DGA' BRAL NA
SKYES BU DE LA GNYIS MED 'BYUNG, ,ZHES GSUNG NGO,, ,,SLOB DPON
KUN M'A RA TRI TA'I ZHAL NAS, GANG GIS BLA MA'I GDAMS PA LA,
,DBANG

BLANGS LHAN CIG SKYES PA YI, ,RO YIS KUN LA KHYAB BYAS TE, ,SKYE
MED RGYAS 'DEBS RDO RJE 'DZIN, ,BYIN BRLABS SHAR BAS DBYER MED
RDZOGS SANGS RGYAS, ,GSUNG NGO,, ,,SLOB DPON BHA TI BA'I ZHAL
NAS, CHOS RNAMS KUN KYANG RANG GI SEMS DANG GNYIS MED SBYOR,
,RTOGS PA'I NYAMS

MYONG NGES DON GDAMS PA'I DON BRAL NA, ,NOR BU MCHING BU DAG LA
BDE CHEN MIN, ,CHOS DE RNAMS DANG LDAN NA RE DOG SA MED PAR RANG
SAR ZHOG ,GSUNG NGO,, ,,SLOB DPON LUS MED RDO RJE'I ZHAL NAS,
SEMS MA GDUNGS NA BDE BA CHE, ,ZHE 'DOD MED NA RO SNYOMS YIN,
,'BAD

DANG BRAL NA BSGOM PA'I MCHOG ,GNYIS SNANG BRAL NA RDZOGS SANGS
RGYAS, ,GSUNG NGO,, ,,RGYAL PO AINDRA BO DHI'I ZHAL NAS, ,DUS KYI
SNA RTZE BDAG BYIN BRLAB DANG MA LDAN NA, ,PHYI DANG NANG DU
SPYOD PA BYAS KYANG SANGS MI RGYA, ,BDE BA RANG CHAS SNANG BA DAG
KHYAD PAR MED, ,

ZHEN PA BTANG BAS NYAMS SU MYONG BA MCHOG THOB 'GYUR, ,GSUNG
NGO,, ,,SLOB DPON PADMA BADZRA'I ZHAL NAS, GAR YANG MA BLTAS DBUS
SU LTOS, ,MCHOG DANG BRAL NA DGA' BA CHE, ,SNGAGS RIG GSANG BA
LTOS SPYOD NA, ,RNAL 'BYOR RTAGS KYIS BSGYUR BAR BYAS, ,GSUNG
NGO,,

@85A *, ,LHA LCAM LA KshM'IKA RA'I ZHAL NAS, DANG PO BLO LDAN
RTOGS PA BSKYED, ,GNYIS PA NAGS SU SNA RTZE BSGOM, ,NYAMS SU
MYONG BA SKYES PA NA, SPYOD PA'I KHYAD PAR RTOGS PAR BYA, ,GSUNG
NGO,, ,,SLOB DPON PADMO ZHABS KYI ZHAL NAS, GANG GANG LHAN CIG
SKYES BDE, ,GLANG

PO CHE YI MIG BZHIN DU, ,GZE REG SKYES NA ZUG RDUR 'GYUR, ,GLOD
NA ZHAN MED BSAM GTAN MCHOG ,GSUNG NGO,, ,,SLOB DPON SNYING PO
ZHABS KYI ZHAL NAS, CHU RGYUN GNAS PA'I NYAMS BSTAN NAS, ,SPYOD
PA'I GNAS KYIS 'GRO BAR BYA, ,BLA MA DAM PA'I GDAMS NGAG GI, ,

CHAGS SDANG RTOG PA ZHI BAR BYA, ,GSUNG NGO,, ,,SLOB DPON RDO RJE
ZHABS KYI ZHAL NAS, BDE'O BDE'O GNAS MED BDE, ,'DOD PA MED PA'I
RANG BZHIN BDE, ,BRTAGS PA THAMS CAD DER SHES BDE, BSGRUBS PA MED
PA'I SANGS RGYAS BDE, ,GSUNG NGO,, ,,SLOB DPON DRIL BU

ZHABS KYI ZHAL NAS, LA LA RA SA DH'U T'I GSUM, ,BDAG BYIN BRLAB
PHYIR BCING BAR BYA, ,BLA MA SEMS DANG SNANG BA GSUM, ,RTOG PA
BSKYED PHYIR MKHAS PAS BSTEN, ,GSUNG NGO,, ,,SLOB DPON MDUNG CAN
LKUGS PA'I ZHAL NAS, DGAG BSGRUB BRAL BA'I SKU BZHI DBYER MI

PHYED, ,GZA' GTAD MED PA'I CHOS RNAMS RTZA BA GCIG ,MA YENGS PA
YI SANGS RGYAS KUN GYI LAM, ,PHYOGS CHA MED NA RNAL 'BYOR KUN GYI
MCHOG ,GSUNG NGO,, ,,SLOB DPON KU TI BHI RA PA'I ZHAL NAS, SANGS
RGYAS MCHOD SOGS RNAMS LA DON MI 'BYUNG, ,'DOD DANG RTZOL

BA YOD NA SANGS MI RGYA, ,BYIN RLABS BLA MA'I NGAG GIS NYAMS
MYONG 'PHEL, ,BLA MA'I MAN NGAG CHA LAS GZHAN GYIS MIN, ,GSUNG
NGO,, ,,SLOB DPON MI PHAM RAL PA CAN GYI ZHAL NAS, ,RJE BTZUN DAM
PA BSTEN NA DE NYID 'THOB, ,RANGS TSAL MTHONGS SU BSKAMS NA DBEN
PA

THOB, CHOS RNAMS SEMS SU RTOG SNA MI MTHUN MED, ,NAM MKHA'I 'O MA
'THUNGS NA TSIM PAR 'GYUR, ,GSUNG NGO,, ,,SLOB DPON ZHI BA'I
DBANG PHYUG GI ZHAL NAS, BDE BA STONG PA MTHA' DANG BRAL RTOGS
NA, ,DPAG BSAM SHING LA BRTEN PAS NYES BRAL TE, MTSO LAS

@85B SKYES BU RGYAL BAS 'GRO SHES NA, ,BRAM ZE PHA DANG MA LA BU
SKYE 'GYUR, ,GSUNG NGO,, ,,RNAL 'BYOR MA BHARMA'I ZHAL NAS, GO
CHA CHEN PO GON NAS KYANG, ,NOR BU LTA BU'I SNYING STOBS KYAS,
,RANG GI SEMS LA CHU BTANG STE, ,MI RO'I KHOG PAR NGES ZHUGS NAS,
SKYE BA BDUN PA'I SHA

ZOS NA, ,NAM MKHA' LA NI BYA BZHIN NO, ,GSUNG NGO,, ,,SLOB DPON
MEE TRI PA'I ZHAL NAS, BDE DANG STONG PA DBYER MED SNYING GA
PADMA DAG LA RDZOGS, ,SKYE MED YID LA BYED PA BSAM GYIS MI KHYAB
BDE BA CHEN PO'I SEMS, ,SNANG GRAGS THAMS CAD RO MNYAM GSUM DU
RNAL 'BYOR PA

YIS SPYAD, ,RJES SU BDAG GIS BYIN BRLABS SHAR BAS DBYER MED
RDZOGS SANGS RGYAS, ,GSUNG NGO,, ,,RNAL 'BYOR MA GHA GHA'I ZHAL
NAS, YUL LA MA LTA SEMS LA 'ANG MA LTA ZHIG ,ZHE 'DOD MA BYED BYA
BA MA BYED CIG ,DOGS PA MA 'CHA' NYAMS PA MA BYED PAR, ,GNYUG

MA'I SHES PA GANG DGAR NYID DU THONG, ,GSUNG NGO,, ,,BHU SU KU'I
ZHAL NAS, BYA BA 'KHOR BA'I SDUG BSNGAL NYID DU ZAD, ,BYA BA
BTANG BA'I RNAL 'BYOR SEMS RTOGS BYED, ,GANG DU'ANG MI GNAS RTAG
CHAD MTHA' LAS 'DAS, ,BSGOM DU MED BAS BSAM GYIS MI KHYAB NYID,
,GSUNG

NGO,, ,,RNAL 'BYOR MA KANG KA RA'I ZHAL NAS, GNYIS MED SHES PA
CHU LA CHU BZHAG 'DRA, ,RANG BZHIN MA BSLAD GLANG PO LTA BUR ZHOG
,NYAMS MYONG SPRE'U GANG LTAR BYUNG YANG RUNG, ,RTOGS PA'I NAM
MKHA' JI LTAR KHYAB PAR BYA, ,ZHES GSUNG NGO, ,DPAL AU RGYAN DU
TSOGS 'KHOR BYAS

PA'I DUS SU RNAL 'BYOR PA GRUB PA THOB PA BZHI BCUS RDO RJE'I
MGUR BZHENGS PA NYAMS KYI MAN NGAG THIG LE GSER GYI PHRENG BA
ZHES BYA BA RDZOGS SO,,