@133B #, ,,RGYA GAR SKAD DU, TI LA KA
SIDDHI, BOD SKAD DU,

THIG LE GRUB PA, 'PHAGS PA 'JAM DPAL YE SHES SEMS DPA' CHEN PO LA
PHYAG 'TSAL LO, ,GANG BLO DRI MA'I RGYUN 'DZAG GAB, ,NGES PAR
BYED PA'I THIG LE RIM, ,GANG GIS GANG LA DE BSTAN NA, ,BDE BA
CHEN PO'I RGYUN 'DZAG 'GYUR, ,MCHOG BZANG BLA MA'I ZHABS PAD LA,
,DKON MCHOG

GSUM DANG MTSUNGS BTUD DE, ,YE SHES RDO RJE 'CHANG BLA MA, ,GSANG
BA'I THIGS PA BSHAD PAR BYA, ,BDAG NYID LHA'I RNAL 'BYOR GYIS,
,SA BON CHO 'PHRUL KUN BSDUS TE, ,DE NYID LA NI DMIGS PA YIS, ,YI
GE DRAN PA RDZOGS PAR 'GYUR, ,SKAD CIG LA NI RNAM GRANGS BRGYAD,
,GO RIMS

BZLAS PA BSTAN PA DANG, ,THIG LE CHEN POR YANG BSDUS TE, ,REG
BYA'I DRAN PA RDZOGS PAR 'GYUR, ,DE NYID BCU DRUG GYUR PA GANG,
,YI GE'I PHRENG BAS BGRANG BYAS TE, ,'PHO DANG 'JUG PA'I RNAL
'BYOR GYIS, ,RLUNG GI DRAN PA RDZOGS PAR 'GYUR, ,RNAM SHES YE
SHES MTHONG BA GANG, ,YUL

MIN SHES PA'I MTSAN NYID LAS, ,'GRO DANG 'ONG BA MI DMIGS PA,
,THIG LE DRAN PA RDZOGS PAR 'GYUR, ,STENG DANG 'OG LA DMIGS PA'I
YID, ,THIG LE STONG PA YI GE BRGYA, ,YID GNAS LDANG 'JUG MED PA
DANG, ,STONG PA CHEN PO YI GE LNGA, ,'OG GI GNAS LA DMIGS NAS

KYANG; ,THIG LE CHEN PO YI GE MED, ,PHYED CHA LHAG PA ZLA BA'I
GNAS, ,GSANG SNGAGS CHEN PO RIGS GSUM PA, ,'BYUNG DANG 'JUG DANG
DRAN PAR BZLAS, ,GSANG SNGAGS LAS BYUNG YI GE MED, ,GNAS MED GNAS
LA GNAS PA GANG, ,SANGS RGYAS KUN GYIS RTOGS BYA BA, ,SANGS RGYAS

@134A *, ,BYANG CHUB BLA NA MED, ,SBYOR BA RDZOGS DANG SBYOR BA
GCIG PA DANG, ,DRAN PAS GNAS DANG LONGS SPYOD CHEN PO DANG, ,BSAM
MI KHYAB DANG LNGA YIS THIG LE GRUB, ,DAM PA'I ZHAL GYI TSIG GIS
'CHING BA GROL, ,RI KHROD MGON PO LAS RNYED PA'I, ,MAN NGAG
GZHUNG GI DBU MA LNGA, ,

NANG GI NANG LA 'JUG PA'I RIM, ,KUN KYANG BDE GSHEGS GNAS THOB
SHOG ,THIG LE GRUB PA RGYA GAR GYI MKHAN PO DPAL LDAN GNYIS SU
MED PA'I RDO RJES MDZAD PA RDZOGS SO,, ,,RNAL 'BYOR PA BSOD
SNYOMS PA PRA DZNY'A SHR'I DZNY'A NA K'I RTIS RANG 'GYUR DU MDZAD
PA'O,, ,,

