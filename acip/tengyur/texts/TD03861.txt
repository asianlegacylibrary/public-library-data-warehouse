@201A *, ,DBU MA LA 'JUG PA ZHES BYA BA BZHUGS SO, ,

@201B *, ,RGYA GAR SKAD DU, MA DHY'A MA KA AA BA T'A RA N'A MA,
BOD SKAD DU, DBU MA LA 'JUG PA ZHES BYA BA, 'JAM DPAL GZHON NUR
GYUR PA LA PHYAG 'CHAL LO, ,NYAN THOS SANGS RGYAS 'BRING RNAMS
THUB DBANG SKYES, ,SANGS RGYAS BYANG

CHUB SEMS DPA' LAS 'KHRUNGS SHING, ,SNYING RJE'I SEMS DANG GNYIS
SU MED BLO DANG, ,BYANG CHUB SEMS NI RGYAL SRAS RNAMS KYI RGYU,
,GANG PHYIR BRTZE NYID RGYAL BA'I LO THOG PHUN TSOGS 'DI'I, ,SA
BON DANG NI SPEL LA CHU 'DRA YUN RING DU, ,LONGS SPYOD

GNAS LA SMIN PA LTA BUR 'DOD GYUR PA, ,DE PHYIR BDAG GIS THOG MAR
SNYING RJE BSTOD PAR BGYI, ,DANG POR NGA ZHES BDAG LA ZHEN GYUR
ZHING [*CING?], ,BDAG GI [*GIS?] 'DI ZHES DNGOS LA CHAGS BSKYED
PA, ,ZO CHUN 'PHYAN LTAR RANG DBANG MED PA YI, ,'GRO LA SNYING
RJER GYUR

GANG DE LA 'DUD, ,'GRO BA G-YO BA'I CHU YI NANG GI ZLA BA LTAR,
,G-YO DANG RANG BZHIN NYID KYIS STONG PAR MTHONG BA YI, ,RGYAL
BA'I SRAS PO 'DI YI SEMS GANG 'GRO BA RNAMS, ,RNAM PAR GROL BAR
BYA PHYIR SNYING RJE'I DBANG GYUR ZHING, ,KUN TU BZANG PO'I

SMON PAS RAB BSNGOS DGA' BA LA, ,RAB TU GNAS PA DE NI DANG PO
ZHES BYA'O, ,DE NAS BZUNG STE DE NI THOB PAR GYUR PA YIS, ,BYANG
CHUB SEMS DPA' ZHES BYA'I SGRA NYID KYIS BSNYAD DO, ,'DI NI DE
BZHIN GSHEGS PA RNAMS KYI RIGS SU'ANG SKYES PA STE, ,'DI

NI KUN TU SBYOR BA GSUM PO THAMS CAD SPANGS PA YIN, ,BYANG CHUB
SEMS DPA' DE NI DGA' BA MCHOG TU GYUR 'CHANG ZHING, ,'JIG RTEN
KHAMS BRGYA KUN NAS G-YO BAR NUS PAR GYUR PA'ANG YIN, ,SA NAS SAR
GNON BYED CING GONG MAR RAB TU 'GRO BAR 'GYUR, ,DE TSE

'DI YI NGAN 'GRO'I LAM RNAMS MTHA' DAG 'GAG PAR 'GYUR, ,DE TSE
'DI YI SO SO SKYE BO'I SA RNAMS THAMS CAD ZAD, ,'DI NI 'PHAGS PA
BRGYAD PA JI LTA DE LTAR NYE BAR BSTAN, ,RDZOGS PA'I BYANG CHUB
SEMS LTA DANG PO LA GNAS KYANG, ,THUB DBANG GSUNG SKYES DANG BCAS

@202A *, ,RANG SANGS RGYAS RNAMS NI, ,BSOD NAMS DAG GI DBANG GIS
PHAM BYAS RNAM PAR 'PHEL, ,DE NI RING DU SONG BAR BLO YANG LHAG
PAR 'GYUR, ,DE TSE DE LA RDZOGS SANGS BYANG CHUB RGYU, ,DANG PO
SBYIN PA NYID NI LHAG PAR 'GYUR, ,RANG SHA STER LA'ANG

GUS PAR BYAS PA YIS, ,SNANG DU MI RUNG DPOG PA'I RGYUR YANG
'GYUR, ,SKYE BO 'DI KUN BDE BA MNGON 'DOD CING, ,MI RNAMS BDE
BA'ANG LONGS SPYOD MED MIN LA, ,LONGS SPYOD KYANG NI SBYIN LAS
'BYUNG MKHYEN NAS, ,THUB PAS DANG POR SBYIN PA'I GTAM MDZAD DO,,

SNYING RJE DMAN ZHING SHIN TU RTZUB SEMS CAN, ,RANG DON LHUR LEN
NYID DU 'GYUR BA GANG, ,DE DAG GI YANG 'DOD PA'I LONGS SPYOD
RNAMS, ,SDUG BSNGAL NYER ZHI'I RGYUR GYUR SBYIN LAS 'BYUNG, ,'DI
YANG SBYIN PA'I SKABS KYIS NAM ZHIG TSE, ,'PHAGS PA'I SKYE BO

DANG 'PHRAD MYUR DU 'THOB, ,DE NAS SRID RGYUN YANG DAG BCAD BYAS
TE, ,DE YI RGYU CAN ZHI BAR 'GRO BAR 'GYUR, ,'GRO LA PHAN PAR DAM
BCAS YID CAN RNAMS, ,SBYIN PAS RING POR MI THOGS DGA' BA 'THOB,
,GANG PHYIR BRTZE BDAG BRTZE BDAG MA YIN PA, ,

DE PHYIR SBYIN PA'I GTAM NYID GTZO BO YIN, ,JI LTAR BYIN ZHIG CES
SGRA THOS BSAMS LAS, ,RGYAS SRAS BDE 'BYUNG DE LTAR THUB RNAMS
LA, ,ZHI BAR ZHUGS PAS BDE BA BYED MIN NA, ,THAMS CAD BTANG BAS
LTA ZHIG SMOS CI DGOS, ,LUS BCAD STER ZHING BDAG GI

SDUG BSNGAL GYIS, ,GZHAN DAG RNAMS KYI DMYAL BA LA SOGS PA'I,
,SDUG BSNGAL RANG RIG NYID DU MTHONG NAS NI, ,DE BCAD BYA PHYIR
MYUR DU BRTZON 'GRUS RTZOM, ,SBYIN PA SBYIN BYA LEN PO GTONG POS
STONG, ,'JIG RTEN 'DAS PA'I PHA ROL PHYIN ZHES BYA, ,GSUM PO

DAG LA CHAGS SKYES GYUR PAS DE, ,'JIG RTEN PA YI PHA ROL PHYIN
CES BSTAN, ,DE LTAR RGYAL BA'I SRAS KYI YID LA RAB GNAS SHING,
,DAM PA'I RTEN LA 'OD CHAGS MDZES PA RNYED GYUR PA'I, ,DGA' BA
'DI NI NOR BU CHU SHEL JI BZHIN DU, ,MUN PA STUG PO THAMS CAD
RNAM PAR

@202B BSAL NAS RGYAL, ,DBU MA LA 'JUG PA LAS, ,SEMS BSKYED PA
DANG PO'O, ,DE TSUL PHUN TSOGS YON TAN DAG LDAN PHYIR, ,RMI LAM
DU YANG 'CHAL KHRIMS DRI MA SPANGS, ,LUS NGAG YID KYI RGYU BA DAG
GYUR PAS, ,DAM PA'I LAS LAM BCU CHAR SOG PAR

BYED; ,DGE BA'I LAM 'DI LTA ZHIG BCU CHAR YANG, ,DE LA KLAGS TE
SHIN TU DAG PAR 'GYUR, ,STON KA'I ZLA LTAR RTAG TU RNAM DAG DE,
,ZHI 'OD CHAGS PAR DE DAG GIS RNAM MDZES, ,GAL TE DE NI KHRIMS
DAG RANG BZHIN LTA, ,DE PHYIR DE NI TSUL KHRIMS DAG MI

'GYUR, ,DE PHYIR DE NI RTAG TU GSUM CHAR LA'ANG, ,GNYIS BLO'I
RGYU BA YANG DAG BRAL BAR 'GYUR, ,SBYIN PAS LONGS SPYOD DAG NI
'GRO NGAN NA'ANG, ,SKYE BO TSUL KHRIMS RKANG PA NYAMS LA 'BYUNG,
,BSKYED BCAS DNGOS 'DU YONGS SU ZAD PAS NA, ,PHYIN CHAD DE LA

LONGS SPYOD 'BYUNG MI 'GYUR, ,GANG TSE RANG DBANG 'JUG CING MTHUN
GNAS PA, ,GAL TE 'DI BDAG 'DZIN PAR MI BYED NA, ,G-YANG SAR LHUNG
BAS GZHAN DBANG 'JUG 'GYUR BA, ,DE LAS PHYI NAS GANG GIS SLONG
BAR 'GYUR, ,DE PHYIR RGYAL BAS SBYIN PA'I GTAM MDZAD

NAS; ,TSUL KHRIMS RJES 'GRO'I GTAM NYID MDZAD PA YIN, ,YON TAN
TSUL KHRIMS ZHING DU RNAM 'PHEL NA, ,'BRAS BU NYER SPYOD CHAD PA
MED PAR 'GYUR, ,SO SO'I SKYE BO RNAMS DANG GSUNG SKYES DANG,
,RANG BYANG CHUB LA BDAG NYID NGES RNAMS DANG, ,RGYAL SRAS

RNAMS KYI NGES PAR LEGS PA DANG, ,MNGON MTHO'I RGYU NI TSUL
KHRIMS LAS GZHAN MED, ,JI LTAR RGYA MTSO RO DANG LHAN CIG DANG,
,BKRA SHIS RNA NAG MA DANG LHAN CIG BZHIN, ,DE LTAR TSUL KHRIMS
DBANG BYAS BDAG NYID CHE, ,DE 'CHAL BA DANG LHAN CIG GNAS MI
'DOD, ,

GANG GIS GANG ZHIG GANG LA SPONG BYED PA, ,GSUM DU DMIGS PA YOD
NA TSUL KHRIMS DE, ,'JIG RTEN PA YI PHA ROL PHYIN ZHES BSHAD,
,GSUM LA CHAGS PAS STONG DE 'JIG RTEN 'DAS, ,RGYAL SRAS ZLA BA
LAS BYUNG SRID MIN SRID PA YI, ,DPAL GYUR DRI MA DANG

@203A *, ,BRAL DRI MA MED 'DI YANG, ,STON KHA'I DUS KYI ZLA BA'I
'OD NI JI BZHIN DU, ,'GRO BA'I YID KYI GDUNG BA SEL BAR BYED PA
YIN, ,DBU MA LA 'JUG PA LAS, SEMS BSKYED PA GNYIS PA'O,, ,SHES
BYA'I BUD SHING MA LUS SREG PA'I ME'I, ,

'OD 'BYUNG PHYIR NA SA NI GSUM PA 'DI, ,'OD BYED PA STE BDE
GSHEGS SRAS PO LA, ,DE TSE NYI LTAR ZANGS 'DRA'I SNANG BA 'BYUNG,
,GAL TE GNAS MIN 'KHRUG PA 'GA' YIS DE'I, ,LUS LAS SHA NI RUS
BCAS YUN RING DU, ,SRANG RE RE NAS BCAD PAR GYUR KYANG DE'I,

BZOD PA GCOD PAR BYED LA LHAG PAR SKYE, ,BDAG MED MTHONG BA'I
BYANG CHUB SEMS DPA' LA, ,GANG ZHIG GANG GIS GANG TSE JI LTAR
GCOD, ,GANG PHYIR CHOS KYANG DE YIS GZUGS BRNYAN LTAR, ,MTHONG BA
DES KYANG DE YIS BZOD PAR 'GYUR, ,GNOD PA

BYAS PAS GAL TE DER BKON NA, ,DE LA BKON PAS BYAS ZIN LDOG GAM
CI, ,DE PHYIR DER BKON NGES PAR 'DIR DON MED, ,'JIG RTEN PHA ROL
DANG NI 'GAL BAR 'GYUR, ,SNGON BYAS PA YI MI DGE'I LAS KYI 'BRAS
BU GANG, ,ZAD PAR BYED PAR BRJOD PAR 'DOD BA DE

NYID KO, ,GZHAN LA GNOD PA DANG NI KHRO BAS SDUG BSNGAL PHYIR,
,SA BON NYID DU JI LTA BUR NA 'KHRID PAR BYED, ,GANG PHYIR RGYAL
SRAS RNAMS LA KHROS PA YIS, ,SBYIN DANG KHRIMS BYUNG DGE BA BSKAL
PA BRGYAR, ,BSAGS PA SKAD CIG GIS 'JOMS DE YI PHYIR, ,

MI BZOD LAS GZHAN SDIG PA YOD MA YIN, ,MI SDUG GZUGS SU BYED CING
DAM PA MIN PAR BKRI ,TSUL DANG TSUL MIN SHES PA'I RNAM DPYOD
'PHROG BYED CING, ,MI BZOD PA YIS MYUR DU NGAN 'GROR SKYUR BAR
BYED, ,BZOD PAS BSHAD ZIN DANG 'GAL YON TAN

RNAMS BYED DO, ,BZOD PAS MDZES SHING SKYE BO DAM PA LA, ,PHANGS
DANG LUGS DANG LUGS MIN SHES PA LA, ,MKHAS PAR 'GYUR ZHING DE YI
'OG TU NI, ,LHA MI'I SKYE DANG SDIG PA ZAD PAR 'GYUR, ,SO SO'I
SKYE BO DANG NI RGYAL SRAS KYIS, KHRO DANG BZOD PA'I SKYON

@203B YON RIG BYAS TE, ,MI BZOD SPANGS NAS 'PHAGS PA'I SKYE BO
YIS, ,BSNGAGS PA'I BZOD PA RTAG TU MYUR BSTEN BYA, ,RDZOGS SANGS
RGYAS KYI BYANG CHUB PHYIR BSNGOS KYANG, ,GSUM DMIGS YOD NA DE NI
'JIG RTEN PA'O, ,DMIGS PA MED NA DE NYID SANGS

RGYAS KYIS, ,'JIG RTEN 'DAS PA'I PHA ROL PHYIN ZHES BSTAN, ,SA
DER RGYAL SRAS BSAM GTAN MNGON SHES DANG, ,'DOD CHAGS ZHE SDANG
YONGS SU ZAD PAR 'GYUR, ,DES KYANG RTAG TU 'JIG RTEN PA YI NI,
,'DOD PA'I 'DOD CHAGS 'JOMS PAR NUS

PAR 'GYUR, ,SBYIN SOGS CHOS GSUM DE DAG PHAL MO CHER, ,BDE BAR
GSHEGS PAS KHYIM PA RNAMS LA BSNGAGS, ,BSOD NAMS ZHES BYA'I TSOGS
KYANG DE DAG NYID, ,SANGS RGYAS GZUGS KYI BDAG NYID SKU YI RGYU,
,RGYAL BA'I SRAS PO NYI MA

LA GNAS 'OD BYED 'DI, ,RANG GTOGS MUN RNAMS DANG PO YANG DAG BSAL
BYAS NAS, ,'GRO BA'I MUN PA RNAM PAR 'JOMS PAR MNGON PAR 'DOD,
,SA 'DIR SHIN TU RNO BAR GYUR KYANG KHRO MI 'GYUR, ,DBU MA LA
'JUG PA LAS, ,SEMS BSKYED PA GSUM

PA'O,, ,,YON TAN MA LUS BRTZON 'GRUS RJES 'GRO ZHING, ,BSOD NAMS
BLO GROS TSOGS NI GNYIS KYI RGYU, ,BRTZON 'GRUS GANG DU 'BAR BAR
GYUR PA YI, ,SA DE BZHI PA 'OD NI 'PHRO BA'O, ,DER NI BDER GSHEGS
SRAS LA RDZOGS PA YI, ,BYANG

CHUB PHYOGS LHAG BSGOMS PA LAS SKYES PA'I, ,SNANG BA ZANGS KYI
'OD PAS LHAG 'BYUNG ZHING, ,RANG DU LTA BA DANG 'BREL YONGS SU
ZAD, ,DBU MA LA 'JUG PA LAS, ,SEMS BSKYED PA BZHI PA'O,, ,,BDAG
NYID CHE DE BDUD RNAMS KUN GYIS KYANG, ,

SBYANG DKA'I SA LA PHAM PAR NUS MA YIN, ,BSAM GTAN LHAG CING BLO
BZANG BDEN RANG BZHIN, ,ZHIB MO RTOGS LA'ANG SHIN TU MKHAS PA
'THOB, ,DBU MA LA 'JUG PA LAS, SEMS BSKYED PA LNGA PA'O,, ,,MNGON
DU PHYOGS PAR MNYAM BZHAG SEMS

@204A *, ,GNAS TE, ,RDZOGS PA'I SANGS RGYAS CHOS LA MNGON PHYOGS
SHING, ,'JIG RTEN 'BYUNG BA'I DE NYID MTHONG BA DE, ,SHES RAB
GNAS PAS 'GOG PA THOB PAR 'GYUR, ,JI LTAR LONG BA'I TSOGS KUN BDE
BLAG TU, ,MIG LDAN SKYES BU GCIG GIS 'DOD

PA YI; ,YUL DU 'KHRID PA DE BZHIN 'DIR YANG BLOS, ,MIG NYAMS YON
TAN BLANGS TE RGYAL NYID 'GRO JI LTAR DE YIS CHES ZAB CHOS RTOGS
PA, ,LUNG DANG GZHAN YANG RIGS PAS YIN PAS NA, ,DE LTAR 'PHAGS PA
KLU SGRUB GZHUNG LUGS LAS, ,JI

STAR GNAS PA'I LUGS BZHIN BRJOD PAR BYA, ,SO SO SKYE BO'I DUS
NA'ANG STONG PA NYID THOS NAS, ,NANG DU RAB TU DGA' BA YANG DANG
YANG DU 'BYUNG, ,RAB TU DGA' BA LAS BYUNG MCHI MAS MIG BRLAN
ZHING, ,LUS KYI BA SPU LDANG BAR 'GYUR BA GANG YIN PA, ,DE LA
RDZOGS PA'I

SANGS RGYAS BLO YIS SA BON YOD, ,DE NYID NYE BAR BSTAN PA'I SNOD
NI DE YIN TE, ,DE LA DAM PA'I DON GYI BDEN PA BSTAN PAR BYA, ,DE
LA DE YI RJES SU 'GRO BA'I YON TAN 'BYUNG, ,RTAG TU TSUL KHRIMS
YANG DAG BLANGS NAS GNAS PAR 'GYUR, ,SBYIN PA GTONG BAR 'GYUR

ZHING SNYING RJE STEN PAR BYED, ,BZOD PA SGOM BYED DE YI DGE BA
BYANG CHUB TU, ,'GRO BA DGROL BAR BYA PHYIR YONGS SU BSNGO BYED
CING, ,RDZOGS PA'I BYANG CHUB SEMS DPA' RNAMS LA GUS PAR BYED,
,ZAB CING RGYA CHE'I TSUL LA MKHAS PA'I SKYE BOS NI, ,RIM GYIS
RAB TU

DGA' BA'I SA NI 'THOB 'GYUR BAS, ,DE NI DON DU GNYER BAS LAM 'DI
MNYAN PAR GYIS, ,DE NYID DE LAS 'BYUNG MIN GZHAN DAG LAS LTA GA
LA ZHIG ,GNYI GA LAS KYANG MA YIN RGYU MED PAR NI GA LA YOD, ,DE
NI DE LAS 'BYUNG NA YON TAN 'GA' YANG YOD MA YIN, ,

SKYES PAR GYUR PA SLAR YANG SKYE BAR RIGS PA'ANG MA YIN NYID,
,SKYES ZIN SLAR YANG SKYE BAR YONGS SU RTOG PAR 'GYUR NA NI, ,MYU
GU LA SOGS RNAMS KYI SKYE BA 'DIR RNYED MI 'GYUR ZHING, ,SA BON
SRID MTHAR THUG PAR RAB TU SKYE BA NYID DU 'GYUR, ,JI LTAR DE
NYID KYIS DE

@204B RNAM PAR 'JIG PAR BYED PAR 'GYUR, ,BYED RGYU SA BON GYI LAS
THA DAD MYU GU'I DBYIBS DANG NI, ,KHA DOG RO NUS SMIN PA'I THA
DAD KHYOD LA MED PAR 'GYUR, ,GAL TE SNGAR GYI BDAG GIS DNGOS PO
BSAL NAS DE LAS GZHAN, ,NGO BOR 'GYUR NA DE TSE DE YI DE NYID JI
LTAR 'GYUR, ,

GAL TE KHYOD KYI SA BON MYU GU 'DIR GZHAN MA YIN NA, ,SA BON
BZHIN DU MYU GU ZHES BYA DE GZUNG MED PA'AM, ,YANG NA DE DAG GCIG
PAS JI LTAR MYU GU 'DI BZHIN DU, ,DE YANG GZUNG DU YOD 'GYUR DE
PHYIR 'DI NI KHAS MI BLANG, ,GANG PHYIR RGYU ZHIG NA YANG DE YI
'BRAS BU

MTHONG BA'I PHYIR, ,DE DAG GCIG PA YIN ZHES 'JIG RTEN GYIS KYANG
KHAS MA LEN, ,DE PHYIR DNGOS PO BDAG LAS 'BYUNG ZHES RAB TU
BRTAGS PA 'DI, ,DE NYID DANG NI 'JIG RTEN DU YANG RIGS PA MA YIN
NO, ,BDAG LAS SKYE BAR 'DOD NA BSKYED PAR BYA DANG SKYED BYED
DANG, ,

LAS DANG BYED PA PO YANG GCIG NYID 'GYUR NA DE DAG NI, ,GCIG NYID
MA YIN PAS NA BDAG LAS SKYE BAR KHAS BLANG PAR, ,BYA MIN RGYA
CHER BSHAD PA'I NYES PAR THAL BAR 'GYUR PHYIR RO, ,GZHAN LA BRTEN
NAS GAL TE GZHAN ZHIG 'BYUNG BAR 'GYUR NA NI, ,'O NA ME LCE LAS

KYANG MUN PA 'THUG PO 'BYUNG 'GYUR ZHING, ,THAMS CAD LAS KYANG
THAMS CAD SKYE BAR 'GYUR TE GANG GI PHYIR, ,SKYED PAR BYED PA MA
YIN MA LUS LA YANG GZHAN NYID MTSUNGS, ,RAB TU BYA BAR NUS PA DE
PHYIR 'BRAS BUR DES BRJOD CING, ,GANG ZHIG DE SKYED NUS PA DE NI
GZHAN

NA'ANG RGYU YIN LA, ,RGYUD GCIG GTOGS DANG SKYED PAR BYED LAS
SKYE BA DE YI PHYIR, ,S'A LU'I MYU GU NAS LA SOGS LAS DE LTA MIN
ZHE NA, ,JI LTAR NAS DANG GE SAR DANG NI KENG SHU KA LA SOGS,
,S'A LU'I MYU GU'I SKYED PAR BYED PAR 'DOD MIN NUS LDAN MIN,
,RGYUD GCIG

KHONGS SU GTOGS MIN 'DRA BA MA YIN NYID DE BZHIN, ,S'A LU'I SA
BON YANG NI DE YI MIN TE GZHAN NYID PHYIR, ,MYU GU SA BON DANG NI
DUS MNYAM YOD PA MA YIN TE, ,GZHAN NYID MED PAR LA BON GZHAN PA
NYID DU GA LA 'GYUR, ,DES NA MYU GU SA BON LAS SKYE 'GRUB PAR

@205A *, ,'GYUR MIN PAS, ,GZHAN LAS SKYE BA YIN ZHES BYA BA'I
PHYOGS 'DI GTANG BAR BYOS, ,JI LTAR SRANG GI MDA' GNYIS MTHO BA
DANG NI DMA' BA DAG ,DUS MNYAM MA YIN PAR NA MIN PAR MTHONG BA DE
BZHIN DU, ,BSKYED PAR BYA DANG SKYED BYED DAG GI SKYE 'GAG

'GYUR ZHE NA, ,GAL TE GCIG TSE YIN NA 'DIR DUS GCIG MED DE YANG
MIN, ,GAL TE SKYE BZHIN PA DE SKYE LA PHYOGS PAS YOD MIN ZHING,
,'GAG BZHIN PA NI YOD KYANG 'JIG LA PHYOGS PAR 'DOD GYUR PA, ,DE
TSE 'DI NI JI LTA BUR NA SRANG DANG MTSUNGS PA YIN, ,SKYE BA

'DI NI BYED PO MED PAR RIGS PA'I NGO BO'ANG MIN, ,GAL TE MIG GI
BLO LA RANG GI SKYE BYED DUS GCIG PA, ,MIG LA SOGS DANG LHAN CIG
'BYUNG BA 'DU SHES LA SOGS LAS, ,GZHAN NYID YOD NA YOD LA 'BYUNG
BAS DGOS PA CI ZHIG YOD, ,CI STE DE MED CE NA 'DI LA NYES

PA BSHAD ZIN TO, ,SKYED PAR 'BYED PA BSKYED BYA GZHAN SKYED PA DE
RGYU YIN NA, ,YOD PA'AM 'ON TE MED DANG GNYI GA GNYIS BRAL ZHIG
SKYED GRANG, ,YOD NA SKYED BYED CI DGOS MED LA'ANG DES NI CI ZHIG
BYA, ,GNYIS NYID LA DES CI BYA GNYIS DANG BRAL LA'ANG DES CI BYA,
,GANG GIS

RANG LHA LA GNAS 'JIG RTEN TSAD MAR 'DOD PAS NA, ,'DIR NI RIGS PA
SMRAS PA NYID KYIS LTA KO CI ZHIG BYA, ,GZHAN LAS GZHAN 'BYUNG BA
YANG 'JIG RTEN PA YIS RTOGS 'GYUR TE, ,DES NA GZHAN LAS SKYE YOD
'DIR NI RIGS PA CI ZHIG DGOS, ,DNGOS KUN YANG DAG BRDZUN PA

MTHONG BA YIS, ,DNGOS RNYED NGO BO GNYIS NI 'DZIN PAR 'GYUR,
,YANG DAG MTHONG YUL GANG DE DE NYID DE, ,MTHONG BA BRDZUN PA KUN
RDZOB BDEN PAR GSUNGS, ,MTHONG BA BRDZUN PA'ANG RNAM PA GNYIS
'DOD DE, ,DBANG PO GSAL DANG DBANG PO SKYON LDAN NO, ,SKYON LDAN
DBANG

CAN RNAMS KYI SHES PA NI, ,DBANG PO LEGS GYUR SHES LTOS LOG PAR
'DOD, ,GNOD PA MED PA'I DBANG PO DRUG RNAMS KYIS, ,GZUNG BA GANG
ZHIG 'JIG RTEN GYIS RTOGS TE, ,'JIG RTEN NYID LAS BDEN YIN LHAG
MA NI, ,'JIG RTEN NYID LAS LOG PAR RNAM PAR BZHAG,

@205B ,MI SHES GNYID KYIS RAB BSKYOD MU STEGS CAN, ,RNAMS KYIS
BDAG NYID JI BZHIN BRTAGS PA DANG, ,SGYU MA SMIG RGYU SOGS LA
BRTAGS PA GANG, ,DE DAG 'JIG RTEN LAS KYANG YOD MIN NYID, ,MIG NI
RAB RIB CAN GYIS DMIGS PA YIS, ,RAB RIB MED SHES LA GNOD

MIN JI LTAR, ,DE BZHIN DRI MED YE SHES SPANGS PA'I BLOS, ,DRI MED
BLO LA GNOD PA YOD MA YIN, ,GTI MUG RANG BZHIN SGRIB PHYIR KUN
RDZOB STE, ,DES GANG BCOS MA BDEN PAR SNANG DE NI, ,KUN RDZOB
BDEN ZHES THUB PA DES GSUNGS TE, ,BCOS MAR GYUR PA'I DNGOS NI

KUN RDZOB TU'O, ,RAB RIB MTHU YIS SKRA SHAD LA SOGS PA'I, ,NGO BO
LOG PA GANG ZHIG RNAM BRTAGS PA, ,DE NYID BDAG NYID GANG DU MIG
DAG PAS, ,MTHONG DE DE NYID DE BZHIN 'DIR SHES KYIS, ,GAL TE 'JIG
RTEN TSAD MA YIN NA NI, ,'JIG RTEN DE NYID MTHONG BAS

'PHAGS GZHAN GYIS, ,CI DGOS 'PHAGS PA'I LAM GYIS CI ZHIG BYA,
,BLUN PO TSAD MAR RIGS PA'ANG MA YIN NO, ,RNAM KUN 'JIG RTEN TSAD
MIN DE YI PHYIR, ,DE NYID SKABS SU 'JIG RTEN GNOD PA MED, ,'JIG
RTEN DON NI 'JIG RTEN GRAGS NYID KYIS, ,

GAL TE SEL NA 'JIG RTEN GYIS GNOD 'GYUR, ,GANG PHYIR 'JIG RTEN SA
BON TZAM BTAB NAS, ,BDAG GIS BU 'DI SKYED CES SMRA BYED CING,
SHING YANG BTZUGS SO SNYAM DU RTOG DES NA, ,GZHAN LAS SKYE BA
'JIG RTEN LAS KYANG MED, ,GANG PHYIR MYU GU SA BON LAS GZHAN

MIN; ,DE PHYIR MYUG TSE SA BON ZHIG PA MED, ,GANG PHYIR GCIG NYID
YOD MIN DE PHYIR YANG, ,MYUG TSE SA BON YOD CES BRJOD MI BYA,
,GAL TE RANG GI MTSAN NYID BRTEN 'GYUR NA, ,DE LA SKUR BAS DNGOS
PO 'JIG PA'I PHYIR, ,STONG NYID DNGOS PO 'JIG PA'I RGYUR

'GYUR NA, ,DE NI RIGS MIN DE PHYIR DNGOS YOD MIN, ,GANG PHYIR
DNGOS PO 'DI DAG RNAM DPYAD NA, ,DE NYID BDAG CAN DNGOS LAS TSU
ROL TU, ,GNAS RNYED MA YIN DE PHYIR 'JIG RTEN GYI, ,THA SNYAD
BDEN LA RNAM PAR DPYAD MI BYA, ,DE NYID SKABS SU RIGS PA GANG
ZHIG GIS, ,

@206A *, ,BDAG DANG GZHAN LAS SKYE BA RIGS MIN PA'I, ,RIGS DES
THA SNYAD DU YANG RIGS MIN PAS, ,KHYOD KYI SKYE BA GANG GIS YIN
PAR 'GYUR, ,DNGOS PO STONG PA GZUGS BRNYAN LA SOGS PA, ,TSOGS LA
LTOS RNAMS MA GRAGS PA YANG MIN, ,JI LTAR DER

NI GZUGS BRNYAN SOGS STONG LAS, ,SHES PA DE YI RNAM PA SKYE 'GYUR
LTAR, ,DE BZHIN DNGOS PO THAMS CAD STONG NA YANG, ,STONG NYID DAG
LAS RAB TU SKYE BAR 'GYUR, ,BDEN PA GNYIS SU'ANG RANG BZHIN MED
PA'I PHYIR, ,DE DAG RTAG PA MA YIN CHAD PA'ANG MIN, ,GANG

PHYIR RANG BZHIN GYIS DE MI 'GAG PA, ,DE PHYIR KUN GZHI MED KYANG
'DI NUS PHYIR, ,LA LAR LAS 'GAGS YUN RING LON LAS KYANG, ,'BRAS
BU YANG DAG 'BYUNG BAR RIG PAR GYIS, ,RMI LAM DMIGS PA'I YUL DAG
MTHONG NAS NI, ,SAD KYANG BLUN LA CHAGS PA SKYE

'GYUR BA, ,DE BZHIN 'GAGS SHING RANG BZHIN YOD MIN PA'I, ,LAS LAS
KYANG NI 'BRAS BU YOD PA YIN, ,JI LTAR YUL NI YOD NYID MIN
MTSUNGS KYANG, ,RAB RIB CAN GYIS SKRA SHAD RNAM PAR NI, ,MTHONG
GI DNGOS GZHAN RNAM PAR MA YIN LTAR, ,DE BZHIN

SMIN LAS SLAR SMIN MIN SHES KYIS, ,DE PHYIR RNAM SMIN MI DGE NAG
PO'I LAS, ,RNAM SMIN DGE NYID DGE LAS YIN MTHONG ZHING, ,DGE MI
DGE MED BLO CAN THAR 'GYUR TE, ,LAS 'BRAS RNAMS LA SEMS PA'ANG
DGAG PA MDZAD, ,KUN GZHI YOD CING GANG ZAG NYID YOD

LA, ,PHUNG PO 'DI DAG 'BA' ZHIG NYID YOD CES, ,BSTAN PA 'DI NI DA
LTAR CHES ZAB DON, ,RIG PAR MI 'GYUR DANG YIN DE LA'O, ,'JIG
TSOGS LTAR DANG BRAL YANG SANGS RGYAS KYIS, ,JI LTAR NGA DANG NGA
YI BSTAN PA LTAR, ,DE BZHIN DNGOS RNAMS RANG BZHIN MED

MOD KYI, ,YOD CES DRANG DON NYID DU BSTAN PA YIN, ,GZUNG BA MED
PAR 'DZIN PA MA MTHONG ZHING, ,SRID GSUM RNAM SHES TZAM DU RAB
RTOGS PAS, ,SHES RAB LA GNAS BYANG CHUB SEMS DPA' DES, ,RNAM SHES
TZAM DU DE NYID RTOGS PAR 'GYUR, ,JI LTAR RLUNG GIS

@206B BSKUL BAS RGYA MTSO NI, ,CHE LAS CHU RLABS 'BYUNG BA DE
BZHIN DU, ,KUN GYI SA BON KUN GZHI ZHES BYA LAS, ,RANG GI NUS PAS
RNAM SHES TZAM ZHIG 'BYUNG, ,DE PHYIR GZHAN GYI DBANG GI NGO BO
GANG, ,DNGOS PO BTAGS PAR YOD PA'I RGYUR 'GYUR ZHING, ,PHYI ROL
GZUNG

BA MED PAR 'BYUNG 'GYUR LA, ,YOD DANG SPROS KUN YUL MIN RANG
BZHIN YOD, ,PHYI ROL MED SEMS DPE NI GANG DU YOD, ,RMI LAM JI
BZHIN ZHE NA DE BSAM BYA, ,GANG TSE NGA LA RMI LAM NA YANG SEMS,
,YOD MIN DE TSE KHYOD KYI DPE YOD MIN, ,GAL TE SAD TSE RMI LAM

DRAN LAS YID, ,YOD NA PHYI ROL YUL YANG DE BZHIN 'GYUR, ,JI LTAR
KHYOD KYI NGAS MTHONG SNYAM DRAN PA, ,DE 'DRA PHYI ROL LA YANG
YOD PA YIN, ,GAL TE GNYID NANG MIG BLO MI SRID PAS, ,YOD MIN YID
KYI SHES PA KHO NA YOD, ,DE YI RNAM PA PHYI ROL NYID DU ZHEN, ,

RMI LAM JI LTA DE BZHIN 'DIR 'DOD NA, ,JI LTAR KHYOD KYI PHYI YUL
RMI LAM DU, ,MA SKYES DE BZHIN YID KYANG SKYES MA YIN, ,MIG DANG
MIG GI YUL DANG DES SKYED SEMS, ,GSUM PO THAMS CAD KYANG NI
BRDZUN PA YIN, ,RNA SOGS LHAG MA GSUM PO'ANG SKYE BA MED, ,RMI

LAM JI LTA DE BZHIN SAD 'DIR YANG, ,DNGOS RNAMS BRDZUN YIN SEMS
DE YOD MA YIN, ,SPYOD YUL MED CING DBANG PO RNAMS KYANG MED, ,'DI
NA JI LTAR SAD BZHIN JI SRID DU, ,MI SAD DE SRID DE LA GSUM PO
YOD, ,SAD PAR GYUR NA GSUM CHAR YOD MIN LTAR, ,

GTI MUG GNYID ZAD LAS DE DE BZHIN NO, ,DBANG PO RAB RIB BCAS PA
BLO GANG GIS, ,RAB RIB MTHU LAS SKRA RNAMS GANG MTHONG BA, ,DE
BLO LA LTOS GNYIS CHAR BDEN PA STE, ,DON GSAL MTHONG LA GNYIS
KA'ANG BRDZUN PA YIN, ,GAL TE SHES BYA MED PAR BLO

YOD NA, ,SKRA DE'I YUL DANG MIG NI RJES 'BREL PA'I, ,RAB RIB MED
LA'ANG SKRA SHAD BLOR 'GYUR NA, ,DE LTA MA YIN DE PHYIR DE YOD
MIN, ,GANG PHYIR MTHONG BA DAG LA BLO NUS NI, ,SMIN MED DE PHYIR
DE LA BLO MI 'GYUR, ,SHES BYA YOD DNGOS BRAL BAS MIN ZHE NA, ,NUS
DE MED

@207A *, ,PAS 'DI NI 'GRUB MA YIN, ,SKYES LA NUS PA SRID PA YOD
MA YIN, ,MA SKYES NGO BO LA YANG NUS YOD MIN, ,KHYAD PAR MED PAR
KHYAD PAR CAN YOD MIN, ,MO GSHAM BU LA'ANG DE NI YOD PAR THAL,
,GAL TE 'BYUNG BAR 'GYUR BAS BSNYAD 'DOD NA, ,

NUS PA MED PAR 'DI YI 'BYUNG 'GYUR MED, ,PHAN TSUN DON LA BRTEN
PA'I 'GRUB PA NI, ,GRUB MIN NYID CES DAM PA RNAMS KYIS GSUNGS,
,GAL TE 'GAGS PA'I NUS SMIN LAS 'GYUR NA, ,GZHAN GYI NUS PA LAS
GZHAN 'BYUNG BAR 'GYUR, ,RGYUN CAN RNAMS DER

PHAN TSUN THA DAD YOD, ,DE PHYIR THAMS CAD KUN LAS 'BYUNG BAR
'GYUR, ,GAL TE DER NI RGYUN CAN THA DAD KYI, ,DE DAG LA RGYUN THA
DAD MED DE'I PHYIR, ,NYES MED CE NA 'DI NI BSGRUB BYA ZHIG ,THA
MI DAD RGYUN SKABS MI RIGS PHYIR RO, ,BYAMS PA NYER SBAS LA BRTEN
CHOS RNAMS

NI; GZHAN NYID PHYIR NA RGYUD GCIG GTOGS MIN TE, ,GANG DAG RANG
MTSAN NYID KYIS SO SO BA, ,DE DAG RGYUD GCIG GTOGS PA RIGS MA
YIN, ,MIG BLO SKYE BA RANG NUS GANG ZHIG LAS, ,DE MA THAG TU KUN
NAS SKYE 'GYUR ZHING, ,RANG GI RNAM SHES RTEN GYI NUS DE LA,,

,DBANG PO GZUGS CAN MIG GCES BYA BAR RTOGS, ,'DI NA DBANG PO LAS
BYUNG RNAM PAR RIG ,PHYI GZUNG MED PAR RANG GI SA BON LAS, ,SNGO
SOGS SNANG NYID 'BYUNG BAR MA RTOGS NAS, ,SKYE BOS PHYI ROL BZUNG
BAR SEMS KHAS LEN, ,RMI LAM NA NI GZUGS DON GZHAN

MED PAR, ,RANG NUS SMIN LAS DE YI RNAM CAN SEMS, ,'BYUNG BA JI
LTA DE BZHIN SAD LA'ANG 'DIR, ,PHYIR ROL MED PAR YID NI YOD CE
NA, ,JI LTAR MIG MED PAR NI RMI LAM DU, ,SNGO SOGS SNANG BA'I YID
SEMS 'BYUNG DE LTAR, ,MIG DBANG MED PAR RANG GI SA BON NI, ,

SMIN LAS LONG BA LA 'DIR CIS MI SKYE, ,GAL TE KHYOD LTAR RMI LAM
DRUG PA YI, ,NUS PA SMIN YOD SAD PAR MED GYUR NA, ,DRUG PA'I NUS
SMIN JI LTA 'DIR MED PA, ,DE LTAR RMI TSE MED CES CIS MI RIGS,
,JI LTAR MIG MED 'DI YI RGYU MIN LTAR, ,RMI LAM DU YANG GNYID NI

@207B RGYU MA YIN, ,DE PHYIR RMI LAM DU YANG DE DNGOS MIG ,BRDZUN
PA'I YUL CAN RTOGS PA'I RGYUR KHAS BLANG, ,'DI YIS LAN NI GANG
DANG GANG BTAB PA, ,DE DANG DE NI DAM BCA' MTSUNGS MTHONG BAS,
,RTZOD 'DI SEL BYED SANGS RGYAS RNAMS KYIS NI, ,'GAR YANG DNGOS

PO YOD CES MA BSTAN TO, ,RNAL 'BYOR PA YIS BLA MA'I MAN NGAG LAS,
,KENG RUS KYIS GANG SA GZHI MTHONG BA GANG, ,DER YANG GSUM CHAR
SKYE BA MED PAR MTHONG, ,LOG PA YID LA BYED PA BSTAN PHYIR RO,
,KHYOD KYI DBANG BLO'I YUL RNAMS JI LTA BA, ,DE LTAR MI

SDUG YID KYI YANG 'GYUR NA, ,DE BZHIN YUL DER BLO GTAD CIG SHOS
KYIS, ,RTOGS 'BYUNG [*'GYUR?] DE NI BRDZUN PAR YANG MI 'GYUR,
,RAB RIB DANG LDAN DBANG PO CAN MTSUNGS LA, ,CHU 'BAB RLUNG
[*KLUNG?] LA YI DAGS [*DVAGS] RNAG BLO YANG, ,MDOR NA JI LTAR
SHES BYA MED DE BZHIN, ,BLO

YANG MED CES DON 'DI SHES PAR GYIS, ,GAL TE GZUNG MED 'DZIN PA
NYID BRAL ZHING, ,GNYIS KYIS STONG PA'I GZHAN DBANG DNGOS YOD NA,
,'DI YI YOD PA GANG GIS SHES PAR 'GYUR, ,MA BZUNG BAR YANG YOD
CES BYAR MI RUNG, ,DE NYID KYIS DE MYONG BAR 'GRUB MA

YIN, ,GAL TE PHYI DUS DRAN PA LAS 'GRUB NA, ,MA GRUB BSGRUB PAR
BYA PHYIR BRJOD PA YI, ,MA GRUB 'DI NI SGRUB PAR BYED PA MIN,
,RANG RIG PA NI GRUB LA RAG MOD KYI, ,DE LTA'ANG DRAN PA'I DRAN
PA RIGS MIN TE, ,GZHAN PHYIR MA SHES RGYUD LA SKYES PA BZHIN,
,GTAN

TSIGS 'DIS NI KHYAD PAR DAG KYANG 'JOMS, ,GANG PHYIR GANG GIS YUL
MYONG GYUR DE LAS, ,DRAN PA 'DI GZHAN NGA LA YOD MIN PA, ,DE
PHYIR NGA YIS MTHONG SNYAM DRAN 'GYUR TE, ,'DI YANG 'JIG RTEN THA
SNYAD TSUL LUGS YIN, ,DE PHYIR RANG RIG YOD PA MA YIN NA, ,

KHYOD KYI GZHAN DBANG GANG GIS 'DZIN PAR 'GYUR, ,BYED PO LAS DANG
BYA BA GCIG MIN PAS, ,DE NYID KYIS DE 'DZIN PAR RIGS MA YIN, ,GAL
TE SKYE BA MED CING MA SHES PA'I, ,BDAG CAN GZHAN DBANG NGO BO'I
DNGOS YOD NA, ,GANG GIS NA 'DI YOD PA MI RIGS PA, ,

@208A *, ,GZHAN LA MO GSHAM BUS GNOD CI ZHIG BSKYAL, ,GANG TSE
GZHAN DBANG CUNG ZAD YOD MIN NA, ,KUN RDZOB PA YI RGYUR NI GANG
ZHIG 'GYUR, ,GZHAN GYI LTAR NA RDZAS LA CHAGS PA YIS, ,'JIG RTEN
GRAGS PA'I RNAM BZHAG KUN KYANG BRLAG ,SLOB DPON

KLU SGRUB ZHABS KYI LAM LAS NI, ,PHYI ROL GYUR LA ZHI BA'I THABS
MED DO, ,DE DAG KUN RDZOB DE NYID BDEN LAS NYAMS, ,DE LAS NYAMS
PAS THAR PA 'GRUB YOD MIN, ,THA SNYAD BDEN PA THABS SU GYUR PA
DANG, ,DON DAM BDEN PA THABS BYUNG GYUR PA STE, ,DE GNYIS RNAM

DBYE GANG GIS MI SHES PA, ,DE NI RNAM RTOG LOG PAS LAM NGAN
ZHUGS, ,JI LTAR KHYOD KYIS GZHAN DBANG DNGOS 'DOD LTAR, ,KUN
RDZOB KYANG NI BDAG GIS KHAS MA BLANGS, ,'BRAS PHYIR 'DI DAG MED
KYANG YOD DO ZHES, ,'JIG RTEN NGOR BYAS BDAG NI SMRA BAR BYED, ,

JI LTAR PHUNG PO SPANGS NAS ZHIR ZHUGS PA, ,DGRA BCOM RNAMS LA
YOD PA MIN DE LTAR, ,'JIG RTEN LA YANG MED NA DE BZHIN 'DI, ,'JIG
RTEN LAS KYANG YOD CES BDAG MI SMRA, ,GAL TE KHYOD LA 'JIG RTEN
MI GNOD NA, ,'JIG RTEN NYID LTOS 'DI NI DGAG PAR GYIS, ,

KHYOD DANG 'JIG RTEN 'DIR NI RTZOD KYIS DANG, ,PHYI NAS STOBS
LDAN BDAG GIS BRTEN PAR BYA, ,MNGON GYUR MNGON PHYOGS BYANG CHUB
SEMS DPA' YIS, ,SRID GSUM RNAM SHES TZAM DU GANG RTOGS PA, ,RTAG
BDAG BYED PO BKAG PA RTOGS PHYIR DES, ,BYED PA PO NI SEMS

TZAM YIN PAR RTOGS, ,DE PHYIR BLO LDAN BLO NI 'PHEL BYA'I PHYIR,
,LANG KAR GSHEGS MDO DE LAS KUN MKHYEN GYIS, ,MU STEGS SPO MTHON
RI 'JOMS NGAG RANG BZHIN, ,RDO RJE 'DI NI DGONGS PA BCAD PHYIR
GSUNGS, ,JI BZHIN RANG GI BSTAN BCOS DE DE LAS, ,MU STEGS

RNAMS KYIS GANG ZAG SOGS DE DAG, ,SMRAS PA DE DAG BYED POR MA
GZIGS NAS, ,RGYAL BAS SEMS TZAM 'JIG RTEN BYED POR GSUNGS, ,DE
NYID RGYAS LA SANGS RGYAS BSNYAD JI BZHIN, ,DE BZHIN SEMS TZAM
GTZOR GYUR 'JIG RTEN LA, ,MDO LAS SEMS TZAM ZHES

@208B GSUNGS GZUGS NI 'DIR, ,'GOG PA DE LTAR MDO YI DON MA YIN,
,GAL TE 'DI DAG SEMS TZAM ZHES MKHYEN NAS, ,DE LAS GZUGS NYID
DGAG PAR MDZAD NA NI, ,SLAR YANG DE LAS BDAG NYID CHEN POS SEMS,
,GTI MUG LAS LAS SKYES PAR CI PHYIR

GSUNGS, ,SEMS NYID KYIS NI SEMS CAN 'JIG RTEN DANG, ,SNOD KYI
'JIG RTEN SHIN TU SNA TSOGS 'GOD, ,'GRO BA MA LUS LAS LAS SKYES
PAR GSUNGS, ,SEMS SPANGS NAS NI LAS KYANG YOD MA YIN, ,GAL TE
GZUGS YOD MOD KYI DE LA NI, ,SEMS BZHIN

BYED PA PO NYID YOD MA YIN, ,DES NA SEMS LAS GZHAN PA'I BYED PA
PO, ,BZLOG GI GZUGS NI BKAG PA MA YIN NO, ,'JIG RTEN PA YI DE
NYID LA GNAS LA, ,PHUNG PO 'JIG RTEN GRAGS TE LNGA CHAR YOD, ,DE
NYID YE SHES 'CHAR BAR 'DOD PA NA, ,RNAL 'BYOR PA LA DE LNGA

'BYUNG MI 'GYUR, ,GZUGS MED NA NI SEMS YOD MA 'DZIN ZHIG [*CIG?]
,SEMS YOD 'DI NA'ANG GZUGS MED MA 'DZIN ZHIG [*CIG?] ,DE DAG SHES
RAB TSUL MDOR SANGS RGYAS KYIS, ,MTSUNGS PAR SPANGS SHING MNGON
PA'I CHOS LAS GSUNGS, ,BDEN GNYIS RIM PA 'DI DAG BSHIG

NAS KYANG, ,KHYOD KYI RDZAS NI BKAG PAS 'GRUB MI 'GYUR, ,DE PHYIR
DE LTA'I RIM PAS DNGOS GDOD NAS, ,DE NYID MA SKYES 'JIG RTEN
SKYES RIG BYA, ,MDO SDE GANG LAS PHYI ROL SNANG YOD MIN, ,SEMS NI
SNA TSOGS SNANG NGO ZHES GSUNGS PA, ,GZUGS LA SHIN TU CHAGS

GANG DE DAG LA, ,GZUGS BZLOG PA STE DE YANG DRANG DON NYID, ,'DI
NI STON PAS DRANG DON NYID GSUNGS SHING, ,'DI NI DRANG DON NYID
DU RIGS PAS 'THAD, ,RNAM PA DE LTA'I MDO SDE GZHAN YANG NI,
,DRANG DON NYID DU LUNG 'DIS GSAL BAR BYED, ,SHES BYA MED NA SHES
PA BSAL

BA NI, ,BDE BLAG RNYED CES SANGS RGYAS RNAMS KYIS GSUNGS, ,SHES
BYA MED NA SHES PA BKAG 'GRUB PAS, ,DANG POR SHES BYA DGAG PA
MDZAD PA YIN, ,DE LTAR LUNG GI LO RGYUS SHES BYAS TE, ,MDO GANG
DE NYID MA YIN BSHAD DON CAN, ,DRANG DON GSUNGS PA'ANG RTOGS NAS

@209A *, ,DRANG BYA ZHING, ,STONG NYID DON CAN NGES DON SHES PAR
GYIS, ,GNYIS LAS SKYE BA'ANG RIGS PA'I NGO BO MA YIN GANG GI
PHYIR, ,BSHAD ZIN NYES PA DE DAG THOG TU 'BAB PA YIN PHYIR RO,
,'DI NI 'JIG RTEN LAS MIN DE NYID DU YANG 'DOD MIN TE, ,GANG
PHYIR RE RE

LAS NI SKYE BA 'GRUB PA YOD MA YIN, ,GAL TE RGYU MED KHO NAR SKYE
BAR LTA ZHIG 'GYUR NA NI, ,DE TSO MTHA' DAG RTAG TU THAMS CAD LAS
KYANG SKYE 'GYUR ZHING, ,'BRAS 'BYUNG CHED DU 'JIG RTEN 'DI YI SA
BON LA SOGS NI, ,BRGYA PHRAG DAG GI SGO NAS SDUD PAR BYED PAR
YANG MI 'GYUR, ,

GAL TE 'GRO BA RGYU YIS STONG PAR GYUR NA NAM MKHA' YI, ,AUTPALA
YI DRI MDOG JI BZHIN GZUNG DU MED NYID NA, ,SHIN TU CHES BKRA'I
'JIG RTEN 'DZIN PA'ANG [*YIN PA] DE YI PHYIR, ,RANG GI BLO BZHIN
'JIG RTEN RGYU LAS YIN PAR SHES PAR GYIS, ,'BYUNG BA DE DAG BDAG
NYID GANG ZHIG

GIS NI KHYOD KYI BLO'I, ,YUL DU 'GYUR BA DE YI BDAG NYID CAN NI
MA YIN NA, ,GANG LA YID KYI MUN PA 'THUG PO 'DI NYID DU YOD PA,
,DES NI JI LTAR 'JIG RTEN PHA ROL YANG DAG RTOGS PAR 'GYUR, ,'JIG
RTEN PHA ROL 'GOG PAR BYED PA'I DUS SU BDAG NYID NI, ,SHES BYA'I

RANG BZHIN PHYIN CI LOG TU LTA BAR RTOGS BYA STE, ,DE YI LTA BA'I
RNAM PA'I RTEN MTSUNGS LUS DANG LDAN NYID PHYIR, ,GANG TSE 'BYUNG
BA'I BDAG NYID YOD NYID KHAS LEN DE TSE BZHIN, ,'BYUNG BA DE DAG
JI LTAR YOD MIN DE LTAR BSHAD ZIN TE, ,GANG GI PHYIR NA GONG DU
RANG GZHAN

LAS DANG GNYIS KA LAS, ,SKYE DANG RGYU MED THUN MONG DU NI BKAG
ZIN DE YI PHYIR, ,MA BSHAD 'BYUNG BA 'DI DAG LTA ZHIG YOD PA MA
YIN NO, ,GANG GI PHYIR NA BDAG DANG GZHAN DANG GNYIS KA LAS SKYE
DANG, ,RGYU LA MA LTOS YOD PA MIN PAS DNGOS RNAMS RANG BZHIN
BRAL, ,GANG

GIS SPRIN TSOGS DANG MTSUNGS GTI MUG STUG PO 'JIG RTEN LA, ,YOD
PA DES NA YUL RNAMS LOG PA DAG TU SNANG BAR 'GYUR, ,JI LTAR RAB
RIB MTHU YIS 'GA' ZHIG SKRA SHAD ZLA GNYIS DANG, ,RMA BYA'I
MDONGS DANG SBRANG MA LA SOGS LOG PAR 'DZIN BYED PA, ,DE BZHIN DU
NI GTI

@209B MUG SKYON GYI DBANG GIS MI MKHAS PAS, ,'DUS BYAS LTA ZHIG
SNA TSOGS BLO GROS KYIS NI RTOGS PAR 'GYUR, ,GAL TE GTI MUG BRTEN
NAS LAS 'BYUNG GTI MUG MED PAR DE, ,MI 'BYUNG ZHES BYAR MI MKHAS
KHO NAS RTOGS PAR GOR MA CHAG, ,BLO BZANG NYI MAS MUN PA STUG PO
RNAM

PAR BSAL BA YI, ,MKHAS PA DAG NI STONG NYID KHONG DU CHUD CING
GROL BAR 'GYUR, ,GAL TE DNGOS RNAMS DE NYID DU MED NA, ,THA SNYAD
DU YANG MO GSHAM BU JI BZHIN, ,DE DAG MED PA NYID 'GYUR DE YI
PHYIR, ,DE DAG RANG BZHIN GYIS NI YOD PA NYID, ,GANG DAG RAB RIB
CAN

SOGS YUL 'GYUR BA, ,SKRA SHAD LA SOGS DE DAG MA SKYES PAS, ,RE
ZHIG DE DAG NYID LA BRTZAD BYA STE, ,PHYI NAS MA RIG RAB RIB RJES
'BREL LA'O, ,GAL TE RMI LAM DRI ZA'I GRONG KHYER BCAS, ,SMIG
RGYU'I CHU DANG MIG 'PHRUL GZUGS BRNYAN SOGS, ,SKYE MED MTHONG

NA YOD NYID MIN MTSUNGS KYANG, ,KHYOD LA JI LTAR DER 'GYUR DE MI
RIGS, ,DE NYID DU 'DI JI LTAR SKYE MED KYANG, ,MO GSHAM BU LTAR
GANG PHYIR 'JIG RTEN GYI, ,MTHONG BA'I YUL DU MI 'GYUR MA YIN PA,
,DE YI PHYIR NA SMRA 'DI MA NGES PA'O, ,MO GSHAM BU LA RANG GI

BDAG NYID KYIS, ,SKYE BA DE NYID DU MED 'JIG RTEN DU'ANG, ,YOD
MIN DE BZHIN DNGOS 'DI KUN NGO BO, ,NYID KYIS 'JIG RTEN DE NYID
DU MA SKYES, ,DE PHYIR 'DI LTAR STON PAS CHOS RNAMS KUN, ,GDOD
NAS ZHI ZHING SKYE BRAL RANG BZHIN GYIS, ,YONGS SU MYA NGAN 'DAS
PA GSUNGS

GYUR PA, ,DE PHYIR RTAG TU SKYE BA YOD MA YIN, ,BUM SOGS 'DI DAG
DE NYID DU MED CING, ,'JIG RTEN RAB TU GRAGS PAR YOD CI BZHIN,
,DE BZHIN DNGOS PO THAMS CAD 'BYUNG [*'GYUR?] BAS NA, ,MO GSHAM
BU DANG MTSUNGS PAR THAL MI 'GYUR, ,GANG PHYIR RGYU MED PA DANG
DBANG

PHYUG GI ,RGYU LA SOGS DANG BDAG GZHAN GNYIS KA LAS, ,DNGOS RNAMS
SKYE BAR 'GYUR BA MA YIN PA, ,DE PHYIR BRTEN NAS RAB TU SKYE BAR
'GYUR, ,GANG PHYIR DNGOS PO BRTEN NAS RAB 'BYUNG BAS, ,RTOG PA
'DI DAG BRTAG PAR MI NUS PA, ,DE PHYIR RTEN 'BYUNG RIGS PA 'DI
YIS NI, ,

@210A *, ,LTA NGAN DRA BA MTHA' DAG GCOD PAR BYED, ,RTOG RNAMS
DNGOS PO YOD NA 'GYUR BA STE, ,DNGOS PO JI LTAR MED PAR YONGS
DPYAD ZIN, ,DNGOS PO MED PAR 'DI RNAMS MI 'BYUNG DPER, ,BUD SHING
MED PAR ME YOD MIN DE BZHIN, ,SO SO'I SKYE BO RNAMS

NI RTOG PAS BCINGS, ,MI RTOG RNAL 'BYOR PA NI GROL 'GYUR BAS,
,RTOG RNAMS LOG PAR GYUR PA GANG YIN DE, ,RNAM PAR DPYOD PA'I
'BRAS BUR MKHAS RNAMS GSUNG, ,BSTAN BCOS LAS DPYAD RTZOD LA CHAGS
PA'I PHYIR, ,MA MDZAD RNAM GROL PHYIR NI DE NYID

BSTAN, ,GAL TE DE NYID RNAM PAR BSHAD PA NA, ,GZHAN GZHUNG 'JIG
PAR 'GYUR NA NYES PA MED, ,RANG GI LTA LA CHAGS DANG DE BZHIN DU,
,GZHAN GYI LTA LA 'KHRUG GANG RTOG PA NYID, ,DE PHYIR 'DOD CHAGS
KHONG KHRO RNAM BSAL TE, ,RNAM DPYOD PA NI MYUR DU GROL BAR

'GYUR, ,NYON MONGS SKYON RNAMS MA LUS 'JIG TSOGS LA, ,LTA LAS
BYUNG BAR BLO YIS MTHONG GYUR ZHING, ,BDAG NI 'DI YI YUL DU RTOGS
BYAS NAS, ,RNAL 'BYOR PA YIS BDAG NI 'GOG PAR BYED, ,ZA PO RTAG
DNGOS BYED PO MIN PA'I BDAG ,YON TAN BYA MED MU

STEGS RNAMS KYIS BRTAGS, ,DE'I DBYE CUNG ZAD CUNG ZAD LA BRTEN
NAS, ,MU STEGS CAN RNAMS LUGS NI THA DAD 'GYUR, ,MO GSHAM BU LTAR
SKYE BA DANG BRAL PHYIR, ,DE LTAR GYUR PA'I BDAG NI YOD MIN
ZHING, ,'DI NI DAR 'DZIN RTEN DU'ANG MI RIGS LA, ,'DI NI KUN
RDZOB

TU YANG YOD MI 'DOD, ,GANG PHYIR BSTAN BCOS BSTAN BCOS LAS DE'I
KHYAD, ,MU STEGS RNAMS KYIS GANG BSTAN DE KUN LA, ,RANG GRAGS MA
SKYES GTAN TSIGS KYIS GNOD PA, ,DE PHYIR DE KHYAD KUN KYANG YOD
MA YIN, ,DE PHYIR PHUNG PO LAS GZHAN BDAG MED DE, ,PHUNG

PO MA GTOGS DE 'DZIN MA GRUB PHYIR, ,'JIG RTEN NGAR 'DZIN BLO YI
RTEN DU YANG, ,MI 'DOD DE RIG MIN PA'ANG BDAG LTA'I PHYIR, ,GANG
DAG DUD 'GRO BSKAL MANG BRKYAL GYUR PA, ,DES KYANG MA SKYES RTAG
'DI MA MTHONG LA, ,NGAR 'DZIN DE DAG LA YANG 'JUG MTHONG STE,
,DES NA PHUNG PO

@210B LAS GZHAN BDAG 'GA' MED, ,PHUNG PO LAS GZHAN BDAG GRUB MED
PA'I PHYIR, ,BDAG LTA'I DMIGS PA PHUNG PO KHO NA'O, ,KHA CIG BDAG
LTA'I RTEN DU PHUNG PO NI, ,LNGA CHAR YANG 'DOD KHA CIG SEMS GCIG
'DOD, ,GAL TE PHUNG PO BDAG NA DE PHYIR DE, ,MANG BAS BDAG DE DAG
KYANG

MANG BAR 'GYUR, ,BDAG NI RDZAS SU 'GYUR ZHING DER LTA BA, ,RDZAS
LA 'JUG PAS PHYIN CI LOG MI 'GYUR, ,MYA NGAN 'DAS TSE NGES PAR
BDAG CHAD 'GYUR, ,MYA NGAN 'DAS SNGON SKAD CIG DAG LA NI, ,SKYE
'JIG BYED PO MED PAS DE 'BRAS MED, ,GZHAN GYIS BSAGS LA

GZHAN GYIS ZA BAR 'GYUR, ,DE NYID DU RGYUD YOD NA SKYON MED NA,
,SNGAR RNAM DPYAD TSE RGYUD LA NYES BSHAD ZIN, ,DE PHYIR PHUNG PO
DANG SEMS BDAG MI RIGS, ,'JIG RTEN MTHA' LDAN LA SOGS MED PHYIR
RO, ,KHYOD KYI RNAL 'BYOR BDAG MED MTHONG BA LA, ,DE TSE NGES PAR

DNGOS RNAMS MED PAR 'GYUR, ,RTAG BDAG SPANGS NA DE TSE DE YI
PHYIR, ,KHYOD KYI SEMS SAM PHUNG PO BDAG MI 'GYUR, ,KHYOD KYI
RNAL 'BYOR BDAG MED MTHONG BA YIS, ,GZUGS SOGS DE NYID RTOGS PAR
MI 'GYUR ZHING, ,GZUGS LA DMIGS NAS 'JUG PHYIR 'DOD

CHAGS SOGS, ,SKYE 'GYUR DE YI NGO BO RTOGS MED PHYIR, ,GANG PHYIR
STON PAS PHUNG PO BDAG GO ZHES, ,GSUNGS PA DE PHYIR PHUNG PO BDAG
'DOD NA, ,DE NI PHUNG LAS GZHAN BDAG 'GOG PA STE, ,GZUGS BDAG MIN
SOGS MDO GZHAN GSUNGS PHYIR RO, ,GANG PHYIR

GZUGS TSOR BDAG MIN PA 'DU SHES KYANG, ,MA YIN 'DU BYED RNAMS MIN
RNAM SHES KYANG, ,MIN PAR MDO GZHAN LAS GSUNGS DE YI PHYIR, ,MDOR
BSTAN PHUNG PO BDAG CES BZHED MA YIN, ,PHUNG PO BDAG CES BRJOD
TSE PHUNG RNAMS KYI, ,TSOGS PA YIN GYI PHUNG PO'I NGO BO MIN, ,

MGON MIN 'DUL BA'AM DBANG PO NYID KYANG MIN, ,DE MED PHYIR DE
TSOGS PA MA YIN NO, ,DE TSE DE YI YAN LAG TSOGS GNAS RNAMS,
,SHING RTA NYID 'GYUR SHING RTA DANG BDAG MTSUNGS, ,MDO LAS PHUNG
PO BRTEN NAS YIN GSUNGS PA, ,DE PHYIR PHUNG PO 'DUS TZAM BDAG MA
YIN,,

@211A *, ,DBYIBS SHE NA DE GZUGS CAN LA YOD PHYIR, ,KHYOD
LA DE DAG NYID BDAG CES 'GYUR GYI, ,SEMS SOGS TSOGS NI BDAG NYID
'GYUR MIN TE, ,GANG PHYIR DE DAG LA DBYIBS YOD MA YIN, ,LEN PO
RANG NYER LEN GCIG RIGS DNGOS MIN, ,DE LTA NA LAS

BYED PO GCIG NYID 'GYUR, ,BYED PO MED LAS YOD SNYAM BLO YIN NA,
,MA YIN GANG PHYIR BYED PO MED LAS MED, ,GANG PHYIR THUB PAS BDAG
DE SA CHU ME, ,RLUNG DANG RNAM SHES NAM MKHA' ZHES BYA BA, ,KHAMS
DRUG DANG NI MIG SOGS REG PA YI, ,RTEN DRUG DAG LA BRTEN

NAS NYER BRTEN ZHING, ,SEMS DANG SEMS BYUNG CHOS RNAMS
NYER BZUNG NAS, ,DES GSUNGS DE PHYIR DE NI DE RNAMS DANG, ,DE
NYID MA YIN TSOGS TZAM NYID MIN TE, ,DE PHYIR NGAR 'DZIN BLO DE
RNAMS LA MIN, ,BDAG MED RTOGS TSE RTAG PA'I BDAG SPONG ZHING,
,'DI

NI NGAR 'DZIN RTEN DU'ANG MI 'DOD PA, ,DE PHYIR BDAG MED SHES PAS
BDAG LTA BA, ,DPYIS KYANG 'BYIN ZHES SMRA BA SHIN TU MTSAR, ,RANG
KHYIM RTZIG PHUG SBRUL GNAS MTHONG BZHIN DU, ,'DI NA GLANG CHEN
MED CES DOGS BSAL TE, ,SBRUL GYI 'JIGS PA'ANG SPONG BAR BYED

PA NI; ,KYE MA GZHAN GYI GNAM POR 'GYUR NYID DO, ,PHUNG POR BDAG
YOD MA YIN BDAG LA YANG, ,PHUNG PO DE RNAMS YOD MIN GANG PHYIR
'DIR, ,GZHAN NYID YOD NA RTOG PA 'DIR 'GYUR NA, ,GZHAN NYID DE
MED DE PHYIR 'DI RTOG PA'O, ,BDAG NI GZUGS LDAN MI

'DOD GANG PHYIR BDAG, ,YOD MIN DE PHYIR LDAN DON SBYOR BA MED,
,GZHAN NA GNAG LDAN GZHAN MIN GZUGS LDAN NA, ,BDAG NI GZUGS LAS
DE NYID GZHAN NYID MED, ,GZUGS BDAG MA YIN BDAG NI GZUGS LDAN
MIN, ,GZUGS LA BDAG MED BDAG LA'ANG

GZUGS YOD MIN, ,DE LTAR RNAM BZHIR PHUNG KUN SHES BYA STE, ,DE
DAG BDAG TU LTA BA NYI SHUR 'DOD, ,LTA RI BDAG MED RTOGS PA'I RDO
RJE YIS, ,BCOM BDAG GANG DANG LHAN CIG 'JIG 'GYUR PA, ,'JIG TSOGS
LTA RI LHUN STUG LA GNAS PA, ,RTZE MO MTHO BAR GYUR PA

@211B 'DI DAG GO, ,KHA CIG DE NYID GZHAN NYID RTAG MI RTAG, ,LA
SOGS BRJOD MED GANG ZAG RDZAS YOD 'DOD, ,RNAM SHES DRUG GI SHES
BYAR DE 'DOD CING, ,DE NI NGAR 'DZIN GZHIR YANG 'DOD PA YIN,
,GANG PHYIR GZUGS LAS SEMS BRJOD MED MI RTOGS, ,DNGOS YOD

BRJOD MED RTOGS PA MA YIN NYID, ,GAL TE BDAG 'GA' DNGOS POR GRUB
GYUR NA, ,SEMS LTAR GRUB DNGOS BRJOD DU MED MI 'GYUR, ,GANG PHYIR
KHYOD BUM DNGOS POR MA GRUB PA'I, ,NGO BO GZUGS SOGS LAS BRJOD
MED 'GYUR BAS, ,BDAG GANG PHUNG PO LAS BRJOD

MED 'GYUR TE, ,RANG GIS YOD PAR GRUB PAR RTOGS MI BYA, ,KHYOD KYI
RNAM SHES RANG BDAG LAS GZHAN NI, ,MI 'DOD GZUGS SOGS LAS GZHAN
DNGOS 'DOD CING, ,DNGOS LA RNAM PA DE GNYIS MTHONG 'GYUR BA, ,DE
PHYIR BDAG MED DNGOS CHOS DANG BRAL PHYIR, ,

DE PHYIR NGAR 'DZIN RTEN NI DNGOS PO MIN, ,PHUNG LAS GZHAN MIN
PHUNG PO'I NGO BO MIN, ,PHUNG PO RTEN MIN 'DI NI DE LDAN MIN,
,'DI NI PHUNG PO RNAMS BRTEN 'GRUB PAR 'GYUR, ,SHING RTA RANG YAN
LAG LAS GZHAN 'DOD MIN, ,GZHAN MIN MA YIN DE LDAN YANG MIN ZHING,
,YAN LAG

LA MIN YAN LAG DAG DER MIN, ,'DUS PA TZAM MIN DBYIBS MIN JI BZHIN
NO, ,GAL TE TSOGS TZAM SHING RTAR 'GYUR NA NI, ,SIL BUR GNAS LA
SHING RTA NYID YOD 'GYUR, ,GANG PHYIR YAN LAG CAN MED YAN LAG
DAG, ,MED PAS DBYIBS TZAM SHING RTAR RIGS PA'ANG MIN, ,

KHYOD DBYIBS YAN LAG RE RE SNGAR YOD GYUR, ,JI BZHIN SHING RTAR
GTOGS LA'ANG DE BZHIN NO, ,BYE BAR GYUR PA DE DAG LA JI LTAR, ,DE
LTAR YANG NI SHING RTA YOD MA YIN, ,DA LTA GAL TE SHING RTA NYID
DUS 'DIR, ,'PHANG LO SOGS LA DBYIBS THA DAD YOD NA, ,'DI GZUNG
'GYUR NA DE

YANG YOD MIN TE, ,DE PHYIR DBYIBS TZAM SHING RTAR YOD MA YIN,
,GANG PHYIR KHYOD KYI TSOGS PA CANG MED PAS, ,DBYIBS DE YAN LAG
TSOGS KYI MA YIN NA, ,GANG ZHIG CI YANG MA YIN DE BRTEN NAS,
,'DIR NI DBYIBS SU LTA ZHIG JI LTAR 'GYUR, ,KHYOD KYI 'DI NI JI
LTAR 'DOD DE

@212A *, ,LTAR; ,MI BDEN PA YI RGYU LA BRTEN BYAS NAS, ,'BRAS
BU'I RNAM PA MI BDEN RANG BZHIN CAN, ,THAMS CAD KYANG NI SKYE BAR
SHES PAR GYIS, ,'DIS NI GZUGS SOGS DE LTAR GNAS RNAMS LA, ,BUM
BLO ZHES BYA'ANG RIGS PA MA YIN NYID, ,SKYE BA

MED PAS GZUGS SOGS KYANG YOD MIN, ,DE YI PHYIR YANG DE DAG DBYIBS
MI RIGS, ,DE NI DE NYID DU 'AM 'JIG RTEN DU, ,RNAM PA BDUN GYIS
'GRUB 'GYUR MIN MOD KYI, ,RNAM DPYAD MED PAR 'JIG RTEN NYID LAS
'DIR, ,RANG GI YAN LAG BRTEN NAS 'DOGS PA

YIN; ,DE NYID YAN LAG CAN DE CHA SHAS CAN, ,SHING RTA DE NYID
BYED PO ZHES 'GROR BSNYAD, ,SKYE BO RNAMS LA LEN PO NYID DU
'GRUB, ,'JIG RTEN GRAGS PA'I KUN RDZOB MA BRLAG CIG, ,RNAM BDUN
GYIS MED GANG DE JI LTA BUR, ,YOD CES RNAL 'BYOR PAS 'DI'I

YOD MI RNYED, ,DES DE NYID LA'ANG BDE BLAG 'JUG 'GYUR BAS, ,'DIR
DE'I GRUB PA DE BZHIN 'DOD PAR BYA, ,SHING RTA YOD NYID MIN [?]
NA DE YI TSE, ,YAN LAG CAN MED DE'I YAN LAG KYANG MED, ,SHING RTA
TSIG NA YAN LAG MED DPE BZHIN, ,BLO MES YAN LAG CAN

BSREGS YAN LAG GO, ,DE BZHIN 'JIG RTEN GRAGS PAS PHUNG PO DANG,
,KHAMS DANG DE BZHIN SKYE MCHED DRUG BRTEN NAS, ,BDAG KYANG NYE
BAR LEN PA NYID DU 'DOD, ,NYER LEN LAS YIN 'DI NI BYED PO'ANG
YIN, ,DNGOS YOD MIN PHYIR 'DI NI BRTAN MIN ZHING, ,MI BRTAN

NYID MIN 'DI NI SKYE 'JIG MIN, ,'DI LA RTAG PA NYID LA SOGS PA
YANG, ,YOD MIN DE NYID DANG NI GZHAN NYID MIN, ,GANG PHYIR RTAG
TU 'GRO RNAMS NGAR 'DZIN BLO, ,RAB TU 'BYUNG ZHING DE YI GANG YIN
DER, ,NGA YIR 'DZIN BLO 'BYUNG BA'I BDAG DE NI, ,MA BRTAGS GRAGS
PAR

GTI MUG LAS YIN NO, ,GANG PHYIR BYED PO MED CAN LAS MED PA, ,DE
PHYIR BDAG GI BDAG MED PAR YOD MIN, ,DE PHYIR BDAG DANG BDAG GI
STONG LTA ZHING, ,RNAL 'BYOR PA DE RNAM PAR GROL BAR 'GYUR, ,BUM
PA SNAM BU RE LDE DMAG DANG NAGS TSAL PHRENG BA LJON SHING DANG ,,

@212B KHANG KHYIM SHING RTA PHRAN DANG 'GRON GNAS LA SOGS DNGOS
RNAMS GANG DAG DANG, ,DE BZHIN GANG DAG SGO NAS SKYE 'DIS BSNYAD
PA DE RNAMS RTOGS BYA STE, ,GANG PHYIR THUB DBANG DE NI 'JIG RTEN
LHAN CIG RTZOD MI MDZAD PHYIR RO, ,YAN LAG YON TAN 'DOD CHAGS
MTSAN NYID DANG NI

BUD SHING LA SOGS DANG, ,YON TAN CAN YAN LAG CAN CHAGS DANG MTSAN
GZHI ME LA SOGS DON DAG, ,DE RNAMS SHING RTA'I RNAM DPYAD BYAS
PAS RNAM BDUN YOD PA MA YIN ZHING, ,DE LAS GZHAN DU GYUR PAR 'JIG
RTEN GRAGS PA'I SGO NAS YOD PA YIN, ,GAL

TE RGYU YIS BSKYED PAR BYA SKYED DE LTA NA DE RGYU YIN ZHING,
,GAL TE 'BRAS BU MI SKYED NA NI DE MED RGYU MED CAN DU 'GYUR,
,'BRAS BU YANG NI RGYU YOD GYUR NA SKYE BAR 'GYUR BA DE YI PHYIR,
,GANG LAS GANG ZHIG 'GYUR BA GANG ZHIG LAS SNGAR GANG ZHIG 'GYUR
BA SMROS, ,GAL TE KHYOD KYI

RGYU YIS PHRAD NAS 'BRAS SKYED BYED NA DE YI TSE, ,DE DAG NUS PA
GCIG PAS SKYED BYED 'BRAS BU THA DAD MED 'GYUR ZHING, ,SO SOR NA
NI RGYU 'DI RGYU MIN RNAMS DANG KHYAD PAR MED 'GYUR LA, ,GNYIS PO
'DI DAG SPANGS NAS RTOG PA GZHAN YANG YOD PAR 'GYUR MA YIN, ,CI
STE KHYOD

KYI RGYU YIS 'BRAS BU SKYED PAR MI BYED DE PHYIR 'BRAS, ,ZHES BYA
YOD MIN 'BRAS BRAL RGYU NI RGYU MED CAN 'GYUR YOD PA'ANG MIN,
,GANG PHYIR 'DI DAG GNYIS CHAR YANG NI SGYU MA DANG 'DRA DE YI
PHYIR, ,BDAG LA SKYON DU MI 'GYUR 'JIG RTEN PA YI DNGOS PO RNAMS
KYANG YOD, ,SUN 'BYIN

'DIS SUN DBYUNG BYA PHRAD NAS 'BYIN NAM MA PHRAD PAR, ,YIN ZHES
NYES PA 'DIR NI KHYOD LA'ANG 'GYUR BA MA YIN NAM, ,GANG TSE DE
SKAD SMRA ZHING RANG PHYOGS KHO NA RNAM 'JOMS PA, ,DE TSE KHYOD
KYIS SUN DBYUNG SUN NI 'BYIN PAR NUS MA YIN, ,GANG PHYIR RANG GI
TSIG LA'ANG THAL BA MTSUNGS

PA'I LTAG CHOD KYIS, ,RIGS PA MED PAR DNGOS MTHA' DAG LA SKUR
'DEBS DE YI PHYIR, ,KHYOD NI SKYE BO DAM PAS BZHED MI 'GYUR ZHING
GANG GI PHYIR, ,KHYOD LA RANG PHYOGS MED PAS SUN CI PHYIN DU RGOL
BA'ANG YIN, ,SUN 'BYIN PAS SUN DBYUNG BYA MA PHRAD SUN NI 'BYIN
BYED DAM, ,'ON TE

@213A *, ,PHRAD NAS YIN ZHES SMRAS ZIN NYES PA 'DIR GANG LA,
,NGES PAR PHYOGS YOD DE LA 'GYUR GYI BDAG LA PHYOGS 'DI NI, ,YOD
PA MIN PAS THAL BAR 'GYUR BA 'DI NI SRID MA YIN, ,JI LTAR KHYOD
KYIS NYI MA'I DKYIL 'KHOR LA YOD KHYAD PAR RNAMS, ,GZUGS

BRNYAN LA YANG GZAS BZUNG LA SOGS RNAMS TSE MTHONG 'GYUR LA, ,NYI
MA DANG NI GZUGS BRNYAN RNAM PAR PHRAD DANG MA PHRAD PAR, ,MI
RIGS MOD KYI BRTEN NAS THA SNYAD TZAM ZHIG 'BYUNG 'GYUR ZHING,
,MI BDEN BZHIN DU'ANG RANG GI BYAD BZHIN MDZES PAR BSGRUB BYA'I
PHYIR, ,DE NI

YOD PA JI LTAR DE BZHIN 'DIR YANG SHES RAB GDOD, ,SBYANG PAR BYA
LA NUS PA MTHONG BAR 'GYUR BA'I GTAN TSIGS NI, ,'THAD PA DANG
BRAL LAS KYANG BSGRUB BYA RTOGS ZHES SHES PAR BYA, ,GAL TE RANG
GI BSGRUB BYA GO BYED GTAN TSIGS DNGOS GRUB DANG, ,DNGOS SU GO
BYA NYID

'GYUR BSGRUB BYA'I NGO BO'ANG YOD GYUR NA, ,PHRAD PA LA SOGS RIGS
PA NYE BAR SBYOR BAR 'GYUR ZHIG NA, ,DE YANG YOD PA MIN PAS KHYED
KYI YI CHAD 'BA' ZHIG YIN, ,DNGOS RNAMS MTHA' DAG DNGOS PO MED
PAR RTOGS SU GZHUG PAR NI, ,NUS PAR CHES SLA JI LTA DE LTAR RANG
BZHIN GZHAN

DAG LA, ,KHONG DU CHUD PAR BDE BLAG TU NI NUS PA MA YIN NO, ,RTOG
GE NGAN PA'I DRA BAS 'JIG RTEN CI STE 'DIR RTZOL BYED, ,SUN 'BYIN
LHAG MA GONG DU BSTAN PA YANG NI SHES BYAS NAS, ,PHRAD PA LA SOGS
PHYOGS KYI LAN GYI CHED DU 'DIR GTANG BYA, ,SUN CI PHYIN DU RGOL
BA PO

YANG JI LTAR YOD MIN PA, ,DE SKAD SNGAR BSHAD LHAG MA PHYOGS 'DI
NYID KYIS RTOGS PAR BYA, ,BDAG MED 'DI NI 'GRO BA RNAMS DGROL
PHYIR, ,CHOS DANG GANG ZAG DBYE BA RNAM GNYIS GSUNGS, ,DE LTAR
STON PAS SLAR YANG 'DI NYID NI, ,GDUL BYA RNAMS LA PHYE STE RNAM
MANG

GSUNGS, ,SPROS DANG BCAS PAR STONG PA NYID, ,BCU DRUG BSHAD NAS
MDOR BSDUS TE, ,SLAR YANG BZHIR BSHAD DE DAG NI, ,THEG CHEN DU
YANG BZHED PA YIN, ,GANG PHYIR DE YI RANG BZHIN DE, ,YIN PHYIR
MIG NI MIG GIS STONG, ,DE BZHIN RNA BA SNA DANG LCE, ,LUS

@213B DANG YID KYIS BSNYAD PAR BYA, ,THER ZUG GNAS PA MA YIN
DANG, ,'JIG PA MA YIN NYID KYI PHYIR, ,MIG LA SOGS PA DRUG PA YI,
,RANG BZHIN MED NYID GANG YIN PA, ,DE NI NANG STONG NYID DU 'DOD,
,GANG PHYIR DE YI RANG BZHIN DE, ,YIN PHYIR GZUGS NI GZUGS KYIS

STONG; ,SGRA DANG DRI RO REG BYA DANG, ,CHOS RNAMS NYID KYANG DE
BZHIN NO, ,GZUGS SOGS RANG BZHIN MED PA NYID, ,PHYI ROL STONG PA
NYID DU 'DOD, ,GNYIS CHAR RANG BZHIN MED NYID NI, ,PHYI NANG
STONG PA NYID YIN NO, ,CHOS RNAMS RANG BZHIN MED PA NYID, ,MKHAS

PAS STONG PA NYID CES BSNYAD, ,STONG NYID DE YANG STONG NYID KYI,
,NGO BOS STONG PAR 'DOD PA YIN, ,STONG NYID CES BYA'I STONG NYID
GANG, ,STONG NYID STONG NYID DU 'DOD DE, ,STONG NYID DNGOS PO'I
BLO CAN GYI, ,'DZIN PA BZLOG PHYIR GSUNGS PA YIN, ,SEMS CAN SNOD
KYI

'JIG RTEN NI, ,MA LUS KHYAB BYED NYID PHYIR DANG, ,TSAD MED DPE
YIS MU MTHA' NI, ,MED PHYIR PHYOGS RNAMS CHEN PO NYID, ,'DI DAG
BCU CHAR PHYOGS RNAMS KYIS, ,STONG PA NYID NI GANG YIN DE, ,CHEN
PO STONG PA NYID YIN DE, ,CHEN POR 'DZIN PA BZLOG PHYIR GSUNGS,,

DE NI DGOS PA MCHOG YIN PAS, ,DON DAM MYA NGAN 'DAS PA YIN, ,DE
NI DE YIS STONG NYID GANG, ,DE NI DON DAM STONG NYID DE, ,MYANG
'DAS DNGOS PO'I BLO CAN GYI, ,'DZIN PA BZLOG PAR BYA BA'I PHYIR,
,DON DAM MKHYEN PAS DON DAM PA, ,STONG PA NYID NI BSTAN PAR
MDZAD,

RKYEN LAS BYUNG PHYIR KHAMS GSUM PO, ,'DUS BYAS YIN PAR NGES PAR
BSNYAD, ,DE NI DE YIS STONG NYID GANG, ,DE NI 'DUS BYAS STONG
NYID GSUNGS, ,GANG LA SKYE GNAS MI RTAG NYID, ,DE DAG MED PA 'DUS
MA BYAS, ,DE NI DE YIS STONG NYID GANG, ,DE NI 'DUS MA BYAS

STONG NYID, ,GANG LA MTHA' NI YOD MIN PA, ,DE NI MTHA' LAS 'DAS
PAR BRJOD, ,DE DE KHO NAS STONG PA NYID, ,MTHA' LAS 'DAS PA STONG
NYID BSNYAD, ,THOG MA DANG PO THA MA MTHA', ,DE DAG MED PAS 'KHOR
BA NI, ,THOG MA THA MA MED PAR BRJOD, ,'GRO 'ONG BRAL PHYIR RMI

@214A *, ,LAM LTA'I, ,SRID 'DI DE YIS DBEN NYID GANG, ,DE NI THOG
MA DANG THA MA, ,MED PA STONG PA NYID DO ZHES, ,BSTAN BCOS LAS NI
NGES PAR BSNYAD, ,DOR BA CES [*ZHES?] BYA 'THOR BA DANG, ,'BOR BA
LA NI NGES PAR BRJOD, ,DOR MED GTONG PA MED PA STE, ,'GA' YANG

DOR MED GANG YIN PA'O, ,DOR BA MED PA DE NYID KYIS, ,DE NYID
STONG PA NYID GANG YIN, ,DE DE'I PHYIR NA DOR MED PA, ,STONG PA
NYID CES BYA BAR BRJOD, ,'DUS BYAS LA SOGS NGO BO NYID, ,GANG
PHYIR SLOB MA RANG SANGS RGYAS, ,RGYAL SRAS DE BZHIN GSHEGS RNAMS
KYIS,,

MA MDZAD DE'I PHYIR 'DUS BYAS LA, ,SOGS PA RNAMS KYI NGO BO NYID,
,RANG BZHIN NYID DU BSNYAD PA STE, ,DE NYID KYIS DE STONG NYID
GANG, ,DE NI RANG BZHIN STONG PA NYID, ,KHAMS BCO BRGYAD DANG RE
DRUG DANG, ,DE LAS BYUNG BA'I TSOR DRUG DANG, ,GZUGS CAN GZUGS
CAN

MIN DE BZHIN, ,'DUS BYAS 'DUS MA BYAS CHOS RNAMS, ,CHOS DE DAG NI
THAMS CAD KYI, ,DE DAG GIS DBEN STONG NYID GANG, ,GZUGS RUNG LA
SOGS DNGOS MED GANG, ,DE NI RANG MTSAN STONG PA NYID, ,GZUGS NI
GZUGS RUNG MTSAN NYID CAN, ,TSOR BA MYONG

BA'I BDAG NYID CAN, ,'DU SHES MTSAN MAR 'DZIN PA STE, ,'DU BYED
MNGON PAR 'DU BYED PA'O, ,YUL LA SO SOR RNAM RIG PA, ,RNAM SHES
RANG GI MTSAN NYID DO, ,PHUNG PO SDUG BSNGAL RANG MTSAN NYID,
,KHAMS KYI BDAG NYID SBRUL GDUG 'DOD, ,SKYE MCHED RNAMS

NI SANGS RGYAS KYIS, ,SKYE BA'I SGOR GYUR NYID DU GSUNGS, ,RTEN
CING 'BREL BAR 'GYUR BA GANG, ,DE NI 'DU 'PHROD MTSAN NYID DO
[*DE?], ,GTONG BA SBYIN PA'I PHA ROL PHYIN, ,TSUL KHRIMS GDUNG
MED MTSAN NYID BZOD, ,KHRO MED MTSAN NYID BRTZON 'GRUS KYI, ,KHA
NA MA THO MED

NYID DO, ,BSAM GTAN SDUD PA'I MTSAN NYID CAN, ,SHES RAB CHAGS MED
MTSAN NYID DE, ,PHA ROL PHYIN PA DRUG RNAMS KYI, ,MTSAN NYID 'DI
DAG YIN PAR BRJOD, ,BSAM GTAN RNAMS DANG TSAD MED DANG, ,DE BZHIN
GZHAN GANG GZUGS MED PA, ,DE DAG YANG DAG

@214B MKHYEN PA YIS, ,MI 'KHRUG MTSAN NYID CAN DU GSUNGS, ,BYANG
CHUB PHYOGS CHOS SUM CU BDUN, ,NGES PAR 'BYUNG BYED RANG MTSAN
NYID, ,STONG PA NYID KYI MTSAN NYID NI, ,DMIGS PA MED PAS RNAM
DBEN NYID, ,MTSAN MA MED PA ZHI NYID DE, ,GSUM PA'I MTSAN

NYID SDUG BSNGAL DANG, ,GTI MUG MED RNAM THAR RNAMS KYI, ,MTSAN
NYID RNAM PAR GROL BYED PA'O, ,STOBS RNAMS SHIN TU RNAM PAR NI,
,GTAN LA 'BEBS PA'I RANG BZHIN GSUNGS, ,SKYOB PA'I MI 'JIGS PA
RNAMS NI, ,SHIN TU BRTAN PA'I NGO BO YIN, ,

SO SOR YANG DAG RIG RNAMS NI, ,SPOBS SOGS TSAD MED MTSAN NYID
CAN, ,'GRO LA PHAN PA NYER SGRUB PA, ,BYAMS PA CHEN PO ZHES
BYA'O, ,SDUG BSNGAL CAN RNAMS YONGS SKYOB PA, ,THUGS RJE CHEN
PO'O DGA' BA NI, ,RAB DGA'I MTSAN NYID BTANG SNYOMS NI, ,MA

'DRES MTSAN NYID CAN ZHES BYA, ,SANGS RGYAS CHOS NI MA 'DRES PA,
,BCU DANG BRGYAD DU GANG 'DOD DAG, ,GANG PHYIR STON DES MI
'PHROGS PA, ,DE PHYIR MI 'PHROGS RANG MTSAN NYID, ,RNAM KUN
MKHYEN NYID YE SHES NI, ,MNGON SUM MTSAN NYID CAN DU 'DOD, ,GZHAN
NI NYI TSE

BA NYID KYIS, ,MNGON SUM ZHES BYAR MI 'DOD DO, ,GANG ZHIG 'DUS
BYAS MTSAN NYID DANG, ,'DUS MA BYAS PA'I MTSAN NYID GANG, ,RE RE
KHO NAS STONG PA NYID, ,DE NI RANG MTSAN STONG PA NYID, ,DA LTA
BA 'DI MI GNAS SHING, ,'DAS DANG MA 'ONGS YOD MA YIN, ,GANG

DU DE DAG MI DMIGS PA, ,DE LA MI DMIGS PA ZHES BRJOD, ,MI DMIGS
PA DE RANG NGO BO, ,DE YIS DBEN PA NYID GANG DE, ,THER ZUG GNAS
MIN 'JIG MIN PAS, ,MI DMIGS ZHES BYA'I STONG NYID DO, ,RKYEN LAS
BYUNG PHYIR DNGOS RNAMS LA, ,'DUS PA PA YI NGO BO MED, ,

'DUS PA PA NI DE NYID KYIS, ,STONG NYID DNGOS MED STONG NYID DO,
,DNGOS PO'I SGRAS NI MDOR BSDUS NA, ,PHUNG PO LNGA RNAMS BRJOD PA
YIN, ,DE RNAMS DE YIS STONG NYID GANG, ,DE DNGOS STONG PA NYID DU
BSHAD, ,MDOR BSDUS NA NI DNGOS MED PA, ,'DUS MA BYAS CHOS RNAMS
LA BRJOD, ,DE NYID

@215A *, ,DNGOS MED DES STONG NYID, ,DNGOS PO MED PA STONG NYID
DO, ,RANG BZHIN NGO BO NYID MED NI, ,RANG BZHIN ZHES BYA'I STONG
NYID DE, ,'DI LTAR RANG BZHIN MA BYAS PAS, ,RANG BZHIN ZHES NI
BYA BAR BSNYAD, ,SANGS RGYAS

RNAMS NI 'BYUNG BA'AM, ,MA BYUNG YANG RUNG DNGOS SU NI, ,DNGOS PO
KUN GYI STONG PA NYID, ,GZHAN GYI DNGOS POR RAB TU BSGRAGS, ,YANG
DAG MTHA' DANG DE BZHIN NYID, ,DE BZHIN DNGOS PO'I STONG NYID DO,
,SHES RAB PHA ROL PHYIN TSUL LAS, ,DE DAG DE SKAD RAB TU BSGRAGS,
,DE

LTAR BLO GROS ZER GYIS SNANG BA GSAL BYAS PA, ,RANG GI
LAG NA GNAS PA'I SKYU RU RA BZHIN DU, ,SRID GSUM 'DI DAG MA LUS
GDOD NAS SKYE MED PAR, ,RTOGS TE THA SNYAD BDEN PA'I STOBS KYIS
'GOG PAR 'GRO, ,RTAG TU 'GOG PAR GTOGS PA'I BSAM GTAN YIN MOD
KYI, , 'GRO

BA MGON MED PA LA SNYING RJE'ANG SKYED PAR BYED, ,DE GONG BDE
GSHEGS GSUNG SKYES SANGS RGYAS 'BRING BCAS NI, ,MA LUS PA RNAMS
BLO YIS PHAM PAR BYED PA'ANG YIN, ,KUN RDZOB DE NYID GSHOG YANGS
DKAR PO RGYAS GYUR PA, ,NGANG PA'I RGYAL PO DE NI SKYE BO'I NGANG
PA YIS, ,MDUN

DU BDAR NAS DGE BA'I RLUNG GI SHUGS STOBS KYIS, ,RGYAL BA'I YON
TAN RGYA MTSO'I PHA ROL MCHOG TU 'GRO, ,DBU MA LA 'JUG PA LAS
SEMS BSKYED PA DRUG PA'O,, ,,RING DU SONG 'DIR 'DI NI SKAD CIG
DANG, ,SKAD CIG LA NI 'GOG PAR 'JUG 'BYUNG ZHING, ,THABS KYI PHA
ROL PHYIN LEGS

'BAR BA'ANG 'THOB, ,DBU MA LA 'JUG PA LAS, ,SEMS BSKYED PA BDUN
PA'O,, ,,YANG YANG SNGAR DGE LAS LHAG THOB BYA'I PHYIR, ,GANG DU
PHYIR MI LDOG PA NYID 'GYUR BA, ,MI G-YO DE LA BDAG NYID CHE DE
'JUG ,'DI YI SMON LAM SHIN TU DAG 'GYUR ZHING, ,RGYAL BA RNAMS
KYIS

'GOG LAS SLONG BAR MDZAD, ,CHAGS PA MED PA'I BLO NI SKYON RNAMS
DAG DANG LHAN CIG MI GNAS PHYIR, ,SA BRGYAD PA LA DRI MA DE DAG
RTZA BCAS NYE BAR ZHI 'GYUR ZHING, ,NYON MONGS ZAD CING SA GSUM
BLA MAR GYUR KYANG SANGS RGYAS RNAMS KYI NI, ,'BYOR PA MKHA' LTAR
MTHA' BRAL MA LUS

@215B 'THOB PAR NUS MA YIN, ,'KHOR BA 'GAGS KYANG DBANG RNAMS BCU
PO THOB PAR 'GYUR ZHING DE DAG GIS, ,SRID PA'I 'GRO BAR RANG GI
BDAG NYID SNA TSOGS STON PAR BYED PAR 'GYUR, ,DBU MA LA 'JUG PA
LAS, ,SEMS BSKYED PA BRGYAD PA'O,, ,,DGU PA LA NI

DE'I STOBS LTA ZHIG MTHA' DAG RDZOGS PAR DAG 'GYUR ZHING, ,DE
BZHIN YANG DAG RIG CHOS RANG GI YON TAN YONGS SU DAG PA'ANG
'THOB, ,DBU MA LA 'JUG PA LAS, ,SEMS BSKYED PA DGU PA'O,, ,BCU
PA'I SA LA DE YIS KUN NAS SANGS RGYAS RNAMS LAS

DBANG BSKUR BA, ,DAM PA 'THOB CING YE SHES LHAG PAR MCHOG TU
BYUNG BAR GYUR PA'ANG YIN, ,CHAR SPRIN RNAMS LAS CHU CHAR 'BAB PA
JI LTAR DE BZHIN 'GRO RNAMS KYI, ,DGE BA'I LO TOG CHED DU RGYAL
SRAS LAS KYANG LHUN GRUB CHOS CHAR 'BAB, ,DBU MA LA 'JUG PA

LAS; ,SEMS BSKYED PA BCU PA'O,, ,,DE TSE 'DIS NI SANGS RGYAS
BRGYA MTHONG ZHING, ,DE DAG BYIN GYI BRLABS KYANG 'DI YIS RTOGS,
,DE NYID TSE NA BSKAL PA BRGYAR GNAS SHING, ,SNGON DANG PHYI MA'I
MTHAR YANG YANG DAG 'JUG ,BLO LDAN TING 'DZIN BRGYA PHRAG SNYOMS

PAR 'JUG CING GTONG BYED DE, ,'JIG RTEN KHAMS BRGYA 'DI YIS KUN
NAS G-YO ZHING SNANG BAR NUS, ,DE BZHIN RDZU 'PHRUL GYIS DE SEMS
CAN BRGYA PHRAG SMIN BYED CING, ,BRGYA PHRAG GRANGS DANG RJES
'BREL ZHING DAG TU YANG 'GRO BAR 'GYUR, ,DES NI CHOS KYI SGO
RNAMS YANG DAG

'BYED BYED THUB DBANG SRAS, ,RANG GI LUS LA LUS RNAMS KUN NAS
STON PAR BYED PA'ANG YIN, ,RANG GI 'KHOR DANG BCAS PAS MDZES
'BYOR LUS NI RE RE ZHING , ,RGYAL BA'I SRAS PO BRGYA PHRAG DAG
DANG RJES SU 'BREL PA'ANG STON, ,BLO LDAN RAB TU DGA' BAR GNAS
PAS YON TAN DE DAG

NI; ,THOB PAR GYUR NAS DE BZHIN KHO NAR DRI MA MED GNAS PAS, ,DE
DAG STONG NI YANG DAG 'THOB PAR 'GYUR TE SA LNGA PO, ,'DI DAG
RNAMS LA BYANG CHUB SEMS DPA' YIS NI 'BUM PHRAG DANG, ,BYE BA
PHRAG BRGYA 'THOB CING DE YIS BYE BA STONG 'GYUR 'THOB, ,DE NAS
BYE BA BRGYA PHRAG STONG

@216A *, ,'GYUR YANG 'THOB BYE BA PHRAG ,KHRAG KHRIG PHRAG BRGYAR
RDZOGS PAR BSGRUB DANG SLAR YANG STONG PHRAG TU, ,YANG DAG PAR NI
BSGYUR BA MTHA' DAG RAB TU 'THOB PAR 'GYUR, ,MI G-YO'I SAR GNAS
RNAM RTOG MED PA DES, ,STONG GSUM BRGYA PHRAG STONG BSDOMS

'JIG RTEN NA, ,RDUL TSAD JI SNYED YOD PA DE RNAMS DANG, ,GRANGS
MNYAM YON TAN DAG NI 'THOB PAR 'GYUR, ,LEGS PA'I BLO GROS SA LA
GNAS PA YI, ,BYANG CHUB SEMS DES SNGAR BSTAN YON TAN DAG ,GRANGS
MED BRGYA PHRAG STONG DU YANG DAG PAR, ,BSDOMS PA PHRAG

BCU'I RDUL TSAD THOB PAR 'GYUR, ,RE ZHIG BCU PA 'DIR DE'I YON TAN
DAG, ,NGAG GI SPYOD YUL LAS CHES 'DAS 'GYUR ZHING, ,NGAG GI SPYOD
YUL MA YIN BSDOMS RNAMS NI, ,RDUL DAG JI SNYED YOD PA DE SNYED
'GYUR, ,BA SPU'I KHUNG BUR BYANG CHUB SEMS RNAMS DANG, ,

LHAN CIG RDZOGS SANGS RGYAS SKU BGRANG 'DAS DANG, ,DE BZHIN LHA
DANG LHA MIN MI DAG KYANG, ,SKAD CIG SKAD CIG LA NI STON PAR NUS,
,GANG PHYIR NAM MKHA' 'DRI MA MED LA ZLA SNANG GSAL BAR GYUR BA'I
PHYIR, ,SNGON TSE STOBS BCU BSKYED PA'I SA LA KHYOD KYIS SLAR
YANG 'BAD GYUR

ZHING, ,'OG MIN DU NI GANG GI DON DU 'BAD GYUR GO 'PHANG MCHOG
ZHI BA, ,YON TAN MTHA' DAG MTHAR THUG MTSUNGS PA MED DE KHYOD
KYIS BRNYES, ,JI LTAR SNOD KYI DBYE BAS MKHA' LA DBYE BA MED DE
LTAR, ,DNGOS BYAS DBYE BA 'GA' YANG DE NYID LA MED DE YI PHYIR,
,RO MNYAM NYID

DU YANG DAG THUGS SU CHUD PAR MDZAD GYUR NA, ,MKHYEN BZANG KHYOD
KYIS SKAD CIG GIS NI SHES BYA THUGS SU CHUD, ,GANG TSE ZHI BA DE
NYID YIN NA DE LA BLO GROS 'JUG MI 'GYUR, ,BLO MA ZHUGS PAR SHES
BYA'I YUL CAN NGES PAR RIGS PA'ANG MA YIN LA, ,KUN NAS SHES MED
PA

NI SHES PAR JI LTAR 'GYUR TE 'GAL BAR 'GYUR, ,MKHYEN PO MED PAR
KHYED KYIS GZHAN LA 'DI LTA'O ZHES SU ZHIG STON, ,GANG TSE SKYE
MED DE NYID YIN ZHING BLO YANG SKYE BA DANG BRAL BA, ,DE TSE DE
RNAMS STEN LAS DE YIS DE NYID RTOGS PA LTA BU STE, ,JI LTAR SEMS
NI GANG GI RNAM PA CAN

@216B DU 'GYUR BA DE YIS YUL, ,DE YONGS SHES PA DE BZHIN THA
SNYAD [*NYE BAR] BRTEN NAS RIG PA YIN, ,DE YI LONGS SPYOD RDZOGS
SKU BSOD NAMS KYIS, ,ZIN DANG SPRUL PA MKHA' GZHAN LAS DE'I
MTHUS, ,SGRA GANG CHOS KYI DE NYID STON 'BYUNG BA, ,DE LAS 'JIG
RTEN GYIS KYANG DE NYID RIG ,

JI LTAR RDZA MKHAN STOBS CHEN LDAN PAS 'DIR, ,YUN RING CHES 'BAD
PAS BSKOR 'KHOR LO NI, ,DE'I RTZOL DE LTAR SKYES PA MED BZHIN
DU'ANG, ,'KHOR ZHING BUM PA LA SOGS RGYUR MTHONG LTAR, ,DE BZHIN
DA LTA SKYES RTZOL MED BZHIN DU, ,CHOS KYI BDAG CAN SKU NYID LA
BZHUGS

DE'I; ,'JUG PA SKYE BO'I DGE DANG SMON LAM GYI, ,KHYAD PAR GYIS
'PHANGS LAS CHES BSAM MI KHYAB, ,SHES BYA'I BUD SHING SKAM PO MA
LUS PA, ,BSREGS PAS ZHI DE RGYAL RNAMS CHOS SKU STE, ,DE TSE SKYE
BA MED CING 'GAG PA MED, ,SEMS 'GAGS PAS

DE SKU YIS MNGON SUM MDZAD, ,ZHI SKU DPAG BSAM SHING LTAR GSAL
GYUR ZHING, ,YID BZHIN NOR BU JI BZHIN RNAM MI RTOG ,'GRO GROL
BAR DU 'JIG RTEN 'BYOR SLAD RTAG ,'DI NI SPROS DANG BRAL LA SNANG
BAR 'GYUR, ,THUB DBANG DUS GCIG KHO NAR DE'I RGYU MTHUN,,

GZUGS SKU GCIG LA RANG GI SKYE GNAS SKABS, ,SNGAR 'GAGS GSAL DANG
MA 'CHOL BYUNG TSUL NI, ,MA LUS KYIS BKRA MTHA' DAG STON PAR
MDZAD, ,SANGS RGYAS ZHING JI 'DRAR THUB DBANG DE DANG, ,DE DAG
SKU SPYOD MTHU STOBS JI 'DRA DANG, ,NYAN THOS DGE 'DUN JI SNYED

JI LTA DANG, ,BYANG CHUB SEMS RNAMS DER GZUGS JI 'DRA DANG, ,JI
'DRA'I CHOS DANG DER BDAG JI 'DRA DANG, ,CHOS THOS SPYOD PA GANG
LA SPYAD PA DANG, ,SBYIN GANG JI TZAM DE DAG LA PHUL BA, ,DE NI
MA LUS SKU GCIG LA STON MDZAD, ,DE BZHIN TSUL KHRIMS BZOD BRTZON

TING 'DZIN DANG, ,SHES RAB SPYOD TSE SNGAR GYI GNAS SKABS GANG,
,MA TSANG MED DE DAG NYID SPYOD PA KUN, ,SKU YI BA SPU'I KHUNG
BUR 'ANG [?] GSAL BAR STON, ,SANGS RGYAS GANG DAG 'DAS DANG 'BYUNG
'GYUR GANG, ,GANG DAG DA LTAR NAM MKHA'I MTHAR THUG PAR, ,GDANGS

@217A *, ,MTHON CHOS STON SDUG BSNGAL GYIS BZUNG BA'I, ,'GRO
DBUGS 'BYIN ZHING 'JIG RTEN BZHUGS PA DANG, ,DANG PO'I THUGS
BZUNG BYANG CHUB SNYING PO'I BAR, ,DE DAG SPYOD KUN DNGOS RNAMS
MIG 'PHRUL GYI, ,RANG BZHIN MKHYEN NAS BDAG BZHIN

BA SPU YI, ,KHUNG BUR DUS GCIG LA NI GSAL BAR STON, ,DE BZHIN DUS
GSUM BYANG CHUB SEMS DPA' DANG, ,RANG RGYAL 'PHAGS PA NYAN THOS
MA LUS KYI, ,SPYOD DANG DE LHAG SKYE BO'I GNAS SKABS NI, ,THAMS
CAD BA SPU'I KHUNG BUR GCIG TSE STON, ,DAG

PA 'DI NI BZHED PA 'JUG PA YIS, ,RDUL GCIG YUL LA MKHA' GTUGS
'JIG RTEN DANG, ,'JIG RTEN MTHA' YAS PHYOGS KHYAB RDUL STON MOD,
,RDUL RAGS MI 'GYUR 'JIG RTEN PHRA MI 'GYUR, ,RNAM RTOG MI MNGA'
KHYOD KYIS SRID MTHA'I BAR, ,SKAD CIG

DE RE RE LA SPYOD SNA TSOGS, ,JI SNYED STON PA DE SNYED 'DZAM BU
GLING, ,MA LUS RDUL GANG DE SNYED LA GRANGS MED, ,GNAS DANG GNAS
MIN MKHYEN STOBS DANG, ,DE BZHIN LAS RNAM SMIN BLO DANG, ,MOS PA
SNA TSOGS THUGS CHUD DANG, ,SNA TSOGS KHAMS NI MKHYEN

STOBS DANG, ,DE BZHIN DBANG MCHOG MCHOG MA YIN, ,MKHYEN DANG
THAMS CAD DU 'GRO DANG, ,BSAM GTAN RNAM THAR TING 'DZIN DANG,
,SNYOMS PAR 'JUG SOGS BLO STOBS DANG, ,SNGON GNAS DRAN PA MKHYEN
PA DANG, ,DE BZHIN 'CHI 'PHO SKYE BLO DANG, ,ZAG

RNAMS ZAD PA MKHYEN STOBS TE, ,STOBS NI BCU PO 'DI DAG GO, ,RGYU
GANG ZHIG LAS GANG ZHIG NGES PAR SKYE 'GYUR BA, ,DE NI DE YI GNAS
SU DE MKHYEN RNAMS KYIS GSUNGS, ,BSHAD PA LAS BZLOG GNAS MIN SHES
BYA MTHA' YAS PA, ,MKHYEN PA THOGS PA

SPANGS PA DE NI STOBS SU BSHAD, ,'DOD DANG MI 'DOD DE LAS BZLOG
DANG ZAD DNGOS KYI, ,LAS DANG DE YI RNAM SMIN SHIN TU SNA TSOGS
LA'ANG, ,MKHYEN PA NUS MTHU THOGS MED SO SOR 'JUG 'GYUR BA, ,DUS
GSUM SHES BYA KHYAB MDZAD DE NI STOBS SU 'DOD, ,'DOD

@217B CHAGS SOGS KYIS 'BYUNG BA'I STOBS KYIS 'DOD PA NI, ,SHIN TU
SNA TSOGS DMAN 'BRING GANG YANG KHYAD 'PHAGS 'DOD, ,DE LAS GZHAN
RNAMS KYIS G-YOGS MOS LA MKHYEN PA NI, ,DUS GSUM 'GRO BA MA LUS
KHYAB PA STOBS SHES BYA, ,SANGS RGYAS

KHAMS KYI RNAM PAR DBYE LA MKHAS RNAMS KYIS, ,MIG SOGS RNAMS KYI
RANG BZHIN GANG DE KHAMS SU GSUNGS, ,RDZOGS PA'I SANGS RGYAS
RNAMS KYI MKHYEN PA MTHA' YAS SHING, ,RNAM KUN KHAMS KYI KHYAD
PAR LA 'JUG STOBS SU 'DOD, ,KUN TU RTOG SOGS

CHES RNO NYID NI MCHOG BZHED LA, ,'BRING GNAS SKABS DANG RTUL
NYID MCHOG MIN PAR BSHAD DANG, ,MIG LA SOGS DANG PHAN TSUN SGRUB
NUS CHUD PA LA, ,RNAM PA THAMS CAD MKHYEN PA CHAGS MED STOBS SU
GSUNGS, ,LAM 'GA' RGYAL BA NYID DANG 'GA' ZHIG RANG RGYAL

GYI; ,BYANG CHUB DANG NI NYAN THOS BYANG CHUB YI DAGS DANG, ,DUD
'GRO LHA MI RNAMS DANG DMYAL BA SOGS 'GRO BA, ,DE LA MKHYEN PA
CHAGS MED MTHA' YAS STOBS SU 'DOD, ,'JIG RTEN MTHA' YAS RNAL
'BYOR BYE BRAG LA THA DAD, ,BSAM GTAN RNAM THAR BRGYAD GANG ZHI

GNAS GANG DAG DANG, ,SNYOMS 'JUG KHYAD PAR GANG DAG GCIG PAR
BRGYAD GYUR PA, ,DE LA MKHYEN PA THOGS MED 'DI NI STOBS
SU BSHAD, ,JI SRID GTI MUG DE SRID SRID GNAS 'DAS BDAG DANG,
,SEMS CAN GZHAN RE RE YI SRID PA SEMS CAN NI, ,JI SNYED DE SNYED

MTHA' YAS GZHIR BCAS YUL PHYOGS DANG, ,BCAS RNAMS LA BLO GANG
DANG GANG YIN STOBS SU BSHAD, ,SEMS CAN RNAMS KYI SEMS CAN RE
RE'I 'CHI 'PHO DANG, ,SKYE GANG 'JIG RTEN LA GNAS NAM MKHA' MTHAR
THUG DANG, ,BKRA MANG DE LA MKHYEN PA DUS DER 'JUG PA

YIS, ,MA CHAGS RNAM KUN YONGS DAG MTHA' YAS STOBS SU 'DOD, ,RNAM
KUN MKHYEN PA'I STOBS KYIS MYUR DU RGYAL RNAMS KYI, ,NYON MONGS
DAG NI BAG CHAGS DANG BCAS 'JIG 'GYUR DANG, ,SLOB MA LA SOGS NYON
MONGS BLO YIS 'GOG PA GANG, ,DE LA MKHYEN

@218A *, ,PA CHAGS MED MTHA' YAS STOBS SU 'DOD, ,NAM MKHA' MED
PAS 'DAB CHAGS LDOG PAR MI 'GYUR GYI, ,'DI NI RANG MTHU ZAD PAS
LDOG PAR 'GYUR DE BZHIN, ,SLOB MA DANG BCAS SANGS RGYAS SRAS
RNAMS SANGS RGYAS KYI, ,

YON TAN MKHA' LTAR MTHA' YAS MA BRJOD LDOG PAR 'GYUR, ,DE PHYIR
BDAG 'DRAS KHYOD YON 'DI DAG CI, ,SHES PA DANG NI BRJOD PAR NUS
'GYUR RAM, ,'ON KYANG DE DAG 'PHAGS PA KLU SGRUB KYIS, ,BSHAD
PHYIR DOGS SPANGS CUNG ZHIG TZAM ZHIG SMRAS, ,

ZAB MO STONG PA NYID YIN TE, ,YON TAN GZHAN RNAMS RGYA CHE BA'O,
,ZAB DANG RGYA CHE'I TSUL SHES PAS, ,YON TAN 'DI DAG 'THOB PAR
'GYUR, ,SLAR YANG MI G-YO SKU MNGA' KHYOD KYIS SRID GSUM BYON NAS
SPRUL RNAMS KYIS, ,GSHEGS PA DANG NI

BLTAM [*BLTAMS] DANG BYANG CHUB ZHI BA'I 'KHOR LO'ANG STON PAR MDZAD, ,DE
LTAR KHYOD KYIS 'JIG RTEN G-YO BAG SPYOD CAN RE BA'I ZHAGS PA NI,
,MANG POS BCINGS PA MA LUS THUGS RJES MYA NGAN 'DAS PAR BKRI BAR
MDZAD, ,GANG PHYIR 'DI NA DE NYID SHES LAS DRI MA MTHA'

DAG SEL BA NI, ,LHUR BYED GZHAN MED CHOS RNAMS DE NYID RNAM 'GYUR
DBYE LA'ANG BSTEN MIN ZHING, ,DE NYID YUL CAN BLO GROS 'DI YANG
THA DAD 'GYUR BA MA YIN LA, ,DE YI PHYIR NA KHYOD KYIS 'GRO LA
THEG PA MI MNYAM DBYER MED BSTAN, ,GANG PHYIR 'GRO LA

NYES PA SKYED BYED SNYIGS MA 'DI DAG YOD GYUR PA, ,DE PHYIR 'JIG
RTEN SANGS RGYAS SPYOD YUL GTING ZAB LA 'JUG MI 'GYUR ZHING, ,BDE
GSHEGS GANG PHYIR KHYOD LA MKHYEN RAB THUGS RJE THABS DANG LHAN
CIG PA, ,MNGA' DANG GANG PHYIR BDAG GIS SEMS CAN

DGROL ZHES KHYOD KYIS ZHAL BZHES TE, ,DE PHYIR MKHAS PA RIN PO
CHE YI GLING DU CHAS PA'I SKYE TSOGS KYI, ,NGAL BA NYER SEL GRONG
KHYER YID 'ONG BAR DU RNAM PAR BKOD PA LTAR, ,KHYOD KYIS THEG PA
'DI NI SLOB MA NYE BAR ZHI BA'I TSUL LA YID, ,SBYAR ZHING RNAM
PAR

@218B DBEN LA'ANG BLO SBYANGS RNAMS LA LOGS SU GSUNGS, ,BDE BAR
GSHEGS PA MA LUS PHYOGS SHING SANGS RGYAS YUL DAG NA, ,PHRA RAB
RDUL GYI RDUL RNAMS BDOG PAR GYUR PA JI SNYED PA, ,BYANG CHUB
MCHOG RAB DAM PAR GSHEGS PA'I SKAL BA DE SNYED

DE; ,'ON KYANG KHYOD KYI GSANG BA 'DI NI BSNYAD BGYI MA LAGS SO,
,RGYAL BA JI SRID 'JIG RTEN MTHA' DAG MCHOG TU RAB ZHI BAR, ,'GRO
BA MIN ZHING NAM MKHA' RNAM 'JIG 'GYUR MIN DE SRID DU, ,SHES RAB
YUM GYIS BSKYED PA KHYOD LA THUGS BRTZE MA MA YIS, ,

TSUL LUGS BYED PAS RAB TU ZHI BAR 'GYUR BA GANG LA MNGA', ,GTI
MUG SKYON GYIS 'JIG RTEN KHA ZAS DUG BCAS ZA BA YI, ,SKYE BO NYID
KYI NANG MI DE LA KHYOD BRTZE JI LTA BA, ,DE LTAR DUG ZOS NYEN
PA'I BU LA MA YI SDUG BSNGAL MIN, ,DES NA MGON PO

MCHOG TU RAB ZHIR GSHEGS PAR 'GYUR MA LAGS, ,GANG GI PHYIR NA MI
MKHAS DNGOS DANG DNGOS MED PAR ZHEN PA YI BLO CAN GYIS, ,SKYE
DANG 'JIG GNAS SKABS DANG SDUG DANG MI SDUG BRAL PHRAD KYIS
BSKYED SDUG BSNGAL DANG, ,SDIG CAN 'GRO BA 'THOB PA DE PHYIR

'JIG RTEN THUGS BRTZE'I YUL DU RAB DONG BAS, ,BCOM LDAN THUGS
RJES KHYOD THUGS ZHI LAS BZLOG PAS KHYOD LA MYA NGAN 'DAS MI
MNGA', ,LUGS 'DI DGE SLONG ZLA GRAGS KYIS, ,DBU MA'I BSTAN BCOS
LAS BTUS NAS, ,LUNG JI BZHIN DANG

MAN NGAG NI, ,JI LTA BA BZHIN BRJOD PA YIN, ,'DI LAS GZHAN NA
CHOS 'DI NI, ,JI LTAR MED PA DE BZHIN DU, ,'DIR 'BYUNG LUGS KYANG
GZHAN NA NI, ,MED CES MKHAS RNAMS NGES PAR MDZOD, ,KLU SGRUB BLO
MTSO SHIN TU RGYA CHE'I KHA DOG

GIS 'JIGS PAS, ,SKYE BOS LUGS BZANG GANG DAG RGYANG RING SPANGS
PAS DE YI TSIG ,LE'UR BYAS PA'I KHA 'BUS KU MU TA KHA PHYE BA'I
CHUS, ,DA LTA ZLA BA GRAGS PA RE RNAMS RAB TU SKONG BAR BYED, ,DE
NYID BSHAD ZIN ZAB MO 'JIGS RUNG 'DI NI

@219A *, ,SNGON GOMS NYID LAS SKYE BO YIS, ,NGES PAR RTOGS 'GYUR
'DI NI GSAN RGYA CHE YANG GZHAN GYIS THUGS SU CHUD MI 'GYUR, ,DE
PHYIR TSUL LUGS RANG BLOS SBYAR BA 'DI DAG MTHONG NAS BDAG TU
BRJOD PA YI, ,GZHUNG

LUGS RNAMS LTAR GZHAN LUGS BZHED GZHUNG 'DI LAS GZHAN LA DGA' BLO
DOR BAR BYA, ,SLOB DPON KLU SGRUB LUGS BZANG BSNYAD LAS BDAG GIS
BSOD RNAMS PHYOGS KYI MTHAR, ,KHYAB CING YID MKHA' NYON MONGS
KYIS SNGOR STON KA'I RGYU

SKAR STAR DKAR BA'AM, ,SEMS KYI SBRUL LA GDENGS KA'I NOR BU DANG
'DRA GANG ZHIG THOB PA DES, ,'JIG RTEN MA LUS DE NYID RTOGS NAS
MYUR DU BDE GSHEGS SAR BGROD SHOG, ,DBU MA LA 'JUG PA ZAB PA DANG
RGYA CHE BA'I TSUL GSAL BAR BYED PA

SLOB DPON ZLA BA GRAGS PA THEG PA MCHOG LA THUGS GZHOL BA, ,MI
PHROGS PA'I MKHYEN RAB DANG THUGS RJE MNGA' BA, ,RI MOR BRIS PA'I
BA DRUS LAS 'O MA BZHOS PAS BDEN PAR ZHEN PA BZLOG PAR MDZAD PAS
SBYAR BA RDZOGS SO,, ,,

KHA CHE'I YUL GYI GRONG KHYER DPE MED KYI DBUS, ,RIN CHEN SBAS
PA'I GTZUG LAG KHANG DU, ,KHA CHE'I RGYAL PO DPAL 'PHAGS PA LHA'I
SKU RING LA, ,RGYA GAR GYI MKHAN PO TI LA KA DANG, ,BOD KYI LO
TZTSA BA BANDE PA TSAB NYI MA GRAGS KYIS KHA CHE'I DPE

DANG MTHUN PAR BSGYUR, ,PHYIS RA SA RA MO CHER RGYA GAR GYI MKHAN
PO KA NA KA WARMA DANG, ,LO TZTSA BA DE NYID KYIS NYI 'OG SHAR
PHYOGS PA'I DPE DANG GTUGS SHING LEGS PAR BCOS TE GTAN LA PHAB
PA'O,, 'DIR 'GREL PA'I MDZAD BYANG DANG, ,'GYUR BYANG

BYANG GI STENG NAS THUN MONG BA RNAMS BKOD PA NI, ,RTZA BA
LOGS SU BSGYUR BA DANG 'GREL PA'I NANG GI RTZA BA DE GNYIS SBYAR
NAS ZHUS DAG DBANG DU BYAS PA YIN NO,,

@219B [BP]

@220A [BP]