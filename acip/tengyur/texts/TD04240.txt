@151A #, ,RGYA GAR SKAD DU,
B'ADA N+YA YA t'I KA, BOD SKAD DU, ,RTZOD PA'I RIGS PA'I 'GREL
PA,

GSUNG GI MNGA' BDAG LA PHYAG 'TSAL LO, ,DON DAM PA GSUNG BA LA
PHYAG 'TSAL LO, ,GANG DAG RIGS PA'I RTZOD PA SNYAN PAR RAB GRUB
PA'I, ,BZOD DANG SNYING BRTZE SBYIN DANG DUL BA RAB LDAN PA'I,
,RIGS PA MKHYEN PA'I MCHOG GYUR DE LA PHYAG 'TSAL NAS, ,RTZOD
PA'I RIGS PA GZHUNG

@151B BZHIN DU NI BSHAD PAR BYA, ,RTZOD PA DAG LA RGYU CAN GYIS,
,ZHES BYA BA LA SOGS PA'I NGAG DANG PO 'DIS NI RAB TU BYED PA
'DI'I 'BREL BA DANG, BRJOD PAR BYA BA'I DGOS PA DANG, BRJOD PAR
BYA BA DANG, DGOS PA'I DGOS PA'I DGOS PAS BSTAN PA YIN NO, ,GZHAN
DU NA DGOS PA LA SOGS PA'I RAB TU BYED PA LA

RTOG PA SNGON DU GTONG BA RNAMS KYI YAN LAG TU BYED PA MA YIN PA
DE LTA NA 'DIR RAB TU BSHAD PAS CI ZHIG BYA, DE SRID DU RTOG PAR
MI 'GYUR BA DE LTA NA RAB TU BYED PA 'DI'I DGOS PA NI CI ZHIG
BYA, 'BREL BA ZHES BYA BA CI ZHIG YIN, JI SRID DU MA BRJOD PA DE
SRID DU RAB TU BYED PA LA, DGA' BA SKYES BAR MI 'GYUR

NA SLAR YANG THOS PA DANG BSAM PA LA 'JUG PAR BYED PAR 'GYUR BA'I
YAN LAG CI ZHIG YIN, DE'I PHYIR RTOG PA SNGON DU GTONG BA'I NYAN
PA SKYE BO RNAMS RAB TU SPRO BA SKYE BA'I DON DU RAB TU BYED PA'I
'BREL BA LA SOGS PA'I TSIG GDON MI ZA BAR RAB TU BRJOD PAR BYA'O
ZHE NA, DE'I DIR DGAG PA'I

DON GYI PHYIR 'DIR BRJOD PAR BYA BA DANG, DGOS PA NI DNGOS SU
BSTAN PA YIN NO, ,DE LTA NA 'DI DE ZHES BYA BA'I SGRA DE MA THAG
TU BSTAN PAS SGYU CAN GYIS RGOL BA BDEN PA MA YIN PAR RNAM PAR
GZHOG PAS TSAR GCOD PA DAG DPYAD PAR BYAS PA YIN NO, ,DE DAG GI
PHYI MA YANG BSAL BA YIN NO, ,DE'I PHYIR DE'I SGRAS

NI BRJOD PAR BYA BA BSTAN TO, ,'O NA 'DIR RAB TU BYED PAS KYANG
BRJOD PAR BYA BA'I THABS SU BSTAN PA YIN NA, GANG DAG RIGS PAS
RTZOD PAR SMRA BA DE JI LTAR MI BDEN PA'I RNAM PAR GZHAG PA'I
DNGOS PO SPANGS PA NYID NYI TSE BRJOD PAR BYA BA BSTAN ZHE NA,
GAL TE YANG DE NI DE LTA NA YANG GANG GI PHYIR SGYU CAN,

GZHAN DAG GIS RIGS PAR SMRA BA DAG PHAM PAR BYED PA DE'I PHYIR
BSTAN BCOS BYED PA YID MI BDE BA PHUL DU BYUNG BAS RIGS PAS RTZOD
PAR SMRA BA DAG PHAM PAR MA BZOD NAS DE BSAL BA ZHIG BRJOD PAR
BYA BA NYID DU BSTAN TO, ,DE LTAR NA GAL TE SPYI DON GZHAN SGRUB
PA'I YAN LAG MA YIN PA DANG,

SKYON MI BRJOD PA THOG MAR STON ZHE NA, RIGS PAS TSAR GCOD PAR
BYED PA RANG GI NGO BO SHES PAS RIGS PAS TSAR GCOD PA'I GNAS BDE
BAR SHES PAR NUS PA'I PHYIR RIGS PAS TSAR GCOD PA'I GNAS THOG MAR
STON TO, ,SUN DBYUNG BA'I DON DU ZHES BYA BA'I 'DIS DGOS PA BSTAN
TO, ,GANG GI

@152A *, ,PHYIR BDEN PA MA YIN PA'I RNAM PAR GZHAG PAS SGYU CAN
GYIS TSAR GCOD PAR BYED PA SUN DBYUNG BA TZAM DU BRJOD DO, ,'ON
TE 'DIR YANG SUN DBYUNG BA 'BA' ZHIG NI DON MED DE SUN DBYUNG BA
NYID 'BRAS BUR 'DOD PA YIN NA, 'ON KYANG DE LTA NA DNGOS PO'I
KHYAD PAR SHES PA NYID KYANG

'BRAS BU YIN NO ZHE NA GANG RIGS PAS TSAR GCAD PA'I GNAS SU YONGS
SU SHES PA'I MTSAN NYID NI GANG GI TSE YANG DE DAG DE LTAR SGYU
CAN SUN DBYUNG BA NYID 'DIR DGOS PA NYID DU MNGON PAR 'DOD BA DE
LTA NA YANG, GANG GI SGYU CAN GYIS RIGS PAR SMRA BA RNAMS LA YANG
RIGS PA MA YIN PAS TSAR

GCOD PA NA, DNGOS PO'I KHYAD PAR YONGS SU SHES PA YANG 'BRAS BU'I
ZHAR LA 'ONGS PA YIN NO ZHES DE YANG 'DIR 'BRAS BU NYID DU KHONG
DU CHUD PAR BYA'O, ,SGYU CAN BDEN PAR RNAM PAR 'JOG PA NYE BAR
BKOD PA YIN NA NI GNOD PA MED DO, ,DE'I PHYIR SUN DBYUNG BAR BYED
PAR BSTAN PA NI 'BRAS

BU YIN PAR MNGON PAR 'DOD DO, ,'DIR BRTZAMS SO ZHES BYA BA 'DIS
NI 'BREL BA BSTAN PA YIN NO, ,DE LTAR NA SGYU CAN LA SOGS PA SUN
DBYUNG BAR BYA BA'I DON GYI PHYIR RAB TU BYED PA 'DI RTZOM PA'I
DON YIN NO, ,RAB TU BYED PA NI SGYU CAN LA SOGS PA BSAL B'I THABS
SU BSTAN PA YIN NO, ,

DE LTA NA YANG BDEN PA MA YIN PAS TSAR GCOD PA NI DGOS PA YIN NO,
,RAB TU BYED PA NI THABS YIN LA, RAB TU BYED PA DANG DGOS PA NI
THABS DANG THABS LAS BYUNG BA'I MTSAN NYID KYI 'BREL BA DANG BYED
PA DANG BSGRUB PAR BYA BA'I MTSAN NYID KYI 'BREL BA 'DI NI DE
LTAR RGYU DANG 'BRAS BU'I

MTSAN NYID YIN NO, ,DE LTA NA RAB TU BYED PA NI SGRUB PAR BYED PA
YIN LA BSGRUB PAR BYA BA NI 'BRAS BU YIN TE, RGYU NI RAB TU BYED
PA YIN LA 'BRAS BU 'DOD PA YIN NO, ,DE'I PHYIR NA YANG BDEN PA MA
YIN PA LA SOGS PA SUN DBYUNG BA'I DON GYI PHYIR RAB TU BYED PA
'DI BRTZAMS SO ZHES BYA BAR

GNAS SO, ,DE LTAR RNAM PAR GNAS PA LA RES 'GA' 'GA' ZHIG GIS DRIS
NA CI MI BDEN PAR RNAM PAR GZHAG PA NYE BAR BKOD PA LA SOGS PA
SUN DBYUNG BA YIN TE, SUN 'BYIN BAR BYED PA YANG LA LAR NYE BAR
SBYAR BAR BYA BA MA YIN TE, BYA ROG GI SO BRTAG PA BZHIN DU DE
YANG GNAS PA

@152B MA YIN PA LA MNGON PAR ZHEN PAR 'GYUR RO ZHE NA, DE'I PHYIR
'DI BSHAD PAS RTZOD PA DAG LA RGYU CAN GYIS, YANG DAG PA MA YIN
PA'I RNAM PAR GZHAG PA NYE BAR BKOD PA'I RIGS PA SMRA BA DAG LA
YANG TSAR GCOD PA DES NA DGOS PAR GZHAG PA DE NI NGAG GI DON YIN
NO, ,GANG GI PHYIR,

RIGS PAR SMRA BA RNAMS LA YANG, ,SGYU CAN RIGS PA MED PA YI,
,PHAM PAR BYED PA DE YI PHYIR, ,JI LTAR RIGS PAR SMRA BA SGYU CAN
GYIS PHAM PAR BSRUNG BAR 'GYUR BA'I PHYIR MI BDEN PA'I RNAM PAR
GZHAG PA TSAR GCAD PA'I DON DU RAB TU BYED PA'I 'DI BRTAGS SO
ZHES BYA BA JI SNYED PA BSDUS PA'I

DON YIN NO, ,YAN LAG GI DON GYIS STONG PA'I RIGS PAR SMRA BA
RNAMS LA YANG ZHES BYA BA NI 'DIR RIGS PA'I SGRAS NI TSAD MAR
BRJOD PAR BYA BA GTZO BO'I 'JUG PA YIN PAS RIGS PA MA YIN NO ZHES
SBYAR BAR BYA'O, ,YANG NA 'JIG RTEN PA LA RAB TU GRUB PA'I RIGS
PAS 'THAD PA'I DON NI

RIGS PA'I SGRA'I DON DU BRJOD DO, ,DE LTA NA YANG GANG RIGS PAS
'THAD PA'I DON DU BRJOD PA YIN PA DE NI RIGS PAR SMRA BA YIN NO
ZHES 'JIG RTEN LA GRUB BO, ,DE YANG RIGS PAS DON YUL DU BYED PA'I
PHYIR RIGS PAR BRJOD DO, ,JI LTAR SNGON PO LA SOGS PA DON CIS
MNGON SUM GYI YIN

PA'I PHYIR MNGON SUM DU BRJOD CE NA, DE LTA NA GANG RIGS PAS
'THAD PA'I DON DU SMRAS PA DE NI RIGS PAS SMRAS PA ZHES 'JIG RTEN
LA GRUB PO, ,DON DE YANG RIGS PA'I YUL YIN PA'I PHYIR RIGS PAR
BRJOD DE, JI LTAR SNGON PO LA SOGS PA DON CIS MNGON SUM YUL YIN,
MNGON SUM

DU BRJOD CE NA, DE YANG RIGS PAS RTZOD PAR NUS PA DE NI 'DIR RIGS
PAR SMRAS PA ZHES BYA'O, ,TSAD MAS SMRA BA MED NA RIGS PAS SMRA
BA MA YIN NO ZHES BYA BA'I DON TO, ,GAL TE RIGS PA'I SGRAS MNGON
SUM DANG RJES SU DPAG PA GNYIS KA YANG BRJOD PAR BYA BA YIN NA,
DE LTA NA YANG

SKABS KYI DBANG GIS SPYI'I SGRA BYE BRAG LA 'JUG PA YIN PA DES
KYANG RIGS PA NYEN PA NI RJES SU DPAG PA NYID BRJOD PAR BYA BA
YIN LA, MNGON SUM GYIS MA YIN PA DE'I PHYIR RTZOD PA RNAMS MNGON
SUM GYI DBANG DU MA BYAS SO, ,YANG NA RIGS PAS 'THAD PA'I DON LA
RTZOD PAR NUS NA KHYED

@153A *, ,'DI'I RIGS PA SMRA BA YIN TE, RIGS PAS 'THAD PA'I DON
LA RTZOD PA ZHES BYA BA'I DON YIN NO, ,RIGS PA'I SGRA BSHAD PA DE
DAG GIS NI MNGON SUM RJES SU DPAG PA GNYI GA SBYAR BAR BYA'O,
,'DI NYID 'DIR BSHAD NA RGYAL BAR BLTA BAR BYA'O, ,DE LTA NA 'JIG
RTEN PA DANG

MTHUN PA'I RIGS PA'I DON DU SMRA BA NI RIGS PA SMRA BA YIN PAR
GRUB BO, ,YANG GI SGRA NI SRID PA'I DON YIN TE, RGYAL BAR 'OS PA
YANG PHAM PA YIN TE, SGYU CAN GYIS PHAM PA MI SRID NA YANG PHAM
PA ZHES BYA BA'I DON YIN NO, ,PHAM PA ZHES SMRAS PA CI ZHIG YIN
ZHE NA, RTZOD PA DAG LA ZHES BYA BA SMRAS

TE, PHYOGS SNGA MA DANG PHYI MA DAG YONGS SU 'DZIN PA SNGON DU
SONG BA'I RGOL BA DANG PHYIR RGOL BA DAG GIS RANG DANG GZHAN GYI
PHYOGS GRUB PAR BYED PA DANG GRUB PA'I DON DU BRJOD NAS RTZOD PA
YIN NO, ,GANG YANG SLOB MA TSANGS PAR SPYOD PA DANG LHAN CIG TU
RTZOD PA NA TSIG DOR LA SOGS PA SPANGS NAS RGYAL BAR 'DOD PA

RNAMS LHAN CIG TSIG DOR DANG LTAG CHOD BRJOD NA TSAR BCAD PA'I
GNAS DANG 'BREL BA YIN NO, ,RANG GI PHYOGS LA GNAS NAS RTZOD PA
DMAN PA GZU BO MA YIN PA LA GCIG RTZOD PA BRJOD PA NI GZU BO MA
YIN PA'I MTSAN NYID DU BSHAD PA DE NI RANG GI GZHUNG LUGS TZAM
SHA STAG BRJOD PAR BYA'O, ,'O NA 'DI NI 'JIG RTEN PA MA YIN NO
ZHE NA,

RGYAL BAR 'DOD PAS RTZOD PA LA TSIG DOR DANG LTAG CHOD NI TSAR
GCOD PA'I GNAS 'GA' ZHIG NI DGAG PA YIN PA'I PHYIR RIGS PA SMRA
BA DANG BRJOD PA NI THA DAD PA MED PA YIN NO, ,BDEN PA MA YIN
PA'I RNAM PAR GZHAG PA NYE BAR BKOD PA ZHES BYA BA LA BDEN PA MA
YIN PA'I RNAM PAR GZHAG PA NI TSIG DOR

BA DANG LTAG CHOD BRJOD PAS DE DAG NYE BAR DGOD PAR BYED PA NI
TSAR GCOD PA'I GNAS YIN NO, ,SGYU CAN ZHES BYA BA NI ZHIB TU
DPYAD NAS RANG GI RGYUD KYI KHA NA MA THO BA SPED PAR BYED CING
GZHAN GYI RGYUD KYI YON TAN LA SMOD PAR BYED PA NI SGYU CAN ZHES
'JIG RTEN LA GRAGS SHING BRJOD DO, ,BSTAN BCOS LAS

'CHAB PA DANG PHRAG DOG NYID DU GYUR PA LA RAB TU GRAGS SO, ,TSAR
GCOD PAR BYED PAS ZHES BYA BA NI PHAN PA LA 'DIR TSAR GCOD PA
ZHES BYA BA'I SGRA BRJOD DO, ,PHAM PAR GYUR BA NI BRLAG PAR BYAS
PAS ZHES BYA BA'I DON TO, ,PHYIR ZHES BYA BA SGRA DE'I DON NI
SHES PAR SMRA BA RNAMS LA YANG GANG GI

@153B PHYIR TSAR GCOD PAR BYED PA DE'I PHYIR ZHES BYA BA'I DON
TO, ,DE SUN DBYUNG BA'I DON DU ZHES BYA BA NI DO RNAMS DGAG PA NI
SUN DBYUNG BA'O, ,DE'I SHUGS KYIS MI BDEN PAR RNAM PAR 'JOG PA
DANG SGYU CAN DANG TSAR GCOD PAR BYED PA RNAMS DANG 'BREL BA YANG
YIN NO, ,DE LA MI BDEN PA'I RNAM PAR

GZHAG PA DE SNYED CIG LA SUN DBYUNG BA YIN TE, GANG GI TSE MI
BDEN PA'I RNAM PAR GZHAG PAR BYED PA NI MI BDEN PA NYID KYIS
GZHAN LA GSAL BAR BYAS PA YIN TE, DE'I TSE RIGS PA NYID KYIS THA
DAD PA GSAL BAR BYAS PA NA 'GA' ZHIG KYANG PHAM PAR 'GYUR BA MED
PA'I PHYIR MI BDEN PA'I

RNAM PAR GZHAG PA SUN DBYUNG BAR MDZAD PA YIN LA SGYU CAN RNAMS
KYANG RIGS PAR SMRA BA NYID KYIS GSAL BAR SUN DBYUNG BAR MDZAD PA
YIN NO, ,TSAR GCOD PAR BYED PA YANG SGYU CAN GYIS RIGS PA MA YIN
PA BYED PAS TSAR GCOD PAR GRAGS PA DE LTAR 'BYIN PAS GSUM PO DE
DAG SUN

'BYIN PA NI DE SUN DBYUNG BA'I DON YIN NO, ,'DI BRTZAMS SO ZHES
BYA BA NI RAB TU BYED PA'I DON BDAG NYID KYI BLO LA YONGS SU
RDZOGS NAS RNAM PAR GNAS PA 'DI ZHES BYA BA'I SGRA SHES PAS NGES
PAR BYAS PA YIN NO, ,BRTZAMS SO ZHES BYA BA NI RAB TU BYED PA'I
GZHUNG GI DON BRTZAM PAR BYA BAR

BSTAN PA YIN NO, ,RAB TU BYED PA ZHES BYA BA YANG CI ZHIG YIN ZHE
NA, SGRUB PA'I YAN LAG MA YIN TSIG, ,CES BYA BA LA SOGS PA SMOS
SO, ,SGRUB PA'I YAN LAG GI TSIG NI SGRUB PA'I YAN LAG GI TSIG
STE, DE'I TSIG NI SGRUB PA'I YAN LAG GI TSIG GO, ,SGRUB PA'I YAN
LAG GI TSIG MA

YIN PA NI SGRUB PA'I YAN LAG GI TSIG MA YIN PA STE, SGRUB PA'I
YAN LAG MA YIN PAR BRJOD PA ZHES BYA BA'I DON TO, ,YANG NA NI
SGRUB PA'I YAN LAG MA YIN PA DE'I TSE SGRUB PA'I YAN LAG MA YIN
PA'I TSIG NI SGRUB PAR BYED PA'I YAN LAG MA YIN BA DE NI BRJOD
PAR BYA BA YIN NO ZHES BYA BA'I

DON TO, ,SKYON MI BRJOD PA NI SKYON MI BRJOD PA'O, ,SKYIN MA YIN
PA BSAL BAR BYAS SO, ,ZHES BYA BA'I DON TO, ,YANG SKYON MA PA NI
SKYON MIN PA STE, DE BRJOD PAR GYUR PAS NA SKYON MI BRJOD PAR
GYUR PA'O, ,SKYON MA YIN PA BSAL BAR BYAS, ,ZHES BYA BA'I DON TO,
,GNYIS PO DAG TSAR

@154A *, ,GCAD PA'I GNAS YIN ZHES BYA BA NI RGOL BA DANG PHYIR
RGOL BA GNYIS PO RIGS PAS PHAM PA'I GNAS YIN NO, ,DE LTAR NA
SGRUB PA'I YAN LAG MA YIN PA'I TSIG GIS NI RGOL BA PHAM PA YIN
NO, ,SKYON MI BRJOD PA NI PHYIR RGOL BA PHAM PA'I GNAS YIN NO,
,GZHAN DAG NA,

MI RIGS PHYIR NA MI 'DOD DO, ,ZHES BYA BA NI JI SKAD BRJOD PA'I
TSAR GCOD PA'I GNAS GNYIS PO DAG LAS GZHAN DU DAM BCAS NAS YOD
PAR DGOD PA LA SOGS PA YIN PA DE NI GANG GI PHYIR RIGS PAS TSAR
GCAD PA'I GNAS MA YIN PA DE DE'I PHYIR RIGS PA SMRA BA RNAMS NI
TSAR GCAD PA'I GNAS

SU MI 'DOD DO, ,YANG ZHES BYA BA DE'I SGRA NI GANG GI PHYIR GYI
DON TO, ,PHYIR NA ZHES BYA BA'I SGRA NI DE'I PHYIR GYI DON TO,
,'DOD PA'I DON ZHES BYA BA NI RGOL BAS SGRUB PAR BYED PAS MNGON
PAR 'DOD PA BSGRUB PA YIN NO, ,SGRUB PA ZHES BYA BA'I DNGOS PO
SGRUB PAR BYED DO, ,SGRUB PA'I SGRAS NI RGYU DANG

SGRUB PAR BYED PA ZHES BYA BAR 'DOD DO, ,DE SGRUB PAR BYED PA'I
YAN LAG YIN NO ZHES BYA BA NI GRUB PA'I DNGOS PO 'DI SGRUB PAR
BYED PA DE NI 'DIR YAN LAG GI SGRA BRJOD DO, ,DE LTA NA YANG
SGRUB PAR BYED PA'I YAN LAG DANG PHAN 'DOGS PAR BYED CES BYA BA
NI RNAM GRANGS YIN NO, ,DE YANG

'DIR YAN LAG TU BYED PA LA SOGS PA YIN NO, ,'ON NI RGOL BA DBANG
DU BYAS PA NI GZHAN GYI DON GYI RJES SU DPAG PA'I SKABS YIN TE DE
JI LTAR DNGOS PO'I NGO BO 'DI YAN LAG YIN ZHE NA, GZHAN GYI DON
GYI RJES SU DPAG PA LA YANG DON GYI NGO BO YAN LAG YIN NO, ,DE
LTA NA YANG

DON GYIS DON GO BAR BYED KYI SGRAS NI MA YIN NO, ,SGRAS KYANG
SGRA'I DON LA RTEN PAR BYED PA'I PHYIR SGRUB PAR BYED PAR 'DOD DE
RANG NYID KYIS NUS PA NI MA YIN NO, ,DE BRJOD PA NI BSGRUB PA'I
YAN LAG BRJOD PA'O ZHES BYA BA BSGRUB PA'I SGRUB PAR BYED PA RJOD
PAR BYED PA'I DON YIN NO, ,DE MI BRJOD PA'I

'DI NI TSAR GCAD PA'I GNAS YIN NO ZHES BYA BA NI GAL TE RGOL BA
LAS GRUB PAR SGRUB PAR BYED PA MI BRJOD PA DE'I TSE PHAM PA'I
GNAS SU BRJOD PAR BYA'O, ,CI ZHIG BYED PA YIN ZHE NA, DE NI KHAS
LEN PA'I RGOL BA NI ZHES BYA BA SMOS TE, SPOBS PA MED PAS MI SMRA
BAR 'DUG PA'I PHYIR ZHES BYA BA NI DE'I SGRAS BRJOD PAR MI NUS

@154B PAS MA 'BREL BA YIN NO, ,'DI SKAD STON PA YIN TE, RTZOD
PA'I DUS SU SPOBS PA MED PAS MI SMRA BAR 'DUG NAS CUNG ZAD KYANG
BRJOD PA MED DO, ,SPOBS PA MED PA NI 'DI MI BRJOD PA'I RGYU YIN
TE, MI SMRA BA NA, DNGOS SU MI BRJOD PAR BSTAN PA YIN NO ZHES
BSHAD DO, ,SGRUB PA'I YAN LAG LA NUS PA MED PA'I PHYIR ZHES BYA
BA NI

YANG NA SGRUB PAR BYED PA'I YAN LAG NUS PA MED PAR 'GYUR TE GTAN
TSIGS MA BRJOD PAS DE NI MA GRUB PAR BYED PAR NUS PAR 'GYUR, ,DE
LTA NA GTAN TSIGS MA BRJOD PA NI BSTAN TO ZHES BYA BA'I DON YIN
NO, ,'DI NI 'BRAS BUR GYUR PA NI PHAL PA YIN PAS MA BRJOD PAR
BSTAN PA YIN NO, ,

DE LTA NA NUS PA NI SGRUB PAR BYED PAR BRJOD NA YANG SGRUB PAR
BYED PA DANG 'BRAS BU MA THOB NA JI LTAR YANG DE SGRUB PAR BYED
PA'I YAN LAG YIN ZHE NA, RTAGS RNAM PA GSUM NYID NI MNGON SUM MA
YIN PA SGRUB PA'I YAN LAG STE ZHES BYA BA SMOS TE, GTAN TSIGS
RNAM PA GSUM LKOG TU GYUR PA'I DON SGRUB PA'I

THABS YIN NO, ,DE LTA NA DNGOS PO SGRUB PA DANG, DNGOS PO MED PA
SGRUB PAR BYED PA ZHES BYA BA GTAN TSIGS GNYIS TE, DNGOS PO SGRUB
PAR BYED PA LA YANG THA DAD PAR BSGRUB PAR BYA BA SGRUB DON GRUB
PA LA BYE BRAG MED PA'I ZHE NA, 'DOD PA'I DO PAR BYED PA'I DBYE
BAS RNAM PA GNYIS YIN NO, ,DE LTAR

RE ZHIG DE DAG 'DIR GANG GI GTAN TSIGS SU 'GYUR BA YIN SNYAM NA,
MED NA MI 'BYUNG BA NYID DU NGES PAR GYUR PA'I PHYIR GANG YANG
GSUM KHO NA LAS LHAG PA NI MED DO, ,CI STE RNAM PA GSUM YIN ZHE
NA, RANG BZHIN DANG 'BRAS BU DANG MI DMIGS PA'O ZHES BYA BA SMOS
TE, DE DAG LAS RNAM PA

GZHAN DU MTSAN NYID KYIS BYED PAR NUS PA MA YIN PA'I PHYIR 'DIR
MA BRJOD DO, ,'DIR YANG KHYAB PAR SGRUB PAR BYED PA TZAM 'DI DAG
LA BYED PAR 'DOD PA YIN NO, ,JI LTAR RTAGS RNAM PA GSUM LA 'DIR
SGRUB PAR BYED PA 'DI YIN ZHE NA, BSGRUB PAR BYA BAS KHYAB PA RAB
TU BSGRUBS NAS

CHOS CAN LA YOD PAR SGRUB PAR BYED DE ZHES BYA BA SMOS TE, GANG
GI TSE BSGRUB PAR BYA BA'I CHOS KYIS KHYAB PA RAB TU BSTAN NAS
CHOS CAN LA YOD PAR GYUR PAR BSTAN PA DE'I TSE GTAN TSIGS SU NUS
PA YIN TE, JI LTAR KHYAB PA BSTAN PA YIN, JI LTAR CHOS CAN LA YOD
PAR GYUR BA BSTAN PA YIN ZHE NA

@155A *, ,'DI LTAR GANG YOD PA'AM BYAS PA DE THAMS CAD NI MI RTAG
PA STE, DPER NA BUM PA LA SOGS PA LTA BU'O ZHES BYA BA SMOS TE,
JI LTAR ZHES BYA BA NI NYE BAR BSTAN PA'I NGAG GO, ,GANG ZHES BYA
BA NI MA LUS PA'I SGRA YIN PA'I PHYIR THAMS CAD KYI DON RJOD PAR
BYED DO, ,YOD

PA ZHES BYA BA NI YOD CING BDOG PAR GYUR PA'O, ,BYAS PA ZHES BYA
BA NI RGYU DANG RKYEN LAS SKYES PA DES NA 'DI SKAD DU STON PAR
'GYUR TE, GANG ZHES BYA BA NI CUNG ZAD CIG YOD PA'AM RGYU DANG
RKYEN LAS YOD PA GANG YIN PA DE NI 'JIG PAR KHONG DU CHUD PAR BYA
STE, DPER NA BUM PA LTA BU STE, 'DI

NI DE SRID DU KHYAB PA YIN NO, ,SGRA YANG YOD PA 'AM MA BYAS PA'I
PHYIR ZHES BYA BA NI SGRA YOD PA 'AM SGRA BYAS PA DANG LDAN YIN
NO ZHES 'DIS CHOS BSTAN PA YIN NO, ,SGRA THAMS CAD LA DON 'DI
BRTAG PAR BYA STE, RES 'GA' YOD PA'AM RES 'GA' BYAS PAS YIN NO
ZHES BYA BAR DGONGS

PA YIN NO, ,RIGS PA CAN GZHAN DAG YAN LAG DAG RIM GYIS NGES PAR
BRJOD PAR 'DOD DE, ,DE'I PHYIR RANG GI GRUB PA'I MTHA' RIM GYIS
NGES PA DGAG PA'I PHYIR, ,'DI LA YANG GO RIMS NGES PA 'GA' YANG
YOD PA MA YIN TE ZHES BYA BA SMOS TE, 'DIR YANG GANG SNGAR KHYAB
PA BSTAN

PA YIN LA PHYIS PHYOGS KYI CHOS YIN TE DE NAS NI KHYAB PA YIN NO
ZHES BYA BA NGES PA YOD PA MA YIN NO, ,RGYU NI CI ZHIG GIS 'DOD
PA'I DON GRUB PA LA BYE BRAG MED PA'I ZHE NA, 'DOD PA'I DON SGRUB
PAR GNYI GA LA BYE BRAG MED PA'I PHYIR RO, ,GAL TE 'DOD PA'I DON
GRUB PA YANG CHA SHAS SU BRJOD

PA DE BZHIN NO ZHE NA, GO RIMS NGES PA'I YAN LAG TU BYAS PA LA
KHYAD PAR CI YANG MED DO, ,DES KYANG CHOS CAN LA DANG POR YOD PAR
BSGRUBS NAS PHYIS KYANG KHYAB PAR RAB TU BSGRUB PA NYID YIN TE
ZHES BYA BA NI CIG CAR YANG PHYOGS KYI CHOS BSTAN NAS KHYAB PA
RAB TU BSTAN PA YIN NO, ,

DPER NA SGRA NI YOD PA'AM BYAS PA YIN LA ZHES BYA BA NI DNGOS PO
PHYOGS KYI CHOS BSTAN PA YIN NO, ,DE LTA BU GANG YIN PA DE THAMS
CAD MI RTAG PA YIN TE,,DPER NA BUM PA LA SOGS PA'I LTA BU'O ZHES
BYA BA NI GZHAN YANG GANG DAG YOD PA'AM BYAS PA YIN PAS 'DI YANG
MI RTAG PA YIN TE,

@155B DPER NA BUM PA BZHIN NO ZHES BYA BA 'DIS NI KHYAB PA BSTAN
PA YIN NO, ,JI LTAR 'DI DAG GIS KHYAB PA RAB TU GRUB PA YANG YIN
ZHE NA, 'DIR KHYAB PA SGRUB PAR BYED PA NI BSGRUB PAR BYA BA LAS
BZLOG PA LA GNOD PA CAN GYI TSAD MA NYE BAR BSTAN PA STE ZHES BYA
BA SMOS SO, ,'DIR ZHES BYA BA NI SBYOR

BA DGOD PA DE'I TSE MI MTHUN PA'I PHYOGS LA GNOD PA CAN GYI TSAD
MA BSTAN PAR GYUR PAS KHYAB PA BSTAN PA YIN NO, ,GAL TE 'GA' ZHIG
RTZOD PA YIN TE DE YANG DNGOS POR GYUR BA DANG SKAD CIG MA MA YIN
PA ZHES BYA BA CI 'DIR 'GAL BA ZHES BYA BAR RAB TU BRJOD PAR BYA
BA ZHE NA, GAL TE YOD

PA'AM BYAS PA THAMS CAD SKAD CIG MA RE RER 'JIG PAR MA GYUR NA
ZHES BYA BA NI, GANG GI TSE YOD PA'AM BYAS PA THAMS CAD SKAD CIG
SKAD CIG MI 'JIG PA DE'I TSE SKAD CIG MA MA YIN PA LA RIM DANG
CIG CAR DON BYED PAR MI RIGS PA'I PHYIR YOD PA'I MTSAN NYID NI
DON BYED NUS PA YIN LA, DE LAS

BZLOG PA'I PHYIR MED PA KHO NAR 'GYUR TE ZHES BYA BA NI GANG YANG
SKAD CIG MA MA YIN PA'I DON NI RIM GYIS KYANG DE DON MED PA MA
YIN TE, LHAN CIG BYED PA LA NI MI LTOS PA'I PHYIR RO, ,LHAG CIG
BYED PA LA LTOS NA NI DNGOS PO RNAMS RIM GYIS DON GYI BYA BA BYED
PAR 'GYUR TE, RTAG PA'I KHYAD

PAR BOGS DBYUNG DU MED PA'I PHYIR RO, ,LHAN CIG BYED PA LA LTOS
PA MED PA DES NA RIM GYIS BYED PA NI MA YIN LA CIG CAR BYED PAR
YANG MI 'GYUR TE, DON GYI BYA BA BYED PA'I RANG BZHIN YIN NA NI
PHYI NAS KYANG 'GYUR RO, ,'DI DON GYI BYA BA BYED PA GANG YIN PA
DE NI SKAD CIG MA GNYIS PA LA SOGS

PA'I GNAS SKABS RNAMS SU 'BRAS BU CI'I PHYIR NA BYED PAR MI
'GYUR, ,GANG GI PHYIR SKAD CIG MA MA YIN PA RNAMS NI RIM GYIS
SBYOR BA LA SOGS PA 'THAD PA MA YIN NO, ,DE'I PHYIR DON GYI BYA
BA BYED PAR NUS PA MA YIN TE, GANG YOD PA'I MTSAN NYID YIN PA
DANG DE NI SKAD CIG MA MA YIN PA LAS LDOG

PA'I PHYIR YOD PA NI SKAD CIG MA MA YIN PA LA ZHUGS PA MED DO,
,DE LTA NA DON GYI BYA BA BYED PA GANG YIN PA DE NI YOD PA BSTAN
GTO, ,SKAD CIG MA MA YIN PA DON GYI BYA BA BYED PA MED PA YIN NA,
GANG LAS DE DAG YOD PAR 'GYUR, GANG GI PHYIR NYE BAR BRJOD PA'I
NUS PA THAMS CAD DANG BRAL BA'I MTSAN NYID NI NYE

@156A *, ,BAR BRJOD PA MED PA YIN NO ZHES BYA BA NI GANG ZHIG LA
LAS YANG DANG YANG DU GNAS PA'I MTHAR MED PAR SHES PA TZAM YIN PA
DE'I PHYIR DES NA BRJOD DU MED PA ZHES BRJOD DO, ,NGES PAR NUS PA
THAMS CAD BRJOD DU MED PA BYAS PA ZHES BYA BA YIN NO, ,THAMS CAD
SMOS PA NI BUM PA LA SOGS

PA'I YUL LA NUS PA DANG MI NUS PA THA DAD PA MTHONG BA'I PHYIR
MED PA'I YONGS SU SPANGS PA'I DON YIN PA DE LTA NA SNAM BUS NI
GOS LA SOGS PA'I DON GYI BYA BA BYED PA DANG, MI BYED PA DANG BUM
PA YANG CHU 'DZIN PA LA SOGS PA'I DON GYI BYA BA BYED PA DANG MI
BYED PA DE DAG DE TZAM GYIS YOD PA MA YIN PA DANG MED PA BSHAD
PAS

YIN NO, ,GAL TE GNOD PAR BYED PA'I CHAD MA BSTAN KYANG NYES PA CI
ZHIG TU 'GYUR ZHE NA, DE LTAR SGRUB PAR BYED PA'I BSGRUB PAR BYA
BA LAS LDOG PA ZHES BYA BA SMOS TE, SNGAR BSHAD PA'I RNAM PAS GAL
TE GTAN TSIGS BSGRUB PAR BYA BA'I MI MTHUN PA'I PHYOGS LA GNOD PA
TZAM GYIS TSAD MA NYE BAR BSTAN

PA DE'I TSE, GAL TE MI MTHUN PA'I PHYOGS LA MA MTHONG DU ZIN
KYANG DE DE LTAR GTAN TSIGS MI MTHUN PA'I PHYOGS DANG LHAN CIG
PAR 'GAL BA MED PAR PHYIR YOD PA'AM BYAS PA'I GTAN TSIGS MI MTHUN
PA'I PHYOGS LA RTAG CES BYA BA LA YANG YOD PAR DOGS PAR 'GYUR BA
YIN NO, ,DOGS PA

YOD NA YANG NYES PA CI ZHIG YOD CE NA, DE'I PHYIR LDOG PA LA THE
TSOM ZA BA ZHES BYA BA LA SOGS PA SMOS TE, GANG GI TSE GTAN TSIGS
MI MTHUN PA'I PHYOGS LAS LDOG PA LA THE TSOM ZA BA DE'I TSE MA
NGES PA'I GTAN TSIGS SU 'GYUR RO, ,'O NA NI MI MTHUN PA'I PHYOGS
LA GTAN TSIGS MA MTHONG NA

MTHONG BA DANG 'BRAL BAS GZHAN MED PAR SGRUB PAR BYED PA YOD PA
MA YIN NAM, DE LA GNOD PAR BYED PA'I TSAD MA GZHAN GYIS DGOS PA
CI ZHIG YOD CE NA, DE'I PHYIR MA MTHONG BA TZAM GYIS KYANG LDOG
PA MA YIN TE ZHES BYA BA SMOS TE, MA MTHONG BA TZAM GYIS MI MTHUN
PA'I PHYOGS LA GTAN TSIGS

LDOG PAR NUS PA MA YIN NO, ,'DIR RGYU DANG KHYAB PAR BYED PA MI
DMIGS PA LA SOGS PA GO BAR BYED PA NYID NI 'DIR GZUNG BAR BYA BA
BSTAN PA YIN NO, ,CI STE NUS PA MA YIN ZHE NA BSKAL BA LA SOGS PA
ZHES BYA BA LA SOGS PA SMOS TE, YUL DANG DUS DANG RANG BZHIN GYIS
BSKAL BA'I DON RNAMS

@156B LA THAMS CAD MKHYEN PA MA YIN PA'I MTHONG BA'I SHES PA LOG
PAS BSKAL BA DE DAG LA MED PAR SGRUB PAR BYED PAR NUS PA MA YIN
TE, CI'I PHYIR ZHE NA, THAMS CAD GZIGS PA MA YIN PA ZHES BYA BA
LA SOGS PA SMOS TE, GANG YANG DBANG PO LAS 'DAS PA MTHONG BA NI
MA YIN TE, DE'I DON YOD

DU ZIN KYANG DON 'GA' ZHIG MI DMIGS PAS MED PA NI MA YIN PA DE'I
PHYIR MI DMIGS PAS MED PA GRUB PA NI MA YIN TE, DMIGS PA'I RIG
BYAR GYUR PA NYID KYI MI DMIGS PA MED PAR NUS PA NGES PA YIN GYI
BSKAL BA RNAMS LA NI MA YIN NO, ,DE LTAR GANG LAS MA MTHONG BA
TZAM GYIS

GTAN TSIGS MI MTHUN PA'I PHYOGS LAS LDOG PA GRUB PA NI MA YIN TE,
DE'I PHYIR GNOD PA CAN GYI TSAD MA BSHAD PAR BYA'O, ,DE YANG CI
'DRA BA ZHIG YIN ZHE NA, GNOD PAR BYED PA'I MTSAN MA YANG, ,ZHES
BYA BA SMOS TE, DON GYIS LDOG PA RTOGS PAR BYED PA YIN NO ZHES
BYA BA TSIG

LHAG MA'O, ,RIM DANG CIG CAR 'BREL BA MED PA ZHES BYA BA LA SOGS
PA GANG LA RIM DANG CIG CAR 'BREL PAS DON BYED PA MED PA DE NI
'GA' ZHIG LA YANG NUS PA YOD PA MA YIN TE, DPER NA RI BONG GI RVA
LTA BU'O, ,'DIS NI GNOD PAR BYED PAS RJES SU 'GRO BA BSTAN PA YIN
NO, SKAD

CIG MA MA YIN PA NI RIM DANG CIG CAR LA SOGS PA DON BYED PA LA
SBYOR BA MA YIN NO, ,'DIS NI PHYOGS KYI CHOS BRJOD PA YIN TE,
DE'I PHYIR DE NI 'GA' ZHIG TU NUS PA MED PA YIN NO, ,GANG LA NUS
PA MED PA DE NI MED PA'I BDAG NYID YIN TE, DE LTA NA NUS PA MED
PA LA MED PAS KHYAB PA YIN PA

DE'I PHYIR SKAD CIG MA MA YIN PA RNAMS NI RIM DANG CIG CAR LA
SOGS PAR SBYOR BA MED DO, ,MED PA SGRUB PAR MI BYED KYI YOD PA'I
MTSAN NYID KYI GTAN TSIGS NI DE LAS LDOG PA YIN PA'I PHYIR, GNOD
PAR BYED PA'I TSAD MA ZHES BRJOD DO, ,DES NA YOD PA'I BYAS PA LA
SOGS PA 'DI NI

GANG GI TSE GNOD PAR BYED PA'I TSAD MA BRTAG PA LA YOD PA LDOG
PAR 'GYUR BA DE'I TSE DE NI MI RTAG PAR RNAM PAR GNAS PA YIN NO,
,DE'I PHYIR NA GANG YOD PA'AM BYAS PA DE THAMS CAD MI RTAG PA YIN
NO ZHES RTZA BA TSAD MAS KHYAB PA GRUB PA YIN NO, ,DE TZAM GYIS
KYANG ZHES BYA BA LA SOGS

@157A *, ,PA NI MI MTHUN PA'I PHYOGS LA GNOD PA CAN GYI TSAD MA
BSTAN PA NYID BSGRUB PAR BYA BA'I CHOS KYI SGRUB PAR BYED PA CHOS
TZAM RJES SU 'GRO BA YIN NO ZHES BYA BAR GRUB PA YIN NO, ,'DIS NI
DE'I RANG BZHIN GYI GTAN TSIGS KYI MTSAN NYID NI GANG BSGRUB PAR
BYA BA'I CHOS KYI SGRUB PAR

BYED PA CHOS TZAM NI RJES SU 'BREL BA YIN NO, ,GAL TE DE LTA NA
MA MTHONG BA TSAD MA MA YIN NA DE, 'DIR YANG MA MTHONG BA ZHES
BYA BA LA SOGS PA NI JI LTAR RTZA BA TSAD MAS MA MTHONG BAS TSAD
MAR GYUR PA MA YIN NO, ,MA MTHONG BA DANG TSAD MA MA YIN PA DE
LAS KYANG GANG GI PHYIR RIM DANG CIG CAR MI

RIGS PA NYID LA NUS PA MED PAS KHYAB PA MI 'GRUB PA'I PHYIR RO,
,DE LTAR NA RIM DANG CIG CAR LA SOGS PA MED NA DON BYED MA MTHONG
BA'I PHYIR MA MTHONG BA'I TSAD MAS KHYAB BA BSTAN PA MED DO, ,DE
YANG TSAD MA MA YIN PA DE'I PHYIR KHYAB PA GRUB PA MA YIN NO, ,DE
YANG GI GTAN TSIGS DANG, ,YANG KHYAB PA MA GRUB

PA'I PHYIR GANG GI TSE GNOD PA CAN GYI TSAD MAS KHYAB PA MA GRUB
PA DE'I TSE RTZA BA LA YANG TSAD MAS GRUB PA'I KHYAB PA MED DO,
,'DI LA YANG ZHES BYA BA LA SOGS PA LA, 'ON TE 'DI LA YANG GNOD
PA CAN GYI TSAD MA YIN NA GNOD PA CAN GYI TSAD MA GZHAN YANG NYE
BAR SBYOR BA DE'I TSE DE LA YANG GNOD PA CAN

GYI TSAD MA GZHAN GYIS NYE BAR SBYOR BA YIN NO, ,DE'I TSE DE LA
YANG GNOD PA CAN GYI TSAD MA GZHAN GSUM PA BRJOD PAR BYA'O, ,GSUM
PA DANG BZHI PA LA SOGS PA THUG PA MED PAR 'GYUR RO ZHES BYA BA
NI PHYOGS SNGA MA BZHIN NO, ,'DIR GRUB PA'I MTHA' SMRAS PA, MA
YIN TE, ,ZHES BYA BA LA SOGS

PA SMOS TE, MED PA SGRUB PAR BYED PA MA MTHONG BAS NA ZHES BYA BA
NI PHYOGS PHYI MA YIN TE, MA MTHONG BA THAMS CAD KHYOD KYANG TSAD
MAR MI 'DOD PA NI MA YIN LA, MED PA SGRUB PAR BYED PA'I MA MTHONG
BA NI SPANGS PA MA YIN TE, ,DE NYID MTHONG BA YIN NO, ,MA MTHONG
BAS NI BSGRUB PAR BYA BA LOG

PAS ZHES BYA BA LA SOGS PA NI GANG MA MTHONG BA NI MI MTHUN PA'I
PHYOGS LA GTAN TSIGS MED PAR SGRUB PAR BYED PA YIN TE, DE MA
MTHONG BAS MI MTHUN PA'I PHYOGS DANG GTAN TSIGS 'GAL BA'I CHOS SU
GTOGS PAR NYE BAR 'JOG PA'I PHYIR GNOD PAR BYED PA'I TSAD MA NYID
KYIS BSTAN PA YIN

@157B NO, ,DE'I PHYIR 'DI NI 'DE 'DRA BA MA MTHONG BA MA SPANGS
PA YIN PA'I PHYIR ZHES BYA BAR DGONGS PA YIN NO, ,RGYU CIS SGRUB
PAR BYED PA'I GTAN TSIGS MI MTHUN PA'I PHYOGS LAS LDOG PAR 'GYUR
ZHE NA, DE'I PHYIR DE LTA NA NI GTAN TSIGS DE BSGRUB BYA MED PAS
ZHES BYA BA LA SOGS PA SMOS TE,

GANG GI TSE GTAN TSIGS DANG BSGRUB BYA'I MI MTHUN PA'I PHYOGS SU
GYUR PA LA 'GAL BA'I CHOS SU TSAD MAS GRUB PA NA GTAN TSIGS YIN
NO, ,BSGRUB PAR BYA BA MED NA MED PAR 'GRUB PAR 'GYUR GYI GZHAN
DU NI MA YIN NO, ,GAL TE MI MTHUN PA'I PHYOGS LA GTAN TSIGS YOD
NA YANG GNOD PAR

BYED PA MA GRUB PA YIN NA NYES PA CI ZHIG YOD PAR 'GYUR ZHE NA,
RNAM PA GZHAN DU NA DE LA 'DI GNOD PA CAN ZHES BYA BA LA SOGS PA
SMOS TE, ,GNOD PA CAN GYI CHOS SAM TSAD MA LAS GZHAN GYI MI MTHUN
PA'I PHYOGS LA GTAN TSIGS MA MTHONG BA DE'I TSE THE TSOM DU 'GYUR
RO, ,CI MI

MTHUN PA'I PHYOGS LAS GTAN TSIGS LDOG GAM 'ON TE MA YIN, GAL TE
DE LTA NA MA MTHONG BAS KYANG LDOG PA SGRUB PAR BYED PA MA GTOGS
PA DE JI LTAR MA MTHONG BA TZAM NI LDOG PA MA YIN NO ZHE NA,
DNGOS PO THAMS CAD MI DMIGS PA ZHES BYA BA LA SOGS PA SMOS TE,
GAL TE MA MTHONG

BAS MED PA SGRUB PAR BYED PA NI YOD PAR 'GYUR BA DE 'DIR SPANGS
PA'I PHYIR RO, ,DNGOS PO MI DMIGS PA THAMS CAD NI DNGOS PO LA
GNOD PA CAN MA YIN TE, DE'I PHYIR BSHAD PA DE NYID SGRA'I DON YIN
PA'AM SGRA YIN PA'O, ,DNGOS PO THAMS CAD MI DMIGS PAR GNOD PA CAN
MA YIN NO ZHES BYA BA'I DON TO, ,

THUG PA MED PAR THAL BAR 'GYUR BA SPANG BA'I DON GYI PHYIR RO,
,DE LA RIM DANG CIG CAR DANG LDAN PAS NUS PA LA ZHES BYA BA LA
SOGS PA SMOS TE, 'DI DANG 'DI RNAMS LA SBYAR BAR BYA'O, ,RTZA
BA'I TSAD MA NI KHYAB PAR BYED PAS MI DMIGS PA NA GNON PA CAN GYI
TSAD MA BSHAD PA YIN NO, ,

GAL TE KHYAB PAR BYA BA DANG KHYAB PAR BYED PA'I DNGOS PO GRUB NA
DE YANG DE LTAR 'GRUB PAR 'GYUR BA YIN NO, ,DE'I PHYIR DE NYID
KHYAB PAR BYA BA DANG KHYAB PAR BYED PA 'DIS RAB TU BSTAN PA YIN
NO, ,RIM DANG CIG CAR GYIS NUS PA LA KHYAB PA YIN TE NUS PAR GYUR
PA YIN NA RIM GYIS SAM CIG

@158A *, ,CAR LAS RNAM PA GZHAN PA NI MED DO, ,RNAM PA GZHAN CI'I
PHYIR MED CE NA, RNAM PA GZHAN NI MI SRID DO ZHES BYA PA SMOS SO,
,RIM DANG CIG CAR LAS MA GTOGS PA'I RNAM PA GZHAN NI MI SRID PA
DE'I PHYIR RNAM PA MA LUS PA LA RIM DANG CIG CAR GYIS KHYAB PA
YIN

NO; ,DE LTA NA GANG RIM GYIS MA YIN NA NI DE THAMS CAD RIM PA MED
PA YIN NO, ,GANG YANG RIM PA MED PA MA YIN PA STE DE THAMS CAD NI
RIM GYIS YIN NO, ,DE LTA NA YANG PHUNG PO GSUM PA SRID PAR GA LA
'GYUR, GANG GI TSE PHUNG PO GSUM PA MI SRID PA DE'I TSE RIM DANG
CIG CAR GYIS

NUS PA LA KHYAB PAR GRUB PA YIN NO, ,DES NA KHYAB PAR BYED PA'I
CHOS, ,ZHES BYA BA LA SOGS PA NI GANG GI PHYIR RIM DANG RIM PA MA
YIN PAS NUS PA LA KHYAB PA DE'I PHYIR RIM DANG RIM PA MA YIN PA'I
SBYOR BA LOG NA SKAD CIG MA MA YIN PA LA NUS PA YANG LDOG PAR
'GYUR RO, ,GANG GI

TSE NUS PA LA RIM DANG CIG CAR GYIS KHYAB PAR 'GYUR BA DE'I TSE
NUS PA MED PAS, RIM DANG CIG CAR ZHES BYA BA LA SOGS PA NI GANG
KHO NA NUS PA DE RIM DANG CIG CAR GYIS KHYAB PA GRUB PAR GYUR PA
DE NYID DE LAS BZLOG PA RIM DANG CIG CAR MI RIGS PA YANG NUS PA
MED PAS KHYAB PA 'GRUB PAR

'GYUR BA'I PHYIR DE YANG RE 'GA' ZHIG KYANG THUG PA MED PAR THAL
BAR MI 'GYUR RO, ,DE LTAR NA RTZA BA'I TSAD MA NI KHYAB PAR BYED
PA MI DMIGS PAS GNOD PAR BYED PA'I TSAD MA YIN NO, ,GNOD PAR BYED
PA'I TSAD MA LA YANG RNAM PA GZHAN MED PA YIN LA GNOD PAR BYED PA
TSAD MA RNAM PA GZHAN MED PAS

NA RIM DANG RIM PA MA YIN PAS PHAN TSUN SPANGS TE, GNAS PA'I
MTSAN NYID YIN PAR KHONG DU CHUD PAR BYA'O, ,GANG GI PHYIR RIM PA
LAS THA DAD PA'I DON GANG JI SNYED PA DE THAMS CAD RIM PA YIN PAR
RNAM PAR GZHAG PAR BYA'O, ,RIM PA MA YIN PA LAS THA DAD PA GANG
JI SNYED PA DE THAMS CAD

RIM GYIS ZHES BSTAN PA YIN NO, ,DE'I PHYIR RNAM PA GZHAN GYI
DNGOS PO GRUB PA YIN NO, ,DNGOS PO'I RNAM PA GZHAN MED PAS RIM
DANG CIG CAR GYIS NUS PA LA KHYAB PA GRUB PA YIN NO, ,NUS PA'I
MTSAN NYID NI YOD PA MA YIN LA, SKAD CIG MA MA YIN PA RNAMS KYANG
RIM PA DANG CIG CAR LAS

@158B LDOG PA YIN NA NUS PA LAS KYANG LDOG PA YIN NO, ,NUS PA'I
MTSAN NYID YOD PA NI SKAD CIG MA MA YIN PAR GYUR PA DE'I TSE THUG
PA MED PAR 'GYUR TE MA MTHONG BA TZAM GYIS LDOG PAR MI 'GYUR RO,
,DE LTA NA RANG BZHIN GYI GTAN TSIGS KYI SBYOR BA BDAG NI SGRUB
PA'I YAN LAG TU SGRUB PAS PA YIN

TE ZHES BYA BA NI JI SKAD DU, NYE BAR BRJOD PA DE NI RIGS PAS
GNOD PA CAN GYI TSAD MA BSTAN PAS RANG BZHIN GYI GTAN TSIGS KYIS
SGRUB PA'I YAN LAG TU BSGRUBS PA YIN NO, ,NUS PA MED PA DE NI
ZHES BYA BA LA SOGS PA NI GANG GI TSE YANG BSHAD ZIN PA'I RIGS
PAS SGRUB PA'I YAN LAG

TU SGRUB PAR BYED PAR MI 'GYUR BA DE'I TSE TSAR GCAD PA'I GNAS SU
BRJOD PAR BYA'O, ,RGYU CI YIN ZHE NA, 'DOD PA'I DON RAB TU MA
BSGRUBS PA ZHES BYA BA LA SOGS PA SMOS TE, GANG GI PHYIR 'DOD
PA'I DON MA BSGRUBS PA DE'I PHYIR PHAM PA'I GNAS YIN NO, ,'DOD
PA'I DON ZHES BYA BA NI

DAM BCA' BA ZHES BYA BA'I DON TO, ,'ON TE DNGOS PO'I NUS PA'I
GTAN TSIGS SU BSHAD PA DE CES PHAM PAR 'GYUR ZHE NA, DNGOS PO'I
NUS PA'I GTAN TSIGS ZHES BYA BA LA SOGS PA SMOS TE, ,GAL TE DON
DAM PAR NUS PA'I GTAN TSIGS SU BSHAD PA DE LTA NA YANG JI SNYED
PA'I NUS

PAS GSAL BAR MI BYED PA DE SNYED DU BSGRUB PAR NUS PA MA YIN NO,
,'DI YANG BYED PA BZHIN DU YOD PA TZAM GYIS 'BRAS BU BYED PA NI
MA YIN NO, ,SHES PAR BYED PA'I GTAN TSIGS SU GYUR NA SHES PA'I
BDAG NYID LTOS NAS RANG GI 'BRAS BU BYED PA YIN TE GZHAN DU NI MA
YIN NO, ,DE LTAR

RE ZHIG RANG BZHIN GYI GTAN TSIGS SGRUB PA'I YAN LAG TU NUS PA
YIN NO, ,'ON TE 'BRAS BU'I GTAN TSIGS JI LTA BU YIN ZHE NA, 'BRAS
BU'I GTAN TSIGS SU ZHES BYA BA LA SOGS PA SMOS TE, 'BRAS BU'I
GTAN TSIGS SU BSHAD PA BSGRUB PAR BYED PA'I YAN LAG MTSUNGS PAR
BYED

PA YIN TE, DE JI LTAR BYED PA YIN ZHE NA, GANG 'BRAS BU'I GTAN
TSIGS SU ZHES BYA BA LA SOGS PA SMOS TE, GANG GI PHYIR 'BRAS BUS
RGYU SGRUB PAR BYED PA'I DON KHAS BLANGS PA YIN NO, ,DES NA RGYUS
'BRAS BU'I DNGOS PO SGRUB PAR BYED PA NUS PA MA YIN

@159A *, ,NO; ,'ON TE, JI LTAR DE DAG DE LTAR GRUB PA YIN ZHE NA,
DPER NA 'DI YOD NA YOD PA ZHES BYA BA LA SOGS PA SMOS SO, ,RGYU
'DI LAS 'BRAS BU 'DI SKYED PA YIN NO ZHES MNGON SUM GYIS RTOGS PA
YIN NO, ,DE LTAR NA MNGON SUM GYIS ME NYE BAR DMIGS PAR 'GYUR

BA LAS DE MA THAG TU SNGAR MA MTHONG BA'I DU BA MNGON SUM KHO NAS
RAB TU RTOGS PA YIN NO, ,MES BSKYED PAR BYA BA'I DU BA 'DI YIN NO
ZHES MNGON SUM GYIS STOBS KYIS NGES PAR SKYED PAR BYED PA DE'I
PHYIR YOD NA YOD PAR MNGON SUM GYIS RTOGS PA YIN NO, ,GANG YANG
DE LAS GZHAN PA'I ZHES

BYA BA LA SOGS PA NI GANG LA YANG DE MNGON PAR 'DOD PA'I RGYU MED
PA DE LA YOD PAR GYUR DU ZIN KYANG GZHAN PA'I RGYU RNAMS LAS
'DI'I 'BRAS BU SKYE BAR MI 'GYUR BA'I PHYIR MI DMIGS PAR KHONG DU
CHUD PAR BYA'O, ,DE LTA NA DE LAS RGYU NI DMIGS PA'I RIG BYAR
GYUR PA LAS MI DMIGS PAS

'BRAS BU LA YANG DE LTA BA'I RNAM PA MI DMIGS PA YIN NO, ,DE'I
PHYIR RGYU MED NA 'BRAS BU MED NA BA NI MI DMIGS PAR KHONG DU
CHUD PAR BYA'O, ,DE YANG THABS GANG GIS YIN ZHE NA, YOD PA DAD
MED PA SGRUB PAR BYED PA'I TSAD MA DAG GIS ZHES BYA BA LA SOGS PA
SMOS TE, 'DIR YOD

PA SGRUB PAR BYED PA'I TSAD MA NI MNGON SUM YIN NO, ,MED PA SGRUB
PAR BYED PA'I TSAD MA NI MI DMIGS PA YIN NO, ,DES NA MNGON SUM
DANG MI DMIGS PA DAG GIS ZHES BYA BA SMOS PA YIN NO, ,CI RGYU
YANG MNGON SUM GYIS 'DIR BYED PA YIN NA CI MI DMIGS PA NYID 'BA'
ZHIG

GIS DE GRUB PAR 'GYUR RAM ZHE NA, DE LTA NA 'BRAS BU NYID THE
TSOM MED PA ZHES BYA BA LA SOGS PA SMOS TE, GAL TE MNGON SUM GYIS
KYANG YOD PA DANG MED PA SHES PA YIN NO, ,MI DMIGS PA 'BA' ZHIG
YOD PA DANG MED PA RTOGS PA MA YIN NO, ,DE'I TSE 'BRAS BU NYID DU
THE

TSOM MED PAR BSGRUB PAR 'GYUR RO, ,GAL TE YANG DE LTAR MA BRJOD
NA YANG NYES PA CI ZHIG YOD CE NA, RNAM PA GZHAN DU NA DE MED NA
MED DO ZHES BYA BA 'BA' ZHIG CES BYA BA LA SOGS PA SMOS TE, GAL
TE NA DE YOD NA YOD PAR 'GYUR RO ZHES DE 'BA' ZHIG MA BRJOD PA
DE'I TSE MED NA

@159B MED PAR 'GYUR RO ZHES BRJOD PA DE SRID DU DE'I RGYU THE
TSOM MED PAR BSGRUB PAR MI 'GYUR RO, ,DE LTA NA DE JI LTAR DE LA
MNGON PAR 'DOD PA'I RGYU MED PA DANG GZHAN LAS KYANG 'GYUR TE, DE
LA DON MED PA DE NI CI MNGON PAR 'DOD PA'I RGYU MED PA LAS MI
'BYUNG BA'I YANG NA GZHAN MED PA LAS YIN,

DE NYID GZHAN GYIS DON RTOGS PAR DOGS PA YIN NO ZHE NA, DE LA
GZHAN GYIS NUS PA ZHES BYA BA LA SOGS PA SMOS TE, CI ZHIG GZHAN
GYIS DE LA NUS PA'I DON SKYOD PA MED, DE NA DE'I 'BRAS BU MI SKYE
BA'AM, ,YANG NA MNGON PAR 'DOD PA'I RGYU MED PA DE'I PHYIR SKYE
BA YIN, 'ON TE GANG MNGON

PAR 'DOD PA'I RGYU MED NA MI 'BYUNG BA DE'I TSE CI GZHAN GYIS YUL
LA DOGS PAR BYED PA YIN NO ZHE NA, DE DAG LDOG NA YANG LDOG PA
'DOD RGYAL BAR 'GYUR TE ZHES BYA BA NI GANG YANG MNGON PAR 'DOD
PA'I RGYU LDOG PA NA LA LAR LDOG PA DE'I 'BRAS BUR 'GYUR TE, DE
LTA NA YANG DE 'DOD RGYAL BAR BTAGS

BA YIN NO, ,CI 'DOD RGYAL BA JI LTAR YIN ZHE NA, MA BAG MAR LEN
PA ZHES BYA BA LA SOGS PA SMOS TE MA BAG MAR LEN PA NI AA MA BAG
MAR LEN PA'O, ,DE SKYE BA'I YUL GANG DU MA BAG MAR BLANGS PAS
SKYE BA'O, ,MA BAG MAR BLANGS PAS SKYE BA YIN NO ZHES RNAM PAR
SBYAR RO, ,DE RU SKYES PA DE

NI BAG MAR LEN PAR 'DOD PA'I YUL SKYES PA NA SHING 'BRA GO BSAL
BA'I PHYIR 'BRAS BU 'BRA GOR BRJOD DO, ,SKYE BA ZHES BYA BA NI
RAB TU GRAGS PA'O, ,SOG PO PAR SIG GI YUL DU MA BAG MAR LEN PA
RAB TU GRUB PA DER YANG 'BRA GO SKYE BAR 'GYUR RO, ,YUL GZHAN
RNAMS SUM BAG MAR

LEN PA MED NA DE LA 'BRAS BU 'BRA GO YANG MED DO, ,DE LA DPER NA
YUL GZHAN DU MA BAG MA LEN PA MED NA 'BRAS BU 'BRA GO SKYE BA MED
PA DE NI 'DOD RGYAL BA YIN NO, ,DE BZHIN DU LA LAR MNGON PAR 'DOD
PA'I RGYU MED NA 'BRAS BU MED PA NI 'DOD RGYAL PA YIN TE SRID PAR
GYUR PA DE'I PHYIR DE

MED KYANG YOD PA NI TSIG TZAM 'BA' ZHIG YIN PAS NUS PA LA THE
TSOM ZA BAR 'GYUR RO, ,DE'I PHYIR GANG KHO NA YOD NA YOD PA SGRUB
PAR BYED PA'I TSAD MAS RGYU DANG 'BRAS BU YOD PAR NUS PA DE LTAR
GYUR PA CI'I YON TAN YIN ZHE NA, DE LTAR NA NUS PA DE'I 'BRAS BU
GRUB BO ZHES BYA BA LA SOGS PA

@160A *, ,SMOS TE, SNGAR BSHAD PA'I RNAM PAR SGRUB PAR GYUR BA
GANG YIN PA DE NI DE'I 'BRAS BU NYID DU GRUB PAR GYUR PA YIN NO,
,GRUB PAR GYUR PA NI YON TAN CI YIN ZHE NA, GRUB PA YANG RANG YOD
NA YOD PA GRUB PA ZHES BYA BA LA SOGS PA SMOS TE, GANG GI TSE
DE'I 'BRAS BU GRUB PAR

GYUR PA YIN PA DE'I TSE DE'I 'BRAS BUR GYUR NA, GANG LA YOD PAR
'GYUR BA DE LA 'BRAS BU YANG YOD PAR BSTAN PA RGYU CI YIN ZHE NA,
RGYU DANG 'BRAS BU 'KHRUL BA MED PA'I PHYIR ZHES BYA BA LA SOGS
PA SMOS TE, GANG GI PHYIR 'BRAS BU NI RGYU MED NA MI 'BYUNG BA
DE'I PHYIR RANG RIG PAS YOD PAR GYUR PAS DE

YOD PAR SGRUB PAR BYED PA YIN NO, ,GANG DE LTAR LA LAR 'BRAS BU
RGYU LA MI 'KHRUL BAR GRUB PA DE NI MA 'KHRUL BA ZHES BYA BA LA
SOGS PA DE LTA NA YANG CUNG ZAD 'BRAS BU DANG RGYU 'KHRUL BA MED
PAR GYUR PA DE SRID DU 'BRAS BU THAMS CAD RANG GI RGYU LA 'KHRUL
BA MED PA DE NYID NI RIGS PAS GNOD PA YIN NO

ZHE NA, DE LA RIGS PA NI 'DI YIN TE, GANG GI PHYIR 'BRAS BU THAMS
CAD RANG GI RGYU LAS GZHAN DU GYUR PAS NUS PA YIN NA, DE LTA NA
'BRAS BU'I GTAN TSIGS SGRUB PAR BYED PA'I YAN LAG TU BYED PA YIN
TE, DE LTAR MI NUS NA 'BRAS BU'I GTAN TSIGS KYANG SGRUB PAR BYED
PA'I YAN LAG

TU BRJOD PA MA YIN NO ZHES 'DI NI RTOGS PAR SLA BA YIN NO, ,RGOL
BA DE DAG PHAM PA'I GNAS YIN NO ZHES DE DAG RTOGS PA'I DON YIN
NO, ,GAL TE YANG DE LTAR NUS PAS MI BYED NA NYES PA CI YOD CE NA,
MI NUS PA DE'I TSE 'BRAS BUR MA GRUB PAS ZHES BYA BA SMOS SO, ,JI
SNYED PA BSHAD ZIN PA'I

RNAM PAS MI NUS NA DE SNYED PA DE'I 'BRAS BUR MI 'GRUB PO, ,GAL
TE NA DE LTAR YIN NA DE LA NYES PA CI YOD CE NA, DON GZHAN ZHES
BYA BA LA SOGS PA SMOS SO, ,GANG YANG GANG LA 'BREL BA'I RANG
BZHIN DU MA GYUR PA DE NI NYE BAR GYUR KYANG GDON MI ZA BAR GZHAN
NYE BAR GYUR PA BSTAN PA MA YIN NO,,

DE LTA NA YANG PHAM PAR 'GYUR ZHE NA, 'DOD PA'I DON MA GRUB PA
ZHES BYA BA LA SOGS PA SMOS TE, GAL TE 'DOD PA'I DON MA GRUB PA'I
RGOL BA NI DE'I TSE TSAR GCAD PA'I GNAS SU RIGS PA YIN NO, ,'DIS
NI 'BYUNG BAR 'GYUR BA'I DON GYI 'BRAS BU NYID LAS DE LTAR 'DA'
BAR MI 'GYUR NA DE JI

@160B LTAR PHAM PA YIN ZHE NA, 'BRAS BU'I GTAN TSIGS KYI DNGOS
POR KHAS BLANGS PAS DE MA BSTAN ZHES BYA BA NI, GAL TE YANG 'BRAS
BU'I DNGOS PO LAS MA 'DAS PAR DE LTA NA YANG YOD PA TZAM GYIS GO
BAR BYED PA MA YIN TE, 'ON KYANG 'BRAS BU NYID DU SHES PAR GYUR
PAS YOD PA GO BAR

BYED PAR 'GYUR GYI GZHAN NI MA YIN NO, ,DE LTAR 'BRAS BU'I GTAN
TSIGS SGRUB PAR BYED PA'I YAN LAG TU SGRUB PAR BYED PA NUS PAR
BLTA'O, ,GZHAN YANG RTAGS GSUM PO DE BSGRUB PA'I PHYIR MI DMIGS
PA YANG ZHES BYA BA SMOS TE, SGRUB PAR BYED PA'I YAN LAG TU NUS
PA YIN

NO ZHES BYA BA NI TSIG LHAG MA'O, ,YANG CI 'DRA BA ZHIG CE NA,
SGRUB PAR BYED PA ZHES BYA BA LA SOGS PA SMOS TE, GANG DE'I DON
MI DMIGS PA DE NI GANG GI TSE DMIGS PA'I RIG BYAR GYUR PA LAS MI
DMIGS PAR BSHAD PAR GYUR PA DE'I TSAD MA DMIGS PAR SGRUB PAR BYED
PA'I YAN

LAG TU NUS PAR 'GYUR RO, ,DE LTAR YANG RGYU'I RNAM PA NYID MI
DMIGS PAR BSTAN PAS DE SGRUB PAR BYED PAR JI LTAR 'GYUR ZHE NA,
DE 'DRA BA'I MI DMIGS PA KHO NA'I ZHES BYA BA LA SOGS PA SMOS TE,
GANG GI PHYIR DMIGS PA'I RIG BYAR GYUR PA LAS GANG MI DMIGS PA
NYID NI

DNGOS PO MED PA SGRUB PAR BYED PA YIN GYI GZHAN NI MA YIN NO,
,CI'I PHYIR GZHAN MA YIN ZHE NA, DMIGS PA'I RIG BYAR MA GYUR PA
ZHES BYA BA LA SOGS PA SMOS TE, GANG MI DMIGS PA'I RIG BYAR GYUR
PA MA YIN PA DE'I DON NI RTOGS PA'I MNGON SUM LOG PAS KYANG MED

PAR MI 'GRUB STE, GAL TE 'DIR DMIGS PA'I RIG BYAR GYUR PA JI LTAR
YIN ZHE NA, DE LA DMIGS PA'I RIG BYAR GYUR PA LAS ZHES BYA BA LA
SOGS PA SMOS TO, ,RANG BZHIN KHYAD PAR CAN NI YUL KHYAD PAR CAN
DU GYUR PA'I DON GYIS GZHAN BSAL BA NI, RGYU DANG, DE MA THAG PA
DANG,

BDAG PO'I RANG BZHIN GZHAN BSAL BA NI DE RNAMS TSOGS PA TSANG BA
STE, RANG BZHIN KHYAD PAR CAN DANG RKYEN GZHAN TSANG BA DANG DE
GNYIS NI DMIGS PA'I RIG BYAR GYUR PA'I SGRAS BSHAD PAR BYA'O, ,DE
YANG RANG BZHIN KHYAD PAR CAN BSTAN PA NI GANG BDAG NYID MA YIN
PA'I SNANG BA

@161A *, ,ZHES BYA BA LA SOGS PA SMOS TE, BDAG NYID MA YIN PA'I
NGO BO NI BDAG NYID KYI NGO BO NI GZHAN GYI NGO BO MA YIN NO ZHES
BYA BA'I DON TO, ,DE'I SO SOR SNANG BA'I SHES PA'I RANG GI RNAM
PA DE NI GZHAN GYIS DBEN PA'I DNGOS PO SGRUB PA'I MNGON SUM DU
SNANG BA'I DANG TSUL

CAN YIN NO ZHES RNAM PAR SBYAR RO, ,RTOGS PAR BYED PA'I MNGON SUM
LA RAB TU SNANG BA NI DE'I NGO BO YANG YIN NO ZHES BYA BA BSDUS
PA YIN NO, ,'DI SKAD STON PA YIN TE, GANG DNGOS PO'I RANG BZHIN
GYI NGO BO RNAMS YONGS SU SPANGS PAS RANG KHO NA NGO BO MNGON SUM
LA SO SOR SNANG BA NI

DE 'DIR RANG BZHIN KHYAD PAR CAN ZHES BSTAN PA YIN NO, ,SPYI'I
DON NYE BAR BSDU BA BSTAN PA NI, DE 'DRA BA YOD PAR GYUR PA'I
DMIGS PA'I RGYU CAN ZHES BYA BA LA SOGS PA SMOS TE, DE 'DRA BA
ZHES BYA BA NI BSKAL PA MA YIN PAR SNANG BA'I NGO BO'O, ,DE GANG
GI TSE DMIGS PA'I RKYEN

GZHAN TSOGS PA RNAMS KYANG GZHAN GYI NGO BO SO SOR SNANG BAS DBEN
PA NI DE RANG GI NGO BOS DMIGS PA MED PA DE'I TSE MED PA'I THA
SNYAD KYI YUL DU 'GYUR RO, ,GAL TE YANG DE LTAR KHYAD PAR LTA NA
NYES PA CI YOD CE NA, DE LAS RNAM PA GZHAN YOD PA MA YIN PA'I
RTAGS NI THE TSOM ZA BA YIN

NO ZHES BYA BA SMOS TE, GAL TE DMIGS PA'I RIG BYAR GYUR PA MI
'DOD PA YIN NA NI, DE'I TSE RTAGS NYID CUNG ZAD KYANG MED PA'I
PHYIR THE TSOM YIN PAS GCIG TU MED PA'I THA SNYAD BSKYED PA MA
YIN NO ZHE NA, LAN BSTAN PA, 'DIR YANG RNAM PA DE LTA BU THAMS
CAD NI ZHES BYA BA SMOS TE, 'DIR

YANG ZHES BYA BA NI MI DMIGS PA'O, ,DPER NA GCIG DMIGS PA'I RIG
BYAR GYUR PA LAS MI DMIGS PAS, MED PA'I THA SNYAD KYI YUL DU GYUR
PA DE BZHIN DU GNAS THAMS CAD KYANG MED PA'I THA SNYAD SGRUB PAR
BYED PA'I DMIGS PA'I RIG BYAR GYUR PA'I MI DMIGS PA'I THABS KYI
KHYAB PA

GRUB PA YIN NO, ,GCIG PO MED PA'I THA SNYAD KYI RGYU MTSAN YOD
KYANG BLA STE, GANG YANG THAMS CAD MED PA'I RGYU MTSAN YIN NO
ZHES BYA BA GA LAS SHES SHE NA, 'GA' ZHIG MED PAR KHAS LEN PA
ZHES BYA BA LA SOGS PA SMOS TE, GAL TE YANG 'GA' ZHIG DMIGS PA'I
MTSAN NYID KYIR GYUR PA'I

@161B MI DMIGS PAS MED PA'I THA SNYAD KYI YUL CAN KHAS LEN PAR MI
BYED NA DE'I TSE GZHAN GYI YANG RNAM PA DE LTA BU'I MI DMIGS PA
GANG YIN PA DE YANG MED PA'I THA SNYAD KYI YUL DU 'DOD PAR MI BYA
STE MTSUNGS PA YIN PA'I PHYIR ZHES DGONGS PA YIN NO, ,GAL TE RGYU
MTSAN DE DAG GIS KYANG YOD PAR KHAS

MI LEN NA NYES PA CIR 'GYUR ZHE NA, RNAM PA DE LTA BU MED PA KHAS
MI LEN NA ZHES BYA BA SMOS TE, GAL TE YANG DMIGS PA'I MTSAN NYID
KYIR GYUR BA MI DMIGS PA TZAM GYI RGYU MTSAN YOD PA LA LAR KHAS
MI LEN NA DER MED PA'I THA SNYAD KYI RGYU MTSAN GZHAN KHAS BLANG
BAR BYA STE, RGYU MTSAN GZHAN

DANG 'BREL PA YANG MA YIN PA'I PHYIR DE BRJOD PAR BYA BAR 'DOD PA
SNGON DU SONG BA YIN NO, ,RGYU CIS DMIGS PA'I RIG BYAR GYUR PA
LAS MA DMIGS PA'I DON NI GCIG TU MED PA'I THA SNYAD SKYED PA YIN
SNYAM NA, DE LTA BU'I RNAM PA YOD CING ZHES BYA BA LA SOGS PA LA,
GANG DMIGS PA'I RIG BYAR GYUR

PA DANG YOD PA YIN NA GDON MI ZA BAR DMIGS PAR 'GYUR TE, DE LTAR
DE SNYED THA DAD PA MTHONG BA YIN NO, ,'DI 'DRA BA MI DMIGS PA
MED PA ZHES BYA BA LA SOGS PA NI GANG GI TSE DMIGS PA'I RIG BYAR
GYUR PA LAS YOD PAR GYUR PA DE NI GDON MI ZA BAR DMIGS PAR GYUR
PAR BRJOD DO, ,DE NI 'DI

'DRA BA'I MI DMIGS PAR BRJOD NA MED DO ZHES SHES PAR 'GYUR RO,
,DE'I PHYIR YANG DMIGS PA'I RIG BYAR GYUR PA LAS MI DMIGS PA MED
PA'I THA SNYAD KYI RGYU MTSAN DE TZAM NYID YIN TE ZHES NGES PA
YIN NO, ,MED PA'I THA SNYAD KYI RGYU MTSAN DE DAG NI YOD KYANG
BLA STE, GANG YANG 'DI KHO NA RGYU MTSAN

YIN NO ZHES 'DI GA LAS SHE NA, GZHAN NI DE'I RGYU MTSAN MED PA'I
PHYIR RO ZHES BYA BA LA SOGS PA SMOS SO, ,MED PA'I THA SNYAD NI,
DI SKAD BSHAD PA'I MI DMIGS PAS THOB PAR 'GYUR GYI RGYU MTSAN
GZHAN NI YOD PA MA YIN NO, ,JI LTAR MED PA DE LTAR PHYIS BSHAD
PAR BYA'O, ,GZHAN YANG RGYU

MTSAN LOGS SHIG TU BSTAN PA NI, GAL TE NUS PA THAMS CAD KYIS DBEN
PA NI ZHES BYA BA LA SOGS PA SMOS TE, 'DIR CUNG ZAD KYANG NUS PA
MED PA RGYU MTSAN 'DIS MED PA'I THA SNYAD DU 'GYUR RO, ,GRUB PA'I
MTHA' SMRA BAS, DENG BDAG NYID KYI RJES SU ZLOS PA NI MA YIN PAS,
DE NI

@162A *, ,DE LTAR YIN NA ZHES BYA BA SMOS TE, JI LTAR KHYED MNGON
PAR 'DOD PA 'DI DE LTAR 'DI DAG NI 'ON TE DE NYID YIN NO ZHES BYA
BA LA SOGS PA YIN NO, ,DE NYID NUS PA THAMS CAD KYIS DBEN PA NI
JI SKAD BSHAD PA'I MI DMIGS PA NYID KYIS KHONG DU CHUD PAR BYA'O,
,CI'I PHYIR

JI SKAD BSHAD PA NYID KYIS YIN ZHE NA, THABS GZHAN MED PA ZHES
BYA BA LA SOGS PA SMOS TE, GANG GI PHYIR NUS PA MED PAR KHONG DU
CHUD PAR BYED PA'I THA BAS GZHAN MED PA DE NYID KYI PHYIR DE
RTOGS PAR 'GYUR BA YIN TE, GANG YANG DE LTAR RTOGS PA YOD NA ZHES
BYA BA LA SOGS PA NI GANG GI TSE YANG

JI SKAD BSHAD PA'I NUS PA MED PA NI MI DMIGS PAS RTOGS PAR KHONG
DU CHUD PAR BYA'O, ,NUS PA MED PA NI MED PA'I THA SNYAD DU BYED
PA DE'I PHYIR MI DMIGS PA NYID 'DIR THOG MAR RGYU MTSAN YIN PA'I
PHYIR THA SNYAD KYI RGYU MTSAN DU BRJOD PAR BYA'O, ,GZHAN YANG
RGYU MTSAN GZHAN NYE BAR BSTAN PA NI,

GAL TE BLO DANG SGRA DANG DON GYI BYA BA LA SOGS PA SMOS TE, BLO
NI SHES PA YIN LA SGRA NI BRJOD PA'O, ,DON BYED PA NI NUS PA STE,
GANG LA DE 'JUG PA YIN PA, DE NI DE LA YOD PA'I THA SNYAD DU BYED
PA YIN NO, ,GANG LA 'JUG PA MED PA DE NI MED PA'I THA SNYAD YIN
NO ZHES BYA BA NI PHYOGS SNGA MA

BZHIN NO, ,PHYOGS PHYI MA, JI SKAD DU BSHAD PA'I BLO LA SNANG BA
ZHES BYA BA LA SOGS PA SMOS TE, GANG YANG JI SKAD DU BSHAD PA'I
NGO BOR SNANG BA'I MNGON SUM GYI BLO 'JUG PA DE LA NI YOD PA'I
THA SNYAD DU 'GYUR PA YIN LA, GANG LA DMIGS PA'I RIG BYAR GYUR PA
DAG MI 'JUG PA DE NI MED

PA'I THA SNYAD YIN NO, ,JI SKAD DU BSHAD PA'I BLO LA SNANG BA
ZHES BYA BA NI BDAG MA YIN PA'I NGO BO SO SOR SNANG BAS RNAM PAR
DBEN PAR MNGON SUM LA SNANG BA'I DON 'DZIN PA YIN NO ZHES BYA
BA'I DON YIN NO, ,DE'I YUL ZHES BYA BA NI JI SKAD BSHAD PA'I
BLO'I YUL LO, ,RJES SU DPAG PAS

YOD PA'I THA SNYAD KYI RGYU MTSAN DU BSTAN PA NI MNGON SUM GYI
YUL MA YIN PA ZHES BYA BA LA SOGS PA SMOS SO, ,GANG LA MNGON SUM
MI 'JUG PA DE LA YANG RTAGS 'GA' ZHIG LAS SKYES PA'I SHES PAS YOD
PA'I THA SNYAD DU BYED PA ZHES BYA BA LA SOGS PA NI, GANG LA RJES
SU DPAG PA

@162B MI 'JUG PA DE LA MED PA'I THA SNYAD DU BYA BA MA YIN TE, MA
NGES PA NYID KYI PHYIR RO, ,DE LOG PA LA ZHES BYA BA NI RJES SU
DPAG PA MED PA DE NYID MA NGES PAR BSTAN PA YIN NO, ,BSKAL PA'I
DON ZHES BYA BA LA SOGS PA SMOS TE, GANG YANG DBANG PO'I DON DE
NI MNGON SUM MAM RJES SU

DPAG PA LDOG PA LAS MED PA SGRUB PAR BYED PA MA YIN TE, THE TSOM
SKYED PA'I PHYIR RO, ,DE LTAR NA DE NI RES 'GA' ZHIG BLO 'JUG PA
NA MED PA'I THA SNYAD SGRUB PAR BYED PA YIN PA DANG LDOG PA LAS
MED PA'I THA SNYAD BYED PA NI THAMS CAD DANG THAMS CAD DU MA YIN
PA LA DGAG PA BYED PA NI MA

YIN TE, BLO DANG SGRA THAMS CAD NI ZHES BYA BA LA SOGS PA STE,
BLO DANG SGRA TZAM LAS YOD PAR SGRUB PAR BYED PA MA YIN TE, BLO
DANG SGRA DAG THA DAD PA DANG THA DAD PA MA YIN PAS KYANG DNGOS
PO THA DAD PA DANG, THA DAD PA MA YIN PA SGRUB PAR BYED PA MA YIN
NO, ,GANG LA BLO'I RNAM PA THA DAD PAR

'JUG PAR BYED PA DE LA THAMS CAD DU DNGOS PO THA DAD PAR BYED PA
'AM, GANG LA THA DAD PA MED PA'I RNAM PA DE LA DNGOS PO THA MI
DAD PAR BYED PA NI MA YIN TE, DE LTAR SGRA LA YANG BLTA BAR
BYA'O, ,RGYU CIS BSGRUB PAR BYA BA MA YIN ZHE NA, JI LTAR YANG
'DAS PA DANG ZHES BYA BA LA SOGS

PA SMOS TE, MA RIG PA'I DBANG GIS DE DAG KYANG 'DAS PA DANG MA
'ONGS PA LA SOGS PA RNAMS KYIS BAG CHAGS YONGS SU SMIN PA'I DBANG
GIS NGES PA 'GA' ZHIG THA SNYAD DU BYED PA'I BLO DANG SGRA DAG
'JUG PAR MTHONG BA YIN NO, ,SOGS PA'I SGRAS NI RI BONG GI RVA LA
SOGS PA

BSDU'O, ,SNA TSOGS PA DANG GCIG PA'I DON GYI BYA BA BYED PA'I
PHYIR NA SNA TSOGS PA'I BYA BA BYED PA DANG, GCIG PA'I BYA BA
BYED PAR NUS PA YIN NO ZHES TSIG RNAM PAR SBYAR RO, ,DNGOS PO MED
KYANG DE NYID BSAL BAR BYA BA'I DON DU ZHES BYA BA NI SNA TSOGS
PA DANG GCIG PA'I DON GYI BYA

BA BYED PA BSAL BA YIN NO, ,SNA TSOGS PA DANG GCIG PA'I BDAG NYID
DNGOS POS KYANG ZHES BYA BA NI SNA TSOGS PA'I BDAG NYID DANG GCIG
PA'I BDAG NYID DAG NI SNA TSOGS PA DANG GCIG PA'I BDAG NYID LA
BLO DANG SGRA DAG 'JUG PA'I PHYIR RO ZHES BYA BA'I DON TO, ,'DI
SKAD STON PA

@163A *, ,YIN TE, DON SNA TSOGS KYI BYA BA BYED PA'I DNGOS PO DON
SNA TSOGS BYED PAR SNANG BA DANG, SNA TSOGS KYI DNGOS PO MED
KYANG SNA TSOGS PA'I NGO BO BLO DANG SGRA DAG KYANG MTHONG BA'I
PHYIR DE LTAR DON GCIG BYED PA'I DNGOS PO DAG LA, DON GCIG BYED
PAR SNANG BA YIN NO, ,

GCIG PA'I BDAG NYID MED KYANG GCIG PA'I BDAG NYID KYI DNGOS PO'I
BLO DANG SGRA DAG MTHONG BA'I PHYIR RO, ,'DAS PA DANG, MA 'ONGS
PA LA SOGS PA RNAMS KYI MED PA RNAMS LA 'JUG PA NI DNGOS PO YOD
PA MA YIN PA'I SGRUB PAR BYED PA YIN TE, SNA TSOGS PA'I DON GYI
BYA BA BYED PA RNAMS

GCIG GI RANG BZHIN LA 'JUG PA DANG DNGOS PO THA DAD PA MED PA GO
BAR BYED PA NI MA YIN NO, ,DON GYI BYA BA BYED PA RNAMS NI GCIG
GI RANG BZHIN LA 'JUG PA YIN TE, DNGOS PO THA DAD PA MED PA SGRUB
PAR BYED PA MA YIN TE, BLO DANG SGRA ZHES BYA BA NI BSDUS PA'I
DON YIN NO, ,DPE BSTAN PA NI, RGYAL

PO MANG POS BKUR BA ZHES BYA BA LA SOGS PA SMOS SO, ,RIGS SU
BSKRUN PA ZHES BYA BA LA SOGS PA NI BSKYED PA'O, ,DE'I PHYIR
RGYAL RIGS SU SKYES PA ZHES BYA BA'I DON TO, ,'DIS NI 'DAS PA LA
'JUG PA'I DPE BSTAN PA YIN NO, ,'KHOR LOS SGYUR BA DUNG ZHES BYA
BA LA SOGS PA NI,

JI SKAD DU GSUNG RAB LAS BSHAD PA NI RGYAL PO MANG POS BKUR BA
ZHES PAS GSER GYI RIN PO CHE SNA BDUN MDUN DU 'GRO BA DANG TSAD
CHEN PO'I MCHOD SDONG CHU BO GANGG'A'I NANG DU GZHAG PA DANG
RGYAL PO DUNG GIS 'DEGS PAR 'GYUR BA NYID YIN NO ZHES BYA BA'I
'DIS NI MA 'ONGS PA 'JUG PA'I DPE YIN NO, ,

'KHOR LOS SGYUR PA'I RGYAL PO DUNG ZHES BYA BA LA SOGS PA NI, 'DI
SKAD DU YANG GSUNG RAB LAS BSTAN PA RGYAL PO MANG POS BKUR PA
SPRUL PA NI SDE PA GZHAN GYI TSIG GIS BSTAN PA LA BRTEN PA YIN
NO, ,RI BONG GI RVA DAG DANG ZHES BYA BA LA SOGS PA NI SGRA TZAM
MO, ,GZUGS BSTAN

DU YOD PA DANG THOGS PA DANG BCAS PA DANG ZHES BYA BA NI DON DU
MA'I BYA BA LA 'JUG PA YIN NO, ,GZUGS SU BYA BA DE NI RNAM PAR
'GYUR BA YIN NO ZHES BYA BA'I DON TO, ,BSTAN PA NI MIG GI RNAM
PAR SHES PA'I DON YIN NO, ,YOD PA NI 'DIR BSTAN PAS BSTAN DU YOD
PA'O, ,RANG GI YUL DU

@163B GZHAN SKYED PA LA GEGS BYED PAS NA THOGS PA DANG BCAS PA'I
YOD PA STE, THOGS PA DANG BCAS PA'I PHYIR THOGS PA DANG BCAS
PA'O, ,BUM PA ZHES BYA BA NI DON GCIG BYA BA BYED PA RNAMS KYI
'JUG PA'I DPE YIN NO, ,BSTAN DU YOD PA LA SOGS PA SMRAS PA NI
SGRA GCIG GI DNGOS PO'I YUL YIN

NO ZHES BYA BA NI GA LAS SHE NA, BSTAN DU YOD PA'I SGRA ZHES SMOS
SO, ,DE DAG SGRA THA DAD PA'I SPYOD YUL LA NI DON MA YIN NO ZHES
GA LAS YIN ZHE NA, GCIG TU NYE BAR 'DUS PA'I PHYIR RO ZHES BYA BA
SMOS SO, ,GCIG LA YANG 'DUS PA YIN PA'I PHYIR GZHI MTHUN PA ZHES
BYA BA LA SOGS PA'I DON

YIN NO, ,DE LTA NA GANG KHO NA GZUGS SU BYA BA DE KHO NA BSTAN DU
YOD PA YIN LA DE NYID THOGS PA DANG BCAS PA'I SGRAS BSTAN PA YIN
NO, ,'DIR GZHAN GYIS SMRAS PA, GAL TE YUL SNA TSOGS SU ZIN KYANG
ZHES BYA BA LA SOGS PA NI SNA TSOGS PA'I YUL DE DAG GI SGRA GCIG
TU NYE BAR BSDUS PA

DE NI 'JUG PA'I RGYU MTSAN ZHES BYA BA DON GCIG LA 'DU BA'I PHYIR
RO, ,DE LTA NA GZUGS NYID GANG KHO NA LA 'DU BA DE KHO NA LA
BSTAN DU YOD PA NYID DANG, THOGS PA DANG BCAS PA NYID CES BYA BA
DE BZHIN DU GCIG LA NYE BAR BSDU BA'I MTSAN NYID NI SGRA'I DON
YIN NO, ,DES NA SGRA'I DON GYIS

'JUG PA'I RGYU MTSAN YIN NO, ,DE DANG ZHES PA NI SNA TSOGS PA'O,
,DE'I PHYIR YUL SNA TSOGS PA NYID KYIS 'DI'I SGRA'I DON YIN NO
ZHES BYA BA GZHAN GYIS BSAMS PA YIN NO, ,GRUB PA'I MTHA' SMRA BA
BZHAD GAD NI, AE MA'O DKA' THUB KYI SDUG BSNGAL GYIS NYE BAR DUB
PA ZHES BYA BA

SMOS TE, KYE MA DKA' THUB KYI SDUG BSNGAL CHEN POS GDUNGS PA'I
TSIG GIS DON THOB PAR 'GYUR RO, ,GANG GIS NA DU BA'I SPYI THOG MA
NAS PHAN 'DOGS PAR 'GYUR LA YOD PAS PHAN 'DOGS PAR BYED PA'I BKA'
DRIN GYIS RANG GI RJOD PAR BYED PAS DON SHES PAR BYA BAR 'DOD PAS

BU SONG LA KHO BO CAG LA GANG PHAN 'DOGS PAR BYED PA YANG BRJOD
PAR BYA BA YIN TE, DE SNYED PA BKA' DRIN GYIS PHYAG BTZAL BA GYIS
DANG SGRA'I BDAG NYID RANG GIS 'JUG PA'I PHYIR RIGS PA 'DI NI
CHES MANG BA BYED PA YIN NO, ,'ON KYANG DE'I 'BREL PA'I NUS PA'I
BYE BRAG GIS ZHES

@164A *, ,BYA BA NI JI SNYED PA 'DI'I NUS PA'I KHYAD PAR GANG YIN
PA DE NI SPYI'I PHAN 'DOGS PAR BYED PA DE SNYED PA NYID NUS PA'I
BYE BRAG LA CI DE NI SGRA KUN NAS SLONG BAR BYED PA YIN TE, DE
LTAR GYUR PAS YON TAN CI ZHIG THOB PAR 'GYUR ZHE NA, DE LTAR 'DIS
BRGYUD PAS ZHES BYA

BA LA SOGS PA SMOS TE, GAL TE DE'I NUS PA'I BYE BRAG GIS SGRA KUN
NAS SLONG BOR BYED PA MA YIN TE, YANG NA SPYI LAS GZHAN GYIS
KYANG PHAN 'DOGS PAR BYED PA YIN TE, DE'I TSE BRGYUD PAS DUB PA
NI YONGS SU SPANGS PA YIN NO, ,LAN 'GA' GZHAN GYIS SMRAS PA GCIG
GIS

'JUG PA'I DON GYI NUS PA NI YOD PA MA YIN NO ZHE NA, SGRA SNA
TSOGS SKYED PA'I NUS PA ZHES BYA BA LA SOGS PA SMOS TE, GAL TE
'DI SNA TSOGS PA'I SGRA 'JUG PAR BYED PA'I NUS PA YOD PA MA YIN
PA'I PHYIR RO, ,DE JI LTAR DU MA 'BREL PAS PHAN 'DOGS PAR BYED
PA'I RGYU NUS PA DANG

GCIG PAR MTSUNGS PAR GYUR PA YIN NO ZHES BYA BAR DGONGS SO, ,YANG
'DIR RGYU CI LAS GANG GI DBANG GIS 'BREL PAR PHAN 'DOGS PAR BYED
PA MA YIN ZHE NA, PHAN 'DOGS PAR BYED PA MA YIN NO ZHES BYA BA LA
SOGS PA SMOS TE, GAL TE DON DE RNAMS PHAN 'DOGS PAR BYED PAR GANG

GIS NA KHAS BLANGS PA YIN, DE DAG GIS 'DI'I 'BREL PA NYID KYANG
MI 'GRUB PA STE JI SKAD BSHAD PA'I DON GCIG TU 'DU BA DANG GZHI
MTHUN PAS YIN NO ZHE NA, GAL TE DON GCIG TU 'DU PA DANG GZHI
MTHUN PAR GYUR BA NI GZUGS DANG DRI DANG RO DANG REG BYA NI DON
GCIG TU 'DU BA YIN

NA DE'I SGRA YANG GZHI MTHUN PAR 'GYUR RO, ,DE BUM PA YANG GZHAN
'GA' ZHIG GIS RDZAS GZHAN BRTAGS PA DE DANG DE NI DGAG PAR BYA
BA'I DON NI BUM PA ZHES BYA BA LA SOGS PA SMOS TE, GZUGS LA SOGS
PA NYID NI SA DANG CHU 'DZIN PA LA SOGS PA RNAMS DANG DBYIBS DANG
SBRANG

RTZI DANG CHU LA SOGS PA'I LONGS SPYOD PA'I DON GYI BYA BA GCIG
BYED PA BUM PA'I SGRAR BRJOD PA MED PA'I DON GZHAN CI ZHIG BUM
PAR BRTAG PAR BYA, GZHAN 'GA' ZHIG GI MANG PO RNAMS GCIG GI DON
GYI BYA BA BYED PA NYID SMRAS PA YOD PA NI MA YIN TE, MANG PO YOD
DU ZIN KYANG ZHES BYA BA

@164B LA SOGS PA SMOS TE, MANG PO RNAMS KYANG DON GCIG GI BYA BA
BYED PA NYID MTHONG BA YIN TE, 'DI LTA STE GZUGS DANG DBANG PO
DANG SNANG BA DANG YID LA BYED PA NI MIG GI RNAM PAR SHES PA'I
RGYU YIN TE, DES KYANG DE NUS PAR BSAL BA YIN NO ZHES BYA BA LA
SOGS PA DANG DON GYI BYA

BA GCIG BYED PA'I PHYIR RO, ,GAL TE MANG PO RNAMS LA YANG GCIG
SGRA SBYOR BA LA SPYON YOD PAR MI 'GYUR TE, DE LA DE DAG LA DGOS
PA MED PAR GYUR NA MANG PO RNAMS LA GCIG GI SGRA SBYOR BA CI YIN
ZHE NA, DGOS PA MED PA'I DON LA SGRA SBYOR BAR MI BYED DE ZHES
BYA BA LA SOGS PA SMOS

TE, DGOS PA MED NA 'JIG RTEN PA DON LA SGRA SBYOR BA NI MA YIN
NO, ,DE YANG DGOS PA GTZO BOR BYA BA LA NUS PA MED NA YONGS SU
SPANG BAR BYA BA YIN NO, ,SO SOR GZUGS LA SOGS PA RNAMS LA SGRAS
NGES PAR SBYOR BA NI SGRA'I PHRENG BA CHEN POR 'GYUR RO, ,GZUGS
LA SOGS PA

SO SOR NUS PA MED PA'I DON GYI BYA BA GCIG BYED PA NI DNGOS POS
BYED PA MA YIN TE, GCIG GIS KYANG TSOGS PA'I SGRA DE'I DON SHES
PAS GZUGS LA SOGS PA'I SGRA DON MED PA NYID DE, BSTAN BCOS BYED
PA RANG NYID KYIS DGOS PA BSTAN PA NI, DE LA DON GANG YIN PA LHAN
CIG GAM

DAD PA ZHES BYA BA LA SOGS PA SMOS TE, LHAN CIG PA NI DGOS PA
GCIG PA STE, DPER NA GZUGS DANG DRI DANG RO DANG REG BYA CHU LA
SOGS PA BTUNG BA BYED PA BZHIN NO, ,THA DAD PA'I DGOS PA GCIG PA
NI DPER NA GZUGS LA SOGS PA DE NYID SO SOR BDAG NYID KYI 'BRAS BU
LA CHAGS PA

LA SOGS PA'I BYA BA CI ZHIG YOD, DE DAG GIS DE RNAMS KYI DGOS PA
GCIG BYED PA GSAL BAR BYED PA YIN TE, GANG GI TSE SGRA GCIG GIS
NGES PAR SBYOR BA LA NYES PA CI ZHIG YOD, DE LA DE LTAR NI 'GYUR
NA JI LTAR MANG PO RNAMS LA BUM PA ZHES BYA BA'I TSIG GCIG PA YIN
ZHE NA,

DON BYA BA BYED PA'I SGRAS BSTAN PA LA SOGS PA NI DE'I DON GCIG
BYED PA'I NUS PA BSTAN PA'I PHYIR GANG GI TSE TSOGS PA'I SGRA
NGES PAR SBYAR BAR BYA BA DE'I TSE DE LA TSIG GCIG KYANG 'GAL BA
MED DO, ,TSOGS PA LA GCIG GI YIN NO ZHES BYA BAR DGONGS PA YIN
NO, ,TSOGS PA NYID LA GCIG

@165A *, ,GIS CI ZHIG BYED SNYAM NAS, LHAN CIG PA'I NUS PA ZHES
BYA BA LA SOGS PA SMOS TE, LHAN CIG PA NYID KYIS GZUGS LA SOGS PA
DE NI CHU 'DZIN PA LA SOGS PA'I DON GYI BYA BA BYED PA NI GCIG TU
BYED PA YIN TE SO SOR NI MA YIN NO, ,DE YANG JI LTAR GYUR BA'I
NUS PA

DANG BCAS PA DE LTAR GYUR PA NI, SHIN TU SKYES PA NI THA DAD PA
GCIG TU TSOGS PAS YIN NO, ,GCIG GI TSE TSOGS PAR GYUR PA DANG
TSOGS PA'I TSIG GCIG GI BUM PA ZHES BYA BA LA SOGS PA LA 'GAL BA
YOD PA MA YIN NO, ,'ON TE RIGS KYI SGRA 'DI YANG SHING LA SOGS
PA'I SGRA

BZHIN NO ZHE NA, BDEN TE, BSAL BA GZHAN LA LTOS PA'I RIGS KYI
SGRA YIN NA, GZUGS LA SOGS PA 'DUS PA DAG LA LTOS PA NI 'DUS PA'I
SGRA YIN NO, ,DE LTA NA YANG KHA CIG NI RIGS KYI SGRA NYID YIN
TE, BDE BA LA SOGS PA LTA BU'O, ,KHA CIG NI 'DUS PA'I SGRA YIN
TE, DPER NA

SKYES PA ZHES BYA BA LTA BU'O, ,KHA CIG NI GNYIS KA YIN TE, DPER
NA SHING LA SOGS PA LTA BU'O, ,RIGS KYI SGRA BRJOD PA THA DAD PAR
BSTAN PA NI, RIGS KYI SGRA'I DON ZHES BYA BA LA SOGS PA SMOS TE,
RIGS KYI SGRA NI SHING LA SOGS PA'I SGRA YIN NO, ,DE'I DON RES
'GA' LHAN CIG PA'I NUS

PA 'AM, RES 'GA' SO SOR YIN NO, ,SNA TSOGS PA DANG LHAN CIG PA DE
RNAMS KYI NUS PA YIN TE, DE'I PHYIR SNA TSOGS PA'I NUS PA YIN TE,
MANG PO RNAMS LA MANG PO'I TSIG DANG GCIG LA GCIG GI BYA'O, ,GCIG
GI NUS PA BRJOD PAR 'DOD NA NI, GCIG GI TSIG CAN GYI SHING ZHES
BYA'O, ,'DI NI

MTSAN NYID BYED PA'I 'DOD PA'I RJES SU 'BRANGS NAS BYAS PA YIN NO
ZHE NA, KHA CIG NI DE DAG NI NGES PA YIN NO ZHES BYA BA LA SOGS
PA SMOS TE, KHYED CAG NI RGYU'I NGES PA DE LTAR BYED PA YIN TE,
MANG PO RNAMS LA MANG PO'I TSIG DANG GCIG LA GCIG GI TSIG TU 'DOD
PAS DE'I BSAM PA DE DAG

BSHAD DO, ,'O NA NI KHYED KYI JI LTAR YIN ZHE NA, KHO BO CAG NI
BRDAR BTAGS PA'I DON DE DAG CES BYA BA LA SOGS PA SMOS TE, KHO BO
CAG GI SGRA DANG DON RTAG TU 'BREL PAR NI MED KYI 'ON KYANG BRDAS
YIN NO, ,DE LA 'DOD PAS RAB TU BRTAGS PA BRDA BSTAN PAS SGRA'I
THA SNYAD DU SHIN TU MNGON

@165B PAR ZHEN PA YIN NO, ,GZHAN GYI 'DOD PA'I DOGS PA BSU PA NI,
GZUGS LA SOGS PA DU MA'I SGRA ZHES BYA BA LA SOGS PA SMOS TE, DU
MA'I GZUGS LA SOGS PA SGRA GCIG GI DON NYID MA YIN NO, ,GZHAN GYI
NUS PA YOD PA MA YIN PA DE'I PHYIR SGRA GCIG GI BRJOD PAR BYA BA
NYID DU

MI 'GYUR RO ZHES BYA BA PHYOGS SNGA MA YIN NO, ,'DIR GRUB PA'I
MTHA' SMRA BAS, CI SKYES BU'I 'JUG PA LA LTOS PA MED PAR ZHES BYA
BA LA SOGS PA SMOS TE, CI SKYES BU'I 'DOD PA LA LTOS PA MED PAR
DON LA SGRA 'JUG PAR BYED PA YIN NAM, YANG NA SKYES BU'I DON DU
GNYER BA RNAMS

SGRA'I THA SNYAD MA NGES PAR SBYOR BA YIN, GAL TE RANG NYID KYI
NUS PA YIN NA NI, RAB KUN NAS SLONG BAR BYED PA'I NUS PA YOD DAM
ZHES BYA BA LA SOGS PA NI GANG GI TSE DON RANG NYID KYIS SGRA
'JUG PAR BZOD PA GANG YIN PA DE'I TSE DE RNAMS NUS PA DANG MI NUS
PA RNAM PAR DPYAD PAR BYA BA YIN NO, ,

RANG NYID KUN NAS SLONG BAR BYED PA LA NYES PA CI ZHIG YOD CE NA,
DE YANG RIGS PA MA YIN NO ZHE NA ZHES BYA BA LA SOGS PA SMOS TE,
GANG GI TSE DON RANG GI NUS PA NYID KYIS SGRA KUN NAS SLONG BAR
BYED PA YIN PAS DE'I TSE SKYES BUS BRJOD PAR 'DOD PA MA YIN YANG
KHA'I BU GA LAS DON LA YOD

PA'I SGRA 'BYUNG BAR 'GYUR RO, ,SKYES BU DANG 'BREL PAR BSTAN PA
DAG BSHAD PA'I PHYIR, SKYES BUS DE DAG LA NYE BAR SBYOR BA NA
ZHES BYA BA LA SOGS PA SMOS TE, GANG GI TSE SKYES BU NGES PAR
SBYOR BA DE'I TSE DE JI LTAR 'DOD PAR NGES PAR SBYOR BA NA MANG
PO LA YANG GCIG GI TSIG TU BUM PA

ZHES BRJOD PA LTA BU'O, ,GCIG GI MTHA' CAN GYIS BRJOD PAR BYA BA
MED PA YIN NA DE CI LA DMIGS PAR 'GYUR, DE DAG DE LTAR NI 'GYUR
NA BRJOD PAR BYA BA DGOS PA CI ZHIG YIN ZHE NA, RGYU MTSAN NGES
PAR SBYOR BA ZHES BYA BA LA SOGS PA SMOS TE, DE LTAR SGRA RNAMS
KYI NGES PAR SBYOR

BA'I DGOS PA BSHAD NAS GCIG GAM YANG NA MANG PO RNAMS BYA BA GCIG
TU SNANG BA NA GCIG GI TSIG DANG SO SOR BYA BA BYED PA SNANG BA
NA MANG PO LA MANG PO'I TSIG DANG, GZHAN YANG RGYU NYE BAR BSAGS
PA BSTAN PA NI, GAL TE GZUGS LA SOGS PA DAG CES BYA BA LA SOGS PA
SMOS TE, GANG

@166A *, ,TSE DUS MA YIN PA'I PHYIR GZUGS LA SOGS PA NI GANG GI
TSE SGRA GCIG GIS LHAN CIG TU 'BREL PA YIN PA DE'I TSE, DE GCIG
LA BRTEN PA YIN PAR CI GANG GIS BRTAG PAR BYA, DES NA CHA SHAS
DANG 'BREL PAS NI MA YIN NO, ,DE LTA NA YANG KHYED KYIS MANG PO
RNAMS LA

GCIG DANG LHAN CIG 'BREL PA KHAS BLANGS KYANG DE DAG DANG RDZAS
KYIS KYANG DE RNAMS 'BREL PAR MI 'GYUR RO, ,DE'I PHYIR YUL 'GA'
ZHIG TU GCIG KYANG LHAN CIG TU GZUGS LA SOGS PA DANG, 'BREL PA
SKYED DU ZIN KYANG SGRA YIS LHAN CIG TU KHAS BLANGS PA'I PHYIR
MED PAR 'DZIN PA LA

DGA' BAR BSHAD PA YIN NO, ,'DIR GZHAN GYIS SMRAS PA, KHO BO CAG
NI GCIG DANG 'BREL PA 'GAL BA YIN PAS ZHES BYA BA LA SOGS PA NI
KHO BO CAG GI GCIG DANG DU MA GCIG DANG LHAN CIG 'BREL PA 'GAL BA
YOD PA NI MA YIN TE, GCIG GI SGRA NI GZUGS LA SOGS PA DAG NI MI
'DOD

KYANG 'ON KYANG GZUGS LA SOGS PA DE THAMS CAD 'DUS PA DE RNAMS
THA MI DAD PA YIN NO, ,THA MI DAD PA RNAMS KYANG DU MA'I DNGOS
PO'I DON BYED PA 'GAL BA YIN GYI, DE YANG BUM PA LAS GOS LA SOGS
PA'I DON GYI BYA BA BYED PA MI SRID PA GANG YIN PA DE NI TSOGS PA
GZHAN LA DON GYI

BYA BA BYED PA SRID PAR GYUR BAS SNAM BU RANG GI NGO BOS GZUGS LA
SOGS PA BYED PA NI MA YIN TE, BUM PA'I RANG GI NGO BO'I GZUGS LA
SOGS PA DANG THA MI DAD PA'I PHYIR RO, ,GANG GI TSE DE SKAD DU
BSHAD ZIN PA'I GNAS SKABS KYI GCIG PA NI THA DAD PA MA YIN NO,
,DE BZHIN DU JI LTAR

GCIG BYED PA DE BSTAN PA'I CHED DU SGRA GCIG GIS KYANG BRJOD PAR
MI BYA'O ZHES BYA BA NI PHYOGS SNGA MA YIN NO, ,'DIR GRUB PA'I
MTHA' SMRA BAS SMRAS PA ZIN DU CHUG KYANG ZHES BYA BA LA SOGS PA
SMOS TE, YOD DU CHUG KYANG 'GA' ZHIG YID LA 'DOD PA 'DI THAMS CAD
CHOGS PA RNAMS

GZUGS LA SOGS PA GCIG GI NGO BOR 'GYUR RO SNYAM NA NI DE LTA NA
YANG PHAN TSUN RNAM PAR DBEN PA'I NGO BOR MNGON SUM GYIS 'DZIN PA
YIN NO, ,DE DAG THA MI DAD PA YIN NA CI STE, 'DZIN PAR MI 'GYUR,
CI STE BTANG SNYOMS SU BYED PAR 'GYUR, 'DI SKAD STON PA YIN TE,
GAL TE

@166B GZUGS LA SOGS PA THA DAD PA LA MNGON SUM GYIS GZUGS LA SOGS
PA THA MI DAD PA CI STE MI 'DZIN PAR MNGON SUM GYIS PHAN TSUN
RNAM PAR DBEN PA'I NGO BO YANG CI STE SO SOR SNANG BAR 'GYUR, ,DE
DAG NI THA MI DAD PA'I NGO BO YIN PA'I BSAGS PA'I RGYU NA NI 'DI
NI 'DOD PAR MI BYA STE ZHES BYA

BA LA SOGS PA SMOS TE, GANG THA MI DAD PA'I RANG GI NGO BO GZUGS
LA SOGS PA DE DAG NI 'DOD PAR MI BYA'O, ,GANG GI PHYIR TSOGS PA
THAMS CAD KYI RANG BZHIN DE DAG THA DAD PAR DMIGS TE, DE LTA NA
YANG BU RAM GYI KHA DOG SMUG PA YANG RO MNGAR BA DANG, BA SHA KA
NI SER BA'I NGO BO YANG RO KHA

BA DANG, GA BUR LA DRI ZHIM PA DANG, MI GTZANG BA'I DRI MI ZHIM
PA DANG, RAS BAL LA NI 'JAM PA DANG, KHA CIG NI RIG BYA RTZUB PA
ZHES BYA BA 'DI LTA BU LA SOGS PA DE JI LTAR GZUGS LA SOGS PA
RNAMS GCIG YIN ZHES BRJOD PAR BYA, GZHAN GYIS YANG GAL TA GZUGS
LA SOGS PA

DAG LAS GZHAN ZHES BYA BA LA SOGS PA SMOS TE, BUM PA DANG GZUGS
LA SOGS PA DAG LAS THA DAD PA YIN NA NYES PA CI ZHIG YOD CES BYA
BA YIN NO, ,GRUB PA'I MTHA' SMRA BAS, DE MNGON SUM DU YOD PA YIN
ZHES BYA BA LA SOGS PA SMOS TE, GAL TE GZUGS LA SOGS PA LAS THA
DAD PA'I BUM

PA YIN PAR GYUR NA DE'I TSE MNGON SUM GYIS GZUGS LA SOGS PA LAS
RNAM PAR DBEN PA CI STE SO SOR SNANG BAR MI 'GYUR, DE LTA NA 'DIR
GZUGS LA SOGS PA'I MI MTHUN PAR MNGON SUM DU 'DOD DO, ,DE LTAR NI
'GYUR NA MNGON SUM GYIS KYANG 'GA' ZHIG GDON MI ZA BAR RNAM PAR

DBEN PA SO SOR SNANG BA NI MI 'GYUR RO ZHE NA, GZUGS LA SOGS PA'I
SO SOR SNANG BA THA DAD PA ZHES BYA BA LA SOGS PA SMOS TE, SNGON
PO DANG SER PO LA SOGS PA YANG THAMS CAD DU THA DAD PAR SO SOR
SNANG BAR GYUR PAR MTHONG BA YIN NO, ,DE LTAR NI 'GYUR NA CHA
SHAS KYI YUL THA DAD PA

MED PA'I PHYIR DANG, DBANG PO GCIG GIS GZUNG BAR BYA BA YIN PA'I
PHYIR SO SOR SNANG BA THA DAD PA MA YIN NO ZHE NA, YUL THA DAD PA
MED KYANG ZHES BYA BA LA SOGS PA SMOS TE, YUL THA DAD PA MED PA
DRI DANG RO LA SOGS PA THA DAD PA SO SOR SNANG PA NYID DANG,
RLUNG TSA BA'I REG BYA LA SOGS PA DBANG

@167A *, ,PO GCIG GI GZUNG BAR BYA BA YIN DU ZIN KYANG THA DAD
PAR RTOGS PA DE'I PHYIR 'DI NI YONGS SU SPANGS PA YIN NO, ,BSAGS
PA'I RGYU BSTAN PA NI DE NYID KYANG MNGON SUM GYI ZHES BYA BA LA
SOGS PA SMOS TE, DNGOS PO DE DAG NYID KYANG MNGON SUM YIN NO,
,MNGON SUM NYID

NI GANG GZHAN GYI NGO BOS DBEN PA NI RANG NYID KYI NGO BOS BLO LA
YANG DAG PAR 'JOG PAR BYED PA YIN NO, ,'DIR YANG JI SRID DU BUM
PA RIN MED PAR 'DIR SU ZHIG 'TSONG BAR BYED PAR 'DOD PA DE BZHIN
DU RANG GI NGO BO DANG BCAS PA GSAL BA RIN MED PAR STER BA NI MA
YIN TE, MNGON SUM GYI

YUL 'TSONG BAR 'DOD PA YIN NO ZHES RGYAL PO'I GTAM DANG 'DI
MTSUNGS SO, ,DE NI DE LTAR YIN NA GAL TE CHA SHAS MED NA JI LTAR
'DI KHYAD PAR GYI BLO SGRA DANG BUM PA LA 'JUG PA YIN ZHE NA, DE
DAG GIS NI ZHES BYA BA LA SOGS PA SMOS TE, GANG GI TSE BLO DANG
SGRA THA DAD PA DAG CHA SHAS

YOD PA DANG NYE PAR GYUR PA DE'I TSE DE YANG BSAL BA YIN NO ZHES
RTOGS PAR BYA'O, ,DE LTAR NA BLO DANG SGRA DANG YOD PAR SGRUB PAR
BYED PA YIN NA 'DAS PA DANG MA 'ONGS PA NYE BAR BKOD PAS SHIN TU
BSAL ZIN TO, ,MA GRUB PA'I MTHA' SMRA BA DE DAG GIS SGRUB PAR
'DOD NA ZHES BYA BA LA

SOGS PA SMOS TE, GANG ZHIG MNGON SUM GYI DON YIN NA 'GA' ZHIG
G-YOGS PA DE'I GZUGS NYE BAR MI MTSON PA NI MTHONG BA MA YIN NO,
,DE'I GZHAN YOD PA ZHIG YOD NA NI SHES PAS DMIGS PAR 'GYUR RO
ZHES BYA BAR DGONGS SO, ,DE LTA NA YANG DE SGRUB PAR BYED PA'I
RTOGS

KHAS MA BLANGS PAR MNGON SUM GYIS GZUNG BAR BYA BA MA YIN PA SHES
PA GZHAN GYIS GO BAR BYA BAR RIGS PA YIN NO, ,DE NI DE LTAR 'GYUR
BA NI MA YIN GYI MNGON SUM DU 'DOD PA YIN NO ZHE NA, MNGON SUM MA
YIN PA ZHES BYA BA LA SOGS PA SMOS TE, GAL TE MNGON SUM MA YIN

PAR 'DOD PA YIN PA DE LTA NA 'DI NI TSAD MA MA YIN PA DE LTA NA
'BRAS BU CUNG ZAD KYANG MED DO, ,GNYIS KA 'ANG YOD PA YIN NA GANG
GIS RJES SU DPAG PAR 'GYUR, DE YANG TSAD MA YANG MED PAR GYUR PA
NI 'DI KHAS BLANGS PAR RIGS PA MA YIN NO, ,DE'I PHYIR GZUGS DAG
LAS

@167B GZHAN PA'I BUM PA'I CHA SHAS NI GNAS PA MA YIN NO, ,RNAL
MA'I MJUG BSDU BA NI DE LTAR NA DE SRID DU ZHES BYA BA LA SOGS PA
SMOS TE, BLO DANG SGRA LA SOGS PA TZAM GYIS DNGOS PO MED PAS YOD
PA MA YIN NO ZHES BYA BAR MA GRUB PO, ,DE YANG THA DAD PA DANG
THA DAD PA MED PA DAG

GIS DNGOS PO THA DAD PA DANG THA DAD PA MED PA YIN NO ZHES DE
SKAD DU BSHAD PA'I RNAM PAR BSTAN PA YIN NO, ,BLO DANG SGRA'I
DNGOS PO MED PA DAG GIS MED PA'I THA SNYAD KYI RGYU MTSAN DU
'GYUR BA MA YIN PA DE NI DE NYID KYI PHYIR ZHES BYA BA LA SOGS PA
SMOS SO, ,GANG GI TSE BLO DANG SGRA NI YOD PA'I

THA SNYAD DU BYED PA'I RGYU BKAG PA DE'I TSE MED PAR GYUR KYANG
MED PA'I THA SNYAD KYI RGYU YOD PA MA YIN NO ZHES BYA BAR GRUB PA
YIN NO, ,DE LTAR DE SRID DU BLO DANG SGRA DAG LA YOD PA'I THA
SNYAD DANG MED PA'I THA SNYAD KYI RGYU MTSAN BKAG PA YIN NO, ,DON
BYED PA'I SHES PA NI, DON BYED PA'I

ZHES SMOS TE, YOD PA'I THA SNYAD TZAM SGRUB PAR BYED PA YIN GYI
YOD PA THA DAD PA DANG THA MI DAD PA'I THA SNYAD DU BYED PA NI MA
YIN NO, ,RGYU CI YIN ZHE NA, GCIG LA YANG DON DU MA ZHES BYA BA
LA SOGS PA SMOS TE, GCIG GIS KYANG DON DU MA'I BYA BA BYED PAR
'GYUR BA YIN TE,

DPER NA MAR MES SHES PA SKYED PA DANG SDONG BU SREG PA DANG 'BAR
BA GZHAN SKYED PA DANG SNANG BA DANG TSA BAR BYED PA BZHIN NO,
,DE LTAR DE SRID DU GCIG GIS DU MA'I DON BYED PAR 'GYUR BA YIN
NO, ,MANG PO RNAMS KYANG GCIG GI DON BYED PA BSTAN PAS MIG LA
SOGS PA DU MAS KYANG

RNAM PAR SHES PA GCIG SKYED PAR BYED PA YIN TE, DE'I PHYIR JI
LTAR DON BYED PA THA DAD PA DANG THA MI DAD PAR GRUB PA YIN NO,
,'DIR GZHAN DAG NA RE GAL TE ZHES BYA BA NAS MI SMRA'I ZHES BYA
BA'I BAR DU ZHES BYA BA LA SOGS PA SMOS TE, KHYED KYI DON BYED PA
TZAM GYIS YOD PA THA DAD PA

ZHES NI MI SMRA'I 'ON KYANG DON GYI BYED PA'I KHYAD PAR THA DAD
PA YIN NO, ,DE BZHIN DU KHYAD PAR MTHONG BA NI DON BYED PA GANG
YIN PA DE LA ZHES BYA BA LA SOGS PA SMOS TE, GANG GI DON BYED PA
LA LAR DNGOS PO 'GA' ZHIG KYANG MA MTHONG LA DNGOS PO LAS GZHAN
PA'I DNGOS PO LAS GZHAN

@168A *, ,MA YIN PA MTHONG LA DE NI YOD PA THA MI DAD PA SGRUB
PAR BYED KYI GZHAN DU NI MA YIN NO ZHES BYA BA PHYOGS SNGA MA'O,
,GRUB PA'I MTHA' SMRA BAS, DE LTAR DON GZHAN GRUB PA NI YOD MOD
KYI ZHES BYA BA LA SOGS PA SMOS TE, KHYOD KYI DON GZHAN GRUB
KYANG CHA SHAS GRUB

PA NI MA YIN NO, ,DE NI DE LTAR 'GYUR NA CHA SHAS MED PA DE LTA
NA 'DI'I DON BYED PA THA MI DAD PA YIN NO ZHES GA LAS SHES SHE
NA, DPER NA RKYEN GYIS 'DUS BYAS PA ZHES BYA BA LA SOGS PA SMOS
TE, 'DUS BYAS PA'I RGYUN NI JI LTA JI LTAR RKYEN GZHAN GYI RGYUN
YOD PA DE LTA DE LTAR NA RANG BZHIN GYIS THA

DAD PA SKYE BA YIN TE, RANG BZHIN THA DAD PA DANG 'BREL PA DANG
RANG GI DON BYED PA THA MI DAD PA NI MA YIN NO, ,DPE CI YIN ZHE
NA, SRUB SHING BSRUBS PA'I GNAS SKABS ZHES BYA BA LA SOGS PA SMOS
TE, DPER NA GRUB SHING BSRUBS PA LAS BYUNG BA'I ME DE DANG DE NI
RKYEN GYIS 'GYUR BA YIN TE,

SPRA BA DANG RTA SBANGS DANG RTZVA DANG SHING SREG PA'I NUS PA
THA DAD PAR 'GYUR BA BZHIN NO, ,DE LTAR NA SRUB SHING BSRUBS PA
LAS DE MA THAG TU SPRA BA TZAM SREG PAR NUS PA DE LTAR CHES 'PHEL
BA RNAM PAR 'JIG PA NYE BAR SKYED PA LAS NUS PA PHUL DU BYUNG BA
RTA SBANGS DANG RTZA BA DANG SBUN PA DANG LO MA

LA SOGS PA'I MYUR DU 'GYUR BAR BYED PA YONGS SU BSAGS PA LAS RAB
TU SKYES PA 'BAR BA'I DUS SU GZHAN GYIS KYANG SHING GI TSOGS SREG
PAR BYED PA YIN TE, DE BZHIN DU BSGRUB PAR BYA BA'I DON GYI MJUG
BSDU BA NI, RKYEN JI LTA BA BZHIN DU ZHES BYA BA LA SOGS PA SMOS
TE, ME JI LTA

BA DE LTA BU'I RKYEN NYE BAR SBYOR BAR NUS PA PHUL DU 'BYUNG BA
DANG 'BREL BA'I 'BRAS BU THA DAD PA DE BZHIN DU SNAL MA LA SOGS
PA YANG DE DANG DE'I RKYEN DU NYE BAR BTAGS PAS DNGOS PO THA DAD
PA SNA TSOGS PA'I 'BRAS BU NGO BO NYE BAR SKYE BAR 'GYUR RO, ,DE
LTA NA YANG GZHAN NYID KYIS GZUGS NYID LA

SOGS PA GANG DANG GANG SKUD PA BKAL BA'I GNAS SKABS DANG, DRU BU
LA SOGS PA'I GNAS SKABS KYANG GZHAN YIN TE, ZHENG DANG CHUR GNAS
PA LA SOGS PA'I GNAS SKABS LA BRTEN PAS BLO DANG SGRA GZHAN NYID
THA DAD PA DAG CHA SHAS KYIS GRUB PA DGAG PA'I PHYIR, DE DAG GIS
NI ZHES

@168B BYA BA LA SOGS PA SMOS TE, DON BYED PA THA DAD PA CHA SHAS
SU GRUB PA BSAL BA NYID KYIS BLO DANG SGRA'I THA DAD PA GRUB PA
DE'I RGYU MTSAN NYID KYANG BSAL BA YIN NO, ,DE LTA NA YANG BKAL
BA DANG SNA LA MA LAS SNAM BU LA SOGS PA LAS DE LTAR BSKYED PA'I
BLO DANG SGRA THA DAD PA NI SNAL MA'I DE'I RANG BZHIN

DANG RJES SU 'BREL BA YIN NO, ,DE LTAR DE SRID DU DON BYED PA MED
PA NA THA DAD PA DANG THA DAD PA MED PA'I THA SNYAD KYI RGYU BKAG
PA YIN NO, ,MDUN NA GNAS PA NYID KYI RKYEN MED PA NI, DE LA DON
BYED PA LA YOD PA NYID KYI THA SNYAD GRUB PAR SMRAS PA ZHES BYA
BA LA SOGS PA SMOS TE, 'DI'I DON

NI GO BAR ZAD DO, ,DE DAG NYID RJES SU SMRA BA NI DE NI BDEN NO
ZHES BYA BA SMOS TE, DE 'DIR DE DAG GNYI GA YANG BSHAD PAR BYA'O,
,LHAG MA BSTAN PA NI, LOG PA DE NYID LA ZHES BYA BA LA SOGS PA
SMOS TE, DMIGS PA'I RIG BYAR GYUR BA LAS MI DMIGS PA NYID KYIS
MED PA YIN NA DNGOS PO'I

DON BYED PA DE NYID GRUB PAR MI 'GYUR TE, YOD PA'I THA SNYAD KYI
RGYU MTSAN GANG ZHIG YIN, 'DIR YANG MI DMIGS PA GDON MI ZA BAR
KHAS BLANGS PA YIN PA DE BSTAN PA NI, DE LA YANG 'DI MI 'DOD NA
ZHES BYA BA LA SOGS PA SMOS TE, GANG GI TSE NUS PA'I DNGOS PO
GZHAN RJES SU GRUB

PA DE'I TSE SHING NGAM SKAM PA LA THUG PAS JI SKAD BSHAD PA'I MI
DMIGS PA'I RJES SU 'BRANG BA YIN NO, ,DE LTAR NI 'GYUR NA NUS PA
MED PA'I MI DMIGS PA'I SHES PA YIN PA DES NA YOD PA'I DNGOS PO
MED PA YIN NO ZHE NA, NUS PA 'DI ZHES BYA BA LA SOGS PA SMOS TE,
GAL TE

NUS PA'I DNGOS PO MED PAS MI DMIGS PAR SHES PA YIN NA YOD PA'I
DNGOS PO MED KYANG MI DMIGS PA NYID CI STE SHES PAR MI 'GYUR, DE
LTA NA YANG NUS PA'I MTSAN NYID NI YOD PA YIN NO, ,GAL TE DE LTA
NA YIN NA DE LA NYES PA CI ZHIG YOD CE NA, DE LTA NA YANG ZHES
BYA BA LA SOGS

PA SMOS TE, GANG SNGA MA'I RANG BZHIN MI DMIGS PAR BSHAD PA DANG
DE'I NUS PA MI DMIGS PA LA BYE BRAG CI ZHIG YOD, DE LTA NA YANG
RANG BZHIN GYIS PHAN TSUN NUS PA DE LAS CIS MA YIN ZHE NA, DE NI
DMIGS PA'I RIG BYAR GYUR BA LAS ZHES BYA BA LA SOGS PA SMOS TE,
GANG GIS

@169A *, ,DMIGS PA'I RIG BYAR GYUR BA LAS NUS PA MI DMIGS PA DE
NI RANG BZHIN GYIS MI DMIGS PA NYID YIN NO, ,DE'I PHYIR SNGAR GYI
DMIGS PA LAS THA DAD PA NI MA YIN NO, ,GANG GI PHYIR THA DAD PA
MED PA DE'I PHYIR 'BA' ZHIG TU BYAS PA LA SOGS PA SMOS TE, GANG
LA

'BA' ZHIG TU MED PA'I THA SNYAD DU KHAS BLANGS PA YIN NO ZHES BYA
BA DE LA THAMS CAD DU JI SKAD BSHAD PA'I MI DMIGS PA KHO NAS KHAS
BLANG BAR BYA'O, ,GAL TE YANG 'GA' ZHIG TU MI DMIGS PA TSAD MAR
BYED PA YIN PA DE'I TSE 'GA' ZHIG TU YANG MA YIN NO ZHES BYA BA
LA SOGS PA SMOS TE, THAMS

CAD DU KHAS BLANG BAR BYA BA MA YIN TE, DMIGS PA'I RIG BYAR GYUR
BA LAS MI DMIGS PA YOD PA'I KHYAD PAR GYI DNGOS PO MED PA'I PHYIR
RO, ,CI STE LA LAR KHAS BLANG BAR BYA BA MA YIN ZHE NA, DE GZHAN
DU YANG DE LTA BU ZHES BYA BA LA SOGS PA SMOS TE, KHAS BLANGS
PA'I DON LAS THA DAD PA DON

GZHAN DMIGS PA'I RIG BYAR GYUR BA LAS MI DMIGS PA'I KHYAD PAR YIN
NA NI DON DE YANG MED PA'I THA SNYAD KYI YUL CAN GYIS DE YANG
KHYAB PA GRUB PAS RNAM PA DE LTA BU THAMS CAD CES BYA BA LA SOGS
PA YIN NO, ,'GA' ZHIG CES BYA BA NI DON RGYAS PAR BSHAD PA YIN
NO, ,

LA LAR ZHES BYA BAS NI YUL YONGS SU GZUNG NGO, ,RES 'GA' ZHIG CES
BYA BAS NI RAB TU BYED PA'I BRJOD PAR BYA BA NI GAL TE DON 'GA'
ZHIG YUL LA LAR RNAM PA 'GA' ZHIG DE BZHIN DU MI DMIGS SU ZIN
KYANG DE NI MED PA'I THA SNYAD KYI YUL DU MI 'GYUR RO, ,RGYU CI
YIN

ZHE NA, THAMS CAD THAMS CAD KYI TSE ZHES BYA BA LA SOGS PA SMOS
TE, GANG GI PHYIR DON THAMS CAD DANG, DUS THAMS CAD DANG, DNGOS
PO THAMS CAD DU MI LDOG PA'I PHYIR ZHES BYA BA NI PHYOGS SNGA MA
BZHIN NO, ,GRUB PA'I MTHA' SMRA BAS, DE LTAR GYUR NA THAMS CAD
CES BYA BA

LA SOGS PA SMOS TE, GANG GI TSE DON THAMS CAD DANG, DUS THAMS CAD
DANG RNAM PA THAMS CAD DU YOD PA DE'I TSE DNGOS PO THAMS CAD YUL
THAMS CAD DU DUS THAMS CAD KYI TSE NYE BAR SBYOR BA YIN PA'I
PHYIR RO, ,DE LTA NA YANG 'BRAS KYI 'BRAS BU DON DU GNYER BA NAS
KYI RNAM PA LAS KYANG NAS KYI

@169B 'BRAS BU DON DU GNYER BA YIN GYI 'BRAS BU 'DI LAS NI MA YIN
NO ZHES BYA BA YIN NO, ,'BRAS KYI ZHING LA NAS RMO BA DANG, NAS
KYI ZHING LA 'BRAS RMO BA NI MA YIN NO ZHES BYA BA YIN NO, ,DBYAR
CHAR BAB PA'I DUS NA RMO BAS DGUN GYI DUS SU NAS MA YIN NO ZHES
BYA BA YIN NO, ,BSAGS

PA'I RGYU MTHONG BA NI 'DI LTA BU YIN GYI 'DI MA YIN NO, ,'DI
YANG RNAM PAR PHYE NA NI MA YIN GYI ZHO LA SOGS PA 'DI NI 'BRAS
BUR 'DOD PA'I 'O MA LA SOGS PA NI 'BRAS BU YIN NA, ,DE BZHIN DU
KHAR GZHONG LA SOGS PA 'DI NI RTEN YIN LA RGYA SHUG LA SOGS PA
'DI NI BRTEN PA YIN NO, ,

MYU GU LA SOGS PA 'DI SKYE BA'I DUS KYI TSE 'BRAS BU DANG ME TOG
LA SOGS PA 'DI NI MA YIN NO, ,ME RANG GI NGO BO SREG PAR BYED PA
YIN LA 'DI CHUS NI MA YIN NO, ,DE LTAR THAMS CAD DU RTOGS PA 'DIS
RGYU'I BYED PA BSTAN PA YIN NO, ,'DIR YANG MI 'GYUR TE ZHES BYA
BA NI 'BRAS BUR

GYUR BA'I BYE BRAG MA YIN NO, ,MED PA'I RNAM PAR DBYE BA LAS NYES
PA CI YOD CE NA, DNGOS PO 'GA' ZHIG GI TSE ZHES BYA BA LA SOGS PA
SMOS TE, GANG GI TSE DNGOS PO 'GA' ZHIG RNAM PA CUNG ZAD CIG DON
'GA' ZHIG TU DUS 'GA' ZHIG GI TSE RGYU'I RNAM PAR DBYE BA MED PA
DE'I 'GRO BA THAMS CAD

RJES SU 'GRO BA DANG LDOG PAR BYED PA MED PAR 'GYUR RO, GAL TE
YUL DANG DUS DANG RNAM PA THAMS CAD MTSUNGS PAR GYUR PA DE'I TSE
THA DAD PA MED PAS JI LTAR THA DAD PA BRTEN NAS RJES SU 'GRO BA
LDOG PAR BYED PA YIN ZHES GZHAN DOGS PAS GAL TE DNGOS PO LA THA
DAD PA MED PA'I GNAS

SKABS ZHES BYA BA LA SOGS PA SMOS TE, DE LA DE LTAR NI 'GYUR NA
GNAS SKABS 'GA' ZHIG TU 'JUG PA DANG 'GA' ZHIG TU LDOG PA DE DANG
DES BYAS PA'I GNAS SKABS SU 'GYUR RO ZHES BYA BA YIN NO, ,GRUB
PA'I MTHA' SMRA BAS, 'O NA NI DE NYID DU YUL THAMS CAD LA ZHES
BYA BA SMOS TE, GANG

GI TSE YUL THAMS CAD LA MED PA'I THA SNYAD DU 'DOD PA DE'I TSE
GNAS SKABS GANG LA 'JUG PA DANG LDOG PAR 'GYUR, DES BYAS PA'I
RNAM PAR GZHAG PA YANG GANG ZHIG YIN, GANG ZHIG GIS SMRAS PA, YUL
THAMS CAD LA MED PA'I THA SNYAD KYIS GDAGS PA MA YIN NAM ZHE NA,
YUL 'GA'

@170A *, ,ZHIG LA ZHES BYA BA LA SOGS PA SMOS TE, GANG GI TSE
'GA' ZHIG CHA SHAS KYIS BYED PAS MED PA'I THA SNYAD 'DOD PA DE
LTA NA RGYU MTSAN GANG ZHIG YIN ZHES BYA BA BRJOD PAR BYA STE, CI
RGYU MTSAN MED PA YIN NA MA ZHE NA, MI DMIGS PA LAS GZHAN ZHES
BYA BA LA SOGS PA SMOS TE,

GANG GI PHYIR MI DMIGS PA BSHAD PA LAS GZHAN RNAM PA'I GTAN TSIGS
NI MED NA, 'DI NA GRANG BA'I REG PA MED DE ME YOD PA'I PHYIR ZHES
BYA BA YIN NA DE CI MI DMIGS PA YIN ZHE NA, DGAG PA DANG SGRUB PA
DAG GI ZHES BYA BA LA SOGS PA SMOS TE, GANG LA 'GA' ZHIG BKAG PAS
DON GZHAN

'GOG PAR BYED PA DE LA MI DMIGS PA NYID YOD PA YIN NO, ,GANG LA
DON SGRUB PAS 'GA' ZHIG 'GOG PAR BYED PA YIN TE, DE LA YANG MI
DMIGS PA NYID RGYU MTSAN YIN NO, ,JI LTAR YANG DON GANG DMIGS PAR
GYUR BAS DGAG PA MA YIN PA GANG YIN PA DE NI MED PA NYID MI 'GRUB
STE,

DE'I PHYIR DON GZHAN SGRUB PA'I MI DMIGS PAS KYANG PHAN TSUN BYAD
PA MA YIN NO, ,'DIR MI DMIGS PA SGRUB PAR BYED PA NYID YIN DU
CHUG KYANG 'DOD PA YIN ZHE NA, MI DMIGS PA NYID LAS ZHES BYA BA
LA SOGS PA SMOS TE, GANG GI TSE MI DMIGS PA 'GA' ZHIG TU MED PA'I
THA SNYAD

KHAS LEN PA DE'I TSE THAMS CAD DU DE MED PA'I THA SNYAD KYI RGYU
MTSAN KHA BLANG BAR BYA'O, ,RGYU CI YIN ZHE NA, KHYAD PAR MED
PA'I PHYIR RO ZHES BYA BA LA SOGS PA SMOS TE, 'DIR DMIGS PA'I RIG
BYAR GYUR BA'I MI DMIGS PA LAS 'GA' ZHIG BYE BRAG MED PA YIN NA,
'GA' ZHIG

MED PA'I THA SNYAD KYI RGYU MTSAN 'GA' ZHIG TU YANG MI DMIGS PA
YIN PAR MI 'GYUR RO, ,'DIR GZHAN DAG NA RE GAL TE TSAD MA THAMS
CAD LDOG PA ZHES BYA BA LA SOGS PA SMOS TE, ,GANG LA YANG TSAD MA
THAMS CAD NUS PA GANG YIN PA DE LA MED PA'I THA SNYAD DU BYA BA
YIN NO, ,GANG

GI PHYIR TSAD MA RGYU MTSAN GYI GZHAL BYA RTOGS PA YIN PA'I PHYIR
DE'I TSAD MA MED PAS GZHAL BYA GZHAN MED PA YIN NO ZHE'O, ,GRUB
PA'I MTHA' SMRA BAS, BZHAD GANG DU SHES RAB SHIN TU GZHON PA ZHES
BYA BA LA SOGS PA SMOS SO, ,'ON TE 'DI DAG NI RTOGS PA BZANG PO
YIN NA NI CI'I

@170B PHYIR BZHAD GAD BYED CE NA, RJES SU DPAG PA LA SOGS PA LDOG
PAS ZHES BYA BA LA SOGS PA SMOS TE, RJES SU DPAG PA LOG PAS MED
PA SGRUB PAR BYED PA LA 'KHRUL BA YIN NO ZHES BSHAD ZIN TE, SROG
CHAGS THAMS CAD KYI MNGON SUM GYI 'JUG PA LDOG PA MED DO ZHES
BSGRUB PAR BYA

BA NI MA YIN TE, MA GRUB PA'I PHYIR RO, ,BSKAL BA LA BDAG NYID
KYI MNGON SUM LOG KYANG MED PA SGRUB PAR BYED PA MA YIN TE, THE
TSOM GYI RGYU MED PA'I PHYIR RO, ,CI 'DRA BA'I TSAD MA LOG PAS
MED PA SGRUB PAR BYED PA YIN ZHE NA, DE'I PHYIR RANG BZHIN GYI
KHYAD PAR ZHES BYA BA LA SOGS

PA SMOS TE, TSAD MA GANG LAS DON NGES PA YOD PA'I THA SNYAD BYED
PA DE NYID KYI TSAD MA LDOG PA YIN PAS DES MED PA'I THA SNYAD
SGRUB PAR BYED PA YIN NO, ,DMIGS PA'I RIG BYAR GYUR BA LAS MI
DMIGS PA'I RANG BZHIN GYI KHYAD PAR LAS GZHAN MA YIN NO, ,RGYU CI
YIN ZHE NA, DE'I

RANG BZHIN YOD PA DE LA ZHES BYA BA LA SOGS PA SMOS TE, DE LTA NA
DE'I DON GANG YIN PA DE DANG DE NI TSAD MA YIN PAS KHYAB STE,
DE'I PHYIR YANG KHYAB PAR BYED PA'I TSAD MA LDOG PAS KHYAB PAR
BYA BA'I DON LDOG PA YIN NO, ,DE LTA NA NI 'GYUR NA LDOG PA YANG
MNGON SUM DANG RJES SU DPAG

PA 'JUG PA DE'I PHYIR MED PAR NGES PA YIN NO ZHE NA, DMIGS PA'I
RIG BYAR GYUR BA'I ZHES BYA BA LA SOGS PA SMOS TE, GANG YANG
DMIGS PA'I RIG BYAR GYUR BA LAS MA DMIGS PA'I DON MNGON SUM YIN
PAR BSHAD PA LAS GZHAN 'GA' ZHIG DMIGS PAR 'GYUR BA NI YOD PA MA
YIN NO, ,

DE'I PHYIR RJES SU DPAG PA LAS KYANG YANG DMIGS PA YOD PA YIN TE,
DES NA RJES SU DPAG PAS NYE BAR DMIGS PAS MI RIGS PAR BRTAGS PA'I
YOD PAR 'DOD PA DE LTA BUR GYUR BA NYID DE NI MNGON SUM GYIS
KYANG YONGS SU GCOD PA MA YIN NO, ,DE'I RANG BZHIN MED PAR YANG

ZHES BYA BA LA SOGS PA SMOS TE, GANG DMIGS PA'I MTSAN NYID KYIR
GYUR BA DE LAS GAL TE GZHAN MA YIN NA, DE JI LTAR MNGON SUM DU MI
'GYUR, GZHAN DU GYUR BA DE LTA NA NI DE NYID DE'I YUL MA YIN NO,
,YANG CIG SHOS NI, 'ON KYANG SNGAGS DANG SMAN MED PAR ZHES BYA BA
LA

@171A *, ,SOGS PA SMOS TE, 'DI'I SGYU MA MKHAN MED NA GANG LAS
SNGAGS DANG SMAN RNAMS KYI DNGOS PO SLOB PA NA GANG GIS 'GA' ZHIG
SNGAR MED PA'I DNGOS PO SKYED PA YANG MED LA SNGA MA 'JIG PA YANG
MED LA CUNG ZAD CIG BAR DU CHOD PA YIN PA DANG, GZHAN YANG RING
PO MA YIN PA

ZHES BYA BA NI REG PAR 'DOD PA YIN PA DE'I PHYIR SKYES BU'I MNGON
SUM MA TSAD BA MED PA LAS GZHAN PA'I SHES PA DANG YOD PA 'GA'
ZHIG MNGON SUM GYI YUL DU GYUR PA DANG, 'GA' ZHIG KHONG DU CHUD
PA YANG MA YIN TE, 'GA' ZHIG NI RJES SU DPAG PA'I YUL LA 'GA'
ZHIG NI MNGON

SUM DANG 'GA' ZHIG NI LUNG LAS YIN NO, ,YANG CI DE DAG THAMS CAD
SRID PAR MI 'GYUR RAM ZHE NA, KHYAD PAR MED PA DE NYID LA ZHES
BYA BA LA SOGS PA SMOS TE, BYAS PA'I RNAM PA'I BYE BRAG 'DI DANG
KHYAD PAR MED PA'I DON 'GAL BAR 'GYUR TE, 'DI GZHAN DAG NA RE,

GAL TE KHYAD PAR MED PA NI ZHES BYA BA LA SOGS PA SMOS SO, ,GCIG
LA KHYAD PAR DU BYED PA DGAG PA 'AM, GAL TE GZHAN ZHIG RKYEN DE'I
THA SNYAD THA DAD PAR 'GYUR RO ZHE'O, ,GRUB PA'I MTHA' SMRA BAS,
KHYAD PAR DE'I BDAG NYID DU GYUR PA ZHES BYA BA LA SOGS PA SMOS
TE,

DE'I KHYAD PAR NI DE'I BDAG NYID DU GYUR BA'AM CI GZHAN DU GYUR
PA ZHIG YIN NA, BDAG NYID DU GYUR PA ZHIG YIN BDAG NYID DU GYUR
NA, RJES SU 'GRO BA MA YIN PA ZHES BYA BA LA SOGS PA'I SKYON SMOS
SO, ,DE'I LDOG PA'I KHYAD PAR NI MA LUS PA LDOG PAR 'GYUR RO,
,'JUG

PA YIN NA YANG SNGA MA DE NYID LAS SKYE BAR 'GYUR RO, ,DE LTA NA
DE NI BDE BA DANG SDUG BSNGAL BZHIN DU JI LTAR RANG BZHIN THA DAD
PAR MI RTOGS, DE LTAR NI 'GYUR NA RJES SU 'GRO BA DANG BCAS PA
NYID 'JUG PA DANG LDOG PAR 'GYUR BA YIN NO ZHE NA, RJES SU 'GRO
BA DANG BCAS PA ZHES

BYA BA LA SOGS PA SMOS TE, GAL TE RJES SU 'GRO BA DANG BCAS PA
NYID KYI KHYAD PAR DU KHAS BLANGS PA YANG NYAMS PA YIN TE, DE LTA
NA SU ZHIG CI 'JUG PA DANG LDOG PA YIN ZHES BRJOD PAR 'GYUR RAM,
DE DAG GI RJES SU 'GRO BA RTOGS PA YANG MED PA DE'I PHYIR 'DI NI
CI

@171B YANG MA YIN NO, ,YANG NA GZHAN DU GYUR PA'I KHYAD PAR YIN
PA DE'I TSE 'BREL PA MED PAS 'DI NI KHYAD PAR YIN NO ZHES SGRA
MED PA 'DI'I PHYOGS KYANG RAGS PA'I PHYIR NYE BAR DGOD PA MA YIN
NO, ,GZHAN DAG GI 'DOD PA RANG NYID KYI 'DOD PA THA MI DAD PAR
BSTAN PA, GZHAN YANG 'DI

LTAR RANG BZHIN 'GA' ZHIG CES BYA BA LA SOGS PA SMOS TE, GAL TE
KHYED KYANG DON 'GA' ZHIG LA 'JUG PA DANG, LDOG PAR 'DOD NA DE
KHO BO CAG GI 'DOD PA 'DI CI STE KHYED KHAS LEN PAR MI BYED, RJES
SU BKAG PA'I RGYU GZHAN MED PA MA YIN NO SNYAM NAS, GAL TE RJES

SU 'GRO BA MED PAS ZHES BYA BA LA SOGS PA SMOS TE, SANGS RGYAS PA
YANG RJES SU 'GRO BA MED PA'I SKYE BA DANG 'JIG PA 'DOD PA YIN
NO, ,SANGS RGYAS PAS SMRAS PA, RJES SU 'GRO BA ZHES BYA BA GANG
YIN ZHES BYA BA NI RANG GI NGO BO BRJOD PAR BYA'O, ,GZHAN GYIS
SMRAS PA,

GAL TE YOD PA'I SKYE BA ZHES BYA BA LA SOGS PA NI SKYE BA'AM RIGS
PAR NYAMS SU MYONG BA NI YOD PA'I NUS PA'I NGO BO'I GNAS SKABS NI
RJES SU 'GRO BA YIN NO, ,DE LTAR NI 'GYUR NA DE'I YANG SKYE BA
YIN NO ZHEN, ,GAL TE YOD PA'I SKYE BA ZHES BYA BA LA SOGS PA SMOS
TE, SKYE BA NI SNGAR YOD PA YIN

NO, ,'GAL BA YANG SNGAR GNAS PA MA YIN PA DE'I PHYIR SKYE BA NI
DE'I THAMS CAD DU SKYE BA YANG MA YIN LA 'JIG PA NI MA LUS PAR
'JIG PA YIN NO, ,NUS PA THA DAD PA GZHAN YANG MA MTHONG NGO ZHES
BSTAN BCOS BYED PAS SMRAS PA NI, GAL TE RNAM PA THAMS CAD DU ZHES
BYA BA LA SOGS

PA NI, GAL TE NUS PA THAMS CAD DU PHUL DU DBYUNG DU MED PA DE LTA
NA PHUL DU DBYUNG BA NI GZHAN SKYE BA DANG 'JIG PA'I THA SNYAD DU
BYED PA'I RGYU MTSAN YIN NO, ,GZHAN GYI THA SNYAD DU BYED PA'I
RGYU MTSAN NI GAL TE GNAS SKABS ZHES BYA BA LA SOGS PA SMOS TE,
GNAS SKABS DE NI KHYAD PAR DU BYED PA DE'I PHYIR

THA SNYAD GRUB PA YIN NO, ,BSTAN BCOS BYED PAS SMRAS PA, GNAS
SKABS DE ZHES BYA BA LA SOGS PA NI RNAM PA GZHAN SRID PA YIN NA
NUS PA'I GNAS SKABS YIN PAS DE'I PHYIR GZHAN LA DRIS PA YIN NO,
,DE KHO NA NYID KYI PHYOGS LA SKYON BSTAN PA NI GCIG YIN NA NI
ZHES BYA BA LA SOGS PA SMOS TE, GANG GI

@172A *, ,TSE NUS PA'I GNAS SKABS GCIG YIN NA DE'I TSE JI LTAR
'DI GCIG GI BDAG NYID CHA SHAS MED PAR GRUB PA PHAN TSUN 'GAL BA
MTHONG STE, 'DI LTA STE SKYE BA DANG MI SKYE BA ZHES BYA BA LA
SOGS PA'O, ,GRUB PA ZHES BYA BA NI CIG CAR DU'O, ,'DI PHAN TSUN
DU GAL TE

GNAS SKABS DANG NUS PA'I DBYE BA LA SOGS PA SMOS SO, ,YOD PA'I
DBYE BA NI 'DI LTA STE NUS PA DANG ZHES BYA BA YIN NO, ,GNAS
SKABS ZHES BYA BA NI DE'I PHYIR SKYE BA DANG MI SKYE BA LA SOGS
PA DBYE BA ZHES BYA BA CUNG ZAD CIG TZAM GYIS RNAM PA THA DAD PA
YIN NO, ,GZHAN GYI LTAG CHOD YIN

PA BSTAN PA'I PHYIR BRJED NGAS PA'I DANG TSUL CAN ZHES BYA BA LA
SOGS PA SMOS TE, GNAS SKABS SU YOD PA MI DRAN PA'O, ,'O NA NI NUS
PA'I GNAS SKABS RNAM PAR DBYE BA MED PA'I PHYOGS 'DI LA 'GAL BAS
GNOD PA YIN NO, ,'O NA TE NYES PA 'DIR MI 'GYUR TE, GZHAN KHAS

BLANGS PA'I PHYIR RO SNYAM NAS GZHAN GYIS SMRAS PA, 'ON TE RNAM
PAR DBYE BA MED PA ZHES BYA BA LA SOGS PA NI GANG GI TSE NUS PA'I
GNAS SKABS GANG DAG THA DAD PA KHAS BLANGS PA DE'I TSE 'GAL BA
'GA' ZHIG KYANG MED DO, ,SKYE BA DANG MI SKYE BA LA SOGS PA THA
DAD PA'I DON GYI YUL YIN

PA'I PHYIR RO, ,'ON KYANG KHYED LA SKYE BA DANG 'JIG PA'I MTSAMS
SBYOR BA GRUB PA YIN TE, RGYU MTSAN CI YIN ZHE NA, GANG GI PHYIR
RANG GI RJES SU 'GRO BA ZHES BYA BA LA SOGS PA SMOS TE, SKYE BA
DANG 'JIG PA'I GNAS SKABS KYI MTSAMS SBYOR BA'I NUS PA'I RJES SU
'GRO BA NI MED DE,

DE'I SKYE BA DANG 'JIG PA NI MED DO, ,PHA ROL POS GZHAN YANG
SMRAS PA, GAL TE DE DAG LA THA DAD PA ZHES BYA BA LA SOGS PA NI
NUS PA DANG GSAL BA DAG PHAN TSUN THA DAD PA MED PA'I PHYIR NYES
PA 'DI NI MED DO, ,'DI BYED PA'I NUS PA NI CIG CAR AE MA'O LAN
SKYON MED CES BYA BA LA SOGS

PA SMOS TE, LAN 'DI NI SKYON DKA' ZHING RANG GI PHYOGS LA MNGON
PAR ZHEN PAS NA RAB TU CHAGS PAR GYUR PAS TSOD KYANG MI SHES PA
YIN NO, ,'DIR DGOS PA CI YIN ZHE NA, THA DAD PA MED PA LA ZHES
BYA BA LA SOGS PA SMOS TE, THA MI DAD PA ZHES BYA BA NI GCIG PAR
BSHAD PA YIN

@172B NO; ,KHYED CES BYA BA NI KHYED CAG YOD PA'I THA SNYAD DU
BYED PA DE'I THA DAD PA'I RGYU MTSAN NI JI LTAR MTHONG BA YIN NO,
,LDOG PA'AM MI LDOG PA'AM SKYE BA 'AM MI SKYE BA MA YIN PA DE LTA
BU LA SOGS PA CI DU MA DANG 'BREL PA YIN NAM, ,YOD PA'I THA SNYAD
JI LTAR MTHONG BA YIN, ,GAL TE

NUS PA'I GNAS SKABS THA MI DAD PA 'DOD PA YIN NO ZHE NA, YOD DO
ZHES BYA BA NI DON DAM PA YIN LA BRTAGS PA NI BLA STE SEL BA MA
YIN NO, ,THA DAD PA DANG THA MI DAD PA MTHONG BA YIN TE, DE DAG
NI DNGOS PO RNAMS KYI THA DAD PA ZHES BYA BA LA SOGS PA SMOS TE,
LDOG PA DANG LDOG PA

MED PA ZHES BYA BA'O, ,DE LTA NA YANG GANG LDOG PA DANG SKYE BA
DANG SKYE BA MED PA DANG GNAS PA DANG, GNAS PA MED PA DE DANG DE
NI THA DAD PA YIN TE DPER NA BDE BA DANG SDUG BSNGAL LTA BU'O,
,DE DANG BRAL BA ZHES BYA BA NI GNAS PA DANG MI GNAS PA LA SOGS
PA'O, ,DE NI THA MI DAD PA'I MTSAN NYID

NUS PA'I GNAS SKABS KYI BDAG NYID GCIG PA NI GANG GI TSE NUS PA
DANG GSAL BA GCIG GI BDAG NYID DU 'DOD NA DE'I TSE 'DI DAG DPE
YIN NO, ,THA DAD PA DANG THA MI DAD PA'I RGYU MTSAN CAN LA 'DIR
THA DAD PA DANG THA MI DAD PA'I SGRAS BSHAD KYI 'DI DAG THA DAD
PA DANG THA MI DAD PA'I MTSAN

NYID DU MI 'GYUR NA NUS PA CI YOD CE NA, RNAM PA GZHAN DU NA ZHES
BYA BA LA SOGS PA SMOS TE, GAL TE 'DI DAG GI MTSAN NYID MI 'DOD
NA DE'I TSE DNGOS PO THA DAD PA DANG THA MI DAD PAR RNAM PAR
GZHAG PAR MI 'GYUR RO, ,GZHAN GYIS RANG LA GRAGS PA'I THA DAD PA
DANG THA MI DAD PA'I

MTSAN NYID BSTAN PA, THAMS CAD BDAG NYID CES BYA BA LA SOGS PA
SMOS TE, YANG GANG GI TSE THAMS CAD KYI BDAG NYID DU GYUR PA DE'I
TSE DE NI THA DAD PA MA YIN NO, ,GANG YANG GANG LAS GZHAN DU GYUR
PA DE YANG DE LAS THA DAD PA YIN NO, ,DPE NI DPER NA BUM PA NI
'JIM PA'I BDAG

NYID LAS ZHES BYA BA LA SOGS PA SMOS TE, BUM PA SKYE BA YANG
THAMS CAD DU SA'I BDAG NYID YIN TE, DE YANG SA LAS THA DAD DU BYA
BA MED DO, ,BDE BA DANG SDUG BSNGAL BA DAG KYANG PHAN TSUN DU YOD
PA'I BDAG NYID MA YIN TE, DE DANG DE NI THA DAD PAS 'DIR KHO BO
CAG KYANG THA DAD PA DANG THA MI

@173A *, ,DAD PA'I BDAG NYID DU 'DOD PA DES NA 'GA' ZHIG 'GAL BAR
'GYUR RO ZHES BYA BA NI PHYOGS SNGA MA'O, ,GRUB PA'I MTHA' SMRA
BAS, BUM PA'I RAB TU SKYE BA NI 'JIM PA'I BDAG NYID MA YIN ZHES
BYA BA LA SOGS PA SMOS TE, BUM PA NI PHAN TSUN DU SA'I BDAG NYID
MA YIN GYI

'GA' TZAM YIN NO, ,'ON KYANG SA'I KHYAD PAR 'GA' SA CHU 'DZIN PA
LA SOGS PA'I DBYIBS KYI RNAM PA LA BUM PA ZHES GRAGS PA THOB PA
YIN NO, ,DE LTAR NI 'GYUR NAS LAS KHYAD PAR 'GA' ZHIG YOD PA MA
YIN NO ZHE NA 'JIG RTEN GSUM GYI 'JIM PA'I BDAG NYID GCIG PA MA
YIN TE

ZHES BYA BA LA SOGS PA SMOS TE, KYE 'JIG RTEN GSUM GYI 'JI BA'I
BDAG NYID DU GCIG PA MA YIN NO ZHES BYA BA GA LAS SHES SHEN, RNAM
PAR RIG PA SO SOR SNANG BA THA DAD PA'I PHYIR ZHES BYA BA LA SOGS
PA SMOS TE, DE LTA NA RNAM PAR SHES PA NI RNAM PAR SHES PA'I SO
SOR SNANG BA THA DAD PAS SA'I RANG

BZHIN THA DAD PAR BLTA BAR BYA STE, DE LTA NA SA'I RANG BZHIN
PHYE MAR GNAS PA LAS GZHAN GYI RNAM PA SO SOR SNANG BA NI RTAGS
KYI RNAM PA DANG, MCHOD RTEN GYI RNAM PA DANG, GDUGS KYI RNAM PA
DANG, BRTEN PA'I RNAM PA'I NGO BO NI GZHAN GYI RNAM PA YIN NO,
,DE BZHIN DU GNAS SKABS NI SO SOR

GNAS PA'I RANG BZHIN THA DAD PAR KHAS BLANG BAR BYA STE, DE LTA
NA MA TSOS PA'I SA LAS GZHAN PA NUS PA DANG SMIN PA DANG, TSOS PA
YANG GZHAN DE'I DON BYED PA THA DAD PA DANG DON BYED PA THA DAD
PA YANG SO SO'I RANG BZHIN THA DAD PAR BLTA BAR BYA'O, ,DE LTA
NAS SA'I PHYE MA LAS GZHAN 'BRAS

BU'I BYA BA BYED PA RTAGS KYI RNAM PA LA SOGS PA'I GZUGS GZHAN
NYID KYI DON BYA BA BYED PA LA SOGS PA THA DAD PA'I SA THAMS CAD
NI THA DAD PA YIN NO, ,GZHAN GYIS KYANG 'DI DAG DE LTA BU'I RGYU
YIN NO SNYAM NAS, GAL TE BDEN MOD KYI ZHES BYA BA LA SOGS PA SMOS
PA YIN NO, ,GZHAN

YANG SEMS CAN BDE BA LA SOGS PA'I RNAM PA THA DAD PA NYID 'THAD
PA YIN TE, GAL TE DON BYED PA THA DAD PA LA SOGS PA THA DAD PAR
KHAS BLANG BAR BYA STE, NUS PA THA DAD PA MED PAR GZHAN GYIS DE
NI BDEN MOD KYI ZHES BYA BA LA SOGS PA SMOS SO, ,GAL TE YANG DON
BYED PA LA SOGS PA THA DAD PA DE LTA NA YANG 'GA' ZHIG PA'I RANG

@173B BZHIN NI SA'I BDAG NYID KYI RJES SU 'GRO BA DES NA THA MI
DAD PA 'DOD PA YIN NO, ,BSTAN BCOS PA LAS THAL BAR 'GYUR BAR
BRJOD PA NI, BDE BA LA SOGS PA DAG DANG ZHES BYA BA LA SOGS PA
SMOS TE, BDE BA LA SOGS PA'I YON TAN DANG LDAN PA NYID DANG, BYED
PA PO NYID DANG ZA BA PO NYID LA SOGS PA RNAMS NI DE'I PHYIR DE
DAG

KYANG PHAN TSUN DE DAG GCIG TU THAL BAR 'GYUR RO, ,DE LTA NA YANG
SEMS CAN NI GANG YANG ZA BA PO DANG BYED PA PO DANG, YON TAN CAN
LA SOGS PA RNAMS RJES SU RTOGS PA DE DANG DE DAG KYANG THAL BAR
'GYUR RO, ,'DI NI BDE BA LA SOGS PA'ANG GZHAL BYA NYID DANG YOD
PA DANG, SHES BYA NYID LA SOGS PA RNAMS RJES SU RTOGS

PA DE'I PHYIR DE DAG KYANG GCIG TU BSTAN PA YIN NO, ,DE LTAR NI
'GYUR NA BDE BA LA SOGS PA MA YIN PA RNAMS BDAG NYID THAMS CAD
KYI RJES SU 'GRO BA DE DANG DE DAG THA MI DAD PA YIN NO ZHE NA,
BUM PA LA SOGS PA DAG KYANG ZHES BYA BA LA SOGS PA SMOS TE, BUM
PA LA SOGS PA RNAMS KYANG BDAG NYID THAMS CAD KYI RJES SU 'GRO

PA MA YIN PA DE DAG JI LTAR THA MI DAD PAR 'DOD DO, ,DE DAG BDAG
NYID THAMS CAD KYI RJES SU 'GRO BA MA YIN NO ZHES BYA BA 'DI LAS
SHES SHE NA, RANG BZHIN SNA TSOGS PA LHAN CIG CES BYA BA LA SOGS
PA SMOS TE, GAL TE DE DAG BDAG NYID THAMS CAD KYI RJES SU 'GRO
BAR 'GYUR NA NI DE'I TSE 'DI DAG DNGOS PO RNAMS KYI RO DANG NUS
PA

DANG SMIN PA LA SOGS PA'I NUS PA SO SOR SNANG BA'I SNA TSOGS PA
RNAMS DU MA GANG YIN PA DER MI 'GYUR RO, ,LHAN CIG SKYE BA DANG
'GAG PA LA SOGS PA YANG THAL BAR 'GYUR RO, ,NYE BAR BSAGS PA'I
RGYU BSTAN PA NI, BUM PA DANG 'JIM PA'I BDAG NYID CES BYA BA LA
SOGS PA SMOS TE, 'GA' ZHIG BUM PA'I SA'I

BDAG NYID KYANG THA DAD PAR NYE BAR MTSON PA MED DE, BUM PA 'DI
DANG SA YIN NO ZHES GANG GIS DE LTAR KHONG DU CHUD PAR 'GYUR,
,DE'I SA LAS BUM PA 'DI SKYE BA YIN ZHES BYA, DE NI DE LTAR NI
'GYUR NA THA DAD PA NYE BAR MTSON PA MED NA RTEN DANG BRTEN PA
KHONG DU CHUD PAR 'GYUR BA YIN NO ZHE NA RTEN DANG BRTEN PA ZHES
BYA BA LA SOGS

PA SMOS TE, RTEN DANG BRTEN PA GANG JI SNYED PA RTOGS PAR MI
'GYUR BA DE SNYED DU 'DI DANG 'DI NUS PAR KHONG DU CHUD PA MA YIN
NO , ,GANG LAS SHIN TU 'DAS PA NI RTAG TU GNAS PAS RTEN YIN NO,
,DE GANG LA YOD PA DE LA DE BRTEN PA NI BRTEN PA'O, ,GZHAN GYIS
THA MI DAD PA'I MTSAN NYID KYIS BDAG NYID BSTAN

@174A *, ,PA NI, NUS PA DANG NUS PA'I BDAG NYID CES BYA BA LA
SOGS PA SMOS TE, GANG GI TSE GANG DANG GANG GI BDAG NYID SKYED PA
DE DANG DE DAG THA DAD PAR 'DOD PA DE'I TSE, NUS PA DANG NUS PA'I
BDAG NYID LAS SKYE BA'I DNGOS PO RANG NYID MA YIN PA'I RANG GI
NGO BO LAS THA MI DAD PA MA YIN PAR

'DOD NA DE'I TSE, NUS PA DANG NUS PA'I BDAG NYID RAB TU SKYE BAR
'GYUR GYI, RANG NYID LAS NI MA YIN GYI, RANG GI NGO BO DE THA MI
DAD PA LAS MI 'GYUR RO, ,DE YANG RANG GI NGO BO 'DI LAS THA MI
DAD PA DE'I PHYIR, 'DI'I MTSAN NYID THA MI DAD PA YIN NO, ,DE DAG
GIS NI ZHES BYA BA LA SOGS PA SMOS PA

NI GZHAN GYIS THA MI DAD PA'I MTSAN NYID DGAG PA 'DIS ZHES BYA BA
YIN NO, ,DE NYID RNAM PAR 'BREL BA NI GANG YANG KUN DU RTOG PAR
'GYUR BA GANG DANG GANG YONGS SU GYUR PA DE DANG DE LAS ZHES BYA
BA LA SOGS PA SMOS TE, GANG YANG ZHES BYA BA NI 'GA' ZHIG GIS
'DIR GANG DANG GANG YONGS SU GYUR PA DE

DANG DE LAS THA MI DAD PA ZHES SMAS PA THA MI DAD PA'I MTSAN NYID
'DI YANG GSAL BAR RIG PAR BYA'O, ,JI LTAR YIN ZHE NA, NUS PA'I
BDAG NYID CES BYA BA LA SOGS PA SMOS TE, GANG GI PHYIR NUS PA'I
BDAG NYID YONGS SU GYUR PA MA YIN NO ZHES BYA BAR SBYAR RO,
,BSTAN BCOS BYED PAS YONGS SU GYUR PA'I RANG

GI NGO BO DRIS PA, YONGS SU GYUR PA NI ZHES BYA BA NI CI ZHIG CES
BYA BA LA SOGS PA SMOS TE, 'DI NI GO SLA'O, ,GZHAN GYIS DE'I RANG
GI NGO BO BSTAN PA NI RDZAS KYI GNAS SKABS ZHES BYA BA LA SOGS PA
SMOS TE, RDZAS KYI GNAS SKABS KYI CHOS GCIG PA LDOG PA DANG CHOS
GZHAN RAB TU SKYE BA NI YONGS SU GYUR

PA'I SGRAR BRJOD DO, ,GRUB PA'I MTHA' SMRA BAS, CHOS GZHAN GANG
YIN ZHES BYA BA LA SOGS PA SMOS TE, 'DI NI CHOS GANG LDOG PA DANG
RAB TU SKYE BA YIN NA DE NI DE'I PHYIR SPYI RDZAS KYI GNAS SKABS
LAS GZHAN YIN NAM, GNYI GA NI MA YIN TE RNAM PAR GZHAN MI SRID
PA'I PHYIR RO, ,GZHAN LA YANG 'DIR BRGAL

ZHING BRTAG PA MTSUNGS PA'I PHYIR RO, ,GNAS SKABS GZHAN YOD KYANG
NYES PA CI ZHIG YOD CE NA, GAL TE DE NYID LA GNAS PA ZHES BYA BA
LA SOGS PA SMOS TE, GAL TE RDZAS KYI CHOS LA THA MI DAD PA DE'I
TSE RDZAS KYI GNAS SKABS LDOG PA DANG RAB TU SKYE BA NI 'THAD PA
MA YIN NO, ,RDZAS KYI CHOS THA MI DAD PA YIN NO ZHES BYA BA NI

@174B MA GRUB PA YIN NO, ,RGYU CI YIN ZHE NA, DE NYID LTOS PA MED
PAR ZHES BYA BA LA SOGS PA SMOS TE, GAL TE GZHAN GYI CHOS CAN
DANG CHOS YOD PA LA MI LTOS PA YIN NA THA DAD PA LA BRTEN PAR NI
MI 'GYUR RO, ,LTOS PAR GYUR PA NI DPER NA SGRA'I BYAS PA LA SOGS
PA NI CHOS GANG MA BYAS PA LA SOGS PA LAS LDOG PA LA LTOS

PA'I GNAS SKABS BZHIN NO, ,GZHAN DU KHAS BLANGS PA'I SKYON BSTAN
PA NI, YANG NA RDZAS LAS DON GZHAN ZHES BYA BA LA SOGS PA SMOS
TE, GANG GI TSE RDZAS LAS THA DAD PA'I CHOS YIN PA DE'I TSE CHOS
KYI LDOG PA DANG SKYE BA RNAMS KYI YONGS SU 'GYUR BAR GRUB PA NI
MA YIN NO, ,RGYU CI YIN ZHE NA, DON GZHAN

DU 'GYUR BA'I ZHES BYA BA LA SOGS PA SMOS TE, GANG GI GNAS SKABS
GZHAN DU GYUR BA'I LDOG PA DANG RAB TU SKYE BA DAG NI GNAS SKABS
GZHAN GYI YONGS SU GYUR PAR 'DOD PA DE LTA NA NI, SEMS PA CAN LA
YANG YONGS SU 'GYUR BAR 'DOD PAR BYA'O, ,GZHAN YANG RDZAS KYI
CHOS ZHES BYA

BA LA SOGS PA SMOS PA 'DI NI GO SLA'O, ,CI'I PHYIR MI 'GRUB PA
YIN ZHE NA, 'BREL PA MED PA'I PHYIR ZHES BYA BA LA SOGS PA SMOS
TE, RNAM PA DE LTA BU'I SGRA LA SOGS PA'I RGYU MTSAN 'GA' ZHIG
DANG 'BREL PA YOD PA NI MA YIN NO, ,DE LTAR NI 'GYUR NA RTEN DANG
BRTEN PA'I MTSAN NYID KYI

'BREL PA YOD PA NI MA YIN NO ZHE NA RGYU DANG 'BRAS BU'I 'BREL PA
ZHES BYA BA LA SOGS PA SMOS TE, RGYU DANG 'BRAS BU'I MTSAN NYID
KYI 'BREL PA BSHAD PA LAS GZHAN 'GA' ZHIG KYANG YOD PA MA YIN TE,
'BREL PA MI 'THAD PA'I PHYIR RO, ,DE NYID DE LTA YIN NO ZHE NA,
'DI LA YANG ZHES

BYA BA LA SOGS PA SMOS TE, RGYU DANG 'BRAS BU'I DNGOS PO YANG 'DI
LA 'THAD PA MA YIN NO, ,RGYU CI YIN ZHE NA, RANG NYID DE'I BDAG
NYID MA YIN PA ZHES BYA BA LA SOGS PA SMOS TE, GANG GI PHYIR GANG
GI BDAG NYID MA YIN PA 'DI NI DE'I RGYU MA YIN NO ZHES BYA BA 'DI
KHYED KYI GRUB PA'I

MTHA' YIN NO, ,DE LTA NA ZHO'I BDAG NYID DU GRAGS PA NI 'O MA
ZHO'I RGYU YIN TE, ZHO'I BDAG NYID KYI BA LANG GI LCI BA LA SOGS
PA NI MA YIN NO, ,RDZAS LAS KYANG DON GZHAN PA'I CHOS DE JI LTAR
DE DAG RGYU DANG 'BRAS BU'I DNGOS POR 'GYUR TE, DE LTAR 'DOD PAR
GYUR PA YIN NA GZHAN

@175A *, ,LA YANG RGYU DANG 'BRAS BUR 'GYUR BA YIN NO ZHE NA, DON
GZHAN YIN DU ZIN KYANG ZHES BYA BA LA SOGS PA SMOS TE, GANG GI
TSE GZHAN YANG CHOS GZHAN GYI RDZAS YIN PAR 'DOD NA NI DE'I TSE
CHOS SKYED PAR 'GYUR TE, RDZAS YONGS SU GYUR PA'O ZHES KHAS BLANG
BAR BYA'O, ,

DE DAG KYANG KHO BO YANG 'DOD PA NYID DE, DE NYID 'DOD PA BSTAN
PA YIN NO ZHE NA, 'DI LA YANG RGYU DANG 'BRAS BU ZHES BYA BA LA
SOGS PA SMOS TE, DE LTA NA YANG DPER NA SA'I RDZAS KYI RGYU DANG
'BRAS BUR 'BREL PAR RNAM PAR GNAS PAR 'GYUR BA DE'I TSE, SNGA
MA'I SA'I GONG BU'I RDZAS NI RGYU BYED

PA YIN LA,, ,, 