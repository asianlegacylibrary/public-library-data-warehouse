@299B #, ,RGYA
GAR SKAD DU, ,

SHR'I TZAKRA SAMBA RO PA DE SHA MU KHA KARnA PA RAMPA RA TZINT'A
MA nI N'A MA, BOD SKAD DU, DPAL 'KHOR LO SDOM PA'I MAN NGAG ZHAL
NAS SNYAN DU BRGYUD PA YID BZHIN NOR BU ZHES BYA BA, DPAL RDO RJE
SEMS DPA' LA PHYAG 'TSAL LO, ,SKU GSUM BDAG NYID DGOS 'BYUNG BLA
MA DAM PA'I ZHABS

@300A *, ,PAD ZE 'BRU DRI MED 'OD ZER LA PHYAG 'TSAL, ,GSANG
SNGAGS MTHAR THUG SNYING PO'I BCUD PHYUNG YID BZHIN NOR BU MKHA'
'GRO'I GSUNG BZHIN RTOGS PAS 'DRI GSAL BKOD, ,BDE GSHEGS THUGS LA
SNANG BA DRI MED PANYTZA PA NAS RTOGS PAS KE RI LI RU GSANG BDAG

MA NYES, ,SPYOD PAS ZIL MNAN LUS KYI BKOD PAS RNAL 'BYOR RJES SU
BZUNG MDZAD PA THA MAS 'GRO RNAMS STONG PAR BYAS, ,BSLAB PA GSUM
DANG BRGYUD PAR LDAN PA NYAMS SU MYONG BAS 'JUG TSUL SHES PAS BLA
MA DAM PAR SHES, ,SEN DHA BA DANG RIGS CHAD BRAN LTAR RUS SBAL
SPU STE MO

GSHAM BU LTAR SLOB MA SKYON LNGA BRAL, ,MCHOG GI DON 'DOD GANG GI
DE BRTEN THOG MAR DBANG BZHIS RGYUD SMIN THABS DANG SHES RAB
'BREL PA NYID, ,'DI DON RIM BAR BRGYUD PA RNA BAR 'PHO BYED DE
TSE SANGS RGYAS BSTAN GNAS GUS PAS MNYAN PAR GYIS, ,SA YI CHO GA
LHAG PAR

GNAS PA RIG BYED SLOB DPON RIG SBYOR SOGS KYIS BUM PA'I DBANG
BSKUR BYA, ,BSLAB PAS RGYUD MDZES THOS BSAM NOR LDAN BLA MAR 'OS
PA PHUL BA BLA MAS GSAL STONG LA SOGS BSKUR, ,NYER LNGA LHAG
SPANGS RIGS LDAN RGYAN SPRAS ZAG BCAS BSKUL SOGS GSUM PA BYIN

NAS BRTUL ZHUGS BRTAN PAR BYA, ,DGA' BA GSUM SON LHA'ANG CIG
SKYES PA RNYOG PA DANG BRAL YUL DU BYA SOGS 'BRAS BUR SHES PAR
GYI, ,DBANG BZHI DANG 'BREL BRDA YIS MTSON PA SHES RAB BDAG NYID
SINDHU RA LA MNYES SOGS STON MOS BRGYAN, ,SLOB DPON BZHI LA

DBANG BZHI DUS BZHI BYED PA BCU GNYIS CHOS NYID DBANG LA MTSON DU
MED PAR BYOS, ,DBANG GIS SMIN NAS RIM PA GNYIS SHES RNAL 'BYOR
DBANG PHYUG ZUNG DU 'JUG PA RGYAL BA'I SKU SGRUB PHYIR, ,DBANG
PO'I RIM PAS DBYE DANG BSDU BA'I RIM PA SHES NAS 'DU 'DZI MED PAR
RGYUN DU 'BAD

PAS SPYAD, ,TSANGS PA'I GNAS BZHI GSOL DANG KHAMS SOGS BSLAB PA
'KHOR LO TSOGS BRTEN RGYU 'BRAS NYID DANG PHRA MOR BRJOD, ,GO CHA
YE SHES RGYAS BTAB SKU GSUNG MCHOD DANG BZLAS PA RDZOGS RIM PHRIN
LAS PHYOGS DANG THUB PA NYID, ,BSDUS PA'I SBYOR BA TSAD MED

@300B BZHI LDAN RDZUS TE SKYES PA SKAD CIG RNAL 'BYOR BZLAS PAR
BCAS PA NYID, ,BRTAN G-YO'I DNGOS PO LHAN CIG SKYES PA SNANG SEMS
DBYER MED RNON PO'I SPYOD YUL ZUNG 'JUG RDO RJE'I SKU, ,KUN LA
KHYAB PA'I NGO BO NYID STON GSAL RIG MTSAN NYID THUB PA'I DBANG
PO BDE GSHEGS KUN GYI GTZO,,

GSUM GSAL BDAG GIS MNGON SUM NYID DU LEGS PAR RTOGS NAS BSGOM
DANG BZLAS PA GSAL POR RAB TU PHYE, ,CHOS DBYINGS SKYE MED RGYAL
BA YUM GCIG RGYAL DANG RGYAL BA NYID DE NAM MKHA'I RI MO LTA,
,BRTAN DANG G-YO BA RTEN DANG BRTEN PA LHA YI RANG BZHIN RANG LA
BCUG NAS SNA YI

RTZE MOR RDO RJE BZLAS, ,GTOR MA BYIN NAS DBANG PO 'BRING POS 'OD
GSAL BSGOMS TE DBANG SOGS LAM DANG DAM TSIG 'BRAS BUR BSRE, ,BDAG
'JUG DBANG DANG BLA MA MCHOD BYED NYAMS CHAGS BSKANG PHYIR RDO
RJE'I SEMS DPA' BRTAN PA'I CHO GA BZLAS, ,RGYAL PO BLON PO DMANGS
KYI BYED PAS

MTSAMS KYI KUN SPYOD ZA NYAL 'GRO DANG KHRUS SOGS RNAL 'BYOR BYA,
,RNAM RTOG DANG BRAL ZLA BA DRUG TU NGES PAR BSAMS NAS GRUB PA'I
MTSAN MA MTHONG NAS ROL PAR GNAS, ,THUB PA'I BSTAN PA RGYAS MDZAD
DNGOS GRUB MTHAR PHYIN ZAB DANG RGYA CHE BA DANG GNYIS MED DAM
TSIG KUN GYI GZHI, ,

BAG YOD BSGOM ZHING RTEN DANG GSANG BA MI BSAG MI 'BRAL BZA'
BSRUNG MCHOG GYUR THUB PAS RAB TU GSUNGS, ,BSLAB PA GSUM DANG
RGYU 'BRAS ZHEN MED DBANG SOGS 'BRAS BU RGYUD GZHAN LAS GSUNGS
RANG SEMS BRTAN PAS BSRUNGS, ,SKU GSUM LA BRTEN TING 'DZIN GSUM

GYIS RGYA CHER RAB GSAL GZHI LAM 'BRAS BUS LTA BA MTSON PAR GYIS,
,RNAL 'BYOR SROG RTZOL SANGS RGYAS MNGA' BDAG G-YON DANG G-YAS SU
RIM PA JI BZHIN RGYU BA NGES PA STE, ,MNYAM PAR BZHAG PAS 'JUG
PA'I RLUNG NYID BUM PA CAN DU BYAS NAS BSTAN PA'I GO 'PHANG SO
SOR

THOB, ,RLUNG GI SBYOR BA 'DI NYID MI SHES LAS DANG LAS MIN MI
GRUB RLUNG RIG PAS NI 'BRAS BU STER, ,GDAMS PAS TSE DANG BZLAS
PA'I RIM PA GOMS PAS DGE DANG MI DGE 'CHI BZLOG RLUNG RIG PAS NI
SHES, ,BYA DANG BYED LAS CHOS MTSUNGS RGYU TSAN GDAMS PA'I SBYOR
BA BSKYED

@301A *, ,RIM GOMS PAS MTHUN PA'I RKYEN DANG LDAN, ,GSANG SPYOD
LA GNAS SDUG BSNGAL BZOD PAS LUS GNAD GSUM LDAN DMIGS PA BZHI LAS
SBYOR BA'I SKYON BSAL TE, ,STENG 'OG BAR DU 'BUGS PA'I SBYOR BA
LI RI'I TSUL DU SGO GSUM SBYANG BAR BYA PHYIR NGES

PAR ROL, ,RDO RJE BZLAS PA YIG 'BRU GSUM LA GOMS SHING SANGS
RGYAS LNGA LA KHA DOG SO SOR BSLAB PAR BYA, ,'BYUNG BA LNGA YI
RLUNG ZIN PAS NI DU BA SMIG RGYU ME KHYER MAR ME SPRIN MED NAM
MKHA' 'BYUNG, ,BRTAN PA'I RTAGS SU ZLA ZER NYI ZER GLOG GI ZER
DANG 'JA' TSON NYI ZLAR BSRES

PA DNGOS SU MTHONG, ,SPYOD LAM DANG NI SBYOR BA MKHAS PAS DUG
SOGS GZHOM DANG 'CHI BA RTAG PA LA SOGS SNA TSOGS RGYUR, ,RTZA
DANG RLUNG DANG THIG LE 'DRES PAS BDE GSAL MI RTOG RGYUN MI 'CHAD
PAR RGYAL POR 'GYUR RO KYE, ,RIM PA 'DI NYID 'PHEL BAR BYA PHYIR
SNANG DMIGS DNGOS

PO SGYU MAR BSAMS LA DBEN BA'I GNAS SU NI, ,RDO RJE SEMS DPA'
MTSAN DPES SPRAS PA'I GZUGS BRNYAN LA NI RAB TU DMIGS LA DNGOS PA
CHU ZLA LTAR, ,BCU GNYIS SGYU MA'I DPE YIS MTSON TE MNYAM RJES LA
NI CHOS BRGYAD LAS 'DAS MKHA' BZHIN SNYOMS PAR 'JUG ,

DE LTAR SHES PAS MI BYA BA MED SNGAGS ZLOS BSRUNG SOGS MI DGOS
DGE SLONG SOGS LA PHYAG MI BYA, ,'DI DANG MTSAN DUS BSRE ZHING
SBYANG DANG GOMS PAS GYEN DU 'PHANGS TE BDE GSHEGS BLTAS LA CHOS
SOGS MNYAN, ,RMI LAM MED DUS GNAD DANG LDAN PAS 'DOD CHAGS

LA SOGS BRGYAD CU 'GAGS NAS SNANG BA GSUM 'DAS TE, ,RGYUN MI
'CHAD PA'I 'OD GSAL CHEN POS SA BCUR RGYUR PA LAM MA BGROD NA
RNAM SHES GONG DU 'PHO, ,SNA TSOGS DON CHEN MTHONG NAS SHES PA
SPONG STE RIM PA GNYIS LDAN 'JUG PHYIR GZHAN GYI MI 'GYUR RO,
,CHAGS

DANG CHAGS BRAL 'DI MA SHES PAR GZHAN NI DON MED DUS GSUM SANGS
RGYAS BGROD PA GCIG PA'I LAM, ,RI BONG RGYUG DANG ZLA BA CHU
'DZIN DUS DANG 'BREL PA BSLAB BCAS SANGS RGYAS DGONGS PA MI SHES
PHYIR, ,SGO GSUM GNAD KYIS SBYANG BAR BYA ZHING NGAL NA SNA RTZER
BLTAS LA

@301B NGES SHES SKYES NAS CHEN POR BLTA, ,DANG PO'I LAS KYI YID
'ONG LA BRTEN GOMS PAS SNGAGS LAS ZHING DANG LHAN CIG SKYES SOGS
RTZA BSNYEN BYA, ,CIG CAR MGON PO BSGOMS NAS MTHAR GNAS RDO
RJE'I BZLAS PA RTZA LA MKHAS PAS PADMA'I SKYON BZHI BSAL, ,BDE
BA'I LAM DRANGS YE

SHES MTSON PA MAR LA 'DU BAR RGYU 'BRAS SHES NAS ZHES BYA'I DKYIL
'KHOR BLTA, ,THUR SEL GCUD NAS GLANG CHEN SENG GE RMA BYA'I 'DREN
DANG BYA RGOD STAG MOS SNANG DMIGS BDE BAR 'CHAR, ,SBYOR BAR
DANGS MA RLUNG DANG MNYAM ZHING RIG MAS BDE BA LUS LA SPROS NAS
RTZA MDUD DGROL BAR

BYA, ,BDE BA'I NYAMS SKYES TSOGS DRUG KUN LA RO MNYAM LUGS LAS
'BYUNG DANG BZLOG PAS DGA' BZHI MTSON PAR BYA, ,DGA' BA GSUM DANG
DPE DON BSRES NAS RGYU TSOGS GZUNG 'DZIN CHOS NYID GOMS NAS RTZOL
MED 'BRAS BU 'CHAR, ,YE SHES GSAL BYED DBANG GI 'BRAS BUR

RDO RJE'I LUS LA 'KHOR LOR MDUD PA SPYI BOR GROL BA'I GNAS, ,SGO
DGU 'GAGS NA SGO BZHI THIM PA GNYIS KYI RNAM GROL YE SHES LUS CAN
SGRA BRNYAN LTA BUR 'BRAL, ,MIG SOGS STONG DANG BDUD BZHI GROL BA
CHOS NYID LA MKHAS GSUM PO GCIG GYUR YE SHES RGYUN CHAD MED, ,

GZHI LAM 'BRAS BU GCIG GYUR BDE CHEN DNGOS PO RO MNYAM YI GE BZHI
DON 'BRAS BU MNGON DU 'GYUR, ,MTHAR MA SKYOL NA NYE BAR SPYOD PA
LUS LDAN BZHI DANG NGES SHES BRTAGS TE NGO SPROD SHES PAR BYA,
,SKYE SHI BAR DO SHES PA SNGA PHYI GNYID DU DRAN MTSAMS 'CHI BA'I
DUS SU PHRA RAGS THIM

NAS NI, ,'OD GSAL CHEN PO DE MA RTOGS NA BLA MA SOGS KYI SKYEL
BSU NYING MTSAMS RLUNG GSUM BCING BA'I PHYIR, ,YON TAN RDZOGS PA
BAR DOR LONGS SKU YON TAN BDUN LDAN DE MA BRTAN NA DUG GSUM LAS
GYUR PA'I, ,RTOGS PAR BCAD LA DBANG DUS NYAMS DANG LHA SOGS

SGYU MA ZUNG DU 'JUG PA SLOB DANG MI SLOB PA, ,BDUN PHRAG RE LA
BRGYAL BAR GYUR PA DE MA KHEGS NA SKYE BA SNA TSOGS SPRUL SKU
NYID MTSAMS SBYOR, ,BAR DO GSUM LA 'DOD CHAGS LA SOGS DUG GSUM
SHES PA ZAG MED 'OD GSAL SGYU MAR BSRES LA SGOM, ,'DI DON RIM PA

@302A *, ,'KHOR BA DANG NI MYA NGAN 'DAS LAS RGYAL BA GNYIS MED
ZUNG 'JUG PHYAG RGYA CHEN POR 'GYUR, ,DBANG DANG DAM TSIG 'BREL
PAR SHES BA GDOD NAS DAG PA RKYEN GYIS BSKUR TSUL NYAMS SU BLANG
DANG RTOGS, ,BUM SOGS DAM TSIG MNYAM GZHAG RJES SPYOD MI 'BRAL

BZA' BSRUNGS SPROS BCAS SPROS MED YAN LAG BSHAGS BYA NYID, ,DBANG
DUS LTA SOGS MTSON PAR BYAS LA BDUD RIGS NGOS BZUNG ZIL GYIS MNAN
NAS SGOM DANG RTAGS SU 'BREL, ,THA MA 'BRING DANG RAB DANG MCHOG
GYUR 'JUG SGO SHES PAS BSGOMS LA SBYAR TE GANG DANG

GANG LA SOGS, ,MCHOG GI DNGOS GRUB TSE 'DIR 'DOD PA DUS DANG
'BREL BAR SPYOD PA BYAS NAS GOL SA BCAD PAR BYA, ,BYA DANG SPYOD
SOGS TSOGS SU BSGYUR LA PHRIN LAS BYED PAR RAB GNAS SBYIN SREG
RNAM BZHIS 'DOD DGUR BSGYUR, ,'KHOR LO BZHI LA SKU BZHIR YAN LAG

BDUN LDAN RDO RJE SEMS DPA' SGO GSUM NGO SPROD MTSAN DPES SPRAS,
,RGYUD RNAMS SNYING PHYUNG MAN NGAG BCUD BSDUS LAM GYI RIM PA BDE
GSHEGS KUN THUGS YID BZHIN NOR BU NYID, ,MI MTHUN PHYOGS LAS
RGYAL BAR BYA PHYIR 'JUG PA'I TSUL DANG ZHUGS PA'I 'BRAS BU

GSAL BA'I THABS NYID DO, ,LUS LA GO GYON NGAG GIS G-YUL SPRAD
SEMS KYIS MTSON BSNUN SKU GSUNG KHRUS BCUD RLUNG DANG 'KHOR LO
BSKOR, ,RTZA BA DRUG LA YAN LAG SO DGUS NAD LA SMAN DPYAD BAR
CHAD SRUNG 'KHOR GNAD BRAL GEGS BSAL TE, ,SA LA SOGS PA'I RO

BZHI NGOS BZUNG 'KHOR LO BZHI YIS RO BZHI MNYAM LA ZHI GNAS
PHYOGS LA NI, ,THABS DANG LDAN PA PI WANG SGRA SOGS RTZA RLUNG LA
NI SHES RAB SKU GSUM MTHUN SBYOR RDZAS SOGS LNGA, ,ZIN DANG MA
ZIN LEGS PAR SHES NAS LUS KYI GNAD LA NYI MA ZLA SOGS BRDZIS NAS
RDUL SPRUGS

BYED, ,'BYUNG BZHI RLUNG LA LTE BA LA SOGS STONG RAB BCAS NAS NA
TSA BOGS 'DON 'GAGS 'KHYIL LA SOGS BSAL, ,BCU PA'I RLUNG SHES
TING 'DZIN RANG GROL SMAN PA LTA BUS BRGYAD PO BSAL NAS DNGUL CHU
LTAR SPRAD BYA, ,DANGS MA BSRUBS NAS SKYON RNAMS SEL PHYIR BDAG
TU LTA BA'I

@302B BUD SHING BSREGS NAS 'OD GSAL CHOS SKUR BSGRAL, ,'DI DON
RIM BRGYUD BLA MA LA BSTEN GUS PAS BLANG PHYIR BYIN RLABS LAM
KHYER SNYAN NAS SNYAN DU BRGYUD, ,MCHOG GI BLO CAN BRTZE BA CHEN
POS THEG GZHAN SPANGS PA SMIN DANG GROL BA RIM PA GNYIS LA 'BAD,
,SNOD BCUD LA SOGS

GZHAL YAS KHANG DANG PHUNG PO KHAMS SOGS LHA RU DAG PAS RGYAL BA
THAMS CAD BSDU'O, ,RDO RJE'I LUS LA BDE CHEN GNAS PAS PHO NYA LA
SOGS SPROS DANG SPROS MED 'KHOR LO ZUNG DU 'JUG ,RIM PA 'DI LA
MOS PA BRTAN PAS SPRUL PA MTHONG ZHING SKYON YON DANG BCAS CHUNG
NGU YIN PHYIR

TSOGS, ,SKAD CIG BZHI YIS DGA' BA GSUM SON 'BRING PO'I DROD DE
LHAN CIG SKYES PA DH'U T'I'I LAM ZHUGS NAS, ,'JIG RTEN LAS 'DAS
BRGYA PHRAG BDUN PO YON TAN GYIS SPRAS GNAS DANG NYE GNAS NYI SHU
BZHI LA SOGS, ,DANGS MA YAS BYON P'ULLI SOGS KHYAB RGYU BA MAS
BRTAN BDE CHEN

BRTOL NAS MA CHAGS PADMA'I SA, ,RAB BKRAM CHEN PO PHRAG BDUN YON
TAN YE SHES GSAL BYED CHOS SKU BDAG NYID RDO RJE 'DZIN PAR 'GYUR,
,'KHOR LO SDOM PA'I BSKYED RDZOGS LA SOGS GTING DPAG DKA' BA GSAL
POR RAB PHYE SNYAN BRGYUD MKHA' 'GRO'I GSANG, ,DRI MED BSAGS

PA'I DGE BA DES NI SA GSUM GNAS PA RDO RJE 'DZIN PA'I GO 'PHANG
THOB PAR SHOG ,YID BZHIN NOR BU ZHES BYA BA MKHA' 'GRO MA'I GSANG
TSIG TILLI PAS BKOD PA RDZOGS SO,, ,,RTZIGS KYI RGYA MDUD DANG
BCAS PA N'A RO PAndI TA'I ZHAL SNGA NAS DANG, LO TZ'A BA MAR PA
CHOS

KYI BLO GROS KYIS PUshPA HA RI'I GNAS SU BSGYUR BA'O,,