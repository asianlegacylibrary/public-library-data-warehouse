@77A #, ,RGYA GAR SKAD DU, AU TZUshMA DZAMBHA LA S'A DHA NAm N'A MA,
BOD SKAD DU, RMUGS 'DZIN 'CHOL BA'I SGRUB THABS ZHES BYA BA, DPAL
LDAN RMUGS 'DZIN 'CHOL BA LA PHYAG 'TSAL LO, ,GANG ZHIG SBYAN
GSUM GRAGS PA'I GTZUG PHUD KYI, ,RGYAN GYI NOR BU LA REG ZHABS
LDAN PA, ,THUB

PA'I GZHON NU DES NI THUB DBANG SAS, ,RNAMS KYIS PHUN TSOGS MCHOG
MANG RGYAS MDZAD GYUR, ,BLA MED YON TAN GNYIS MED PA'I, ,RIN CHEN
GRONG KHYER 'DREN PA STE, ,'GRO BA RANG GIS PHUN TSOGS LA, ,MYUR
DU LEN 'DOD 'DI BSTAN BYA, ,DE LA DANG PO RE ZHIG BDAG GIS
DZAMBHA LA MNYES

@77B PAR BYAS NAS, SA RTOGS PAS DE'I BDAG NYID DU GYUR TE, 'GRO
RNAMS MNGON PAR MTHO BA DANG NGES PAR LEGS PA'I PHUN SUM TSOGS PA
LA RAB TU DGOD PAR BYA'O ZHES BYA BA'I BSAM PA DANG LDAN PAS
SNYING GI NANG GI BU GAR THIG LE DANG BRAL BA'I YI GE AA DKAR PO
'OD ZER 'PHRO BA DE LAS SKYES

PA'I ZLA BA'I DKYIL 'KHOR RO, ,DER H'Um YIG DBUS SNGO BA PHYI ROL
KUN NAS CUNG ZAD SER BA, 'OD ZER GYI TSOGS 'GRO BA MGO GYEN DU
BSTAN PA STE, DE LAS BYUNG BA'I RDO RJE RTZE DGU PA, KHA DOG DANG
BYA BA H'Um YIG DANG 'DRA BA STE LTE BA'I NANG DU SON PA'I ZLA BA
LA GNAS PA'I H'Um DE LTA BU DANG LDAN PA

BSGOM PAR BYA'O, ,DE NAS AOm AA ZHES BYA BA'I SNGAGS BRJOD PA
SNGON DU 'GRO BAS H'Um YIG DANG RDO RJE DAG LAS 'OD ZER 'PHROS
TE, PHYOGS BCU NAS SEMS CAN GYI DON MDZAD PA'I DZAMBHA LA'I GZUGS
MTHA' YAS PA RNAMS MAR ME BLANG BA'I TSUL GYIS SPYAN DRANGS NAS
MDUN DU DE'I SKU GCIG TU

RNAM PAR BSGOMS LA, 'OD ZER RNAMS KYIS MCHOD PA LNGAS MCHOD PA
DANG, SDIG PA BSHAGS PA NAS BTANG SNYOMS KYI BAR DU BSGOM PAR
BYA'O, ,DE'I RJES SU H'Um DANG RDO RJE'I 'OD ZER RNAMS LA LUS
MTHA' DAG BSTIMS LA SPROS PA THAMS CAD DANG BRAL BA NYID KYIS
STONG PA NYID KYI RANG BZHIN

ZLA BA DANG RDO RJE DANG, SA BON GYI 'OD ZER RNAMS LA AOm AA ZHES
BYA BA 'DI DANG, 'OD ZER SPROS PAS BCOM LDAN 'DAS SPYAN DRANGS LA
GZHUG PAR BYA'O, ,GZHUG PA'I MJUG THOGS SU SKAD CIG GIS ZLA BA LA
SOGS PA RNAMS KYIS RDZOGS PA'I BCOM LDAN 'DAS RMUGS 'DZIN 'CHOL
BA

GZHON NU LO LNGA LON PA LTA BU MI'U THUNG GI RNAM PA CAN SNA
TSOGS PADMA LA GNAS PA'I ZLA BA'I STENG DU NOR SBYIN SER PO RGYAN
THAMS CAD KYIS BRGYAN PA RIN PO CHE'I DBU RGYAN CAN, ZHAL NAS RIN
PO CHE SKYUG CING GAN RKYAL DU NYAL BA'I DPRAL BAR ZHABS G-YAS PA
DANG RKANG PA GNYIS KYI STENG DU G-YON

PAS MNAN PA, G-YON BRKYANG GI GOM STABS CAN, GCER BU RTAGS GYEN
DU 'GRENG BA, GSUS PA 'PHYANG BA THUGS KAR PHYAG G-YAS NA THOD PA
KHRAG GIS GANG BA BSNAMS PA LA G-YON DU PHYOGS NAS GZIGS PA, BRLA
G-YON PA LA BRTEN PA'I PHYAG G-YON PAS NE'U LE KHA NAS 'OG

@78A *, ,TU RIN PO CHE'I TSOGS SKYUGS PA BSNAMS PA SNYAN MA PHUG
CING GUG PA, ZHAL MCHE BA ZLA BA PHYED PA LTA BUR GTZIGS PA,
SPYAN DMAR LA ZLUM PA, DPRAL BA'I DBYES SU KHRO GNYER BYAS PA,
DBU SKRA DMAR SER GYEN DU 'GRENG BA, DBU LA THUB PA MI BSKYOD PA
SNGON PO SA

GNON GYI PHYAG RGYA CAN GYIS RGYAS BTAB PA, MTHA' YAS SNGON PO TA
MA LA'I LO MA LTA BUS DBU SGRA BCINGS PA, 'JOG PO DMAR POS RNA BA
DKRIS PA, PADMA CHEN PO PADMA'I RTZA BA LTAR DKAR BAS DO SHAL
BYAS PA, STOBS KYI RGYU LJANG GU D'UR BA LTA BUS TSANGS SKUD BYAS
PA, NOR RGYAS DKAR

POS SKE RAGS BYAS PA, PADMA ME TOG KUNDA LTAR MDZES PAS RKANG
GDUB BYAS PA, DUNG SKYONG SER POS LAG GDUB BYAS PA, RIGS LDAN DU
BA'I MDOG CAN KHRA BOS DPUNG RGYAN BYAS PA, SKU MDOG SNGON PO 'OD
ZER SER PO'I TSOGS 'PHRO BA BSGOMS NAS DPRAL BA DANG, KHA DANG
DPUNG PA

G-YAS G-YON DANG, SNYING GA DANG, RDO RJE'I STENG DANG, BRLA
G-YAS G-YON DANG, ZHABS G-YAS PA DANG G-YON PA'I NANG GI RTZA'I
BU GAR ZLA BA'I DKYIL 'KHOR BCU RNAMS LA, AOm DZAMBHA LA DZA
LENDRA YE SV'A H'A ZHES BYA BA'I YI GE SER PO RNAMS NI 'OD ZER
SER PO CAN DU BLTA BAR BYA'O, ,DE'I

RJES LA SNA'I RLUNG PHYIR 'BYUNG BA'I DUS SU AOm YIG LA SOGS PA'I
'OD ZER RNAMS DANG THUGS KA'I H'Um DANG, RDO RJE'I 'OD ZER RNAMS
PHYOGS THAMS CAD DU SPROS TE RIG PA TZAM GYIS SEMS CAN THAMS CAD
KYI SEMS DANG SEMS LAS BYUNG BA BCOM LDAN 'DAS KYI NGO BOR GYUR
PA RNAMS RLUNG 'JUG

PA'I DUS SU H'Um YIG LA BCUG LA SEMS BRTAN PAR BYED PAS BRTAN PAR
BYA'O, ,'JIG RTEN GYI KHAMS THAMS CAD NA GNAS PA'I RIN PO CHE SNA
TSOGS PA RNAMS KYANG KLU DANG, NE'U LE DANG, NOR SBYIN KHA RNAMS
SU GZHUG PAR BYA'O, ,SLAR RLUNG 'BYUNG BA NA KLU LA SOGS PA RNAMS
KYIS MID PA'I

RIN PO CHE RNAMS MDUN DU SKYUGS PAR BSGOM PAR BYA'O, ,DE LTAR
YANG DANG YANG DU SPRO BA DANG BSDU BA LA SOGS PA YANG NGO, ,DE'I
RJES SU NGAL BAR GYUR NA, NA MO RATNA TRA Y'A YA, NA MO MA nI BHA
DR'A YA, MA H'A YAKshA SE N'A PA TA YE, AOm DZAMBHA LA DZA LENDRA
YE SV'A H'A, ZHES PA'I SNGAGS SAM, YANG NA

@78B DGOD PA'I SNGAGS YI GE BCU PA BZLA BAR BYA'O, ,CHU SBYIN
PA'I DUS SU NI LAG PA G-YAS PA GAN RKYAL GYI DBUS SU BAm YIG GI
'OD ZER RNAMS KYIS LAG PA BUM PA BZANG PO LTA BUR BYAS LA, LAG
PA'I RTZA BAR AOm YIG GI 'OD ZER RNAMS KYIS GDU BU'I RNAM PA DANG
LDAN PA DANG, BAm YIG

GI DBUS SU DZAm DANG, MDZUB MO DANG, GUNG MO DANG, MING MED DANG,
MTHE'U CHUNG DANG, MTHE BO RNAMS KYI RTZE MO LA DZAMBHA LA DZA
LENDRA ZHES BYA BA'I YI GE RNAMS RIM PA JI LTA BA DANG, AOm DANG
BAm GYI YI GE DAG GI BAR DU YA YIG DANG, YA YIG GI G-YON DANG
G-YAS NGOS DAG TU SV'A H'A ZHES BYA

BA'I YI GE DAG STE, AOm YIG LA SOGS PA 'DI RNAMS RANG RANG GI
GNAS KYI BU GA RNAMS SU ZLA BA LA GNAS PA SER PO CAN DU BSGOMS
NAS, LAG PA'I NANG DU ME TOG CHU DANG BCAS PA KHA DANG NYE BAR
BYAS LA, AOm AINDRA NI MU KHAm BHRA MA RI SV'A H'A ZHES BYA BA'I
SNGAGS KYIS LAN BDUN DU MNGON PAR

BSNGAGS PAR BYA'O, ,DE'I RJES LAG PA BRKYANG BAS SBYIN PAR BYA
BA'I CHU RANG GI KHA NAS ZHUGS PA DZAm YIG GI 'OD ZER RNAMS DANG,
THUGS KAR GNAS PA'I RDO RJE DANG, H'Um YIG GI 'OD ZER RNAMS KYIS
KHA DOG SER POR BYAS PA RDO RJE'I KHA NAS 'THON NAS LAG PAR SON
PA SKAD CIG GIS MDUN

DU BCOM LDAN 'DAS ZHAL MNGON DU PHYOGS PAR BSGOM PA'AM, SKU GZUGS
KYI ZHAL GYI NANG DU AOm DZLUm SV'A H'A ZHES BYA BA'I SNGAGS KYIS
LAN BRGYA RTZA BRGYAD DANG, NA MO RATNA TRA Y'A YA ZHES BYA BA LA
SOGS KYIS LAN BDUN DU DBUL BAR BYA'O, ,NA MO RATNA TRA Y'A YA
ZHES BYA BA LA SOGS PA LAN CIG

BRJOD PAS 'BRAS RNGOS PA BU RAM DANG BSRES PA LA SOGS PA RNAMS
KYI GTOR MA BCOM LDAN 'DAS LA DBUL BAR BYA'O, ,DE LTAR JI LTAR
NUS PAR THUN GSUM MAM, THUN GCIG LA RJES SU BSGRUBS TE BSTOD PA
DANG SMON LAM GDAB PAR BYA'O, ,DE'I RJES LA BSGOMS PA'I BCOM LDAN
'DAS

AOm BADZRA MU: ZHES BYA BAS GSHEGS SU GSOL BAR BYA'O, ,GZHAN YANG
SMIN DRUG GI ZLA BA DANG, DPYID ZLA RA BA DANG, DPYID ZLA THA
CHUNGS DANG, DBYAR ZLA 'BRING PO RNAMS GANG YANG RUNG BA'I
NYA'AM, DGE BA'I NYI MA GZHAN LA YANG RDO MA GAS PA LA SKAD CIG
GIS BCOM LDAN 'DAS KYI NGO

@79A *, ,BOR BSGRUBS TE YANG DAG PAR MCHOD NAS GSHEGS SU GSOL BAR
BYA'O, ,BZO BO BSNYEN GNAS KYI SDOM PA BZUNG BAS NYIN ZHAG GCIG
NYID LA DPA' BO'I YON GYIS SKU GZUGS BYED DU GZHUG GO, ,BYAS PA
LA YANG BDAG NYID LA BKOD PA BZHIN DU RIM PA JI LTA BAR BCOM

LDAN 'DAS KYI GZUGS LA YI GE DGOD PA DANG BCAS PA RNAM PAR BSGOMS
NAS, CHU SBYIN PA LA SOGS PAS MNYES PAR BYA'O ZHES BYA BA NI MAN
NGAG GO, ,DE'I TSE NI GSHEGS SU GSOL BAR MI BYA STE, BCOM LDAN
'DAS SKU GZUGS KYI RNAM PAR RTAG TU BZHUGS PA LA BKUR STI DANG
MCHOD

PAR BYA'O, ,PAndI TA AA BHA YA KA RA GU LTAS MDZAD PA'I AU
TZUshMA DZAMBHA LA SGRUB PA'I THABS RDZOGS SO,, ,,RGYA GAR GYI
MKHAN PO PAndI TA AA LAm KA DE BA DANG, LO TZ'A BA SH'AKYA'I DGE
SLONG TSUL KHRIMS 'BYUNG GNAS SBAS PAS CHOS 'KHOR SHONG MA'I
GTZUG LAG KHANG DU BSGYUR TE GTAN LA PHAB

PA'O, ,SLAD KYI PAndI TA MA H'A BI BH'U TI TZANDRA DANG, CHAG LO
TZ'A BA DGE SLONG CHOS RJE DPAL GYIS BSGYUR CING DAG PAR BGYIS
SO,,