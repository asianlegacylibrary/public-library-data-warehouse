@1B [DD] #, ,RGYA GAR SKAD DU, SHR'I HE BADZRA BADZRA S+YA BADZRA
PA DOD DHA RA nA N'A MA PANYTZI K'A, BOD SKAD DU, DPAL DGYES PA'I
RDO RJE'I DKA' 'GREL RDO RJE'I TSIG BTU BA ZHES BYA BA, DPAL
DGYES PA'I [DD]

RDO RJE LA PHYAG 'TSAL LO, ,'KHOR BAR MI GNAS 'KHOR BAR RGYU LA
PHYAG 'TSAL LO, ,'JIGS PA ZHE MDZAD 'JIGS PA SKYED LA PHYAG 'TSAL
LO, ,CHAGS BRAL 'DOD CHAGS BDAG LA PHYAG 'TSAL LO, ,

MUN SEL MUN NAG 'DRA LA PHYAG 'TSAL LO, ,GANG GI DRIN GYIS BDAG
BLO DGE 'JUG DANG, ,MTSUNGS MED SHES RAB SKYABS DANG LDAN GYUR
PA'I, ,'KHOR BA BLA MAR GYUR PA JI SNYED PA'I, ,ZHABS RDUL SPYI

BO'I GTZUG GIS GUS BLANGS NAS, ,DPAL LDAN RGYUD RGYAL DGYES PA'I
RDO RJE 'DI'I, ,RDO RJE'I TSIG RNAMS MKHAS PAS SBAS PA RNAMS,
,SGRA BZHIN PA LA ZHEN PA BZLOG PA'I PHYIR, ,BDAG GIS CUNG ZAD

GSAL BAR BTU BAR BYA, ,'DI LTAR YANG DAG PAR RDZOGS PA'I SANGS
RGYAS KYIS NGA'I GSUNG RAB RNAMS 'DI SKAD BDAG GIS THOS PA'I DUS
GCIG NA ZHES BYA BA LA SOGS PA GLENG GZHI DANG LDAN PAR BSDUS
SHIG

@2A *, ,CES GSUNGS PAS, DE'I PHYIR YANG DAG PAR SDUD PO BYANG
CHUB SEMS DPA' RDO RJE'I SNYING POS 'DIR GLENG GZHI NYE BAR DGOD,
'DI SKAD BDAG GIS THOS PA DUS GCIG NAS BCOM LDAN 'DAS DE BZHIN
GSHEGS PA

THAMS CAD KYI SKU DANG GSUNG DANG THUGS RDO RJE BTZUN MO'I BHYA
GA LA BZHUGS TE ZHES BYA BA DANG POR BKOD PA DI YANG DANG POR
PHUN SUM TSOGS PA RJOD PAR BYED PA THUN MONG GI LUGS KYIS BSHAD
PAR BYA STE, DE LA 'DI SKAD CES BYA BA NI DRIS BA'I TSIG

GI LAN TE, BYANG CHUB SEMS DPA' RNAMS KYIS BYANG CHUB SEMS DPA'
RDO RJE'I SNYING PO LA KHYOD KYIS BCOM LDAN 'DAS LA JI LTAR THOS
PA LTAR SMROS SHIG CES DRIS PA DANG, DES BDAG GIS 'CHAD PAR BYED
PA 'DI SKAD BCOM LDAN 'DAS

LAS THOS SO ZHES LAN BTAB PA'I PHYIR RO, ,BDAG GIS ZHES BYA BA NI
'DI SKAD THOS PA DE NYID MNGON DU THOS KYI GCIG NAS GCIG TU
BRGYUD PA LAS NI MA YIN NO ZHES BSTAN PA'O, ,THOS PA ZHES BYA BA
NI RNA BA'I RNAM PAR SHES PAS YUL

DU BYAS PA'O, ,'DIS NA MNGON DU BYAS PAR KHAS MI LEN TE, DE NI
THAMS CAD MKHYEN PA DE KHO NA'I YUL YIN PA'I PHYIR RO, ,DUS GCIG
NA ZHES BYA BA NI DUS YANG DANG YANG DU 'DI MNYAN PA MA YIN GYI,
DUS GZHAN DU NI GZHAN THOS

@2B LA; DUS GCIG NA NI 'DI THOS ZHES BSAMS PA'O, ,DE BAS NA 'DI
SKAD BDAG GIS THOS PA'I DUS GCIG NA ZHES BYA BA'I TSIG 'DI RNAMS
RIM PA BZHIN DU GYA TSOM DU MI 'JUG PA DANG, LEGS PAR GZUNG BA
DANG, STON PA'I MNGON SUM GYI SLOB MA YIN PA DANG, THOS PA MANG
PO'I YON

TAN RNAM PA BZHIS SDUD PA PO PHUN SUM TSOGS PA BSTAN TO, ,DUS
PHUN SUM TSOGS PA BSTAN PA DUS GCIG NA ZHES SMOS PA NYID DE,
,'DI LTAR BCOM LDAN 'DAS KYI SPRUL PA'I SKU'I LO BRGYAD CUR
'DZAM BU'I GLING DU BZHUGS PA DE SRID LA, RGYUD RIN PO CHE 'DI
NI YANG NAS YANG DU MA

GSUNGS KYI, DUS GCIG NA LAN CIG GSUNGS PA KHO NA STE, DE BAS NA
'DI'I DUS NA DUS GZHAN PAS KHYAD PAR 'PHAGS PA DE KHO NA'O, ,DE
BZHIN DU 'DI NI RNYED DKA' BA'I PHYIR BSTAN PA'I BDAG NYID PHUN
SUM TSOGS PAR YANG LEGS PAR BRJOD PA'O, ,DE LTAR YANG, 'JIG RTEN

DU NI KUN MKHYEN RNAMS, ,AU DUMB'A RA'I ME TOG BZHIN, ,BRGYA LAM
NA NI LAN 'GA' ZHIG ,'BYUNG 'GYUR NA YANG MI 'BYUNG NGO, ,GSANG
SNGAGS SPYOD PA'I TSUL 'BYUNG BA, ,DE BAS KYANG NI DKON PA STE
,ZHES GSUNGS SO, ,STON PA PHUN SUM TSOGS PA BSNYAD PAR BCOM LDAN
'DAS ZHES

SMOS TE; BDUD BZHI'I DGRA BCOM PA'I PHYIR MDZAD PA'I NGES PA'I
TSIG GI TSUL GYIS BCOM LDAN 'DAS TE DES SO, ,YANG NA NYON MONGS
PA 'JOMS PA'I DON GYIS SHES RAB NI BCOM PA'I SGRAS BSTAN LA DE
DANG BCAS PAS BCOM LDAN 'DAS SO, ,YANG NA 'JIGS PA BRAL BAS NI
BCOM

LDAN 'DAS TE, JI LTAR 'PHAGS PA PHYIR MI LDOG PA'I 'KHOR LO ZHES
BYA BA LAS, NAM MKHA' LTA BU'I CHOS RNAMS NI, ,LUS CAN DAG LA RAB
STON KYANG, ,'DI LA 'JIGS PA MI MNGA' BAS, ,DE'I PHYIR BCOM LDAN
'DAS ZHES BSHAD, ,CES GSUNGS PA LTA BU'O, ,YANG NA

YON TAN MTHA' YAS PA LDAN PA'I PHYIR, BCOM LDAN 'DAS TE, DE NYID
'DI NYID LAS YON TAN DRUG CES BSHAD PA NI, DBANG SOGS YON TAN
MTHA' DAG GO, ,ZHES 'CHAD PAR MDZAD DO, ,YANG NA SRID PA DANG MYA
NGAN LAS 'DAS PA BRAL BAS BCOM LDAN 'DAS TE, RTAG PA MI GNAS

@3A *, ,PA MYA NGAN LAS 'DAS PA'I RANG BZHIN YIN PA'I PHYIR RO,
,'DI DAG NI RNAM GRANGS KYI RAB TU SBYOR BAS YIN GYI THE TSOM GYI
SBYOR BAS NI MA YIN NO, ,'KHOR PHUN SUM TSOGS PAR BRJOD PA DE
BZHIN GSHEGS PA THAMS CAD DANG SKU DANG GSUNG DAN THUGS DANG, RDO
RJE

BTZUN MO RNAMS ZHES BYA BA SMOS TE, 'DI LTAR 'JIG RTEN LAS 'DAS
PA'I 'KHOR RNAM PAR SNANG MDZAD LA SOGS PA DE BZHIN GSHEGS PA
THAMS CAD DANG, SA'I SNYING PO LA SOGS PA BYANG CHUB SEMS DPA'
RNAM PA GSUM GYIS BSDUS PA, SKU DANG GSUNG DANG, THUGS RDO RJE'I
BYANG CHUB

SEMS DPA' RNAMS DANG, BDAG MED RNAL 'BYOR MA LA SOGS PA RDO RJE
BTZUN MO RNAMS DANG THAMS GCIG TU THOS ZHES BYA BA'I DON TO, ,DE
BZHIN DU 'JIG RTEN PA'I 'KHOR RNAMS DANG YANG STA, DE LTAR YANG
RGYUD 'DI NYID KYI BRTAG PA SUM CU RTZA GNYIS PA MKHA' 'GRO MA
RDO RJE GUR LAS RJES SU YI

RANG BRJOD PA LAS, LHA LA SOGS PA'I 'KHOR SMOS PA'I PHYIR RO, ,DE
LTAR CI'I PHYIR DANG POR MA BYAS SHE NA, 'DI'I ZLAS GRUB PA'I
PHYIR MI DGOS TE, NGES PAR 'DU BAR ZLA'I SGO NAS RTOGS PAR 'GYUR
BA KHO NA'O, ,GNAS PHUN SUM TSOGS PA GSAL BAR BYA BA'I PHYIR, BHA
GA ZHES BYA BA SMOS TE, YE

SHES KYI BDAG NYID KYI PHYIR BEMS PO MA YIN PA'I KHANG PA BRTZEGS
PA GRU BZHI SGO BZHI PA, 'JIG RTEN LAS 'DAS PA'I RKYEN GYI KHYAD
PAR GYIS SPRAS PA, TSAD MED PA'I BSOD NAMS KYI RGYU LAS BYUNG BA
DE NI BHA GA STE DE NA'O, ,'DI NYID GANG NA ZHE NA, GANG DAG SKAL
PA DANG LDAN PA DE DAG LA NI RGYAL

PO'I KHAB LA SOGS PA THA MA LA PA'I GNAS 'DI DAG NYID DE LTAR
SNANG BA'O, ,KHA CIG NA RE 'DOD CHAGS DANG BCAS PA'I LAM NI GZHAN
'PHRUL DBANG BYED KYI GNAS SU BSHAD DO ZHES ZER LA, DE NYID KYI
PHYIR RI RAB RI'I RTZE MO KHANG BU BRTZEGS PA'I GZHAL YAS KHANG
NI BHA GA STE DER ZHES SO, ,KHA CIG NA RE

LONGS SPYOD RDZOGS PA'I SKU YIS 'DI GSUNGS LA, DE YANG GZUGS KYI
RTZE MO'I 'OG MIN GNAS PAS, GZHI TSAD MED PA THAMS CAD KUN DU SON
PA, MTHA' DE BZHIN GSHEGS PA'I YUL DU GYUR PA STUG PO BKOD PA'I
ZHING KHAMS KHO NA BHA GA STE DER ZHES SO, ,BZHUGS TE ZHES BYA BA
NI GDUL BYA

@3B RNAMS KYI YUL DANG MTHUN PAR SPYOD LAM BZHI DANG LDAN PAR
BZHUGS PA'O, ,DE LTAR NA 'DI SKAD BDAG GIS THOS PA ZHES PA NAS
BZHUGS TE ZHES PA'I BAR GYIS RGYUD KYI RGYAL PO 'DI'I PHUN SUM
TSOGS PA RNAM PA DRUG LEGS PAR GSUNGS PA'O, ,DE NI RGYUD KYI
GLENG GZHI SDUD PA PO PHUN SUM

TSOGS PAR BSTAN PA'I SGO NAS BSHAD DE, DE YANG DE BZHIN GSHEGS PA
THAMS CAD NI RNAM PAR SNANG MDZAD LA SOGS PA'O, ,DE RNAMS SKU
DANG GSUNG DANG THUGS NI MI PHYED PA'I RDO RJE STA, DE RNAMS NYID
'DI LTAR GDUL BYA'I DBANG GIS BTZUN MOR GYUR PA'O, ,DE RNAMS KYI
BHA GA NI BLA MA'I

YANG BLA MA'I CHOS BSTAN PA DANG MTHUN PA'I CHOS KHANG PA BRTZEGS
PA STE DE LA'O, ,BZHUGS TE ZHES PA NI SNGA MA BZHIN NO, ,SU
BZHUGS SHE NA, BCOM LDAN 'DAS TE SNGA MA BZHIN NO, ,KHYAD PAR JI
LTA BU DANG LDAN ZHE NA, 'DE'I PHYIR 'DI SKAD BDAG GIS ZHES PA
STE TSAD MED PA BZHI PO DANG NGO, ,

THOS PA NI LDAN PAR 'GYUR BA'O, ,DUS GCIG NA NI SKAD CIG GCIG
LA'O, ,DE BAS NA 'DI SKAD DU TSAD MED PA BZHI DANG LDAN PAR GYUR
PA'I BCOM LDAN 'DAS BTZUN MO'I BHA GA LA BZHUGS PA DE SDUD DA PA
POS SKAD CIG GIS MNGON DU BYAS NA YANG DAG PAR SDUD PA PO BDAG
NYID RNAM PA THAMS

CAD MKHYEN PAR KHAS BLANGS PA'O ZHES BSTAN PAR 'GYUR RO, ,DA NI
RGYUD KYI GLENG GZHI SKYE BO 'DOD CHAGS CAN DGA' BAR BYED PA'I
TSUL GNYIS PA BRJOD DE, DA LA 'DI SKAD NI, STON PA SUM CU RTZA
GNYIS MTSAN, ,GTZO BO DPE BYAD BRGYAD CU'I SKU, ,ZHES PA'O, ,BDAG
GIS NI 'DOD CHAGS

DANG BCAS PA'I SEMS KYIS SO, ,THOS PA NI BSTAN PA'O, ,DUS GCIG NI
SKABS GCIG NA'O, ,BCOM LDAN 'DAS ZHES PA NI KUN RDZOB BYANG CHUB
KYI SEMS ME TOG KUNDA LTA BU'O, ,DE BZHIN GSHEGS PA THAMS CAD
KYIS ZHES BYA BA LA DE BZHIN GSHEGS PA THAMS CAD KYI SKU DANG
GSUNG

DANG THUGS DE RNAMS NYID RNAM PAR MI RTOG PA TING NGE 'DZIN GYI
TSUL GYIS RDO RJE'O, ,YANG DE RNAMS NYID 'DOD CHAGS CHEN POS 'DUL
BA'I DBANG GIS BTZUN MOR GYUR PA'O, ,DE RNAMS KYI BHA GA NI YI GE
AE 'DRA STE, DE LA GNAS PA'I KHANG PA BRTZEGS PA RNAMS LA'O,
,BZHUGS TE ZHES PA RNAM

@4A *, ,PA GNYIS MA SPANGS PAS GDUL BYA 'DOD CHAGS CHEN POS 'DUL
BA DANG RJES SU MTHUN PAR BZHUGS PA STE, 'DI LTAR STON PA SUM CU
RTZA GNYIS MTSAN, ,GTZO BO DPE BYAD BRGYAD CU'I SKU, ,BTZUN MO'I
BHA GA BDE LDAN LA, ,KHU BA'I MING GIS BZHUGS PAR

GYUR; ,DE MED NA NI BDE MED 'GYUR, BDE BA MED NA DE MED 'GYUR,
,ZHES GSUNGS PA'I PHYIR RO, ,DA NI RGYUD KYI GLENG GZHI STON PA
PHUN SUM CHOGS PA BRJOD PAS KYANG BSHAD DE, 'DI LTAR 'DI SKAD NI
CHOS KYI SKU'O, ,BDAG GIS NI LONGS SPYOD RDZOGS PA'I SKU'O, ,THOS
PA NI SPRUL PA'I

SKU'O; ,DUS GCIG NA ZHES BYA BA NI LHAN CIG SKYES PA'I DGA' BA
'BYUNG BA'O, ,BCOM LDAN 'DAS ZHES BYA BA NI SKU GSUM DBYER MED PA
BDE BA CHEN PO'I RANG BZHIN NO, ,'DI GSUNGS PA, 'CHAD PA PO STE
NGA YI CHOS, ,RANG YON LDAN PAS NYAN PAS NYAN PA NGA, ,ZHES SO,
,DE BZHIN GSHEGS PA

THAMS CAD KYI SKU DANG GSUNG DANG THUGS RDO RJE'I BTZUN MO NI
SNGA MA BZHIN NO, ,DE'I BHA GA LA ZHES PA NI 'DI SKAD DU, ,RDO
RJE BTZUN MO DAM PA YI, ,BHA GA YI GE AE GZUGS 'DRA, ,SANGS RGYAS
RIN CHEN ZA MA TOG ,BDE LDAN NGA YI GTZUG LAG KHANG, ,ZHES GSUNGS
PA'I DON TO, ,BZHUGS

TE ZHES PA NI 'KHOR RNAM PA GSUM GYI YID DANG MTHUN PAR RO, ,'DI
DAG NI RGYUD KYI GLENG GZHI RNAM PAR BSHAD PA BZHIR BYAS PA'O,
,GLENG GZHI DE LTA BU DANG LDAN PA'I RGYUD 'DI'I DGOS PA LA SOGS
PA YANG BRJOD PAR BYA STE, 'DI SKAD BDAG GIS THOS PA ZHES BYA BA
LA SOGS PA GZHUNG 'DI NI

RJOD PAR BYED PA'O, ,DES YANG DAG PAR BSTAN PAR BYA BA'I DON GYI
TSOGS MA LUS PA NI BRJOD PAR BYA BA'O, ,'DI DAG RGYU DANG 'BRAS
BUR GNAS PA NI 'BREL PA ZHES PA STE PHAN TSUN RAG LAS PA'I PHYIR
RO, ,'DI DAG LA BRTEN TE LEGS PAR RTOGS PA SNGON DU SONG BAS, SKU
GSUM GYI MTHAR

THUG PA GRUB PA'I BAR NI DOGS PA'O, ,'KHOR PA JI SRID DU GZHAN
GYI DON 'BYUNG BA NI 'DIR DGOS PA'I YANG DGOS PA STE MI GNAS PA'I
MYA NGAN LAS 'DAS PA'O, ,DE LTAR YANG GSUNGS PA, GZHAN DON PHUN
SUM SANGS RGYAS KYI, ,'BRAS BU'I GTZO BOR BSHAD PA STE, ,SANGS
RGYAS NYID

@4B SOGS DE LAS YANG, ,DE YI DON GYI 'BRAS BUR BRJOD, ,CES SO,
,'DI NI DGOS PA LA SOGS PA BRJOD PA'O,, ,,DA NI LE'U DANG PO'I
RDO RJE'I TSIG BTU BAR BYA STE, LUS SU GNAS DANG YE SHES CHE,
,RTOG PA THAMS CAD SPANGS PA YIS, ,DNGOS PO KUN LA KHYAB BYED
DE, ,

LUS SU GNAS KYANG LUS MI SKYE, ,ZHES BYA BA LA, ,LUS SU GNAS PA
DANG ZHES PA DMIGS PA DANG BCAS PA DE BZHIN GSHEGS PA DBUGS
DBYUNG BA'O, ,YE SHES CHE ZHES PA NI DMIGS PA MED PAR RDO RJE
'CHANG CHEN POR DBUGS DBYUNG BA'O, ,RTOG PA THAMS CAD SPANGS PA
YIS, ,ZHES PA

NI RNAM PAR MI RTOG PA'I TING NGE 'DZIN GYI TSUL GYIS SO, ,DNGOS
PO KUN LA KHYAB BYED DE, ,ZHES PA NI THAMS CAD NI 'GRO BA'I DON
BYED PA'O, ,LUS SU GNAS KYANG ZHES BYA BA NI, CHOS DANG LONGS
SPYOD DANG SPRUL PA'I SKUR BCAS KYANG NGO, ,LUS MI SKYE ZHES PA
NI DE LAS GZHAN PA'I LUS LAS MI 'BYUNG ZHES

BYA BA'O, ,'DI SKAD DU BSKYED PA'I RIM PA DANG RDZOGS PA'I RIM PA
LA GNAS PA'I RNAL 'BYOR PA RNAMS BAR MI RTOG PA'I TSUL GYIS 'GRO
BA'I BDE BA LA SPYOD PA NI SKU GSUM LA GNAS PA STE, DE'I PHYIR
LUS GZHAN LAS DE 'BYUNG GI, BDAG NYID KYI SEMS KYI RGYU'O ZHES
BSTAN PAR 'GYUR RO, ,YANG NA

LUS SU GNAS DANG NI PHYAG RGYA CHEN PO'I RANG BZHIN GZUGS KYI
SKU'I NGO BO'O, ,YE SHES CHEN ZHES PA NI MI DMIGS PA'I THAMS DANG
SHES RAB KYI BDAG NYID DO, ,RTOG PA THAMS CAD SPANGS PA YIS,
,ZHES BYA BA NI, RNAM PAR RTOG PA MA LUS PA NUB PA'I RANG BZHIN
NO, ,DNGOS PO KUN LA KHYAB

BYED DE, ,ZHES PA NI THOG MA DANG THA MA MED CING MI MNYAM PA
DANG MNYAM PA NAM MKHA' LTA BUS CHOS THAMS CAD LA KHYAB PAR BYED
PA MCHOG TU ZAB PA'I RANG BZHIN CHOS KYI SKU'O, ,LUS SU GNAS
KYANG ZHES PA NI LUS KYI RNAM PA YIN YANG NGO, ,LUS MI SKYE ZHES
BYA BA NI, LUS DE YANG LUS

KYIS SHES PAR MI BYED CES PA'O, ,'DI SKAD BSTAN TE, GZUGS KYI SKUD
DANG CHOS KYI SKU'I BDAG NYID CAN GYI CHOS KYI SKU NI SKU GSUM
GYI MCHOG GI RNAM PA YIN MOD KYI, DE LTAR LUS CAN DU 'BYUNG BA MA
YIN NO, ,SME SHA LTA BUR 'BAR BA YIS, ,DE BZHIN GSHEGS PA LNGA
BSREGS SHING, ,SPYAN MA

@5A *, ,LA SOGS BSREGS PA DANG, ,HAm LAS ZLA BA 'BAB PA'O, ,ZHES
BYA BA LA, SME SHA ZHES BYA BA NI REG PAR BYA BA MA YIN PA YE
SHES AOm GYI GZUGS CAN MA SHES RAB KYI PHA ROL TU PHYIN PA'I RANG
BZHIN RNAM PAR RTOG PA THAMS CAD KYIS REG PAR MI NUS PA'O, DE
YANG

'BAR BA DANG, MCHED PAR DANG, DRO BA DANG, DU BAR 'THIBS PA DANG,
GSAL BA LA SOGS PA'I GZUGS KYIS NGAS PA'O, ,LTE BAR ZHES BYA BA
NI, SPRUL PA'I 'KHOR LO'I 'DAB MA DRUG CU RTZA BZHI PA'I PADMA'I
LTE BAR RO, ,'BAR BA YI ZHES BYA BA NI 'BUD PA DANG, 'BAR BAS
SBAR TE,

MAR ME'I RTZE MO LTA BUR AA WA DH'U T'I'I RTZA'I LAM NAS SONG
BA'O, ,DE BZHIN GSHEGS PA LNGA BSREGS SHING, ,ZHES BYA BA NI, DE
NAS SNYING GAR GNAS PA'I CHOS KHYI 'KHOR LO PADMA 'DAB MA BRGYAD
PA'I LTE BAR H'Um DANG, 'DAB MA BZHI LA SA BON BZHI GNAS PA RNAMS
LEGS PAR BSREGS PA'O, ,

SPYAN MA LA SOGS BSREGS PA DANG, ,ZHES BYA BA NI, 'KHOR LO DE
NYID KYI MTSAMS KYI 'DAB MA BZHI LA SA BON BZHI GNAS PA LEGS PAR
BSREGS PA'O, ,DE BAS NA PHUNG PO LNGA DANG KHAMS BZHI'I BDAG NYID
SANGS RGYAS LNGA DANG, LHA MO BZHI'I RNAM PAR RTOG PA'I BDAG NYID
RNAMS BSREGS PAS

SNANG BA MED PA LA 'JUG PAR 'GYUR RO, ,DE NAS YANG BAR CHAD MED
PAR MTSAN MA DANG BCAS PAR LANGS TE, LONGS SPYOD KYI 'KHOR LOR
SONG NAS LONGS SPYOD RDZOGS PA'I SKU YIS GNAS SO, ,DE'I 'OG TU
BDE BA CHEN PO'I GNAS SU SONG NAS RNAM PAR RTOG PA MA LUS PA NI
BDAG GIS BSREGS SO

ZHES SEMS PAS, PHYIN CI LOG GI RNAM PAR RTOG PA MA LUS PAS MI GOS
PAS STOBS DANG MI 'JIGS PA DANG, CHOS MA 'DRES PA'I RANG BZHIN
GYI ZLA BA'I THIG LE SUM CU RTZA GNYIS NAS BABS NAS, SPRUL PA'I
'KHOR LOR 'DZAG PA'O, ,DE BAS NA, HAM BSREGS ZLA BA BABS PA'O,
,ZHES GSUNGS

PA'O; ,'DIR HAm BSREGS PA ZHES PA NI BSREGS PA YIN TE, GZHAN DU
NA BYANG CHUB SEMS 'BAB PA'I GZHI MI 'BYUNG BA'I PHYIR RO, ,'DI
LA MAN NGAG NI, BSKYED PA'I RIM PA LA GNAS PA'I RNAL 'BYOR PAS
RKANG PA'I MTHIL DAG NI GSANG BA'I GNAS KYI MTHAR THUG PAR RLUNG
GI DKYIL 'KHOR DU RNAM PAR

@5B BSAMS LA, DE NAS YANG GSANG BA'I GNAS NYE 'KHOR DANG BCAS PA
ME'I DKYIL 'KHOR GRU GSUM DU BYAS TE, DE YANG AA WA DH'U T'I'I
RTZA'I LAM NA SONG STE SNYING GA CHOS KYI 'KHOR LO PADMA 'DAB MA
BRGYAD PA MA LUS PAR BSREGS TE SNANG BA MED PA'I YE SHES LA 'JUG
PA'O, ,DE NAS YANG SLAR 'OD

ZER GYI GZUGS KYIS LAM DE NYID NAS BYUNG STE, MGRIN PAR SON PA
DANG, LONG SPYOD KYI 'KHOR LO LA LONGS SPYOD RDZOGS PA'I SKU YIS
GNAS SO, ,DE NAS YANG SLAR LONGS SPYOD RDZOGS PA'I SKU DOR NAS
'OD ZER GYI GZUGS KYIS LAM DE NYID NAS BYUNG STE SPYI BO BDE BA
CHEN PO'I 'KHOR LOR SONG

NAS YI GI HAm DKAR PO KHA SPUB PAR GNAS PA LA REG PAS DRO BAR
BYAS TE, SLAR 'OG TU THIM PA'I TSUL GYIS SONG BA DANG, DE NAS HAm
LAS KHU 'PHANG GI RI LU LTA BUR ZLA BA 'BAB PAS 'KHOR LO'I GNAS
RNAMS SU SONG STE, CHOS KYI 'KHOR LO YANG BSRUBS NAS SPRUL PA'I
'KHOR LOR SONG BA

DANG; SLAR GYEN DU DANG PO'I GNAS KYI MTHAR THUG PAR 'PHANGS TE,
DE NAS SLAR YANG BABS PA'I RIM PAS GANG GI TSE MNGON SUM GYUR GYI
BAR DU'O, ,DE NAS SANG BA MED PA LA 'JUG PAR 'GYUR BA'O, ,DON 'DI
NYID GSAL BAR BYA BA'I PHYIR BRTAG PA DANG PO'I LE'U BRGYAD PA
LAS, GANG GIS

DGYES RDOR MI SHES PA, KHA DE'I RTZE MOR GNAS PA'I SPRUL PA'I
'KHOR LO 'DAB MA DRUG CU RTZA BZHI PA LA BRTAN PA AAm YE GE 'OD
ZER KHA DOG LNGA PA BLTAS TE DE NAS RLUNG GI DKYIL 'KHOR NAS
RLUNG LANGS PAS ME'I DKYIL 'KHOR 'BAR PAR GYUR PA DANG, YI GE AAm
LAS MAR ME'I RTZE MO LTA BU'I 'OD

BYUNG STE, CHU BO'I RGYUN NI 'BAB PA DANG, ,MAR ME'I SNANG BA
'BREL PA BZHIN, ,NGAL BA 'BRAS BU MED PAS NA, ,RTAG TU DE NYID
SBYOR BA YIS, ,NYIN DANG MTSAN DU GNAS PAR BYA, ,ZHES GSUNGS LA,
DE BZHIN DU BRTAG PA GNYIS PA'I LE'U BZHI PA LAS KYANG, LTE BA'I
DKYIL 'KHOR LA GNAS PA, ,

DBYANGS YIG DANG PO'I NGO BO NYID, ,BLO LDAN MKHAS PAS DER BRTAG
GO, ,DE 'DIR BCOM LDAN SHES RAB MA, ,RDZOGS PA'I RIM PA'I SBYOR
BA YIS, ,RING PO MA YIN THUNG DU MIN, ,GRUB ZHI MA YIN ZLUM PO
MIN, ,BRO BA'I RO DANG DRI MIN TE, LHAN CIG SKYES DGA' BYAS PA
YIS, ,RNAL 'BYOR PA YIS

@6A *, ,DE BSKYED LA, ,DE YI BDE BA SPYAD PAR BYA, ,PHYAG RGYA
CHEN PO BDE SBYIN PA'I, ,DNGOS GRUB DE YI LHAN CIG 'GYUR, ,GZUGS
DANG SGRA DANG DE BZHIN DRI, ,RO DANG REG BYA DE BZHIN 'DIR,
,CHOS KYI DBYINGS KYI NGO BO YI, ,SHES RAB TU NI NYE BAR SPYAD,
,DE NI LHAN CIG SKYES

DGA'I DNGOS, ,DE 'DIR BDE CHEN RNAL 'BYOR BZANG, ,DE 'DIR DKYIL
'KHOR 'KHOR LO DANG, ,YE SHES LNGA YI NGO BO NYID, ,ME LONG LTA
BU'I YE SHES TE, ,MNYAM PA NYID KYI YE SHES SO, ,SO SOR RTOG PAR
YANG DAG 'GYUR, ,DE 'DIR BYA BA NAN TAN TE, ,CHOS DBYINGS RNAM
PAR DAG PA STE, ,

DE 'DIR DKYIL 'KHOR BDAG POR GSUNGS, ,DE 'DIR BDAG MED RNAL 'BYOR
MA, ,CHOS KYI DBYINGS KYI BDAG NYID DO, ,ZHES GSUNGS SO, ,DE LA
'DIR RNAL 'BYOR RNAM PA GNYIS KYANG 'DI'I YAN LAG YIN TE, 'DI LTA
STE, ,SHIN TU SPROS PA'I YAN LAG DANG, ,MDOR BSDUS PA YI YAN

LAG GO, ,DE LA SHIN TU SPROS PA'I YAN LAG NI, RJE BTZUN NAG PO'I
ZHAL SNGA NAS KYIS RIM PA BZHI PAR GSAL BAR RAB TU MDZAD DO,
,MDOR BSDUS PA'I YAN LAG 'DIR BRJOD DE, LUS LA 'KHOR LO BZHI
RNAMS GNAS, ,SPRUL DANG CHOS DANG LONGS SPYOD DANG, ,BDE BA CHEN
PO ZHES

BYA'O; ,DE LA SPRUL DANG LONGS SPYOD NI, ,SHES RAB RANG BZHIN
GYEN PHYOGS SHING, ,LTE BA NYI MAS RAB BRGYAN PA, ,DRUG CU RTZA
BZHI BRGYAD PHRAG GNYIS, ,'DI GNYIS 'DAB MAR SHES PAR BYA, ,DE
DAG DBUS NAS AAm DANG AOm, ,'OD ZER GYEN DU RGYU BA'O, ,DE BZHIN
CHOS DANG BDE CHEN NI, ,THABS KYI

RANG BZHIN THUR BLTAS LDAN, ,'DI DAG LTE BA ZLA BAS BRGYAN, ,ZLA
DBUS H'Um DANG HAm LDAN PA'O, ,BRGYAD DANG SUM CU RTZA GNYIS KYI,
,'DAB MAS 'DI GNYIS MDZES PAR BYAS, ,DE NAS MCHONGS DANG REG LDAN
DANG, ,'PHYANG DANG RAB LDAN 'BAR BA DANG, ,SLAR YANG RAB GNAS
THIM PA DANG, ,SHES

RAB BZHI LA GNAS PAR BSAM, ,RIM PA DAG NI 'DI NYID KYIS, ,GANG
TSE SEMS NI BRTAN GYUR DANG, ,SNANG BA MED LA 'JUG PAR BYA, ,ZHES
BYA BA NI 'DI'I MAN NGAG GO, ,DE BZHIN DU LTE BAR PADMA DMAR PO
NI, ,RNAM RGYAS 'DAB MA BZHI PA NYID, ,GYEN DU PHYOGS PA'I LTE BA
LA, ,NYI MA SHES RAB AAm

@6B GZUGS MA'O, ,'DI YI 'DAB MA GZHAN LA NI, ,DBYANGS KYI YI GE
BCU BZHI STE, ,'OG DANG STENG DANG MTSAMS SU YANG, ,BSAM BYA DE
RNAMS 'BAR BA YIS, ,PADMA'I RTZA BA'I SKUD PA LTAR, ,SHIN TU PHRA
BA'I RI MO RNAMS, ,BAR MED YID KYIS BRIS PA RNAMS, ,RNAL 'BYOR
CAN GYIS RNAM

BSAMS NA, ,NYI MA DAG NI NYUNG SHAS KYIS, ,MNGON DU BYED 'GYUR
'KHRUL PA MED, ,CES BYA BA 'DI YANG MDOR BSDUS PA'I YAN LAG GO,
,'DI LTA BU LA SOGS PA SPROS PA DANG BCAS PA'I RDZOGS PA'I RIM PA
RNAMS NI SPROS PA MED PA'I RDZOGS PA'I RIM PA LA 'JUG PAR BYA
BA'I DON KHO

NA YIN PAR SHES PAR BYA'O, ,LE'U DANG PO'I RDO RJE'I TSIG BTU
BA'O,, ,,DA NI LE'U LNGA PA'I RDO RJE'I TSIG LA 'JUG PAR BYA STE,
'DIR NI MA DANG SRING MO SOGS, ,RNAL 'BYOR LDAN PAS RTAG TU
MCHOD, ,CES BYA BA LA 'DIR NI ZHES BYA BA NI, GSANG BA BLA NA MED
PA 'DOD CHAGS DANG BCAS PA'I

LAM 'DIR RO, ,MA DANG ZHES BYA BA NI LAS KYI PHYAG RGYA GANG ZHIG
GANG GI RIG MA SHES RAB MAR BYIN GYIS BRLABS PA'O, ,SRING MO SOGS
ZHES BYA BA LA, ,SRING MO NI GANG ZHIG RANG DANG NA TSOD MTSUNGS
PA'I BUD MED LAS KYI PHYAG RGYAR BYIN GYIS BRLABS PA'O, ,SOGS
ZHES BYA BA NI BU MO DANG,

TSA MO LA SOGS GZUNG BA'I PHYIR RO, ,'DI DAG KYANG RANG BAS GZHON
PA LA SOGS PA PHYAG RGYAR BYIN GYIS BRLABS PA LA BYA'I SGRA JI
BZHIN PAR NI MA YIN TE, RGYUD RNAMS LAS GSUNGS PA'I 'KHRUL PA
BSAL BA'I PHYIR BCOM LDAN 'DAS KYIS RNAL 'BYOR CHEN PO'I RGYUD LA
LAR GSUNGS PA,

MA DANG BU MO SRING MO SOGS, ,BGROD BYA MIN LA BGROD PAR BYAD,
,CES BYA BA LA SOGS PA RGYA CHER GSUNGS SO, ,DE'I PHYIR BRTAG PA
GNYIS PA'I LE'U LNGA PA LAS, MA DANG BU MO SRING MO DANG, ,TSA MO
SRU MO ME'U MO DANG, ,SGYUG MO RANG GI NE NE MO, ,RIG MA BRGYAD
DU RNAM GRAGS TE, ,'O BYED DAM DU

'KHYUD PA YIS, ,RNAL 'BYOR PA YIS MCHOD PAR BYA, ,ZHES GSUNGS PA
DANG, DKAR MO DANG, RKUN MO DANG, RO LANGS MA LA SOGS PA BRGYAD
DU BYIN GYIS BRLABS PA'I RIG MA BRGYAD LA DGONGS PA'O, ,DE BZHIN
DU BRTAG PA GNYIS PA'I LE'U BDUN PA LAS, GANG ZHIG MA DANG SRING
MO DANG, ,

@7A *, ,CHE MO DANG NI SGYUG MO LA'ANG, ,TSOGS KYI 'KHOR LO'I
MCHOD CHEN PO, ,BYAS NA DNGOS GRUB DES THOB PO, ,ZHES GSUNGS PA
LA SOGS PA THAMS CAD SNGA MA BZHIN DU STE BLTA BAR BYA'I, SGRA JI
BZHIN PA NI MA YIN NO, ,RNAL 'BYOR LNGA PAS ZHES BYA BA NI THABS
DANG

SHES RAB KYI TING NGE 'DZIN RDO RJE DANG PADMA BYIN GYIS BRLABS
PA'I MTHAR THUG PA LA GNAS PAR GYUR PA'O, ,RTAG TU MCHOD CES PA
NI JI SRID SPROS PA DANG BRAL BA'I GNAS MA THOB KYI BAR DU SNYOMS
PAR 'JUG PA'I BDE BAS TSIM PAR BYA BA'O, ,DE LA 'DIR BSDUS PA'I
DON NI NA TSOD LA SOGS PA'I BUD

MED MA LA SOGS PA'I BRDAS BSTAN PA DANG BZUNG LA LEGS PAR SBYANGS
TE BDAG NYID KYANG SBYANGS LA DE DANG SNYOMS PAR 'JUG PA'I BDE
BAS LUS KYI BDAG NYID PHUNG PO DANG, KHAMS DANG SKYE MCHED KYI
BDAG NYID LHA'I DKYIL 'KHOR RNAMS DES TSIM PAR BYAS TE, DE NAS
RDO RJE NOR BU'I NANG DU SEMS

SON PA BLA NA MED PA'I MCHOD PAS DGYES PAR BYA'O, ,GANG GI TSE
BLA NA MED PA'I MCHOD PA LA LEGS PAR GNAS PA NA DE'I SNYOMS PAR
'JUG PA'I BDE BA'I MCHOD PA BRTZAM PAR MI BYA'I, BLA NA MED PA'I
MCHOD PA KHO NA LA GNAS PAR BYA'O, ,DE LTAR GSUNGS PA, BUD MED
SPANGS SHING DOR NAS SU, ,

YE SHES PHYAG RGYA GOMS PAR BYED, ,YE SHES GRUB NAS DE NAS NI,
,PHYAG RGYA CHEN POS BYANG CHUB 'GRUB, ,CES PA'O, ,YANG GSUNGS
PA, GSANG BA'I SNYOMS PAR 'JUG PA 'DIS, ,BYI ROL SBYOR BA BLTA MI
BYA, ,ZHES SO, ,DE BAS NA GANG DAG PHYAG RGYA CHEN PO DANG SNYOMS
PAR 'JUG MI NUS PA DE DAG

LAS KYI PHYAG RGYA DANG, YE SHES KYI PHYAG RGYA DANG SNYOMS PAR
'JUG PA GSUNGS KYI PHYAG RGYA CHEN PO DANG SNYOMS PAR 'JUG NUS PA
RNAMS LA NI MA YIN NO, ,DE'I PHYIR BRTAG PA GNYIS PA'I LE'U
BRGYAD PA LAS, HA CANG MI RING MI THUNG ZHING, ,ZHES PA LA SOGS
PA PHYAG RGYA CHEN PO BSTAN PA NI

THUGS RJE CHEN POS 'CHAD PA STONG PA BSTAN PA'I DPE YIS DMAN PA
RNAMS BRID PAR GSUNGS PA KHO NA'O, ,DE LTAR MIN NA SPROS PA MED
PA'I RDZOGS PA'I RIM PAS CI ZHIG BYA, PHA LAS THOB PA JI LTA'I
BDE, ,BDE BDE NI BDAG NYID SPYOD, ,GANG GIS 'CHI BA'ANG BDE BA
STE, ,BDE BDE NI BSAM

@7B GTAN BRJOD, ,CES BYA BA NI, PHA STE SEMS TZAM GYI RNAM PA NI
PA ZHES BYA'O, ,PHA DE LAS THOB PA'I BDE BA JI LTA BA'I BDE BA NI
SEMS CAN THAMS CAD LA PHAN 'DOGS PA'I MTSAN NYID KYI BDE BTZAM
MO, ,BDE BA DE NI BDAG NYID SPYOD, ,CAS BYA BA NI, RANG GI BDAG
NYID BLA NA MED PA'I STONG PA DANG,

SNYING RJE'I NGO BO THOG MA MED PA NAS MNGON PAR SANGS RGYAS PAR
RTOGS PAR BYA BA'O, ,BDE BA DE YANG JI LTA BU ZHE NA, DE'I PHYIR,
GANG GIS 'CHI BA'ANG BDE BA STE, ,ZHES BYA BA GSUNGS TE, BDE BA
GANG GIS 'CHI BA NI LUS DANG NGAG DANG YID KYIS RTZOL BA'I SROG
GI RLUNG 'GAGS PA NI GANG GIS

'CHI BA'O, ,DES CIR 'GYUR ZHE NA, BDAG GI BDE BA DE NI ZHES BYA
BA SMOS TE, DE NI BLA NA MED PA YANG DAG PAR RDZOGS PA'I BYANG
CHUB KYI RANG BZHIN NO, ,BSAM GTAN ZHES BYA BA NI DE NYID RNAM
PAR MI RTOG CING RTZE GCIG PA'I PHYIR RO, ,BRJOD CES BYA BA JI
LTAR BSHAD PA NI KUN RDZOB PA YIN NA

ZHES BYA BA'I THA TSIG GO, ,'DI SKAD BSTAN TE, CHOS THAMS CAD
SEMS TZAM DU RTOGS PAS DE DANG MI LDAN PA RNAMS LA BYAMS PA CHEN
PO SNGON DU BYAS TE, SNANG BA MED PA LA 'JUG PA NI THA MAL PA'I
SROG CHAD PA'I NGO BO 'CHI BA ZHES BSTAN PA RDZOGS PA'I BYANG
CHUB THOB STE, BSAM GTAN

ZHES BYA BA'I MING GIS KUN RDZOB TU GNAS PAR MA GYUR TO, ,YANG
PHA ZHES BYA BA NI SHES RAB DANG YE SHES KYI BDAG NYID KYI SEMS
SO, ,JI LTA'I ZHES BYA BA NI TSOGS PA JI LTA BA'I 'O, ,BDE BA NI
KHAMS GSUM PA'I BDE BA'I RANG BZHIN NO, ,THOB PA ZHES PA NI RNYED
PA'O, ,BDE BA DE NI BDAG NYID

SPYOD, ,CES BYA BA NI BLA NA MED PA'I BDE BA DE BZHIN GSHEGS PA'I
RANG BZHIN DE LAS KYI PHYAG RGYA LA MI LTOS PAR BSGOM PA TZAM
GYIS 'GRUB PAR BYA'O, ,GANG GIS BDE BA ZHES BYA BA NI RANG BZHIN
GYIS 'BYUNG BA'O, ,'CHI BA ZHES BYA BA NI ZAG PA DANG BCAS PA'I
PHUNG PO DANG, KHAMS DANG SKYE MCHED

RNAMS SHIN TU SKYE BA MED PAS SHI BAR BYAS PA'O, ,BDE BA NI BSAM
GTAN BRJOD CES BYA BA NI BSAM GTAN PHUL DU BYUNG BA LAS DE 'BYUNG
BA'O, ,DE NYID RDO RJE 'CHANG BDE BA CHEN PO'I RANG BZHIN NO,
,BRJOD CES BYA BA NI BLA MA RNAMS KYIS RANG GI SEMS KHO NA LAS DE
'BYUNG GIS SKYE'O ZHES BRJOD DO, ,'DI

@8A *, ,SKAD DU RNAL 'BYOR PA'I SHES RAB DANG YE SHES KYI BDAG
NYID KYI SEMS BDE BA'I 'BYUNG GNAS DE TSOGS BZANG NGAN GYIS 'GRO
BA DAM PA DANG, DAM PA MA YIN PAR GYUR PA THAMS CAD LA BDE BA
CHEN PO DBYER MED BAR RTOGS PA 'THOB PA'I THABS NI RANG GI SEMS
KHO NA BAS,

RANG BZHIN GYIS BDE BA 'BYUNG BA ZAG PA DANG BCAS PA'I CHOS RNAMS
'GAGS PA THOB PA NI BSAM GTAN PHUL DU BYUNG BA BSLABS PA LAS
BYUNG BAR BLA MA DAM PA RNAMS KYIS GSUNGS SO ZHES BYA BA NI 'DI
NI 'DIR MAN NGAG GIS TE, DE BAS NA BRTAG PA DANG PO'I LE'U BCU PA
LAS, PHYAG RGYA'I RGYU DANG

RNAM PAR BRAL, ,ZHES GSUNGS PA STE, SKYE PO SHES RAB DANG SNYING
RJE'I RKANG PA DANG LDAN PA DE DAG LA NI DANG PO YANG GSANG BA
SHES RAB YE SHES DANG, BZHI PA RNAMS DGOS PA MA YIN LA, PHYI NAS
KYANG SPROS PA DANG BRAL BA'I PHYAG RGYA CHEN PO MA GTOGS PAR
PHYAG RGYA GZHAN LA BSTEN PA NYID MI DGOS

SO; ,DE LTAR NA DE DAG NI 'DOD CHAGS KYI NYES PAS KYANG MA REG
LA, 'DOD CHAGS KYIS GROL BAR BYED PA'I THABS LA YANG GNAS PAS NA
GSANG BA DANG SHES RAB YE SHES KYI GNAS KYI MAN NGAG RNAMS GZUNG
BA DANG SBYIN PA LA DBANG THOB PA YANG YIN NO, ,JI LTAR NA DE
DAG, DBANG BSKUR BA DANG

BRAL BZHIN DU, ,DE YI MAN NGAG 'DZIN PA DANG, ,SBYIN LA DBANG
THOB DE LTA NA, ,YANG DAG DBANG NI BSKUR BA LA, ,DE NYID BSTAN
ZHES RDOR 'DZIN GSUNGS, ,GZHAN DU DE LA DNGOS GRUB NI, ,MED CING
BYANG CHUB MED PAR 'GYUR, ,ZHES BYA BA LA SOGS PA YANG DE LTA MIN
NO ZHE NA, DE NI MA

YIN TE DPER NA MIG SMAN GYI THUR MAS MIG DBYE BA'I TSOR BA SDUG
BSNGAL MA MYONG BAR NAMS LA THUR MA'I RIG PA BZUNG BA DANG, SBYIN
PA'I DBANG MED PA NI MA YIN PA LTAR, DE YANG DE DANG 'DRA'O, ,GAL
TE DE NI MA YIN TE 'DIR NYAMS SU MYONG BA'I DON STON PA YIN NO
ZHE NA, DE NI MA YIN TE,

LHAN CIG SKYES DGA' GZHAN DAG GIS, ,BRJOD MIN GANG NAS MI RNYED
KYANG, ,ZHES GSUNGS PA'I PHYIR DANG, DE BZHIN DU, GZHON NU MA YI
RAB DGA' LTAR, ,BSTAN DU MED PA'I BDE BA 'BYUNG, ,ZHES GSUNGS
PAS, RANG GIS NYAMS SU MYONG BA JI LTA BA SLOB MA LA BRJOD PA MA
YIN NO, ,GZHAN

@8B YANG NYAMS SU MYONG BA'I DON BRJOD NA, ,CI DBANG PO GNYIS LAS
BYUNG BA'I BDE BA NYAMS SU MYONG BA BRJOD PA'AM, YANG NA SPROS PA
DANG BRAL BA'I YE SHES RTOGS PA BRJOD, DANG PO NI MA YIN TE, DE
NI BLA MA LA RAG MI LAS SHING 'DOD CHAGS DANG BRAL BA THAMS CAD
LA 'BYUNG BA'I PHYIR RO, ,PHYOGS

GNYIS PA LTAR NA NI DE THOB PA LA RAG MI LAS SHING PHA ROL TU
PHYIN PA'I RNAM PA DANG MI LDAN PA 'GA' ZHIG GIS KYANG 'GRUB PAR
THAL BA'I PHYIR RO, ,GANG GSUNGS PA'I, YANG DAG DBANG NI BSKUR BA
LA, ,ZHES BYA BA LA SOGS PA NI ZLOG PAR BYED PA NYID MA YIN TE,
RIG PA'I DBANG GI DGONGS PA DANG YUL THAMS CAD MA

BZUNG BA'I PHYIR RO, ,DE LTA MOD KYI 'DI NI RIGS PA MA YIN TE,
RIG PA'I DBANG NI SKU RNAM PAR DAG PA YIN LA, GSANG BA DANG SHES
RAB YE SHES DAG PA NI GSUNG DANG THUGS RNAM PAR DAG PA YIN PA'I
PHYIR GANG GIS RIG PA'I DBANG BSKUR BA DE NI SKU 'BA' ZHIG RNAM
PAR DAG PA YIN GYI THUGS DANG GSUNG DAG PA MA YIN NO

ZHE NA; DE LTA MOD KYI 'DI NI MCHOG TU 'KHRUL PA'I GNAS GANG ZAG
GI BSAM PA LA BRTEN PA TZAM YIN GYI NGES PAR GYUR PA NYID MA YIN
NO, ,DE LTAR MIN NA RIG PA'I DBANG YONGS SU NYAMS PAR 'GYUR TE,
'DI LTAR CHU DANG COD PAN DANG RDO RJE DANG DRIL BU DANG, MING
GIS RIM PA BZHIN DU ME LONG LTA BU

DANG, MNYAM PA NYID DANG, SO SOR RTOG PA DANG, BYA BA GRUB PA
DANG, SHIN TU RNAM PAR DAG PA'I CHOS KYI DBYINGS KYI YE SHES
RNAMS 'GRUB PAR GSUNGS PA'I PHYIR RO, ,GANG YANG YE SHES LDAN
RNAM PAR DAG PA'I MTHAR GYUR KYANG GSUNG DANG THUGS RNAM PAR MA
DAG PA ZHIG NA SU ZHIG BSTAN PA 'DI

LA BRTZON PAR 'GYUR, DE BAS NA GANG GIS RIG PA'I DBANG BZUNG BA
DE NI DBANG RNAM PA GSUM LA DBANG BA KHO NA'O, ,DE LTAR NA 'DI
DAG NI BSTAN PAR MI 'GYUR TE DON MED DO ZHE NA, THAMS CAD DU NI
DGAG PAR MI SPYOR RO, ,DPER NA 'GA' ZHIG TU MU TIG GI DO SHAL DAG
PA BAS CHANG BA STONG BA BSTAN

PA NYID CHES THABS SU 'GYUR BA LTA BU'O, ,LE'U LNGA PA'I RDO
RJE'I TSIG BTU BA'O,, ,,DA NI LE'U DRUG PA'I RDO RJE'I TSIG BTU
BA LA 'JUG PAR BYA STE, SHING GCIG DRUNG NGAM DUR KHROD DU,
,BSGOM PA DAG NI DGE BAR GSUNGS, ,MTSAN MO MO'I KHYIM DE BZHIN,
,YANG NA DBEN DANG BAS

@9A *, ,MTHAR NI, ,CUNG ZAD DROD NI THOB BYAS LA, ,GANG ZHIG 'DOD
PAS SPYAD PA BYA, ,ZHES BYA BA LA SHING GCIG CES BYA BA NI LAG PA
LA SOGS PA YAL GA DU MA DANG LDAN PA'I LUS NYID DO, ,DUR KHROD
CES BYA BA NI RANG GI LUS NYID DE, DE LTAR YANG 'DI NYID LAS,
DBUGS

DANG RAB TU LDAN PA LA, ,DUR KHROD CES NI MNGON PAR BRJOD, ,CES
GSUNGS SO, ,KHAMS BDUN PA NI MA MO STE DE RNAMS 'DUS PA NI MA
MO'I KHYIM MO, ,DE BAS NA DE YANG RANG GI LUS NYID DO, ,'DOD
CHAGS LA SOGS PA GNYID LOG PA'I DUS NI MTSAN MO'O, ,DBEN PA NI
RNAM PAR RTOG PA MI RGYU BA'O, ,

BAS MTHA' ZHES BYA BA NI PADMA'I LTE BAR RO, ,BSGOM PA DAG NI DGE
BAR GSUNGS, ,ZHES BYA BA NI RANG GI LUS DANG 'DRA BA'I SHES RAB
MA DANG, SNYOMS PAR 'JUG PAS RDZOGS PA'I RIM PA BSGOM PAR BSNGAGS
PA'O, ,'DI SKAD BSTAN TE, RANG GI LUS THA MA LA PA'I 'DOD CHAGS
LA SOGS PA

DANG BRAL BA RNAM PAR RTOG PA NGAN PA DANG BRAL BAS RIG MA'I
PADMA'I LTE BAR RDO RJE BZHAG STE MAN NGAG JI LTA BAS BSGOM PAR
BYA'O, ,GANG ZHIG RNAL 'BYOR NGAL BAR BYAS PAS NUS PA KHYAD PAR
CAN RNYED PAS NYE BAR 'TSE BAS MI GNOD PA'I MTHU DE NI DROD CES
BRJOD LA, DE YANG YONGS SU RDZOGS PAR MA

YIN PAS NA CUNG ZAD THOB CES BYAS LA ZHES SMOS SO, ,DE LTAR DROD
THOB PA DE DAG KYANG NGES PAR NI SPYOD PA BYED PA MA YIN TE, RANG
GI 'DOD PA LA RAG LAS PAS NA GANG ZHIG 'DOD PAS SPYAD PA BYA ZHES
GSUNGS SO, ,'DI DAG NI SGRA JI BZHIN BSHAD PA NI GO SLA'O, ,RTAG
TU SNYING RJE BTUNG BYA STE, ,SEMS

CAN KUN GYI DON GYI RGYUR, ,RNAL 'BYOR BTUNG DGA'I RNAL 'BYOR PA,
,BTUNG BA GZHAN GYIS BZHI MI BYED, ,CES BYA BA LA RTAG TU ZHES
BYA BA NI DUS THAMS CAD DU'O, ,SNYING RJE ZHES BYA BA NI SEMS CAN
THAMS CAD KYI SDUG BSNGAL BSAL BAR 'DOD PAS SO, ,BTUNG BYA STE
ZHES PA NI LONGS SPYOD

RDZOGS PA DANG, SPRUL PA'I SKUR GYUR PAS 'JIG RTEN THAMS CAD LA
CHOS BSTAN PAS MI GNAS PA'I MYA NGAN LAS 'DAS PA'I 'GRONG KHYED
DU 'DZUD PA'O, ,DE NYID KYI PHYIR, SEMS CAN KUN GYI DON GYI
RGYUR, ,ZHES GSUNGS SO, ,RNAL 'BYOR NI THABS DANG SHES RAB GNYIS
SU MED PA'I YE SHES 'DI

@9B NYID KYANG DAM PA DAG GIS 'DOD CING DON DU GNYER BAR BYA BA
YIN PA'I PHYIR BTUNG BA'O, ,DE 'THUNG BA LA DGA' BA'I RNAL 'BYOR
BA DES NI CHOS KYI SKU THOB PAR 'GYUR TE BLANG BAR BYA BA'I
PHYOGS SO, ,PHYOGS CIG SHOS BSTAN PA, BTUNG BA GZHAN GYIS BZHI MI
BYED, ,CES GSUNGS TE, STONG

PA NYID DANG SNYING RJE'I BDUD RTZI'I BTUNG BA LAS GZHAN PA THAMS
CAD KYIS BZHI BAR MI BYED PA STE CHOS KYI SKU THOB PAR MI 'GYUR
RO, ,'DI LTAR GSUNGS PA, MTSAN DANG DPE BYAD KYI SKU GZUGS KYI
SGRUB PA LA MNGON PAR DGA' BAR GYUR NA 'DI NI BRTZON 'GRUS RTZOM
PA MA YIN NO, ,'ON KYANG

SANGS RGYAS KYI CHOS MA 'DRES PA LA SOGS PA LHUN GYIS GRUB PAR
'JUG PA'I CHOS KYIS MNGON PAR RTOGS PA SGRUB PA LA MNGON PAR DGA'
BAR 'GYUR RO ZHES SO, ,YANG NA, RTAG TU SNYING RJES BTUNG BYA
STE, ,ZHES BYA BA DUS THAMS CAD DU SNYING RJE CHEN PO SNGON DU
SONG BAS CHANG LA SOGS PA RNAMS

BDUD RTZI'I CHUR BYIN GYIS BRLABS TE, BDAG NYID LHA'I NGAR 'DZIN
PA DANG BCAS PAS BTUNG BAR BYA STE LONGS SPYAD PAR BYA'O, ,SEMS
CAN KUN GYI DON GYI RGYUD, ,CES BYA BA NI, RNAL 'BYOR PA'I LUS
DANG NGAG JI SNYED PA DE DAG THAMS CAD NI SEMS CAN RNAMS THEG
PA'I MCHOG LA 'JUG PAR BYA BA'I

TSE DE KHO NAR SPYAD PAR BYA'O, ,RNAL 'BYOR NI THABS DANG SHES
RAB KYI TING NGE 'DZIN TO, ,DE BTUNG BA LA DGA' BA NI RTAG PAR
RGYUN MI 'CHAD PAR YID LA BYED PA'O, ,RNAL 'BYOR PA ZHES PA NI
DAM TSIG DANG TING NGE 'DZIN GYI TSUL MA LUS PAR SHES PA'O,
,BTUNG MIN GZHAN GYIS ZHES BYA BA NI 'GRO BA RNAMS

MNGON PAR MA DAD PA RNAMS BYED PA BSRUNG BAR BYA BA LA SOGS PA'I
DAM TSIG NYAMS PAR BYED PA THABS DANG SHES RAB KYI TSUL LAS RING
DU SONG BA'O, ,BZI BAR BYED CES PA NI RNAM PAR G-YENG BA SNGON DU
SONG BAS LUS DANG NGAG DANG YID BZHI BAR BYED PA STE BRGYAL BA
DANG 'DRA BAR 'GYUR RO, ,GANG

GSUNGS PA YANG, NGAR 'DZIN PA NI BSKYED PA'I PHYIR, ,JI LTAR YE
SHES MI BRGYAL BAR, ,DAM PA DGA' BA'I SEMS KYIS NI, ,CHUNG DU
NYID LA GOMS PAR BYA, ,ZHES SO, ,LE'U DRUG PA RDO RJE'I TSIG BTU
BA'O,, ,,DA NI LE'U BCU PA'I RDO RJE'I TSIG BTU BA LA 'JUG PAR
BYA STE,

@10A *, ,MCHOG TU DGA' BA'I BSGOM BYA DANG, ,ZHES BYA BA NI GRU
BZHI LA SOGS PA'I YON TAN DANG LDAN PA'I RTEN GYI DKYIL 'KHOR TE,
DE MED CES BYA BAR SBYAR RO, ,SGOM PA PO YANG MED PA STE, ,ZHES
BYA BA NI GANG LA LHA DGU LA SOGS PAR BKOD PA'I LHA RNAMS TE

BRTEN PA'I DKYIL 'KHOR DE MED PA'O, ,LUS MED GZUNG MED 'DZIN
PA'ANG MED, ,CES PA NI, GZUGS KYI PHUNG PO LA SOGS PA'I RANG
BZHIN RDO RJE MA LA SOGS PA LNGA DANG, GZUGS LA SOGS PA'I RANG
BZHIN DKAR MO LA SOGS PA DRUG DANG, MIG LA SOGS PA'I RANG BZHIN
GTI

MUG RDO RJE MA LA SOGS PA DRUG MED CES PA'O, ,SHA MED KHRAG MED
BSHANG GCI MED, ,CES PA NI SPOS MO LA SOGS PA MTSAMS SRUNG BA
BZHI MED CES PA'O, ,SMRE BA MED CING RMONGS PA'ANG MED, ,CES BYA
BA DANG, KHRUS DANG GTZANG SPRA MED PA STE, ,ZHES BYA BA NI SPYAN
MA DANG, BDAG NYID

MA DANG, GOS DKAR MO DANG, SGROL MA RNAMS MED CES PA'O, ,CHAGS
MED SDANG MED GTI MUG MED, ,PHRAG DOG PHRA MED NGA RGYAL MED,
,CES PA NI RIGS DRUG 'KHOR LOS SGYUR BA MI BSKYOD PA DANG, SGYU
'PHRUL DRA BA DANG, RDO RJE NYI MA DANG, PADMA GAR GYI DBANG
PHYUG DANG, ,RDO RJE MYUR 'GRO

DANG; DAM PA DANG PO RNAMS MED CES PA'O, ,SGOM DANG BSGOM PA LTA
BU DANG, ,ZHES BYA BA NI LAM DANG DER BRTEN PA DANG STE MED CES
BYA BAR SBYAR RO, ,DGRA DANG GNYEN BSHES DAG DANG NI, ,ZHES BYA
BA NI GZHOM PAR BYA BA'I BDAG NYID NYON MONGS PA DANG, NYE BAR
BLANG BAR SANGS RGYAS

KYI YON TAN DAG STE, DE DAG KYANG MED CES BYA BAR SBYAR RO,
,RLABS MED LHAN CIG SKYES BSHAD DE, ,SNA TSOGS DANG NI BRAL BA'O,
,ZHES BYA BA LA YUL GYI CHU BO LA RKYEN DAG GI RLUNG GIS BSKUL
ZHING 'BYUNG BA'I BDAG NYID RNAM PAR RTOG PA DAG NI RLABS TE,
GANG LA DE CHAD PA DE NI SPROS

PA DANG BRAL BA DPE CAN GYI LHAN CIG SKYES PAR BSHAD DO, ,DE NYID
KYI PHYIR 'DI NI RTOG PA SNA TSOGS NUB PA MAR ME'I RGYUN RLUNG
MED PA LTAR ZHI BA, YE SHES RANG DANG GZHAN RIG PA BRAL BA NYID
KYIS BDAG MED PA GANG YIN PA DE NYID KYI PHYIR, SNA TSOGS DANG NI
BRAL BA'O, ,ZHES GSUNGS

@10B TE; 'DI LTA BU'I LHAN CIG SKYES PA LA 'DOD PAR BYA'I, DPE'I
LHAN CIG SKYES PA'I BYIS PA'I SKYE BO THAMS CAD DANG MTSUNGS PAR
SPYOD PA DBANG PO GNYIS LAS SKYES PA'I BDE BA LA NI GDUNG BAR MI
BYA'O, ,RTAG PA DANG PO'I LE'U BCU PA'I RDO RJE'I TSIG BTU BA'O,,
,,DA NI

BRTAG PA GNYIS PA'I RDO RJE'I TSIG BTU BA LA 'JUG PAR BYA STE,
RANG GI KHYIM DU MTSAN MO NI, ,GRUB PA NGA ZHES BSAM PAR BYA,
,ZHES BYA BA GSUNGS TE, RANG GI RNAM PAR RTOG PAS PHUNG PO LNGA
LEN PAS NA SRED PA DANG BCAS PA'I PHUNG PO LNGA PO DE DAG NI RANG
GI KHYIM MO, ,MTSAN MO ZHES BYA

BA NI DBANG PO'I GRONG GNYID LOGS PA STE, GANG YUL LA MI 'JUG
PA'O, ,GRUB PA NGA ZHES BSAM PAR BYA, ,ZHES BYA BA NI THA MAL
PA'I RNAM PAR RTOG PA LAS GROL BAS GRUB PA'I SKYES PA'I DPAL HE
RU KA LA SOGS PA NI BDAG GO ZHES BSAM PAR BYA'O, ,DE LTAR YANG
GSUNGS TE, THA MAL RNAM PA

GZHOM PA'I PHYIR, ,RANG LA LHA YI NGAR 'DZIN BYA, ,NGAR 'DZIN DE
YANG GZHOM PA'I PHYIR, ,DMIGS PA MED PA RNAM PAR BSGOM, ,GANG TSE
SEMS NI MNYAM GNAS PA'ANG, ,DE'I TSE DE NYID YIN PAR NGES, ,ZHES
SO, ,JI LTAR NGAR 'DZIN PA'I TSUL YANG, DANG PO'I LAS CAN RNAL
'BYOR PA, ,DE NI

SPRUL SKU LA GOMS BYA, ,SPRUL PA BRTAN PAR GYUR PA NA, ,LONGS
SPYOD RDZOGS PA BRTAN PAR BSGOM, ,SPRUL PA'I SKU NI GSAL GYUR
CING, ,LONG SPYOD RDZOGS PA GSAL TZAM NA, ,CHOS SKU DMIGS PA MED
'DI NI, ,MDOR BSDUS SMOS PA'O ZHES GSUNGS SO, ,LE'U GNYIS PA'I
RDO RJE'I

TSIG BTU BA'O,, ,,DA NI LE'U BZHI PA'I RDO RJE'I TSIG BTU BA LA
'JUG PAR BYA STE, 'JUG PA'I BDE BA PHYAG RGYA CHE, ,RDO RJE SKYE
MCHED THAMS YIN NO, ,ZHES BYA BA LA 'JUG PA NI RDO RJE'O, ,DE'I
BDE BA NI NOR BU'I NANG DU SONG BA'I BDE BA'I YE SHES SO, ,DE
NYID NI CHOS THAMS CAD BDAG NYID GCIG

PAR RGYAS 'DEBS PA'I PHYIR PHYAG RGYA CHEN PO'O, ,RDO RJE NI MI
DMIGS PA'I YE SHES TE, DE NYID DKYIL 'KHOR GYI 'KHOR LO SKYE BA'I
SGOR GYUR PAS NA SKYE MCHED DO, ,THABS YIN NO ZHES BYA BA NI PHUL
DU BYUNG BA'I YE SHES SU NYE BAR 'GRO'O, ,YANG NA 'JUG PA NI RDO
RJE'O, ,DE'I BDE BA NI DAM PA'I

@11A *, ,BDE BA MTHA' DANG BRAL BA'I DANG PA'O, ,YE SHES DE'I
RANG BZHIN NI PHYAG RGYA CHEN PO STE, YI GE AAm GI GZUGS CAN NI
SHES RAB MA'O, ,RDO RJE NI MI PHYED PA'O, ,SKYE BA NI RNAM PAR
SHES PA STE, MCHED PA NI ZHUM PA DANG LONGS SPYOD PA DANG DBANG
BYED PA'I RIM MA'O, ,THABS

YIN NO ZHES PA NI DE NYID KYANG GNAS DANG NYE BA'I GNAS LA SOGS
PA DAG TU KHRID PA'O, ,RAB TU DAM PAR GYUR TE SKRAG NAS 'DAR BAR
GYUR CING BRGYAL NAS SA LA 'GYEL TO ZHES BYA BA LA SO SO SKYE
BO'I DE BZHIN NYID DANG BLA NA MED PA YANG DAG PAR RDZOGS PA'I
SANGS RGYAS KYI DE BZHIN NYID

LHAN CIG DBYER MED PAR BSGRUB PA'I CHOS 'DI NI RO MTSAR DU BYAS
PA YIN NO ZHES SHES PAS NA RAB TU DAM PAR GYUR TO ZHES GSUNGS SO,
,SKRAG NAS ZHES BYA BA NI 'KHOR BA JI SRID DU MI GNAS PA'I MYA
NGAN LAS 'DAS PA'I RANG BZHIN PHYAG RGYA CHEN PO BSTAN DU MED
CING RTOGS PAR DKAR

BA MCHOG TU ZAB PAS DAD PA DMAN PA RNAMS KYIS 'JUG PAR MI NUS PAS
NA'O, ,'DAR BAR GYUR CING ZHES PA NI 'JIG RTEN THAMS CAD LAS YANG
DAG PAR 'DAS PA DKA' BA MED CING MYUR BA'I THABS BLA NA MED PA
DGYES PA'I RDO RJE ZHES BYA BA'I CHOS THOS PAS 'DAR BAR GYUR PA
LA SOGS

PA'I MTSAN MA RNAMS THOB PA'O, ,BRGYAL NAS ZHES BYA BA NI CHOS
THAMS CAD DBYER MED PA BDE BA CHEN PO'I RANG BZHIN RNAM PAR RTOG
PA'I TING NGE 'DZIN GYI TSUL GYIS SEMS DANG SEMS LAS BYUNG BA
THAMS CAD SHIN TU SKYE BA MED PAR BYAS PA'O, ,SA LA 'GYEL TO ZHES
BYA BA NI BAG CHAGS DANG

BCAS PA'I PHUNG PO LA SOGS PA BCAD PA DE KHO NA'I CHOS THOS PAS
DMAN PA DAG 'JIG STE LUS KUN SA LA LHUNG BAR GYUR PA'O, ,LE'U
BZHI PA'I RDO RJE'I TSIG BTU BA'O,, ,,DA NI LE'U BCU GCIG PA'I
RDO RJE'I TSIG BTU BA LA 'JUG PAR BYA STE, YE SHES 'DI NI CHES
PHRA STE, ,ZHES BYA BA NI, RTAG

TU NYAMS SU MYONG BA'I BDAG NYID BEMS PO DANG BRAL BA'I NGO BO
NYID KYI PHYIR YE SHES NI 'DI NA'O, ,CHES PHRA STE ZHES BYA BA NI
DE TZAM DU YANG BLO RAGS PA DAG GIS RTOGS PAR MI NUS PA'I PHYIR
TE, GANG YANG NGA YANG DAG PAR NYAMS SU MYANG BAR BYA BA MA YIN
PA LTA SMOS KYANG CI DGOS, RDO RJE NI SEMS SO,

@11B DE YANG RNAM PAR MI RTOG PA'I RANG BZHIN GYI PHYIR SNYING PO
ZHES BSHAD DO, ,RANG BZHIN GYIS RNAM PAR DAG PA'I BDAG NYID YIN
PAS NA SEMS DE NYID STON KA'I NYI MA PHYED KYI NAM MKHA' LTA BU
KHO NA BAS NAM MKHA' 'DRA BA ZHES GSUNGS SO, ,'DOD CHAGS LA SOGS
PA NYON MONGS PA'I RDU LA MED

PAS NA RAB ZHI BA ZHES SO, ,MI GNAS PA'I MYA NGAN LAS 'DAS PA'I
THAR PA SBYIN PAS GROL SBYIN NO, ,SGRIB PA RNAMS RAB TU ZHI BAS
NA RAB ZHI BA'O, ,BLA MA'I BLA MA DE KHO NA YE SHES RANG 'BYUNG
GI MING GIS BSNYAD PA RTOGS PA'I THABS SU GYUR PAS NA, KHYOD KYI
PHAR NI KHYOD NYID 'GYUR, ,ZHES

PA'O, ,'DI SKAD BSTAN TE, DBANG BZHI PA'I SKABS SU RNAM PAR RTOG
PA THAMS CAD NUB PA'I YE SHES DE BLA MA'I MAN NGAG DANG, RANG GI
BSOD NAMS KYI MTHUS MNGON SUM DU BYOS SHIG CES BRJOD PA'O, ,'DI
YANG YANG DAG PA'I YE SHES MNGON SUM DU BYAS PA DANG, DE DPE'I YE
SHES

MNGON SUM DU BYAS PA'I DBYE BAS RNAM PA GNYIS NYID DU SHES PAR
BYA STE, DE LTA MIN NA DPE'I YE SHES 'BA' ZHIG LA NI DON MED LA
DPE CAN GYI YE SHES NYI TSE 'BYUNG BA YANG DANG POR DPE SNGON DU
NGES PAR 'GRO BA'I PHYIR NA MI SRID PA'O, ,DE BAS NA DPE'I YE
SHES KYIS NI 'DI SMAD PA NYID LA, DPE CAN

GYI YE SHES KYIS MCHOG TU GYUR PA KHO NA'O, ,DE'I PHYIR GANG GIS
DANG PO NYID NAS DPE LA MA BRTEN PAS DPE CAN GYIS YE SHES 'BYUNG
BAR NUS PA DE DAG NI DPE'I YE SHES LA MI BRTEN LA, 'GA' ZHIG
DPE'I YE SHES LA MA BRTEN PAR DPE CAN LA 'JUG PAR MI 'GYUR BA DE
DAG NI GNYI GA LA

BRTEN PA'O, ,'DIR YANG NGES PAR TSANGS PAR SPYOD PA'I SNGAGS PAS
NI DPE'I YE SHES NYAMS SU MYONG BAR MI BYA STE, RTZA BA'I RTZA
BAS BLA MA DANG BCAS TE NGAN 'GROR GZHOL BA'I PHYIR RO, ,GANG
ZHIG NGAS DE NYAMS SU MYONG BAR 'GYUR GYI, GZHAN GYIS NI MA YIN
PA DE DAG GIS KYANG DANG PO'I

SNGOM PA NYAMS PAR MI BYA'I LEGS PAR GTANG BAR BYA'O LE'U BCU
GCIG PA'I RDO RJE'I TSIG BTU BA'O,, ,,DPAL LDAN RGYUD RGYAL 'DI
LA RNAM SPYOD PA'I, ,SKYE BO BLO 'PHAGS DU MAS RNAM MANG DU, ,DON
GYI SDEB SBYOR MANG DU LHUR BLANGS PAS, ,SHIN TU GSAL BA RNAM
BSHAD RNAM MANG

@12A *, ,MDZAD, ,BDAG GIS DE RNAMS LA GNAS DON NYID 'DIR BSDUS
KYI, SNGON CHAD MA BYUNG 'GA' ZHIG 'DIR BRJOD GANG YANG MED, ,'ON
KYANG 'DI LAS DRI MED BSOD NAMS GANG SKYES DES, ,BDAG NI RNAM KUN
'GRO BA'I DON LA MNGON PAR BSHAD, ,DPAL DGYES PA RDO RJE'I

DKA' 'GREL RDO RJE'I TSIG BTU BA ZHES BYA BA NANG GI DON BSHAD PA
SLOB DPON CHEN PO K'A MA DHE NU PAS MDZAD PA RDZOGS SO, ,RGYA GAR
GYI MKHAN PO BI NA YANG DE BA DANG, LO TZ'A BA DGE SLONG CHOS KYI
SHES RAB KYIS BSGYUR CING ZHUS TE GTAN LA PHAB PA,, 