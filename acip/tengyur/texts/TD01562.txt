@217A #, ,RGYA GAR SKAD DU, SHIKsh+YA NU GRA HA BI DHI
N'A MA, BOD SKAD DU, SLOB MA RJES SU GZUNG BA'I CHO GA ZHES BYA
BA, RDO RJE PHAG MO LA PHYAG 'TSAL LO, ,DE NAS GSANG BA BSHAD PAR
BYA, ,BLA

MA'I BKA' YI RJES 'BRANGS NAS, ,SNA TSOGS SGRUB THABS RTOGS DON
DU, ,SLOB MA 'BEBS PA'I CHO GA MCHOG ,DANG PO RE ZHIG SLOB DPON
GYIS, ,SLOB MA RJES SU GZUNG DON DU, ,SH'RI HE RU KA ZHES PA'I YI
GE BZHI'I DON DANG LDAN PA'I RNAL 'BYOR PAS, RANG GI YID DANG
RJES SU MTHUN PA'I GNAS

@217B SU 'JAM PA'I STAN LA GNAS LA, LAG PA'I SOR MO RNAMS LA
SNGAGS BKOD LA, BDUD RTZI LNGA DANG YANG DAG PAR LDAN PA'I BZA'
BTUNG BZANG PO PADMA'I SNOD DU BZHAG LA CHO GA JI LTA PA BZHIN
SBYANG SLA, ZHU BA'I RDZAS KYI BDAG NYID KHRUS BYA'O, ,DE'I RJES
SU GNAS DANG BDAG DANG RNAL 'BYOR BSRUNG BA'I DON DU

SE GOL GTOGS PA SNGON DU 'GRO BAS, ,SUMBHA LA SOGS PA ZHAL BZHI
PA'I SNGAGS KYI SGRAS MTSAMS BCING BA DANG, ,GO CHA'I SNGAGS DRUG
DGOD PA DANG, DAG PA GSUM GYI SNGAGS BRJOD PA DEm NYID KYIS SEMS
BSRUNG BAR BYA'O, ,DE'I RJES SU YONGS SU DAG PA'I SA BZHI KHRU
GANG TZA MA LA MAndALA BYUG PAR BYA STE,

TZANDAN DMAR PO LA SOGS PAS ZUR DRUG PA'I 'KHOR LO BRIS TE, DE'I
DBUS SU RNAL 'BYOR MA'I SA BON DGOD, ,ZUR DRUG LA 'KHOR LOS SGYUR
MA'I SNGAGS DGOD PA SNGON DU 'GRO BAS JI LTA BA BZHIN DU SKAD CIG
GIS, DPA' MO DRUG DANG LDAN PA'I BCOM LDAN 'DAS MA'I DKYIL 'KHOR
BSKYED LA, DE NAS

DE'I PHYI ROL DU KHVA GDONG MA LA SOGS PA RNAM PA BRGYAD DANG,
DUR KHROD BRGYAD KYIS BRGYAN PA BSAM PAR BYA'O, ,DE NAS AARGHAm
LA SOGS PAS YANG DAG PAR MCHOD LA, YE SHES KYI 'KHOR LO CHO GA
BZHIN DU DGUG PA DANG GZHUG PA DANG, BCING BA DANG DBYER MED PAR
BYA BA DANG, SKU GSUNG THUGS BYIN

GYIS BRLAB PA LA SOGS PA BYA, BDUD RTZI MYANG BA'I MTHAR THUG PA
BYAS LA BSTOD PA DANG BZOD GSOL BYA'O, ,SNGON DU BSNYEN PA BYA'O,
,DE NAS SLOB MA RJES SU GZUNG BA'I DON DU TSES BCU LA DE BZHIN DU
MAndALA BYUGS PA'I DBUS SU, LHA'I BTUNG BA BZANG POS BKANG BA'I
DBYANGS KYI SNOD YANG DAG PAR BZHAG LA DE'I

STENG DU 'KHAR BA'I SNOD DRI MA MED PA GUR KUM LA SOGS PAS BYUGS
LA, DER NI SINDHU RA'I PHYE MA BTZAGS LA GSER GYI SMYU GUS CHO GA
BZHIN DU MNGON PAR BRIS TE, DE NAS YE SHES KYI 'KHOR LO DGUG
GZHUG BYAS LA MCHOD PA LA SOGS PAS YANG DAG PAR MCHOD LA, DE'I
RJES SU BCOM LDAN 'DAS

MA RDO RJE RNAL 'BYOR MA'I RKANG PA BRGYAD DANG LDAN PA DANG, RDO
RJE GSOR ZHING DRIL BU GSIL BA SNGON DU 'GRO BAS BSTOD LA RAS DMAR
POS G-YOGS LA GZHAG GO, ,DE NAS PHYOGS SKYONG RNAMS LA GTOR MA
BYIN LA YI GE BRGYA PA LAN GSUM BTON LA BZOD PAR GSOL BAR BYA'O,
,SLOB MA RJES SU GZUNG

@218A *, ,BA LAS PHYI'I MCHOD PA'I CHO GA'O,, ,,DE'I RJES SU
MTSAN NYID THAMS CAD DANG LDAN PA'I BUM PA YANG DAG PAR BZHAG LA
LHAG PAR GNAS PAR BYA'O, ,RAS DMAR POS MGUL PA BCINGS PA DANG,
KHA RGYAN TZU TA LA SOGS PA'I SHING LO MA CAN DANG, RIN PO CHE
LNGA DANG, SMAN LNGA DANG,

'BRU LNGA DANG LDAN PAR BYAS LA DE NYID KYIS GRUB PA'I 'KHOR LO
LA, YE SHES KYI 'KHOR LO DGUG GZHUG LA SOGS PA BYAS LA, AARGHAm
LA SOGS PA'I MCHOD PA MTHAR PHUL LA, SKU GSUNG THUGS BYIN GYIS
BRLAB PA DANG DBANG BSKUR BA DANG BDUD RTZI MYANG BA'I MTHAR THUG
PA CHO GA BZHIN BYAS LA, MCHOD PA

LA SOGS PAS YANG DAG PAR MCHOD LA, RKANG PA BRGYAD PA'I SNGAGS
KYIS BSTOD PA BYA'O, ,ME TOG DMAR PO'I PHRENG BA DANG LDAN PA'I
RDO RJE BUM PA'I PHAR BZHAG LA, DE DAG GI SNGAGS JI SRID 'DOD KYI
BAR DU BZLAS LA ME TOG DMAR PO GTOR BAS 'KHOR LO DE NYID ZHU, DE
NYID KYI NGO BOR BLTA BAR BYA'O

ZHES SLOB MA RJES SU GZUNG BA LAS BUM PA LHAG PAR GNAS PA'I CHO
GA'O, ,DE NAS DE'I RJES SU BLA MA DANG SANGS RGYAS DAG LA MI
PHYED PA'I GUS PA'I YID CAN SLOB MA DAM PAS MAndALA BYAS LA, YANG
NAS YANG DU GSOL BA BTAB STE, SANGS RGYAS KUN GYI RANG BZHIN SKU,
BLA MA LA NI SKYABS SU MCHI,,

DPAL LDAN RDO RJE RNAL 'BYOR MAS, ,BDAG NI BYIN GYIS BRLAB TU
GSOL, ,BYANG CHUB RDO RJE SANGS RGYAS LA, ,MCHOD CHEN JI LTAR
GSOL BA LTAR, ,BDAG KYANG RJES SU DRANG BA'I PHYIR, ,NAM MKHA'I
RDO RJE BDAG LA STZOL, ,ZHES PAS SO, ,TSES BCU'I DUS SU THUGS RJE
DANG LDAN PA'I BLA MAS SLOB

MA'I LAG PA NAS BZUNG NAS 'DI SKAD BRJOD DO, ,RTOG PAS G-YOGS
PA'I SEMS KYIS NI, ,LEGS PA'I SNGAGS RGYAL PHYIR ZLOS LTAR, ,DAD
PA'I CHU YIS BKRUS PA'I SEMS, ,PHAN PA'I SEMS KYIS 'DIR GZHUG
BYA, ,DAD PA MED PA'I SEMS CAN LA, DKAR PO'I CHOS NI MI 'BYUNG
STE,

DPER NA SA BON TSIG PA LA, ,MYU GU SNGON PO SKYE MI SRID, ,CES
GSUNGS SO, ,DE'I PHYIR SLOB MA DAD LDAN GYIS, ,GSANG SNGAGS BYIN
RLABS BSGRUBS PA LA, ,YON DANG BCAS TE PHYAG 'TSAL NA, ,THAL MO
SBYAR TE SPYI BOR GZHAG ,DE YI RJES SU SLOB DPON GYIS, ,BUM PA'I
CHU NI BZUNG

@218B BYAS NAS, ,CHO GA BZHIN DU KHRUS BYAS LA, ,DE NAS RAS DMAR
POS GDONG G-YOGS BCINGS LA THAL MO SNYING GAR SBYAR DU BCUG LA,
AU RGYAN GYI GNAS SU KHA BLTAS TE, ,CHO GA BZHIN DU SLOB MA GZHAG
,DE NAS SUMBHA NI LA SOGS PA'I SGRA YIS BSRUNG PA DANG MTSAMS
BCING BA BYAS LA, MNYAM

PAR BZHAG LA, RKANG 'OG RLUNG GI DKYIL 'KHOR NI, ,GZHU YI DBYIBS
CAN DU BA'I MDOG , DE STENG SPRUL BA'I 'KHOR LO RU, ,GRU GSUM ME
NI 'BAR BAR BLTA, ,PHUNG PO LA SOGS DRI DAG PHYIR, ,DAG PA'I
SNGAGS NI BRJOD PAR BYA, ,RANG GI SNGAGS NI SGYU MA BZHIN, ,SPRUL
PA RU YANG

RTOGS PAR BYA, ,SKAD CIG GIS NI LHA MO BSAM, ,PHAG MO SNYING
RJE'I BDAG NYID CAN, ,KUN NAS KUN DU SKAD CIG STE, ,SKAD CIG GIS
NI GSANG SNGAGS BRJOD, ,SPRUL PA'I 'KHOR LO NAS SONG SEMS,
,G-YUNG DRUNG 'KHYIL BA DGE BAR BLTA, ,SMIN MTSAMS GNAS PA'I THIG
LE NI, ,DRAG

TU 'KHOR BA'I 'KHOR LO LTAR, ,PHYAG RGYA GNYIS KYI SBYOR BA YIS,
,SO SOR BSDU BA'I RIM PA'AM, ,BLA MA'I MAN NGAG LAM GYIS NI, ,RIM
PA RGYAS PAR SHES PAR BYA, ,DE LTAR BSTAN PA'I SEMS KYIS NI,
,GRUB PA'I RTAGS NI 'BYUNG BAR 'GYUR, ,YE SHES THOB PA'I SLOB MA
LA, ,DE YI TSE NI

BA SPU LDANG, ,'CHI MA 'BYUNG DANG CHU 'DZAGS DANG, ,TSA BA DANG
NI GRANG BA DANG, ,'DAR BA DANG NI G-YO BA DANG, ,AOm TIshthA
BADZRA ZHES BRJOD DO, ,DE DUS BRTAN PAR GYUR CIG CES BRJOD DO,
,RANG BZHIN DU NI GNAS PA NI, ,BSGOM PA PHYI NAS BRTAN PAR BYA,
,MCHOD PA SNGAGS DANG LHA MO

YI; ,LHAN CIG SKYES PA'I BDAG NYID DO, ,ZHES SLOB MA RJES SU
GZUNG BA LAS YE SHES 'BEBS PA'I CHO GA'O,, ,,DE NAS YANG DAG RAB
BSHAD BYA, ,TSOGS KYI 'KHOR LO'I CHO GA MCHOG ,DAD PA MED PAS MI
BYA STE, ,SBYIN PA PO RNAMS SNYING RJER LDAN, ,RANG GI KHYIM MAM
DBEN PA

RU; ,TZANDAN LA SOGS BYUG PAR BYA, ,BLA NA MED PA'I DON DU NI,
,TSOGS KYI 'KHOR LO BSKOR BAR BYA, ,DAD PA CHEN PO'I YON BDAG
GIS, ,DANG POR BLA MA LA PHYAG 'TSAL, ,JI LTAR 'BYOR BA LDAN PA
YIS, ,LHA RNAMS LA NI SNYAN GSAN DBAB, ,MNYAM PAR GZHAG PA'I BLA
MA NI,,

@219A *, ,RDO RJE DRIL BU YANG DAG LDAN, ,THOD PA LA SOGS BRGYAN
PA LA, ,RNAL 'BYOR BZHI DANG YANG DAG LDAN, ,THOG MAR GTOR MA
MDUN DU GZHAG ,CHOG GA BZHIN DU MCHOD PAR BGYI, ,SNYAN GSAN PHAB
PA BYIN PA LA, ,GTZANG MA YIS NI ZHABS BKRU BYA, ,YONGS SU
SBYANGS PA'I

DKYIL 'KHOR DU, ,DER GZHUG GDAN GYI RIM PA LA, ,RGAN DANG GZHON
GYI RIM PA YIS, ,BLA MA PHYAG 'TSAL 'DUD PAR BYA, ,SKAL BA MED
DANG NGA RGYAL CAN, ,TSOGS KYI 'KHOR LOR SPANG BAR BYA, ,BSGOM PA
LDAN PA SHES BYAS LA, ,DE TSE MCHOD PA'I CHO GA BYA, ,NYE BAR
SPYOD PA LNGA YIS MCHOD, ,

KHYAD PAR DU NI TZANDAN DANG, ,GUR KUM LA SOGS LDAN PA DANG, ,ME
TOG PHRENG BA DMAR PO DANG, ,MCHOD PA LNGA YIS MCHOD PAR BYA,
,LAS KYI RDO RJE MKHAS PA YIS, ,DANG PO LCAGS KYU BZUNG BYAS LA,
,SBRANG NGAM BU RAM SBYAR BA'AM, ,JI LTAR RNYED PA BZUNG BYAS LA,
,CHOS 'DI LA NI KHYOD

LTOS LA, ,MED PA'I RNAM RTOG DOR NAS NI, ,KHYI DANG BRAM ZE GDOL
PA DANG, ,RANG BZHIN GCIG TU BZA' BAR GYIS, ,ZHES TSIGS SU BCAD
PA 'DIS DBUL BAR BGYI'O, ,RIN THANG MED LAS LEGS 'ONG CHOS, ,'DOD
CHAGS DRI MA DAG PA'I PHYIR, ,GZUNG BA DANG NI 'DZIN PA SPANGS,
,DE NYID

KYI NI PHYAG 'TSAL LO, ,ZHES DES BLANG BAR BYA'O, ,LAS KYI RDO
RJE MKHAS PA YIS, ,THUNG MONG DU NI DBUL BAR BYA, ,BZA' BA DANG
NI BTUNG BA YANG, ,NYA DANG SHA DANG DE BZHIN DU ,BZA' BA LA SOGS
RDZOGS PA LA, ,SLOB DPON GYIS NI BYIN BRLAB BYA, ,YI GE GSUM GYIS
BYIN GYIS

BRLAB, ,KHA DOG DRI YANG DAG PAR BYED, ,AOm SARBBA BADZRA K'A MI
nI SARBBA BHA KshAm BI SHO DHA YA GU HYA BADZRA nI H'Um SV'A
H'A, ,ZHES SOGS, ,DE NAS MDUN DU MAndALA BYAS LA, PUS MO PHAB LA
THAL MO SBYAR, ,SEMS CAN KUN GYI DON DU NI, ,RE LA SMON LAM GDAB
PAR BYA, ,GDAN LA SOGS PA BCU YIS NI, ,

SA DANG PHA ROL PHYIN PA SOGS, ,DPA' BO DPA' MO DBANG PHYUG
RNAMS, ,GUS PAS BDAG NI PHYAG 'TSAL LO, ,LHA MO TSAD MA DAM TSIG
TSAD, ,DE GSUNG MCHOG TU TSAD MA STE, ,BDEN PA DAG GIS LHA MO
YIS, ,DE DAG BDAG GI RJES 'DZIN SHOG ,JI SNYED RDO RJE MKHA' 'GRO
MA, ,KUN DU RTOG

@219B PA 'CHING GCONG CING, ,'JIG RTEN BYA BA RAB 'JUG MA, ,JI
SNYED RNAMS LA PHYAG 'TSAL LO, ,DGA' BAR BCAS PA TSOGS 'KHOR LA,
,TSIGS BCAD GSUM POS BSTOD BYAS LA, ,SNYING RJE LDAN PA'I SBYIN
PA POS, ,JI LTAR DGYES PAR GSOL BAR ZHU, ,DE NAS LHA YI PHUD PHUL
NAS, ,

CHO GA BZHIN DU BZA' BAR BYA, ,BTUNG BAS DGYES PAR GYUR BA YI,
,RDO RJE'I GLU NI BLANG BAS BYA, ,CANG TE'U LA SOGS SGRA DANG NI,
,SNA TSOGS LNGA YIS YID 'PHROG BYED, ,SNGAGS DANG PHYAG RGYA RNAL
'BYOR GYIS, ,MCHOG TU DGA' BAS GAR BYA'O, ,DE NAS TSOGS KYI SLOB
DPON GYIS, ,SBYIN

PA PO LA DGE SEMS DANG, ,RNAL 'BYOR MA RNAMS 'DUS PA YIS, ,BKRA
SHIS DE LA SBYIN PAR BYA, ,LAG PA 'KHRU DANG SO RTZI DANG, ,KHYAD
PAR DU NI YON DANG BCAS, ,KHRO BA BRAL BA'I YON BDAG GIS, ,THUN
MONG DU NI DBUL BAR BYA, ,RDZOGS SANGS RGYAS DANG LHA RNAMS DANG,
,DE SRAS BCAS

DANG TSANGS LA SOGS, ,'JIG RTEN SKYONG DANG NGES 'BYUNG LA, ,CHO
GA 'DI LA BZOD PAR GSOL, ,ZHES PA'I RIM PA'I BZOD GSOL TE, ,LHA
MO'I TSOGS KYI 'KHOR LO LA, ,LHAG MA BSDU BA'I GTOR MA NI,
,'BYUNG PO YI DAGS KUN LA SBYIN, ,ZHES SLOB MA RJES SU GZUNG BA
LAS TSOGS KYI 'KHOR LO'I

CHO GA'O,, ,,DE NAS YANG DAG BSHAD PAR BYA, ,GZHON NU MA 'AM RNAL
'BYOR MA, ,RDO RJE RNAL 'BYOR MA YI DNGOS, ,CHO GAR LDAN PAS
MCHOD PAR BGYI, ,NAG PO'I PHYOGS KYI TSES BCU'AM, ,DKAR PO YANG
DE BZHIN DU, ,DAD PA'I SEMS KYIS SNYAN GSAN DBAB, ,GUS DANG BCAS
PAS

KHRUS SOGS BYA, ,GCIG GAM GNYIS SAM BZHI'AM LNGA, ,DRUG PA GNYIS
NI DE BZHIN DU, ,JI SRID NYI SHU RTZA BZHI DANG, ,MCHOD PA LA
SOGS GNAS GNAS LA, ,YID 'ONG GNAS SU TSUR BKUG NAS, ,DRI DANG ME
TOG LA SOGS LDAN, ,KU SHA'I CHUN PO BZUNG BYAS NAS, ,DE YI MDUN
DU STAN DU

'DUL, ,GNAS LA SOGS PA BSRUNG DON DU, ,SUMBHA LA SOGS SNGAGS
BRJOD BYA, ,NUB PHYOGS KHA NI LTAR GTZUG LA, ,CHO GA BZHIN DU LHA
BSKYED LA, ,SINDHU RA YIS DPRAL BAR BSKU, ,GLA RTZI GUR KUM GA
PUR DANG, ,KHYAD PAR DU NI TZANDAN BCAS, ,LAG PA RKANG PA GDONG
PA DANG, ,RKANG MTHIL

@220A *, ,LAG MTHIL BSKU BAR BYA, ,ME TOG DMAR PO'I PHRENG BAS
BRGYAN, ,DE BZHIN NA BZA' DMAR PO DANG, ,MIG SMAN NAG PO SPYAN LA
BSKU, ,SPOS KYI DU BAS BDUG PAR BYA, ,LHA YI BTUNG BA LDAN PA
DANG, ,BZA' DANG BCAS PA YANG DAG LDAN, ,GTOR MA SNGON DU 'GRO
BYAS LA, ,TZA RU

SGRON MA DBUL BAR BYA, ,RDO RJE RNAL 'BYOR MA MCHOD LA, ,SNGAGS
KYI NUS PA LDAN PA YIS, ,DGE DANG MI DGE LAS BYUNG BAS, ,DE LA
BRTAGS PA RTOGS PAR 'GYUR, ,BDE MCHOG RGYUD LAS GSUNGS PA BZHIN,
,RIM PA RGYAS PAR SHES PAR BYA, ,DE PHYIR KUN NAS 'BAD PA YIS, ,

RNAL 'BYOR SHES PAS MCHOD PAR BGYI, ,YONGS SU RDZOGS PA'I BYANG CHUB
TU, ,'GRO BA'I DON DU YONGS SU BSNGO, ,SO RTZI YOD KYANG PHUL
BYAS NAS, ,CHO GA BZHIN DU GSHEGS SU GSOL, ,ZHES SLOB MA RJES SU
GZUNG BA'I CHO GA LAS GZHON NU MA MCHOD PA'I CHO GA'O,, ,,DE NAS
YANG

DAG RAB BSHAD BYA, ,GTOR MA'I LAS KYI CHO GA NI, ,GTOR MA LAS
DANG BRAL BA LA, ,DNGOS GRUB MCHOG NI DE LA MED, ,DE'I PHYIR KUN
NAS 'BAD PA YIN, ,GTOR MA MCHOD PAR BYED PA LA, ,'DOD PA'I DON NI
DE YIS THOB, ,THAMS CAD RGYUD LAS GSUNGS PA BZHIN, ,DANG POR RE
ZHIG

RNAL 'BYOR PAS, ,DPAL RDO RJE RNAL 'BYOR MA'I RNAL 'BYOR DANG
LDAN PAS, ,KHA ZAS LA SOGS PA MDUN DU YANG DAG PAR BZHAG LA
SBYANG BAR BYA'O, ,YAm LAS RLUNG GI DKYIL 'KHOR DE'I STENG DU RAm
LAS ME'I DKYIL 'KHOR, ,DE NAS AA YIG DKAR PO LAS PADMA'I SNOD
DKAR PO MGO BO GSUM GYI SGYED BU'I

KHAR GZHAG GO, ,DAM TSIG RDZAS KYIS BKANG BA LA, ,AOm A'A: TRAm
KHAm H'Um, L'Am M'Am P'Am TRAm B'Am DE RNAMS LA BYIN GYIS BRLABS
LA BDUD RTZI LNGA DANG SGRON MA LNGA'I NGO BOR BSGRUB PAR BYA,
,DE'I STENG DU ZLA BA'I DKYIL 'KHOR LA H'Um LAS KHA tV'Am GA DKAR
PO MGO THUR DU BLTAS PA'O, ,DE'I RJES LA RLUNG GIS ME SBAR BAS SA

BON RNAMS ZHU BAR GYUR PAS NYI MA GZHON NU'I KHA DOG 'DRA BAR
BLTAS LA, ,AOm A'A: H'Um GI YI GE RNAMS RIM GYIS STENG NAS STENG
DU GNAS PA LAS SKU GSUNG THUGS KYI LHA SPROS PA LAS 'GRO BA'I DON
DU BYA BA JI LTA BU BZHIN DU DE RNAMS LA ZHUGS PAR BLTAS LA, DE
NAS H'Um YIG LA SOGS PA RIM PA BZHIN DU

@220B ZHUGS PAR BLTA'O, ,'BRU GSUM GYIS BYIN GYIS BRLAB PAR BYA,
,DE NAS 'BAR BA'I PHYAG RGYA BCINGS LA, DE'I SNGAGS DANG BCAS PAS
YE SHES KYI 'KHOR LO MDUN DU YANG DAG PAR BZHAG LA, ,MCHOD YON LA
SOGS PAS YANG DAG PAR MCHOD LA BDUD RTZI MYANG BA'I CHO GAS MCHOD
PAR BYA'O, ,MNGON

PAR 'DOD PA'I DON DU GDON PAR BYA STE, ,LHA MO TSAD MA DAM TSIG
TSAD, ,DES GSUNGS MCHOG TU TSAD MA STE, ,BDEN PA BDAG GIS LHA MO
YIS, ,DE DAG BDAG LA RJES 'DZIN SHOG ,MCHOD PA'I MCHOD BYA MCHOD
PA RNAMS, ,MI PHYED PAR NI BLTA BAR BYA, ,DE NAS RDO RJE THAL MO
KHA PHYE BA, ,BDUD

RTZI'I SNOD LAG MTHIL DU BZHAG LA G-YON DANG G-YAS SU BSKOR BAR
BYA'O, ,LCE NI RDO RJER SBYOR BA YIS, ,LHA MO'I TSOGS NI TSIM PAR
BYA, ,DE NAS DUR KHROD CHEN PO BRGYAD LA GNAS PA'I PHYOGS SKYONG
RNAMS LA, ,AOm KHA KHA HI KH'A HI LA SOGS PA'I SNGAGS KYIS PHYOGS
LA, G-YON SKOR

MTSAMS RNAMS LA G-YAS SKOR DU PHUL BAS, ,DE RNAMS KYIS BDUD RTZI
MYANGS PAS, BDE BA CHEN PO THOB PAR BSAMS LA, DE NAS MCHOD PA LA
SOGS PAS YANG DAG PAR MCHOD PA DANG, RKANG PA BRGYAD PA'I SNGAGS
KYIS BSTOD LA 'DOD PA'I DON LA GSOL BA GDAB BO, ,LHAG CHAD KHA

BSKANG BAR BYA BA'I DON DU YI GE BRGYA PA LAN GSUM BRJOD DO,
,DE'I RJES SU AOm BADZRA MU: ,ZHES BRJOD LA PADMA'I PHYAG RGYA
BSKOR BAS DGYES PAR BYAS LA, DE NAS SE GOL GTOGS PA SNGON DU 'GRO
BAS LHAG MA'I GTOR MA BSDUS PA LA, ,DAM TSIG GIS NI KHA BSKANG
NAS, ,'BAR BA'I PHYAG RGYAS

BCING BAR BYA, ,DRAG PO'I H'Um YIG GDON BYAS NAS, ,LHAG MA'I GTOR
MA'I SNOD DU DBUL, ,AOm SARBBA BHA KshA KHA KHA KH'A HI KH'A HI
AU TZTSI shtA BHAKshA BHYA: SV'A H'A, ZHES GSHEGS SU GSOL LO,
,SLOB MA RJES SU GZUNG BA LAS GTOR MA'I LAS KYI CHO GA'O,, ,,DE
NAS SBYIN SREG CHO GA BSHAD, ,RDO RJE RNAL

'BYOR MA MCHOD PA'I, ,PHYI DANG NANG GI DBYE BA YIS, ,SBYIN SREG
YANG NI GNYIS SU 'BYUNG, ,PHYI YI LAS KYI DBYE BA YIS, ,SBYIN
SREG YANG NI BZHI RU BSHAD, ,NANG GI SBYIN SREG GNYIS SU SHES,
,RO DANG TSIM PAR BYA BA'O, ,PHYI NI 'DI RU BSHAD PAR BYA, ,RDO
RJE RNAL 'BYOR MA SGRUB PA'I, ,DE BZHIN

@221A *, ,CHO GA LHAG CHAD LA, ,SBYIN SREG GIS NI BSKANG BAR BYA,
,RNAL 'BYOR NUB TU KHA BLTAS LA, ,RGYAN CHA DMAR PO YIS BRGYAN
LA, ,SKYE GNAS LTA BU'I THAB KHUNG DU, ,PHYED NI BSKOR TE DMAR
POR BYA, ,SOR GSUM DOR BA'I DBUS SU NI, ,RDO RJE DMAR PO 'BAR BA
DGOD, ,PHYI

ROL RDO RJE PHRENG BAS BSKOR, ,KHYAD PAR DU NI GRI GUG BSKOR,
,GSANG SNGAGS BZHI YIS BSRUNG BYA DANG, ,MTSAMS KYANG DE BZHIN
BCING BAR BYA, ,MCHOD YON LA SOGS SNOD KYANG NI, ,BSREG PA'I
RDZAS RNAMS G-YON DU GZHAG ,YAM SHING 'O MA CAN NI BRTZIG ,CHO GA
YIS NI BSAM PAR BYA, ,

ME NI RAm YIG LAS BYUNG BA, RLUNG YAB KYIS NI G-YAB PAR BYA,
,ZHAL GCIG PA LA KHA DOG DMAR, ,SPYI BLUGS MCHOD SBYIN DBYUG PA
DANG, BGRANG PHRENG DE BZHIN 'DZIN PA LA, ,LAG PA G-YAS DANG
G-YON PA YI, ,MTHE BONG GNYIS NI DGUG PAR BYA, ,AOm AE HYE HI MA
H'A BH'U TA DE BA Ri shI DVI DZA

SATVA MA, GRi HI TV'A MA H'A R'A SMIN SANNI HI TO BHA BA ZHES BYA
BAS, YE SHES ME NI DE LA GZHUG ,DE LA 'THOR 'THUNG MCHOD YON
SOGS, ,KHRUS KYI CHO GA DE BZHIN DBUL, ,RAm YIG SA BON LCE LA
BSAMS, ,DE LA DGANG BLUGS DBUL BAR BGYI, ,AOm NA MA: SA MANTA
BUDDH'A N'Am, AOm AAGNA YE AA MU KA

SYA SATVA SIDDHI KU RU, ZHES PAS SO, ,JI LTAR RIM PA GSUM GSUM
GYIS, ,SREG RDZAS THAMS CAD BSREG PAR BYA, ,MAR GYIS BSREG PA'I
SREG RDZAS NI, ,DON GYI KHYAD PAR SGRUB PAR BYED, ,AOm AAGNA YE
SV'A H'A, MAR GYI'O, ,AOm SARBBA P'A PAm DA HAN BADZR'A YA SV'A
H'A, TIL GYI'O, ,AOm A'A YU'E

SV'A H'A, D'U RBA'I'O, ,AOm BADZRA PUshtA YE SV'A H'A, 'BRAS MA
NYAMS PA'O, ,AOm SARBBA SAMPA DE SV'A H'A, ZHO ZAN GYI'O, ,AOm
BADZRA BE G'A YA SV'A H'A, GRO'I'O, ,AOm AA PRA TI HA TA BADZR'A
YA SV'A H'A, KU SHA'I'O, ,AOm BADZRA BO DHI BRiKsh'A YA SV'A
H'A, YAM SHING GI'O, ,LHAG MA KUN DE NYAD GSUM GYIS BSREG

PAR BYA'O, ,DE NAS DGANG BLUGS PHUL LA MCHED PA DANG BSTOD PAS
BSTOD LA, DE'I THUGS KAR NYE MA'I DKYIL 'KHOR LA, SNYING RJE'I
BDAG NYID PHAG MO NI, ,CHO GA BZHIN DU BSAM PAR BYA, ,CHO GA YIS
NI YE SHES DGUG ,DAM TSIG LA NI YANG DAG GZHUG ,'THOR 'THUNG
MCHOD YON LA

@221B SOGS DANG, ,CHO GA'I RIM PAS DE LA DBUL, ,LCE LA RAm YIG
BYUNG BA LAS, ,DE LA DGANG BLUGS DBUL BAR BYA, ,LAS KYI DNGOS
GRUB BYE BRAG GIS, ,SREG RDZAS KUN GYIS BSREG PAR BYA, ,MCHOD PA
DANG NI BSTOD PAS BSTOD, ,BZOD PAR GSOL LA DNGOS GRUB BLANG,
,YANG DANG YANG DU GSOL

BYAS LA, ,AOm BADZRA MU: ZHES PAS, CHO GA BZHIN DU GSHEGS SU
GSOL, ,LHAG PA DANG NI CHAD PA LA, ,YONGS SU RDZOGS PA'I DON DU
NI, ,SREG RDZAS KUN GYIS BSREG PAR BYA, ,YI GE BRGYA PA GDON PAR
BYA, ,SLOB MA RJES SU GZUNG BA LAS SBYIN SREG GA CHO GA'O,, ,,DE
NAS SRUNG

'KHOR RAB BSHAD BYA, ,RDO RJE SEMS DPA' NYED GSUNGS PA, ,GANG LA
BTAGS PA TZAM GYIS NI, ,NAD KUN DANG NI BRAL BAR BYED, ,GUR KUM
DANG NI GI WANG BSRES, ,RGYAL GYI NYI MA DGE BA LA, ,RTZIBS DRUG
'KHOR LO BRI BAR BYA, ,GO CHA'I SNGAGS NA MKHAS PAS DGOD,
,SUMBHU LA SOGS

SNGAGS DANG NI, ,RDO RJE PHRENG BAS BSKOR BAR BYA, ,GTZANG MA'I
RAS SAM NGAR LA'AM, ,YANG NA SMYUG SHUN GRO BA LA, ,DBUS SU MING
YIG BSRUNG BA DANG, ,DRUG PO LA NI DE BZHIN DU, ,'BAD PA YIS NI
BRI BAR BYA, ,YE SHES 'KHOR LO GZHUG PAR BYA, ,MGRIN PA'AM NI
DPUNG PA LA, ,YANG NA

SPYI BO'I GTZUG TU NI, ,DUS RTAG TU NI BCANG BAR BYA, ,'BYUNG PO
LA SOGS 'JIGS DANG BRAL, ,TSE NI RING BA THOB PAR 'GYUR, ,YANG NA
BUM PA DKAR PO LA, ,TZANDAN CHU YIS DGANG BAR BYA, ,DAM PA'I
'KHOR LO DER BCUG LA, ,CHO GA BZHIN DU BSGOM PAR BYA, ,GANG GI
KHYIM DU GZHAG PA

LAS; ,DE YI SDUG BSNGAL ZHI BAR BYED, ,ME TOG DMAR POS DUS GSUM
DU, ,CHO GA BZHIN DU RTAG TU MCHOD, ,CES SLOB MA RJES SU GZUNG BA
LAS, ,SRUNG BA'I 'KHOR LO'I CHO GA'O,, ,,GANG GI DGE BAS LEGS
GNAS CHOS KYI MCHOG ,THOB NAS RI KHROD ZHABS KYIS 'GRO BA'I

DON; ,RDZOGS MDZAD RDO RJE PHAG MO'I SKUR GYUR CIG, ,SLOB MA RJES
SU GZUNG BA'I CHOG ZHES BYA BA GRUB THOB SHA BA RI P'A DAS MDZAD
PA RDZOGS SO,, ,,YUL MA GA DHVA'I PAndI TA GOO TA MA BHA DRA'I
ZHAL SNGA NAS LEGS PAR MNYAN TE, LO TZTSA BA SH'AKYA'I DGE SLONG
NYI MA RGYAL MTSAN DPAL BZANG POS

@222A *, ,GTZANG NYANG RO TSONG DUS KYI SA'I CHA LA CHOS GNAS CHEN
PO GNYAL SPER LEGS PAR BSGYUR BA'O,, ,,SA STENG NYI ZLA LTAR GYUR
CIG ,'GRO KUN SANGS RGYAS THOB PAR SHOG, 