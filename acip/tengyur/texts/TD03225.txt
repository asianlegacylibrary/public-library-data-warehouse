@225A #, ,RGYA GAR SKAD DU,

@225B SA RA SVA TVI SVA DHA NAm, BOD SKAD DU, DBYANGS CAN MA'I
SGRUB THABS, RDZOGS SANGS RGYAS RNAMS GSUNG MNGA'I 'OD ZER SPRO
MDZAD NGAG NI MTSAR BA'I RO DBYANGS DANG LDAN PAS, ,MYANG BA
RNAMS LA PHAN MDZAD RGAL DKA' MI ZAD GTI MUG MUN PA NYE BAR 'JOMS
MDZAD MA, ,YON TAN RANG BZHIN RDO RJE DBYANGS CAN MA KHYOD LA
'DUD 'DIR DE'I

YAN LAG MNYES BYED PA, ,BLO GROS RTOGS DKA'I DBANG DU BYAS NAS
'GOR LA PHAN PHYIR BDE BAR GSHEGS SU LUGS BSHAD PAR BYA, ,DANG PO
NYID DU GDONG SOGS DAG PAR BYAS LA RAB TU SNGA BAR BRTZE LDAN
BZOD PA CAN, ,BYAMS PA MGU BAS RANGS PA'I DGA' BA DANG LDAN GANG
YIN SNGAGS PAS GTZANG MA'I GOS DANG NI, ,

GNAS KYANG YID 'PHROG PAR NI NYIN YANG RUNG STE RANG GI SNYING
GAR PADMA BLTA BAR BYA, ,DER NI DRI MED AA LAS NGES PAR BYUNG
BA'I ZLA BA LEGS PAR BSGOM BYA DE LA YANG, ,DO: YIG 'OD ZER GYIS
NI DGANG BAR BYA DANG PHYOGS MTHA' KUN DU KHYAB BYA DE LAS NI,
,MDUN DU SANGS RGYAS TSOGS RNAMS BLTA BYA ME TOG LA

SOGS MCHOD LA 'DI DAG BSGOM PAR BYA, ,DE NAS PHYAG 'TSAL YANG NI
'DI YIS SDIG PA SO SOR BSHAGS BYA DE BZHIN BSOD NAMS LA, ,RJES SU
YI RANG GSUM LA SKYABS 'GRO YANG DAG PAR NI BRJOD PAR BYA BA'O
SNGAGS RIG PAS, ,ZHES SOGS BSNGO BYAS PAR NI LEGS BYAS YANG DAG
BDAG NYID KYANG

STE RTOG PA'I DRA PA NI, ,THAMS CAD DE YIS STONG PAR DMIGS BYA DE
NAS SNA TSOGS 'DI DAG MA LUS BSGOM BYA BA, ,GCIG DANG DU BRAL
DANG LDAN TSIG NI BRJOD BYA DAG PA DAM PA'I YE SHES KYIS RIG BYA,
,AOm STONG PA NYID KYI YE SHES KYI RDO RJE'I RANG BZHIN GYI BDAG
NYID NI NGA YIN NO, ,STOD NYID LAS

NI NGES BYUNG PADMA ZLA BA DAG LA NYER GNAS DO: YIG DMAR PO'O,
,YANG NI SNA TSOGS 'OD ZER TSOGS KYIS SHIN TU MDZES GYUR DE LAS
PADMA 'DAB BRGYAD PA, ,DE LAS DMAR MO 'OD ZER CHER 'BAR BCOM LDAN
'DAS MA DAM PA'I RGYAN RNAMS KYIS BRGYAN MA, ,G-YAS BSKUM PA YI
ZHABS KYIS

GNAS SHING ZHAL GSUM MA STE PHYAG DRUG DAG GIS BRGYAN PA MO,
,ZHAL G-YAS MTHING NAG DANG NI PADMA RAL GRI GRI GUG RNAMS NI
BSNAMS PAS PHYAG RGYAS SHING, ,G-YON ZHAL DKAR PO DANG NI DE BZHI
THOD BCAS RIN CHEN DAM PA DANG NI 'KHOR LO BSNAMS, ,SNYING GI
PADMA LA GNAS ZLA BA'I DBUS SU

@226A NYER GNAS DER YANG DO: NI 'BAR GYUR PAS, ,SNA TSOGS PA YI
GTI MUG NYE BAR BCOM PAS BYAS SHING SPROS PA YIS NI 'JIG RTEN DAG
BYAS TE, ,NYE BAR BSDUS LA RANG SNYING ZLA BA SA BON LA NI BZHAG
PAR BLTA BYA YANG NI SPRO, ,DE NYID 'DIR NI YUD TZAM YUD TZAM NYI
MA RE RER BSGOM BYA RTAG TU

DE LTA BA'I, ,BSGOMS BYAS SKYON 'DI YIS 'DIR NI SA BON TSOGS PA
LEGS PAR BTANG LA 'DI YI SNGAGS, ,PHRENG BA BRGYUD PA MAR ME'I
RNAM PA'I RIM PAS SNYING POR GYUR PA'I SNGAGS 'DI 'DRA BA BZLAS,
,AOm PI TZU PI TZU PRADZNY'A BARDHA NI DZVA LA DZVA ZLA ME DHA
BARDHA NI DHI RI DHI RI BUDHI BARDHA NI SV'A H'A, LHA MO'I SKU NI
YID LA

BRTAG BYA RAB TU DGA' BAS THUN TSOD RNAMS NI THAMS CAD LA,
,SNGAGS NI LEGS BZLA BDE GSHEGS LUGS KYIS SEMS CAN DON PHYIR 'DI
DAG YONGS SU BSNGO BA DANG, ,DGOS PA SGRUB PA'I DBANG GIS BSAM
GTAN LA NI RTZE GCIG GNAS PAR BYA BA'O JI SRID DU, ,'BUM PHRAG
DAG NA MA RDZOGS

PAS TE RDZOGS PAR GYUR PA DANG NI LAS KYI RIM PA YIN, ,MI MTHUN
PHYOGS KYI RNAM PA THAMS CAD NYE BAR BCOM PA'I BSAM GTAN BYAS PA
NYID NA DE, ,DKAR PO'I TSES GCIG NAS NI JI SRID ZLA TSES GNAS PAR
GYUR PAR RANG GI YID DANG NI, ,DE SRID NUB RE BZHIN DU LEGS PAR
SBYAR BA NYID BYA JI SRID

ZLA BA NYA YI BAR, ,MTSAN MO DE NYID LA YANG 'DI NI GRUB THOB
RGYAL BAR DKA' DANG SNYAN DANG GAS PA NYID 'GYUR, ,BCOM LDAN 'DAS
MA DPAL LDAN RDO RJE DBYANGS CAN MA DE YANG DAG MNYES BYED GANG
YIN PA, ,DPAL LDAN NAG PO'I RGYAL POS DPAL LDAN GSHIN RJE GSHED
KYI RGYUD NAS NYE BAR BTON

BYAS NAS, ,SEMS CAN RNAMS NI DON PHYIR MDZES BKOD LAS BYUNG BSOD
NAMS BDAG GIS THOG MAR THOG GYUR PA, ,DES NI 'GRO RNAMS NAG PO
DANG NI CHA 'DRA BA BZLOG PAR DKA' BA'I GRUB THOB SNYAN DANG GAS
SHOG ,DPAL 'DZIN GYIS BYAS SGRUB THABS 'DI, ,GAL TE SANGS RGYAS
RNAL 'BYOR, ,DPAL

LDAN RDO RJE DBYANGS CAN GYI, ,'JO BYED NANG GI KHYAD PAR YIN,
,'PHAGS MA RDO RJE DBYANGS CAN MA'I SGRUB THABS SO,, ,,PAndI TA
CHEN PO D'A DANG AA BHA YA DANG AA MA RA LA SOGS PA LAS DGE SLONG
TSUL KHRIMS RGYAL MTSAN GYIS BSGYUR BA'O,, ,,