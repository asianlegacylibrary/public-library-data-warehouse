@44A #,
,RGYA GAR SKAD DU, SARBA SA MA YA SAm GRA HAN'A MA, BOD SKAD DU,
DAM TSIG THAMS CAD BSDUS PA ZHES BYA BA, BCOM LDAN 'DAS DPAL RDO
RJE SEMS DPA' LA PHYAG 'TSAL

LO; ,AOm A'A:H'Um, RDO RJE MI PHYED GSUM BDAG NYID, ,DPAL LDAN
BDE CHEN RDO RJE LA, ,BTUD DE GSANG SNGAGS THEG PA'I GZHUNG,
,RGYUD LAS GSUNGS PA BRI BAR BYA, ,BYANG CHUB SEMS DPA' GSANG
SNGAGS KYI SGOR ZHUGS PAS 'DI LTAR SHES PAR BYA'O, ,THEG PA CHEN
PO'I

YANG CHEN PO 'DI 'OG MA RNAMS LAS KHYAD PAR DU 'PHAGS TE, JI LTAR
ZHE NA, 'DI SKAD DU 'PHAGS PA KLU SGRUB KYI ZHAL SNGA NAS THAMS
CAD CHOS KYI SKUR RTOGS PAS KUN DU BZANG PO'I RGYAS THEBS PA DANG
'JIG RTEN GYI LHA CHEN PO DAM TSIG CAN 'KHOR DANG BCAS PAS BKUR
GNAS

BYED PAS BYIN GYIS BRLABS DANG LDAN PA DANG, DUS GSUM GYI SANGS
RGYAS SRAS DANG BCAS PAS THUGS LA DGONGS SHING BYIN GYIS BRLABS
PAS DNGOS GRUB MYUR BA DANG, BDE BAR GSHEGS PA RNAMS DANG SPYOD
YUL GCIG PAS 'KHOR BA DANG NGAN SONG GI 'JIGS PA DANG BRAL ZHING

DBUGS PHYIN PA DANG, RDO RJE BYANG CHUB KYI SEMS DANG LDAN ZHING
SKU DANG GSUNG DANG THUGS MI PHYED PAS BAR DU GCOD PA GANG YANG
MED PA DANG, PHYI NANG THAMS CAD RANG BZHIN GYIS RNAM PAR DAG PAR
YID CHES PAS DAM TSIG NYAMS PAR MI 'GYUR BA DANG, GAL TE NYAMS NA
YANG

RANG BZHIN GYIS SKOD PAR 'GYUR BA'I KHYAD PAR RO ZHES GSUNGS SO,
,YANG SLOB DPON CHEN PO AINDRA BH'U TI'I ZHAL SNGA NAS BLA MA'I
KHYAD PAR DANG SNOD KYI KHYAD PAR DANG CHO GA'I KHYAD PAR DANG
LAS KYI KHYAD PAR DANG DAM TSIG GI KHYAD PAR DANG, LTA BA'I KHYAD
PAR DANG SPYOD PA'I KHYAD PAR

TE BDUN GYIS 'PHAGS SO ZHES GSUNGS SO, ,SLOB DPON CHEN PO YE SHES
ZHABS KYI ZHAL SNGA NAS SNGAGS KYI THEG PA NI RNAM PA GSUM GYIS
THUN MONG MA YIN TE, 'DI LTAR SGRUB PA PO DANG LAM DANG 'BRAS BU
GSUM MO ZHES GSUNGS SO, ,SLOB DPON TRI PI TA KA MA LA'I

@44B ZHAL SNGA NAS NI, DON GCIG NA YANG MA RMONGS DANG, ,THABS
MANG DKA' BA MED PA DANG, ,DBANG PO RNON PO'I DBANG BYAS PAS,
,SNGAGS KYI THEG PA KHYAD PAR 'PHAGS, ,ZHES GSUNGS SO, ,SLOB DPON
dOm BI HE RU KA'I ZHAL NAS KYANG 'DI NI SNOD KYI KHYAD PAR DANG

SNOD DU BYED PA'I CHO GA DANG GZHUNG DANG, LAM GYI KHYAD PAR DANG
'BRAS BU'I KHYAD PAR GYIS SNGAGS KYI THEG PA KHYAD PAR 'PHAGS
ZHES GSUNGS PA DANG, GZHAN YANG RDO RJE DRIL BU PA'I ZHAL NAS
KYANG GSANG SNGAGS KYI THEG PA NI THEG PA CHEN PO'I YANG CHEN PO
YIN TE, 'DI LTAR

RTEN GYI GANG ZAG GI KHYAD PAR DANG, 'JUG PA LAM GYI KHYAD PAR
DANG, MTHAR THUG PA 'DRAS BU'I KHYAD PAR DANG, ,MNGON PAR 'BYUNG
BA'I KHYAD PAR RO ZHES GSUNGS SO, ,SLOB DPON RATNA A'A KA RA
SH'ANTI PA'I ZHAL SNGA NAS 'DIR, DMIGS PA RNAM PAR DAG PA DANG,
,GROGS

KYI MTHU DANG SPYOD PA YIS, ,BLO LDAN RNAMS KYI THEG PA 'DI,
,CHEN PO'I CHEN PO NYID DU BSGRAGS, ,ZHES GSUNGS SO, ,BDAG GI BLA
MA RJE BTZUN DAM TSIG RDO RJE'I ZHAL NAS NI PHA ROL PHYIN PA'I
THEG PA LAS THEG PA 'DI GONG DU GYUR PA YIN TE BLA MA DANG DBANG
BSKUR BA DANG DAM TSIG

DANG MAN NGAG DANG BRTZON 'GRUS KYIS KHYAD PAR DU 'PHAGS SO ZHES
GSUNGS SO, ,DE LA 'DIR DAM TSIG 'BA' ZHIG BRJOD PAR BYA STE, DAM
TSIG NI SNGAGS PA RNAMS KYI GNAS SU GYUR PA DANG THEG PA CHEN
PO'I CHOS KYI LO TOG SKYE BA'I SA GZHIR GYUR PA YIN PAS DE BRI
BAR BYA'O, ,DAM TSIG

RNAMS KYANG GANG ZHE NA, RTEN DANG RGYU DANG RTZA BA DANG NGO BO
DANG NGES PA'I TSIG DANG DBYE BA DANG MING GI RNAM GRANGS DANG
RKANG GRANGS DANG BRDA DANG BDUD DANG DGRA DANG NYAMS PA'I TSAD
DANG SKONG BA DANG, MA NYAMS PA'I RTAGS DANG BSKANG BA DANG BSNGO
BGRANG BYA BA DANG BSKANGS PA DANG BSDUS PA'I DAM

TSIG DANG NYAMS PA'I NYES DMIGS DANG MA NYAMS PA'I PHAN YON DANG
'BRAS BU RNAMS SO, ,DES NA RTEN NI THEG PA CHEN PO'I RIGS CAN
SKYABS SU 'GRO BA GNYIS SNGON DU SONG BA BLA NA MED PA BYANG CHUB
KYI SEMS BSKYED PA DKYIL 'KHOR DU ZHUGS SHING DBANG BSKUR BA THOB
PA'O, ,DE LA RGYU

@45A *, ,NI BYANG CHUB KYI SEMS SO, ,RTZA BA NI SNYING RJE'O,
,NGO BO NI NGO TSA SHES PA DANG KHREL YOD PA DANG, SNYING RJE
DANG SHES RAB MTSUNGS PAR LDAN PA SHES PA'I RGYUN NO, ,NGES TSIG
NI RTOGS PA'I PHYIR RAM, MNYAM PA NYID DU 'GRO BA'I PHYIR RAM,
THOB CING MI 'DA' BA'I

PHYIR RO, ,DE LA DBYE BA NI RTZA BA DANG SBOM PO DANG YAN LAG GI
SGO NAS DBYE BA DANG BSRUNG BA DANG BSGRUB PA'I SGO NAS DBYE BA
DANG SPYOD PA DANG LTA BA'I SGO NAS DBYE BA DANG SPYI DANG KHYAD
PAR DANG LHAG PA'I SGO NAS DBYE BA DANG THUN MONG DANG THUN MONG
MA YIN PA'I SGO NAS DBYE BA DANG, RAGS PA DANG PHRA

BA'I SGO NAS DBYE BA DANG, BSRUNG BAR BYA BA DANG NYAMS SU BLANG
BA DANG SPYAD PAR BYA BA DANG SPYOD LAM DANG THUN MONG MA YIN
PA'I SGO NAS DBYE BA'O, ,DE LA MING GI RNAM GRANGS NI DAM TSIG
DANG SDOM PA DANG BRTUL ZHUGS DANG SPYOD YUL DANG DKA' SPYAD DANG
SPYOD PA DANG SH'I LA LA SOGS PA'O, ,DE LA

RKANG GRANGS NI THUN MONG GI RTZA BA'I LTUNG BA BZHI DANG PHA ROL
TU PHYIN PA'I RTZA BA'I LTUNG BA BCU GNYIS DANG KRi YA'I RGYUD
KYI RTZA BA'I LTUNG BA BCU GSUM DANG, SPYOD PA'I RGYUD KYI RTZA
BA'I LTUNG BA BCU BZHI DANG RNAL 'BYOR GYI RGYUD KYI RTZA BA'I
LTUNG BA BCU BZHI DANG, RNAL 'BYOR CHEN PO'I RGYUD KYI RTZA BA'I

LTUNG BA BCU BZHI DANG, YANG LNGA DANG YANG BZHI DANG, RTZA BA'I
LTUNG BA BDUN CU THAM PA'O, ,DE LA YAN LAG GI DAM TSIG RNAMS NI
'DI RNAMS SO ZHES BGRANG BAR MI NUS TE, MDO SDE DANG MNGON PA
DANG 'DUL BA DANG RGYUD SDE RNAMS SU BLTA BAR BYA'O, ,DE LA DAM
TSIG GI BRDA NI JI SKAD DU,

MI SHIGS PA NI SENG GE STE, ,GCAN GZAN RGYAL PO YIN PAS SO, ,ZA
MA TOG NI RGYAL MO'I MDZOD, ,DUG SPYOD PA NI DER MI RIGS, ,RATNA
MYU GU LCUG PHRAN DAG ,BREGS TE 'BYUNG RGYUN GCAD MI BYA, ,GANGS
KYI ZHU CHU PHAL BA YANG, ,MKHAS PAS BTUNG BAR MI BYA'O, ,PADMA'I
ZE'U

'BRU KHA MA BYE, ,ZLA ZER MA YIN DBYE MI BYA, ,MA BRTAGS BUG RDOL
CAN SNOD DU, ,BDUD RTZI SMAN BLUGS ZAGS PAR 'GYUR, ,DON MED BCOS
PA'I TSUL RTAGS CAN, ,BSREL ZHING SPYAD PAR BYA BA MIN, ,SHEL
DKAR RATNA SGO NGA DANG, ,'DAM RDZAB KHUNG DU NUB MI BYA, ,SENG

@45B GE DKAR MO'I 'O MA DAG ,GSER SNOD MA YIN BLUGS MI BYA, ,YID
BZHIN NOR BU RIN PO CHE, ,BSREG PAR BYA BA YONG MA YIN, ,KHYUNG
CHEN GSHOG PA GAR BRKYANG BA, ,DE DAG BCAG PAR BYA BA MIN, ,GNAM
LCAGS ME YI DUR MO DAG ,BRDAB PAR BYA BA MA YIN NO, ,RDO RJE

DRAG CHEN GTAMS PA'I GZHI, ,GZHIG PAR BYA BA GAL YIN, ,BUD SHING
BSREGS PA'I SGRON ME DE, ,'THOR RLUNG DRAG POS BSKYOD MI BYA,
,RDO RJE TSIG GI CHU RGYUN DAG ,'OL KA BKAG PAR BYA BA MIN,
,RGYAL PO BKA' RTAGS PHYAG RGYA DAG ,NAM YANG BSHIG PAR MI BYA'O,
,GTZUG

GI YID BZHIN NOR BU DE, ,RGYAL MTSAN RTZE LAS DBROG MI BYA, ,ZHES
GSUNGS PAS, ,ZLA BA'I DAM TSIG KYANG BRDAR GSUNGS TE, DPAL DGYES
PA RDO RJE LAS TZA'U SA MA YA, KASPUR, SIHLA, KABPU RA, B'A LA
ZHES PA DANG, SNYOMS 'JUG GI DAM TSIG KYANG PO LA, KA KKO LA,

KUN DU RU ZHES GSUNGS SO, ,RTZA BA'I LTUNG BA BCU BZHI YANG BRDAR
GSUNGS TE, DPAL DUS KYI 'KHOR LO LAS, RI BONG CAN DANG MIG DANG
YON TAN RIG BYED DANG, ,MDA' DANG DBANG PO RI DANG BKRA SHIS GZA'
DANG PHYOGS, ,DRAG PO NYI MA YAN LAG SA RNAMS YIN, ,ZHES GSUNGS

PA LTA BU'O, ,DE LA DAM TSIG GI BDUD NI RNAM RTOG 'KHRIG PA'I
BDUD DANG, BTANG SNYOMS LE LO'I BDUD DANG, LONGS SPYOD G-YENG
BA'I BDUD DANG, TSIG RTZUB MTSON CHA'I BDUD DANG, KHRO GTUM
'KHRUG PA'I BDUD DE, ,DE LA DAM TSIG DGRA NI GSANG BA 'PHEL BAS
BCOS DKAR

SONG BA'I DGRA DANG CHOS LOG PAR SPYAD PAS BAR CHAD 'ONG BA'I
DGRA DANG RTZA BA BYUNG BAS CHAD PA CHEN PO 'BYUNG BA'I DGRA
DANG, SGRUB PA MI BRTZON PAS DGE BA 'PHROG PA'I DGRA'O, ,DE LA
DAM TSIG GI NYAMS PA'I TSAD NI NYAMS PA CHE CHUNG GI TSAD DANG
DUS KYI TSAD DO, ,DE LA NYAMS PA CHE CHUNG

GI TSAD NI KUN DU NYAMS PA CHEN PO DANG RTZA BA NYAMS PA DANG,
YAN LAG NYAMS PA DANG ZLAS NYAMS PA DANG ZHAR LA NYAMS PA'O, ,DE
LA DANG PO BLA MA'I DAM TSIG NI DE BSKRONGS PA DANG DE LA MTSON
LA SOGS PAS BRGYAB PA DANG SKU LA SMAD PA DANG 'KHUS PA DANG
BRNYAS PA DANG 'KHON PA DANG

@46A *, ,BKA' BCAG PA DANG NGAN SEMS DANG 'PHYA BA LA SOGS PA'O,
,RDO RJE SPUN PHO MO'I DAM TSIG NI DE BSAD PA DANG 'KHUS PA DANG
BRDEGS PA DANG NOR RDZAS DANG CHUNG MA LA SOGS PA PHROGS PA DANG,
LKOG KHA DANG NGOR KHA DANG MAN DUR DANG BRNYAS PA DANG MTSANG
'DRU BA

DANG NGAN SEMS DANG 'KHON PA DANG BRTZE GDUNG MED PA LA SOGS
PA'O, ,GZHAN YANG BYANG CHUB KYI SEMS GTAN SPANGS PA NI KUN DU
NYES PA CHEN PO'O, ,DE LA RTZA BA'I LTUNG BA BDUN CU LAS BLA MA
DANG RDO RJE SPUN DANG BYANG CHUB KYI SEMS MA GTOGS PA DRUG CU
RTZA GSUM NYAMS PA DANG,

GZHAN YANG RANG GIS DBANG MA THOB PAR GZHAN LA BSKUR BA DANG MI
SHES PAR DKYIL 'KHOR 'DRI BA DANG, RAB GNAS DANG SPYIN SREG DANG
TSOGS KYI 'KHOR LOR ZHUGS PA DANG, GSANG SNGAGS RANG SHES SU BLA
MA MED PAR SPYOD PA DANG THUN MTSAMS KYI RNAL 'BYOR CHAGS PA DANG
LHA DANG BLA MA LA MCHOD

PA DUS SU CHAGS PA DANG MI DGE BA BCU DANG MTSAMS MED PA LNGA
DANG NYE BA'I MTSAMS MED PA LNGA DANG, DAM PA'I CHOS SPONG BA
DANG 'PHAGS PA LA SKUR PA 'DEBS PA DANG RANG GI GSANG BA BZHI PO
BAG MED PAR GZHAN LA SMRA BA DANG NGO TSA MED PA DANG KHREL MED
PAS SDIG PA CI LA YANG MI 'DZEM PA

RNAMS NI RTZA BA'I LTUNG BA ZHIG RAL DU 'GYUR RO, ,DE LA RTZA
BA'I YAN LAG TU GYUR PA YANG LAG GI LTUNG BA BDUN DANG BCO LNGA
LA SOGS PA SPYIR BZHI, BAR SKABS BZHI, GSANG BA NYE BAR GTAD PA
BZHI, GSANG BAR 'OS PA'O, ,SNGAGS KYI RGYUD LA SOGS PA NAS GSUNGS
PA JI

SNYED PA RNAMS DANG, GZHAN YANG GZUGS SKU DANG PO TI DANG RDO RJE
DRIL BU DANG PHUR BU 'JOMS PA DANG 'TSONG BA DANG 'GOM PA DANG
MCHOG TU YI DAM LHA'I SKU DANG, GLEGS BAM DANG PHYAG RGYA RNAMS
SPYIN PA DANG 'TSONG BA LA SOGS PA RNAMS NI YAN LAG GI LTUNG BA
ZHIG RAL DU 'GYUR RO, ,

DE LA BYANG CHUB KYI SEMS GTAN SPANGS TE RTZA BA MANG DU BYUNG BA
NI KUN DU NYON MONGS PA CHEN PO'O, ,DE MA SHOR YANG RTZA BA'I
NYES PA GCIG GAM 'GA' BYUNG BA NI RTZA BA NYAMS PA'O, ,RTZA BA MA
SHOR BA YANG NYES PA GZHAN BYUNG BA NI YAN LAG NYAMS PA'O, ,BLA
MA NGAN PA DANG GROGS NGAN

@46B PAS NYES PA BYUNG NA NI ZLAS NYAMS PA'O, ,MI SHES PA DANG MA
GUS PA DANG BAG MED PA DANG NYON MONGS PA CHE BAS NYES PA BYUNG
BA NI ZHAR LA NYAMS PA'O, ,DE LA DUS KYIS NYAMS PA NI BRTZON PA
RAB KYI RAB KYIS NI NYES PA BYUNG BA'I RJES NYID LA MA BSKANGS NA
NYAMS SO, ,RAB KYI 'BRING

GIS SNGA DRO NYI MA PHYED DANG PHYED KYI PHYED DANG DGONGS KA
DANG DE BZHIN DU DUS SU MA BSKANGS NA NYAMS SO, ,RAB KYI THA MAS
NI NYIN PAR NYES PA MTSAN MO LA, MTSAN MO'I NYES PA NYIN PAR MA
BSKANGS NA NYAMS SO, ,'BRING GI RAB DANG 'BRING GI 'BRING DANG
'BRING GI THA MA NI ZHAG BDUN DANG

DUS KHYAD PAR CAN DANG ZHAG NYI SHU RTZA GCIG TSUN CHAD DU MA
BSKANGS NA NYAMS SO, ,THA MA'I RAB DANG THA MA'I 'BRING DANG THA
MA'I THA MAS NI ZLA BA GCIG DANG ZLA BA BDUN DANG ZLA BA BCU
GNYIS TSUN CHAD DU MA BSKANGS NA NYAMS SO, ,SHIN TU DMAN PAS
KYANG SKYE BA 'DI LA NYAMS PA LUS

PA LAS 'CHI KAR SKONG NA DE BSKANGS PA LAS DE MA BSKANGS NA NYAMS
SO, ,DE LA DAM TSIG MA NYAMS PA'I RTAGS NI GDUNG SHA R'I RAM DANG
KHREL MA KHREL DANG RMI LAM DANG BAR CHAD MANG NYUNG LAS BRTAG
PAR BYA'O, ,DE LA DAM TSIG BSKANG BA NI SO SO DANG THUN MONG
GI'O, ,DE LA SO SOR

BSKANG BA NI SPYOD PA RLABS PO CHE TSA TSA DANG SPYIN SREG DANG
GTOR MA DANG YAN LAG BDUN PA DANG CHOS SPYOD BCU DANG TSOGS KYI
TZAKRA DANG NYE'U 'DON PA DANG DGE 'DUN LA CHOS STON YON DANG
BCAS PA DANG, SGRUB PA CHEN PO'I GZHI BZUNG BA DANG GZUGS KHYAD
PAR CAN DANG RANG GI LHA'I

SNYING PO BZLAS BRJOD BYA BA NI 'BUM PHRAG LNGA DANG KHRI PHRAG
GSUM DANG KHRI PHRAG LNGA DANG STONG PHRAG GSUM DANG STOD PHRAG
LNGA DANG BRGYA PHRAG GSUM DANG BRGYA PHRAG LNGA DANG BCU PHRAG
GSUM DANG BCU PHRAG LNGA DANG NYI SHU RTZA GCIG STE NYAMS PA CHEN
PO LA SOGS PA LDA DANG RIM PA BZHIN DU SBYAR RO, ,

GZHAN YANG RDO RJE SLOB DPON GYI NYAMS NA SLAR YANG DKYIL 'KHOR
DU 'JUG PAR BYA BA DANG; RDO RJE SPUN GYI DAM TSIG NYAMS PA NA
TSOGS KYI TZAKRA LA SOGS PA STE NYES PA SO SOR BSKANG BA'I THABS
SO SOR JI LTAR BSHAD PA BZHIN DU BSKANG BAR BYA'O, ,DE LA THUN
MONG GI BSKANG BA NI BSHAGS

@47A *, ,PA DANG SBYANG BA DANG SLAR BLANG BA'O, ,GZHAN YANG GONG
DU BSHAD PA'I DGE BA'I LAS KYIS BSKANG BA DANG RDZAS KYIS BSKANG
BA DANG DON GYIS BSKANG BA DANG TING NGE 'DZIN GYIS BSKANG BA
DANG GSANG BA'I THABS KYIS BSKANG BA'O, ,DE LA DANG PO GONG DU
BSHAD DO, ,GNYIS PA

NI BLA MA SPYAN DRANGS NAS RIN PO CHE DANG RDZAS KHYAD PAR CAN
PHUL NAS NYES PA BSHAGS TE, DKYIL 'KHOR DU ZHUGS NAS RDZAS DE DAG
SLAR SLU BA'I TSUL DU BLA MA LAS DAM TSIG BSLANG BAR BYA'O, ,GSUM
PA NI CHOS THAMS CAD NAM MKHA' LTAR RNAM PAR DAG PAS BSGOM PA
DANG CHOS ZAB MO NYAN

PA DANG BSAM PA DANG BKLAG PA DANG, KHA TON BYA BA DE LA BRTAG PA
DANG BRI BA DANG GZHAN LA SBYIN PAR BYA'O, ,DE LA BZHI PA NI SDIG
PA BKRU BA DANG SDIG PA SREG PA DANG SDIG PA GTOR BA DANG DAM
TSIG RDO RJE BSGOMS NAS DE'I TING NGE 'DZIN GYIS BSKANG BA'O, ,DE
LA LNGA PA NI BLA MA LA RDZAS DANG

RANG GI CHUNG MA PHUL TE, GSANG BA'I DBANG DANG SHES RAB YE SHES
KYI DBANG DANG BZHI PA'I DBANG ZHU BAR BYA'O, ,GZHAN YANG YI DAM
LHA'I TING NGE 'DZIN DANG BZLAS PAS SHIN TU YANG BSKANG NGO,
,KHYAD PAR DU RDO RJE BYANG CHUB KYI SEMS BSGOMS NAS BSKANG DU MI
BTUB PA YANG BSKANG STE,

MDZOD KYI MDO LA SOGS PA LA BLTA BAR BYA'O, ,DE LA DAM TSIG RNAMS
BSDO BA GRANG BYA BA NI MDOR BSDU NA DRAN PA'I TSUL GYIS BSDO
BGRANG BYA BA DANG, KHA THON DUS GSUM DU BSDO BGRANG BYA BA DANG,
DUS DRUG TU YI DAM NAR MA'I DUS SU BSKANG ZHING BSDO BGRANG BYA
BA DANG, GLEGS

BAM BLTAS PAS BSDO BGRANG BYA BA'O, ,DE LA DAM TSIG BSKANGS PA
DANG MA NYAMS PA'I RTAGS SNGAR BSHAD PA BZHIN DU SHES PAR BYA'O,
,DE LA DAM TSIG NYAMS PA'I NYES DMIGS NI JI SKAD DU DPAL SANGS
RGYAS MNYAM SBYOR GYI RGYUD LAS, DAM TSIG NYAMS PAS DKYIL 'KHOR
DU, ,

DBANG BSKUR DNGOS GRUB 'THOB MI 'GYUR, ,ZHES GSUNGS PAS DANG PO
DKYIL 'KHOR DU ZHUGS SHING DBANG BSKUR BA THOB NAS DAM TSIG SDOM
PA MNOS NAS PHYIS MA BSRUNGS NA 'JIG RTEN DANG 'JIG RTEN LAS 'DAS
PA'I DNGOS GRUB MI 'BYUNG LA, MI 'DOD PA SNA TSOGS PA 'BYUNG

@47B BAR 'GYUR RO, ,YANG, DAM TSIG MED PA'I MI RNAMS LA, ,SNGAGS
DANG PHYAG RGYA MI SBYIN ZHING, ,DE DANG 'GROGS PAR MI BYA STE,
,SNYING RJE BSKYED LA SPANG BAR BYA, ,ZHES PA DANG, DANG POR BLA
MA RJE BTZUN LAS, ,DAM TSIG THOB NAS MI BSRUNG BA, ,MKHA' 'GRO
SRIN POS BSAD

NAS SU, ,NGU 'BOD LA SOGS DMYAL BAR 'GRO, ,SHES RAB SNYING RJE MI
LDAN PA, ,GSANG SNGAGS LA NI 'JUG MI BYA, ,YAN LAG DAM TSIG NYAMS
GYUR NA, ,RDO RJE DMYAL BAR SKYE BAR 'GYUR, ,DE BAS DAM NYAMS
SDIG CAN DE'I, ,NYAMS PAS GRIB MA 'GO BAS NA, ,LHAN

CIG GNAS PAR MI BYA ZHING, ,DE LA SNYING RJE BSKYED PAR BYA,
,ZHES GSUNGS PA DANG, DPAL SANGS RGYAS THOD PA LAS KYANG, RE ZHIG
DAM TSIG NYAMS PA LAS, ,DNGOS GRUB THOB PA LTA ZHOG GI, ,MI YI
SKYE BA'ANG RNYED PAR DKA', ,GANG YANG BLA MA BRGYUD PA YI, ,RIMS
'ONGS DE NYID

MAN NGAG NI, ,DE YIS JI LTAR 'GRUB MNYAM DGONGS, ,ZHES GSUNGS PA
DANG, GZHAN YANG RTZA BA'I DAM TSIG NYAMS NA DPER NA SHING CHEN
PO RTZA BA TSIG PA'AM SKAMS PA'AM BREGS PA DANG 'DRA STE, 'JIG
RTEN DANG DE LAS 'DAS PA'I DNGOS GRUB THAMS CAD MED PAR 'GYUR RO,
,SPOM

PA'I NYES PA NI SNGAR BSHAD PA BZHIN DU SHING CHEN PO'I SDONG PO
DANG 'DRA STE, 'JIG RTEN GYI DNGOS GRUB CHEN PO BRGYAD MI 'BYUNG
NGO, ,YAN LAG GI LTUNG BA NI SHING GI YAL GA DANG 'DRA BAR PHRIN
LAS BZHI'I DNGOS GRUB KYI BAR DU GCOD DO, ,GZHAN YANG 'DI LA
G-YEL BA DANG MCHOD PA

DANG GTOR MA CHAGS NA BYIN RLABS CHUNG BA DANG RNAL 'BYOR SDO
SKAMS SO, ,BLA MA'I THUGS MA ZIN ZHING BKA' BCAG NA BGEGS LDANG
NGO, ,SPYOD PA RTZING BA DANG, BAG MED NA 'BYOR PA BRLAG PAR
'GYUR RO, ,GAL TE DAM TSIG MA BSRUNGS KYANG BKRA SHIS PA 'DRA NA
YANG 'PHRAL DU

TSE 'DI LA GNOD PA MED KYANG DE NYID CHAD PA CHEN PO 'BYUNG BA'I
RTAGS YIN TE, DPER NA RGYAL PO'I BKA' CHAD BYUNG NA DE LA ZAN
DANG CHANG MANG PO BLUD NAS BZHI BAR BYAS NA PHYIS GSOD DO, ,DAM
TSIG KHA CIG LEGS PAR BSRUNGS PA LAS SDUG BSNGAL DANG BAR CHAD
MANG BA LTAR 'DUG

@48A *, ,KYANG DE TSE RABS SNGA MA'I LAS KYI LHAG MA LUS PA YIN
PAS DES NI MYUR DU PHYAG RGYA CHEN PO'I DNGOS GRUB THOB PAR 'GYUR
RO, ,GZHAN YANG DAM TSIG NYAMS PA NI TSE 'DIR YANG BKRA MI SHIS
PA MANG PO 'BYUNG LA, DUS MA YIN PAR 'CHI BA BRGYAD DANG, GSHIS

NGAN DU 'CHI BA BCU GNYIS KYIS 'CHI BAR 'GYUR RO, ,DE NAS SHI NAS
KYANG RDO RJE DMYAL BAR SKYES NAS DE NAS THON PA'I DUS MED DO,
,DE LA DAM TSIG MA NYAMS PA'I PHAN YON NI, TSE RING BA DANG LONGS
SPYOD CHE BA DANG CI BSAMS PA 'GRUB PA DANG, MTHU DANG BYIN RLABS
CHE BA DANG BKRA SHIS

PAR 'GYUR RO, ,BSGOM PA DANG BZLAS PA DANG MCHOD PA LA BRTZON PAS
RNAL 'BYOR PA SNGO MA SKAMS PAR LONGS SPYOD CHE BA DANG BLA MA'I
BKA' MA BCAG CING GUS PAS BAR CHAD MED PA DANG RDO RJE SPUN LA
BRTZE GDUNG BYAS PAS MI MA YIN RNAMS KYIS BKUR STI BYED DO, ,G-YO
SGYU MED PAS MI

DANG MI MA YIN PA RNAMS DGA' BAR 'GYUR RO, ,GSANG SNGAGS 'CHOL
BAR MA SPYAD PAS 'BYOR BA BRTAN PA DANG BKRA SHIS SO, ,'CHI BA'I
DUS SU YANG RDO RJE MKHA' 'GRO MA RNAMS KYIS BSU NAS RIG 'DZIN
GYI GNAS SU 'KHRID DO, ,GZHAN YANG DES SKYE BA 'DI DANG PHYI MA
DANG SKYE BA BDUN DANG SKYE BA

BCU DRUG TSUN CHAD KYIS 'GRUB PA LA THE TSOM MED DO, ,DE LA DAM
TSIG THAMS CAD BSDU NA GNYIS TE, SNYING RJE RUS PA'I GTING NAS
SKYE BA DANG SHES RAB TSIG TZAM MA YIN PA GTING NAS GO BA'O, ,'DI
GNYIS RGYUD LA BRTEN NA DANG PO NYID NAS NYES PA MI 'BYUNG LA GAL
TE BYUNG NA YANG MYUR DU

BSKANGS PAR 'GYUR RO, ,GZHAN YANG DAM TSIG THAMS CAD NI BYANG
CHUB KYI SEMS SU 'DUS TE DE YANG RNAM PA BZHI'O, ,BYANG CHUB KYI
SEMS DANG BLA NA MED PA BYANG CHUB KYI SEMS DANG KUN DU BZANG
PO'I SEMS DANG RDO RJE BYANG CHUB KYI SEMS SO, ,DE LA SO SOR THAR
PA'I SDOM PA NI LAS DGE SDIG

GTZOR STON TO, ,MDO SDE'I SDOM PA NI SNYING RJE GTZOR STON TO,
,GSANG SNGAGS KYI SDOM PA NI SKU GSUNG THUGS KYI MI PHYED PA
GTZOR STON TO, ,DE LA SO SOR THAR PA'I SDOM PA NI MYA NGAN LAS
'DAS PA'I BSAM PA BRTAN PO LAS SKYE'O, ,BYANG CHUB SEMS DPA'I
SDOM PA NI LHAG PA'I BSAM

@48B PA BZANG PO LAS SKYE'O, ,GSANG SNGAGS KYI SDOM PA NI RDO RJE
BYANG CHUB KYI SEMS LAS SKYE'O, ,DE LA SO SOR THAR PA'I SDOM PA
NI SPONG PA BDUN NO, ,BYANG CHUB SEMS DPA'I SDOM PA NI SPONG BA
BCU'O, ,SNGAGS KYI SDOM PA NI SPONG BA GCIG GO, ,SO SOR THAR PA'I
GZHUNG DU NI KHA NA MA THO BA

GNYI GA BRJOD DO, ,BYANG CHUB SEMS DPA'I GZHUNG DU NI RANG BZHIN
'BA' ZHIG BRJOD DO, ,SNGAGS KYI GZHUNG DU NI DE GNYI GA'I THA
SNYAD MA BRJOD DO, ,YANG SO SOR THAR PA'I SDOM PA NI RDZAS KYI
BDAG NYID DU YOD PAR 'DOD DO, ,BYANG CHUB SEMS DPA'I SDOM PA NI
BRTAG PA TZAM DU YOD

BAR 'DOD DO, ,SNGAGS SU NI DE GNYI GA'I THA SNYAD MA BRJOD DO,
,YANG NYAN THOS KYI SDOM PA LA PAR CHAD KYI CHOS MANG DU YOD DO,
,BYANG CHUB SEMS DPA'I SDOM PA LA BAR CHAD KYI CHOS NYUNG ZAD CIG
GO, ,SNGAGS KYI SDOM PA LA NI BAR CHAD KYI CHOS BSHAD PA MED DO,
,YANG SDOM PA DANG PO

LA NI PHAM BA BYUNG NA PHYIS BLANG BA'I SKAL PA MED DO, ,BAR MA
LA NI PHAM PA BYUNG NA PHYIS BLANG BA'I SKAL BA YOD DO, ,THA MA
NI RDO RJE BYANG CHUB KYI SEMS DANG LDAN NA NYAMS PA MED DO, ,DE
LA SDOM PA DANG PO LA NI MKHAN PO DANG SLOB DPON DGOS SO, ,BAR
MA'I SDOM PA LA NI BLA MA GCIG

PU'AM YANG NA MED PA'O, ,THA MA DE LA NI BZHI STE, BLA MA'I ZHAL
NAS BYUNG BA'I DBANG DANG, YE SHES LHA'I PHYIN GYI RLABS KYI
DBANG DANG, RDO RJE MKHA' 'GRO MAS LUNG BSTAN PA'I DBANG DANG,
RANG NYID KYI SEMS KYI RTZAL GYIS THOB PA'I DBANG DANG NGO, ,YANG
SNGA MA NI GZHAN LA

GNOD PA BYED PA LAS LDOG GO, ,BAR MA NI DE'I STENG DU GZHAN LA
PHAN 'DOGS PA'O, ,PHYI MA NI DE'I STENG DU SANGS RGYAS KYI MDZAD
SPYOD NYAMS SU LEN PA'O, ,YANG DANG PO'I SDOM PA NI DGRA BCOM PA
RNAMS KYI RJES SU SLOB PA'O, ,BAR MA'I SDOM PA NI SNGON GYI BYANG
CHUB SEMS DPA'

RNAMS KYI RJES SU SLOB PA'O, ,SNGAGS KYI SDOM PA NI SANGS RGYAS
RNAMS KYI RJES SU SLOB PA'O, ,YANG DANG PO'I SDOM PA NI BDAG 'BA'
ZHIG GI DON TO, ,BAR MA'I SDOM PA NI GZHAN 'BA' ZHIG GI DON TO,
,PHYI MA'I SDOM PA NI GNYI GA'I DON TO, ,YANG DANG PO'I SDOM PA
NI JI SRID

@49A *, ,'TSO'I BAR DU MNO SA SO, ,BAR MA'I SDOM PA NI SNYING PO
BYANG CHUB KYI BAR DU'O, ,PHYI MA'I SDOM PA NI NAM MKHA' JI SRID
GNAS KYI BAR DU'O, ,SDOM PA DANG PO'I 'BRAS BU NI MYA NGAN LAS
'DAS PA GNYIS SO, ,BAR MA'I 'BRAS BU NI SA BCU 'AM SA BCU GCIG
PA'O, ,

THA MA'I 'BRAS BU NI SA BCU GNYIS PA'O, ,GZHAN YANG SGOM SGRUB
DANG CHOS SPYOD YI DAM GYI LHAS MA KHREL BA DANG, DAD PA DANG
BSNYEN BKUR BLA MAS MA KHREL BA DANG, DAM TSIG DANG SDOM PA RDO
RJE MKHA' 'GRO MA RNAMS KYIS MA KHREL BA DANG, BRTZE GDUNG PHAN
GNOD RDO RJE SPUN PHO MOS

MA KHREL BA DANG, BZLAS BRJOD DANG GTOR MA DANG CHO GA'I NUS PA
DANG BYIN RLABS MTSAN MO RGYU BA'I 'BYUNG PO'I TSOGS KYIS MA
KHREL BA DANG, RDO RJE BLA MA'I MAN NGAG ZAB MI ZAB RANG GI SLOB
MAS MA KHREL BA DANG, LTA BA ZAB MI ZAB MKHAS PA RNAMS KYIS MA
KHREL BA DANG, JI LTAR

DAM BCAS PA'I DON RANG GI SEMS KYIS MA KHREL BA DANG, SPYOD PA
BZANG NGAN GROGS POS MA KHREL BA DANG, GTONG PHOD DANG, GSAL
GSHOG DANG, RO TSOD DANG, ZHI DES DANG, MTHUN 'JUG 'JIG RTEN GYI
MI RNAMS KYIS MA KHREL PA'O, ,MNYAM PAR GZHAG PA'I RNAL 'BYOR

NI; ,BSKYED DANG RDZOGS PA'I TING 'DZIN BSGOM, ,SPYOD LAM RNAL
'BYOR DUS SU NI, ,PHYI NANG THAMS CAD GZHAN MIN TE, ,SEMS NYID
LHA NYID SGYU MA NYID, ,'OD GSAL YIN TE MNYAM NYID GZHI, ,DAG PA
BZHI YANG DE NYID YIN, ,NYIN DANG MTSAN MO RTAG PAR NI, ,SEMS

KYI SKAD CIG RE RE LA, ,DE LTAR MOS PA YANG YANG BYA, ,RDO RJE
SHUGS DANG MI LDAN YANG, ,SNANG BA BYIN GYIS BRLABS PA YIN, ,DE
LTA BU YI SNGAGS PA NI, ,DAM TSIG NYAMS PA'I DOGS PA MED, ,BHAm
GA LAR SKYES DGE SLONG NI, ,MAR ME MDZAD DPAL YE SHES KYIS,
,GZHUNG

DANG BLA MA'I MAN NGAG GIS, ,DAM TSIG THAMS CAD BSDUS NAS BRIS,
,DAM TSIG THAMS CAD BSDUS PA ZHES BYA BA MKHAS PA CHEN PO D'Im PA
KA RA SHR'I DZNY'A NAS MDZAD PA RDZOGS SO,, ,,RJE BTZUN BLA MA
CHEN PO DE NYID KYI ZHAL SNGA NAS DANG, LO RTZ'A BA DGE SLONG
TSUL KHRIMS

@49B RGYAL BAS BSGYUR CING ZHUS TE GTAN LA PHAB PA'O,,