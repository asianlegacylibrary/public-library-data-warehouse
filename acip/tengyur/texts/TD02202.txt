@124A #,
,RGYA GAR SKAD DU, A'A R+YA N'I L'Am BA RA DHA RA N'A MA

TANTRA t'I K'A, BOD SKAD DU, 'PHAGS PA GOS SNGON PO CAN ZHES BYA
BA'I RGYUD KYI RGYA CHER BSHAD PA, 'PHAGS PA 'JAM DPAL GZHON NUR
GYUR PA LA PHYAG 'TSAL LO, ,'GRO BA GANG GIS MI SHES RAB RIB SE
LA BDE BA DAG LA LEGS 'GOD PA, ,MGON PO SGRIB PA KUN SPANGS

@124B YON TAN MA LUS KUN GYI BDAG NYIS 'KHOR LO DPA' BO SDE DPON
CHE, ,NYES DANG NYES BRAL KUN SPANGS BDE BA BLA MED DAG DANG RAB
BCAS KUN DU SNA TSOGS DON GRUB PA, ,RGYAL BA GSANG CHEN RDO RJE
CAN DANG BDAG POR BCAS LA KUN NAS DANG PAS PHYAG 'TSAL TE, ,GANG

ZHIG GSAL BAR MA BSHAD 'GRO BA THAMS CAD MUN 'DRAR 'THOMS 'GYUR
ZHING, ,SHES RAB MIG DMAR PHYI PHYIR GANG GIS GANG BSHAD PA, ,DE
DAG DMAN PAR GYUR CING GSAL BAR MA BYAS PA, ,GRONG KHYER SER SKYA
LA SOGS GNAS PA'I BDAG PO LEGS MNYES DE YI STOBS

KYIS 'ONGS, ,CI NUS GANG GNAS DPUNG BCAS SHES RAB LEGS BSDAMS
GANG THOB DE DAG DGROL BAR BYA, ,'DI SKAD BDAG GIS THOS ZHES BYA
BA LA SOGS PA'I TSIG 'DI DAG GIS NI RGYUD 'DI BRJOD PAR BYA BA
DANG, DGOS PA DANG 'BREL PA DANG, DGOS PA'I YANG

DGOS BA BSTAN TE, 'DI LTAR BRJOD PAR BYA BA MED PA'I TSIG LA NI,
NAM YANG RTOG PA SNGON DU GTONG BA RNAMS 'JUG PAR MI 'GYUR TE,
SMYON PA'I TSIG LTA BU YIN LA, NYAN PA PO SLOB PA DAG KYANG DE
LTA BU'I TSIG LA ZHUGS NAS LDOG PAR 'GYUR BA NYID DO, ,BRJOD PAR
BYA BA

YANG THA SNYAD TZAM DU MED PA MA YIN GYI, DNGOS PO LA MED PA NYID
DO, ,GAL TE BRJOD PAR BYA BA BSTAN KYANG DGOS PA MA BSTAN NA YANG
DE BZHIN TE, GYIS PA'I TSIG GAM GANG DU GZHAN GYI TSIG BZHIN DU
DGOS PA MED DO ZHES BSTAN PAR 'GYUR BA NYID DO, ,BRJOD DGOS
PA'ANG

GZHAN GYI BSGRUB PA YIN GYI, DE LA GZHAN DU NI MA YIN NO, ,'BREL
PA MED PA'I TSIG LA DE BZHIN TE, DPER NA RTA BRJOD PA'I SGRAS
GLANG PO LA SOGS PA LTA BU YIN LA, DE LTA NA YANG DE BZHIN DU
'GYUR BA NYID DO, ,GAL TE DGOS PA'I DGOS PA MA BSTAN NA YANG DE

BZHIN TE; 'DI LTAR GANG ZHIG GI 'BRAS BU MED PA'I RTOGS PA 'DIS
CI ZHIG BYA, DPER NA BUD MED BUD MED LA 'BREL PA'I YAN LAG RTEN
PA LTA BU DANG MA NI NGA GI GZUNGS LA 'DOD CHAGS CAN RTOG PA LTA
BU STE, BDAG KYANG CI NAS YI 'CHAD PAR 'GYUR RO ZHES YONGS SU

@125A *, ,BRTAGS NAS 'JUG PAR MI 'GYUR BA LTA BU'O, ,DE BAS NA
'JUG PA'I YAN LAG GI GTZO BO YIN PA'I PHYIR, ,THOG MA NYID DU NI
DGOS PA'I DGOS PA BRJOD PAR BYA'O, ,DE GANG LAS 'BYUNG BA SHES
PAR BYA BA'I PHYIR, DE NAS DGOS PA DANG 'BREL PA BRJOD PAR BYA'O,
,DE LTAR GZHAN DU YANG BRJOD

PAR BYA BA LA SOGS PA TSOL BAR NUS PA LA NI THOG MAR BRJOD PAR
BYA BA BSTAN TO, ,DE NAS DGOS PA LA SOGS PA BSNYAD PAR BYA'O, ,DE
LAS 'DI BRJOD PAR BYA BA GANG ZHIG CI NA, 'DI LTAR LAM DANG 'BRAS
BU DANG SPANG BYA STE, 'DI LTAR LAM LA BA RTEN NAS 'BRAS BU THOB

PA DES NA DE DANG 'GAL BA'I CHOS SPONG BAR 'GYUR RO, ,GAL TE DE
LTA YIN DU ZAD MOD, DE NYID BSTAN PA CI'I PHYIR ZHE NA, DE'I
PHYIR SGRA'I TSIG LA MA BRTEN PAR NAM YANG RTOGS PA MI 'BYUNG
NGO, ,GAL TE BYUNG NA NI THAMS CAD GZHUNG GI TSIG LA SOGS PA LA
MI LTOS PAR DER

'GYUR BA ZHIG NA DE NI MED DO, ,GAL TE YOD NA RKYEN GZHAN LA LTOS
TE SKYE BA'AM RKYEN GZHAN DANG BRAL BAS KYE BA RTOGS GRANG NA
DANG PO LTAR NA YANG THAMS CAD LA THAMS CAD SKYE BA'AM, RGYU
THAMS CAD DU RGYU LA RANG BZHIN BYE BRAG TU 'GYUR BA MED PAS MED
PAR THAL BAR

'GYUR RO, ,PHYI MA LTAR NA 'BA' ZHIG PA RNAMS LA NI NUS PA MED
PA'I PHYIR RO, ,GAL TE DE LTA NA YANG 'GYUR RO ZHE NA, NI, 'BRAS
BU YAN LAG MA TSAD BA MED PA'I PHYIR DUS THAMS CAD 'BYUNG BA ZHIG
NA DE NI MED DO, ,DE BAS NA GZHUNG GI TSOGS MED NA BRJOD PAR BYA
BA RTOGS BA

MI 'BYUNG NGO, ,DE BZHIN DU RTOGS PA DGONGS PA YIN PA DANG,
GZHUNG THAMS CAD YIN PA LA SOGS PAR RTOGS PA'I DGONGS PAR YANG MI
'BYUNG NGO, ,DE BAS NA SHUGS KYIS GZHUNG GI TSOGS 'DI DAG THABS
YIN LA, DGOS PA THABS LAS BYUNG BA NYID KYIS 'BREL

PA'ANG BSNYAD PA YIN NO, ,DE BAS NA GZHUNG GIS BSTAN PA BLANG BA
DANG DOR BA LA SOGS PA NI DGOS PA YIN NO, ,DE LA CIR 'GYUR ZHE
NA, RANG DANG GZHAN GYI DON SUM TSOGS PAR 'GYUR TE, BSGOM PA'I
RIM GYIS THOG MA NYID DU TSOGS KYI LAM LA GNAS PAR

@125B BYED DO, ,DE NAS ZAB PA DANG MI ZAB BA'I PHYE BRAG GI RIM
GYIS DROD THOB PAR 'GYUR BA LA SOGS PA SBYOR BA'I RIM GYIS THOB
PAR 'GYUR RO, ,DE NAS CHOS THAMS CAD KYI DE KHO NA NYID MNGON SUM
DU GYUR PAS MTHONG BA'I LAM LA SOGS PA THOB NAS, NYON MONGS PA'I

SGRIB PA DANG, SHES BYA'I SGRIB PA LA SOGS PA SA BON DANG BCAS PA
BTON PA NI RANG GI DON PHUN SUM TSOGS PAR GYUR PA'O, ,BSKYED PA
LA SOGS PA LAS SU RUNG NAS SEMS CAN RNAMS KYI SNOD DANG SNOD DANG
SNOD MA YIN PA LEGS PAR BRTAGS TE, MTHO RIS KYI LAM NI DGE BA
DANG BSAM

GTAN DANG SNYOMS PAR 'JUG PA LA SOGS PA DANG, NYAN THOS DANG,
RANG RGYAL DANG, BYANG CHUB SEMS DPA' DANG, DANG, BLA NA MED PA'I
SANGS RGYAS KYI LAM LA DGOD PA NI GZHAN GYI DON PHUN SU TSOGS PA
STE, JI SKAD DU, DE BZHIN GSHEGS PA THAMS CAD KYI, ,GSANG BA LA
NI

GSANG GNAS PA'I, ,MTHONG DANG GOMS PA'I RIM PA YIS, ,SANGS RGYAS
SAR NI 'GRO BAR BYED, ,SEMS CAN RNAMS KYI DON GYI PHYIR, ,SNA
TSOGS SKU GSUNG THUGS RNAMS KYIS, ,BYANG CHUB SEMS NI BSKYED BYAS
NA, ,SO SO'I 'BRAS BU THOB PAR BYED, ,CES 'BYUNG BA

DANG; GZHAN YANG THEG PA CHEN PO'I RIGS KYI GANG ZAG GIS, ,DAD PO
BYANG CHUB SEMS BSKYED DE, ,BSAM GTAN BSGOMS PA'I RIM PA YIS,
,SANGS RGYAS SAR NI 'GRO BAR BYED, ,CES BYA BA LA SOGS PA LTA
BU'O, ,DE LTAR DGOS PA'I DGOS PA MTHAR THUG PA BRJOD

NAS; GANG DAG DAD PA'I RJES SU 'BRANG BDAG KYANG SRID PA LEGS PAR
BZUNG NAS 'JUG PAR 'GYUR LA, CHOS KYIS RJES SU 'BRANG BA DAG
KYANG DE LTA BU LA GNOD PA DANG BRAL BAS 'JUG PAR 'GYUR RO, ,DE
LTAR DGOS PA BRJOD NAS, DA NI YAN LAG BSHAD PAR BYA STE,

DE LA 'DI SKAD BDAG GIS ZHES BYA BA LA SOGS PA LA, 'DI SKAD BDAG
GIS ZHES BYA BA 'DIS NI SDUD PA PO'I TSIG TU BRJOD DE, 'DI KHO NA
SKAD BSHAD PA BDAG GIS THOS ZHES PAR STON TE, 'DI'I DUS NI 'DI
KHO NA LTAR THOS ZHES SO, ,GAL TE GZHAN DU MI 'KHRUL BAR 'GYUR
RO,

@126A *, ,ZHES BYA BA LA SOGS PA SPANGS PA YIN NO, ,YANG 'DI SKAD
DU BDAG KHO NAS THOS ZHES PAR YANG STON TO, ,GANG GIS 'DI LTAR
GZHAN GYIS NI MA YIN NO ZHES STON TO, ,DUS GCIG KHO NA'I TSE THOS
ZHES PAS KYANG GZHAN SPONG BA NYID DU 'GYUR RO ZHES BYA BES TE,

'DIS CHOS GZHAN DANG LDAN PA DANG, DUS GZHAN DANG LDAN PA RNAMS
GCOD PA'O, ,GAL TE DE LTA NA NI 'KHOR PHUN SUM TSOGS PA DANG,
SDUD PA THOS PA MANG BA DANG, CHOS KYI 'KHOR LO RGYUN MI 'CHAD PA
LA SOGS PA SPANGS PA NYID DO ZHEN MA YIN TE, GCIG GIS GCIG

GSAL BA NYID KYI YANG PHYIR RO, ,'KHOR PHUN SUM TSOGS PA YANG MA
YIN TE, 'DI DANG LHAN CIG TU ZHES PA'O, ,GAL TE DE LTAR NA 'GAL
BA NYID DO ZHE NA MA YIN TE SDUD PA POR GYUR BA BDAG KHO NA ZHES
PA'I DON TE, 'DI LTAR BCOM LDAN 'DAS KYIS KHAMS GSUM RNAM PAR

RGYAL BA LA GZIGS TE 'DZUM PA MDZAD NAS, KHAMS GSUM RNAMS PAR
RGYAL BA KHYOD SPOBS PAR GYIS SHIG CES GSUNGS PA DANG, DE NAS
KHRO BO KHAMS GSUM RNAM PAR RGYAL BA STAN LAS LANGS TE, BCOM LDAN
'DAS LA 'DI SKAD CES GSOL TO ZHES 'BYUNG BA'I PHYIR RO, ,

'DI KHO NA SKAD BSHAD PAS KYANG, CHOS GZHAN SPANGS PA MA YIN TE
DE'I DUS SO, ,GAL TE DE LTA NA SDUD PA PO THOS PA CHUD BA YANG MA
YIN TE GZHAN GYI TSE GZHAN THOS SO, ,CHOS KYI 'KHOR LO RGYUN MA
CHAD PA DANG 'GAL BA YIN TE, DUS GZHAN DU GZHAN LA RGYUN MI 'CHAD
PA'I PHYIR DANG,

'DI KHO NA ZHES NGES PAR GZUNGS BAR MI NUS TE, RGYUN DU YANG DANG
YANG DU 'BYUNG BA MA YIN PAS RNYED PAR DKA' BA NYID DO, ,DE BAS
NA BDAG KHO NAS THOS ZHES PA NI BLO RNO BA DANG, THOS PA CHE BA
DANG, RGYUD RNYED PAR DKA' BA STON TE, THOS ZHES PA'I SGRAS SKAD
CIG GCIG TZAM GYIS THOS

ZHES PA NI BLO RNO BA BSTAN TO, GZHAN DU NI SKAD CIG TZAM GYIS
'DZIN PAR GAL NUS, THOS PA CHE BA YANG 'DI'I TSE 'DI THOS GZHAN
DU GZHAN THOS ZHES PAS BSTAN TE, DES NI KHYAB PA NYID KYANG BSTAN
TO, ,GZHAN DU MA THOS ZHES PA NI RGYUD RNYED PAR DKA' BA BSTAN
TE, THAMS CAD

@126B KYIS GZHAN GYI GNAS SU THOS PA DANG RNYED PAR GA LA NUS, DE
BAS BDAG KHO NA ZHES PA 'GAL BA MED PA NYID DO, ,GAL TE SKAD CIG
TZAM GYIS THOS NA NI DE'I RIM PA DANG 'GAL BA NYID DO ZHES NA, MA
YIN TE, BYIN GYI RLABS KYIS MA 'GAGS PA'I RMI LAM BZHIN NO,
,GZHAN GYI TSO

GZHAN THOS ZHES PA YANG DE NYID DE YIN PA'AM, DE YANG YIN PA NYID
DO ZHE NA, DE LA CIR 'GYUR, GAL TE 'DI NYID YIN NO ZHE NA, MNGON
SUM DU GANG LA YANG GZHAN DU DE MA GRUB PA NYID DO, ,GAL TE DE
YANG DE YIN NO ZHE NA, THAMS CAD THAMS CAD DU 'GYUR BA SHIN TU
GCIG PA

NYID DO ZHE NA NI, DE NI NYES PA MED PA STE, 'DI LTAR KHAMS GSUM
RNAM PAR RGYAL BA NYID DE DE'I DUS NA NI DER SNANG STE BSAM GYIS
MI KHYAB PA'I MTHU DANG SO SO'I RKYEN GYIS DER SNANG BA NYID DE
ZLA BA DANG CHU BZHIN NO, ,DE BAS NA DON DU NI KHAMS GSUM RNAM
PAR RGYAL BA YANG PHYAG NA RDO RJE

NYID DO; ,GZHAN DU NA DE LTAR STON PAR GA LA NUS, GAL TE DE LTA
NA BCOM LDAN 'DAS KYIS BKA' STZAL PA ZHES CI'I PHYIR MA BRJOD CE
NA, DE SKANG SMRAS PA LA YON TAN LHAG PA CI YOD, ,BCOM LDAN 'DAS
KYI BKA' NYID DU BSTAN PA NYID DO, ,GAL TE DE LTAR NA, BCOM

LDAN 'DAS KYIS BSTAN PA BDAG GIS THOS ZHES BYA BAR YANG 'GYUR RO,
,BCOM LDAN 'DAS KYIS 'DI SKAD CES BKA' STZAL PA ZHES BYA BAS SDUD
PA PO BDAG NYID KYIS MNGON SUM DU THOS PAR GSAL TE, CI NAS KYANG
GCIG TU BRGYUD PAS SMON PAS BAR GCOD PA DANG, SMAN

PAS LUNG BSTAN PA LA SOGS PA DANG, JI SKAD BSHAD PAS LDOG PAR
'GYUR BA NYID DO, ,GAL TE BCOM LDAN 'DAS KYI BKA' STZAL PA, BDAG
GIS DUS GCIG NA THOS ZHES PAS JI SKAD SMOS PA'I NYES PA MED DO,
,SMAN PA RNAMS KYIS BDE BAR RTOGS SO, ,DE LTAN NI 'DI

DANG LHAN CIG TU ZHES PA DANG, 'DIR ZHES PA LA SOGS PA YANG SMOS
PAR GYUR RO, ,DE LA DER 'GYUR LA SHUGS KYIS RTOGS SO ZHES BYA BAR
YANG MI NUS TE MTSUNGS PA'I PHYIR, GAL TE DE LTAR NA GZHUNG MANG
POR 'GYUR BA'I NYES PA DANG LDAN PAR 'GYUR RO, ,GAL TE MI

@127A *, ,RTOG PA NYID DE LA DER 'GYUR RO ZHES BYA BA YANG GANG
GI PHYIR, DNGOS SU THOS ZHES PA LTAR NA DES GSUNGS PA, DNGOS SU
THOS TE MA GSUNGS PA LA NI NAM YANG THOS PA MED DO ZHES 'JIG RTEN
NA GSAL BAR BSHAD ZIN TO, ,GAL TE MA GSUNGS KYI DBYIN GYIS

BRLABS PA LAS THOS PA ZHES BYA BA 'BYUNG BAS, DE GSUNGS PA'I
PHYIR RO ZHE NA, BYIN GYIS BRLABS DANG SMON LAM GYI MTHUS ZHES
BYA BA LAS RTOGS PAR GSUNGS SO, ,ZHES BYA BA'I DES PA CI ZHIG
YOD, ,GAL TE MDO LAS GNOD PA DANG, ,GZHAN SGRUB PA NI CUNG ZAD
MED DE,

'DI NI BSAM PAR BYA'O, ,GAL TE DE LTAR NA BKA' MA YIN TE DUS
PHYIS 'BYUNG BA'I PHYIR RO ZHE NA, MA YIN TE, 'PHAGS PA YONGS SU
MYA NGAN LAS 'DAS PA LAS 'KHOR NYE BA RNAMS KYIS DRIS PA DANG,
MDO SDE RNAMS LA 'DI SKAD BDAG GIS THOS PA'I DUS GCIG NA, BCOM

LDAN 'DAS CHE GE MO ZHES BYA BA LA SOGS PA NAS, 'KHOR DE DAG
THAMS CAD YI RANG STE, BCOM LDAN 'DAS KYIS GSUNGS PA LA MNGON PAR
BSTOD DO ZHES BYA BA'I BAR GYIS YANG DAG PAR BYOS SHIG PAR LUNG
PHOG GO, ,DE NAS BCOM LDAN 'DAS KYIS LUNG DANG MTHUN PAR YANG DAG
PAR

SDUD PAR BYED PAS DE SKAD DU BSTAN PA NYID DO, ,DE LTAR NA MNGON
PAR YANG SDE SNOD GSUM SDUD PA'I DUS SU KUN DGA' BO'I GDONG MCHI
MA DANG BCAS PAS 'DI SKAD BDAG GIS ZHES BYA BA LA SOGS PA GSUNGS
PA LAS, GSUNG GIS MA NOR BAR BSTAN PA BZHIN NO, ,DE BAS

NA RGYUD THAMS CAD KYI DON MA LUS PAR BSTAN PA'I PHYIR, 'DI SKAD
BDAG GIS ZHES BYA BA LA SOGS PA GSUNGS TE, TSIG 'DI'I DON DANG
BCAS PA, YON TAN DANG BCAS PA, BYIN RLABS CHEN PO LA SOGS PA DANG
RAB TU BCAS PA'O, ,GAL TE 'DI LTAR NA 'DI ZHES

BA'AM; ,'DI DAG CES PA'AM, ,'DI RNAMS ZHES PAS KYANG DE KHO NA'I
DON THAMS CAD STON PAR NUS PAS, 'DI KHON ZHES PA NGES PAR GSUNG
BAR MI BYA'O ZHE NA, MA YIN TE, GANG GI PHYIR THABS DANG SHES RAB
ZAB MO STON PA'I BRDAR 'GYUR BA'I PHYIR TE, DZA RI KHAm ZHES PA
BZHIN

@127B NO; ,DE LTAR NA BDAG GIS ZHES BYA BA LA SOGS PA DANG 'BREL
PA NYID DU ZHE NA, 'DOD PA NYED DO, ,GAL TE DE LTAR NA SDUD PA PO
MED PAR 'GYUR RO ZHE NA, 'DOD PA NYID DO, ,'DIR SEMS CAN 'DUL
BA'I DBANG MA GTOGS PAR STON PA ZHES BYA BA DANG, SDUD PA PO ZHES
BYA BA

LA SOGS PA THA DAD DU BYA BA CUNG ZAD KYANG MED DO, ,DE LTAR YANG
GSUNGS PA, DE BZHIN GSHEGS PA THAMS CAD KYI, ,GSANG BA'I YI GE'I
DON RNAMS KUN, ,RDZOGS SANGS RGYAS KYIS BSTAN DU GSOL, ,BDE BAR
GSHEGS PAS BSTAN DU GSOL, ,DE SKAD CES GSOL RAB

GSAN NAS, ,LEGS ZHES LAN GSUM GSUNGS MDZAD NAS, ,RGYAL BA'I SRAS
LA DON 'DI GSUNGS, ,DE BZHIN GSHEGS PA THAMS CAD KYI, ,GSANG BA'I
YE GE DE RNAMS KUN, ,DAS NI KHYOD LA BSHAD PAR BYA, ,KHYOD NI
RTZE GCIG YID KYIS NYON, ,AE NI NAM MKHA'I KHAMS

YIN TE; ,'BYUNG BA SDUD PA YONGS DAG PA'I, ,'BRAS BU BDE GSHEGS
KUN GYI BDAG ,GTZO BO RDO RJE GOS SNGON CAN, ,BA NI 'BYUNG BA KUN
SDUD CHU, ,DKYIL 'KHOR DAG BYANG CHU YI KHAMS, ,YONGS SU DAG PA
LHA YI SKU, ,RIN CHEN GOS SNGON ZHES SU BSHAD, ,LA NI GCOD

BA'I SGRA GCAN SA, ,BRTAN DANG G-YO BA'I NGO BO NYID, ,YONGS SU
DAG PA LHA YI SKU, ,BDE GSHEGS GOS SNGON ZHES SU BSHAD, ,MA NI
'BYUNG BA ME RANG BZHIN, ,TSA ZHING SMIN PA'I BDAG NYID CAN,
YONGS SU DAG PA LHA YI SKU, ,PADMA GOS SNGON ZHES SU BSHAD, ,YA
NI RLUNG DU GRAGS PA

STE; ,YANG ZHING G-YO BA'I BDAG NYID CAN, ,YONGS SU DAG PA LHA YI
SKU, ,LAS KYI GOS SNGON ZHES SU BSHAD, ,GSANG BA BDE MA BSGRUB PA
LAS, ,GZHAN DU GSANG BA RNYED MA YIN, ,GSANG BA 'DI YI DUS RNAMS
SU, ,RNAL 'BYOR MCHOG GIS NAN TAN BYA, ,AA NI NAM MKHA'

YONGS SU DAG ,LUS KUN LA NI GNAS PA'I RLUNG, ,KHYAB BYED CES SU
GRAGS PA STE, ,NAM MKHA' RNAM DAG 'DI LAS BYUNG, ,LA NI SA YI
DKYIL 'KHOR TE, SNYING DROD RLUNG KHA DOG SER, ,GNYI GA LAS NI
'BYUNG BA STE, ,YI GE LA DANG YANG DAG LDAN, ,BA NI CHU YI DKYIL
'KHOR

@128A *, ,TE; ,LTE BAR MNYAM GNAS DKAR ZLUM BDAG ,GNYI GA LAS NI
DAL BAR 'BYUNG, YI GE BA DANG YANG DAG LDAN, ,MA NI MI YI DKYIL
'KHOR TE, MGRIN PA GYEN RGYU GRU GSUM DMAR, ,G-YON PA NAS NI
'BYUNG BA STE, ,YI GE MA DANG YANG DAG LDAN NA, ,YAm NI

RLUNG GI DKYIL 'KHOR TE, GSANG BA THUR SEL GZHU DBYIBS LJANG,
,G-YAS PA NAS NI 'BYUNG BA STE, ,YI GE YA DANG YANG DAG LDAN, ,AE
NI SGRA YI RANG BZHIN CAN, ,LA NI GZUGS KYI BDAG NYID CAN, ,DE
BZHIN PA NI DRI YI BDAG ,MA NI RO YI BDAG NYID DE'I, ,YA NI BYA
YI

BDAG NYID YIN, ,DE NYID SRUNG BA'I MCHOG GI RGYUD, ,GSANG BA BDE
BA CHEN POR 'BYUNG, ,GANG ZHIG 'DI LA RTAG GNAS NA, ,RDO RJE DE
NYID SDUD PA THOB, ,CES BDE BA CHEN PO BSGRUB PA'I RTOG PA DE KHO
NA NYID LAS 'BYUNG BA DANG, GZHAN YANG, AE NI BDE BA CHEN POR
'BYUNG, ,

YON TAN THAMS CAD 'BYUNG 'GYUR BA'I, ,SA BON GSANG BA MCHOG GI
RGYAS, ,DE DBUS NOR BU BZANG PO NYID, ,BAm GYI, 'KHOR LO 'DI NI
GSANG BA CHE, ,GANG ZHIG YON TAN MCHOG GIS RGYAS, ,SPRUL PA'I SA
BON YANG DAG LDAN, ,GSANG BA DE NI BDE BA CHE, ,MA NI, LONGS
SPYOD

CHEN PO DAM PA NYID, ,GSANG BA 'DI LAS 'BYUNG BA STE, ,ROL PA'I
CHO 'PHRUL DAM PA STE, ,DGA' BA 'DIR NI BSAM PAR BYA, ,YA NI KUN
DU SKYOD BYED RTEN, ,SNA TSOGS GSANG BA BLA NA MED, YON TAN CHOS
KYI 'KHOR LO STE, RDO RJE THUGS KYI BDAG NYID 'GRUB, ,RLUNG DANG
RTZA DANG

'KHOR LO DANG, ,DAG PA'I THIG LE'I RTAGS RNAMS NI, ,YI GE BZHI
PAS YANG DAG 'BYUNG, ,CHAGS DANG GROL BA'I DBANG DU GNYIS, ,ZHES
DE KHO NA NYID BSDUS PA'I RGYUD LAS 'BYUNG BA LTA BU'O, ,GZHAN
YANG GSUNGS PA, AE NI SKU YI 'KHOR LO NYID, ,BAm NI THUGS KYI
'KHOR LO

NYID; ,MA NI GSUNG GI 'KHOR LO NYID, ,YA NI BDE BA CHEN PO NYID,
,DBANG BZHI LA NI GANG GNAS PA, ,RNAL 'BYOR DNGOS PO BZHI DANG
'BREL, ,YI GE AE NI DBYINGS YIN TE, BA NI ROL PA'I YE SHES TE,
,THIG LA GNYIS MED PHYAG RGYA STE, DE LA LONGS SPYOD SPRUL PA
'BYUNG, ,

@128B ZHES PA LA SOGS PA 'BYUNG BA LTA BU'O, ,DE NAS GNAS PHUN
SUM TSOGS PA BSTAN PA'I PHYIR, ,GNOD SBYIN THAMS CAD YONGS SU
RGYU PA ZHES BYA BA LA SOGS PA SMOS TE, DE LA GNOD SPYIN GANG BA
BZANG PO DANG, ,NOR BU BZANG PO DANG, LNGAS RTZEN ZHES BYA BA LA
SOGS PA STE,

DE GANG NA GNAS PA'I PHYOGS DE NI, GNOD SBYIN THAMS CAD YONGS SU
RGYU BA'I GNAS SO, ,SHIN TU BDEN PA NI GNOD PAS BRDZI BA MED PA
NYID DO, ,'DI'I GDUL BYA PHUN SUM TSOGS PA GTZOR BSTAN PA DANG,
BAR DU GCOD PAR 'GYUR BA SPANGS PAR BSTAN TO, ,YONGS SU DAG PA

NI SHEL DANGS PA LTA BUR GNAS PA STE, 'DI DAG GI DON YANG SHEL
GYI NANG DU CHUD PA LTA BU'I GZHAL YAS KHANG SHEL DU GSAL BA,
DKYIL 'KHOR RGYA NA DANG LDAN PA'I DBUS NA BCOM LDAN 'DAS BZHUGS
SO ZHES BYA BA'I DON TO, ,GANG ZHIG BZHUGS SHE NA, GNOD SBYIN SDE

DBON CHEN PO ZHES BYA BA LA SOGS PA SMOS TE, DE LA GNOD SBYIN
THAMS CAD KYI GTZO BO'I YANG GTZO BO YIN PA'I PHYIR RO, ,DUS GSUM
GYI DE BZHIN DU BYA BA LA SOGS PA'I DON NI, BYANG CHUB SEMS DPA'
SA BCU LA GNAS PA'I DUS SU PADMA STONG DANG LDAN PA'I DBUS SU
BZHUGS

TE, DE BZHIN GSHEGS PA THAMS CAD KYIS DBANG BSKUR BA DANG, PHYAG
NA RDO RJE KHYOD SOD LA, ,ZHES BYA BA LA SOGS PA GZHAN GYIS KYANG
GSUNGS PA NYID DO, ,MCHE BA GTZIGS PA NI GANG GIS LOG PAR RTOGS
PA ZA BA'I PHYIR RO, YID KHROS PA NI ZHI BA'I LAS KYIS

NI MI 'DUL BA'I PHYIR RO, ,MIG ME MDAG GI PHUNG PO 'DRA BA NI
BLTAS PA TZAM GYIS 'JIGS PAR BYA BA'I PHYIR RO, ,DBUGS ME LCE
LTAR 'BAR BA NI, SGRA TZAM GYIS 'DUL BA'I PHYIR RO, ,'JIGS PA'I
DA RO CAN NO, NGAG GI NYES PA CAN THAMS CAD ZIL GYIS GNON PA'I
PHYIR RO, ,

LA DE DAG KYANG DMAN PA'I ZAS DANG, YID KYI ZUG RDU DANG, DMAN PA
LA BLTA BA DANG, BRDZUN LA SOGS PA'I NYES PA DANG BRAL BAR YANG
BSTAN LA, GDUL BYA'I RTAGS THUN MONG MA YIN PA YANG BSTAN TE,
LEGS PA DANG ZHES BYA BA LA SOGS PA'I DON TO, ,SBRUL DKAR BO

@129A *, ,DANG NAG PO DANG, SER PO DANG 'OG NAS STON PA'I DMAR PO
RNAMS KYIS LUS BRGYAN PA STE, RANG 'DOD CHAGS GTZO BOR GYUR PA'I
TSUL KHRIMS NYAMS PA DANG BRAL ZHING, PHYIR ROL GYI KLU RIGS DRUG
LA SOGS PA 'DUL BA'I RTAGS SU BSTAN TO, ,BZHIN

RGYAS PA NI GDONG 'PHEL KHA CHE BA STE, LHA THAMS CAD 'DUL BA'I
RTAGS SU BSTAN PA'O, ,SMIN MA DPRAL BAR BSDUS PA NI KHRO GNYER
ME'I PHRENG BA DANG BCAS PA STE ME LTA 'DUL BA'I PHYIR RO, ,YA
SOS MA MCHU MAN NA PA NI, SRIN PO 'DUL BA'I PHYIR RO, ,GSHIN
RDZE'I CHA BYANG CAN

NI; GSUS PA CHE BA STE GSHIN RJE'I RIGS 'DUL BA'I PHYIR RO, ,LAG
PA BRDABS PAS NI RDO RJE DANG LDAN PA STE THAMS CAD KYANG NGO,
,AA LA LA ZHES SGRA SGROGS PA NI RLUNG LHA DANG GNOD SBYIN 'DUL
BA'I PHYIR RO, ,GANG RGYANGS DGOD PA NI 'BYUNG PO 'DUL BA'I PHYIR
RO, ,RGYA MTSO LA

SOGS PA GSUM NI KLU DANG LHA 'DUL BA'I RTAGS TE CI RIGS SU SBYAR
RO, ,DE DANG DE DAG GIS CI ZHIG 'DUL BAR MDZAD CE NA, SBYOR BA
THAMS CAD CES BYA BA LA SOGS PA SMOS TE, SBYOR BA NI LHA LA SOGS
PA NAD SNA TSOGS GTONG BA'I THABS BYAS SO, ,BZLOG PA NI RANG GI
GNAS

SU SBYAR TE, GNOD PA'I BDAG PO DANG BCAS PA'O, ,GCOD PA NI SBYOR
BA'I BDAG PO SHI BAR BYED PA'O, ,YON TAN NI SANGS RGYAS KYI DANG
LDAN PA STE, MA LUS PA'I BDAG PO NI THAMS CAD KYI DANG LDAN PA
STE, DE LTA BU'I YON TAN NI STOBS BCU DANG, MI 'JIGS PA BZHI
DANG, BSRUNG

BA MED PA GSUM DANG, SANGS RGYAS KYI CHOS MA 'DRES PA BCO BRGYAD
DANG, BSNYEL BA MI MNGA' BA'I CHOS NYID LA SOGS PA DANG LDAN PAR
BZHUGS SO ZHES BYA BA DANG SBYAR RO, ,'KHOR GANG DANG ZHE NA, 'DI
LTAR BDE GSHEGS GOS SNGON CAN ZHES BYA BA LA SOGS PA DANG, GZHAN

YANG; GNOD SBYIN GYI SDE DPON CHEN PO NI SNGA MA BZHIN TE, GNOD
SBYIN THAMS CAD KYI GTZO BOR GYUR PA NYID DO, ,GNOD SBYIN MTHU BO
CHE NI GNOD SBYIN GZHAN PAS MTHU'I BYE BRAG THAMS CAD DU DPAGS
PA'O, ,GNOD SBYIN DRAG PO NI 'DIR ZHI BA LA SOGS PA'I LAS KYIS

@129B 'DUL BA'I SPRUL PA YIN TE, 'DIR GDUL BYA'I GTZO BO GOS
SNGON CAN GYI DBANG DU BYAS NAS SHIN TU GONG DU SMOS PA NYID DU
RIG PAR BYA'O, ,LHA NI MA H'A DEB DANG, KHYAB 'JUG LA SOGS PA'O,
,DE BZHIN GZHAN YANG RANG GI CHUNG MA DANG 'KHOR DANG BCAS TE
'KHOR PAR GYUR TO, ,

'DI LTAR NYI MA DANG ZHES BYA BAS NI GTZO BO'I YANG GTZO BO'I GZI
BRJID DO, ,ZLA BA DANG ZHES BYA BAS NI, BDE GSHEGS GOS SNGON PO
CAN LA SOGS PA'I GZI BRJID NYID DO, ,LHA LA SOGS PA'I GZI BRJID
DE, DE LTA BUR GYUR PA DE NI SANGS RGYAS BCOM LDAN 'DAS RNAMS KYI
CHOS

NYID DO; ,DMAN PAR GYUR PA'I GZI BRJID KYIS GNON PA DANG, RANG
GDUL BYA'I DON DU SNA TSOGS PAR GYUR PA NYID DO, ,DE'I TSE SA
YANG CHER G-YOS PA ZHES BYA BA LA SOGS PA NI GO SLA'O, ,DE NAS
GLENG BSLANG BA BSTAN PA, 'KHOR THAMS CAD NI LHA LA SOGS PA STE,
KHAMS

GSUM RNAM PAR RGYAL BA GTZO BOR GYUR PA DANG ZHES BYA BA'I DON
TO, ,BLA MED GOS SNGON CAN KHYOD CES PA NI GNAG YIN ZHES PA'O,
,GANG DANG GANG YOD CE NA, ,BDE GSHEGS KUN GYIS SPRUL PA'AM,
,ZHES PA NI, DE BZHIN GSHEGS PA THAMS CAD KYI THUGS 'OD ZER LAS
SPRUL PA

ZHIG GAM ZHES PA'O, ,DE LTA MA YIN NA, GAL TE BSDUS PA'I SKU YIN
NAM ZHES PA SANGS RGYAS THAMS CAD DE'I NGO BOR BYAS PA ZHIG GAM,
GAL TE LAS KYI KHRO BOR DBANG BSKUR BA'AM ZHES PA NI, ,SANGS
RGYAS THAMS CAD KYIS DBANG BSKUR BA'AM, DER GYUR PA ZHIG

GAM ZHES PA'O, ,BDAG 'KHOR DANG BCAS PA NI DER TSOGS PA NYID DO,
,JI LTA DUS GSUM BKA' NYAN TE, ,ZHES PA'I DUS GSUM BKA' LAS MI
'DA' BA NYID DO, ,LAS DANG BYA BA NI GO SLA'O, ,DRAG PO'I TING
NGE 'DZIN BSTAN DU GSOL ZHES PA NI, SEMS CAN GYI

DON TU TING NGE 'DZIN SNA TSOGS PA LA SNYOMS PAR ZHUGS SHIG PA'O,
,DE SKAD CES GSOL BA DANG, BCOM LDAN 'DAS KYIS KHAMS GSUM RNAM
PAR RGYAL BA LA SOGS PA 'DUS PA CHEN PO'I 'KHOR RNAMS LA BKA'
STZAL PA, KYE 'DUS PA CHEN PO'I TSOGS, ,LEGS SO

@130A *, ,LEGS SO LEGS PAR GSUNGS, ,GANG PHYIR DUS GSUM SANGS
RGYAS RNAMS, ,RANG BZHIN MED CING MTSAN NYID MED, ,SPROS MED G-YO
BA ME PA STE, ,'GRO BA 'DUS PAR GYUR PA RNAMS, ,NGA YI BSTAN LA
NAS PA LA, RIMS DANG DUG LA SOGS PAS

'TSE; ,DE PHYIR NGA NI KHRO BO'I GZUGS, ,SNA TSOGS RGYAN GYIS
RNAM PAR SNANG, ,GANG ZHIG DE NYID SANGS RGYAS GZUGS, ,'GRO BA'I
DBANG DU SPRUL PA STE, SEMS CAN KUN GYI DON BSGRUB PHYIR, DBANG
BSKUR BAR YANG DAG BSHAD, ,DA NI DUS GSUM KUN DU 'BYUNG; ,DA NI

SANGS RGYAS KUN RANG BZHIN, ,NGA NI RGYUD RNAMS STON PA STE, BLUN
PAR GYUR PA'I 'GRO BA LA, MIG 'PHRUL TSUL NI STON BYED PA, ,ZHES
GSUNGS MA THAG TU 'DUS PA CHEN PO'I 'KHOR THAMS CAD KYIS RMAD DU
BYUNG BA'I ROL PA'I MCHOD PA CHEN POS KHYAB PAR GYUR TE ZHES BYA
BA 'DI SKAD

DU STON TE, BDAG NI DNGOS SU SANGS RGYAS THAMS CAD KYI NGO BO YIN
YANG SEMS CAN GYI DON DU DBANG BSKUR BAR SNANG DO ZHES SO, ,'DIR
LE'U DANG PO GLENG GZHI'I LE'U STE DES PAR 'BYIN PAR BYED PAS
GLENG BZHI ZHES BYA'O, ,'PHAGS PA LAG NA RDO RJE GOS SNGON PO CAN
GYI RGYUD KYI RGYA

CHER BSHAD PA LAS LE'U DANG PO'I RGYA CHER BSHAD PA'O,, ,,DE LTAR
GLENG BZHI PHUN SUM TSOGS PA BSTAN KYANG, LAM RNAM PA GNYIS
RDZOGS PAR MA BSTAN NA, ,SGRUB PA LA 'JUG PA DAG KYANG DMAN PAR
'GYUR BA'I PHYIR, DE NAS 'PHAGS PA GOS SNGON PO CAN GYIS ZHES BYA

BA LA SOGS PA GSUNGS TE, DE LA RDO RJE DRAG PO NI BSKYED PA DANG
RDZOGS PA SNGON DU 'GRO BA DANG BCAS PA STE, SGRIB PA'I RI 'JOMS
PA'I PHYIR DE SKAD DE SKAD CES BYA'O, ,GANG GI PHYIR DANG PO RAGS
PA'I RNAL 'BYOR GYI DBANG DU BYAS TE BSKYED PA'I RIM PA LA BSLAB
BO, ,DE NAS RAGS PA'I

RNAM PAR RTOG PA LAS LOG STE, YUL GANG LA YANG RTZE GCIG PA THOB
PAR 'GYUR RO, ,DE NAS YID NI NANG DU BKUG STE RDZOGS PA'I RIM PA
LA SLOB BO, ,DE NAS PHRA BA'I RNAM PAR RTOG PA LAS LOG NAG STONG
PA NYID LA NYE BAR 'GYUR TE, GZHAN LA, GANG GI DANG POR BSKYED

@130B LA GNAS, ,RANG GI LAS NI YANG DAG RDZOGS, ,DE NAS SLOB
BRTAG BYAS TE, ,LAS SU RUNG NAS CHOS RNAMS KYI, ,DE NYID NGES PAR
THOB BAR 'GYUR, ,ZHES 'BYUNG BA LA SOGS PAS KYANG, ,DE NYID GSAL
BAR 'GYUR RO, ,DE NAS BSKYED PA LA SOGS PA'I RIM PA RGYAS PAR
BSTAN PAR BYA

BA'I PHYIR, PHYAG RGYA GSANG SNGAGS THUGS SBYOR LAS, ,ZHES BYA BA
LA SOGS PA GSUNGS TE, BYANG CHUB KYI SEMS SNGON DU SONG BA'I YI
GE NI SEMS YIN, ,H'Um GSANG SNGAGS SO, ,DE LA THUGS KYI RTAGS
'BYUNG BA NI THUGS SBYOR RO, ,DE LAS BYUNG BA'I DPAL LDAN GOS
SNGON

CAN NI KHRO BO DE LA YE SHES KYI DKYIL 'KHOR 'KHOR LOS DBANG
BSKUR BA NI BYIN GYIS BRLABS PA'O, ,DE DAG NI, DON YANG YA MTSAN
SNA TSOGS LDAN, ,ZHES PA GANG LA SPROS PA'I DKYIL 'KHOR GYI PHYI
ROL GYI GDUG PA CAN BTUL DE SLAR 'DUS PA 'DIS SPRUL PA'I DKYIL

'KHOR GCIG TU MDZAD PA'O, ,DE DAG GI DON YANG THOG MAR 'OG NAS
'BYUNG BA'I RIM PAS, BLA MA DANG, SANGS RGYAS THAMS CAD MDUN DU
SPYAN DRANGS TE, SBOS DANG, ME TOG DANG, MAR MED DANG, DRI DANG,
ZHAL ZAS LA SOGS PAS YANG DAG PAR MCHOD DE, BDAG GIS

SDIG BA CI BGYIS DANG, ,BGYID DU STZAL DANG YI RANG LA, ,SANGS
RGYAS SPYAN SNGAR MCHIS NAS SU, ,MA LUS SO SOR BSHAGS PAR BGYI,
,ZHES SDIG PA BSHAGS PAR BYA'O, ,DE NAS PHYOGS BCU DAG NA BZHUGS
PA'I SANGS RGYAS DANG BYANG CHUB SEMS DPA' DAG DANG, NYAN THOS
NAS

SO SO'I SKYE BO'I LAM LA GNAS PA LA RJES SU YI RANG BAR BYA'O,
,DE NAS, PHYOGS BCU DAG NA GANG BZHUGS PA'I, ,SANGS RGYAS BYANG
CHUB SEMS DPA' RNAMS, ,SEMS CAN MA LUS THAMS CAD LA, ,CHOS KYI
'KHOR LO BSKOR DU GSOL, ,ZHES BSKUL LO, ,DE'I RJES SU, RGYAL

BA MYA NGAN 'DA' BZHED DAM, ,JI SRID SEMS CAN GNAS KYI BAR,
,'GROL PHAN PA'I DON GYI PHYIR, ,BLA MED CHOS RNAMS BSTAN DU
GSOL, ,ZHES BRJOD LA, DE NAS RANG NYES PA LAS LDOG PA'I BSAM PAS
CI NUS KYIS LDOG PAR BYA, ,GZUNG BAR BYA'O, ,DE NAS TSAD MED PAS
BYANG

@131A *, ,CHUB TU SEMS BSKYED DE, BSOD NAMS KYI TSOGS LA DGE BA'I
RTZA BA BSOD BAR BYA'O, ,DE NAS PHYI NANG GI CHOS THAMS CAD RANG
BZHIN MED PAR BYA'O, ,DE LAS LANGS TE SEMS NYID HA LJANG GU LAS
SNA TSOGS RDO RJE LAS RAB DAD DRA BAR GYUR BAR BYA'O, ,DE'I

DBUS SU YAm LAS RLUNG, BAm LAS CHU, SUm LAS SA GZHIR RAB TU BCAS
PA, DE'I STENG DU BHR'Um LAS GZHAL YAS KHAD BSKYED, PADMA BRGYAD
PA MU KHYUNG DANG, ,GRU CHAD KHYAMS DANG SGO BZHIR BCAS, ,RAB DRA
BA PHYED PA DANG, ,PHA GU DANG NI RTA BABS DANG, ,DAR GYI BLA RE
BA DAN DANG, PHYI DANG

NANG GI RGYAN GYIS MDZES, ,KUN DU GSANG BA'I BDAG NYID CAN,
,YONGS SU RDZOGS PA'I RTEN DU 'GYUR, ,ZHES BYA BA LA SOGS PA DANG
LDAN PA'I NANG DU RANG CHO GA GSUM GYIS JI SKAD SMOS PA'I RGYAN
DANG LDAN PA'I SKUR BSKYED LA, YE SHES KYI LHA MDUN DU SPYAN
DRANGS TE MCHOD PA

DANG; BSTOD PAS MNYES PAR BYAS TE GNYIS SU MED PAR BSTIM MO, ,DE
NAS RANG GI RDO RJE DAG LA H'Um, DE NAS RDO RJE DKAR PO RTZE LNGA
PA NOR BUS MTSAN PA DANG, PADMA'I GZHAL YAS KHANG DU BYAS LA, KHA
BYANG DU BLTAS PA'I PADMA'I SGRO CAN DU BYAS BAS BYIN GYIS BRLABS
NAS SNYOMS

PAR ZHUGS PA'I BYANG CHUB KYI SEMS SPROS TE, THIG LE DANG YI GE
LAS SKUR BYAS TE, H'Um H'Um BYAS PA PHYI ROL DU SPROS TE, PHYI'I
GDUG PA CAN RNAMS BTUL NAS SLAR 'DUS TE, PHYI'I GZHAL YAS KHANG
DU BZHUGS PA 'DI LTA STE, BDE GSHEGS GOS SNGON CAN NI SHAR GYI
'DAB MA

LA BZHUGS TE, MDOG DKAR PO GOS SNGON PO'I SHAM THABS CAN, SPRUL
DKAR PO'I RGYAN CHA CAN, G-YAS NA 'KHOR LO, G-YON NA DRIL BU
THOGS PA, RANG DANG 'DRA BA'I YUM, PHYAG G-YAS KYI DRIL BU THUGS
KAR 'KHYUD NAS, G-YON PAS KHRAG GI THOD PA STOBS PA, SKU'I

KHA DOG DKAR POS SHAR PHYOGS KYI 'JIG RTEN GYI KHAMS KHYAB PA'O,
,DE BZHIN DU RIN CHEN GOS SNGON CAN LHO'I 'DAB MA LA BZHUGS TE,
MDOG SER PO GOS SNGON PO'I SHAM THABS GSOL BA, SPRUL SER PO'I
RGYAN CAN, G-YAS NA RIN PO CHE 'BAR BA, G-YON NA DRIL DU THOGS

@131B PA'O; ,NAB KYI 'DAB MA LA PADMA GOS SNGON CAN BZHUGS TE,
MDOG DMAR PO GOS SNGON PO'I SHAM THABS GSOL BA, SPRUL DMAR PO'I
RGYAN CAN, G-YAS NA PADMA DMAR PO, G-YON NA DRIL BU THOGS PA'O,
,BYANG GI PHYOGS KYI 'DAB MAL LAS KYI GOS SNGON CAN BZHUGS TE,

MDOG LJANG GU, GOS SNGON PO'I SHAM THABS GSOL BA, SPRUL LJANG
GU'I RGYAN CAN, G-YAS NA RDO RJE RGYA GRAM, G-YON NA DRIL BU
THOGS PA'O, ,MTSAMS RNAMS SU NI RANG GI LHA MO, SPOS MA, ME TOG
MA, MAR MI MA, DRI CHAB THOGS PA DKAR PO DANG, SER PO DANG, DMAR
PO DANG,

LJANG GU'I MDOG CAN NO, ,KHYAMS KYI GRVA LA NI, SGEG MO DANG,
PHRENG BA MA DANG, GLU MKHAN MA DANG, GAR MKHAN MA RNAMS SO,
,DE'I PHYOGS SU NI KHAMS GSUM RNAM PAR RGYAL BA DANG, MGON PO NAG
PO DANG, MIG MI BZANG DANG, RNAM THOS SRAS RNAMS SO, ,NANG DU
PADMA'I

MTSAMS SU NI, THOD PA BYANG CHUB KYI SEMS KYIS BKANG BA'O, ,DE
LTAR LHA'I 'KHOR LO YANG DAG PAR BSKYED NAS LHA THAMS CAD KYI
GNAS GSUM DU YI GE AOm A'A:H'Um GSUM BKOD DE, DE NAS SNGA MA
BZHIN DU DBANG BLANG BAR BYA'O, ,DE NAS RANG GI SKU LA SEMS GTAD
DE YANG DANG

YANG DU BSGOM ZHING 'DRES PAR BYA'O, ,DE NAS GAL TE SKYON RANG
GIS SNGAGS BRGYA'AM STONG LA SOGS PA BZLAS TE, 'DI NGAG GI DUS SU
YANG RANG GIS BON LAS 'OD 'PHROS PAS, PHYOGS BCU'I SANGS RGYAS
THAMS CAD LA PHOG PAS, DE'I 'OD KYIS RANG GI LUS NGAG YID GSUM

GYI SDIG PA THAMS CAD DBYUNG BA DANG, BSREG PA DANG, BSRUNG BAR
BSAM MO, ,YANG NA RANG GI 'OD SANGS RGYAS THAMS CAD KYI SHANGS SU
BRGYUD NAS, RDO RJE'I LAM DU YANG BRGYUD DE 'KHOR BAR BSAM PA
DANG, SKU DANG, YI GE DANG, MTSAN MA DANG, BYANG CHUB KYI SEMS LA

SOGS PA BKUG CING RANG GI LUS LA 'ONGS PAR BSAMS LA SNGAGS BZLAS
PAR BYA'O, ,SNGAGS BZLAS PA'I DUS SU SKYEN PA DANG, BUL BA DANG,
LHAG PA DANG, SGRA CHE BA DANG, CHUNG BA MA YIN PAR BZLAS TE, 'DI
LTAR 'DOD CHAGS KYIS MA YIN TE, ZHE SDANG DANG, GTI MUG LA

@132A *, ,SOGS PA'I SEMS KYIS MA YIN, ZLA BO DANG GNYID LA SOGS
PA'I BAR CHOD MA YIN PAR BZLAS PAR BYA'O, ,DE NAS GTOR MA GTONG
BAR 'DOD NA 'OG NAS 'BYUNG BA'I GTOR MAS 'BYUNG PO THAMS CAD TSIM
PAR BYA STE, YE SHES KYI LHA GSHEGS SU GSOL

LA DAM TSIG SEMS DPA' RANG LA BSDUS TE, GNYIS SU MED PA'I TING
NGE 'DZIN LA GNAS PAR BYA'O, ,GZHAN DU NYAL BA DANG, 'GRO BA SOGS
PA SPYOD LAM CI BDE BAS GNAS PAR BYA'O, ,BSKYED PA'I RIM PA'I YAN
LAG DANG BCAS PA BSHAD ZIN TO, ,RDZOGS PA'I RIM

PA'I DBANG DU BSHAD PA, PHYAG RGYA NI BSKYED PA'I RIM PA'I SKU
MTHAR PHYIN PA'O, ,GSANG SNGAGS NI RDO RJE'I BZLAS PA STE, RLUNG
DANG SNGAGS 'DRES PA'O, ,DE NYID RLUNG DANG SNGAGS 'DRES PA'I
TSUL DU DBYUNG BA DANG, 'JUG PA DANG, GNAS PA'I RIM GYIS SLOB BO,
,THUGS NI SEMS TE

'DIR SBYOR BA NI DMIGS PA'O, ,DE BAS NA 'DIR SEMS NYID KYI NGO
BOR RTOGS PA'O, ,KHRO BO'I RGYAL PO NI DE LAS 'BYUNG BA NA SGYU
MA'I DPE NYE BAR MTSON PA'I SKU'O, ,KHRO BO NI RDO RJE NYID DE,
MI 'GYUR ZHING MI SHIGS PA'O, ,BYIN RLABS YA MTSAN SNA TSOGS
LDAN, ,ZHES PA NI,

GNYIS SU MED PA'I YE SHES SO, ,DE LA, DANG PO BSKYED PA'I RIM PA
BSGOM, ,BSKYED LA BRTAN PAR GYUR BA DANG, ,GSAL BA RLUNG LA GNAS
PAR BYA, ,DE NAS RLUNG DANG THIG LER BSAM, ,'GRO DANG 'OD BA'I
THIG LE LA, ,BLO GTAD GNAS PA BRTAN GYUR NA, ,THOG MTHA' MED PA'I

BSAM GTAN BYA, ,DE NAS CHOS RNAMS THIG LE STE, ,THIG LE SEMS KYIS
RNAM 'PHRUL NAS, ,CHOS RNAMS SEMS KYI NGO BOR BRTAN, ,SEMS NYID
H'Um LAS RDO RJER GYUR, ,DE LAS GSANG BA'I BDAG POR BSAM, ,RGYU
MA'I DPE YIS NYER MTSON NA, ,RANG BZHIN KUN BRAL RTOGS

LAS 'DAS, ,DE LAS SNA TSOGS DON MED 'GYUR, ,ZHES PA STE, 'DI DAG
GI DON YANG THOG MAR BSKYED PA'I RIM PA LA BRTEN NAS, RANG GI
SNYING GA'I DBUS SU ZLA BA DANG, NYI MA KHA SBYOR DU GNAS PA LA
BYANG CHUB KYI SEMS BLTAS LA, DBUGS 'BYUNG BA'I DUS SU DE LA

@132B 'OD KHA DOG RNAM PA LNGA STENG GI SGOR 'THON TE, SOR BZHI'I
RNAM PAR GYUR BA STE 'JUG PA'I DUS SU DE NYID 'JUG PA DANG GNAS
PAR BYA STE, THOG MA NYID DU NI GTZO BO'I 'OD LA SLOB BO, ,DE NAS
GNAS SO, ,DE NAS GNYIS PA LA SLOB PO, ,DE NAS GSUM PO LA SLOB PO,
DE NAS

LNGA PA'I BAR LA SLOB BO, ,DE NAS GNAS SO, ,DE'I THOG MA'I GTZO
BO'I YANG RTEN CAN NO, ,DE NAS BDE GSHEGS LA SOGS PA'I RTEN CAN
NO, ,DE LTAR GNAS NAS RANG GI THIG LE LA BLTAS TE, 'DOD CHAGS LA
SOGS PA 'DI DAG NI RANG GI SEMS LAS BYUNG NAS, 'DI LAS

RGYU YANG NGES PA CI ZHIG YOD, CES BRTAG PAR BYA'O, ,DES NI DE'I
GTING DPAGS PAR 'GYUR BA DANG, GAL TE DUS LAS 'BYUNG NGO ZHE NA,
SKAD CIG LA SOGS PA SHIN TU PHRA BA'I DNGOS PO BRTAG PAR BYA'O,
,DE NAS RANG LHA'I SKUR LANGS TE, SKU DE DAG KYANG SKYU MA DANG,
CHU ZLA DANG,

GZUGS BRNYAN DANG, BRAG CA DANG MIG YOR DANG, DRI ZA'I GRONG
KHYER DANG, MGAL MI'I PHRENG BA'I 'KHOR LO LA SOGS PAR BRTAG PAR
BYA'O, ,DE LTAR LEGS PAR RTOGS PA DE LA DE BZHIN GSHEGS PA RNAMS
KYIS BYIN GYIS RLOB PA DANG LUNG STON PAR 'GYUR RO, ,DE LTAR

GYUR NAS RANG 'OD DU ZHU NAS THIG LE SNYING PO'I STOBS KYIS DON
DAM PA'I DANG LA GZHAG PAR BYA'O, ,DE LA RANG LHA'I SKUR LANGS TE
DON DAM PA'I SKU DANG DON DAM PA DANG 'DRES PA'I SKU DANG, DON
DAM PA DANG NYE BAR 'DRES PA'I SKUS BDEN PA GNYIS MNGON DU BYAS
TE, PHYIS MI SLOB

PA'I TING NGE 'DZIN GSAL BAR 'GYUR RO, ,SPYOD LAM GYI RIM PA'ANG
THOG MAR NI THAMS CAD RLUNG GI 'GRO LDOG TU BLTA'O, ,DES CHOS
THAMS CAD SEMS KYI NGO BOR BLTA'O, ,DE NAS CHOS THAMS CAD SGYU MA
LA SOGS PAR BLTA'O, ,DE NAS CHOS THAMS CAD STONG PA NYID DU
BLTA'O,,

DE LTAR GOMS PAS SANGS RGYAS KYI YON TAN THUN MONG MA YIN PA LEGS
PAR GONG NA MED PAR 'GYUR RO ZHES BYA BA'I DON TO, ,DE NAS BUM
PA'I DBANG BSKUR BA BSTAN PA'I PHYIR, PHYAG RGYA ZHES BYA BA LA
SOGS PA GSUNGS TE, DE LAS LEGS PAR BSKYED PA'I BUM PA'I NANG DU

@133A *, ,H'Um LA SOGS PA SO SO'I YI GE BSAMS PA NI GSANG SNGAGS
SO, ,DE LAS RDO RJER GYUR BA NI THUGS SBYOR RO, ,DE LAS SKUR GYUR
PA NI KHRO BO'I RGYAL PO'I, ,DE LAS YE SHES KYI 'KHOR LO GZHUG PA
DANG, MCHOD PA DANG, BSTOD PA DANG, GSOL BA DANG, RDZAS

BSGRUB PA'I BAR NI BYIN GYIS BRLABS PA'O, ,DES GANG LA DBU RGYAN
LA SOGS PA DANG BCAS PAS DBANG BSKUR BAS NYON MONGS PA'I DRI MA
'KHRU BA LA SOGS PA 'DI NI YA MTSAN SNA TSOGS LDAN ZHES SO, ,DE
YANG GZHAN LAS, LEGS PAR SBYANGS BA'I BUM PA RU, ,RIM GYIS

'BYUNG BA'I SKU BSAMS TE, ,BYIN BRLABS CHU YIS BKRUS PA YIS,
,DNGOS GRUB 'BYUNG DBU RGYAN DANG, ,RDO RJE DRIL BU BDAG PO'I
MTSAN, ,NYON MONGS LNGA YI DRI MA 'KHRU, ,RTAG TU SKU LNGA RDZOGS
PAR 'GYUR, ,ZHES SO, ,GSANG PA'I DBANG DU BYAS TE BSHAD PA, PHYAG
RGYA

NI PHYAG RGYA MA STE LHAN CIG SKYES BA MA DANG, SNGAGS LAS SKYES
PA DANG, SNGAGS LAS SKYES PA DANG, DE'I BYIN GYIS BRLAB PA STE,
DE'I GNAS THAMS CAD DU YI GE DGOD PA NI GSANG SNGAGS THUGS SBYOR
NI BSAM GTAN TE, BYANG CHUB KYI SEMS DBAB PA LA SOGS PA'I TING
NGE 'DZIN

TO; ,KHRO BO'I RGYAL BO NI BDAG GTZO BO'I TING NGE 'DZIN CAN TE
THABS DANG SHES RAB KYI NGO BO'O, ,DE SLOB MA'I NGAG LA BYIN LA
SNANG BA MTHA' YAS SU GNAS PA NI, BYIN GYIS BRLABS PA'O, ,DES LCE
GSUNG LA BDE BA SKYES PA NI, YA MTSAN SNA TSOGS LDAN ZHES PA STE,
JI SKAD

DU; LHAN CIG SKYES PA'I RIGS CAN DANG, ,SNGAGS DANG ZHING LAS
SKYES PA LA, ,GNAS RNAMS SU NI YI GE BKOD, ,DE LAS SKUR GYUR YAB
YUM GSAL, ,GNYIS MED SBYOR BAS SEMS PHAB STE, ,MA 'THOR MA GRAM
DAG LA BYIN, ,LCE GSUNG BDE BA MYONG BA NI, ,DNGOS

GRUB RAB MCHOG NYID DU BSHAD, ,CES 'BYUNG BA LTA BU'O, ,DE NAS
SHES RAB YE SHES KYI DBANG BSKUR BSTAN PA'I PHYIR, PHYAG RGYA
ZHES BYA BA LA SOGS PA SA STON TE, PHYAG RGYA LA SOGS PA GONG
DANG 'DRA'O, ,SLOB MA LEGS PAR SBYANGS PA DANG, DANG POR G-YA'
BSLAD PA SNGON DU 'GRO

@133B BAS GNYIS SU MED PAR SNYOMS PAR ZHUGS TE, BYANG CHUB KYI
SEMS PHAB NAS LCAGS KYUS BZUNG BAS ZAG PA MED PA'I BDE BA NYAMS
SU MYONG BA NI, YA MTSAN SNA TSOGS LDAN ZHES BYA'O, ,DE YANG
GSUNGS PA, PHYAG RGYA MA 'DI LEGS GNAS LA, ,'DOD PA'I RTZA

NI BZUNG GYUR NAS, ,NAM MKHA' GAD BAR GYUR BA DANG, ,LHA SBYIN
SNA NI SBRANG BYAS TE, ,GNAS DGU DAG NI SEN MO DAG ,GNYIS MED
GCIG SBYOR DAG TU GNAS, ,'KHOR LO GSANG BA BSAM BYA STE, BSKYOD
PA'I RLUNG GIS DROD 'BAR BAS, ,BDE CHEN BYANG CHUB MGRIN PAR

BABS, ,DE NI MI BSKYOD DAG PA STE, ,MI BSKYOD SNYING GAR MI
BSKYOD BRTEN, ,LTA BA LA SOGS DE BZHIN NO, ,DE NAS RDO RJE RTZE
MO LAS, ,RLUNG GI LCAGS KYUS DKRUGS PAR BSAM, ,DES NI BDE BA CHEN
PAR 'GYUR, ,ZHES SO, ,DBANG BZHI BA'I 'BRAS BUR GYUR BA DE'I GNAS

SKABS SU GZHAG GI ,GZHAN DU MA YIN NO, ,GAL TE THAMS CAD KYANG DE
LTA BU'O ZHE NA, 'DIR MCHOG TU GYUR BA'I PHYIR RO, ,GAL TE 'OD
MCHOG MA YIN ZHES BYA BA NI, DES PAR GZUNG BA NI CI YANG MED DO,
,GZHAN DAG NI SHES RAB YE SHES KYI DBANG LAN GNYIS MA YIN NO

ZHES ZER RO, ,KHA CIG CI DE LAS DPAG PA'I RTEN CAN DANG BRTEN PA
MED PA KHO NA'O ZHES ZER RO, ,GZHAN NI RJES SU GNANG BA LA SOGS
PA'O ZHES ZER RO, ,DE NAS BSOD NAMS KYI TSOGS KYI ZHAR LA DAM
TSIG BSTAN PA'I PHYIR, ,RANG GZHAN 'PHAGS DANG ZHES BYA BA LA
SOGS

PA SMOS TE, DE 'PHAGS PA RAB NI DBANG BSKUR BA DANG, BSGRUB PA'I
LHA MNYES PAR BYED PA STE, JI SKAD DU, YANG DAG SANGS RGYAS MNYES
BYA'I PHYIR, ,BYANG CHUB SEMS NI SPANG MI BYA, ,LHA LA SPOD LEN
MI BYA STE, ,SNGAGS DANG PHYAG RGYA RGYUN MI BCAD, ,'GRO BA DMAN
LA BYAMS

PA DANG, ,GANG GIS GSANG BA BSTAN PAR BYA, ,GSANG BA'I SDOM PA
THAMS CAD BSRUNG, ,MCHOD DANG MNYES PA BSHAGS LA BRTZON, ,ZHES
BYA BA LA SOGS PA SHES PAR BYA'O, ,BLA MA DANG SHIN TU BLA MA
ZHES PA NI, ,DBANG BSKUR MAN DAG STON PA YI, ,BLA MA SANGS

@134A *, ,RGYAS PAS LHAG STE, ,GANG GIS YON TAN 'BYUNG BA DES,
,BLA MA SROG BZHIN GZUNG BAR BYA, ,GZHAN YANG SEMS DANG 'GAL BA
YI, ,CHOS NI NAM YANG SPANG BAR BYA, ,BLA MA'I THUGS DANG 'GAL BA
NI, ,SEMS NI BDUD KYIS BYIN GYIS BRLABS, ,GANG

YANG 'JIG RTEN 'DI DAG TU, ,DGE BA GANG DANG GANG SPYAD PA, ,DE
DAG 'BRAS BU MED 'GYUR ZHING, ,BSKAL PA CHEN POR NGAN 'GROR SREG
,BLA MA LA NI 'KHYAL TSIG SMRAS, DMYAL SRUNG RAB TU GTUM PO YIS,
,LCE NI PHUR PAS BRGYANGS BYAS TE, ,RAB TU DRAG PO'I MTSON

GYIS GTUB, ,BLA MA LA NI SER SNA LDAN, ,BLA MA YI YO BYAD TSOGS
LA LEN, ,DUS KUN BDE BA ZAS DANG PHRAL, ,SKAD CIG BCU BCU'I BAR
DAG TU, ,LCAGS ZANGS KHU BA 'BAR BA LDUGS, ,SHES RAB MDZES PA'I
RGYAN CAN DANG, ,GANG YANG RDO RJE SPUN RNAMS LA, ,GANG GIS

NYES DANG BCAS PA'I LAS, ,RNAM PA KUN DU SPYAD 'GYUR LA, ,DUS KUN
DGE BA ZAD NAS NI, ,MYUR BAR NGAN 'GROR 'GRO BAR 'GYUR,, ,DE NAS
DNGOS GRUB 'DOD PA YIS, ,BLA MA SANGS RGYAS SNGON DU MCHOD, ,DE
LAS 'JIG RTEN LEGS PA RNAMS, ,MA LUS MYUR DU 'GRUB

PAR 'GYUR, ,GANG ZHIG DPAL LDAN RDO RJE CAN, ,'BAD PA MED PAR
THOB PAR 'GYUR, ,ZHES SO, ,DE LAS SDOM PA PHUN SUM TSOGS PA NI
DNGOS GRUB DAM PA'I RTEN DAM PA'O ZHES BYA BA NGES PAR BZUNG NAS
DE LA GNAS NAS JI SKAD SMOS PA'I BSKYED PA'I RIM PA DANG, RDZOGS
PA'I

RIM PA LA GNAS NAS BDUD DANG BAR DU GCOD PA THAMS CAD NGANG GIS
ZHI STE, BDE BA THAB PAR 'GYUR RO ZHES BYA BA'I DON TO, ,GAL TE
GZHAN LA PHAN 'DOGS NA, ,SKU DE SNA TSOGS SKU RU SNANG, ,ZHES PA
NI GAL TE GDUG PA CAN 'DUL BAR 'DOD NA, GOS SNGON PO CAN, PHYAG

G-YON PAS DRIL BU DOR TE, GDUG PA CAN GANG YIN PA GZUNG BAR BSAM
MO, ,ZHI BA DANG, RGYAS PA DANG, DBANG NI, BDE GSHEGS GOS SNGON
CAN, RIN PO CHE DANG PADMA GOS SNGON PO CAN DE GYUR BAS BYED,
,CES BSAM PA NYID DO, ,THOG MA'I SKUR SANGS RGYAS RGYAS THAMS

@134B CAD MDUN DU BLTAS PA, DE NAS MCHOD PA LA SOGS PA THAMS CAD
KYIS MNYES PAR BYAS LA, ,DBANG THOB NAS DE RU 'GYUR RO ZHES BYA
BA'I DON TO, ,LHAG MA RNAMS KYI SKU DE DAG DON DAM PAR MA GRUB PA
LAS SNANG BA TZAM DU'O ZHES BYA BA'I DON TO, ,'PHAGS PA LAG NA
RDO RJE SNGON PO CAN GYI

RGYUD KYI RGYA CHER BSHAD PA LAS LE'U GNYIS PA'I RGYA CHER BSHAD
PA'O,, ,,DE LTAR LAM RNAM PA GNYIS BSTAN NAS, DA NI SNGAGS BTUB
BSHAD PA'I PHYIR, GZHAN YANG YANG DAG BSHAD BYA BA, ,ZHES BYA BA
LA SOGS PA SMOS TE, DA HA NI SREGS SHIG PA'O, ,SOGS PA ZHES BYA

BAS GZHAN GYI SNGAGS KYI MTHA'I DON YANG SHES PAR BYA STE, GANG
GIS A'A LI DANG K'A LI LEGS PAR SBYAR BA LAS 'BYUNG BA'I SNGAGS
RTZA BA'I SNGAGS SBREL BAS, DE'I DON DANG MTHUN PA'I LAS THAMS
CAD BRTZAM PAR BYA'O ZHES BYA BA'I DON TO, ,GNYIS KYI 'OG MA GSUM
PAS BRGYAN

ZHES BYA BA LA SOGS PA'I DON TO, ,GRiHnA GRiHnA ZHES PA NI ZUNG
ZHIG RAB TU ZUNG SHIG PA'O, ,RTZA BA'I SNGAGS DNGOS SU BAS, HA NA
HA NA NI, RGYOB CIG PA'O, ,TA TH'A YA TA TH'A YA ZHES PA GTOGS
SHIG PA'O, ,PA TZA PA TZA TSOS SHIG PA'O, ,'PHAGS PA LAG NA RDO
RJE SNGON PO CAN GYI RGYUD KYI RGYA CHER

BSHAD PA LAS LE'U GSUM PA'I BSHAD PA'O,, ,,DE NAS ME'I 'KHOR LO'I
SNGAGS KYI YON TAN BSHAD PAR BYA BA'I PHYIR, DE NAS 'PHAGS PA
ZHES BYA BA LA SOGS PA SMOS TE, SNA TSOGS SNGON PAR GRUB PA NI
LAS SNA TSOGS MNGON PAR BYED PA'I SNGAGS BSRUNG BAR

DGOS PA'O, ,DE'I SNGAGS DNGOS SU BAS, GANG ZHIG 'DI 'DZIN RNAL
'BYOR DE, ,ZHES PA NI SNGAGS GZUNGS SU 'DZIN PA STE, SNGAGS KYI
GNYIS PA SPANGS NAS BSAM GTAN DANG BCAS PAS MA CHAD PAR BYED
PA'O, ,BSAM GTAN THOG MA NYID DU NI, ,RANG GI DMIGS

PAR GSAL BAR BYED DO, ,DE NAS NI H'Um RAm HAm GI RNAM PA LA DMIGS
TE LUS DANG NGAG DANG YID KYI SDIG PA DAG PAR BYED DO, ,DE NAS DE
BZHIN GSHEGS PA BTZUN MO DANG BCAS PA GANG YE SHES SEMS DPA' DANG
BCAS PA DANG, DE NYID RANG GI 'KHOR DANG BCAS PA DANG, 'KHOR

@135A *, ,'BA' ZHIG PA DANG BCAS PA DANG, PHRA MO'I TING NGE
'DZIN DANG BCAS PA DANG, MGAL ME LTA BU DANG PHRENG BA NYI MA LTA
BU'I RIGS BDAG GI MTSAN MNGON DU BYED DO, ,LAS KHYAD PAR GYI DUS
SU YANG SO SO'I BSAM GTAN DANG BCAS PA LAS GRUB PAR BYED PA'O, ,

NYES PA KUN LAS RAB TU THAR, ,ZHES PA NI, SGRIB PA THAMS CAD LAS
THAR BAR GYUR BA'O, ,LEGS PA'I YON TAN THAMS CAD THOG CES PA NI
'JIG RTEN PA'I DNGOS GRUB THAMS CAD DO, ,'BRAS BU YANG DAG MNGON
PAR GRUB, ,CES PA NI SKU GSUM THOB PA'O, ,SNGAGS 'DI GANG YIN

MING YIN TE, ,ZHES PA NI GOS SNGON CAN NO, ,GDUL BYA'I ZHES BYA
BA LA SOGS PA NI SNGAGS SBREL BAR BSTAN TO, ,'PHAGS PA LAG NA RDO
RJE GOS SNGON PO CAN GYI RGYUD KYI RGYA CHER BSHAD PA LAS LE'U
BZHI PA'I BSHAD PA'O,, ,,DE NAS ZHES BYA BA LA SOGS PAS NI 'KHOR
LO BZHI BSGOM PA

BSTAN TO, ,MNGON PAR GRUB PA NI MNGON PAR BYED PA STE, GANG GIS
'KHOR LO BZHI BSGOMS NAS LAS THAMS CAD 'GRUB PAR 'GYUR BA'I PHYIR
RO, ,'BYUNG BZHI'I SANGS RGYAS RAB BSGOMS NAS, ,ZHES BYA BA NI
PADMA'I GOS SNGON PO CAN LA SOGS PA'O, ,ME BRGYAD NI RKANG MTHIL

GNYIS DANG, DPYI MIG GNYIS DANG, LAG PA GNYIS DANG, MDOMS DANG,
MGRIN PA'I BAR DU'O, ,RLUNG GNYIS 'BAR BA DANG ZLOG PAR BYED PA
RLUNG STE, RKANG BA'I 'OG DANG SPYI BOR RO, ,DES LUS BSDOMS PAR
BYAS PA NI DE'I 'BRAS BU'O, ,RGYU CHU BRGYAD DNGOS PO YIN TE,

ZHES NI ME'I GNAS BZHIN NO, ,DE BZHIN SA BRGYAD 'BRAS BUR BSTAN,
,ZHES BA NI SNYING GA'I GNAS SU SA'I DKYIL 'KHOR BKOD PA'O,
,RLUNG BRGYAD GNYIS LDAN PA STE ZHES PA NI MDOMS DANG MGRIN PA'I
PHYOGS GNYIS MED DO, ,DE DAG GI GNAS SU RIM GYIS GNOD

SBYIN GTZO, ,DE'I PHUNG PO SBYANGS PA LAS PHYAG NA RDO RJER GYUR
PAR BYA STE GNAS NAS 'OD PHYUNG STE ZHU BA LAS DER GYUR BA NYID
DO, ,GRUB PA'I SNGAGS BZHIS MNGON PAR 'GRUB, ,CES PA LAS SO SO'I
DBANG DU'O, ,'DI DAG GI DON YANG THOG MA NYID DO DO NI, GANG GI
MDUN DU SANGS

@135B RGYAS THAMS CAD SPYAN DRANGS TE, MCHOD PAS MA NYES PAR BYAS
NAS SNGAGS BZLAS PA'I 'OD KYIS BSKUL NAS RANG GI 'KHOR LO NUS PA
BSKYED LA, DES PHUNG PO SBYANGS TE JI SRID DU STONG BA NYID DU
BSGOM PAR BYA'O, ,DE LA BSKYED PA'I RIM PAS JI LTA BAS RANG LHA'I
SKUR BSKYED PA LA

SOGS PA'O, ,'PHAGS PA LAG NA RDO RJE GOS SNGON PO CAN GYI RGYUD
KYI RGYUD CHER BSHAD PA LAS LE'U LNGA BA'I BSHAD PA'O,, ,,DE NAS
SBYIN SREG GI CHO GA BSHAD PA, LAS BCU NI ZHI BA LA SOGS PA STE,
DE GANG SGRUB PA'I THABS DE LA RTZE GCIG TU GNAS NAS GSUNGS ZHES
SBYAR RO,,

ZHI BA LA SH'ANTIm KU RU ZHES PA LA SOGS PA NI SNGAGS KYI MTHA'
BSTAN TO, ,THAB KHUNG NI, ,ZHI BA LA NI ZLUM PO KHRU GANG, ZABS
SU DE'I PHYED SOR GSUM SKYED LA, SOR GSUM BRTZIG KHA KHYER LA
YANG SOR GSUM MO, ,MDOG DKAR PO 'KHOR LOS LEGS PAR BSKOR

PA'O; ,RGYAS PA LA NI GRUB BZHIR GYUR PA KHA DOG SER PO RIN PO
CHE 'BAR BAS BSKOR BA'O, ,DBANG LA NI ZLA GAM, KHA DOG DMAR PO
PADMA'I PHRED BAS SO, ,DRAG PO LA NI GRU GSUM KHA DOG NAG PO RAL
GRI'I PHRED BAS BSKOR BA'O, ,CHAD GONG MA BZHIN NO, ,SHING NI 'OG
NAS 'CHAD

DE; ZHI BA'I THAB KHUNG BYIN GYIS BRLABS NAS, ZHO CAN DKAR BA'I
SHING LA ME SBAR TE, PADMA DKAR PO'I STENG DU RAm DKAR PO LAS
BYUNG BA'I ME LHA MDOG DKAR PO PHYAG BZHI PA, G-YAS NA DBYUG TO
DANG SKYABS SBYIN, G-YON NA GUNDHE DANG BGRANG PHRENG DANG DAR
DKAR LA SOGS PA'I

STOD G-YOGS 'CHAD BA DE DANG BCAS PA'I LHA CHA ZHO DANG 'O MA LA
SOGS PA'I DKAR PO'I RDZAS KYIS SBYIN SREG BYAS NA ZHI BA DANG
BSRUNG BA LA SOGS PA 'GRUB PAR 'GYUR RO, ,RGYAS PA LA GSER SHING
ZHES PA NI SNGA MA BZHIN DU BYAS LA SER POR GYUR PA'I SHING LA ME
SBAR TE, ME LHA SER

POR BSKYED LA, LDONG ROS LA SOGS PA KHA DOG BSGYUR BA'I RDZAS
PHUL BAS TSE RING BA DANG LONGS SPYOD PHUN SUM TSOGS PA LA SOGS
PA 'GRUB PAR 'GYUR RO, ,DBANG LA NI SENG LDENG GI SHING LA ME
SBAR TE JI SKAD SMOS PA BZHIN ME LHA MDOG DMAR PO RAL GRI DANG,
DBYUG TO DANG ZHAGS PA

@136A *, ,BA DANG, BGRANG PHRENG THOGS PA LA GLANG GI SHA DANG
DMAR PO'I RDZAS PHAL NA DBANG DU BYA BAR 'DOD PA THAMS CAD DBANG
DU 'GYUR RO, ,DRAG PO'I LAS NI TSER MA CAN DANG, DUG GI SHING LA
ME SBAR TE, MI LHA MOG NAG PO LA SHA NA PO LA DANG KHRAG GIS
MCHOD PA BYAS NA GANG

'DOD PA 'CHI BAR 'GYUR RO, ,GZHAN NI TZANDAN NA SHING GIS BYA
ZHES PA PADMA LTA BA'I THABS KHUNG GI DBUS SU TZANDAN GYI SHING
LA ME SPAR TE, MRi THA ZHES PAS NI ME LHA DANG RANG GCIG GTZO BO
LA GANG 'GRO BAR 'DOD NA BYA RGOD KYI SHA BSREG PAR BYA'O, ,PU
SHUD KYI SHA BSREGS PAS NI DON

GRUB PAR 'GYUR RO, ,WA'I SHA BSREGS PAS NI MI SNGA BAR 'GYUR RO,
,SNGAGS NI NGOS SU BAS SO, ,'PHAGS PA LA NA RDO RJE GOS SNGON PO
CAN GYI RGYUD KYI RGYA CHER BSHAD PA LAS LE'U DRUG BA'I RGYA CHER
BSHAD PA LAS LE'U DRUG PA'I RGYA CHER BSHAD PA'O,, ,,DE NAS BDUGS
PA'I SBYIN SREG BSHAD PAR BYA STE, DE'I PHYIR DPAL LDAN RDO RJE

'DZIN, ,ZHES PA LA SOGS PA SMOS TE, DE LA DRAG PO RAB 'BAR BA NI
SME BA'I SBYIN SREG GO, ,GNAS GANG DU ZHE NA, GNAS KHANG RIM PA
GSUM DU'O, ,DES CI ZHIG BYED CE NA, PHYI ROL SME SREG DBRAL BAR
BYA, ,ZHES PAS PHYIR ROL GYI KHANG PAR DRAG PO'I THAB KHUNG BYA
STE, DER

GU GUL SBYAR MA DANG NI MA BA'I SHING LA BSREGS CING, KU LA SOGS
PAS GZIR BA'I NAD BA'I STENG DU 'DUG STE, ME BRGYAD KYI TING NGE
'DZIN LA GNAS PAR BYA STE, BAR DU PHYI NANG KHRUS BYAS ZHES PA NI
SMAN SNA THOGS DANG, DER DANG, BDUD RTZI LNGA'I KHRUS BYA'O, ,DER
TSOGS BYA BA DANG, GTOR

MA DANG; 'PHAGS PA MCHOD PA LA SOGS PA MNYES BA'I LAS CI NUS
BYA'O, ,NANG DU BUM BA'I DBANG BSKUR BYA, ,ZHE PA NI, DE NAS BUM
PA RJES SU GNANG BA LAS DBANG BSKUR BAR BYA'O, ,DE DAG GI DON NI
THOG MAR GNAS YID DU 'ONG BAR PHYIN TE, SA BRTAG PA LA SOGS

SNGON DU SONG NAS, DE NAS DKYIL 'KHOR GYI STA GON GYI DBANG DU
BYA BA RDZOGS PAR BYAS NAS, GANG GI THOG MAR NAD PA LA SME BA'I
SBYIN SREG STE, DE NAS NAD PA LA KHRUS LEGS PAR BYA STE, GOS
BZANG PO GYON NAS DE NAS RANG GI SEMS BSKYED NAS BZUNG NAS STA
GON GYI

@136B CHO GA RDZOGS BAR BYA'O, ,DE NAS DKYIL 'KHOR CHEN PO BA
ZHAGS SU GSOL DER 'JIG BA'I CHOS GA RDZOGS NAS DBANG BSKUR BAR
BYA'O, ,DE LTA BU'I GZHUNG STON PA, KYE LHO ZHES PA DAG NI DGA'
BA'I TSIG DU STON BA'O, ,NYEN RNAMS 'DUL BA'I MCHOG CES PA PA
'BYUNG PO DANG GDUG PA

'DUL BA'I MCHOG LA MKHAS BA'O, ,AE MA GSANG CHEN DRAG PO CHE,
,ZHES BA LA GSANG CHEN PO 'DI DRAG PO'I SBYOR BA DAM PA'O, ,DE
NYID BSTAN PA, ,AE MA MA RUNGS 'JIGS PA CAN, ,ZHES PA NI MA RUNGS
PA 'DUL BA STE, ZHI BA'I LAS KYIS MA 'DUL BA'I LOG 'DREN

THAMS CAD NGES PAR 'JOMS BA'O, ,YANG GSANG NI YANG DAG BAR GSANG
BA STE, DON DAM PA LAS BYUNG BA'O, ,PHYAG NA RDO RJE NI RDO RJE
THOGS BA'O, ,PHYOGS BRAL NI RTAG PA LA SOGS BA'I NYES PA DANG
BRAL BA'O, ,DE DAG GI DON NI, GANG PHYIR CHOS KYI DBYINGS LAS
BYUNG NAS

GDUL BYA'I MTHAR THUG PA THAMS CAD NGES PAR 'JOMS PA KHYOD LA
PHYAG 'TSAL LO, ,ZHES BYA BA'O, ,'PHAGS PA LAG NA RDO RJE GOS
SNGON PO CAN GYI RGYUD KYI RGYA CHER BSHAD PA LAS LE'U BDUN BA'I
RGYA CHER BSHAD PA'O, , ,, DE NAS GTOR MA'I CHO BSHAD PAR BYA
STE, ,DE LA THAMS CAD DANG LDAN

PA'I GTOR MA NI 'JIG RTEN PA YID DU 'ONG BA'I RDZAS MA LUS BA'AM,
YANG NA SHA LDAN LA SOGS PA'I, ,DE NYID SBYANG BA BSTAN BA'I
PHYIR, ,RAm GYIS SBYANGS LA YAm GIS BUS, ,ZHES PA RAm LAS MES
THOG MAR DAG PAR BYAS NAS, DE NA YAm LAS RLUNG DANG, KHAm LAS CHU
BYUNG

BAS DAG PAR BYAS BA LA, BAm LAS BDUD RTZI'I CHU RGYUN BSKYED,
,CES PA DE'I NAD DU BAm LAS BDUD RTZI'I CHU RGYUN BYUNG BAS RGYAS
PAR BYA STE, SBYIN PA 'DI NI THUN MONG GI GTOR MA'O, ,YAm RAm
ZHES PO SNGA MA BZHIN DU SBYANGS PA LAS, YAm LAS RLUNG DANG, RAm
LAS RLUNG DANG, RAm LAS ME DANG, AA

LAS KA P'A LAR GYUR BA'I NANG DU SHA LDAN DANG, BDUD RTZE LDAN
BSKYED DO, ,DE'I STENG DU RDO RJE ZLA BAS MTSAN PA BSAMS LA, DE
NAS YE SHES BDUD RTZI DAB CING RLUNG DANG ME SBAR BA'I LAS BYA'O,
,DZA: YIS BKUG STE GTOR MAR BSTIM, ZHES PA'I DBRER LCAGS KYU'I
TSUL CAN GYIS

@137A *, ,'BYUNG PO THAMS CAD BKUG STE, LCE DANG GNAS BYIN GYIS
BRLABS NAS GTOR MA SPU GU CAN GYIS 'THUNGS BA'AM, ,YANG NA LHA
MO'I TSIGS KYIS DBUL BAR BYA'O, ,DE NAS RANG TING NGE 'DZIN DANG
LDAN BAS, H'Um NGA NI DPAL LAN GOS SNGON CAN, ,ZHES BYA BA LA

SOGS BAS BSDIGS TE, RANG GI SDOM PA YANG DAG PAR BSAM MO, ,THUN
MONG GI GRO MA NI TSOGS CHEN PO LA SOGS PA'I GNAS SU'O, ,THUN
MONG MA YIN BA'I GTOR MA NI DGON PA CHE PO LA SOGS BA'I GNAS
SU'O, ,'PHAGS PA LAG NA RDO RJE GOS SNGON PO CAN GYI RGYUD

KYI RGYA CHER BSHAD PA LAS LE'U BRGYAD PA'I BSHAD PA'O,, ,,DE NAS
SNGAGS KYI LE'U BSHAD PAR BYA STE, DANG PO GANG ZAG GI DBANG DU
BYAS TE BSHAD CE NA, BSAM GTAN 'KHOR LO MED PA LA, ,ZHES PA NI,
BSAM GTAN LAS SU MI RUNG BA, ,DE'I DBANG DU SNGAGS BSHAD CES SO,
,GANG YIN

ZHE NA; TA DYA TH'A, BHO BHO PA NA N'A GA ZHES BYA BA LA SOGS PA
NYID DO, ,LAS THAMS CA BA'I SNGAGS NI LAS THAMS CAD KYI THOG MAR
'GRO BA'O, ,KLU 'DUL BA NI KLU NGES BAR 'JOMS PA STE, GZHAN DANG
DE BZHIN DU SBYAR RO, ,'DI DAG NI DON YANG BSKYED BA'I RIM PA LAG
GNAS PA'I

RNAL 'BYOR PAS THOG MA NYID DU RANG GI RTZA BA'I SNGAGS KYI BZLAS
PA RDZOGS BAR BYA STE, DE NAS 'BYUNG PO 'DUL BA'I DUS SU 'BYUNG
PO GANG 'DUL BA SNGAGS BZLAS PA'I 'OD ZER LAS KHRO BO GOS SNGON
PO SO SO'I CHA LUGS KYI TSOGS KYIS 'JIG RTEN GANG BAS GDUL BAR
BYA BA LAS, ZHI

BA DANG; DBANG DANG, RENGS PA DANG, LKUGS PA DANG, GSAD PA LA
SOGS PA'I SBYOR BA MA LUS BAR BYAS BAS 'DUL BAR BSAM, YANG NA NAD
PA ZHIG GI LUS LA KLU LA SOGS PA GNAS PA BZLOG BA'I CHO GAR BSHAD
DO, ,BU MO GZHON NUS LEGS PAR GCAD BA'I

LCUG MAS NAD PA LA BYA BA CING, SKABS SU'O MAS BKRUS TE, SNGAGS
'DI BZLAS NA KLU ZHI BAR 'GYUR RO, ,RIMS LA NI SKUD PA SNGON POS
SO, ,DUG LA NI RTZVA KU SHAS SO ZHES BYA BA LA SOGS PA 'DI NI CHO
GA'I THABS SU BSHAD PA'O, ,DE NAS BSTOD PA'I CHO GA BSHAD PAR BYA
STE,

@137B DE LA, RDO RJE BE CON DRAG PO CHE, ,ZHES PA NI DRAG BO'I
KHRO BO'I TSUL CAN DU GNAS TE, DE LA DE SKAD CES BYA'O, ,RDO RJE
BRJID PA SNGAGS KYI BDAB [?], CES PA NI SNGAGS THAMS CAD KYI
'BYUNG KHUNGS SU GYUR PA NYID DO, ,RDO RJE KHRO BO BGEGS KYI
GSHED, ,CES BA NI BGEGS

THAMS CAD 'DUL BA'I MTHU STOBS CAN NO, ,RDO RJE MI THUB 'JIGS PAR
CAN, ,ZHES PA NI, GANG GIS BDUD DANG SRIN PO THAMS CAD KYIS MI
THUB BA'I PHYIR RO, ,LAS KUN BSGRUB PA NI ZHIB BA LA SOGS PA
BSGRUB BA'O, ,LAS KUN MDZAD PA NI, GANG GI TSE SGRUB PA YANG YIN
LA MDZAD

PA YANG YIN BA'I PHYIR, DE LA DE SKAD CES BYA'O, ,DE LTA BU'I YON
TAN DANG LDAN PA NI PHYAG 'TSAL BA'I YUL YIN BA'I PHYIR RO,
,'PHAGS PA LAG NA RDO RJE GOS SNGON PO CAN GYI RGYUD KYI RGYA
CHER BSHAD PA LAS LE'U DGU BA'I BSHAD PA'O,, , ,DE NAS KLU DGUG
PA'I SNGAGS BSHAD PAR BYA STE,

RDO RJE LCAGS KYU RLUNG GI SBYOR, ,ZHES PA NI GANG GI PHYIR RDO
RJE KHRO BO LCAGS KYU CAN GYI TSOGS KYIS BKUG BAR BSAMS NAS,
PHYAG NA RDO RJE RANG YANG BKUG BAR 'GYUR NA, GZHAN LTA CI ZIG
SMOS, DE BZHIN ME YIS KYANG NI 'DUL BAR NUS, ,ZHES PA NI ME'I
'KHOR LOS KYANG

BGEGS THAMS CAD BSREG PAR NUS SO, ,GZHAN RINGS PA LA SOGS PA'ANG
NUS TE, BSAM GTAN DANG SNGAGS LA NUS PA THOGS PA MED PA'I YANG
PHYIR RO, , SANGS DNGOS SU BAS BSAM GTAN DRAG PO NI KHRA BO LCAGS
KYU CAN LA SOGS PA'O, ,GZHAN GO SLA'O, ,

DE LTAR GANG 'GUGS SHE NA, ZANGS GZHONG NANG DU ZHES BYA BA SMOS
TE, GNAS KYIS ZANGS GZHONG PADMA 'DAB MA DRUG PAR BSKYED LA, DE
NAS DER DGUG PAR BYA'O ZHES SO, ,KHRO BO'I CHE BA NI GTOR MA
BZHIN NO, ,DAM TSIG BA BSRE BA NI CHUS SO, ,DUG GZHOM PA DANG GSO
BA NI

SMAN GYIS TE DBANG PO LAG PA LA SOGS PAS SO, ,GANG GNAS PHYOGS SU
BSKYAL BA NI, NE'U GSING LA SOGS PA'I GNAS SU'O, ,'DI DAG GI GTOR
MA'I CHO GA DANG NAD GOS BA'I CHO GA LA LHA PAR BSTAN TO, ,'PHAGS
PA LAG NA RDO RJE GOS SNGON PO CAN GYI RGYUD KYI RGYA CER BSHAD
PA LAS

@138A *, ,LE'U BCU BA'I BSHAD BA'O,, ,,DE NAS KLU GZIR BA'I PHYIR
CHO GA BSHAD PAR BYA STE, DE NAS YANG DAG BSHAD PAR BYA, ,ZHES PA
LA SOGS PA SMOS TE, ZHI BA'I LAS KYIS MI 'DUL BA NI, YONGS SU
GDAMS PAS MI 'DUL BA'O, ,DAG NGA

GIS GZIR BA DE NI KLU GZIR BA'I DRAG SNGAGS SBO, ,SNGAGS DNGOS SU
BAS, BSAM GTAN RDO RJE THOGS PA YIS, ,GDUL BYA'I STENG NAS DBAB
BAR BYA, ,ZHES PA NI, SNGAGS KYI 'OD KYIS KHRO BO DBYUNG TO THOGS
PA DANG, RAL GRI DANG, SPU GRI DANG, 'KHOR LO LA SOGS PAS

KLU THAMS CAD KYI MI GA LA SOGS PA 'JOMS BAD, GZHAN YANG MTSON
CHA'I CHAR BAB PAS MYOS PAR BSAM BA LA SOGS BA'O, 'OG NAS ME YI
'KHOR LO BSTAN, ,ZHES PA NI, 'OG NAS ME DANG, PHYOGS BRGYUD NAS
ME 'BAR BSAMS TE, DE'I DBUS NA GDUL

BYA GNAS PA NYID DO, ,YUNGS KAR DAD ZHES BYA BA LA SOGS BA'I DON
NI JI SKAD SMOS BA'I RDZAS THAMS CAD KYIS KHRO BO PHRA MO LA SOGS
PAR BYA STE, DES GZIR BAS BRDEG PAR BYA'O, ,KHRA SBYANG LA SOGS
RTZA LNGA'I GSOB, GCAN GZHAN SNA CHOGS MCHE SDER DANG, ZHES PA
NI, GSHOG PA CAN DANG, MCHE BA CAN DANG, SNA

TSOGS KYI RDZAS THAMS CAD 'PHAGS PA GOS SNGON PO'I SNGAGS KYIS
DUNG BAR BYAS NAS DE NAS BRDEG CING KHRO BO DE DANG MTHUN BAR
BYA'O, ,GCAN GZHAN SNA TSOGS ZHES BYA BA 'DI NI, MCHE SDER ZHES
BYA BA LA SOGS BA'I DON NO, ,GANG GI GCAN GZAN LA SOGS BA'I RDZAS

KYIS GANG GI LUS LA BYA BA CING SPRUL BA'I KHRO BO THAMS CAD KYIS
DE DANG MTHUN BAR BYA'O, ,DE'I DON YANG THOG MAR LHAS BYIN GYIS
BRLAB CING BSNYEN BA RDZOGS BA'I RNAL 'BYOR BAS GNAS YID DU 'OD
BAR KHUNG BU ZUR GSUM PA BYA STE, TZANDAN NA DANG, LDOD ROS LA
SOGS BAS SPRUL

NAG PO'I GZUGS BYAS NAS 'GUGS PA SNGON DU SOD STE, GONG GI CHO GA
RDZOGS PRA BYAS NAS, THA MA LA MA CHEN POR SBAS NA DE'I SBYOR BAS
ZHI BA LA SOGS PAR 'GYUR RO, ,'PHAGS PA LAG NA RDO RJE GOS SNGON
PO CAN GYI RGYUD KYI RGYA CHER BSHAD PA LAS LE'U BCU GCIG PA'I
BSHAD

@138B PA'O,, ,,DE NAS MCHOD BA'I CHO GA BSHAD PAR BYA BA'I PHYIR
DE NAS 'PHAGS PA GOS SNGON PO CAN GYI SO ZHES BYA BA LA SOGS PA
GSUNGS TE, NYID LA NYID KA YIS MCHOD PA DBUL, ,ZHES PA NI, RANG
GIS RANG LA SPRUL BA STE, 'DI LTAR RANG GI DKYIL 'KHOR GCIG

TU MNGON BAR BSDU BA MDZAD NAS LEGS PAR SPRUL BAS SEMS CAN 'DOD
CHAGS 'DUL BAR MDZAD BA'I PHYIR RO, ,H'Um RDO RJE BDUGS PA MA
ZHES PA NI, LHA MOD MAR MO LAG NA RDO RJE DRI'I BYE BRAG THOS
BA'I TSOGS TE, CI BYED CE NA, BDAG NYID DRI YIS RGYAS MDZAD MA, ,

ZHES PA NI, DE BZHIN GSHEGS PA THAMS CAD KYI BAGS NYID GOS SNGON
PO CAN GYI DKYIL 'KHOR DRI'I BYE BRAG GIS YONGS SU RGYAS MDZAD MA
ZHES BA'O, ,DE LTAR BCOM LDAN 'DAS KYIS RANG GI LHA MO LA BOS NAS
CI BYED CE NA, RGYUD CHEN PO LAS DE BZHIN GSHEGS PA THAMS CAD KYI

GSANG BA'I BDAG PO'I DKYIL 'KHOR MNYES BAR GYIS SHIG ,BSAG DANG
BCAS PA ZHES BYA BA'I DON TO, ,DE LTAR BKA' STZAL PA DANG LHA
MO'I TSOGS THAMS CAD KYIS KUN NAS BSKOR TE 'DI SKAD CES GSOL PA,
H'Um MGON PO DUS GSUM BDE BA CHE, ,GANG PHYIR 'GRO BA'I

DBANG PO NYID, ,BDAG GI DBANG PO 'DI BZHES LA, ,KHYAB BDAG DPA'
BO MNYES BAR MDZOD, ,CES BYA BA DANG, BADZRA DH'Um PE P'Um DZA
H'Um ZHES BA'I DON TO, ,SPOS KYI MCHOD PA BZHES SHIG BA'I DON NA,
,DE BZHIN DU GZHAN LA YANG SBYAR TE, H'Um RDO RJE ME TOG MA ZHES
BA NI LHA MO MTHING

GA LAG NA ME TOG THOGS BA'I TSOGS ZHES BA'O, ,BDAG NYID YONGS SU
BKRAM MDZAD MA, ,ZHES PA NI, BDAG GI GNAS SU ME TOG GI TSOGS KYIS
YONGS SU BA BKRAM ZHES PA'I DON TO, ,H'Um RDO RJE MAR ME MA ZHES
PA NI, LHA MO MDOG DMAR MO LAG NA MAR ME THOGS PA'I

TSOGS ZHES PA'O, ,DKYIL 'KHOR DRI MA'I MUN PA SEL MDZAD MA, ,ZHES
BA'I DON TO, ,RDO RJE DRI CHAB MA NI LHA MO LJANG GU MA LAG NA
DRI SNOD THOGS BA'O, ,BDAG NYID DNGOS PO DAG MDZAD MA, ,ZHE PA
NI, BDAG GI DRI MAR GYUR PA DAG PAR BYED MA ZHES PA'I DON TO, ,

@139A *, ,DE BZHIN DU RDO RJE SGEG MO, ,BDE GSHEGS SPYAN RNAMS
TSIM MDZAD MA, ,ZHES PA NAS, SGRA DANG, DE'I DANG, RO DANG, RIG
BYA'I BAR DU JI SKAD GSUNGS PA LTA BU DANG, DE BZHIN DU, RDO RJE
GUR KHROD GSANG BA MO, ,BDE GSHEGS BYANG CHUB SEMS KYIS MNYES,
,ZHES

BYA BA LA SOGS BA'I TSIGS SU BCAD BA'I RGYUD CHEN PO LAS BYUNG BA
RNAMS KYIS RGYUD CHEN PO'I MCHOD BA'I CHO GA YONGS SU BSTAN NA,
DA NI MCHOD BA'I DE KHO NA NYID BSTAN PAR BYA STE, DE LA, JI SRID
THAMS CAD MCHOD PA CHE, ,ZHES BA NI THAMS CAD SBOS LA SOGS BA'I
LHA MOR BYAS

TE DBUL BA'I PHYIR RO, ,JI SRID MCHOD PA BDE BA CHE, ,ZHES PA NI,
'DOD BA'I YON TAN GYI MCHOD PA STE, DBANG PO'I RGYUD TSIM BAR
BYED BA'I PHYIR RO, ,JI SRID MCHOD PA BLA NA MED, ,CES BA NI,
GSANG BA'I MCHOD PA STE, GANG GIS GANG LA DE PHUL BA DE LA DAM PA
BSKYED

PA'I PHYIR RO, ,MTSAN MA'I MCHOG TU GYUR BA'I PHYIR, ,JI SRID
YANG DAG MCHOD PA CHE, ,ZHES PA NI MCHOD PA DE'I DE BZHIN TE GANG
GIS MCHOD PA THAMS CAD SPROS PA DANG PA BAR SHES NA SGRIB PA
THAMS CAD LAS GROL BAR BYED PA'I PHYING GO, ,DE DAG GI DON YANG
THOG MA NYID DU

BYANG CHUB TU SEMS BSKYED DO, ,BAL MA DANG SANGS RGYAS THAMS CAD
MDUN DU BSAMS LA RDZAS LAS BYUNG BA'AM YO BYAD LAS BYUNG BA'I LHA
MO LA SOGS BAS MCHOD DE BSTOD PA LA SOGS PA BYAS NA, DE BZHIN
GSHEGS BA'I DNGOS GRUB DAM PA THOB PAR 'GYUR RO, ,GZHAN

YANG KUN DGA' 'GYUR BA YI, ,RDZAS NI RNAL 'BYOR PA YI SA BZUNG,
,RDZOGS SANGS RGYAS LA 'PHUNG [?] GYUR NA, ,'BRAS BU DAM BA THOB
BAR 'GYUR, ,SGYUR MA TZAM GYI BLO GTAD DE, ,RTOG MED BDUD RTZI
LNGA LA SPYAD, ,GANG GIS GZHAN LA PHUL GYUR NA, ,RTOG BRAL 'DOD
PA PHUN SUM

TSOGS; ,MCHOD BA'I TSOGS RAB BZUNG NAS NI, ,GANG GIS SPROS DANG
BRAL BAR BYA, ,SPROS MED DOGS BA MED BA YIS, ,PHYAG RGYA CHEN PO
THOB BAR 'GYUR, ,CHOD BA 'DI NI PHYAG RGYA CHEN, ,RDZOGS BA'I
SANGS RGYAS KUN GYIS BSTAN, ,SANGS RGYAS KUN GYI DAM TSIG NI, ,

@139B MCHOD PA CHEN PO 'DI LA GNAS, ,DE YANG DNGOS GRUB 'DOD PA
YIS, ,DUS RNAMS KUN DU SEMS BSKYED DE, ,BLA MED MCHOD PAS GZUNG
BAR BYA, ,ZHES BYA BA LA SOGS PA 'BYUNG BA LTA BU'O, ,'PHAGS PA
LAG NA RDO RJE GOS SNGON PO CAN GYI RGYUD KYI RGYA CHER BSHAD BA
LAS, LE'U BCU GNYIS PA'I

BSHAD BA'O,, ,,DE NAS 'KHOR LO BRGYAD SNGON BYUNG BA BSHAD BAR
BYA STE, DE LAS SDUD BA'I THABS KYI TING NGE 'DZIN GYIS ZHES PA,
THUGS KA'I 'OD ZER DANG SKU'I 'OD ZER GYIS ZHES SO, ,'KHOR GYI
KLU RNAMS BSDU MA MDZAD NAS, ,ZHES PA NI, 'KHOR NA GNAS BA'I KLU
THAMS

CAD 'OD ZER GYIS SDUD BAR MDZAD DO, ,ME YI 'KHOR LOR SNYOMS ZHUGS
TSE, ,ZHES PA NI, SDUG BSNGAL DRAG PO NYAMS SU MYONG BAR BYA BA'I
PHYIR GNAS BRGYAD ME SPOR ZHES BA'O, ,GSANG BA ME YI SNGAGS BZLAS
BAS, ZHES PA NI, DA LHA NA BADZRA ZHES BA'I SGRA DANG BCAS BA'O,
,CIR 'GYUR ZHE NA,

KRU RNAMS MA LUS TSIGS BAR MDZAD, ,CES PA NI, TSA BA NYAMS SU
MYONG BA'O, ,BRAL BAS DPAG TSAD GNAS SU BROS ZHES PA NI, BRE DA
BA'I STOBS KYIS 'JIG RTEN GYI GNAS GZHAN DU BROS ZHES BA'O, ,SLAD
BSDUS BDUD RTZI SMAN GYIS GSOS, ,ZHES PA NI, SLAR TING NGE

'DZIN GYI CHO 'PHRUL GYIS BSDUS NAS BDUD RTZI'I RGYUN 'BYUNG BA
ZHES PA'I TING NGE 'DZIN LA SNYOMS BAR ZHUGS SO, ,DE'I TSE 'JIG
RTEN GYI KHAMS THAMS CAD RDO RJE BDUD RTZI BKOD PA ZHES BYA BAR
GYUR TO, ,DE LTAR GYUR MA THAG DE NA GNAS BA'I SEMS CAN GYIS BDUD
RTZI LA REG

BAR GYUR TO, ,DE REG MA THAG TU THAMS CAD KYIS BDUD RTZI SNANG BA
BRGYAN ZHES BYA BA'I TING NGE 'DZIN THOB BAR GYUR TO, ,DE'I TSE
BCOM LDAN 'DAS LA 'DI SKAD CES GSOL TO, ,DE BZHIN GSHEGS PA THAMS
CAD KYI, ,GSANG BA CHEN PA'I BDAG NYID PAS, ,GANG PHYIR

BDE BA CHEN PO YIS, BDAG CAG YID NI TSIM BAR GYUR, ,BCOM LDAN
'DAS, GSANG BA 'DI LAS BDAG 'DAS NA, MGO NI 'GAS BAR 'GYUR BA
DANG, ,LUS NI DUM BU DUM BUR 'GYUR, ,RTAG TU DMYAL LA SOGS PAR
BSREG ,CES GSOL TO, ,LAS BCOL SO

@140A *, ,SO'I GNAS SU BKOD, ,CES PA NI, DE NAS BCOM LDAN 'DAS
KYIS 'DUS PA CHEN PO DE DAG LA BKA' STZAL PA, 'DUS PA CHEN PO DAG
DE LTAR SHES PAR GYIS LA, DE BZHIN GSHEGS PA THAMS CAD KYI GSANG
BA CHEN PO 'DI LAS 'DAB BAR MA BYED

CIG, DE CI'I PHYIR ZHE NA, DE BZHIN GSHEGS BA'I GSUNG 'DI NI
GSUNG SNYAN LA, GSUNG ZAB PA, GSUNG 'DA' BAR DKA' BA, GSUNG DRI
MA MED BA, GSUNG THOGS PA MED PA, GSUNG YON TAN THAMS CAD DANG
LDAN BA'I ZHES BYA BA LA SOGS BA'O, ,DE NAS KHAMS

GSUM RNAM BAR RGYAL BA LA SOGS BAS NI, RDZOGS BA'I SANGS RGYAS
KYI MDZAD PA PHUN SU MA TSOGS BAD DE LA NGO MTSAR CHEN PO SKYES
NAS BSTAN BA'O, ,ME BRGYAD 'KHOR LO'I BDAG NYID CHE, ,ZHES PA LA
SOGS PAS NI DE BZHIN GSHEGS PA THAMS CAD KYI NGO BO NYID DU GYUR
BA DANG

'KHOR LO CAN GYI TING NGE 'DZIN 'BYUNG PO THABS CAD 'DUL BA DANG,
THOGS BA MED BA'I LAS GZHAN YANG GRUB BAR 'GYUR BAS, YON TAN GYI
BDAG PO YON TAN GYI RANG BZHIN DU GYUR BA STON PA'I YUL YIN PA
NYID DU STON BA'O, ,CHU'I ZHES PA LA SOGS PA'I DON NI, DE NAS

'PHAGS PA LAG NA RDO RJE GOS SNGON PO CAN GYI RDO RJE CHU BO'I
SBYOR BA ZHES BYA BA'I TING NGE 'DZIN LA SNYOMS BAR ZHUGS SO,
,TING NGE 'DZIN DE LA SNYOMS BAR ZHUGS MA THAG TU SKU'I 'OD KA
DOG SNA TSOGS LAS BDUD RTZI'I CHU RAB TU 'BAR BA BYUNG BA NI 'DI
LTA STE, KUN DU DANGS PA ZHES

BYA BA'I RDO RJE'I CHU BO DANG, KUN DU SBYIN PA ZHES BYA BA'I RDO
RJE'I CHU BO DANG, KUN DU BSIL BA ZHES BYA BA'I RDO RJE'I CHU BA
DANG, KUN DU PHAN BA ZHES BYA BA'I RDO RJE'I CHU BO LA SOGS BA
DANG, RDO RJE'I CHA BO DPAG TU MED CING BGRANG BA LAS 'DAS PA CIG
BYUNG NAS KUN DU DBUGS PHYIN PAR

BYAS SO ZHES BYA BAS BSTOD PA'I YUL NYID DU BSTAN TO, ,GZHAN GO
SLA'O, ,RLUNG BRGYAD KYI TING NGE 'DZIN LA GNAS PA NI, DE NA YANG
'PHAGS PA LAG NA RDO RJE BI DU G-YOS BA RDO RJE ZHES BYA BA'I
TING NGE 'DZIN LA SNYOMS BAR ZHUGS SO, ,DE'I TSE 'JIG RTEN GYI
KHAMS 'DI YANG

@140B RNAM PA DRUG TU G-YOS, RAB TU G-YOS TE, 'UR 'UR RAB TU 'UR
'UR, KUN DU 'UR 'UR, RAB TU 'UR 'UR RO ZHES BYA BA LA SOGS PA
GZHAN YANG BYANG CHUB SEMS DPA' SEMS DPA' CHEN PO DE LTAR RLUNG
GI DKYIL 'KHOR NI TSAD MED GRANGS ME DE DPAG

TU MED CING BGRANG BA LAS 'DAS BA'O, ,GZHAN 'DI LA NI SEMS RTZE
GCIG TU BYA BA NYID DO, ,BSDU BAR BYA BA NYID DO, ,BRTAS BAR BYA
BA NYID DO, ,BRTAN BAR BYA BA NYID DO, ,YONGS SU BRTAN BAR BYA BA
NYID DO ZHES BYA BA LA SOGS PA 'DI NI BSTOD BA'I YUL NYID DU
BSTAN BA'O,,

DE LA BSTOD PA NI RLUNG BRGYAD TING NGE 'DZIN LA GNAS NAS ZHES
BYA BA LA SOGS PAS BSTAN TO, ,DE'I DON YANG RLUNG BRGYAD KYI TING
NGE 'DZIN LA GNAS NAS LAS THAMS CAD THOGS BA MED BA DANG, DE LA
GSUNGS PA DE LA PHYAG 'TSAL LO ZHE PA NYID DO, 'DI YANG YON TAN
JI LTA BA NYID

YIN GYI GZHAN DU NI MA YIN NO, ,SA YI TING 'DZIN LA GNAS NA,
,ZHES PA NI, DE NAS BCOM LDAN 'DAS KYIS RDO RJE BRAN BA ZHES PA'I
TING NGE 'DZIN LA SNYOMS BAR ZHUGS SO, ,DE'I TSE KHAMS GSUM RNAM
BAR RGYAL BA LA 'DI SKAD CES BKA' STZAL TO, ,RIGS KYI BU GONG
KHYED

KYIS NGA'I RDZU 'PHRUL GYI TSAD CI TZAM DU GYUR BA GSAL BA DE NI
YE SHES SO,[?] ,BKA' STZAL BA RDZU 'PHRUL BSTAN BA'I TSAD PHYOGS
GCIG SHES SAM, GSOL BA BCOM LDAN 'DAS DE NI MI SHES SO, ,BCOM
LDAN 'DAS KYIS BKA' STZAL PA, RIGS KYI BU DE DE BZHIN TE, NGAS

SA'I 'KHOR LO'I TING NGE 'DZIN LA SNYOMS BAR ZHUGS BAS SA'I RDUL
PHRA RAB GCIG KYANG SEMS CAN GCIG GIS 'DEGS PAR BAS PA MA YIN TE,
SEMS CAN BCUS MA YIN, BRGYAS MA YIN, BYE BA RGYA'I CHAR GYIS MA
YIN TE, DE CI'I PHYIR ZHE NA, DE BZHIN GSHEGS BA'I

TING NGE 'DZIN GYI TSAD NI DPAG TU MED CING GZHAL DU MED DO ZHES
BYA BA LA SOG BA RGYA CHER 'BYUNG BA LTA BU'O, ,DES NI SA'I TING
NGE 'DZIN LA PHYAG 'TSAL BA'I YUL NYID DU BSTAN TO, ,GZHAN NI GO
SLA'O, ,'PHAGS PA LAG NA RDO RJE GOS SNGON PO CAN GYI RGYUD KYI
RGYA CHER

@141A *, ,BSHAD PA LAS LE'U BCU GSUM PA'I RGYA CHER BSHAD PA'O, ,
, ,DE NAS RDZOGS PA'I RIM PA BSTAN PAR BYA BA'I PHYIR DE NAS,
DPAL LDAN RDO RJE GOS SNGON CAN, ,ZHES BYA BA LA SOGS PA GSUNGS
TE, PHRA MO'I TING NGE 'DZIN GYIS 'KHOR LO RNAM PA BZHI LA

DMIGS PA'I TING NGE 'DZIN TE, DE LA SNYOMS PAR ZHUGS PA NI, 'KHOR
GYIS GNOD SBYIN SPRUL PA'I GNOD SBYIN RNAMS SO, ,SHIN TU YID DGA'
DANG BAS ZHUS, ,ZHES PA NI, SHIN TU YID MGU BAR GYUR CING DANG
BA'I STOBS KYIS ZHUS PA'O, ,DE'I LAN DU, PHRA MO'I THIG LE CHEN
PO YIS, ,

ZHES PA NI, GANG GI PHYIR DBANG PO'I YUL DU PHYIN PAR DKA' BA NI
PHRA MO STE RDUL PHRA MO'O, ,DE DANG 'DRA BAR PHRA MO'I PHYIN NA
PHRA MO STE 'KHOR LO RNAM PA BZHI PO DE LA BDE BA CHEN PO NI RTZA
SUM CU RTZA GNYIS PA, PADMA LTA BU'I DBYIBS CAN NGO BO NYID KYI
SKU'I RANG BZHIN NO, ,LONGS SPYOD KYI 'KHOR

LO NI RTZA DRUG PA CHOS KYI SKU'I RANG BZHIN NO, ,CHOS KYI SKU'I
'KHOR LO NI RTZA BRGYAD PA, LONGS SPYOD RDZOGS PA'I SKU'I RANG
BZHIN NO, ,SPRUL PA'I 'KHOR LO NI RTZA DRUG CU'I RANG BZHIN PA
SPRUL PA'I RANG BZHIN NO, ,YANG NA BDE BA CHEN PO NI SUM CU RTZA
GNYIS PA STE, MTSAN SUM CU RTZA GNYIS KYI RANG BZHIN NI SPRUL
PA'I

LONGS SPYOD KYI DPE BYAD BZANG PO'I RANG BZHIN NO, ,CHOS KYI
'KHOR LO NI SO SO YANG DAG PAR RIG PA BZHI DANG, MI 'JIGS PA
BZHI'I RANG BZHIN NO, ,DE LAS GZHAN PA'I CHOS THAMS CAD KYANG
'DI'I NANG DU 'DUS PAR 'GYUR TE, JI SKAD DU MTSAN BZANG PO DANG
DPE BYAD DANG, DE BZHIN

DU STOBS DANG MI 'JIGS PA DANG, GZUNGS DANG, TING NGE 'DZIN LA
SOGS PA, LUS 'DI LA NI RAB TU GNAS, ,GANG ZHIG SANGS RGYAS YON
TAN 'DI, ,LUS 'DI LA NI GNAS 'GYUR LA, ,RANG GI RNAM RTOG LAS KYI
PHYIR, ,DMAN PA RNAMS KYIS RTOGS MA YIN, ,DE BAS GSANG

DON 'DOD RNAMS KYIS, ,BSKYED PA LA NI GNAS PAR BYA, ,BSKYED PA LA
NI GNAS GYUR NAS, ,RDZOGS PA'I RIM PA BSGOM PAR BYA, ,RDZOGS PA
CHEN PO'I RANG BZHIN LA, ,RTZE GCIG GNAS PAR GYUR PA YIS, ,CHOS
KYI DE NYID MTHONG BAR 'GYUR, ,GZUNG DANG 'DZIN PA MI DMIGS
SHING, ,

@141B BYA DANG BYED PA MI DMIGS TE, ,GNYIS MED GCIG GI NGO BO
DANG, ,DE LAS 'DAS PA MI DMIGS PAS, ,CHOS KYI SNYING PO BLA NA
MED, ,GSAL BAR NYAMS SU MYONG BA DANG, ,RAB TU GNAS PAR GYUR CES
BYA BA LA SOGS PA LTA BU STE, 'DI DAG GI DON YANG RANG GI SA BON
LA BRTEN

NAS, RANG GIS THOG MAR BSKYED PA'I RIM PA MCHOG TU GYUR NAS
RDZOGS PA LA SOGS PA RIM GYI SNYING PO'I DON KHOD DU CHUD PAR
'GYUR RO ZHES BYA BA'I TSIG GIS, GZHAN YANG BDE BA CHEN PO NI CHU
TSOD KYI RANG BZHIN LONGS SPYOD KYI RANG BZHIN 'KHOR LO'I 'PHO BA
BCU DRUG GI RANG

BZHIN NO, ,CHOS KYI 'KHOR LO NI THUN BRGYAD KYI DANG BZHIN NO,
,SPRUL PA'I 'KHOR LO NI DBUGS RGYU BA DRUG CU RTZA BZHI'I RANG
BZHIN NO, ,GZHAN YANG BDE BA CHEN PO NI SO SO'I GNAS KYI RANG
BZHIN TE, ,LONGS SPYOD KYI 'KHOR LO NI BSDUS PA'I GNAS KYI RANG
BZHIN NO, ,CHOS KYI 'KHOR

LO NI GNYIS SU MED PA'I GNAS KYI DANG BZHIN NO, ,SPRUL PA'I 'KHOR
LO NI DE KHO NA NYID KYI GNAS KYI RANG BZHIN NO, ,GZHAN YANG BDE
BA CHEN PO NI GSANG BA'O, ,LONGS SPYOD KYI 'KHOR LO NI SBYOR
BA'O, ,CHOS KYI 'KHOR LO NI BDE BA'O, ,SPRUL PA'I 'KHOR LO NI DE
KHO NA NYID DO, ,

GZHAN YANG BDE BA CHEN PO LA SOGS PA BZHIN NI PHYAG RGYA BZHI
DANG, TSAD MED PA BZHI DANG, BSAM GTAN BZHI DANG, DES PAR BYED PA
BZHI DANG, LAM BZHI LA SOGS PA'I RANG BZHIN CAN YIN TE, JI SKAD
DU, ,GANG GI BDE BA CHEN PO LA SOGS PA'I, ,'KHOR LO CHOS RNAMS

KUN GYI RANG BZHIN NO, ,GANG PHYIR BDAG NYID RGYAL PO CHE, ,KUN
LA DBANG SGYUR BDE BA'I MCHOG ,SANGS RGYAS SANGS RGYAS DAM PA
DANG, ,BYANG CHUB SEMS DPA' DAM PA YANG, ,GSANG BA GZHAN LAS
RNYED MA YIN, ,DE BAS 'DIR NI THABS KYI MCHOG ,CES BYA BA LA SOGS
PA LTA

BU'O; ,DE'I THIG LE NI GANG GIS BDE BA CHEN PO LA A'A LI NYIS
SKOR DANG HAm GO THUR DU BLTAS PAS BRGYAN PA'O, ,LONGS SPYOD LA
A'A LIS BSKOR BA GCIG DANG, AOm GYEN DU BLTAS PAS BRGYAN PA'O,
,CHOS KYI 'KHOR LO DANG PO'I YI GE BRGYAD DANG, H'Um MGO THUR DU
BLTAS PAS

@142A *, ,BRGYAN PA'O, ,SPRUL PA'I 'KHOR LO LA A'A LI GNYIS DANG,
AOm MGO GYEN DU BLTAS PAS BRGYAN PA'O, ,DE DAG NI 'KHOR LO DKAR
PO DANG, DMAR PO'I NYID DU BLTA BAR BYA'O, ,CIR SNANG DNGOS PO
GCIG TU 'DUS, ,ZHES PA NI, ,DGA' BA LA SOGS PA'I RIM

GYIS BDE BA DAM PA THOB PAR 'GYUR TE, RNAL 'BYOR GYI LAM DU BYAS
PA'O ,DE NAS PHYAG RGYA'I LAM BSHAD PAR BYA BA'I PHYIR, DE NAS
DPAL LDAN GOS SNGON CAN, ,ZHES BYA BA LA SOGS PA SMOS TE, 'DOD
CHAGS KYI TING NGE 'DZIN LA GNAS PA NI DE BZHIN GSHEGS PA DANG
GTZO MO GNYIS

SU MED PAR ROL PA STE, 'DI LTAR BCOM LDAN 'DAS RDO RJE GOS SNGON
PO CAN SREG MA DANG GNYIS SU MED PAR SNYOMS PAR ZHUGS SO, ,BDE
GSHEGS GOS SNGON CAN NI GSANG BA MO DANG GNYIS SU MED PAR SNYOMS
PAR ZHUGS SO, ,RIN CHEN GOS SNGON CAN NI ZHI BA MO DANG GNYIS

SU MED PAR SNYOMS PAR ZHUGS SO, ,PADMA GOS SNGON CAN NI, GCER BU
MA DANG GNYIS SU MED PAR SNYOMS PAR ZHUGS SO, ,LAS KYI GOS SNGON
CAN NI, RGYAL BA MO DANG GNYIS SU MED PAR SNYOMS PAR ZHUGS SO,
,DE GANG GIS LONGS SPYOD CHEN PO GSANG BA'I LHA MO RNAMS KYANG

'DI LTA STE, RDO RJE BDUG PA MO ZHES BYA BA DANG, RDO RJE ME TOG
MA ZHES BYA BA DANG, RDO RJE MAR ME MA ZHES BYA BA DANG, RDO RJE
DRI CHAB MA ZHES BYA BA DANG, GZHAN RDO RJE SGEG MO ZHES BYA BA
DANG, PHRENG MA ZHES BYA BA DANG, GLU MKHAN MO ZHES BYA BA DANG,
GAR MKHAN MA ZHES BYA BA DANG, GZUGS

DANG; SGRA DANG, DRI DANG, RO DANG, RIG BYA DANG, BDUD RTZI MA LA
SOGS PA'I LHA MO 'DI DAG GI PHYOGS KUN NAS BSKOR TE MCHOD PA SNA
TSOGS BYED PA'O, ,GZHAN DAG LAS KYANG, GANG GIS BDE BA CHEN PO
YIS, ,'KHOR LO GSANG BA 'DI DAG BSGOM, ,SHES RAB YID DU

'ONG BA LA, ,LEGS BRTAGS BYIN GYIS BRLAB PAR BYA, ,MKHAS PA'I CHO
GA BZHIN GNAS PA'ANG, ,BHA GA LA NI LING GA BZHAG ,LA 'DAS PA LA
MNYAM SBYOR BA, ,MCHOG GI RTZA NI GZUGS PAR BYA, ,GANG GIS 'DOD
PA LONGS SPYOD RNAMS, ,CI NUS PA NI LEGS PAR

@142B BYA; ,GSANG BA'I BSRUNG BA'I CHO GA YIS, ,PHYAG RGYA DAM
TSIG LEGS PAR BZHAG ,DAM TSIG RDZAS RNAMS BSDU BYA STE, ,GSANG
BA'I CHO GA BZHIN DU BLANG, ,PAR GA TISVA TIKA ,HI TI KER SHING
KA DAG DANG, ,HA NA PA DA KA RA YA, ,RANG NGA DANG R'U BA YI,
,DUD

'GRO DGUG 'DRA SKAD 'BYIN DANG, ,G-YAS BRKYANG G-YON PA BRKYANG
BA DANG, ,'OG BZLOG PAR DANG YUN RID GNAS, ,GLU MA 'DREN MA SMRA
BA MO, ,DRAG MO GRO BA DUNG MKHAN AA, ,SKAD SGROGS DANG NI LCE
'BYIN MA, KLU DBANG LJON SHING 'PHYAD BA DANG, ,STENG DU 'BYIN PA
LA

SOGS PA, ,ROL PA'I SGRA CHEN LEGS 'BYIN PA, ,GSANG BA SGYU DRA GO
'BYED DANG, ,RGYAS DANG GYEN DU 'DREN PA DANG, ,SENG GE MO YI
SPYOD PA BZHIN, ,GANG GIS LEGS PA ROL PA YIS, ,MKHA' LA SPYOD
PA'I 'DUG STANGS KYI, ,RIM GYIS YANG DAG GNAS PAR

BYED; GLANG PO LA SOGS RIGS MDZES PA, GSANG CHEN NYI MA MDZES PA
YIN, ,DE NYID YANG DAG GRUB PAR 'GYUR, ,ZHES BYA BA'I RIM PA 'DIS
GSAD PA'I SPYOD PA LA GNAS PA LA, 'KHOR GYI GNOD SBYIN MANG PO
KUN, ,ZHES BYA BA LA SOGS PA NI 'DOD CHAGS DANG

BRAL BA RNAMS SO, ,SNGAGS DANG DUS DANG BRGYAL BA NI, ,DE'I RIGS
KYI BYE BRAG RNAMS SO, ,DE YANG BSHAD PA, CHAGS BRAL 'GYUR BA'I
RDZOGS SANGS RGYAS, ,MI RIGS DMAN PA'I SPYOD LA GNAS, ,LAM NI
GZHAN DU GROL BAR 'GYUR, RGYAL BA'I BSTAN PA 'DZIN PA

RNAMS, ,SEMS NI RAB TU BSREG PAR 'GYUR, ,GANG GIS GSANG BA MA YIN
TE, ,SKYE BO'I SPYOD PAS GNAS PAR 'GYUR, ,KYE HO 'DUS PAR GYUR PA
RNAMS, ,SKAL BA MA YIN MYUR DU 'ONGS, ,SANGS RGYAS RANG GI MTSAN
SPANGS PAS, ,GANG ZHIG 'KHOR BA'I BTZON RANG GNAS, ,

DE BAS DE YANG DE NYID NI, ,KUN DU BRLAG PAR 'GYUR BA YIN , ,ZHES
BYA BA LA SOGS PA'I RIM PA 'DIS THAMS CAD THE TSOM DANG SOM NYI
SKYES NAS YID MI DGA' ZHING MYA NGAN GYI GDUNG BA CHEN POS YONGS
SU GDUNGS TE, DE'I TSE BSLANG STE BLA MED DON BSTAN TE, ZHES PA
NI, ,GZHAN

@143A *, ,YANG; DENG NAS RGYAL PO GOS SNGON CAN, ,KHAMS GSUM BA
LA LEGS PAR BLTAS, ,KHAMS GSUM RGYAL PO KHRO BO YIS, ,MYA NGAN
GDUNG BA'I 'GRO KUN BSLANG, ,KYE MA SANGS RGYAS MDZAD BA CHEN,
,KYE MDZAD PA MDZAD PA CHEN, ,KYE MA MDZAD PA RMAD

DU BYUNG, ,KYE MA MDZAD PA SHIN TU ZAB, ,KYE MA MDZAD PA MDZAD
PA'I MCHOG ,BLUN PA DUG GIS 'CHI BAR STON, ,THABS DANG LDAN PA
BDUD RTZI 'GYUR, ,YANG DAG 'GRO BA KUN SGROL BAR, ,BUD MED KYI NI
GNAS NA GNAS, ,GANG LA SNYING PO REG 'GYUR BA, ,DE LA SNYING PO
SNYING PO

'BYUNG; ,DE LA G-YO BA BDE BA NYID, ,PHO RNAMS MTSAN MA'I LAM DU
'BYUNG, ,LAM GYI 'KHOR LO NANG DU ZHUGS, ,YE SHES 'KHOR LO KHA
PHYE NAS, ,BYANG CHUB SEMS NI RGYUN DU 'BAB, ,DMAN PA'I SA BON
BYIN BRLABS TE, ,'GRO BA RNAMS KYI MIG PHYED 'GYUR, , DPA'

BO 'DI LA GNAS BRTEN PA, ,NGES PAR BYANG CHUB SNYING PO 'THOB,
,'DUS PA CHEN PO'I 'KHOR DE DAG RMAD DU BYUNG BA'I THEG PA CHEN
PO'I SEMS SKYES, DE NAS 'KHOR GYIS YID CHES PA DANG, DES PA SKYES
NAS BSTOD NI, ,KYE HO GSANG BDAG GOS SNGON CAN, ,ZHES BYA BA LA

SOGS PA STE, BLA MED RDZOGS PA'I BYANG CHUB RANG BZHIN NI CHOS
THAMS CAD KYI DE BZHIN NYID, GANG GIS DE MNGON DU GYUR PA DE'I
PHYIR, DE LA DE SKAD CES BYA'O, ,DE'I DANG DU 'DOD CHAGS DAG PA'I
BLO LDAN PAS, ,ZHES PA NI, ,'DOD CHAGS DANG DE'I YUL LA SOGS PA'I
SNAD BA'I

DUS NYID NA RANG BZHIN MED PA'I BLO DANG LDAN PA'O, ,MNGON PAR
SANGS RGYAS PA NI YE SHES PHUN SUM TSOGS PA PHUL DU DBYUNG DU MED
PAR RANG DANG 'GAL PA'I SGRIB BA THAMS CAD SPANGS PAS BSTOD PA'I
YUL NYID DU BSTAN TO, ,DE'I BSHAD PA, GSANG BA CHEN PO SPYOD PA
LA,,

GNAS PA GOS PA CI YANG MED, ,PADMA LA NI 'DAM GYIS BZHIN, ,MNYES
PA YANG NI MCHOG TU 'GYUR, ,CHOS RNAMS DNGOS PO DANG BRAL BAS,
,DNGOS PO LA NI MI GNAS KYANG, ,'GRO BA NYON MONGS 'DUL BA'I
PHYIR, ,DAM PA'I SPYOD PA STON PAR MDZAD, ,DMAN PA RNAMS LA

@143B DMAN PA RNAMS 'GYUR KYANG, ,GANG GIS KHYOD LA MCHOG TU
MCHOG TU 'GYUR, ,NYES BAS LEGS PA KUN LDAN ZHING, ,YON TAN THAMS
CAD 'BYUNG BA'I GTER, ,MA SMIN PA DANG MA GROL BA'I, ,'KHOR LAS
RGYAL BAR BYED PA NYID, ,SKAL BA DMAN PAR GYUR BA'I PHYIR, ,GSANG
PA

BDAG GIS SNGAR MA MTHONG, ,DE BAS RGYAL PO BCOM LDAN 'DAS, ,LEGS
PAR STON PA'I RDZI BO LA, GTZUG GI NOR BUS GZUNG BAR GYIS, ,ZHES
PA NI RIGS PA 'DI LA YANG, YANG DAG PA'I GTZO BA LA MNGON SUM DU
BSTOD PAR 'OS PA BSTAN PA'O, ,'PHAGS PA LAG NA RDO RJE GOS SNGON
PO

CAN GYI RGYUD KYI RGYA CHER BSHAD PA LAS LE'U BCU BZHI PA'I BSHAD
PA'O, , , ,DE NAS 'DUS PA'I 'KHOR RNAMS KYIS 'KHOR GYI GTZO BO LA
BSTOD PA MDZAD PA, GSANG BAR GYUR PA'I DON LA YID CHEN RJES SU YI
RANG ZHING DGA' PAR GYUR NAS SHES PA'I DON TE, ,LCANG LO CAN GYI
ZHES BYA BA

LA SOGS PA NI SPYOD PA'I YON TAN GYI SGO NAS BSTOD PA'O, ,'KHOR
GYI KLU TSOGS 'DUL MDZAD PA, ,ZHES BYA BA LA SOGS PAS NI KHYAD
PAR DU RANG GI GDUL BYA 'DUL BA'I SGO NAS BSTOD PA'O, ,SNA TSOGS
DAG PA'I SKU MNGA' ZHING, ,ZHES BYA BA LA SOGS PAS NI, ,SPYIR
GDUG PA CAN

THAMS CAD 'DUL BA'I SGO NAS BSTOD PA'O, ,JI LTAR BSAM PA'I DNGOS
BO KUN, ,ZHES BYA BA LA SOGS PAS NI YON TAN THAMS CAD KYI 'BYUNG
GNAS SU GYUR PAR BSTOD DO, ,'DI DAG GI DON RGYAS PAR NI LE'U DANG
POR BSHAD ZIN ZHES PA'I DON TO, ,BDAG GIS DMAN PAR GYUR PA'I 'GRO
BA YIS, ,

RTOGS PHYIR BSDUS PA'I RNAM PAR BSHAD PA 'DI, BLO DMAN GYUR PHYIR
BRTZAM PAR MI RIG KYANG, ,GANG LA GRAGS PAR BRTEN TE BRTZAMS PA
'DIS, ,DGE BA 'DI YIS 'GRO BA'I SKYE BO RNAMS, ,GSANG CHEN SNOD
DU GYUR DANG BZLOG PA KUN, ,SNOD GYUR DAM PA DE YI ZHAL MTHONG
NAS, ,PHUN SUM TSOGS PA

RNAMS KYIS 'BYOR BAR SHOG ,'PHAGS PA LAG NA RDO RJE GOS SNGON PO
CAN GYI RGYUD KYI RGYA CHER BSHAD PA, SLOB DPON CHEN PO MCHOG RAB
SNYING POS MDZAD PA RDZOGS SO, , 