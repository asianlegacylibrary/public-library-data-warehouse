@67B #, ,RGYA GAR SKAD DU, BHIKshU BRiTTI N'A MA, BOD
SKAD DU, SLONG MO'I 'GREL PA ZHES BYA BA,

@68A *, ,'JAM DPAL GZHON NUR GYUR PA LA PHYAG 'TSAL LO, ,DPAL
LDAN 'KHRUL 'KHOR SNGAGS KYI DON, ,RIG PA NGES PAR 'BYUNG BA'I
BDAG, ,RTOG PA'I DRA BA SREG PA YI, ,'JAM DBYANGS DPAL LA PHYAG
'TSAL LO, ,BLA MA DAM PA'I ZHABS CHU SKYES,,

LO DRUG RTOG PA MED PAR BSTEN, ,DE YI GE SAR MCHOG GI RDUL, ,LEGS
PAR SBYAR BYAS SLONG MO CHE, ,DE NAS NGA RGYAL CHE DOR NAS, ,LAM
BRAL NAM MKHA'I GNAS SDUG TU, ,BRTZE BA'I SBYOR NYID RTAG TU NI,
,NGES PAR SLONG MO RTAG TU BSTEN, ,BLA MA DANG POR BSNYEN BKUR

NAS; ,RANG 'DOD SGRUB THABS RTZOM ZHING DBYE, ,THOS BSAM SGOM
PA'I RNAL 'BYOR PA, ,DE YI DON NI SNYING LA BZHAG, DE NAS MDUN DU
MCHOD BYAS NAS, ,RDO RJE SKYIL KRUNG SBYOR BA YIS, ,SROG GI RLUNG
NI KUN DU DGAG ,BLO BZANGS SNGAGS KYI BZLAS PA BYA, ,PHYOGS
SKYONG RNAMS LA RO

GNAS SU, ,GTOR MA BSHAMS SHING 'BUM DU BZLAS, ,RNAL 'BYOR PHYOGS
KYI GOS 'CHANG CAN, ,DUR KHROD GNAS SU GNAS PAR BYA, ,DE LTAR
BYED PA'I RNAL 'BYOR CHE, ,RTOGS DANG GROL BA'I 'BRAS RAB STER,
,BSLANG ZHES PA NI BZLAS PA YIS, ,'GYUR BA MED PA'I

BRTUL ZHUGS SPYAD, ,DBYIG GU DANG NI SHING SNOD DANG, ,CHANG GI
BUM PA SKAL PA CAN, ,PHYI ROL DON GYI MCHOG GIS NI, ,SEMS NI GNAS
PAR 'DOD PA STE, ,BRTAN ZHING BRTAN PA'I RKANG PA 'DUG ,SNA YI
RTZE LA BLTA ZHING BCING, ,SHIN TU SBYOR LDAN MTSAN MED MKHA',
,DE

BZHIN SROG GI YON TAN SEMS, ,SGO DGU RNAM PAR DAG PA YIS, ,GRONG
DGU RU NI YANG DAG SPYOD, ,YOD DANG MED PAR GANG SEMS PA, ,DE
BSAM BSGOM PAR MI BYA'O, ,YID LA H'Um YIG SBYOR BA YIS, ,YI GE
BZHI PO BRJOD PAR BYA, ,SBYIN LA CHAGS PAS KHYIM KHYIM DU, ,

CHE DANG CHUNG BAR MI BRJOD CING, ,GANG GIS 'GYUR BA MED SHES PA,
,DE YIS PHYAG RGYA GSAL BA 'THOB, ,RLUNG BCU PO NI YANG DAG
'PHROG ,BCU PO NYI MA ZLA BA'I 'OD, ,THABS DANG SHES RAB KUN
SBYOR BAS, ,SLONG MO SLONG DU 'GRO BAR BYA, ,DER NI 'DOD PAS
TSANGS PA YI, ,GNAS

@68B BZHI RTOGS PA'I GLU BLANG NGO, ,BHUNYDZA AI MA AA nA SA H'A
BA DA KA MA AI SO SA AI A'A LA, MO AA AO DHARM'A KA RAndA nA M'A
RA AU K'A MA SA H'A AU, AATZTSA AAKKHA RU DZE BU NA AI SO SAm S'A
RA MI MUKKA, BAHMA MA HE SA RA n'A R'A AA n'A SAKKHA AU SU DHA SA
H'A BA, 'GYUR BA MED PA'I TSIG 'THOB CING, ,

'GYUR BA MED PA'I TSIG LA GNAS, ,BHIKshANTE HI ZHES GANG BRJOD,
,DE YI RNYED PA SHIN TU SBYOR, ,DE NAS BZLAS PA BSHAD BYA STE,
,AI LI YI GE BZHI YI MTHAR, ,GSUM PO YIS NI RNAM PAR BRGYAN, ,DE
YI STENG DU ZLA TSES DANG, ,DE YI STENG DU N'A DA'O, ,DE YI PHYIR
NA SHES BYA

GANG; ,DE YANG YI GE BZHI PA'O, ,H'U% H'U% YI GE YI MTHAR PHAt,
,BDE BA'I SNGAGS NI BRJOD PAR BYA, SNGAGS KYI PHRENG BA MI'I RUS
PA, ,BRGYA DANG BRGYAD NI MCHOD YIN NO, ,SMON PA'I BRTUL ZHUGS
YANG DAG SPYOD, ,'DOD CHAGS ZHE SDANG RNAM PAR SPANGS, ,GSAL
ZHING 'BREL

BA'I LHA CHEN PO, ,BZHI PO GANG GI RNAL 'BYOR PA, ,DE YI DE BZHIN
SLONG BA MIN, ,DAG CING NGES SEMS SKAL PA CAN, ,GANG YANG, BHI
YIG RTOGS PAR KUN DU SBYOR, ,KshAm YIG GROL BA YI NI RGYUD, ,DE
YI YI GE NGAN 'GRO 'GROG ,HI YI YI GE 'GYUR MED MCHOG ,BHA YIG

NYI MA ZHES RAB GRUB, ,AA YIG ZLA BA'I RI MOR 'DOD, ,KA YIG BKRA
SHIS BYED SHA ZA, ,SHA YIG RTAG TU LAG CHU SKYONG, ,BLA MCHOG AA
YIG BLA MAR BLTA, ,MA YIG PA SANGS DBANG PHYUG MCHOG ,MA YI YI GE
SPEN PAR 'DOD, ,DE RNAMS DE RU DBANG BYED MCHOG ,GANG YANG

BHA YI YI GE GZUGS SU BRJOD, ,MA YI YI GE RTZE GCIG SMRA, ,KA YI
YI GE DRI LONGS SPYOD, ,shA YI YI GE 'ANG RO ZHES PA, ,DEG BYA AA
YI YI GER BRJOD, ,DE HI ZHES YIG STONG PA STE, ,MA YIG NGA RGYAL
'JOMS SHING MDZAD, ,DNGOS DANG DNGOS MED MDZAS BRTUL ZHUGS, ,RDO
RJE

RNAL 'BYOR MA DPAL 'DUD, ,RTAG TU PHYI DANG NANG DU NI, ,KUN DU
SPYOD CING YANG DAG SPYOD, ,DANG PO SKYON MED PAS RNAL 'BYOR MA
YANG DAG PAR MCHOD CING THEG PA DMAN PA SNA TSOGS PA'I DRI MA
SPANG NGO, ,DE'I RJES SU SNYING RJE NAM MKHA' BZHIN DU SEMS GNAS
SHING MI G-YENG BAS

@69A *, ,MI'I THOD PA MCHOG GI SNOD DU BSLANG BA RAB TU BSNGAGS
SO, ,JI LTAR MNGON SUM DU BSAM PA DE LTAR LHA MO SNA TSOGS PA'I
GNAS SU RNAL 'BYOR GYI BZA' BA DANG BTUNG BA BZHIN, GANG DU MNGON
DU BDE BAR SEMS SHING SEMS DPA'I SBYOR BAS MNGON SUM DU TSOR

BAR 'DOD PAS, DUS THAMS CAD DU BYA'O, ,DE NAS SLONG MO'I BZA' BA
SPYOD CING SEMS CAN KUN LA SNYING BRTZE BAR BYA'O, ,GANG RNAM PAR
SHES PA TZAM DU SBYOR BA'I RNAL 'BYOR BAS DANG PO CE SPYANG CIG
GAM KHYI'I GNAS SU BSGOM MO, ,DE NAS 'JIG RTEN PA'I BSAM PA SHES
NAS

'JIG RTEN PA'I SEMS BSGOM MO, ,RNAL 'BYOR MA CHANG 'TSONG MA
DANG, G-YUNG MO DANG, GTUM MO DANG, SBOS MO RNAMS LA DE BZHIN DU
GOS NYOS LA ZLA BA DRUG TU KUN DU SO SOR MCHOD PAR BYA'O, ,YE
SHES KYI YON TAN JI LTA BAR 'JIG RTEN KUN LA BSAM PAR BYA'O,
,RLUNG YANG

DAG PAR SBYOR BAS SLONG MO BSLANG ZHES BRJOD PAR BYA'O, ,'DOD
CHAGS DANG ZHE SDANG DANG GTI MUG GI 'TSE BA RNAM PAR SPANGS LA
KA RBBUR BZA' BAR BYA ZHES PA NI KHYAD PAR DANG BCAS PA'O, ,GRONG
DGU PO NI SGO DGU RNAM PAR DAG PAR YANG DAG PAR SPYAD DO, ,PADMA
DKAR PO JI LTA BA

BZHIN GYI SNOD DU BDUD RTZI LNGA DANG DNGOS PO'I DRI RIGS BSNAM
ZHING BSGOM MO, ,LAM GYI RIGS 'DUS SHING GNAS PA'I LAM DU GNAS
PAS SLONG MO SLANG ZHES BRJOD CING SNA'I RTZE LA BLTA ZHING BCING
NGO, ,STONG PA DANG SNYING RJE DBYER MED PA'I RANG GI SEMS YONGS
SU BSGOM MO, ,A'A

LI BCU GSUM PA LA ZLA TSES DANG STONG PA DANG N'A DA'O, ,A'A LI
GNYIS PA LA NAM MKHA' YANG DAG PAR LDAN ZHING MTSAMS SBYOR BA'I
YI GE'O, ,A'A LI DRUG PA LA ZLA TSES DANG THIG LE DANG N'A DA'O,
,SKU DANG GSUNG DANG THUGS DAG PA'I CHOS 'BYUNG GI RE'U MIG TU
NYI SHU RTZA GSUM PO

CHO GAS DGOD DO, ,BDUD RTZI LNGA LA SOGS PAS DAG PA'I GZUGS MDZES
PA'I SNOD DU SIN DHU RAL GSER GYI SMYU GUS BRI'O, ,AU AA DZA RA
AA AU A'A RE AA HA A'I AI RE PHA AA dA SA BHA AA dA A'A KA A'A NA
A'I AI AE HA A'U PAm PHA AU dA AUm, JI LTA BA'I RIM PAS SNGAGS
KYI GZUGS KYI YI

@69B GE RNAMS DGOD DO, ,NA CHUNG 'BRING PO TZAM DU RNAL 'BYOR
MA'I GZUGS JI LTA BA BZHIN NO, ,LO LEGS SHING SEMS CAN THAMS CAD
KYI BYA BA DANG DGOS PA BSGRUB PA'I PHYIR RO, ,TSIG SA BRGYAD PO
YANG DAG PAR BRTEN PAS SROG LEGS PAR BRTEN NO, ,AOm A'A:H'Um PHAt

SV'A H'A, AOm A'A:AI H'U% PHAt SV'A H'A, AOm A'A:shA H'U% PHAt
SV'A H'A, AOm A'A:KO H'U% PHAt SV'A H'A, AOm A'A DA H'U% PHAt
SV'A H'A, AOm A'A:AE H'U% PHAt SV'A H'A, MI RUS DKAR PO'I PHRENG
BA LA SNGAGS DE RNAMS YANG DAG PAR BZLAS SO, ,SENG GE BZHIN DU
'JIGS PA MED PA'I RNAL 'BYOR

PAS 'JIG RTEN GSUM DU YANG DAG PAR SPYAD DO, ,A'A LI DANG K'A LI
YANG DAG PAR BRJOD PA'I NYI MA DANG ZLA BA'I RANG BZHIN NO,
,RLUNG NGES PAR RAB TU 'JIG PA NI DKYIL 'KHOR LNGA'I RANG BZHIN
NO, ,DE'I RANG BZHIN MNGON PAR SHES PAS NI RANG BZHIN 'DZIN PA'I
SPYOD YUL

LO; ,DNGOS PO DANG DNGOS PO MED PA'I RANG BZHIN DU YANG DAG PAR
NGES SO, ,DE NAS NGAG RNAM PAR DAG PAS 'JIG RTEN PA'I TING NGE
'DZIN BSREG GO, ,GSAL ZHING 'CHAD PA'I MAN NGAG GI RIM PA NI,
,PHYED DANG BZHI YIS KHRU YI LUS, ,BDE BA'I KHYIM DU 'DOD PA
YIN,,

MI GTZANG DRI MA DANG LDAN PA'I, ,LONGS SPYOD RNAMS NI BSLANG PAR
BYA, ,'DOD CHAGS ZHE SDANG GTI MUG RNAMS, ,THAMS CAD RNAM PAR
BSAL BAR BYA'O, ,DE LTA BUR NI SHES PA YIS, ,THAR PA YI NI GNAS
SU 'GRO, ,GNYIS GNYIS 'KHYUD PA'I SGYU MA YIS, ,RO NI

YANG DAG BZA' BAR BYA, ,SNYING RJE LDAN PA'I CHANG GI NI, ,STONG
PA'I RO NI BTUNG BAR BYA, ,LHAN CIG SKYES PA YI NI RO, ,RO DES
YANG DAG GROL BAR 'GYUR, ,DE LTA BUR NI SHES PA YIS, ,DGA' BA YI
NI MCHOG TU 'GYUR, ,RNAM PA SNA TSOGS PA YI GZUGS, ,SEMS DE

GSAD PAR BYA BA YI, ,BLA MA BLA MA RNAMS KYIS NI, ,ZHABS KYI CHU
SKYES BSNYEN PAR BYA, ,SEMS CAN GYI NI RNAM PA KUN, ,MTSUNGS PA
NYID DU BLTA BAR BYA, ,DE LTA BUR NI SHES PA YI, ,DE YIS CHOS
RNAMS RNAM PAR SPYOD, ,'JIG RTEN PA YI SEMS DANG NI, ,RGYAL BA'I

@70A *, ,SEMS NI MTSUNGS PAR BYA, ,LO NI BCU DRUG PAR DU NI,
,SKYON NI BRJOD PAR MI BYA'O, ,RANG GI CHOS NI CHEN PO YIS,
,SRUNG BA CHEN PO RAB TU BYA, ,DE LTA BU YE SHES PA YIS, ,THAMS
CAD DU NI SPYOD PA BYA, ,LUS DANG NGAG DANG YID RNAMS NI, ,GCIG

PA YI NI RANG BZHIN NO, ,SKYON GYI STOBS NI DU MA RNAMS, ,GSAL
ZHING BRTAN PAR BYA BA NYID, ,CHANG GI MCHOD PA DU MA YI, ,'KHOR
LO MCHOG GI DRA BAR BYA, ,DE LTA BUR NI SHES PA YIS, ,DE YIS
'KHOR BA LAS NI GROL, ,JI LTAR CHU YI ZLA BA NI, ,MI BRTAN PAR NI
MTHONG

BA BZHIN, ,JI LTAR RMI LAM NANG GI NI, ,MED PA'I SEMS CAN DANG
MTSUNGS SO, ,JI LTAR SGYU MAS BYAS PA YI, ,SEMS CAN LTA BUR 'DOD
PA YIN, ,DE LTAR BUR NI SHES PA YIS, ,DE YIS THOS PA 'DZIN PA
YIN, ,JI LTAR YID BZHIN NOR BU LTAR, ,DE LTAR SHES PAS

BZLAS PA BYA, ,JI LTAR DPAG BSAM SHING LTA BUR, ,DE DAG GI NI
RANG BZHIN NO, ,JI LTAR dOMBI PA YI NI, ,ZHABS KYI RDUL KYANG DE
LTAR BUR, ,NAM MKHA' DANG NI MTSUNGS PAR BYA, ,dOMBI PA'I SLONG
MO'I 'GREL BA ZHES BYA BA RDZOGS SO,, ,,RAB TU BSNGAGS PA'I

GNAS CHEN PO NYE BA'I 'THUNG GCOD PA BA LA PO YAM BU'I GRONG
KHYER DU, ,SGRA PA CHEN PO DZI TA KARnnA DANG, LO TZ'A BA
SH'AKYA'I DGE SLONG NYI MA RGYAL MTSAN DPAL BZANG POS BSGYUR
BA'O, ,SA'I STENG DU NYI ZLA LTAR GYUR CIG,