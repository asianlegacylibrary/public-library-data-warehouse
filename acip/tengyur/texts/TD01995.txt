@190B #, ,RGYA GAR SKAD DU, ,BADZRA BHEE RA BA
BA, nA

TZA KRA N'A MA, BOD SKAD DU, RDO RJE 'JIGS BYED KYI TSOGS KYI
'KHOR LO ZHES BYA BA, 'JAM DPAL GZHON NUR GYUR PA LA PHYAG 'TSAL
LO, ,DNGOS DANG DNGOS MED BDAG NYID GTZO, ,DANG POR RDO RJE SEMS
LA PHYAG 'TSAL NAS, ,'DOD PA THAMS CAD RAB STZOL BA, ,TSOGS KYI
'KHOR LO

BDAG GIS BSHAD, ,SNGAGS PA MCHOG TU RTOG MED PAS, ,DUS KUN DU NI
MNYAM PAR GZHAG ,RGYUD KUN GYI NI RJES 'BRANG SHES, ,DE NYID BCU
NI MCHOG TU RIG ,ZAB CING RGYA CHE CHOS RNAMS LA, ,YID NI DAL BAR
GYUR BA DANG, ,NGA RGYAL MED PA'I SLOB MA RNAMS, ,LEGS PAR

THOS 'DOD DANG RNAMS LA, ,TSOGS KYI LHA NI YONGS RDZOGS PAS,
,'DOD YON LNGA YI 'BRAS BU STER, ,DBEN ZHING NYAMS DGA'I KHANG PA
RU, ,DER NI RANG GIS MCHOD PA BRTZAM, ,RNAL 'BYOR RGAN PA'I RIM
PA YIS, ,PHYAG DANG MCHOD PA BYA BAR GRAGS, ,YANG NA YON TAN CHE

@191A *, ,BA'AM; ,MGRON PO YIN PHYIR GUS PA DANG, ,KHRUS DANG DRI
ZHIM GOS DANG NI, ,ME TOG PHRENG BAS BRGYAN PA DANG, ,MCHOD YON
BDUG PA CI NUS PAS, ,TSOGS KYI 'KHOR LO BRTZAM PAR BYA, ,LAS KYI
RDO RJE MNYAM BZHAG PAS, ,'DI DAG LA NI BSANG GTOR BYA, ,MDZOD

SPU SPYI BOR THAL SBYAR NAS, ,YAN LAG BRGYAD KYIS PHYAG BYA'O,
,RIN CHEN SNOD SOGS GTOR MA GZHAG ,RGYAL BA 'JIG RTEN 'DAS LA
DBUL, ,'JIG RTEN PA DANG SNGAGS LHA LA, ,DE NYID RIG PAS MCHOD PA
BRTZAM, ,RGYUD KYI DGONGS PA'I SBYOR BA YIS, ,PADMA'I SNOD DU
BDUD RTZI CHE, ,

LCAGS KYU BCU NI YANG DAG BZLAS, ,DE DAG THAMS CAD TSIM PAR BYA,
,THUN MONG KUN GYI MCHOD PA DANG, ,KUN LA GSANG BA MCHOG GI
MCHOD, ,BDE BA CHEN PO'I GO 'PHANG GNAS, ,TSOGS KYI GTZO BO 'JUG
PAR BYA, ,BU MO DAL BA TSANG ZHING ZHAL GYI PADMA'I MGO BO SMAD,
,YON TAN CHEN PO

SHIN TU RGYAS SHING DE NYID YANG DAG RIG PAR RUNG BA NYID, ,SEMS
KYI RNAM RTOG BRAL ZHING RGYAN RNAMS KUN DANG LDAN, ,NU MA GNYIS
NI MCHOG TU RGYAS PAS BDUD RTZI'I SNOD NI DE YIS 'BUL, ,RANG
BYUNG YE SHES ME 'BAR BAS, ,'OD 'PHRO GDAN GYI LUS 'BUD CING,
,KHAR NI DE NYID SBYIN SREG

PHYIR; ,RO LA SOGS PA DBAB PAR BYA, ,DE NAS SNYING GA'I ZLA DKYIL
SAR, ,THIG LE'I LHA NI MNGA' BDAG CHE, ,YANG NA RANG GI 'DOD SOGS
LHA, ,'KHOR LO RGYAN GYIS BRGYAN PA'O, ,MING MED THIG LES THIG LE
STE, ,DE NYID BSRUNG BSRUBS 'OD ZER CAN, ,LCE YI RTZE LA NYUNG
ZAD DGOD, ,

BDUD RTZI'I RGYUN GYIS TSIM BYA'O, ,LTE BA'I 'KHOR LO N'A DA LAS,
,BYUNG BAS DE YI RO BKUG NAS, ,LAN GSUM DU NI 'THUNGS NAS SU,
,RNAL 'BYOR PA DE BDE BAR GNAS, ,BI MU MA RA SHU DA HA NA GO KU
PANYTZA KAm ,RGYUD DANG RGYUD GZHAN BRJOD PA YI, ,GZHAN YANG BDUD
RTZI CHEN PO RNAMS, ,

BAR SNANG DU NI GNAS PA LA, ,KUN LA MDZUB GTOR BYIN PAR BYA,
,DPA' BOS DPA' BO'I LHA DANG NI, ,LHA MO KUN GYI TSOGS LA GSAL,
,LCAGS KYU BCU YI DE NYID NI, ,THOGS NAS SBYIN BDAG SEMS DAG
PHYIR, ,JI LTAR RIGS PAR RTOGS NAS NI, ,PHYI ROL LHA LA DBUL

@191B BAR BYA; ,SEMS CAN RNAMS LA SANGS RGYAS NYID, ,KUN GYI
SNYING RJE'I STOBS KYIS BSGRUB, ,RDO RJE DRIL BU LDAN PAS BSTOD,
,'KHOR LOS SGYUR LA BSTOD PAR BYA, ,SGEG PA'I TSUL GYIS STER BA
DANG, ,MCHOD RDZAS KYI NI SNOD DAG RNAMS, ,SO SO'AM KUN LA GCIG
TU'O, ,DAG DANG

MA DAG SPYAD MI BYA, ,JI LTAR 'DOD PA'I BZA' DANG BTUNG BA RNAMS,
,MCHOD PA SNA TSOGS MANG PO YIS, ,RDO RJE CAN GYIS MCHOD PA YIN,
,CI BDE JI LTAR 'DOD PAR GSOL, ,DE LTAR SENG GE BZHIN DU DOGS MED
RTOGS BRAL BAS, ,SRID ZHI'I GO 'PHANG DE NYID GNAS PAS BDE BAR
LDAN, ,RANG

GI YID 'ONG KE SHI KA LA SOGS PA'I GLU, ,RGYAL BA MA LUS TSOGS LA
GAR GYIS KYANG NI MCHOD PAR BYA, ,SNOD NI GANG GIS LAG PAR GZHAG
,GAR GYI LAG PAS GZUNG BAR BYA, ,MI SHES PA'AM RMONGS PA YIS,
,SMOD PAR GYUR NA CHAD PA THOB, ,LUS NGAG YID KYI LAS KYIS NI, ,

LA LA DUL BAR MA GYUR NA, ,CHAD PAS DE NI ZHI BA'I PHYIR, ,DE YIS
JI LTAR RIGS PAR BRTAG ,LAG PA GNYIS KYI PHYAG RGYA YIS, ,DE NYID
GTZO BO'I CHO GA BZHIN, ,PHAN TSUN DU NI TSIM PAR BYA, ,SGEG DANG
RTZE BA'I RO YIS BDE, ,ZAB DANG RGYA CHE'I GTAM BRJOD CING, ,DE
NYID BRTZON PAS

MCHOD PAR BYA, ,GLU DANG RNGA SOGS GAR GYIS NI, ,THABS DANG SHES
RAB BDE BA'I MCHOG ,PHAN TSUN DU NI MNYAM PAR GUS, ,DAM TSIG NYAN
PAR SHIN TU 'DOD, ,PHA ROL PHYIN BCU SBYOR BA YIS, ,BRTUL ZHUGS
CAN GYIS MCHOD SBYIN BYA, ,'GRO BAR 'DOD PAS THAL SBYAR NAS, ,

SNGON DU BZOD GSOL 'GRO BAR BYA, ,BYA BA BYAS NAS BLO LDAN GYIS,
,DE NAS PHYAG BYAS 'JUG PAR BYA, ,RTAG TU RNAL 'BYOR BDAG NYID
DANG, ,RTAG TU DE NYID LAM LA ZHUGS, ,RTAG TU 'DUL BAR LDAN PA
YIN, ,TSOGS KYI 'KHOR LO RTAG TU BYA, ,SBYIN PA'I ZAS SBYIN PA
RNAMS LA, ,PHYAG

RGYA THUN MONG DU NI BRJOD, ,DE PHYIR GROL BAR 'DOD PA YIS, ,BDAG
DANG GZHAN LA MCHOD PAR BYA, ,JI SRID RANG GI BDE 'DOD PAS, ,'DI
NYID ROL DANG SGEG PA YIS, ,DE SRID PHYAG RGYAN LHAN CIG TU,
,GNYUG MA 'DI YIS MCHOD PAR BYA, ,MIG LA SOGS PA'I THABS CHEN
GYIS, ,

@192A *, ,GZUGS SOGS RDO RJE MA YI TSOGS, ,RNAM SHES RNAMS KYI
BDE CHEN PO, ,PHYI ROL GYI NI RTAG TU 'JUG ,RDO RJE PADMA'I 'OD
ZER GYIS, ,ZLA BA'I 'OD ZER DKAR PO 'DRA, ,RGYAL BA'I TSOGS KYI
'OD ZER 'BYUNG BAS RANG BZHIN MED PAR RANG BZHIN CAN, ,SHIN TU

BDE BA MCHOG TU 'PHAGS PAS YID DU 'ONG BA'I SHES RAB BKA' NYAN
LAS, ,DAG PA'I LCE YIS LEN BYED SEMS CAN DE NI RDO RJE SEMS, ,DE
NAS GSHEGS GSOL THOB PA NA, ,BKRA SHIS KLU DANG LHA KUN LA,
,TSOGS KYI 'KHOR LO MNGON BYAS NAS, ,YON BDAG MGO LA ME

TOG GZHAG ,BKRA SHIS BRJOD LA SDOM PA SBYAR, ,'BYUNG PO THAMS CAD
SANGS RGYAS SU, ,BLA NA MED PAR SMON LAM GDAB, ,LHAG MA'I GTOR
MAS TSIM PAR BYA, ,GTOR MA CHEN PO YANG DAG BSDUS, ,CHOS BDAG YE
SHES GYUR NAS NI, ,BLO DANG LDAN PAS DGE LA SBYAR, ,MTHO

GANG TZAM GYI MTHO BA RU, ,RGYAL BA CHOS KYI GZHI BSAM BYA, ,DE
LAS BDUD RTZI RGYUN 'DZAG PA, ,RANG NYID LA NI BSAM PAR BYA,
,YUNGS KAR TZAM GYI PHRA BA NI, ,RDO RJE CAN GYI MTSAN MA STE,
,RDO RJE RTZE'AM SNA RTZER BSAM, ,BRTAN PAR GYUR NAS SPRO BAR
BYA, ,SNYING GA'I DKYIL NI NAM

MKHA' LA, ,ZLA BA'I DKYIL 'KHOR RDZOGS PA STE, ,DER NI CHOS KYI
'BYUNG GNAS GNAS, ,PHRA MO'I RDO RJE RTAG TU DRAN, ,RDO RJE LA
SOGS RO DANG LDAN, ,YID KYI RANG BZHIN RNAM THAR GSUM, ,RNAM PA
KUN GYI DON DAG LA, ,'GYUR BA MED PA'I BDE BA CHE, ,THABS DANG
SHES RAB

RNAL 'BYOR DAG ,LAS KUN LA NI THAMS CAD DU, ,YANG DAG BYANG CHUB
LEGS SEMS GZUGS, ,DE NYID BRTZON PAS BSAM PAR BYA, ,SNGAGS NI
SROG GI YI GE BZLAS, ,THIG LE'I RANG BZHIN 'OD GSAL BA, ,CHOS
DANG CHOS MIN LAS GROL BA, ,RTAG TU YONGS SU BSGOM

PAR BYA; ,DE YIS DUS SAM THAMS CAD DU, ,GROL BA'I LAM LA BRTZON
PA YIS, ,RTAG PA'I DUS SU BSGOM BYAS NA, ,DE YIS GROL THOB PHUN
SUM TSOGS, ,'GRO BA RNAMS KYI BSAM PA SBYIN PA LA SOGS KUN GYIS
MYUR DU YONGS RDZOGS NAS, ,BDAG MED RDO RJE LA SOGS

@192B KYIS NI RNAM RTOG RMONGS PA'I GRONG KHYER THAMS CAD BRTAG
BYAS NAS, ,RGYAL BA'I 'KHOR LO GANG ZHIG BSKOR BAS BLA MA'I YE
SHES 'CHAR ZHING THAR PA STER BYED PA, ,'PHAGS PA DE YI THUGS RJE
CHEN POS NAD RNAMS RTAG PAR SHIN TU GROL BAR BYED, ,ZAB PA'I
TSOGS KYIS YON TAN GTER LDAN

PAS; ,RNAM PAR RTOG PA'I RTOG PA LAS RGYAL NYON MONGS SPANGS PA
YI, ,BAG CHAGS BCAS PA'I GNAS LAS GROL ZHING RNAM GROL BA'I,
,DNGOS DANG DNGOS MED RNAM GROL RNAL 'BYOR PA LA PHYAG 'TSAL LO,
,YAN LAG RGYAN RNAMS KYIS NI RNAM PAR BRGYAN PA YI, ,NAM MKHA'

ZLA BA'I 'OD ZER CHA NI RNAM PA SNA TSOGS BYED PA GANG, ,SHES RAB
TSOGS KYI BDAG NYID LA NI PHYAG 'TSAL 'DUD, ,'JIG RTEN 'JIG RTEN
'DAS BCAS BLA MA'I 'KHOR LO CAN, ,BSGOM BYA RNAM PAR BSGOMS PAS
'GRO BA GROL BA'I PHYIR, ,GANG ZHIG PHAN PA'I BSAM PAS 'DIR NI

DKYIL 'KHOR BYED PA YI, ,TSOGS KYI 'KHOR LO BYED PA DE LA PHYAG
'TSAL 'DUD, ,SEMS CAN THAMS CAD LA GNAS DRI MED DNGOS PO YI,
,BSGOMS PAS GSAL BAR GYUR PA'I BDE CHEN BSDUS PA LA, ,PHYAG RGYA
DANG BCAS BYED PA DE LA PHYAG 'TSAL LO, ,DPAL LDAN RDO RJE

'JIGS BYED KYI TSOGS KYI 'KHOR LO, SLOB DPON RATNA A'A KA RA
SH'ANTIS MDZAD PA RDZOGS SO,, ,,RGYA GAR GYI MKHAN PO 'DI PAm KA
RA RAKshI TA DANG, LO TZ'A BA DGE SLONG RDO RJE GRAGS KYIS BSGYUR
BA'O,, 