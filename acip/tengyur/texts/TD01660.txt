@389A #, ,RGYA GAR SKAD DU, SARBBA BUDDHA SA
MA YO GA d'A KI N'I M'A Y'A SAMB'A RA BRiTTRI SA MA YO G'A LAm
K'A RA N'A MA, BOD SKAD DU,

SANGS RGYAS THAMS CAD DANG MNYAM PAR SBYOR BA MKHA' 'GRO MA SGYU
MA BDE MCHOG GI BGREL [?] PA MNYAM SBYOR GYI RGYAN ZHES BYA BA, ,DPAL
RDO RJE MKHA' 'GRO MA LA PHYAG 'TSAL LO, ,SANGS RGYAS KUN DNGOS
BDAG NYID CAN, ,RDO RJE SEMS DPA' BDE BA'I MCHOG ,SGYU MA BDE

MCHOG PHYAG 'TSAL TE, ,SANGS RGYAS THAMS CAD MNYAM SBYOR BSHAD,
,DANG POR RE ZHIG RNAL 'BYOR PA BDAG DANG GZHAN DON BSGRUB PAR CI
LA YANG MA REG PAR CHAS PA RNAMS LA SANGS RGYAS THAMS CAD DANG
MNYAM PAR SBYOR BA'I DE KHO NA NYID KHONG DU CHUD PAR BYA BA'I

@389B PHYIR RGYUD KYI DON 'DI BRTZAM PAR BYA'O, ,DE LA BRJOD PAR
BYA BA NI GANG, DGOS PA NI GANG, 'BREL PA NI GANG, DGOS PA'I DGOS
PA NI GANG ZHE NA, BSHAD PAR BYA STE, RTZA BA'I RGYUD DANG, PHYI
MA DANG, PHYI MA'I PHYI MA BSTAN PA'I DON DU RGYU'I RGYUD DANG,
THABS KYI RGYUD DANG, 'BRAS BU'I

RGYUD NI BRJOD PAR BYA BA YIN LA, RTZA BA'I RGYUD RTOG PA BCU PA
DANG, PHYI MA RTOG PA BDUN PA DANG, PHYI MA'I PHYI MA RTOGS PA
LNGA PO NI RJOD PAR BYED PA'O, ,'BREL PA NI BRJOD PAR BYA BA DANG
RJOD PAR BYED PA NI DE'I BDAG NYID YIN LA, BRJOD BYA DANG DGOS PA
NI DE LAS BYUNG BA YIN NO, ,

DGOS PA NI BSGRUB PAR 'DOD PA DANG, DNGOS GRUB LEN PA DANG, GZHAN
LA PHAN 'DOGS PA'I GANG ZAG GIS KHONG DU CHUD PA'O, ,DGOS PA'I
DGOS PA NI 'JIG RTEN THUN MONG DANG MCHOG GI DNGOS GRUB BSGRUB
PA'O, ,DE LTAR DGOS PA'I DON BSHAD NAS, BSDUS

PA'I DON NI BDAG DANG GZHAN GYI DON PHUN SUM TSOGS PA'I RTOG PA
DRUG BSGRUB PA'I YAN LAG DANG BCAS PA'I BSHAD PA DANG, MCHOG GI
DON SGRUB PA RGYUD PHYI MA RTOG PA DGU PA BSHAD PA DANG, DRIS PA
DANG LEN GYI RGYUD KYIS RTZA BA'I RGYUD DANG PHYI MA'I SGRUB PA
DANG, DNGOS

GRUB DANG GRUB PA'I LAS RNAMS BSHAD PA'O, ,BSDUS PA'I DON DE LTA
BU DANG LDAN PA'I GNYIS SU MED PA'I SEMS DANG SEMS LAS BYUNG BA'I
PHYOGS BCU DUS GSUM GYI DE BZHIN GSHEGS PA SANGS RGYAS KYI ZHING
GI RDUL PHRA RAB DANG MNYAM PA'I THUGS DANG RNAL

'BYOR BA YANG DAG PAR MNYAM PAR SBYAR BAS NA SANGS RGYAS THAMS
CAD DANG MNYAM PAR SBYOR BA ZHES BYA BA'I RGYUD YIN NO, ,BSDUS
PA'I DON MTSAN DANG BCAS PA BSHAD NAS YAN LAG GI DON BSHAD PAR
BYA STE, BCOM LDAN 'DAS MKHA' 'GRO BDE MCHOG LA

BSTOD PA DANG, P'U DZA DANG PHYAG BYAS NAS, MGON PO KHYOD LA GSOL
BA NI, ,SEMS CAN KUN GYI DON GYI PHYIR, ,RNAL 'BYOR BDE MCHOG
SGYU MAS SPRUL, ,NYON MONGS KUN LAS RGYAL BAR MDZOD, ,CES GSOL BA
BTAB PA'I RJES THOGS LA BCOM LDAN 'DAS

@390A *, ,KYIS; SEMS DPA' SANGS RGYAS KUN GYI DNGOS, ,RDO RJE
SEMS DPA' BDE BA'I MCHOG ,GSANG BA MCHOG GI DGYES PA NA, ,THAMS
CAD BDAG NYID RTAG TU BZHUGS, ,'DI NI RANG BYUNG BCOM LDAN 'DAS,
,GCIG PU BDAG NYID CHE BA'I LHA, ,SANGS

RGYAS KUN DANG MNYAM SBYOR BA, ,MKHA' 'GRO SGYU MA BDE BA'I MCHOG
,CES BYA BA STON PA PO NYID KYIS GLENG GZHI GSUNGS PA YIN NO, ,DE
LA STON PA NI GANG ZHIG YIN, GNAS NI GANG, 'KHOR NI SU DANG LHAN
CIG TU, DUS NI NAM GYI TSE, CHOS NI CI ZHIG GSUNGS SHE NA,

DE LA STON PA NI SKU GSUM GYI BDAG NYID YIN TE, SPRUL SKU'I BDAG
NYID NI, ,SEMS DPA' SANGS RGYAS KUN DNGOS ZHES BYA STE 'KHOR LOS
SGYUR BA DRUG GI BDAG NYID CAN NO, ,LONGS SKU NI RDO RJE SEMS
DPA' BDE BA'I MCHOG CES BYA BA YIN NO, ,GNAS NI GSANG BA

MCHOG GI DGYES PA NA ZHES BYA BA YIN NO, ,'KHOR NI THAMS CAD BDAG
NYID DO, ,DUS NI RTAG TU BZHUGS ZHES BYA BA'O, ,DE LA CHOS KYI
SKU NI, 'DI NI RANG BYUNG BCOM LDAN 'DAS, ,GCIG PU BDAG NYID CHE
BA'I LHA, ,ZHES BYA BA STE, SEMS RANG RIG 'OD GSAL GNYIS SU

MED PA'I BDAG NYID GCIG PU CHE BA'I LHA YIN NO, ,BSHAD PA'I CHOS
NI, SANGS RGYAS KUN DANG MNYAM SBYOR BA, ,MKHA' 'GRO SGYU MA BDE
BA'I MCHOG ,CES BYA'O, ,PHUN SUM TSOGS PA LNGA'I 'KHOR RNAMS KYI
MNGON SUM DU GRUB NA CI'I PHYIR GLENG GZHI GSUNGS SHE NA, MA

'ONGS PA'I GSANG SNGAGS KYI SGO NAS SPYAD PA SPYOD PAR 'DOD PA
RNAMS LA DMAN PA DBYIBS DANG, GSANG BA SNGAGS DANG, MTHAR THUG
CHOS SGOM PA'I DON DU BYANG CHUB SEMS DPA' SA'I SNYING PO DANG,
SPYAN RAS GZIGS DANG, 'JAM DPAL LA GSUNGS PA YIN NO, ,DON

GSUM PO 'DI NI 'KHOR LO BDE MCHOG GI 'GREL BAR BLTA BAR BYA'O,
,DE LTAR GLENG GZHI GSUNGS NAS, DA NI LE'U DANG PO DE KHO NA NYID
SNANG BA DAM PA'I YUL LA 'JUG PA ZHES BYA BA RGYU DANG THABS DANG
'BRAS BU GSUM GYIS SHES BYA'I 'DUG LUGS BSTAN PAR BZHED NAS, 'DOD

@390B CHAGS MA YIN CHAGS BRAL MIN, ,DBU MAR YANG NI MI GNAS SO,
,ZHES PA THABS KYI RGYUD KYI BDAG NYID RANG BZHIN BRGYAD CU DANG
BRAL BAR BSTAN TO, ,THABS DE GANG GIS RTOGS SNYAM NA, ,BUD MED
KUN GYI SGYU MA'I RGYA, ,ZHES BYA BA SMOS TE, BUD MED KUN NI LAS
KYI PHYAG RGYA DANG,

CHOS KYI PHYAG RGYA DANG, DAM TSIG GI PHYAG RGYA DANG, PHYAG RGYA
CHEN PO DANG, SGYU MA'I RGYA NI ZHI GNAS DANG LHAG MTHONG MNGON
SUM DU BSKYED PA'I RGYU'I TSOGS PA'O, ,DE NYID THEG PA GCIG PU
YIN ZHE NA, 'DI NI GNYIS MED THEG PA MCHOG ,CES BYA BA SMOS TE,
THABS DANG SHES RAB GNYIS MED

RGYU RKYEN GYI TSOGS PA'O, ,RGYU RKYEN JI LTA BU ZHE NA, SGYU MA
DAG NI THAMS CAD LAS, ,BUD MED SGYU MA KHYAD PAR 'PHAGS, ,NGO BO
NYID KYI MTHU DAG GIS, ,RANG BZHIN GYIS NI 'GRUB PA'O, ,ZHES BYA
BA SMOS TE, SGYU MA THAMS CAD NI TSOR BA SDUG BSNGAL GYI RGYU
RKYEN TSOGS PA DANG, BTANG SNYOMS

KYI DANG, BDE BA'I RGYU RKYEN TSOGS PA LAS, PHYAG RGYA RANG BZHIN
'DI NI RGYU RKYEN LAS KHYAD PAR 'PHAGS SO, ,GOMS PA MED NA JI LTA
BU ZHI GNAS DANG LHAG MTHONG MNGON SUM DU 'GRUB CE NA, NGO BO
NYID KYI MTHU DAG GIS, ,ZHES BYA BA SMOS TE, ZHI GNAS DANG LHAG
MTHONG MNGON SUM DU

BYED PA'I RGYU RKYEN TSOGS PA LAS PHYAG RGYA RANG BZHIN GYIS NI
DE 'GRUB PA'O ZHES BYA BA NI GSER 'GYUR RTZI'I RNAM PA BZHIN DU
PHYAG RGYA'I RGYU RKYEN TSOGS PA'I MTHU LAS BSAM GTAN GYI TING
NGE 'DZIN DANG ZAG PA MED PA'I YE SHES 'GRUB PA'O, ,DE LA PHYAG
RGYA GSUM GYI 'BRAS BU BSHAD PA NI,

'JIG RTEN GSUM 'DIR BUD MED KYIS, ,GUS PA BYED PA DAG TU 'GYUR,
,ZHES BYA BA GSUNGS TE, PHYAG RGYA CHEN PO DANG, DAM TSIG DANG
CHOS GSUM GYIS 'JIG RTEN GSUM GYI DRI MA DANG MA BRAL BA YIN DU
ZIN KYANG MNGON SUM GYI BDE BA STONG PA BSKYED PA GUS PAR BYED PA
YIN NO, ,

DE SKAD DU RTZA BA'I RGYUD LAS, MYUR DU DNGOS GRUB RAB BSKYED DE,
,'PHRAL DU YID CHES BYED PA YIN, ,ZHES GSUNGS SO, ,BZHI PA LAS
KYI PHYAG RGYA'I 'BRAS BU NI, RNYED DANG BDE DANG DGA' KUN GYIS,
,ZHES BYA BA SMOS SO, ,RNYED PA NI DGA' BA DANG, MCHOG TU LUS BDE
BA DANG,

@391A *, ,BDE BA NI LHAN CIG TU SKYES DGA' YID BDE BA'O, ,DGA' BA
KUN GYI ZHES BYA BA NI DGA' BA GSUM GYI TING NGE 'DZIN GYIS SO,
,NGAN SPYOD MA YANG 'GRUB PAR 'GYUR, ,ZHES PA NI DAG BYED DANG
DBANG DANG DPA' BO DANG BKAS GNANG BA'I LHA MO LAS GZHAN PA'I THA
MA'I

BUD MED NGAN SPYOD MA LA 'GRUB PAR 'GYUR BA'O, ,DE CI'I PHYIR LAS
DANG PO PAR 'GYUR RO ZHE NA, RANG GI NGO BO YONGS BSGYUR NA, ,BUD
MED KUN GYI SGYU MAS 'GRUB, ,CES BYA BA SMOS TE, RANG GI NGO BO
BSGYUR BA NI YE SHES SEMS DPA' BCUG NAS THA MAL BA'I BUD MED KYI
NGO BO BSGYUR

TE; SANGS RGYAS SPYAN DANG, M'A MA K'I GOS DKAR MO SGROL MA LA
SOGS BUD MED KUN GYI SGYU MAS 'GRUB PA'O, ,MI YI LUS LA CI'I
PHYIR SANGS RGYAS SPYAN, ,ZHES BYA BA LA SOGS PAR BRJOD CE NA,
NGO MTSAR SGYU MA'I MU DRA 'DI, ,MKHA' 'GRO MA ZHES BRDAS BSTAN
PA, ,ZHES

PA SMOS TE, MU STEGS DRANG SRONG NGAM, MTSAN NYID THEG PA'I RGYU
SNYOMS 'JUG GI BSAM GTAN BZHIN DU MI'I BUD MED LA YE SHES SEMS
DPA' BABS NAS NGO MTSAR CI SGYU MA LAS KYI MU DRAR GYUR PAS NA
MKHA' 'GRO MA ZHES SANGS RGYAS DANG BYANG CHUB SEMS DPA'I BRDAS
BSTAN TO, ,

DE NI MKHA' LA 'GRO BA ZHES, ,KHAMS LAS KUN DU BRTAGS PA STE,
,ZHES BYA BA LA, d'A KI NI ZHES BYA BA'I SGRA'I KHAMS NI, DE'I
HAS GA MA ZHES PA STE, NAM MKHAR 'GRO BA ZHES BYA'O, ,NAM MKHA'
NI GCIG STE ZHI GNAS RTOG MED KYI NAM MKHA' DANG, GZUNG 'DZIN
GCIG DANG BRAL

BA LHAG MTHONG GI NAM MKHA'O, ,DER 'GRO BA NI ZHI GNAS BDE BA'I
TING NGE 'DZIN DANG, LHAG MTHONG RNAM PAR MI RTOG PA'I YE SHES
KYIS 'GRO BAR BYED PA'O, ,DE BAS NA, NAM MKHA' KUN DU SPYOD GRUB
PA, ,MKHA' 'GRO MA ZHES RAB TU GRAGS, ,ZHES BYA'O, ,MA LUS THAMS
CAD

PHYAG RGYA YIS, ,ZHES PA LAS DANG CHOS DANG DAM TSIG DANG PHYAG
RGYA CHEN PO'O, ,THAMS CAD MA LUS BDE MCHOG GIS, ,ZHES PA LAS,
CHOS DANG DAM TSIG DANG PHYAG RGYA CHEN PO'I THABS SHES PA'O,
,SANGS RGYAS THAMS CAD MNYAM SBYOR MA, ,ZHES PA THABS BZHI DANG

@391B SHES RAB BZHI MNYAM PAR SBYOR BAS ZUNG 'JUG BSGOM PA'O,
,MKHA' 'GRO MA ZHES RAB TU GRAGS, ,ZHES PA NI PHYAG RGYA CHEN
PO'I STONG NYID DANG, DAM TSIG GI PHYAG RGYA RLUNG ME'I DROD CAN
DANG, ,CHOS KYI PHYAG RGYA 'DOD PA'I YON TAN LNGA DANG, LAS KYI
PHYAG RGYA YE SHES LAS SKYES PA DANG,

SNGAGS DANG ZHING LAS SKYES PA'I MKHA' 'GRO MA'O, ,DE NI MKHA'
'GRO MA ZHES, SANGS RGYAS KHAMS LAS RAB TU BRTAGS, ,ZHES GNAS
GTZANG MA LHA'I SKAD, ,SANGS RGYAS DANG BYANG CHUB SEMS DPA'I
BRDAR GYUR PA'I ZHI GNAS DANG LHAG MTHONG GI SEMS LA MKHA' 'GRO
MA

ZHES BYA'O, ,KUN DU 'GRO BAR 'GRUB PA NI, ,ZHES PA, MU DRA CHEN
PO CHOS KYI BDAG NYID NI, ,SANGS RGYAS KUN GYI MKHA' 'GRO MA'O,
,SHAm ZHES BYA BA BDE BAR BSHAD, ,CES PA NI ZAG MED KYI BDE BA
SANGS RGYAS DANG BYANG CHUB SEMS DPA' KUN GYI YE SHES KYI BDAG
NYID BDE BA CHEN

PO'O; ;SGYU MA THAMS CAD MNYAM SBYOR BA, ,MCHOG TU BDE BAS BDE
BA'I MCHOG ,CES PA ZHI GNAS DANG, LHAG MTHONG GI BDE BA MNGON SUM
DU TSOGS PA'I BDE BA'I YE SHES KYI SGYU MA ZHI GNAS KYI MCHOG TU
BDE BA DANG, LHAG MTHONG ZAG MED KYI BDE BA MCHOG GO, ,DE LTAR

SANGS RGYAS THAMS CAD DANG MNYAM PAR SBYOR BA'I MKHA' 'GRO MA
SGYU MA BDE BA'I MCHOG CES BYA BA MTSAN DON DANG LDAN PAR BSHAD
PAS THABS KYI RGYUD SHES BYED BSTAN TO, ,KUN DU KUN NAS THAMS CAD
NI, ,ZHES PA LA SOGS PA SNOD BCUD THAMS CAD DANG MNYAM PAR SBYOR
BA'I DON BSHAD

DO; ;KUN DU ZHES PA NI DUS THAMS CAD DU'O, ,KUN NAS ZHES PA NI
PHYOGS PA'O, ,THAMS CAD NI DNGOS PO THAMS CAD DU'O, ,RTAG TU NI
YUL DANG DUS THAMS CAD LA'O, ,RNAM PA KUN NI GNAS SKABS THAMS CAD
DO, ,SANGS RGYAS LA SOGS NAS RTZA BA'I RIG

SNGAGS BZHI'O, ,SOGS ZHES SMOS PA NI RDO RJE DANG RDO RJE 'DZIN
PA LA SOGS PA'I RIGS SU'O, ,BRTAN PA NI GZHAL YAS KHANG DANG,
G-YO BA NI LHA'I 'KHOR LO'O, ,KUN GYI DNGOS POR BDAG GYUR TO,
,ZHES PA BDE BA CHEN PO'I DE NYID ZHI BA DANG SRID PA LAS KHYAB
PAR BSTAN PA'O, ,

@392A *, ,DE LTAR MDOR BSTAN NAS RGYAS PAR BSTAN PA NI, SEMS DANG
SEMS KYI TING NGE 'DZIN, ,ZHES SMOS TE, SEMS NI TSOGS BRGYAD NYID
DU BGRANGS PA'O, ,SEMS PA NI 'DU BYED LNGA BCU RTZA GCIG TU GZHAG
PA'O, ,TING NGE 'DZIN NI BSAM GTAN DANG GZUGS MED

PA'O; ;BYANG CHUB SPYOD PA TSOGS NYID NI, ,LHUMS SU ZHUGS PA NAS
BYANG CHUB SPYOD PA'I BAR RO, ,DE BZHIN BDUD DANG BDUD LAS RGYAL,
,ZHES PA SROD LA BDUD BTUL NAS THO RANG SANGS RGYAS PA'O, ,DE NI
BYANG CHUB SANGS RGYAS YIN, ,ZHES PA THAMS CAD LA KHYAB PA

DE NYID RIGS BZHI'I SANGS RGYAS KYI BDAG NYID DO, ,RDO RJE NI RDO
RJE SEMS DPA'I RIGS SO, ,RDO RJE 'DZIN PA NI HE RU KA'I RIGS SO,
,PADMA NI PADMA GAR GYI DBANG PHYUG GI RIGS SO, ,PADMA 'CHANG BA
NI LAS KYI RIGS SO, ,NOR BU NI RDO RJE RIN CHEN GYI RIGS SO, ,NOR
BU 'DZIN PA

NI RNAM SNANG GI RIGS SO, ,DE NYID 'DOD CHAGS NI KHYIM PA'I GZUGS
CAN NO, ,'DOD CHAGS BRAL BA NI RANG BYUNG GI GZUGS CAN NO, ,'DOD
PA NI 'JIG RTEN GYI DNGOS GRUB BO, ,GOL BA NI MCHOG GI SIDDHI'O,
,DA LTAR SANGS RGYAS BYANG CHUB SEMS DPA'I MNYAM

PAR SBYOR BA BSHAD NAS, SEMS RANG RIG 'OD GSAL MA DAG PA'I GNAS
SKABS NA, SANGS RGYAS THAMS CAD DANG MNYAM PAR SBYOR BA'I BSHAD
PA NI, DUS GSUM SRID PA MCHOG GSUM DANG, ,ZHES PA LA SOGS PA
GSUNGS TE, 'JIG RTEN GSUM NI SA BLA SA 'OG

SA STENGS SO, ,KHAMS GSUM NI 'DOD PA DANG GZUGS DANG GZUGS MED PA
LA SOGS PA'O, ,RNAM PA SNA TSOGS THA DAD PA, ,ZHES PA PHUNG PO
DANG KHAMS DANG SKYE MCHED LA SOGS PA'I GNAS THAMS CAD DO, ,'GRO
BA DAG NI MA LUS KUN, ,ZHES PA 'GRO BA RIGS DRUG RNAMS SO, ,

THAMS CAD DU NI 'DI 'GYUR RO, ,ZHES PA SEMS 'OD GSAL LO, ,DE LA
SOGS PA MTHA' YAS MCHOG ,CES PA SNOD BCUD THAMS CAD KYI BDAG NYID
DO, ,CHOS KYI DBYINGS MNYAM MI MNYAM PA, ,ZHES PA SGYU MA LTA BUR
MI MNYAM PA DANG, 'OD GSAL BAR MNYAM PA'O, ,NAM MKHA'I

@392B DBYINGS KYI MTHA' KLAS PA, ,ZHES PA SANGS RGYAS KYI YE SHES
KYI SPYOD YUL GYI DNGOS PO THAMS CAD DO, ,NAM MKHA' KUN GYI SKABS
NA DPAL, ,ZHES PA PHYAG RGYA CHEN PO LA STONG PA NYID KYI GSER
BRTOL NAS, ZLA BA TSES PA LTA BU'AM, SENG GE 'KHRUG PA LTA BU'AM,
SKAR KHUNG LTA BU

AINDRA BH'U TI'I MAN NGAG GIS RDO RJE SEMS DPA' DE BZHIN GSHEGS
PA SANGS RGYAS THAMS CAD MNYAM PAR SBYOR BA, MKHA' 'GRO SGYU MA
MNYAM PA'I MCHOG ,CES BYA'O, ,DE LTAR BDE BA CHEN PO'I RANG BZHIN
RDO RJE SEMS DPA'I RANG BZHIN YIN PAR BSHAD NAS, DE NI DE SGRUB
PA'I THABS

BSHAD PA'I PHYIR, BSKAL PA BYE BA GRANGS MED PAR, ,ZHES PA SMOS
TE, MTSAN NYID KYI THEG PAS BAS BSKAL BA GRANGS MED PAS MI THOB
PA PHYAG RGYA BZHI'I RGYU'I TSOGS PA GANG DANG GANG DAG GIS TSE
'DI NYID LA SANGS RGYAS THOB PAR 'GYUR RO ZHES BSHAD PAR DAM
BCA' BA GSUNGS PA YIN NA, ,

SANGS RGYAS BDAG NYID BDE BA'I MCHOG ,CES BYA BAS PHYAG RGYA GSUM
LAS ZHI GNAS BDE BA MNGON SUM DU BYAS TE, PHYAG RGYA CHEN PO BDE
BA STONG PA NYID SHIN TU BSGRUBS PA LAS, SANGS RGYAS KUN GYI BDAG
NYID SA BCU GCIG PA'I BDE BA'I MCHOG THOB PA'O, ,DE LTAR

RDZOGS PA'I RIM PA BSHAD NAS, BSKYED PA'I RIM PA BSHAD PA NI,
,RNAL 'BYOR YANG DAG MA YIN SEMS, ,ZHES PA SMOS TE, RTOG PA DRUG
LA, SO SO'I BSKYED PA'I RIM PA'I SEMS, ,LHA LA DMIGS PAR BYED PA
DAG ,CES PA DBUGS DBYUNG BA DRUG GI DKYIL 'KHOR GYI LHA'O, ,RNAL

'BYOR GZUGS BRNYAN RANG BZHIN TE, ,ZHES PA SPRUL SKU'I GZUGS
BRNYAN RJES 'JUG GI RNAL 'BYOR GYIS LUGS MA LA SEMS DPA'I SKUR
BSGOMS NA, MTHONG BA DANG THOS PA DANG REG PA'I MTSAN MA SKYE BAR
'GYUR RO, ,DE LTAR LAS DANG PO'I RNAL 'BYOR BSHAD NAS, MCHOG TU
GYUR

PA'I RNAL 'BYOR PA'I TING NGE 'DZIN NI, YANG DAG MCHOG SEMS RNAL
'BYOR BA, ,ZHES PA LA SOGS PA SMOS TE, MTSAN MA THOB PA'I MCHOG
TU GYUR PA'I RNAL 'BYOR BAS SPRUL SKU LHA LA DMIGS PAR BYED PA
DAG ,RANG GI CHOS KYI DBYINGS KYI DAM TSIG GI SBYOR BAS, PHYAG
RGYA CHEN PO'I MCHOG

@393A *, ,TU MI 'GYUR BA DANG, GZHAN GYI DON PHUN SUM TSOGS PA
DAM PA 'GRUB PAR 'GYUR RO, ,GZUGS 'BA' ZHIG BSGOMS PA LAS MCHOG
GI DNGOS GRUB TU CIS MI 'GYUR ZHE NA, GZUGS BRNYAN GZUGS LA SOGS
PA DANG, RNAL 'BYOR 'BYUNG BAR MI 'GYUR GYI BYANG

CHUB KYI SEMS BDE BA CHEN PO'I LHA'I DE KHO NA NYID RAB TU RTZOM
PA DE LA RNAL 'BYOR PA SANGS RGYAS DANG BYANG CHUB SEMS DPAR
'GYUR RO, ,BYANG CHUB SEMS DPA' RDO RJE STE, ,ZHES PA SEMS 'OD
GSAL GNYIS SU MED PA'I RDO RJE STE, SANGS RGYAS KUN GYI BDAG NYID
YIN PA DE BAS NA

RNAL 'BYOR PA THAMS CAD LHA THAMS CAD KYI RANG BZHIN DU SBYOR BAS
KYANG SANGS RGYAS THOB PAR 'GYUR RO, ,DE LTAR BSTAN NAS RGYAS PAR
BSHAD PA NI, BDAG NYID SANGS RGYAS THAMS CAD DANG, ,DPA' BO THAMS
CAD BDAG YIN NO, ,ZHES PA SEMS 'OD GSAL GYI BDAG NYID SANGS RGYAS

THAMS CAD DPA' BO SEMS DPA' THAMS CAD KYI BDAG NYID YIN NO, ,DE
BAS BDAG NYID LHAR SBYOR BAS, ,ZHES PAS SGYU MA DANG STONG PA RO
GCIG PA'I LHA'I RANG BZHIN DU SBYOR BAS BDAG NYID LHA'I RANG
BZHIN DU SBYOR BAR BYA'O, ,RGYU MTSAN DES NA PHUNG PO LNGA SANGS
RGYAS THAMS CAD DANG DPA' BO RNAMS

SEMS DPA' THAMS CAD DANG, LONGS SKU RDO RJE 'DZIN PA THAMS CAD DU
TSE 'DI NYID LA 'GRUB PAR 'GYUR RO, ,BRTAG PA DANG PO'I 'GREL
BA'O,, ,,DE LTAR DE KHO NA NYID GCO BOR BSTAN PA'I RTOG PA BSHAD
NAS, DA NI RDO RJE SEMS DPA'I RANG BZHIN THABS MANG PO BSHAD PA
NI, 'DI NI RNAL

'BYOR BHA GA W'AN, ,ZHES PA LA SOGS PA SMOS TE, RDO RJE SEMS DPA'
DE BZHIN GSHEGS PA ZHES PA LA SOGS PA BSHAD ZIN TO, ,RNAL 'BYOR
DE JI LTA BU ZHE NA, RDO RJE SEMS DPA' BDAG SBYOR BAS, ,DBAB PA
THAMS CAD 'GRUB PAR 'GYUR, ,ZHES SMOS TE, BDAG GIS RTOG PA

DRUG GIS LHAR BSKYED LA YE SHES SEMS DPA' SPYAN DRANGS NAS SKU
GSUNG THUGS THAMS CAD KYI YE SHES PHAB NA, GSER 'GYUR RTZI'I RNAM
PA BZHIN DU SANGS RGYAS KYI SKU GSUNG THUGS 'GRUB PAR 'GYUR RO,
,DE BAS NA BYIN RLABS KYI LAM GYIS SANGS RGYAS THAMS CAD DANG
MNYAM

@393B PAR SBYOR BA, 'DIS RGYU'I RGYUD KYI RNAL 'BYOR GYI DBANG
PHYUG CHEN PO THABS KYI RGYUD KYI BYIN GYIS BRLABS KYI LAM GYIS
BDE BA NYID KYIS 'BRAS BU'I SANGS RGYAS KYI BDE BA KUN THOB PA'O,
,DE LTAR BSGOM PA BSHAD NAS, ,SPYOD PA BSHAD PA NI, SANGS RGYAS
THAMS CAD MNYAM

SBYOR BA, ,ZHES PA SMOS TE, MNYAM PAR SBYOR BA'I SPYOD PA BSGOMS
NAS THABS KYI RNAL 'BYOR 'DI LA KHRUS DANG SDOM PA LA SOGS PA MI
DGOS SO ZHES GSUNGS PA YIN NO, ,LHAG MA NI GO SLA'O, ,SPYOD PA
BSHAD NAS BRTUL ZHUGS BSHAD PA NI, LANGS PA DANG NI 'DUG PA DANG,
,ZHES

PA LA SOGS PA SMOS TE, SPYOD LAM BZHI LA RNAL 'BYOR PA RNAMS RTOG
PA DRUG GI LHA'I NGA RGYAL GYIS RGYAS BTAB NAS LHA'I BRTUL ZHUGS
SPYOD PA NI MDUN GYI YE SHES KYI DKYIL 'KHOR DU MA ZHUGS KYANG,
RANG GI LHA'I BDAG NYID DU BSGOM PA'I RNAL 'BYOR PA BSOD NAMS
CHUNG YANG 'GRUB PAR

'GYUR RO, ,DE LTAR BRTUL ZHUGS GSUNGS NAS DE KHO NA NYID BSHAD PA
NI, DE NYID RNAL 'BYOR 'DI YIS NI, ,ZHES PA LA SOGS TE, CHOS KYI
DBYINGS KYI DKYIL 'KHOR LAS DBANG BZHI PA THOB NAS, DE KHO NA
NYID BSGOM PA NI RNAL 'BYOR PA SPROS MED KYI SPYOD PAS DGE BA
DANG MI DGE BA DANG LUNG

DU MA BSTAN PA THAMS CAD BDE BA CHEN PO'I RANG BZHIN DU SGRUB PAR
BYED PA NI NYES PA THAMS CAD KYIS GTZES PAR MI 'GYUR RO, ,MTSAN
NYID THEG PAS BSKAL PA GRANGS MED PA'I SA MI THOB PA YANG, SANGS
RGYAS DANG BYANG CHUB SEMS DPA'I LAM GYIS MNGON SUM GYI PHYAG
RGYA CHEN PO GANG GIS

BSGRUBS NA DNGOS GRUB THOB PAR 'GYUR RO, ,DE KHO NA NYID BSGOM PA
BSHAD NAS, DA NI GDONG RGYAN GYON NAS SGRUB PA BSTAN PA'I PHYIR,
SANGS RGYAS THAMS CAD MNYAM SBYOR BA, ,ZHES PA LA SOGS PA GSUNGS
TE, SANGS RGYAS KYI CHA LUGS DANG MNYAM PAR SBYOR BA GDONG RGYAN
GYON NAS,

RTOG PA DRUG GIS LHA'I 'KHOR LO BSGRUBS NAS SANGS RGYAS THAMS CAD
KYIS RLOB CING 'DU BAR 'GYUR RO, ,DE BAS NA SANGS RGYAS THAMS CAD
'GRUB PAR 'GYUR RO, ,GDONG RGYAN GYON PA BSHAD NAS, TSOGS KYI
'KHOR LO BSHAD PA'I PHYIR, GANG GIS LDEM DGONGS 'DI MTHONG NAS,
,RNAM

@394A *, ,PA KUN DU MCHOD BYED NA, ,ZHES PA LA SOGS PA SMOS TE,
BCOS MA'I RNAL 'BYOR GYI GZUGS BRNYAN DANG BCAS PAS RTOG PA RANG
GI LHA'I 'KHOR LO BSGOM ZHING 'DOD PA'I YON TAN LNGAS RNAM PA KUN
DU DAD PAR BYED PA NA, RNAL 'BYOR PA YE SHES

SEMS DPA' DANG THA MI DAD PAR BYAS NA DES SANGS RGYAS MTHONG
ZHING, P'U DZA BYAS PAR 'GYUR RO, ,'DI DANG SANGS RGYAS THAMS CAD
LA, ,ZHES PA RNAL 'BYOR PA 'DI DANG RANG SANGS RGYAS THAMS CAD LA
MTHONG BA GZUGS DANG, THOS PA SGRA DANG, SNOM PA

DRI DANG, MYONG BA RO DANG REG BYA LA SOGS PAS P'U DZA BYAS PAS
RDUL TSON GYI DKYIL 'KHOR DU MA ZHUGS KYANG BDE BA SA DANG PO'I
YE SHES MTHONG BAR 'GYUR RO, ,DE'I PHAN YON BSTAN PA NI, MTHONG
BA DANG NI REG PA DANG, ZHES BYA BA LA SOGS PA GSUNGS TE,

'GRO BA'I LAM PA'I RNAL 'BYOR BAS DGOD PA DANG BLTAS PA DANG, LAG
BCANGS KYIS KYANG 'GRUB PAR 'GYUR RO, ,CHAGS PA'I LAM GSUNGS PA
NI, 'DI DE SANGS RGYAS THAMS CAD LA, ,ZHES PA LA SOGS PA GSUNGS
TE, 'DI NI TSOGS KYI 'KHOR

LO BSGOM PA'I RNAL 'BYOR DANG RNAL 'BYOR MA'O, ,SANGS RGYAS THAMS
CAD LA ZHES PA YE SHES SEMS DPA' DANG RNAL 'BYOR MNYAM PAR SBYOR
BAS DAG BYED KYI LHA MO DANG, DBANG GI DANG, DPA' BO'I DANG, BKAS
GNANG BA'I LHA MO DAG KYANG RNAM

PAR GROL ZHING BYANG CHUB LA REG PAR 'GYUR RO, ,DE LTAR CHAGS
PA'I LAM BSHAD NAS, TSOGS KYI 'KHOR LO'I SPYOD PA BSHAD PA NI,
KUN DU KUN NAS THAMS CAD DU, ,ZHES PA LA SOGS PA GSUNGS TE, SPYOD
LAM BZHI LA LHA'I 'KHOR LO BSKOR

BA'I DNGOS GZHI DANG, MTHUN PAR MTSAN MA THOB PA'I RNAL 'BYOR BAS
GNAS THAMS CAD DANG DUS THAMS CAD KYI TSE DNGOS PO THAMS CAD KYI
BDAG NYID RTAG PAR BSGOMS NAS, THAMS CAD KYIS BYANG CHUB THOB PAR
'GYUR RO, ,SPYOD PA BSHAD NAS, RNAL

@394B 'BYOR BZHI BSGOM PA BSHAD PA NI, 'DI YI BDAG NYID KUN GNAS
PAS, ,ZHES BYA BA LA SOGS PA GSUNGS TE, BDAG NYID RDO RJE SEMS
DPA'I RNAL 'BYOR BYAS LA, GZUGS YID DU 'ONG BA DANG MI 'ONG BA
RNAM PA GSUM DANG, GZUGS SGRA DRI RO REG BYA YID DU

'ONG BA GSUM LHA MOR BSKYED PA'I P'U DZA'I SPRIN THAMS CAD KYI
P'U DZA NA BDE BA'I MCHOG THOB PAR 'GYUR RO, ,DE LTAR RNAL 'BYOR
BA'I DGOS PA BSHAD NAS, THAMS CAD KYI RNAL 'BYOR BSHAD PA NI,
RNAL 'BYOR THAMS CAD NYER SBYOR BAS, ,ZHES PA LA SOGS PA

GSUNGS TE, KHAMS GSUM PA THAMS CAD LHA'I RANG BZHIN DU BSKYED LA,
RNAL 'BYOR MA KUN GYIS LONGS SPYOD PA 'KHYUD PA DANG, 'O BYED PA
LA SOGS PA'I BDE BAS RAB TU P'U DZA BYA'O, ,RJES SU RNAL 'BYOR
THABS KYI 'KHOR LO DANG SHES RAB KYI 'KHOR LO MNYAM

PAR SBYOR BA BDE BAS P'U DZA NA 'GRUB PAR 'GYUR RO, ,SHIN TU RNAL
'BYOR NI, SANGS RGYAS KUN GYI BDAG NYID KYI, ,ZHES BYA BA LA SOGS
PA GSUNGS TE, BDE BA LA STONG PA NYID KYIS RGYAS BTAB NAS, SANGS
RGYAS THAMS CAD KYI RA SA YA NA'I BDE BA SGRUB

PAS SANGS RGYAS THAMS CAD DANG MNYAM PAR SBYOR BA'I BDE BA'I
MCHOG 'GRUB PA'O, ,BRTAG PA GNYIS PA'I 'GREL PA'O,, ,,DE LTAR
THABS MANG BA BSHAD PA NAS, ZAB PA BSHAD PA 'DI NI, RNAL 'BYOR
BCOM LDAN 'DAS ZHES PA LA

SOGS PA STE, ZAB PA'I SANGS RGYAS THAMS CAD DANG MNYAM PAR SBYOR
BA YIN NO ZHES BYA BA'I THA TSIG GO, ,RDO RJE SEMS DPA'I RNAL
'BYOR BA, ,ZHES BYA BA'I RGYU'I RGYUD DANG, DPAL LDAN RAB KYI DAM
TSIG DGE ,ZHES PA PHYAG RGYA DANG MNYAM PAR SBYOR

BAS ZHI GNAS DANG LHAG MTHONG MNGON SUM DU BSKYED PA'I MNYAM PAR
SBYOR BA'O, ,RDO RJE SEMS DPA'I SBYOR BA YIS, ,ZHES PA LA SOGS PA
GSUNGS TE, GTI MUG GI RIGS CAN GYI PHYAG RGYA BZHI DANG MNYAM PAR
SBYOR BAS RTEN 'BREL TSOGS PA'I MTHU NYID KYIS

@395A *, ,BDE BA CHEN PO SO SO RANG 'GRUB PAR 'GYUR RO, ,HE RU
KA'I DAM TSIG GI BSHAD PA NI, KUN DU BZANG MO'I RANG BZHIN GYIS,
,PHYAG RGYA BZHI RTEN 'BREL GYI MTHU NYID KYI MU DRA BZHI SO SO
LA BDE BA STONG PA NYID KYIS RGYAS BTAB NA BDE BA STONG PA NYID
DU 'GRUB

PAR 'GYUR RO, ,PADMA GAR DBANG GI DAM TSIG GI BSHAD PA NI, GOS
DKAR MO'I RANG BZHIN GYI PHYAG RGYA BZHI LA BDE BA STONG NYID SO
SOR BSGRUB PA'O, ,RDO RJE NYI MA'I DAM TSIG BSHAD PA NI, M'A MA
K'I'I RANG BZHIN GYI PHYAG RGYA BZHI LA STONG NYID KYIS RGYAS
BTAB PAS BDE BA CHEN

PO SO SOR 'GRUB PAR 'GYUR RO, ,RTA MCHOG GI DAM TSIG BSHAD PA NI,
DPAL RDO RJE SEMS DPA'I SBYOR BA ZHES BYA BA BSAM GTAN DANG ZAG
MED KYI SDOM PA MNGON SUM DU BSKYED PA'I RGYU'I TSOGS PA'I MTHU
NYID KYIS SGROL MA'I RANG BZHIN GYI PHYAG RGYA GNYIS LAS BDE BA

CHEN PO SO SOR GRUB NAS 'JIG RTEN GYI DNGOS GRUB DRUG RJES SU YI
RANG 'GRUB PAR 'GYUR RO, ,DE LTAR LHA SO SO'I PHYAG RGYA BSHAD
NAS, RIGS DRUG THUN MONG GI CHOS KYI PHYAG RGYA GSUNGS PA NI, DE
YI DAM TSIG DE 'BYUNG BA, ,ZHES BYA BA GSUNGS TE, THABS DRUG

PO GANG YIN PA DE'I DAM TSIG SHES RAB KYI RANG BZHIN GANG YIN PA
DE 'BYUNG BA'O, ,SDUG PA'I DAM TSIG BDAG RJES 'BRANG, ,ZHES BYA
BA SDUG PA NI LHA MO'O, ,DAM TSIG NI RANG SNANG BA'I CHOS KYI
PHYAG RGYA'O, ,BDAG RJES SU 'BRANG ZHES PA THABS DANG SKU MDOG
MTHUN

PA'O; ,SHIN TU SBYOR BA NI SGYU MA LTA BUR SHES PA'O, ,SBYOR BA
CHEN PO NI 'OD GSAL GYI RANG BZHIN DU SHES PA'O, ,THAMS CAD BDAG
NYID DAM TSIG MCHOG ,CES BYA BA'I CHOS KYI DBYINGS KYI RANG BZHIN
CAN RANG SNANG GI LHA MO DRUG GO, ,GCIG BZHIN DU NI GCIG

SPYOD PA, ,ZHES PA BSNYEN SGRUB BZHIS LHA DANG LHA MOR BSKYED
PA'O, ,LHAN CIG SPYOD PA NI DGA' BA GNYIS SO, ,RJES SU SDUG CES
PAS MCHOG DGA'O, ,MKHA' 'GRO SGYU MA MCHOG TU 'BAR, ,ZHES PA LHAN
CIG SKYES DGA'O, ,THAMS CAD DGA' BA

@395B MA LUS PA'I, ,PHYAG RGYA THAMS CAD BDE BA CHE, ,ZHES BYA BA
NI, BDE BA CHEN PO'I YE SHES SO, ,RTOG PA DAM TSIG LHA MO'I ZHES
PA SANGS RGYAS SPYAN LA SOGS PA BUD MED KYI GZUGS CAN GYI SPRUL
SKU'O, ,RDO RJE SEMS DPA' SBYOR BA DANG, ,ZHES PA RANG BZHIN
BRGYAD

CU DANG BRAL BA'I DGA' BA GSUM DANG, BDE BA STONG PA NYID DU SHES
PA NI RDO RJE SEMS DPA'I SBYOR BA'O, ,LHA MO THAMS CAD 'DUS PA NI
TSOGS KYI 'KHOR LO'I LHA MO'O, ,MA LUS SKAL BA BZANG PO KUN,
,ZHES PA YE SHES LAS SKYES PA DANG, ZHING SKYES PA

DANG SNGAGS LAS SKYES PA'O, ,BDE BA SO SOR RJES 'GRUB PA, ,ZHES
PA LHA MO DE RNAMS LA ZHI GNAS LHAG MTHONG MNGON SUM DU BSKYED
PA'O, ,DE LTAR CHOS KYI PHYAG RGYA BSHAD NAS, PHYAG RGYA CHEN PO
BSHAD PA NI, PHYAG RGYA 'DI YIS RGYAS BTAB PAS, ,

ZHES PA SMOS TE, RDO RJE SEMS DPA'I RNAL 'BYOR PAS RANG GI MU DRA
LA BDE BA CHEN PO'I RGYAS BTAB NAS BSGOMS NA NAM MKHA'I KHAMS KYI
MTHA' KLAS PA'I LHA MO THAMS CAD LA DBANG SGYUR BA'I 'DOD PA'I
DBANG PHYUG TU 'GYUR RO, ,JI LTAR 'GYUR SNYAM NA,

THAMS CAD RNAL 'BYOR BDE BAS MYOS, ,ZHES PA SMOS TE, SKAL BA DANG
LDAN PA'I RNAL 'BYOR MA THAMS CAD LA YE SHES BSAM PA'I BDE BAS
MYOS NAS SNYOMS PAR ZHUGS KYANG SDIG PA MED CING, ,STOBS KYI NGO
MTHON DU ZHES BYA BA NI DE'I MTHUS MNGON SUM DU

ZHES BYA BA'I THA TSIG GO, ,RANG BZHIN BRGYAD CU DANG BRAL BAS
&SDIG PA MED CING ZHI GNAS DANG, LHAG MTHONG MNGON SUM DU SKYE
BAS NA NGO MTHONG DU'O, ,RDO RJE SEMS DPA'I RNAL 'BYOR BAS MCHOG
GI DNGOS GRUB THOB NAS 'DOD PA'I DBANG PHYUG GI DNGOS GRUB KYI
LAS

BYED PAR 'GYUR RO, ,RNAM SNANG GI PHYAG RGYA CHEN PO 'GRUB PA'I
PHAN YON NI, DBANG PO KUN LAS BYUNG BA YI, ,ZHES PA LA SOGS PA
SMOS TE, 'JIG RTEN GYI KHAMS KYI 'DOD PA'I YON TAN LNGAS P'U DZA
BAR 'GYUR RO, ,HE RU KA'I PHYAG RGYA CHEN PO NI, RNAL

@396A *, ,'BYOR BDE BA THAMS CAD NI, ,ZHES PA LA SOGS PA SMOS TE,
BDE BA CHEN PO'I DBANG BSKUR BAS HE RU KA CHOS KYI DBYINGS KYI
NGO BOR RO GCIG PA'I DBANG BSKUR BA YIN NO, ,HE NI BDE CHEN LAS
BYUNG BA, ,RU NI RIN CHEN CHAGS DANG BRAL, ,KA NI

RAB TU RMONGS PA SBYANGS, ,BDE BA KUN GYI DBANG BSKUR RO, ,ZHES
BSHAD DO, ,PADMA GAR DBANG GI PHYAG RGYA CHEN PO NI, LHA MO KUN
GYI LONGS SPYOD LA, ,ZHES PA SMOS TE, ZHING DANG SNGAGS DANG LAS
LAS SKYES PA'I LHA MO'O, ,DE RNAMS LA DGA' BA BZHI'I TSUL

GYIS JI LTA BAR BSTAN NAS DE STONG PA NYID DU BSGOM PA'O, ,RDO
RJE NYI MA'I PHYAG RGYA CHEN PO NI, RNAL 'BYOR THAMS CAD DANG BDE
BA'I, ,ZHES GSUNGS TE, THABS DANG SHES RAB GNYIS SU MED PA'I
SPYOD PAS BDE BA CHEN PO KUN DU RNAL 'BYOR GNYIS KYI TSUL GYIS
MYONG BAR BYED

DO; ;RTA MCHOG GI PHYAG RGYA CHEN PO NI, SANGS RGYAS THAMS CAD
BDAG NYID KYIS, ,ZHES BYA BA LA SOGS PA SMOS TE, DGA' BA BZHI'I
RA SA YA NA'I BDE BA DES RDO RJE SEMS DPA' GRUB PAR 'GYUR RO, ,DE
LTAR PHYAG RGYA CHEN PO DRUG BSHAD NAS, DE RNAMS KYI 'DIR

GSUNGS PA NI SKU DANG GSUNGS DANG THUGS DANG P'U DZA DANG YON TAN
DANG LNGA STE, LNGA PO DE MDOR BSDU NA RDO RJE 'DZIN PA THUGS
DANG, 'JIG RTEN DBANG PHYUG GSUNG DANG, RIN CHEN DBANG PHYUG
SKU'I BDAG NYID YIN NO, ,DE DAG DANG NI DGA' SPYAD NA, ,ZHES PA
RIGS LNGA'AM

GSUM GYI LHA MO DE RNAMS DANG DGA' BA GNYIS KYIS TING NGE 'DZIN
SPYOD NA, 'DOD PA BZHIN DU 'GRO LDING ZHES PA LHA'I RGYAL PO'I
DNGOS GRUB DANG, CHOS KYI DBYINGS DANG MNYAM MI MNYAM PA ZHES PA
SANGS RGYAS DANG BYANG CHUB SEMS DPA' MCHOG GI DNGOS GRUB TSE 'DI

NYID LA THOB PA YIN NO, ,DE NI 'DI SKAD STON PA YIN TE, BSKYED
RIM RDUL TSON GYI MAndALA MTSAN MA THOB NAS DNGOS GRUB LEN PA'AM,
RDZOGS RIM LUS DANG BHA GA DANG CHOS KYI DBYINGS KYI MAndALA TSOGS
KYI 'KHOR LO DANG, ZHI BA'I BTUNG BA DANG, PHO NYA'I GTZANG SBRA

@396B GNYIS KYIS DNGOS GRUB SGRUB PA NA SGRUB PA'I THABS NI LAM
DANG PO DE NYID SNANG BA GNYIS PA THABS MANG BA, GSUM PA ZAB PAS
DNGOS GRUB 'DI BLANGS NAS SEMS CAN GYI DON PHRIN LAS ZHES BYA BAR
GSUNGS PA YIN NO, ,BRTAG PA GSUM PA'I 'GREL BA'O,, ,,

DE LTAR ZAB PA BSTAN NAS DBANG PO RNON PO'I DBANG DU BYAS PA
MCHOG GI DNGOS GRUB BSHAD PA NI, 'DI NI RNAL 'BYOR BCOM LDAN
'DAS, ,ZHES PA LA SOGS PA GSUNGS TE, DBANG PO RNON PO'I DBANG DU
BYAS PA'I RNAL 'BYOR 'DI NI SANGS RGYAS THAMS CAD DANG MNYAM PAR

SBYOR BA'I BDE MCHOG YIN NO, ,LHA MO KUN DANG MNYAM SBYOR BA,
,ZHES PA PHYAG RGYA DANG MNYAM PAR SBYOR BA'O, ,SKAL PA BZANG
MCHOG 'DOD PA STE, ,ZHES DBANG BSKUR BA'I GANG ZAG GI DNGOS GRUB
'DOD PA'O, ,YANG DAG SBYOR BAS BDE MYONG BA, ,

ZHES PA RANG BZHIN BRGYAD CU DANG BRAL BA'I DGA' BA BZHI'I TING
NGE 'DZIN ZAG MED KYI BDE BA MYONG BA'O, ,'DOD CHAGS THER ZUG
RTAG PA CAN, ,ZHES PA 'DOD CHAGS NI ZAG MED KYI BDE BA'O, ,THER
ZUG NI MNGON SUM GYIS NYAMS SU MYONG BA'I DON DE LTAR 'BA' ZHIG

RTOGS PA 'DAS PA DANG, MA 'ONGS PA ZHIG PA DANG, MA BYUNG BA MED
PAS NA RTAG PA'O, ,DE'I SPYOD PA BSHAD PA NI, SANGS RGYAS KUN GYI
GZUGS CHEN DU, ,ZHES PA LA SOGS PA GSUNGS TE, ZAG MED KYI GZUGS
SGRA DRI RO REG BYA LA SPYOD PA'O, ,SANGS RGYAS

PHA ROL PHYIN GRUB PA, ,ZHES PA PHA ROL TU PHYIN PA DANG GZUNGS
DANG SA RNAMS KYIS BSKAL PA GSUM GYI DNGOS GRUB KYANG THOB PAR
'GYUR NA, LHA DANG MI'I RIS SU SKYES PA'I SKAL BA BZANG PO'I YE
SHES LAS SKYES PA'I SNGAGS DANG ZHING SKYES LAS LTA SMOS KYANG CI
DGOS, ,

LHA YI DNGOS GRUB DGA' BA DANG, ,ZHES PA'I 'JIG RTEN GYI DNGOS
GRUB, SANGS RGYAS BYANG CHUB BDE CHEN PO, ,ZHES PA MA CHAG GI
DNGOS GRUB, SKAL PA BZANG PO BDE BA STONG ZHES PA, ZAG MED KYI
BDE BA 'DOD PAS PHYAG RGYA'I BDE BA SO SOR DES ZAG PA

@397A *, ,MED PA'I YE SHES GRUB PAR 'GYUR RO, ,DE LTAR MDOR BSTAN
NAS RGYAS PAR BSHAD PA NI, LAS DANG PO PA'I RDO RJE SEMS DPA'I
SPYOD PA BSTAN PA NI, DNGOS PO THAMS CAD LAS BYUNG BA, ,ZHES PA
LA SOGS PA SMOS TE, KUN DU BZANG PO'I

RIGS DANG MTHUN PA'I PHYAG RGYA BZHI LA SPYAD PAR BYA'O, ,HE RU
KA YI SPYOD PA NI, ,RDO RJE CAN GYIS MCHOG GRUB DANG, ,ZHES PA NI
KHRO BO DBYINGS KYI DBANG PHYUG MA'I RIGS DANG MTHUN PA'I PHYAG
RGYA BZHI DANG ZAG MED KYI BDE BA BSKYED PA'O, ,PADMA GAR DBANG
GI SPYOD

PA NI, 'JIG RTEN DBANG PO MCHOG GI DPA', ,ZHES BYA BA SMOS TE,
GOS DKAR MO DANG MTHUN PA PHYAG RGYA BZHI LA BDE BA BSGOM PA'O,
,RNAM SNANG GI SPYOD PA NI SANGS RGYAS DAG LA BDE BA DAM PA ZHES
BYA BA LA SOGS PA SMOS TE, SANGS RGYAS PHYAG RGYA'I RIGS DANG

MTHUN PA'I PHYAG RGYA BZHI LA BDE BA BSGOM PA'O, ,RDO RJE NYI
MA'I SPYOD PA NI, KHAMS GSUM DAG NA MA LUS PA, ,ZHES BYA BA LA
SOGS PA SMOS TE, M'A MA K'I'I RIGS DANG MTHUN PA'I PHYAG RGYA
BZHI LA BDE BA BSGOM PA'O, ,RTA MCHOG GI SPYOD PA NI, SANGS RGYAS

KUN GYI GRUB CHEN PO, ,ZHES BYA BA LA SOGS PA SMOS TE, SGROL MA
DANG MTHUN PA'I PHYAG RGYA BZHI LA BDE BA BSGOM PA'O, ,DE LTAR
MCHOG GI DNGOS GRUB KYI YE SHES KYI LHA MO BSHAD NAS, 'JIG RTEN
GYI DNGOS GRUB KYI BSAM GTAN GYI LHA MO BSHAD PA NI, MTHU CHEN

LA NI BKRA SHIS BRTAN, ,ZHES BYA BA LA SOGS PA SMOS TE, MTHU CHEN
NI KHYAB 'JUG GO, ,BKRA SHIS BRTAN NI DE'I CHUNG MA'O, ,'PHROG
LAS NI DBANG PHYUG CHEN PO'O, ,GRUB PA NI LHA MO AU MA'O, ,NGAN
PA LAS NI 'DOD PA'O LHA'O, ,DGA' BA ZHES PA DE'I

CHUNG MA'O, ,NGO MTHON STOBS KYIS PHROGS NAS ZHES PA MNGON SUM DU
BKUG NAS BDAG NYID LONGS SPYOD PA DANG, SEMS 'DZIN PA DANG, DBANG
BSKUR BA DANG, TSOGS 'KHOR BYED PA'I DAD PA LA SBYIN PAR BYA'O,
,DE LTAR BTZUN MO RIN PO CHE BSGRUB PA BSTAN NAS,

@397B RGYAL SRID SGRUB PA NI, MA LUS 'JIG RTEN GSUM RGYAL SRID,
,CES BYA BA LA SOGS PA SMOS TE, KHAMS GSUM GYI BDAG PO LA LONGS
SPYOD THAMS CAD PHROGS NAS BDAG NYID KYANG LONGS SPYOD CING DAD
PA LA SBYIN PAR BYED DO, ,RGYAL SRID BSGRUB PA BSTAN NAS,

BDAG PO SGRUB PA NI, TSANGS PA KHYAB 'JUG DBANG CHEN GYI, ,ZHES
BYA BA LA SOGS PA GSUNGS TE, LHA'I RGYAL PO RNAMS KYI BDAG PO
PHROGS NAS BDAG NYID LONGS SPYOD CING DAD PA LA YANG SBYIN PAR
BYED DO, ,DES 'JIG RTEN GYI DNGOS GRUB BSTAN NAS

'JIG RTEN LAS 'DAS PA'I DNGOS GRUB NI, SANGS RGYAS DON DU BYA BA
KUN, ,ZHES BYA BA LA SOGS PA GSUNGS TE, BDE BA CHEN PO'I RGYAS
BTAB NAS, PHYAG RGYA CHEN PO BSGOM PA'I RNAL 'BYOR BA LAS MI BYA
BA GANG YANG MED DO, ,SANGS RGYAS DANG BYANG CHUB

SEMS DPA'I YE SHES KYI SNGAGS KYANG RGYUD DANG YANTRA'I THABS
GSUM GYIS PHROGS NAS GZHAN LA SBYIN PAR BYED NA, 'JIG RTEN GYI
DNGOS GRUB LTA SMOS KYANG CI DGOS, BDE BA CHEN PO'I RGYAS BTAB
PA'I MTHUS DNGOS GRUB MCHOG THOB PA DANG, BDUD

THAMS CAD 'JOMS PA DANG, YE SHES PHUN SUM TSOGS PA DNGOS GRUB
CHEN PO DANG, 'KHOR LOS SGYUR BA YANG RAB TU 'GRUB PAR 'GYUR RO,
,'JIG RTEN GYI KHAMS THAMS CAD DU SPRUL PA'I 'KHOR LOS SGYUR BA
BZHUGS PA BSTAN PA NI LA LAR BYANG CHUB

SEMS DPA' CHEN PO ZHES BYA BA LA SOGS PA GSUNGS TE, GDUL BYA BTUL
BA'I THABS 'GRUB PA'O, ,LONGS SKU'I 'BRAS BU BSTAN PA NI 'DIS,
DNGOS GRUB CHEN PO KUN GYI MCHOG ,CES BYA BA LA SOGS PA SMOS TE,
BSAM GTAN BZHI BA'I

LHA'I GZUGS DANG BSAM GYIS MI KHYAB PAR YONGS SU BSGYUR BA SKU'I
TSE DANG, MTSAN SUM CU RTZA GNYIS DANG, DPE BYAD BZANG PO BRGYAD
CU'I KHA DOG DANG, STOBS BCU LA SOGS PA'I STOBS DANG, ZAG MED KYI
SNANG BA RDO RJE SEMS DPA'I RANG BZHIN

@398A *, ,DANG; 'GRO BA BZANG PO THAMS CAD KYI BSNYEN PA BYA
ZHING DE BZHIN GSHEGS PA THAMS CAD MCHOD PA'O, ,LONGS SKU DE YANG
GCIG TU NGES PA CI YIN SNYAM NA, LHA MO BZHI KA'I DBUS NA RDO RJE
SEMS DPA' BZHUGS PA DANG, RIGS DRUG 'KHOR LO'I

TSUL GYIS BYANG CHUB SEMS DPA' RNAMS LA RGYAS 'DEBS PA DANG, 'JIG
RTEN GYI LHA DANG NGES PAR LEGS PA'I BYANG CHUB SEMS DPA' RNAMS
KYANG SEMS CAN RNAMS LA SBYIN PAR BYED PA DANG, 'KHOR BA JI SRID
PAR GNAS KYI BAR DU BSKAL BA MANG POR SEMS CAN GYI

DON DU SRID PA LA RGYUN DU ZHUGS PA'O, ,BRTAG PA BZHI PA'I 'GREL
BA RDZOGS SO,, ,,DE LTAR RTOG PA THAMS CAD THUN MONG DU SGRUB
PA'I DE KHO NA NYID BSTAN PA DANG, THABS MANG BA DANG, ZAB PA
DANG, DBANG PO RNON PO'I DBANG DU BYAS PA'I DNGOS GRUB BSGRUB
PA'I THABS KYI

LE'U BSHAD NAS, DA NI GDUL BYA SO SO'I BYE BRAG GI RTOG PA GSUNGS
PA NI, 'DI NI RNAL 'BYOR BHA GA W'AN, ,ZHES BYA BA LA SOGS PA
SMOS TE, 'DOD CHAGS CHEN PO'I GANG ZAG 'DUL BA'I PHYIR RDO RJE
SEMS DPA'I RNAL 'BYOR 'DI NI DE BZHIN GSHEGS PA THAMS CAD KYI

SANGS RGYAS THAMS CAD DANG MNYAM PAR SBYOR BA RDO RJE DNGOS GRUB
RTOG PA LHA NYI SHU RTZA GCIG GI MKHA' 'GRO MA SGYU MA BDE MCHOG
GIS GSUNGS PA YIN NO, ,DE YANG GCIG YIN TE, SNGON 'DZAM BU GLING
DU YANG DAG PAR RDZOGS PA'I SANGS RGYAS KYI SPRUL PA'I SKUR BSHAD
PA DANG,

RJES 'JUG RNAL 'BYOR BA'I DBANG DU BYAS NA, GZUGS BRNYAN GYI
'KHOR LO BSGOMS NAS, LAS DANG PO PA'I DNGOS GRUB DANG, MCHOG TU
GYUR BA'I RNAL 'BYOR BA DNGOS GRUB LEN PA DANG, GZHAN LA PHAN
'DOGS PA'I GANG ZAG LA DBANG BSKUR BA'I DKYIL 'KHOR

GSUNGS PA YIN NO, ,SNGON 'DZAM BU GLING DU BYUNG BA'I SPRUL SKU'I
LUGS KYI RIM PA GSUNGS PA NI, YANG DAG GRUB PA GCIG PU NYID, ,CES
GSUNGS TE, 'OG MIN DU BYANG CHUB PAS CHOS KYI SKU BRNYES PA'O,
,JI LTAR 'DOD PA BZHIN DU SBYAR, ,ZHES PA BYANG CHUB PA LNGA BA

@398B LA LONGS SKU'I RGYU RDO RJE SEMS DPA' 'AM, RGYU'I RNAM
SNANG NGAM, RGYU'I RDO RJE NYI MA'AM, RGYU'I PADMA GAR DBANG
NGAM, RGYU'I HE RU KA'AM, RGYU'I RTA MCHOG TU SNANG BA'I RTOG
PA'I TSOGS THAMS CAD LA'O, ,GRUB PA DAM PA MCHOG GI CHOS, ,ZHES
PAS SNGON SANGS RGYAS KYI

LAM DU GRUB PA ZAG MED DAM PA MCHOG GI LAM NI DE NYID DU GSUNGS
PA DANG, KHA SBYOR THIG LE NAS 'BYUNG BA BZHIN DU ZLA BA DANG,
ZLA BA GCIG PA DANG, RDO RJE DANG, KHAMS ZHUGS PA DANG, SKU GYUR
PAS RTOG PA DRUG PO THAMS CAD LA 'OG MIN DU BYANG CHUB PA'I TSE

BSGOM PAR BYA'O, ,SNA TSOGS LAM GYI SBYOR BA YIS, ,ZHES BYA BAS
'OG MIN DU PHYOGS BCU'I SANGS RGYAS BZHUGS NAS BYIN GYIS BRLABS
PA DANG, DBANG BSKUR BA DANG, TING NGE 'DZIN DANG, PHRIN LAS LA
GZHAG PA'O, ,CHO GA SNA TSOGS PA 'DOD

PA'I, ,SEMS CAN RNAM PAR GDUL BA DANG, ,ZHES PA RTOG PA DRUG GI
GDUL BYA 'DOD CHAGS CHEN PO DANG, GTI MUG DANG, ZHE SDANG DANG,
LOG PAR LTA BA DANG, SER SNA DANG LE LO CHEN PO CAN 'DUL BA'I
PHYIR, YE SHES DRUG GI BDE BA BSGRUB PA'I PHYIR,

BHA GA W'AN SNGON BDE BA CAN DU SPRUL SKU'I 'BRAS BU NI, RDO RJE
'CHANG DRUG PA DE NYID KYIS SANGS RGYAS KYI RNAM 'PHRUL SEMS CAN
GYI DON DU SPRUL NAS, PHYAG RGYA BZHI LA MOS PAS MYUR DU 'GRUB
PAR 'GYUR RO, ,DE YANG THABS GANG GIS MYUR BA YIN ZHE NA, BYIN
RLABS

KYI LAM GYIS YE SHES SEMS DPA' BCUG PAS 'GRUB PAR 'GYUR RO, ,DE
LTAR SNGON BYUNG BA SANGS RGYAS KYI MDZAD PA BSHAD NAS RJES SU
'JUG PA GSUNGS PA NI, NYIN RE'AM YANG NA ZLA RE'AM, ,YANG NA DE
BZHIN LO RE NA, ,JI BZHIN

BYIN GYIS BRLABS NAS KYANG, ,SANGS RGYAS BDE MCHOG GAR BYA'O,
,ZHES GSUNGS TE, BSNYEN SGRUB BZHI BSGOMS PAS BSNYEN PA BYAS NAS
ZHAG GCIG 'JOG PA'I DKYIL 'KHOR 'DRI BA'AM, ZLA BA GCIG 'JOG PA
'AM, LO GCIG 'JOG

@399A *, ,PA'I DKYIL 'KHOR BRI BAR BYA'O, ,JI BZHIN BYIN GYIS
BRLABS NAS ZHES PA DKYIL 'KHOR BYED PA'I RNAL 'BYOR BAS BSNYEN PA
DANG SGRUB PA CHUNG NGU DANG 'BRING DANG CHEN PO'I RIM PAS 'OG
NAS 'BYUNG BA BZHIN DU BSKYED NA P'U DZA BYAS LA SANGS RGYAS

BDE MCHOG GI ZLOS GAR BSGOM PAR BYA'O, ,YANG NA TING NGE 'DZIN
GYI DKYIL 'KHOR BSGOM PAR MI 'DOD NA CHA LUGS BYAS NAS BSGRUB PA
BSTAN PA NI, KHAMS KYI NGO BO THAMS CAD DANG, ,ZHES BYA BA LA
SOGS PA SMOS TE, GSER DNGUL ZANGS LCAGS LA

SOGS PA'O, ,DE BZHIN SROG DANG RTZA LAS BYUNG, ,ZHES PA SROG
CHAGS LAS BYUNG BA'I BA SO DANG RVA LAS BYAS PA DANG, RTZVA LAS
BYUNG BA'I SHING LA 'BUR DU BRKOS NAS RANG GI LHA'I CHA LUGS SU
BYA'O, ,DE YANG JI LTA BU ZHE NA, SGRUB PA'I PHYAG RGYA RANG

TU ZHES PA SMOS TE, RDO RJE SEMS DPA' DANG, RNAM SNANG DANG, HE
RU KA DANG, RDO RJE NYI MA DANG, PADMA GAR DBANG DANG, RTA MCHOG
GZUGS SU BYA'O, ,DKYIL 'KHOR GANG DANG GANG BSTAN PA, ,SNA TSOGS
PHYAG RGYA'I MCHOD PA YIS, ,ZHES BYA BA SMOS TE, RIGS DRUG

GI RNAL 'BYOR BA KHYIM PA'AM RAB TU BYUNG BA'AM SKYES PA'AM BUD
MED KYI RTOG PA DRUG GI 'KHOR LO GANG DANG GANG STON PA'O, ,DE
YANG GANG ZHIG DANG LHAN CIG BSGOM ZHE NA, SLOB MA'I TSOGS KUN DE
DANG DER, ,MCHOD PA BYAS NAS DE BSGRUBS SO, ,

ZHES BYA BAS DBANG BSKUR BA'I SLOB MA'I TSOGS DANG, GDONG RGYAN
GYON LA TSOGS KYI 'KHOR LO BSGRUB PAR BYA'O, ,DE LTAR SNGON BYUNG
DANG RJES 'JUG GI RGYUD BSHAD NAS, DA NI RTOG PA THAMS CAD KYI
SNGON BYUNG GI GLENG GZHI GSUNGS PA NI,

DE NAS GZHAN YANG RTOG KUN GYI, ,SANGS RGYAS THAMS CAD RNAM PAR
SPRUL PA'I RIGS DRUG SPRUL PAR BYA'O, ,GTAM DAG RAB TU BSHAD PAR
BYA, ,ZHES BYA BA GSUNGS SO, ,DE YANG STON PA SU ZHIG LA GNAS
GANG ZHIG TU SU ZHIG DANG LHAN CIG TU

@399B DUS NAM GYI TSE THOS SHE NA, STON PA SEMS DPA' SANGS RGYAS
KUN GYI DNGOS, ,RDO RJE SEMS DPA'I BDE BA'I MCHOG ,CES BYA BA STE
LONGS SKU DANG SPRUL SKU'I NGO BO NYID DO, ,GNAS NI GSANG BA
MCHOG GI DGYES PA NA'O, ,'KHOR NI THAMS CAD BDAG

NYID DO, ,DUS NI RTAG TU BZHUGS PA'O, ,DER BZHUGS PA'I CHOS SKU'I
NGO BO NI, 'DI NI RNAL 'BYOR BCOM LDAN 'DAS, ,RTAG PA DAM PA
BRTAN PA STE, ,RTAG TU DA LTAR BYUNG BA BZHIN, ,NGO BO NYID KYIS
'DA' DKA' BA, ,ZHES GSUNGS

SO; ;BSHAD PA'I CHOS NI, CHO GA SNA TSOGS 'DOD RNAMS LA, ,LAS KYI
SBYOR BA SNA TSOGS KYIS, ,SANGS RGYAS RDO RJE 'DZIN LA SOGS,
,GDUL BYA'I PHYIR NI BYAS PA YIN, ,ZHES PA RIGS DRUG GI 'KHOR
LO'I GZUGS KYI RNAM RTOG

SPRUL BA DANG, SGRA'I RNAM RTOG BSHAD PA'O, ,SANGS RGYAS LA SOGS
BRTAN G-YO KUN, ,KUN GYI DNGOS POR 'DI 'GYUR RO, ,ZHES BYA BAS
SNOD KYI 'JIG RTEN GZHAL YAS KHANG DANG, BCUD KYI 'JIG RTEN LHAR
BSKYED PA'O, ,SEMS

CAN KUN GYI DON MCHOG RNAMS, ,SANGS RGYAS LA SOGS 'DUL BAS 'GRUB,
,CES BYA BA PHUN SUM TSOGS PA LNGA'I BDAG NYID CAN GYI SEMS CAN
GYI DON DU SPRUL PAR BSHAD PA YIN NO, ,RDO RJE SEMS DPA'I DBUGS
DBYUNG BA'I 'GREL

BA'O,, ,,DE'I DON NI 'DI SKAD STON PA YIN TE, DE LTAR SPRUL SKU
MI YUL DU BABS PA'I THABS NYAMS SU BLANG BA'I RIM PA BSHAD NAS,
DA NI YAN LAG GI DON BRJOD PAR BYA STE, RDO RJE SEMS DPA'I DBUGS
DBYUNG BA'I YAN LAG GI DON DANG, BRTAG

PA DRUG GI NYAMS SU BLANG BA'I CHO GA BSHAD PA YIN NO, ,DA NI
RNAM PAR SNANG MDZAD KYI DBUGS DBYUNG YAN LAG GI DON BRJOD PAR
BYA STE, 'DAS PA'I DUS NA SNGON BYUNG BA, ,ZHES BYA BA SNGON
SANGS RGYAS KYI SPRUL SKU'I MDZAD PA BSKYED PA DANG, SPRO BA DANG
BSDU BA DANG,

@400A *, ,GNAS PA DANG BRTEN PA'I TSUL LO, ,BDAG NYID CHEN PO
RTAG PA'O, ,DE BZHIN GSHEGS PA'I GSUNG RAB LAS, ,ZHES BYA BA NI,
SNGON BCOM LDAN 'DAS RDZOGS LDAN GYI DUS KYI TSE, BSAM GTAN
BZHI'I YANG THOG TU, RDO RJE SEMS DPA'I TSUL

GYIS SBYOR NAS DPAL MCHOG LA SOGS PA'I RNAL 'BYOR GYI RGYUD
GSUNGS PA DANG, DE BSTAN PAS SEMS CAN RNAMS GZUGS SKU LA SOGS PAR
ZHEN PA SGRO 'DOGS PAR 'GYUR BA DANG, 'KHOR BA 'JIG DANG, GSER
THUB DANG, 'OD SRUNGS LA SOGS PAS

DBU MA'I THEG PA BSTAN PAS SGRO 'DOGS BSAL BAR MDZAD PA YIN NO,
,DE LA SEMS CAN RMONGS PAS STONG PA NYID 'BA' ZHIG LA ZHEN PAS
SGRO 'DOGS PA DANG, SKUR PA 'DEBS PA LAS BZLOG PA'I PHYIR THABS
KYI BLA NA MED PA DANG, SHES RAB KYI

BLA NA MED PA'I RGYUD GSUNGS PA YIN NO, ,DE YANG RDO RJE MKHA'
'GRO'I LE'U DANG PO LAS GO RIMS JI BZHIN BSHAD PAS THE TSOM MI
BYA'O, ,SHES RAB KYIS BLA NA MED PA'I MNYAM SBYOR GYI RGYUD STONG
PHRAG BCO BRGYAD PA'I DBANG DU BYAS NAS BDAG NYID CHEN PO RTAG PA

CHOS KYI SKU LAS, DE BZHIN GSHEGS PA'I GSUNG RAB LAS SA BCU'I
DBANG PHYUG GI NGOR RGYU'I RNAM SNANG GIS BYIN GYIS BRLABS PA
DANG, DBANG BSKUR BA DANG, TING NGE 'DZIN DANG, PHRIN LAS MDZAD
PA YIN NO, ,SNGON RDZOGS LDAN GYI DUS KYI BSKAL PA DANG PO LA
BSAM

GTAN BZHI PA'I YANG THOG DANG, GZHAN 'PHRUL DBANG BYED KYI GNAS
DANG, RI RAB RI'I RTZE MOR DPAL MCHOG DE NYID BSDUS PA LA SOGS PA
LHA RNAMS 'DUL BA'I DON DE BZHIN GSHEGS PA'I GSUNG RAB KYI 'KHOR
LO 'GRO BA LHA'I GZUGS KYI RNAM PAR RTOG PA SNGON BYUNG BA DANG
'DZAM BU'I GLING

DU BSKAL PA BZANG PO 'DI LA 'KHOR BA 'JIG DANG GSER THUB DANG,
'OD SRUNGS KYI BSTAN PA'I DE BZHIN GSHEGS PA'I GSUNG RAB LAS
'DZAM BU'I GLING DU 'GRO BA DANG MTHUN PAR RAB BYUNG GI TSUL DU
SNGON BYUNG NAS SDE SNOD GSUNGS SO, ,DE TSE SEMS CAN THAMS CAD
SHIN TU STONG

@400B PA NYID LA SOGS PAS YE SHES RGYUN CHAD 'GOG PA'I CHOS NYID
LA SBYOR BAR SHES PA'I RGYUN 'GAGS NAS PHUNG PO LHAG MA MED PAS
MYA NGAN LAS 'DAS PA YIN NO, ,DOR BAR BYA BA'I RNAL 'BYOR DE NYID
MKHYEN PAS, BCOM LDAN 'DAS RDO RJE SEMS DPAS DE BZHIN

GSHEGS PA 'GRO BA STONG PA NYID PHYOGS GCIG LA ZHEN PA DE DAG
STONG NYID LAS 'GROL ZHING, PHUNG PO LHAG MED KYI MYA NGAN LAS
'DAS PA BZLOG PA'I PHYIR, RNAM PAR SNANG MDZAD KYI MNGAL SKYES
KYI DKYIL 'KHOR SKYED PAR MDZAD PA YIN NO, ,BEE

RO'I DKYIL 'KHOR DES LTA BA LHAG NA CI ZHIG STON SNYAM NA, STONG
PA'ANG MA YIN MI STONG PA'ANG MA YIN ZHES PA LA SOGS PA GSUNGS
TE, DON DAM PAR SGYU MA LTA BU DANG, RAB TU MI GNAS PA LTA BU'I
STONG PA YANG MA YIN ZHING, RNAM BCAS DANG

RNAM MED LTA BU'I MI STONG PA YANG MA YIN LA, GNYIS SU MED PA'I
ZUNG DU 'JUG PA DBU MAR YANG MI DMIGS PAS, SHES RAB STONG PA NYID
DANG, THABS SNYING RJE'I BDAG NYID KYI CHOS SKU RTOG MED LAS DAG
PA 'JIG RTEN PA'I YE SHES SU YONGS SU

BRTAGS PA'O, ,RNAM PAR MI RTOG PA LA MOS PA'I RNAL 'BYOR PA LA
MOS PA YANG LHA'I 'KHOR LO THAMS CAD BRAG CA'AM SGRA BRNYAN GYI
TSUL GYIS BRTAG PAR BYA'O, ,'GRO BA RMONGS PA LHA'I SKU LA ZHEN
PAS SGRO 'DOGS DANG SKUR 'DEBS MI BYA'O ZHES PA'I DGONGS

PA BSTAN PA'I PHYIR, DKYIL 'KHOR GYI 'KHOR LO DANG LHA'I DE NYID
GSUNGS PA YIN LA, MA 'ONGS PA'I SGO GSUM SNGAGS KYI SGO ,NAS
SPYOD PA SPYAD PAR 'DOD PA RNAMS KYIS DKYIL 'KHOR RGYAL MCHOG GI
TSE, THEG PA CHEN PO YON TAN RGYAS PA'I

GLUS DUS GSUM DU DE BZHIN GSHEGS PA THAMS CAD LA BSTOD PAR BYA'O,
,DE YANG MNYAM NYID MI G-YO BA, ,ZHES BYA BA NAS, MCHOG CHOS CAN
ZHES PA'I BAR GYI ME LONG LTA BU'I YE SHES KYI SGO NAS BSTOD PA
DANG, YON TAN

@401A *, ,SHIN TU PHRA BA'I CHA LA'ANG ZHES PA NAS, NGES PAR GSOL
GYI PAR GYIS MNYAM PA NYID KYI YE SHES KYI SGO NAS BSTOD PA
DANG, RTAG TU DRI MED THUGS ZHES BYA BA NAS, RTAG TU RNAM PAR
ZHES BYA BA'I BAR GYIS SO SOR RTOG PA'I YE SHES KYI SGO NAS
BSTOD PA DANG,

TSAD MED TSAD DANG BRAL BA ZHES BYA BA NAS YONG MI 'GYUR ZHES BYA
BA'I BAR GYIS BYA BA NA NA TAN GYI YE SHES KYI SGO NAS BSTOD PA
DANG, AE MA'O SHIN TU BZANG PO ZHES PA NAS BDAG LA SOGS PA ZHES
BYA BA'I BAR GYIS CHOS KYI DBYINGS KYI YE SHES KYI SGO NAS BSTOD
PA DANG, SLOB DPON KLU SGRUB NI BSNYEN PA'I

DUS SU PHRA MO'I SA M'A DHI LA SNYOMS PAR ZHUGS PA NA, LHA MO
RNAMS KYI GLUS BSKUL BAR BZHED DO, ,AINDRA BH'U TI RGYU'I RNAM
SNANG ZHU BA LAS 'BRAS BU'I BEE RO BSKYED PA'I PHYIR LHA MO
BZHI'I GLUS BSKUL BAR BZHED, RAB ZHI BSHES GNYEN DANG, KUN DGA'
SNYING PO NI DKYIL 'KHOR SGOM PA RDZOGS

NAS STONG PA NYID KYI TING NGE 'DZIN LAS BSLANG BA NAS BSKUL PAR
'DOD DO, ,YE SHES ZHABS NI DKYIL 'KHOR RGYAL MCHOG LA BSTOD PAR
THE TSOM MI ZA'O, ,'DI NI SANGS RGYAS THAMS CAD KYI, ,ZHES BYA BA
LA SOGS PA NI GO SLA BAS MA BSHAD DO, ,DE NAS DE YI SGRUB PA
DANG, ,ZHES BYA

BAS RJES 'JUG GI DON BSHAD PA YIN TE, SGRUB PA NI MTSAN MA THOB
KYI BAR DU BSNYEN SGRUB GNYIS LHA'I 'KHOR LO BSGOM PA'O, ,SHIN TU
BRTAG PA'I DNGOS GRUB PA DANG, CES PA MTSAN MA THOB NAS, 'JIG
RTEN PA'I DNGOS GRUB MNGON PAR SHES PA LNGA BSGOM PA'O, ,GANG GI
SRID PA

'DI NYID LA, ,DNGOS GRUB SHIN TU RTAG PA 'THOB, ,CES PA NI, MCHOG
GI DNGOS GRUB TUDDHA BO DHI'I YE SHES GRUB PA'O, ,DE SGRUB PA'I
THABS GANG YIN ZHE NA, RDO RJE SE GOL GTOGS PA YIS, ,SANGS RGYAS
THAMS CAD BSDU BAR BYA, ,ZHES GSUNGS TE, BEE RO'I DKYIL 'KHOR GYI
'KHOR LO

BSGOM PA'I RNAL 'BYOR PA BYIN GYI RLABS KYIS LAM YE SHES SEMS
DPA' GZHUG PA'O, ,THAL MO LEGS PAR SBYAR BA YIS, ,THAL MO LAN
GSUM NGES PAR BRDAB, ,CES PA YE SHES SEMS DPA' BYON PA LA PHYAG
BYAS NAS SNYING GAR BCUG STE DBANG BSKUR BA'I MTHAR PHEG BRDABS
MNYES

@401B PAR BYA'O, ,DBANG PO GANG DANG GANG LAM GYUR, ,DE DANG DE
YI NGO BOR BYA, ,ZHES PA BUDDHA'I DBANG PO DANG RANG GI MNYAM PAR
SBYOR BAR RO GCIG PAR BSGOM PA'O, ,JI LTAR MOS PA CHAGS PA DANG,
,ZHES PA LHA LA DANG BA'I DAD PAR MOS PAR BSGOMS NA SHA DZA BA
ZHES BYA BA LA SOGS PA'I SNYING

PO DANG, SNGAGS KYI GLU LEN CING BSTOD PAR BYA'O, ,KUN DU GNAS
PA'O, ,KUN NAS NI DNGOS PO'O, ,THAMS CAD NI RNAM PA'I BYE BRAG GO
,BDAG NYID RTAG TU RNAM PA KUN, ,ZHES BYA BA DUS SO, ,SANGS RGYAS
KUN DANG DNGOS GRUB 'DZIN, ,RAB TU MTHONG ZHING DNGOS GRUB PO,
,ZHES BYA BA

RANG GI LUS DANG LHA THA MI DAD MTHONG BA DANG REG PA DANG, THOS
PA'I MTSAN MA THOB PAR 'GYUR RO, ,GANG GI TSE DNGOS GRUB MA THOB
NA BSKYAR CHOS GSUNGS PA NI SANGS RGYAS KUN GYIS ZHES BYA BA LA
SOGS PA GSUNGS TE, SNGAR BSHAD PA'I BSTOD PA'I RGYAL POS RIGS KYI
RNAL 'BYOR PAS MTSAN

THOG THAG LHA LA BSTOD NA DE KHO NA NYID BSKUL BA YIN PA DNGOS
GRUB GRUB PAR GDON MI ZA'O, ,BEE RO'I DBUGS DBYUNG BA'I 'GREL
PA'O, ,DE LTAR BEE RO'I DBUGS DBYUNG BA BSHAD NAS, HE RU KA YI
DBUGS DBYUNG NI, ,'DAS PA'I DUS NAS ZHES BYA BA LA SOGS PA GSUNGS
TE, 'DAS PA'I DUS NAS

ZHES BYA BA LA SOGS BSHAD ZIN TO, ,DE TSE SEMS CAN THAMS CAD NI,
,ZHES BYA BA 'OD SRUNGS KYI BSTAN PA'I RJES LA SEMS CAN THAMS CAD
GDUG CING GTUM PAR 'GYUR RO, ,GDUG PAR 'GYUR DU ZAD MOD NYES PA
CIR 'GYUR ZHE NA, SHIN TU KHRO ZHES PA LA SOGS PA SMOS TE, DE'I
RNAM SMIN GYIS

DU 'BOD DU SKYE BAR 'GYUR RO, ,DE NAS TSE 'PHOS NAS 'BYUNG BO
GTOGS 'DOD CAN GYI BU 'BYUNG PO DGE BA CAN DU SKYE BAR 'GYUR RO,
,DE LEGS LDAN BYED NAG POR GYUR NAS, DES GRONG KHYER SUM BRTZEGS
'JIG PA'I PHYIR, RIMS DUG DBYIG DUG LA SOGS PA LOG 'DREN GYI LAS
BYED PA

DANG, 'JIG RTEN GSUM PO 'JIG PAR BYED CING RIG PA 'DZIN PA'I
SGRUB PA PO RNAMS LA 'TSE BA DANG, LHA LA SOGS PA TSE 'PHO BAR
BYED PA DANG, BDE BAR GSHEGS PA'I BSTAN PA YANG 'JIG PAR BYED DO,
,DE'I TSE DRAG PO 'JIGS BYED KYIS GDUG PA DE MA BZOD NAS DBANG PO
DANG

@402A *, ,BCAS PA'I LHA TSANGS PA LA SKYABS SU SONG PO, ,TSANGS
PA YANG KHYAB 'JUG LA SKYABS SU SONG NGO, ,KHYAB 'JUG KYANG GZHAN
'PHRUL DBANG BYED KYI LHA'I BU CHEN PO LA SKYABS SU SONG NGO,
,LHA CHEN PO DES BCOM LDAN 'DAS RDO RJE 'CHAM BA'I RANG BZHIN
SHES NAS DE NYID LA SKYABS SU

SONG NGO, ,DE NAS BCOM LDAN 'DAS RDO RJE 'CHANG BA DE NYID KYIS
RDO RJE SE GOL BRDA BAS NAS RDO RJE BSDU BA MDZAD DE, SANGS RGYAS
THAMS CAD SPYAN DRANGS NAS 'JIG RTEN GYI KHAMS THAMS CAD TIL GYI
GANG BU BZHIN GANG BAR GYUR TO, ,RDO RJE SEMS DPAS GDUG CING GTUM
PA'I SEMS CAN LA ZHI

BAS PHAN PAR MI 'GYUR BAR GZIGS NAS, SHES RAB THABS KYI TING NGE
'DZIN LA SNYOMS PAR ZHUGS TE, THABS SHES RAB KYI SNYING PO H'Um
GSUNGS PAS BDAG NYID DE BZHIN GSHEGS PA THAMS CAD KHROS NAS KHRO
BO'I GZUGS SU MDZAD PA YIN NO, ,DE NAS, KHRO BO'I CHED DU BRJOD
PA NI, KHRO BO'I

TSUL CAN KHROS PAS NI, ,'JIG RTEN GSUM YANG SREG BYED NA, ,SANGS
RGYAS THAMS CAD KHROS PA YIS, ,KHAMS GSUM MA LUS SMOS CI DGOS,
,DE NAS SNA YI RTZE MO LA, ,YID NI YANG DAG BRTAN PAR GZUNG,
,ZHES PA DPAL HE RU KA YAB YUM THABS SHES RAB GNYIS SU MED PA'I
YAB YUM GYI

MKHA' GSANG DU PHYOGS BCU'I SANGS RGYAS ZHU BA'I THIG LE YI GE
H'Um GYI GZUGS SU SNANG BA LA SEMS BZUNG NAS, GSANG BA'I RDO RJE
SNA RTZE'I DBUGS YI GE SUM CU RTZA GNYIS KYIS RING ZHING DRO BAR
GYUR PA LAS HE RU KA'I 'KHOR LO'I PHYAG RGYA GOO R'I MA LA SOGS
PA MNGAL SKYES KYIS BYUNG BAR GYUR PA YIN NO, ,

DE NYID MA 'ONGS PA'I GSANG SNGAGS KYI SGO'I SPYOD PA SPYAD PAR
'DOD PA RNAMS KYIS DKYIL 'KHOR GYI 'KHOR LO MNGAL SKYES KYI RIM
PA BSGOM PAR BYA'O ZHES BSTAN PA NI, BCOM LDAN 'DAS DE NYID RNAL
'BYOR PA ZHES PA LA SOGS PA GSUNGS SO, ,BCOM LDAN 'DAS DE'I SKU'I
MDOG JI LTA BU

ZHIG CE NA, SEMS DPA' SNGON PO 'BAR BA'I ZHES PA LA SOGS PA
GSUNGS TE, ZHAL BZHI PA PHYAG BRGYAD PA, G-YAS ZHI ZHING DKAR BA,
G-YON CHAGS PAS DMAR PA, DBUS MA'I ZHAL DRAG PA, RGYAB MA RMONGS
PAR MDZAD PA SER PO, ,PHYAG DANG PO GNYIS NA RDO RJE DANG DRIL
BU, ,'OG MA

@402B GNYIS NA 'JIGS BYED KYI PAGS PA BSNAMS PA, GSUM PA GNYIS NA
MDA' DANG GZHU, BZHI PA GNYIS NA MDUNG DANG THOD PA BSNAMS PA'O,
,YANG NA ZHAL GCIG PHYAG BZHI PA'O, ,DES PHRIN LAS CI ZHIG MDZAD
CE NA, 'JIG PA CHEN PO'I DUS LTAR DRAG ,CES PA NAS, THAMS CAD PHA
MA NAS SLANG

YANG NI, ,THAL BAR GYUR PA 'TSO BAR BYED PA'I PHAR GSUNGS TE, MA
RUNGS PA'I 'KHOR LO THAMS CAD LA SDUG BSNGAL PHAB NAS SLAR YANG
SHI BAS THAL BAR GYUR PA LAS SLAR 'TSO BAR MDZAD PA YIN NO, ,SLAR
YANG CI ZHIG MDZAD CE NA, DE'I 'BAR BA'I NYI MA LAS, ,ZHES GSUNGS
TE, RANG GI

NYI MA'I 'OD ZER 'BAR BA LAS BYUNG BA'I DUR KHROD KYI ZHING
SKYONG DU SPRUL NAS, GRIB MA BZHIN DU SPRUL PA'I GZUGS SU MDZAD
PA YIN NO, ,DE NAS MA LUS PA'I BDUD LAS GRAGS PA, MA 'ONGS PA'I
RNAL 'BYOR BA'I BAR DU GCOD PA'I GDUG PA LA SOGS PA'I KHRAG ZA
BAR NUS PA DUR

KHROD KYI RGYAL PO HE RU KA DANG LHAN CIG ROL PA YIN NO, ,DE'I
PHYIR SANGS RGYAS KYI ZHING SBYANGS NAS 'GRO BA THAMS CAD BYANG
CHUB LA BKOD DE, SEMS CAN GYI KHAMS THAMS CAD SBYANGS PA YIN NO,
,HE RU KA'I DBUGS DBYUNG BA'I 'GREL PA'O,, ,,DE LTAR HE RU KA'I
DBUGS DBYUNG

BSHAD NAS, DA NI PADMA GAR GYI DBANG PHYUG GI DBUGS DBYUNG BSHAD
PAR BYA STE, 'DAS PA'I DUS NAS SNGON BYUNG BA, ,ZHES PA NAS 'GRO
BA'I TSUL DU SNGON BYUNG BA'I BAR DU BSHAD ZIN TO, ,DE TSE SEMS
CAN THAMS CAD NI, ,ZHES PA SANGS RGYAS 'OD SRUNGS KYI BSTAN PA'I
RJES LA SEMS CAN

THAMS CAD RMONGS PA'I DBANG GIS LOG PAR LTA BA CAN DU GYUR TO,
,DE NAS CHAGS PA'I DBANG GIS DU 'BOD CHEN POR SKYES PAR GYUR TO,
,LOG LTA CAN GYI SHES RAB DE NYID SBYANG BA'I PHYIR, BCOM LDAN
'DAS RDO RJE CHOS KYIS JI LTAR PADMA DMAR PO 'DI 'DAM LAS SKYES
KYANG 'DAM GYI

NYES PAS MI GOS PA BZHIN TE, KHAMS GSUM PA'I SEMS CAN 'OD GSAL
GLO BUR GYI DRI MA'I NYES PAS MA GOS PA GZIGS NAS SPYAN RAS GZIGS
KYI SKUR BSKYED PA YIN, ,DE YANG SU ZHIG YIN ZHE NA, RDO RJE SEMS
DPA' DE BZHIN GSHEGS PA ZHES BYA BA GSUNGS TE, RIGS

@403A *, ,DRUG GI DKYIL 'KHOR DANG RDO RJE SEMS DPA' NYID RTZA
BA'I SPRUL SKU YIN ZHES SHES PAR BYA'O, ,DE BAS NA BCOM LDAN 'DAS
RDO RJE SEMS DPA' DES LOG LTA LAS BYUNG BA'I 'DOD CHAGS 'DUL BA'I
PHYIR, SO SOR RTOG PA 'DOD CHAGS DAG PA'I MCHOD SBYIN TE, PADMA
GAR

GYI DBANG PHYUG THABS DANG SHES RAB MNYAM PAR SBYOR BA'I MNGAL
SKYES KYI RIM PAS PADMA GAR GYI DBANG PHYUG GI DKYIL 'KHOR GYI
TSUL GYIS SNA TSOGS PA 'DUL BA LA KUN DU SPYAN RAS GZIGS DBANG
PHYUG GI RGYAL PO SNANG BA MTHA' YAS SU GYUR PA YIN NO, ,PADMA
GAR GYI DBANG PHYUG GI DBUGS

DBYUNG BA'I 'GREL PA'O,, ,,DE LTAR GAR GYI DBANG PHYUG GI 'GREL
PA BSHAD NAS, DA NI RDO RJE NYI MA'I DBUGS DBYUNG BA BSHAD PAR
BYA STE, 'DAS PA'I DUS NAS SNGON BYUNG BA'I TSIGS BCAD GCIG BSHAD
ZIN TO, ,DE TSE SEMS CAN THAMS CAD NI, ,ZHES BYA BA NI BUDDHA 'OD
SRUNGS KYI

BSTAN PA'I RJES LA SER SNA'I SEMS KYIS 'DUG CING NOR LA SHAS CHER
BSGOM PAR GYUR PA DANG, SHIN TU 'JUNGS PAR GYUR PA'I DBANG GIS YI
DAGS KYI GNAS SU LHUNG BAR GYUR TO, ,DE NAS TSE 'PHOS NAS MI DBUL
BOR SKYES NAS BKRES PA DANG SKOM PA DANG, PHAN TSUN GSOD PAR

GYUR PA DANG, SHIN TU GDUG PA'I SER SNA CAN GYI RNAL 'BYOR DE
NYID SBYANG BA'I PHYIR, BCOM LDAN 'DAS RDO RJE SEMS DPAS MNYAM PA
NYID KYI NOR CHEN PO'I TING NGE 'DZIN LA MNYAM PAR BZHAG NAS RDO
RJE NYI MA'I GZUGS SU MDZAD PA YIN NO, ,DE NAS BCOM LDAN 'DAS NAM
MKHA'I SNYING

PO RDO RJE NYI MA DES PHYOGS BCU'I SEMS CAN THAMS CAD KYI RE BA
RDZOGS PAR BYA BA'I PHYIR BUD MED RIN PO CHE LA SOGS PA'I CHAR
PHAB BAS, SEMS CAN THAMS CAD LA 'KHOR LOS SGYUR BA'I RGYAL SRID
STER BA YIN NO, ,GANG GI PHYIR GDUG CING SER SNA CAN GYI NGA
RGYAL GYIS KHRO BA LA ZHI

BAS PHAN PHAR MI 'GYUR BA DE'I PHYIR, SHES RAB THABS KYI RDO RJE
NYI MA LAS, MNGAL SKYES KYI RIM PAS NYI MA'I 'OD ZER GYIS SER SNA
CAN RNAMS RAB TU GDUNGS NAS SER SNA MED PA'I LHAR BSGRUBS SO BYA
BA DANG ZHES BYA BA LUS NGAG SEMS KYI DBANG DU BYA BA'O, ,ZLOG PA
DANG ZHES

@403B BYA BA SROG DANG RNAM SHES THIM PA'O, ,DBROG PAS KYANG NI
KHYAD PAR DU, ,ZHES PA BTZUN MO LA LONGS SPYAD PA DANG, TSOGS KYI
'KHOR LO LA LONGS SPYAD PA'O, ,DE LTAR GZHAN LAS RGYAL BAR BYAS
TE, SA 'OG SA BLA SA STENGS KYI GNAS GSUM PO MTHA' DAG GI RANG
DBANG YOD PA'I

NOR GYI TSOGS THAMS CAD KUN DU SDUD PAR BYED CING 'JIG RTEN GSUM
LAS RNAM PAR RGYAL BA YIN NO, ,RDO RJE NYI MA'I DBUGS DBYUNG BA'I
'GREL PA'O,, ,,DA NI RTA MCHOG GI DBUGS DBYUNG BA BSHAD DE, 'DAS
PA'I DUS NA ZHES PA'I SHLOKA NI BSHAD ZIN TO, ,DE TSE SEMS CAN

THAMS CAD NI, ,ZHES PA 'OD SRUNGS KYI BSTAN PA'I RJES LA'O,
,BRTZON 'GRUS SHIN TU CHUNG BAR GYUR PA SHES PA, LE LO DANG PHRAG
DOG DANG BCAS PA'O, ,LE LO DES CIR 'GYUR SNYAM NA, MNAR MED PA YI
DMYAL BAR LHUNG, ,ZHES BYA BA SMOS TE, MNAR MED PA NI NYE BAR

MTSON PA STE BRGYAD DO, ,DE NAS SHI 'PHOS TE MIR SKYES KYANG BYI
PO DANG, TSOM PO DANG, RKUN BOS DGE BA'I PHYOGS LA BAR DU GCOD
PA'I LAS BYED PA YIN NO, ,RNAL 'BYOR DE NYID BCOM LDAN 'DAS RDO
RJE SEMS DPAS MKHYEN NAS BYA BA NAN TAN GYI YE SHES KYI RANG
BZHIN DRAG SHUL GYI SBYOR

BA'I TSUL RTA MCHOG GI TSUL DU SKYED PAR BYED PA YIN NO, ,GDUL
BYA SEMS CAN THAMS CAD DAG PAR MOS PAS SDIG PA MED PA'I THUGS
RJE'I STOBS KYIS MNGON SUM KHO NAR RO, ,PHA ROL GNON PA'I RTZAL
DAG GIS, ,ZHES PA DBANG BYA BA DANG LONGS SPYAD PA THIM PA'I
MDZAD

PAS ZIL GYIS NON PAR MDZAD PA'O, ,JI LTAR ZIL GYIS NON SNYAM NA
RTA MCHOG YAB YUM MNYAM PAR SBYOR BA MNGAL SKYES KYI RIM PAS SHIN
TU LE LOS GDUG CING PHRAG DOG GIS GTUM PA'I SEMS CAN RNAM PA MANG
PO'I 'JIG RTEN THAMS CAD 'JIG PAR BYA BA'I PHYIR DKYIL 'KHOR GYI

'KHOR LO SPRUL PA YIN NO, ,DES CI ZHIG MDZAD CE NA, BYI BO CHOM
PO RKUN PO YIS, ,ZHES BYA BA SMOS TE, BYI BO NI GZHAN GYI BUD MED
LA 'GRO BA'O, ,RKUN PO NI MA MTHONG BAR NOR 'PHROG PA'O, ,CHOM PO
NI MNGON SUM DU NOR 'PHROG PA'O, ,BRID PA DANG NI SGYU DAG DANG,
,ZHES PA BRID

@404A *, ,PA NI TSIG GIS SO, ,SGYU NI RANG GI NYES PA 'CHAB PA'I
THABS SEMS GYA GYU BA'O, ,THAMS CAD RNAM PAR SBYOR BAR BYED, ,CES
PA, GDUL BYA DE DAG SPRUL PA'I 'KHOR LOS SBYOR BA'O, ,NGO MTHON
STOBS KYIS DE BZHIN DU, ,ZHES PA MNGON SUM DU BRTZON 'GRUS KYI
STO PAS

KYIS DBANG DU BYA BA LONGS SPYOD PA THIM PA'O, ,DGRA CHA LNGA YIS
BRGAL NAS NI, ,ZHES BYA BA, RDO RJE RAL GRI MDA' GZHU MDUNG RTZE
GCIG PA BE CON GYIS BTUL NAS, DE'I TSE 'JIG RTEN KUN LAS RGYAL
BAR 'GYUR RO, ,DE NAS DBUS KYI GTZO BO RTA MCHOG GI DBANG DU BYAS
NAS GDUL BYA RNAMS

'DUL BA'I THABS SNA TSOGS KYIS RANG GI RGYAL SRID SKYONG BA ZHES
GSUNGS PA YIN NO, ,KHAMS KYI RTA MCHOG GNYIS KYI DBANG DU MDZAD
NAS, G-YEM PA RNAMS GDUL BAR BYA BA'I PHYIR DANG, G-YEM PA'I
DBANG GIS SKU DANG KHRO BO RNAMS GDUL BAR BYA BA'I PHYIR, KHRO BA
MNGON SPYOD

KYI SKU DANG, ZHI BA 'DUL BA'I PHYIR ZHI BA'I SKU DANG, DRAG SHUL
CAN RNAMS 'DUL BA'I PHYIR DRAG PO RGYAS PA'I SKU BSTAN PA YIN NO,
,RTA MCHOG DE BZHIR GANG BTUL BA YIN ZHE NA, SDIG PA MED PA'I
BRTZON 'GRUS KYI STOBS KYIS MNGON SUM DU MNAN NAS LHA MO BYI MA
'PHROGS PA YIN NO, ,

MTHU'I TSE KHYAB 'JUG MNAN NAS LHA MO DRUG MA NI 'PHROGS NAS
LONGS SPYOD PA YIN NO, ,SKYE DGU'I BDAG PO TSANGS PA MNAN NAS LHA
MO RAB TU ZHI BA 'PHROGS NAS LONGS SPYOD PA YIN NO, ,'DOD PA'I
LHA MNAN NAS MI'I DBANG PHYUG MA 'PHROGS NAS LONGS SPYOD PA YIN
NO, ,DE LTAR SNGON BYUNG GI

DUS SUM RUNGS PA THAMS CAD MNAN NAS LUS NGAG SEMS DBANG DU BYAS
TE, LHA MO DANG TSOGS KYI 'KHOR LO THAMS CAD 'PHROGS NAS LONGS
SPYOD PA YIN NO, ,DE DAG KYANG RNAM PAR RTOG PA 'GAGS NAS SROG
THIM PA DANG, MI RTOG PA'I YE SHES SKYES NAS YE SHES THIM PAS NA,
DE LA

SOGS PA MTHA' YAS MCHOG ,CES PA NAS, RDO RJE LAS CHEN RNAM STON
PA, ,ZHES PA'I BAR DU SPRUL PA'I SKUS SEMS CAN GYI DON BYA BA
GSUNGS PA YIN NO, ,SEMS CAN DE DAG 'DUL BAR MDZAD PA NI GANG,
THABS NI GANG GIS THOB PAR 'GYUR, ,'BRAS BU NI GANG THOB SNYAM
NA, NAM MKHA'

@404B KUN GYI SKABS NA DPAL, ,RDO RJE SEMS DPA' RAB TU GNAS,
,ZHES PA STON PA NI, THABS DANG RTZAL GYIS SGRUB PA YIS, ,ZHES PA
DBANG DU BYA BA'I THABS DANG LONGS SPYOD PA'I RTZAL GYIS MNGON
SPYOD KYI SBYOR BA'I STOBS KYIS BSGRUBS PAS KHAMS GSUM PA'I RGYAL
SRID MA LUS PA LA DBANG

BA RTA MCHOG GI GZUGS SU RDO RJE 'DZIN PA DE YIS THOB PAR MDZAD
NAS MNGAL SKYES KYI RIM PAS RIGS BSDUS PA'I 'KHOR BZHIS BSKOR
BA'O, ,BYANG CHUB SEMS DPA' MTHA' YAS MCHOG SPRUL NAS MNGON SPYOD
KYI DRAG SHUL GYI SBYOR BAS SGRUB PAR MDZAD PA NI THABS YIN NO,
,'BRAS BU NI, THAMS CAD

RNAM DAG MOS PA'I SA, ,ZHES PA NAS, SANGS RGYAS BYANG CHUB RAB TU
'GREL, ,ZHES PA'I BAR GYIS MCHOG GI DNGOS GRUB DANG, LHA YI DNGOS
GRUB DGA' BA DANG, ,ZHES PA NAS 'JIG RTEN GYI SIDDHI GRUB PA'O,
,SANGS RGYAS BYANG CHUB BDE BA CHE, ,ZHES PA NAS, RANG GI RNAL
'BYOR GYIS

THOB NAS, SHES PA'I BAR GYIS CHOS KYI SKU BSTAN, SEMS CAN THAMS
CAD DRI MA DAG ,CES PA NAS, SEMS CAN KHAMS LA BSTAN PAR SBYIN,
,ZHES PA'I BAR GYIS LONGS SKU BSTAN PA DANG, RTA MCHOG RNAM PAR
SPRUL PA YIN, ,ZHES PA NAS SEMS CAN GYI DON YANG BYED

CES BYA BA'I BAR GYIS SPRUL SKU BSTAN TO, ,RTA MCHOG GI DBUGS
DBYUNG BA'I 'GREL PA'O,, ,,DE LTAR DBUGS DBYUNG DRUG BSHAD NAS,
DE RNAMS KYI MJUG BSDU BA NI, ,DE LA SOGS PA MTHA' YAS MCHOG ,CES
PA GSUNGS TE, DBANG BSKUR BA'I 'KHOR LO NI RNAM

PA DRUG YIN LA, DNGOS GRUB LEN PA'I 'KHOR LO NI LHA BRGYA RTZA
BRGYAD DAM, YANG NA DPA' BO GCIG PU'I BRGYA RTZA BRGYAD SPRUL
NAS, SNGON BYUNG GDUL BYA BTUL BA RNAMS RANG BYUNG GI GTAM DAG PA
'JIG RTEN PA'I YE SHES RTOGS PA YIN NO, ,DKYIL 'KHOR BRGYA RTZA
BRGYAD PO DE RNAMS

DANG PO SBYOR BA'I RTZA BA'I LHA GANG GIS SPRUL ZHE NA, NAM MKHA'
KUN GYI SKABS NA DPAL, ,RDO RJE SEMS DPA' KUN DU GNAS, ,ZHES
GSUNGS SO, ,DNGOS GRUB LEN PA'I RNAL 'BYOR BA BRGYA RTZA BRGYAD
KYANG GRUB PA'I DBANG PHYUG RAB TU GRUB PA STE, 'JIG RTEN THUN
MONG DANG MCHOG GI

@405A *, ,DNGOS GRUB RNAMS SO, ,THAMS CAD BDAG NYID 'JUG PAR
BYED, ,CES PA DNGOS GRUB THOB PA'I RNAL 'BYOR BA PHRIN LAS THAMS
CAD LA 'JUG PAR BYED DO, ,GTAM GYI PHYAG RGYA ZHES PA BSKAL PA
DANG PO DPAL MCHOG GI LO RGYUS DANG, BAR GYI BSKAL BA SANGS

RGYAS GSUM GYI LO RGYUS DANG, BSKAL BA THA MAR MNYAM SBYOR GYI
DBUGS DBYUNG DKYIL 'KHOR DRUG GI BRTAG PA SPRUL PA DANG, MA 'ONGS
PA'I RNAL 'BYOR PA DRUG GI RJES 'JUG BSGOM PA GSUNGS PA'O, ,BRTAG
PA LNGA PA'I 'GREL PA'O,, ,,DE LTAR SNGON BYUNG DANG RJES 'JUG GI

DBUGS DBYUNG BA'I DKYIL 'KHOR DRUG BSHAD NAS, DA NI DAM TSIG DANG
DBANG BSKUR BA'I TSOGS SKAL BA DANG LDAN PAR BSTAN PA'I PHYIR, DE
NAS GZHAN YANG THAMS CAD DU, ,ZHES PA LA SOGS PA GSUNGS TE, GANG
GI PHYIR DKYIL 'KHOR DU DAM TSIG DANG DBANG BSKUR BA MED NA DNGOS
GRUB THOB PAR

MI 'GYUR BA DE'I PHYIR, ,MKHA' 'GRO SGYU MA'I BDE MCHOG BSHAD,
,CES BYA BAR SBYOR BA GZHAN YANG ZHES BYA BA DKYIL 'KHOR SNGA MA
DRUG LA LTOS NAS SKAL PA DANG LDAN PA'I SLOB MA RNAMS SMIN PAR
BYA BA NI GZHAN YANG NGO, ,THAMS CAD DU ZHES PA PHYOGS THAMS CAD
DU SKAL BA DANG LDAN

PA'I GANG ZAG RTOG PA DRUG PA LA MOS PA LA'O, ,RNAM PA SNA TSOGS
MCHOG GYUR PA NI RIGS DRUG GI 'KHOR LO BSHAD PAS GDUL BYA RNAMS
BTUL BA'O, ,DE THABS GANG GIS YIN SNYAM NA, SANGS RGYAS THAMS CAD
MNYAM SBYOR BA, ,MKHA' 'GRO SGYUR MA BDE BA'I MCHOG ,CES SMOS TE,

RIGS DRUG GI SANGS RGYAS ZAG PA MED PA'I YE SHES DANG, SO SO'I
SKYE BO'I RNAL 'BYOR PA GLO BUR GYI DRI MA DANG BCAS PA RNAMS
MNYAM PAR SBYAR BAS ZHIG NAS DANG LHAG MTHONG GI MKHA' 'GRO MA'I
SGYU MA'I RGYU RKYEN TSOGS PA STE, DE YANG ZHI GNAS BDE BA DANG,
LHAG MTHONG STONG PA NYID RGYU RKYEN TSOGS

PAS BDE MCHOG STE, ZAG MED KYI BDE BA SGYU MA'I RGYU RKYEN TSOGS
PA BSHAD PAR BYA'O, ,BDE MCHOG DE GNAS GANG DU SGRUB, ,DNGOS PO
GANG ZHIG ,SGRUB THABS JI LTA BU ZHIG GIS SGRUB SNYAM NA DPAL
LDAN ZHES BYA BA LA SOGS PA GSUNGS TE, DE'I GNAS NI PHYI DANG
NANG GCIG YIN LA, PHYI'I

@405B GNAS YID DU 'ONG BA LA SOGS PA'AM, NANG LUS KYI DKYIL
'KHOR DANG, BHA GA DANG CHOS KYI DBYINGS KYI DKYIL 'KHOR GSUM LA
YIN NO, ,PHYI ROL GYI GNAS YID DU 'ONG BAR RDUL TSON GYI DKYIL
'KHOR BRES NAS BUM PA'I DBANG BSKUR BA NI BRTAG PA BDUN PA LAS
STON PAR 'GYUR RO, ,'DIR

NI MCHOG TU GYUR PA'I RNAL 'BYOR PA'I DBANG DU MDZAD NAS LUS KYI
DKYIL 'KHOR LA GSANG BA'I DBANG BSKUR BA DANG, BHA GA'I DKYIL
'KHOR LA SHES RAB YE SHES KYI DBANG BSKUR BA DANG, CHOS KYI
DBYINGS KYI DKYIL 'KHOR LA DBANG BZHI PA BSKUR BA GSUM BSHAD PA
BYA'O, ,DE LA

LUS KYI DKYIL 'KHOR DANG BHA GA'I DKYIL 'KHOR BSHAD PAR BSHED
NAS, DPAL LDAN SANGS RGYAS KUN GYI DNGOS, ,RDO RJE SEMS DPA' BDE
BYUNG BA, ,GSANG BA MCHOG GI DGYES PAS NA, ,ZHES PAS GNAS GSUNGS
PA YIN NO, ,ZHI GNAS BSAM GTAN GYI BDE BA DANG,

LHAG MTHONG ZAG MED KYI BDE BA NI SANGS RGYAS THAMS CAD KYI DNGOS
PO RDO RJE SEMS DPA'O, ,BDE BA DE 'BYUNG BA'I GNAS NI LUS KYI
DKYIL 'KHOR BHA GA'I DKYIL 'KHOR GSANG BA MCHOG GI DGYES PA NA'O,
,SARBBA BDAG NYID NI 'KHOR PHUN SUM TSOGS PA'I YON TAN DANG

LAN PA'I BDAG NYID RLUNG GNYIS 'GOG PA'I DUS SU DGA' BA BZHI'I
DUS NA RTAG TU BZHUGS SO, ,DE YANG CHOS KYI DBYINGS KYI DKYIL
'KHOR GYI DBANG DU BYAS NAS RNAM PAR MI RTOG PA'I YE SHES KYI RDO
RJE SEMS DPA' CHOS KYI DBYINGS GSANG BA MCHOG GI DGYES PA NI YE
SHES LNGA

THAMS CAD KYI BDAG NYID BSAM GYIS MI KHYAB PA'I DUS RTAG TU
BZHUGS SO ZHES SBYAR RO, ,BSGRUB PA'I DNGOS PO GANG ZHE NA SANGS
RGYAS THAMS CAD KYI 'DA' BAR MI BYA BA NI DPAL STONG PA NYID DANG
SGYU MA LTA BU RO GCIG PA'I RDO RJE SEMS DPA' DER SNANG BA'I BDE
BA'I NGO BO'O, ,THAMS

CAD KYI KHYAD PAR NI DE BZHIN GSHEGS PA RIN PO CHE BZHI'I DPUNG
RGYAN DO SHAL LA SOGS PAS BRGYAN ZHING SPRAS PA'O, ,DE YANG BDE
MCHOG LAS, DRI SBYANGS ME TOG SPOS KYIS BRGYAN, ,SHING TU SGRA
SNYAN DRIL BU DKROL, ,ZHES GSUNGS SO, ,RDO RJE DRIL BU RGYAL
MTSAN MCHOG LDAN PA, ,

@406A *, ,ZHES PA NI DMANGS RIGS KYI BU MO LO BCU DRUG LON PA'I
DPYID KYI DUS KYI RE TA DANG LDAN PA'O, ,BLA RE DAM PA BRES PA
NA, ,ZHES PA GOS SAR PA BGOS PA'O, ,RDO RJE TSIG DANG MCHOD PA LA
SOGS SO, ,ZHES PA BRDA DANG 'KHYUD PA DANG, 'O BYED PA LA SOGS PA
KA RA

NA'I MCHOD PAS MCHOD PA'O, ,GLU DANG SIL SNYAN RNAM PAR 'PHRUL,
,ZHES PA GLU BZHI LEN CING GLING BU DANG PI WANG LA SOGS PA ROL
MO'I CHA BYAD BCUS BSKOR BA'I GNAS SO, ,YANG NA SGRA JI BZHIN
BSHAD PA STE GO SLA'O, ,ME TOG BDUG PA MAR ME DRI LHA BSHOS LA
SOGS PAS

BRGYAN ZHING GNAS SU LUS DANG BHA GA'I DKYIL 'KHOR LA SGYU MA'I
BDE MCHOG BSGRUB PAR BYA'O, ,YANG NA BDE BA'I GNAS SKYED MOS TSAL
LA SOGS PAR RDO RJE SEMS DPA'I DKYIL 'KHOR GYI DBANG DU BYAS NAS
GDAN NYI SHU RTZA GCIG PA BSHAMS TE, NANG TSANGS DANG BCAS

PA'I 'JAM PA REG NA BDE BA'I STAN TSOGS PADMAS BRGYAN PA'I RAS
KYIS G-YOGS LA DE THAMS CAD KYI GDAN LA BSNYEN SGRUB BZHI'I RIM
PA DANG PO RDO RJE SEMS DPA' BSKYED LA PHYIS RTEN DE THAMS CAD
LAS 'KHOR GYI LHA SPRUL BAR BYA'O, ,DE YANG DPA' BO DANG RNAL
'BYOR MA NYI

SHU THAM PA MNGAL SKYES KYI RIM PAS SO SOR RANG GI LHA SGOM DU
GZHUG GO, ,TSOGS KYI 'KHOR LO'I GZHAL YAS KHANG DU JI LTAR BSGOM
ZHE NA, GRU BZHI PA LA SGO BZHI PA, ,ZHES PA NAS, SGO SRUNG DANG
NI LDAN PAR BYA, ,ZHES PA'I BAR GYIS BSTAN TO, ,DE RNAMS KHA DOG
DANG DBYIBS

JI LTA BU ZHE NA, RANG GI LHA DANG 'DRA BA'I ZHES GSUNGS TE, BUD
MED RNAMS NI LEGS PA ZHES PA BSNYEN SGRUB BZHIS SBYANGS NAS, RANG
RANG GI LHA MO BSGOM PA'AM, GDONG RGYAN DANG DO SHAL DANG BCAS
PAS RANG GI MU DRAS MTSAN MA'I TSOGS KYI 'KHOR LO BRTAG PAR
BYA'O, ,TSOGS

KYI 'KHOR LO DANG GSANG BA'I DBANG BSKUR BA'I RDZAS NI, MI YI
MTSAL NI GRUB PA LA, ,DMAR CHEN ZHES BYA BAR BSHAD CES GSUNGS TE,
RANG 'BYUNG 'BYUNG GI KHRAG GO, ,DE CI DGOS SNYAM NA, NGO BO NYID
KYI MTHU DAG DANG, ,RANG BZHIN GYIS NI DE 'GRUB PA'O, ,ZHES
GSUNGS TE, GTZO

@406B BO RTZA BA DANG TSE 'PHEL BAR BYED PA KA MA TA TVA DANG, BE
SH'AN TA TVA ZHES BYA BA NGO BO NYID KYI MTHU DANG, DE'I RANG
BZHIN BRGYAD CU DANG BRAL BA'I DGA' BA BZHI RTOG PA MED PA NI NI
RANYDZA TATTVA ZHES PA RANG BZHIN GYIS GRUB PA YIN NO, ,DE JI
LTAR MYANG SNYAM NA, RDO RJE CHU DANG RDO RJER BCAS, ,ZHES GSUNGS

TE; DRI CHEN DRI CHU BCAS PAS, BYANG CHUB SEMS DPA' DANG MTSAL
CHEN PO STE SHA DANG BCAS PA'I BDUD RTZI LNGA RANG BZHIN GYI
MTHUS NUS PA DANG LDAN PA THOD PA'I SNOD DU BZHAG NAS BCOM LDAN
'DAS RDO RJE SEMS DPA'I DAM TSIG RO RDO RJE MA LA SGYU MA LTA BUR
RTOGS PA YIN NO, ,DE NI

GANG ZAG GCIG GIS MA YIN PAR, ,RNAL 'BYOR PA THAMS CAD KYIS MYANG
BAR BYA'O, ,ZHI BA'I BTUNG BA BSTAN PA NI, ,DE YI MTSAL DANG KHU
BA DANG, ,ZHES GSUNGS TE, ,MTSAL NI RANG BYUNG GI ME TOG GO, ,KHU
BA NI SA BON NO, ,MTSAL CHEN PO SGRUB PA NI BDUD RTZI SGRUB PA'O,,

CI'I PHYIR NA, BDUD RTZI LNGA LA MTSAL CHEN PO, ,ZHES KHYAD PAR
GYI MING GANG GIS GDAGS SHE NA, BDE BA STONG PA NYID BSGOM PA'I
CHAGS PA CHEN PO LAS BYUNG BAS NA DMAR CHEN ZHES BSHAD DO, ,DE'I
BYANG CHUB SEMS DANG, TZANDAN DMAR PO STE SHA CHEN BCAS PA TSOGS
KYI DBUS

SU BZHAG PAS LHA THAMS CAD KYIS MYONG BA'I RA SA YA NA SHI BA
SLONG PA ZHES BYA BAR 'GYUR RO, ,JI LTAR MYONG ZHE NA, RANG GI
LHA YI SBYOR LDAN PA, ,ZHES GSUNGS TE, TSOGS KYI 'KHOR LO'I RNAL
'BYOR PA RNAMS KYIS RANG RANG GI LHA'I RNAL 'BYOR DANG LDAN PAS
SRIN LAG DANG, MTHE BO'I

RTZE MOS ZHI BA'I BTUNG BA BZHIN MYANGS NA RTAG PAR ZAG MED KYI
YE SHES KYI DNGOS GRUB THOB PAR 'GYUR RO, ,DE YANG RDO RJE GDAN
BZHI LAS, MTHE BOS GZHIR BSKYED NAS SRIN LAG RI RAB TU BSAMS TE,
BDUD RTZI'I RGYA MTSO CHEN POR BSGOMS DKRUGS TE SPRUL PA, RI BO
BA DI RA LAS

BTUS PA'I RTZVA SO MA NI ZHES PA GI WANG YOD PA'I BA SER MO'I KO
BAR RIG BYED KYI SNGAGS ZLOS SHING BRDUNGS NAS 'THUNGS PAS SDIG
PA DAG PAR 'DOD PA DE BZHIN DU MYANG BAR BYA ZHES GSUNGS SO,
,DE'I 'BRAS BU NI, SANGS RGYAS KUN GYI RANG BZHIN TE, ,ZHES PA LA
SOGS PA GSUNGS TE GO

@407A *, ,SLA'O; ,DE LTAR GSANG BA'I DBANG BSHAD NAS, SHES RAB YE
SHES KYI DBANG BSKUR BA GSUNGS PA NI, DE NAS KHRUS BYAS DRI ZHIM
LUS, ,ZHES SMOS TE, KHRUS BYAS SHING LUS DRI ZHIM POS BYUGS LA CI
'BYOR BA'I GOS DANG RGYAN BTAGS TE, ME TOG

GI PHRENG BA GDAGS SHING KHA DRI ZHIM POS BKANG LA RIGS SNA TSOGS
PA'I BUD MED SKAL BA BZANG PO DANG LDAN PA DANG, AA WA DH'U T'I'I
SGO SBYAR NAS REG BYA'I BDE BA LA STONG PA NYID KYI YE SHES PA
SKYES NAS, SNGON PO GNYID LOG PA'I TSUL DU GNAS PA LA DKYIL 'KHOR

GYI LHA MOS YE SHES PHAB NAS RNAM RTOG NUB PA'I TING NGE 'DZIN LA
SNYOMS PAR ZHUGS PA NA SLOB DPON GYIS 'OG NAS 'BYUNG BA'I SHI BA
SLONG BA'I DKYIL 'KHOR GYI SLOB DPON GYIS BLANG ZHING, BTZUN MO
YUM GYI BHA GA'I GOS KYIS GSANG BA'I RDO RJE DGA' BA'I SBYOR BAS
BDAG GI BYANG CHUB

KYI SEMS BSKUL BAR BYA STE, THABS DANG SHES RAB GNYIS KA'I NAM
MKHA'I RTZA'I DBUS SU RDZOGS PA'I SANGS RGYAS NYI MA ZLA BA ZHES
BYA BA THABS SHES RAB KYI BYANG CHUB KYI SEMS 'KHOR LO BZHI'I RI
LAS 'DAS NAS DUNG CAN MA'I NAM MKHA'I DBUS SU SHAR BA DAG BLA
MA'I MAN NGAG GI

STOBS KYIS NGES SHES DRANGS NAS MA BYING ZHING NYAMS SU MYONG
BAS, SDIG PA KUN LAS GROL BAR 'GYUR ZHING BSOD NAMS THAMS CAD
'GRUB PAR 'GYUR RO, ,DE NYID RGYAS PAR BSHAD PA NI, NGES PA'I LAM
ZHES PA LA SOGS PA GSUNGS TE, NGES PA'I LAM NI KUN DANG LDAN, ,

ZHES PA ZHI GNAS BDE BA RTOG MED PAR NGES PA LHAG MTHONG BDE BA
STONG PA NYID DU NGES PA'I LAM DANG LDAN PA'O, ,RNAM PAR 'DAS PAS
RNAM PAR BRGYAN, ,ZHES PA RANG BZHIN BRGYAD CU LAS 'DAS PAS NA
DGA' BA BZHIS BRGYAN PA'O, ,DE LTAR NA BDE BA CHEN PO GRUB PA DE
LAS SLONG BAR

BYED PA NI KUN NAS SLONG PA ZHES BYA BA NI SHI BA SLONG BA'I GLU
GSUNGS PAS SAD PAR BYAS PA YIN NO, ,DE'I GLU NI, STONG PA SHIN TU
RNAL 'BYOR BA, ,ZHES PA NAS, DPAL KHYOD BDAG CES PA'I BAR DU
BSTAN TO, ,PHAN YON NI, 'DI DAG NYID GLUR BLANGS PA NAS, ,ZHES PA
NAS, CI

@407B ZHIG SMOS ZHES PA'I BAR GYIS BSTAN TO, ,SLOB MA SHES RAB YE
SHES KYI DBANG THOB PA DE LAM DUS DANG LDAN PA YIN SNYAM NA, LAM
BZHI DANG NI MNYAM LDAN PAS, ,RNAM PAR 'DAS PAS MDZES PAR BYAS,
,ZHES PA SMOS TE, DGA' BA'I DUS SU STONG PA NYID DANG LDAN PA
DANG, MCHOG

DGA'I DUS SU SHIN TU STONG PA NYID DANG LDAN PA DANG, LHAN CIG
SKYES DGA'I DUS SU CHEN PO'I STONG PA NYID DANG LDAN PA DANG, 'OD
GSAL BA'I DUS SU RNAM PA THAMS CAD KYI STONG PA NYID DANG LDAN PA
NI LAM BZHI DANG LDAN PA'O, ,DE YANG RANG BZHIN BRGYAD CU LAS
'DAS PAS GNYIS

SU MED PA DANG GNYIS SU BRTAGS PA NUB NAS, KUN BRTAGS DANG, GZHAN
DBANG GI RTOG PA DANG BRAL TE GNYIS SU MED PA RANG BZHIN DU MDZES
PAR BYAS PA YIN NO, ,DE YANG BDE MCHOG LAS, MCHOD PA DE BZHIN
RNAL 'BYOR MA, ,DBANG GNYIS SNYOMS PAR 'JUG PA YI, ,

SNYOMS PAR 'JUG PA'ANG DE NYID 'DZIN, ,ZHES GSUNGS PA DANG, RDO
RJE MKHA' 'GRO LAS KYANG, SEMS SNANG BA RNAM PA GSUM 'OD GSAL
BA'I RANG BZHIN DU 'JUG PAR GSUNGS PA DANG, 'DI NYID KYI RGYUD
PHYI MA'I PHYI MA LAS KYANG, SEMS CAN BSOD NAMS CHER

'PHAGS SHING, ,RNAM GNYIS MI G-YO DE NYID BDAG ,SEMS KYI 'DU BYED
G-YO BA STE, ,'DUS BYAS THAMS CAD NYID DU SNANG, ,ZHES GSUNGS SO,
,DGA' BA BZHI'I DUS BSHAD PA NI, SNA TSOGS 'BRANG BA SHIN TU
GRUB, ,CES GSUNGS TE, RNAM PA SNA TSOGS PA'I RJES

SU 'BRANG BAR RNAM PAR SMIN PA DANG, RNAM PAR NYED PA DANG, MTSAN
NYID DANG BRAL BA'O, ,'JIG RTEN GSUM NI RAB GRUB PA, ,ZHES PA NI,
SEMS SNANG BA GSUM 'OD GSAL GYI RANG BZHIN DU GRUB PA'O, ,'JIG
RTEN GSUM GYIS PHYAG BYAS PA, ,ZHES PA, ,JI LTAR TSUL [*CHU LA?]

CHU BZHAG DANG, ,JI LTAR MAR LA MAR BZHIN DU, ,RANG GIS RANG GI
YE SHES NI, ,'DIR MTHONG GANG YIN 'DIR PHYAG YIN, ,ZHES BSHAD DO,
,'JIG RTEN GSUM GYI STON PA PO NI SEMS KYI DE KHO NA SHES NA,
CHOS THAMS CAD KYI MDO DANG RGYAS PA SHES PAR 'GYUR RO, ,'JIG
RTEN

@408A *, ,KUN LA BSKYED SBYIN PA, ,ZHES PA SHIN TU SBYANGS PA
YANG DAG BYANG CHUB KYI YAN LAG LUS NGAG SEMS BDE BA'O, ,'JIG
RTEN GSUM PO BDAG LA BSGRUB, ,CES PA, THAMS CAD 'OD GSAL GYI RANG
BZHIN DU GRUB PA'O, ,RDO RJE SEMS DPA' DPAL 'BYOR BA, ,LHA MO KUN
DANG

'GROGS PA YIN, ,SNA TSOGS KUN GYI SKAL BZANG PO, ,AA RA LI KUN
'GRUB PAR 'GYUR, ,ZHES PA, CHAGS LAM PA LAS KYI PHYAG RGYA DANG
SBYOR BA DANG, GROL LAM CHOS DANG DAM TSIG GI PHYAG RGYA DANG
SBYOR BAS DGA' BA GSUM GYI ROL PA AA RA LI KUN DU GRUB PAR 'GYUR
RO, ,NAM MKHA'I KHAMS KYI MTHA' KLAS

PA'I, ,LHA MO KUN DANG BDE MOS PAS, ,ZHES PA PHYAG RGYA CHEN PO
CHOS KYI DBYINGS KYI RANG BZHIN BYANG CHUB KYI PHYOGS KYI CHOS
SUM CU RTZA DGU STONG NYID KYI LHA MO DANG, SGYU MA LTA BU CI BDE
BA RO GCIG PAR MOS PAS ZAG PA MED PA'I DPAL RDO RJE SEMS DPA' 'OD
GSAL BA'I RANG BZHIN YANG DAG PAR RDZOGS PAR

'GYUR RO, ,SHES RAB KYI YE SHES DANG DBANG BZHI PAS LAN CIG NYAMS
SU MYONG NAS DUS THAMS CAD DU STONG PA NYID JI LTAR SHES PAR
'GYUR SNYAM NAS, NYI MA GSAL BAR 'CHAR BA YI, ,RDO RJE SEMS DPA'
YANG DAG SBYOR, ,ZHES GSUNGS TE, 'KHOR LO BZHI LA BYANG CHUB SEMS

NYI ZLA'I TSUL DU GSAL NAS AA WA DH'U T'I'I SGOR 'CHAR BA'I TSE,
MKHA' 'GRO SGYU MA BDE MCHOG GSUNGS, ,ZHES BYA STE, ZHI GNAS DANG
LHAG MTHONG GI MKHA' 'GRO MA BDE BA STONG PA NYID KYI SGYU MA'I
TSOGS PA 'BYUNG BA LA, LAN CIG BLA MA'I MAN NGAG GI STOBS KYIS
NGES PA DRANGS

SHING DMIGS PA LA DUS PHYIS DUS THAMS CAD DANG, DNGOS PO THAMS
CAD DANG, RNAM PA THAMS CAD LA BDE BA'I DNGOS GRUB KUN GSUNGS PA
YIN NO, ,GAL TE BDE BA STONG PA NYID 'BA' ZHIG LA DMIGS NAS SROG
AA WA DH'U T'IR CHUD NAS BRTAN ZHING GRUB PAR 'GYUR BA'I TSE JI
LTAR

BYA SNYAM NA SLONG BAR BYED CES GSUNGS TE, RNAM PA SNA TSOGS
DANG, RNAM PAR SMIN PA DANG, RNAM PAR NYED BA DANG, MTSAN NYID
DANG BRAL BA'I GLU GANDHA RBHA STE, DRI ZA CAN ZHES BYA BA DANG,
SARDZA STE DRUG LDAN ZHES BYA BA'I 'OG NAS 'BYUNG BA'I GLU BLANGS
PAS BDE BA

@408B CHEN PO'I TING NGE 'DZIN SLONG BA YIN NO, ,DE NAS RNAL
'BYOR MA'I RGYUD LAS YE SHES PHAB NAS NYE BAR BSDU BA BZHIN DU
'DIR YANG BLTA BAR BYA'O, ,RJES SU CHAGS PA RNAM MANG ZHES PA
NAS, BDE BA GRUB PAR MDZOD CES PA'I BAR DU ME LONG LTA BU'I ZUNG
'JUG BSHAD DO, ,KYE MCHOG

CES PA NAS ROL CIG HO ZHES PA'I BAR DU MNYAM PA NYID KYI ZUNG
'JUG BSHAD DO, ,KYE MCHOG TU GSANG BA ZHES PA NAS, GSAL BAR
MKHYEN ZHES PA'I BAR DU SO SOR RTOG PA'I ZUNG 'JUG BSHAD DO, ,DAM
TSIG THAMS CAD CES PA NAS, RAB TU BSGRUBS LA STON PA ZHES

PA'I BAR DU BYA BA NAN TAN GYI ZUNG 'JUG BSHAD DO, ,DZA: H'Um BAm
HO: ZHES PA NAS, AA LA LA HO ZHES PA'I BAR GYIS CHOS KYI DBYINGS
KYI YE SHES KYI ZUNG 'JUG BSHAD DO, ,DE LTAR CHOS KYI DBYINGS KYI
DKYIL 'KHOR DU SGRA BRNYAN NA LTA BU'I GLUS BSKUL NAS RNAM PAR
SHES PA'I 'OD GSAL BA'I

RANG BZHIN DBANG BZHI PA 'JUG PA YIN PA DE BAS NA, DE BZHIN
GSHEGS PA THAMS CAD KYI MKHA' 'GRO SGYU MA SNA TSOGS KYIS SLOB MA
GZHUG PAR GSOL ZHES GSOL BA 'DEBS PA YIN NO, ,DE LTAR SGRA BRNYAN
LTA BU'I GLUS BSKUL NAS CHOS KYI DBYINGS DBANG BZHI PAS RANG

GI SEMS KYI CHOS NYID RTOGS PA DANG, CHOS THAMS CAD KYI STONG PA
NYID RTOGS NAS BDE BA CHEN POS RGYAS GDAB PA'I PHYIR, SANGS RGYAS
THAMS CAD KYI RNAM 'PHRUL MA LUS SHING LUS PA MED PAR SNANG BA
ZHES BYA BA GLU'I RGYAL PO GSUNGS SO, ,RDO RJE SEMS DPA' DPAL GYI

GNAS; ,ZHES PA, SEMS 'OD GSAL BA'I YE SHES SO, ,SGYU MA KUN GYI
BDE MCHOG CES PA, RDUL TSON GYI DKYIL 'KHOR SGYU MA LAS SNANG
SRID LHA'I 'KHOR LOR RTOGS PA'I BDE MCHOG DANG, LUS KYI DKYIL
'KHOR LAS GSANG BA'I DBANG GI SGYU MA LAS SNANG SRID SGYU MAR

RTOGS PA'I BDE MCHOG DANG, BHA GA'I DKYIL 'KHOR DU SHES RAB YE
SHES KYI DBANG GI SGYU MA LAS YUM GYI STONG PA NYID KYI BDE MCHOG
RTOGS PA DANG, RANG GI SEMS KYI CHOS KYI DBYINGS KYI DBANG BZHI
PA'I SGYU MA LAS RNAM PAR MI RTOG PA ZAG PA MED PA'I BDE MCHOG
RTOGS PA

@409A *, ,YIN NO, ,DA NI CHOS THAMS CAD LA KHYAB PA'I SA DANG PO
RAB TU DGA' BA'I KUN DU 'GRO BA'I BDE MCHOG STON PA'I GLU NI RNAM
PA MANG PO 'DOD CHAGS RGYUD KYI ZHES PA NAS, TE NA TE TE H'Um
ZHES PA'I BAR GYIS SNANG SRID ME LONG LTA BA'I ZUR DU 'JUG PA'I
YE SHES BSTAN PA YIN

NO; ,RNAM PA MANG PO RAB TU DGA' BA'I RGYUD, ,CES PA NAS, H'Um
H'Um H'Um ZHES PA'I BAR GYIS SNANG SRID MNYAM PA NYID KYI ZUNG
'JUG PA'I YE SHES BSHAD DO, ,RNAM PA MANG PO KHRO BO'I RGYUD,
,CES PA NAS, RU LU RU LU H'Um BHYO H'Um ZHES PA'I BAR GYIS SNANG
SRID SO SOR RTOG PA'I YE SHES KYI

ZUNG 'JUG BSTAN TO, ,RNAM PA MANG PO SROG GI RGYUD, ,CES PA NAS,
H'Um SHI YA A'A BE SHA H'Um ZHES PA'I BAR GYIS SNANG SRID THAMS
CAD BYA BA GRUB PA'I YE SHES KYI ZUNG 'JUG BSTAN TO, ,GNAS GTZANG
MA'I RIS KYI LHA'I SKAD KYIS ME LONG LTA BU'I CHOS NYID NI 'DOD
CHAGS KYI

RGYUD YIN LA, MNYAM PA NYID KYI CHOS NYID NI RAB TU DGA' BA'I
RGYUD YIN ZHING, SO SOR RTOG PA'I CHOS NYID NI KHRO BO'I RGYUD
YIN TE, BYA BA GRUB PA'I CHOS NYID NI SROG GI RGYUD CES BYA BA,
RANG BYUNG THAMS CAD KYI LA GLU'I MU DRA ZHES GRAGS SO, ,DE LA
SOGS

PA MTHA' YAS MCHOG ,CES PA CHOS KYI DBYINGS SU 'JUG PA'I SGRA
BRNYAN LTA BU'I GLU MTHA' YAS PAS GDUL BYA MTHA' YAS PA 'GRUB
PA'I DBANG PHYUG SEMS 'OD GSAL GRUB NAS, SNANG SRID THAMS CAD 'OD
GSAL GYI RANG BZHIN DU GRUB PA'O, ,LHA MO KUN GYIS RAB

BSKUL NAS, ,ZHES PA SNGAR BSHAD PA'I GLU GNYIS SO, ,DE DAG NYID
BDE MCHOG MA DANG, NGO MTSAR BDE MA DANG, SNANG MDZAD MA DANG,
SLOB MA MO DANG BZHIS GLUS BSKUL BA YIN NO, ,DE LTAR RNAL 'BYOR
BA BDAG NYID KYIS GSANG BA SHES RAB YE SHES DBANG BZHI PA

THOB NAS, DA NI SLOB MA RNAMS LA DKYIL 'KHOR DRUG GI TSOGS KYI
'KHOR LO MI 'DRA BA DRUG MDZAD NAS LUS KYI DKYIL 'KHOR DANG, BHA
GA CHOS KYI DBYINGS KYI DKYIL 'KHOR DRUG LA SLOB MA DRUG DBANG
BSKUR BA GSUNGS PA NI, DBANG PO KUN LAS PHYUNG BA'I ZHES SMOS

@409B TE; RGYU'I HE RU KA DRUG GI THABS SHES RAB GNYIS SU MED
PA'I MKHA' GSANG LAS BYUNG BA'I MCHOD PA'I LHA MO GLING BU MA LA
SOGS PA DANG, ME TOG MA LA SOGS PA BRGYAD KYI BKOD PAS BDAG NYID
YAB YUM MCHOD LA, BHA GA DANG RDO RJE BYIN GYIS BRLABS TE, SANGS

RGYAS THAMS CAD MNYAM PAR SBYOR BA'I MKHA' 'GRO MA SGYU MA BDE
MCHOG RIGS BZHI'I DNGOS PO KUN GYI BDAG NYID KYI LUS SU SNANG
SRID THAMS CAD MA LUS PAR 'GRUB PA YIN NO, ,DE LTAR RIGS DRUG GI
TSOGS KYI 'KHOR LO BSKYED PA MDOR BSTAN NAS, RGYAS PAR

BSHAD PA NI, STON PA'I PHYAG RGYA PHAB PA YIS, ,ZHES GSUNGS TE,
RIGS DRUG GI 'KHOR LO'I PHYAG RGYA'I GZUGS SU BSKYED LA YE SHES
PHAB NAS BSNYEN SGRUB BZHIS BUD MED DAG LHA MOR BSGRUBS LA, RDO
RJE 'KHOR LO THOD PA RIN PO CHE, SNA TSOGS RDO RJE

BSNAMS BA'I LHA MOR 'GYUR RO, ,DE DAG KYANG RANG GI LHA MO 'DRA
BAR YE SHES PHAB NAS BSGRUBS NA YE SHES BABS PA DANG, SNGON MA
BYUNG BA'I ROL MO SIL SNYAN GAR DANG RNAM PAR 'PHRUL PA YANG
'GRUB PAR 'GYUR RO, ,YE SHES BABS NA SNGON MA BYUNG BA'I LHA'I
GZUGS SGRA

DRI RO REG BYA'I BDE BA GANG YIN PA YID LA MOS PAR RANG NYID LHAR
MTHONG BA'I TSE MCHOD PAR BYAD PAR 'GYUR RO, ,LHA'I MCHOD PA
MNYAM SBYOR BA, ,ZHES BYA BA'I BSAM GTAN GYI BDE BA'I RANG BZHIN
BRGYAD CU DANG BRAL BA'I RTOG MED SKAL BA BZANG PO MCHOG GI BDE

PA STONG PA'I 'DOD CHAGS CAN, SLOB MA KUN LA SKAL BA BZANG PO'I
BDE BA SGRUB PAR BYED PA'O, ,SANGS RGYAS KYI YE SHES KYIS SGYU
MA'I BYIN GYIS BRLABS PAS ZAG MED KYI RDO RJE SEMS DPA'I BDE BA
DANG MNYAM PAR SBYOR BA RTOG PA DRUG GI DKYIL 'KHOR KUN GYI

BDE BA RNAMS, DKYIL 'KHOR DRUG GI MTHONG BA LAS DGA' BA BZHI'I
BDE BA MYONG BA'I MTHU NYID KYIS DKYIL 'KHOR DRUG GI LHA BRGYA
RTZA BRGYAD BSGOM PA'I RNAL 'BYOR SKAL BA BZANG PO BRGYA RTZA
BRGYAD RANG RANG GI LHA'I LUS NGAG YID KYI BDE BA NYID KYIS 'GRUB
PA YIN

@410A *, ,NO; ,TSOGS KYI 'KHOR LO BSGRUB PA'I DGA' BZHI'I TING
NGE 'DZIN BSTAN NAS TSOGS KYI YUL CHOS KYI PHYAG RGYA BSTAN PA
NI, SANGS RGYAS KUN GYI GZUGS CAN DANG, ,ZHES GSUNGS TE, LHA'I
GZUGS SGRA DRI RO REG BYA'I YID DU 'ONG BA'I BDAG NYID LA

DGA' BA BZHI'I BDE BA BSGOMS PAS DNGOS GRUB MA LUS PA 'GRUB PAR
'GYUR RO, ,DE LTAR TSOGS 'KHOR RDZOGS PA'I TSE, RNAL 'BYOR PA
BRGYA RTZA BRGYAD KYI CHED DU BRJOD PA NI, AOm SANGS RGYAS KUN
DANG MNYAM SBYOR BA'I, ,MKHA' 'GRO SGYU MA'I BDE MCHOG GSANG, ,

SANGS RGYAS KUN GYI BDAG NYID GAR, ,RNAM PAR ROL PA MCHOG TU
SNANG, ,ZHES BRJOD PAR BYA'O, ,DE NAS RANG RANG GI YUM BZHI'I
GLUS 'KHOR LO DRUG LA BSTOD PA GSUNGS PA NI, DE NAS YANG DAG RAB
BSANG BA, ,ZHES GSUNGS TE, RDO RJE SEMS DPA'I DKYIL 'KHOR

LA BDE MCHOG MA DANG, NGO MTSAR BDE MA DANG, SNANG MDZAD MA DANG,
SLOB MA MO'I BUD MED BZHIS BSTOD PAR BSAM MO, ,RNAM SNANG GI
DKYIL 'KHOR LA, DBYANGS CAN MA, DPA' BO MA, KUN BZANG MA, MIG
GZANG MA DANG BZHIS BSTOD PAR BSAM MO, ,HE RU KA'I

DKYIL 'KHOR LA, GOO R'I, TZOO R'I, PRA MO HA, BE T'A L'IS BSTOD
PAR BSAM MO, ,PADMA GAR GYI DKYIL 'KHOR LA, SA CHEN MA, SGROL MA,
RNAM PAR GZIGS MA, KHRO GNYER MA BZHIS BSKUL BAR BSAM MO, ,NYI
MA'I DKYIL 'KHOR LA DBANG BSKUR MA, GTER LDAN MA,

RGYAL MTSAN MA, LAS MCHOG MA BZHIS BSTOD PAR BSAM MO, ,RTA MCHOG
GI DKYIL 'KHOR LA, ZHI RGYAS DBANG DRAG MNGON SPYOD KYI LHA MO
BZHIS BSKUL BAR BSAM MO, ,DE'I GLU NI, RAB TU DGA' BA ZHES PA NAS
THAMS CAD 'GRUB PAR MDZOD CES PA'I BAR GYIS

BSHAD DO, ,GLU DE DAG GI PHAN YON NI, GLU'I PHYAG RGYA 'DI YIS
LAS RAB 'BYAM LA 'BYOR BA'I YANG BSTOD PA DANG, DNGOS GRUB 'GRUB
PAR MA GYUR BA'I TSE BSTOD PA DANG, YO BYAD MA 'BYOR BA'I TSES
BYAS NA 'GRUB PAR 'GYUR RO, ,YANG SLOB MA 'JUG PA'I TSE

@410B GLU'I MCHOD PA'I SBYOR BA 'DI DAG DANG, SNGAR BSHAD PA'I
LHA MO BZHI PO DAG GIS ME TOG LA SOGS PA LAG TU THOGS NAS SLOB MA
THAMS CAD DKYIL 'KHOR DU 'JUG PA'I TSE MCHOD PA BYA'O, ,DE LTAR
TSOGS KYI DKYIL 'KHOR DRUG NI SLOB DPON GYI CHO BSHAD NAS, ,

DA NI SLOB MA 'JUG PA'I CHO GA BSHAD DE, MCHOG TU GYUR BA'I RNAL
'BYOR PA DNGOS GRUB 'DOD PA'I RGYUN BSHAGS DANG, SDOM PA GZUNG
BA, SEMS BSKYED PA PHYI ROL DU LAS THAMS CAD BA'I BUM PAS DBANG
BSKUR NAS CI RIGS PAR RIGS DRUG GI SNYEMS PA'I

GAR KUN NAS BSKOR ZHING SPYOD PA 'CHING DU BCUG LA, RIGS DRUG GI
KHA DOG GI RAS KYIS GDONG G-YOGS LA GZHUG PAR BYA'O, ,DE LTAR
DNGOS GRUB THOB PAR 'DOD PA'I SLOB MA LA YE SHES PHAB NAS PHRENG
BA DOR ZHING BCING BA DANG, GDONG G-YOGS DGROL BA DANG, DKYIL

'KHOR BLTA BAR BYA'O, ,DE NAS YON GYI MCHOG BLANGS TE, CHU DANG,
COD PAN RDO RJE DRIL BU MING GI DBANG BSKUR BAR BYA'O, ,DE LTAR
BUM PA'I DBANG BSKUR NAS GSANG BA'I DBANG BSKUR BA NI, DMAR CHEN
PO DANG GA BUR BCAS, ,ZHES BYA BA LA SOGS PA

GSUNGS TE, SLOB DPON DANG 'DRA'O, ,SHES RAB YE SHES KYI DBANG
BSKUR BA NI, SANGS RGYAS THAMS CAD MNYAM SBYOR BA, ,ZHES BYA BA
LA SOGS PA GSUNGS TE, SANGS RGYAS THAMS CAD DANG MNYAM PAR SBYOR
BA MKHA' 'GRO MA SGYU MA'I TSOGS KYI BHA GA'I DKYIL 'KHOR

LO; ,DES KYANG RGYAS MI 'DEBS PA NI BDE BA RTOG MED LA RANG BZHIN
BRGYAD CU'I ZIL GYIS GNON PA'O, ,RMONGS PA NI BDE BA STONG PA
NYID RTOG PA LA GZUNG 'DZIN GYI DRI MAS MI RMONGS PA'O, ,DE LA
GNON PAR MI 'GYUR TE, ,ZHES PAS SEMS KYI STONG PA NYID DBANG BZHI
PA RTOGS PA

LA GNOD PAR MI 'GYUR BA'O, ,DE NAS SLOB MA DBANG BSKUR BA'I RJES
LA, DBANG BZHI BA'I MAN NGAG BSTAN PA NI, DE NAS MAN NGAG NI
BSGRAG PAR BYA ZHES PA GSUNGS TE, SANGS RGYAS THAMS CAD MTHUN
PA'I ZHES PA NAS, SNYING LA KHRAG CHEN 'PHUNG BA ZHIG ,CES PA'I
BAR

@411A *, ,DU MAN NGAG BSGRAGS PA BSTAN TO, ,DBUGS DBYUNG BA BSTAN
PA NI, SEMS CAN KHAMS NI MA LUS DON, ,ZHES PA NAS, RDO RJE SEMS
DPAS BKA' STZAL TE, ,ZHES PA'I BAR GYIS BSTAN TO, ,DE NAS RIGS
BZHI'I PHYAG RGYA'I YE SHES

BSLAB PA STON PA LAS, RDO RJE SEMS DPA'I PHYAG RGYA'I YE SHES NI,
,RNAL 'BYOR BCAS DANG GSANG BCAS PA'I, ,ZHES PA LA SOGS PA GSUNGS
TE, RNAL 'BYOR BCAS PA NI TSOGS 'KHOR RO, ,GSANG BCAS NI ZHI BA'I
BTUNG BA'O, ,BDAG GIS PHYAG RGYA SGRUB CES

PA PHO NYA'I GTZANG SBRA'O, ,LHA YI TSUL BZHIN GAR BYED PAS,
,SLOB MA RNAMS LA BDE BA SBYIN, ,ZHES PA GTZANG SBRA GSUM GYI MAN
NGAG BSTAN TO, ,SLOB MA MCHOG GI RNAL 'BYOR BA DE, DE PHYIN CHAD
SNGAGS SKYES ZHING SKYES YE SHES LAS SKYES PA'I PHYAG RGYA BZUNG
NAS, RNAM

SNANG DANG SANGS RGYAS SPYAN BZHIN DU SANGS RGYAS KUN GYI RANG
BZHIN 'GRUB PAR 'GYUR RO, ,DE NAS RO DANG ZHES PA NAS, BDAG DANG
GZHAN LA 'DOD DGUR MCHOD, ,CES PA'I BAR GYIS GAL TE BDAG NYID
DGA' BRAL DU SONG NA SANGS RGYAS DANG BYANG CHUB SEMS DPA' LA

MCHOD PAR BYA'O, ,DE YANG BDE MCHOG LAS, RANG RDZAS THIG LES
SANGS RGYAS DANG, ,BYANG CHUB SEMS DPA' MCHOD PAR BYA, ZHES
GSUNGS SO, ,DE NAS BDAG NYID GTZANG SBRA GSUM BSGRUBS NAS KUN GYI
SLOB DPON DU RAB TU GNAS NAS RANG BZHIN BRGYAD CU DANG BRAL BA
RTOG MED

KYI BDE BA STONG PA NYID LA JI LTA BU'I TSUL GYIS SLOB MA 'JUG PA
LA BDEN PA'I CHOS ZHES BRJOD PAR BYA'O, ,RDO RJE SEMS DPA'I
GTZANG SBRA GSUM GYI PHYAG RGYA SGRUB PA'O, ,DA NI RNAM SNANG GI
GTZANG SBRA GSUM GYI PHYAG RGYA SGRUB PA NI, RDO RJE SEMS DPA'
DPAL GYI TSUL, ,

ZHES GSUNGS TE, RDO RJE SEMS DPA'I GTZANG SBRA GSUM GYI BSGRUB
CING RTOG PA KUN GYI LHAR SGOM PAS TSOGS KYI 'KHOR LO CHEN PO
BYED PAR 'DOD PAS BSNYEN SGRUB BZHI SNA TSOGS KYI LAS KYI SBYOR
BA DANG, CHAGS LAM GROL LAM GYIS 'DUL BA'I BDAG NYID PHYAG RGYA
SNA TSOGS PAS,

@411B SEMS CAN GYI MOS PA MTHA' YAS PA 'DUL BA'I PHYIR RDO RJE
SEMS DPA'I DKYIL 'KHOR DE LAS GZHAN PA RNAM SNANG GI DKYIL 'KHOR
BSTAN TO, ,BCOM LDAN 'DAS RDO RJE SEMS DPA' DE NYID KYIS ZHI BA'I
SKUS 'DUL BA'I THAR BA THAMS CAD SBYANGS NAS, GROL BA'I MKHA'
'GRO RNAM SNANG GI

DKYIL 'KHOR BSKYED NAS RNAL 'BYOR PHO MO RANG GI LHA DANG 'DRA
BAR BYIN GYIS BRLABS TE, MKHA' GSANG BYIN GYIS BRLABS NAS, RANG
GI PHYAG RGYA DANG JI LTA BA BZHIN DU RJES SU MTHUN PA'I SANGS
RGYAS KYI SPRUL PA'I TSOGS 'KHOR DANG, ZHI BA'I BTUNG BA PHO
NYA'I GTZANG SBRA BSGRUB PAR

BYA'O, ,HE RU KA'I GTZANG SBRA GSUM BSTAN PA NI, GZHAN YANG RNAL
'BYOR BCOM LDAN 'DAS, ,ZHES GSUNGS TE, ZHE SDANG SBYANG BA'I
PHYIR HE RU KA'I GTZANG SBRA GSUM GSUNGS PA YIN NO, ,PADMA GAR
GYI GTZANG SBRA NI, GZHAN NI SHUN TU RNAL 'BYOR MA, ,ZHES PA LA
SOGS

PA GSUNGS TE, LOG LTAS KUN NAS BSLANG BA'I 'DOD CHAGS SBYONG BA'I
PHYIR SKAL PA BZANG PO MCHOG TU GYUR PA'I RNAL 'BYOR BA LA PADMA
GAR DBANG GI GTZANG SBRA GSUM GSUNGS PA'O, ,RDO RJE NYI MA'I
GTZANG SGRA GSUM GSUNGS PA NI, GZHAN YANG RNAL 'BYOR BCOM LDAN
'DAS, ,

ZHES GSUNGS TE, SER SNA CAN SBYANG BA'I PHYIR RDO RJE NYI MA'I
GTZANG SBRA GSUM GSUNGS PA YIN NO, ,RTA MCHOG GI GTZANG SBRA NI,
RNAL 'BYOR DE NYID BCOM LDAN 'DAS, ,ZHES GSUNGS TE, DRAG SHUL CAN
GYI GANG ZAG SBYANG BA'I PHYIR RTA MCHOG GI GTZANG SBRA GSUM
GSUNGS PA YIN

NO; ,DE LTAR GTZANG SBRA BSHAD NAS RTAG PA DRUG GI RNAL 'BYOR PA
BRGYA RTZA BRGYAD KYIS DPA' BO GCIG PA BRGYA RTZA BRGYAD BSGOMS
LA RANG GI LAS KYI PHYAG RGYA BRGYA RTZA BRGYAD BYIN GYIS BRLABS
NAS BSGRUB PAR BYA'O ZHES BSTAN PA'I PHYIR, RANG GI LHA DANG 'DRA
BA YIS, ,RANG GI BYIN GYIS

BRLABS BSGRUBS PA, ,GZUGS BRNYAN NGO BO SBYOR BA YIS, ,SANGS
RGYAS SBYOR BA GAR BYA'O, ,ZHES GSUNGS TE, LHA BRGYA RTZA BRGYAD
KYI NGA RGYAL BYAS NAS RANG GI LHA BRGYA RTZA BRGYAD BYIN GYIS
BRLABS TE, TSOGS KYI 'KHOR LO ZHI BA BTUNG BA PHO NYA'I GTZANG
SGRA'I DAM TSIG RNAM PA SNA

@412A *, ,TSOGS KYIS DE LTAR DGA' BZHI SPYAD PAS SANGS RGYAS
THAMS CAD DANG MNYAM PAR SBYOR BA'I BDE MCHOG 'GRUB PAR 'GYUR RO,
,RTA MCHOG GI DKYIL 'KHOR BZHIN DU RIGS BSDUS KYI DKYIL 'KHOR
SGRUB PAR 'DOD PAS DBUS SU DE BZHIN GSHEGS PA'I

DKYIL 'KHOR SHAR DU RDO RJE SEMS DPA'I DKYIL 'KHOR, NUB TU PADMA
GAR DBANG GI ,LHOR RDO RJE NYI MA'I, BYANG DU RTA MCHOG GI DKYIL
'KHOR BZHAG LA SGRUB PA'AM, YANG NA HE RU KA'AM, PADMA GAR DBANG
NGAM, RDO RJE NYI MA GZHAG PAR BYA'O ZHES BSTAN PA'I PHYIR, KUN
DU KUN NAS

THAMS CAD DU, ,ZHES BYA BA LA SOGS PA GSUNGS TE, GNAS KUN DU DUS
THAMS CAD DU SANGS RGYAS THAMS CAD KYIS RNAM PAR 'PHRUL BA'I
'KHOR THAMS CAD BDAG NYID THAMS CAD KYI SGO NAS RNAM PA KUN DU
SANGS RGYAS LA SO SOR 'KHOR LO RTEN GZHAL YAS KHANG GI RANG BZHIN
DANG,

G-YO BA LHA'I RANG BZHIN GYIS BSDUS PA'I DKYIL 'KHOR LA TSOGS KYI
'KHOR LO'O, ,MDOR BSTAN NAS RGYAS PAR BSHAD PA NI DBUS SU RNAM
SNANG GI DKYIL 'KHOR GZHAG PA NI, DBUS SU SANGS RGYAS THAMS CAD
KYI, ,ZHES PA LA SOGS PA GSUNGS TE, RNAM SNANG GI DKYIL

'KHOR SANGS RGYAS THAMS CAD KYI RNAM PAR 'PHRUL PA THAMS CAD KYIS
SO, ,LHA MO BRGYAD KYIS BSKOR BA'I RNAM SNANG GI BDAG NYID KYI
RNAM 'PHRUL STON PA DANG, 'KHOR GYI LHA MO GLING BU MA DANG, ME
TOG MA LA SOGS PA, RTA GDONG MA LA SOGS PA LHA MO BCU GNYIS KYIS
PHYI ROL

GYI SANGS RGYAS KYI ZHING MA LUS PA SANGS RGYAS SPRUL PA 'GRUB PAR
BYED PA YIN NO, ,DE BZHIN DU SHAR PHYOGS KYI KA BA'I DBUS SU
SANGS RGYAS KYI SPRUL SKU MA RDO RJE SEMS DPA'I DKYIL 'KHOR GYI
SANGS RGYAS KYI MDZAD PA LHA MO BRGYAD KYIS BSKOR BA BZHAG LA,
'KHOR GYI LHA MO BCU

GNYIS NI THUN MONG DU GZHAG PA YIN NO, ,DE BZHIN DU NUB PHYOGS
KYI KA BA'I DBUS SU PADMA GAR DBANG GI DKYIL 'KHOR SPRUL PA NI,
PADMA SGYU MA RNAM 'PHRUL PAS, ,ZHES PA LA SOGS PA YIN NO, ,LHO
PHYOGS KYI KA BA'I DBUS SU RDO RJE NYI MA'I DKYIL 'KHOR SPRUL PA
NI KHAMS

@412B GSUM PA LA SOGS PA GSUNGS PA YIN NO, ,BYANG PHYOGS KYI KA
BA'I DBUS SU RTA MCHOG GI DKYIL 'KHOR SPRUL PA NI, KHAMS GSUM PA
YI RGYAL SRID CHE, ,BDAG GDUL SPYOD PAS ZHES GSUNGS SO, ,DE LA
SOGS PA MTHA' YAS MCHOG ,CES PA BRGYA RTZA BRGYAD GANG RUNG

DBUS SU GTZO BOR BYAS PA NI BSDUS PA'I DKYIL 'KHOR DU GYUR PA YIN
NO, ,DPAL DGYES ROL PA'I RNAM 'PHRUL BA, ,ZHES PA BSDUS PA'I
DKYIL 'KHOR MTHA' YAS SPRUL PA'O, ,SNA TSOGS KUN GYIS RNAM PAR
ROL, ,ZHES PA 'DUL BYED KYI 'KHOR LO SNA TSOGS PA'O, ,RNAM PA SNA

TSOGS SKAL BZANG PO, ,ZHES PA GDUL BYA SNA TSOGS PA'O, ,RNAM PA
SNA TSOGS BDE MCHOG GIS, ,ZHES GTZANG SBRA RNAM PA GSUM SNA TSOGS
PA'O, ,GDUL BYA RNAM PA SNA TSOGS KYIS, ,SEMS CAN KHAMS NI RAB TU
BSGRUBS, ,ZHES PAS MCHOG TU GRUB PA'I RNAM 'BYOR

PA MTHA' YAS PAS RTOG MED DU BSGRUBS PA'O, ,DE LA SOGS PA MTHA'
YAS MCHOG ,CES PA BLA MA GCIG NAS GCIG TU BRGYUD PA'I RIM PAS
RTOG PA DRUG GI DKYIL 'KHOR GYI 'KHOR LO DANG, DPA' BO RE RE
BSGOM PA DANG, RTOG PA BSDUS PA'I DKYIL 'KHOR MTHA' YAS

PA BSGOMS PAS THAMS CAD KYI BDAG NYID GRUB PA GSUNGS SO, ,BRTAG
PA DRUG PA'I 'GREL PA'O,, ,,DE LTAR GLENG GZHI DE KHO NA NYID
SNANG BA'I YUL LA 'JUG PAS ZHES PAS GNAS LUGS BSTAN NAS, THABS
MANG BA DANG, ZAB PA DANG, DBANG PO RNON

PO'I DBANG DU BYAS PA'I LE'U GSUM GYI BSKYED PA'I RIM PA DANG,
RDZOGS PA'I RIM PA'I THABS KYIS MTSAN MA THOB PAR BYAS NAS, DBUGS
DBYUNG BA RTOG PA DRUG GI SNGON BYUNG SANGS RGYAS KYI SPRUL SKU'I
MDZAD PA DANG MTHUN PAR, RJES 'JUG RNAL 'BYOR PA RNAMS KYIS

DKYIL 'KHOR GYI 'KHOR LO BSGOMS LA, LAS DANG PO PA BSGRUB PAR
'DOD PA'ANG RUNG, MCHOG TU GYUR PA'I RNAL 'BYOR PA'ANG RUNG,
SNYING RJE CHEN PO DANG LDAN PA'I RNAL 'BYOR PA GZHAN LA PHAN
'DOGS PA'ANG RUNG STE, DBUGS DBYUNG DRUG GI GRANGS DANG, DUS DANG

@413A *, ,MTSAN MA'I BSNYEN PA BYA BA BSTAN NAS, BSNYEN PA GRUB
PA'I RJES LA TSOGS KYI 'KHOR LO'I DPA' BO DANG, RNAL 'BYOR MA
LHA'I CHA BYANG DU BYAS PAS LAS BSGRUB PAR BYA BA DANG, DNGOS
GRUB LEN PA DANG, GZHAN LA PHAN 'DOGS PA BSTAN PA YIN NO, ,DA NI
GZUGS

BRNYAN LUGS SU BLUGS PA'AM, 'BUR DU BRKOS PA'AM RI MOR BRIS PA'I
RDUL TSON GYI DKYIL 'KHOR LA MOS PA'I NGOR DBYUGS DBYUNG PA DRUG
GI BSNYEN PA BYAS NAS, GZUGS BRNYAN GYI DKYIL 'KHOR BRI PA GSUNGS
PA NI, DE NAS GZHAN YANG BSHAD BYA BA, ,ZHES PA LA

SOGS PA GSUNGS TE, RDO RJE SEMS DPA' SNA TSOGS KUN GYI MCHOG GI
'KHOR LO DRUG GI GZUGS BRNYAN GYI DKYIL 'KHOR SPRUL PAR BZHED
PAS, GSANG BA MCHOG GI DGYES PA RDUL TSON GYI BDAG NYID DU BSTAN
PA YIN NO, ,GSANG BA DPAL HE RU KA MCHOG NI PADMA GAR GYI DBANG

PHYUG DGYES PA RDO RJE NYI MA STE, BDAG GI RTA MCHOG GI BRTAG PA
RNAM PAR SNANG MDZAD DE, RJES SU BSGRUB PA RDO RJE SEMS DPA' ZHES
GSUNGS PAS, RDUL TSON DRUG GI BSGRUB PA YIN NO, ,DE LA YANG BYE
BRAG GI RIGS GNAS GSUNGS PA NI, DBEN PA ZHES PA NAS, CI BDE BAR
NI

BSGRUB PAR BYA, ,ZHES BYA BAS RDO RJE SEMS DPA'I GNAS GSUNGS PA
YIN NO, ,RTEN DANG DGON PA ZHES PA NAS BSGRUB PAR BYA ZHES PA'I
BAR GYIS RNAM SNANG GI GNAS GSUNGS PA'O, ,DUR KHROD CES PA NAS
BSGRUB PAR BYA ZHES PA'I BAR GYIS HE RU KA'I GNAS GSUNGS PA'O,
,PADMA ZHES

PA NAS GRUB PAR 'GYUR ZHES PA'I BAR GYIS PADMA GAR DBANG GI GNAS
GSUNGS SO, ,RGYAL PO ZHES PA NAS BSGRUB PAR BYA ZHES PA'I BAR
GYIS RDO RJE NYI MA'I GNAS GSUNGS PA'O, ,'KHOR NI ZHES PA NAS
BSGRUB PAR BYA ZHES PA'I BAR GYIS RTA MCHOG GI GNAS GSUNGS PA'O,
,DE LTAR

DKYIL 'KHOR BZHI'I GNAS BSHAD NAS, RNAL 'BYOR BA'I CHA LUGS DANG
RDZAS BSAGS PA BSTAN PA NI, CHA LUGS ZHES PA NAS, RTA MCHOG RDO
RJE CAN GYIS SO, ,ZHES PA'I BAR GYIS STON TO, ,GNAS DANG 'KHOR
RNAMS CI 'DRA BA, ,ZHES PA GNAS KYI RTEN GYI 'KHOR LO DRUG

@413B GO; ,'KHOR GYI RTA MCHOG GI DKYIL 'KHOR BA RIGS SU BSDUS
PA'I DKYIL 'KHOR MA BYAS NA RIGS DRUG LA LHA BRGYA RTZA BRGYAD
YIN NO, ,RIGS BSDUS BYAS NA PHYOGS BZHIR GTZO BO DGU DGU SUM CU
RTZA DRUG YIN LA, 'KHOR GLING BU MA LA SOGS PA DANG, ME TOG MA LA
SOGS

PA DANG, RTA GDONG MA LA SOGS PA BZHI YANG DRUG DRUG DGOD PAS LHA
BSDUS PA'I DKYIL 'KHOR GYI LHA BRGYA RTZA BRGYAD 'PHEL BA YIN NO,
,PHRIN LAS BZHI NI RTA MCHOG DANG, YAB YUM GSUM SO SOR BGRANGS
PA'I BRTZI BAR MI BYA'O, ,BKOD PA NI DBYIBS YIN TE, GZHAL

YAS KHANG GI DBYIBS DANG LHA'I SKU MDOG DANG, PHYAG MTSAN GYI
DBYIBS YIN NO, ,BKOD PA RIGS DRUG GI GTZO BO STE CI 'DRA BA ZHES
PA DANG SBYAR NA BDE BAR GSHEGS PA ZHES BYA'O, ,'KHOR NAS NI
SNGON BYUNG GI DKYIL 'KHOR RO, ,DE 'DRA'I 'KHOR LO MCHOG MDZAD

CES PA GZUGS BRNYAN BRI BA'I DKYIL 'KHOR BSHAD PA'O, ,DPAL RDO
RJE SEMS DPA' LA SOGS PA'I BSAM GTAN GYI 'KHOR LO SPRUL PA'I SKU
MTHONG BA'I BSOD NAMS DANG LDAN PAR BRIS PA'I DKYIL 'KHOR YANG
BSOD NAMS SU 'GYUR ZHES PA GZUGS BRNYAN GYI

DKYIL 'KHOR GYI DGOS PA BSHAD PA'O, ,DE LTAR DGOS PA BSHAD NAS,
THIG GI CHO GA NI, DKYIL 'KHOR ZHES PA LA SOGS PA SMOS TE, GANG
GIS GDAB CE NA DKYIL 'KHOR GYI THIG GDAB CES GSUNGS TE DRUG GI'O,
,SU ZHIG GIS SHE NA, SHES RAB CAN GYIS

SO; ,JI LTAR BSAM PAS SHE NA, PHYOGS KUN MNYAM PA NYID DU DMIGS
PAS SO, ,DBUS KYI DKYIL 'KHOR GYI CHA DU BYA ZHE NA, SHAR DANG
NUB DANG BYANG DANG LHOR, ,THIG BZHI BTAB PAS DKYIL 'KHOR BRGYAD,
,CES GSUNGS TE, KA BA BRGYAD KYI THIG BTAB PAS, CHA

BRGYAD DANG DBUS MA DANG DGUR 'GYUR RO, ,DKYIL 'KHOR GYI TSAD JI
TZAM ZHE NA SANGS RGYAS DANG BYANG CHUB SEMS DPA'I SNANG PA SPRUL
PA'I DKYIL 'KHOR NI CI 'DRA BA YIN PA BRTAG PAR MI NUS SO, ,GZUGS
BRNYAN GYI DKYIL 'KHOR DRUG NI RANG GI LHA YANG MANG NYUNG GI BYE
BRAG GIS

@414A *, ,DE NI TSAD KYI DKYIL 'KHOR MOS PAS BRTAGS NA YANG 'GRUB
PO, ,DKYIL 'KHOR LHAG MA DANG MA TSANG PA JI LTAR DAG PAR 'GYUR
ZHE NA, BDAG NYID CES PA NAS 'GRUB PAR 'GYUR ZHES PA'I BAR GYIS
STON TE, KUN DU SNA TSOGS SKAL BZANG PO, ,ZHES PA RGYU'I

RGYUD DO, ,KUN DU SNA TSOGS 'KHOR LO CAN, ,ZHES PA THABS KYI
RGYUD DO, ,KUN DU SNA TSOGS GRUB PA'I PHYIR, ,ZHES PA NAS MAR
TSIGS BCAD PHYED 'BRAS BU'I RGYUD BSTAN, PHYI'I DKYIL 'KHOR LA
KHYAD MED KYANG NANG GI DKYIL 'KHOR JI LTA BU ZHE NA, RNAM SNANG
GI DKYIL

'KHOR DKAR PO, KA BA BRGYAD DANG LDAN PA RDO RJE PHRENG PA ZLUM
POS BSKOR BA'O, ,HE RU KA'I NAG PO ZLA GAM DGUS BSKOR BA'O,
,PADMA GAR DBANG GI PADMA 'DAB MA BRGYAD KYI BAR DU PADMA'I KA BA
BRGYAD DANG LDAN PA, KHA DOG DMAR PO LA PADMA'I PHRENG BAS BSKOR
BA'O, ,RDO RJE NYI MA NI RIN

PO CHE'I KA BA BRGYAD DANG LDAN PA ZUR BRGYAD PA RTZE MO RIN PO
CHE'I PHRENG BAS BSKOR BA'O, ,RTA MCHOG GI LJANG GU SNA TSOGS RDO
RJE'I KA BRGYAD DANG LDAN PA SNA TSOGS RDO RJE'I PHRENG BAS BSKOR
BA'O, ,JI LTAR 'DOD PA'I RTA MCHOG DPA' BO GCIG PU'AM, LHA BCU
DGU PA'AM BSDUS PA'I

DKYIL 'KHOR LHA BRGYA BCO LDAN PA BRI'O, ,CI 'BYOR PA NI RDZAS
DANG YO BYAD CHE CHUNG NGO, ,JI LTA BU'I DUS ZHES BYA BA, ZHI BA
THO RANGS KYI DUS SU ZHI BA'I RTA MCHOG DBUS SU GZHAG PA DANG,
RGYAS PA SNGA DRO'I DUS SU RGYAS PA'I RTA MCHOG GZHAG PA DANG,
MNGON SPYOD NYI MA PHYED NA MNGON,

SPYOD KYI RTA MCHOG GZHAG PA DANG, DBANG SROD LA DKYIL 'KHOR DBUS
SU DBANG GI RTA MCHOG GO, ,CI BDE BAR ZHES PA SNGA MA BZHIN
BSNYEN SGRUB BZHIR BSGOMS LA, BDAG NYID RTA MCHOG TU BYANG CHUB
PAS BSKYED NAS, MDUN GYI DKYIL 'KHOR SKAD CIG BSKYED DE P'U DZA
LA SOGS

PA BYA'O, ,DKYIL 'KHOR KUN DU GNAS ZHES PA BSDUS PA'I RTA MCHOG
GI DKYIL 'KHOR RO, ,DE LTAR DKYIL 'KHOR THIG BTAB CING BRIS NAS
RDZAS BTAGS TE, LHAG CHAD BSKANGS NAS, BUM PA LA SOGS PA'I MCHOD
PA'I RDZAS BCUG STE, TSOGS 'KHOR DU ZHUGS PA BZHIN DU

@414B BDAG NYID ZHUGS NAS, PHYIS 'BYUNG BA'I SNGAGS DANG PHYAG
RGYAS YE SHES SEMS DPA' BCUG LA SKU GSUNG THUGS BYIN GYIS BRLABS
PA DANG, DBANG BSKUR TE MCHOD PA RGYAS PA BYAS PAS SLOB DPON GYI
LAS RDZOGS NAS DA NI SLOB MA'I LAS BSHAD PAR BYA'O, ,DOR BAR BYA
BA'I RTEN

GYI GANG ZAG NI TSIGS BCAD GCIG GIS BSTAN TO, ,TSIGS BCAD GCIG
GIS DAM TSIG DANG SDOM PA BSTAN TO, ,KUN DU SNA TSOGS SKAL BZANG
PO, ,ZHES PA NAS, THUB PA THAMS CAD SKAL NGAN PA, ZHES PA TSIGS
BCAD BZHI YIS BLANG BYA'I RTEN GYI GANG ZAG DRUG BSHAD DO, ,BDE
BA

THAMS CAD CES PA NAS GRUB PAR 'GYUR ZHES PA'I BAR GYI TSIGS BCAD
GNYIS KYIS DNGOS GRUB LEN PA'I SLOB DPON GYI MTSAN NYID BSHAD DO,
,DNGOS GRUB LEN PA'I SLOB MA'I MCHOG NI, KUN GYI SLOB DPON ZHES
PA LA SOGS PA SMOS TE, KUN GYI SLOB DPON LA GNAS PAS, ,

ZHES PA DKYIL 'KHOR DRUG GI GTZO BOR BSGOMS PA'O, ,SLOB DPON
'KHOR LOR 'JUG PAR BYED PA NA, ,ZHES PA SLOB MA DRUG GO, ,DE'I
DKYIL 'KHOR DU 'JUG PA'I SLOB MA LA DKYIL 'KHOR DRUG GI ,'JIG
RTEN DANG THUN MONG DANG, MCHOG GI DNGOS GRUB KYI GSANG BA YANG
DAG PA MTHA'

YAS MCHOG TU CI LA DGA' ZHES SLOB MA LA DRI BAR BYA'O, ,SLOB MAS
KYANG 'DOD CES SMRA BAR BYA'O, ,MCHOG TU GYUR BA'I RNAL 'BYOR PAS
GSANG BA BZHI'I MTSAN MA YANG DAG PAR SHES NA DNGOS GRUB 'DI SU
JI LTAR 'DOD PA LA RAB TU 'JUG GO, ,DE LTAR MCHOG TU GYUR BA'I

SLOB MA'I CHO GA BSHAD NAS LAS DANG PO PA'I CHO GA BSHAD PA NI,
GSANG BA YANG DAG MI SHES NA, ,YON PHUL NAS NI 'JUG PAR BYA,
,ZHES BYA BA LA SOGS PA GSUNGS TE, SLOB MAS GSOL BA BTAB NAS,
RGYUN BSHAGS DGU DANG, SDOM PA GZUNG BA DANG, BYANG CHUB TU

SEMS BSKYED PA DANG, LHAR BSKYED PA DANG, PHYI ROL BUM PA'I CHUS
DBANG BSKUR BA'I RJES LA SLOB DPON LA YON DBUL BAR BYA'O, ,DE
LTAR DKYIL 'KHOR DU ZHUGS NAS ZHES PA NAS RTA MCHOG GI YON YIN NO
ZHES PA'I BAR GYI TSIGS SU BCAD PA BCUS YON DBUL

@415A *, ,BA 'BRAS BU DANG BCAS PA BSTAN TO, ,DE LTAR SGO NAS
ZHUGS NAS LHA'I DAM TSIG BSGRAGS PA DANG, SLOB DPON GYI DAM TSIGS
BSGRAGS PA DANG, YE SHES DBAB PA DANG, PHRENG PA 'DOR BA DANG,
GDONG G-YOGS DGROL BA DANG, DKYIL 'KHOR BLTA BA NI TSOGS KYI

'KHOR LO'I DKYIL 'KHOR BSHAD PA BZHIN BYAS LA, BSNYEN SGRUB BZHIS
SLOB MA LHAR BSKYED NAS DBANG BSKUR BAR BYA STE, KHAMS KYI NGO BO
THAMS CAD DANG, ,ZHES PA GSER LA SOGS PA LAS BYAS PA'I COD PAN
BZHI'O, ,SROG NI BA SO DANG RUS PA LA SOGS PA LAS BYAS PA'O, ,

RTZA BA NI TZANDAN DANG RGYA SHUG LA SOGS PA LAS BYAS PA'O, ,THOD
PA RIN CHEN DBU RGYAN CAN, ,ZHES PA RIN PO CHE'I DBU RGYAN LA
THOD PA'I PHRA BKOD PA'O, ,SANGS RGYAS GTZUG GI NOR BU DAG ,CES
PA SPYI GTZUG TU RNAM SANG BYANG CHUB MCHOG GI PHYAG RGYA CAN
GZHAG PAR BYA'O, ,KUN DU

SNA TSOGS BLA MA NI, ,ZHES PA RIGS LNGA'I COD PAN GYIS DBANG
BSKUR NA DKYIL 'KHOR DRUG GI SLOB DPON DU 'GYUR RO, ,KUN GYI SLOB
DPON NI DKYIL 'KHOR DRUG GI'O, ,KUN LA ZHES PA GTZO MO BSGOM PA
LA, RIGS LNGA'I COD PAN GYI DBANG BSKUR BA'I RGYAL SRID CES

PA LA SOGS PA 'BRAS BU'O, ,YANG NA GANG LA ME TOG PHOG PA BDE
MCHOG MA LA SOGS PA 'KHOR GYI LHAR BSGOM PA'I TSE'O, ,RIN PO CHE
YI NGO MTSAR GCIG LAS BYAS, ,ZHES PA GSER LA SOGS PA LAS BYAS PA
THOB PA SPONGS PA'I RIGS LNGA'I COD PAN GYIS DBANG BSKUR

LA; DE'I STENG DU RDO RJE RIN PO CHE PADMA SNA TSOGS RDO RJE'I
PHRENG BA GNYIS KYI DBANG BSKUR BA DANG, SHAR PHYOGS PA LA SANGS
RGYAS DANG, LHO PHYOGS PA LA RIN PO CHE DANG, NUB PHYOGS PA LA
PADMA DANG, BYANG PHYOGS PA LA SNA TSOGS RDO RJES DBANG BSKUR BAR
BYA BA YIN PAS NA, DE BZHIN SNA

TSOGS RGYAN GYIS SPRAS, ,SANGS RGYAS PADMO DBANG BSKUR BAS, ,SLOB
MA THAMS CAD DBANG BSKUR RO, ,RDO RJE SEMS DPA'I DKYIL 'KHOR GYI
DBANG BSKUR BA BSHAD NAS, DE NI DE BZHIN GSHEGS PA'I DKYIL 'KHOR
GYI DBANG BSKUR BA BSHAD PA NI, RIN PO CHE'I RDO RJE PHYED PAS

@415B MTSAN PA'O, ,HE RU KA'I DKYIL 'KHOR GYI DBANG NI KHRO BO'I
RDO RJE LNGA'O, ,LTE BA LA SANGS RGYAS LNGA BZHUGS PA'O, ,PADMA
GAR DBANG GI NI PADMA 'DAB MA GNYIS KYI DBUS SU SNANG BA MTHA'
YAS PA BZHUGS PA'O, ,RDO RJE NYI MA'I NI RIN PO CHE CHU'I'O,
,RTA MCHOG GI NI SANGS RGYAS RIN

PO CHE PADMA RDO RJE NOR BU'I PHRENG BA LNGAS SLOB MA LA DBANG
BSKUR BAR BYA'O, ,RDO RJE DRIL BU'I DBANG BSKUR BA NI, BRDUNGS
PA'I BYAS PA'AM ZHES PA LA SOGS PA'I TSIGS SU BCAD PA GCIG GIS
BSTAN TO, ,TSOGS KYI 'KHOR LO BYED PA'AM, MTSAN MA THOB NAS DNGOS
GRUB

LEN PA'I DKYIL 'KHOR DRUG GI LHA RNAMS KYI PHYAG MTSAN BZUNG NAS
SGRUB PA DANG GZUGS BRNYAN GYI DKYIL 'KHOR LA YANG PHYAG RGYA
CHEN PO 'DI LTAR BRI BAR BYA'O ZHES BSTAN PA'I PHYIR, KUN DU SNA
TSOGS SKAL BZANG PO, ,RANG 'BYUNG RNAMS KYI MTSAN MA'I RGYA,
,ZHES PA DNGOS GRUB

LEN PA'I SLOB MA DANG TSOGS KYI 'KHOR LO'I LHA DANG, 'DI NI SANGS
RGYAS THAMS CAD KYI, ,RANG 'BYUNG RNAMS KYI MTSAN MA'I RGYA,
,RANG 'BYUNG RNAMS KYI LAG NA 'DUG ,SNA TSOGS SKAL BA BZANG GIS
BCINGS, ,AOm SARBBA TA TH'A GA TA AE shA STVAm DHA RA Y'A MI
BADZRA SA TVA HI HI HI HI H'Um, ZHES

PAS LTA THAMS CAD KYI PHYAG MTSAN GYI BRTUL ZHUGS SBYIN PAR
BYA'O, ,DE SU'I PHYAG RGYA YIN ZHE NA, NAM MKHA'I DBYINGS KYI
MTHA' KLAS PA'I, ,LHA MO THAMS CAD BDE BA'I MCHOG ,CES GSUNGS SO,
,MDA' DANG GZHU NI BDE MCHOG MA'O, ,SKAL BZANGS DE BZHIN SKAL BA

BZANG; ,ZHES PA PADMA DANG, RDO RJE NGO MTSAR BA DE BA MA'I'O,
,THOD PA DANG KHA tV'Am GA DANG, RDO RJE RGYA GRAM NI, SNANG
MDZAD MA'I'O, ,PADMA RGYA GRAM DANG, TSE DPAG MED KYI SKU NI
SLOB MA'I'O, ,MDA' GZHU DANG TSANGS PA'I MGO BO BZHI NI SANGS
RGYAS BYANG CHUB MA'I'O, ,'KHOR LO RTZIBS

BRGYAD PA NI CHOS KYI 'KHOR LO'I'O, ,RDO RJE RTZE LNGA PA DANG
TRI SH'U LA NI KHAMS GSUM RNAM RGYAL MA'I'O, ,DPAG BSAM SHING
DDANG LCUG MA NI 'DOD PA'I DBANG MO'I'O, ,PADMO DANG, RTA MGRIN
DANG, MNYAM PA'I LCAGS KYU 'PHANG MTHO BA NI RTA GDONG MA'I'O,
,PHAG GI MCHE BA NI ZHAGS

@416A *, ,PA MA'I'O, ,NYI ZLAS MTSAN PA'I LCAGS SGROG NI LCAGS
SGROG MA'I'O, ,SNA TSOGS RDO RJE DANG DRIL BU DANG THOD PA'I
NANG DU SANGS RGYAS KYI SKU LNGA BZHU BA'I BCUD KYIS LEN PA NI
DRIL BU MA'I'O, ,GLING BU NI SHAR LHO'I'O, ,PI WANG NI LHO NUB
PO, ,MU KUN DA NI NUB BYANG NGO, ,MU

RA DZA NI BYANG SHAR RO, ,ME TOG MA LA SOGS PA BZHI NI PHYI'I
MTSAMS BZHIR RO, ,DE LA SOGS PA MTHA' YAS MCHOG NI 'KHOR GTZO BO
BYAS NAS, DKYIL 'KHOR NYI SHU RTZA GCIG TU 'GYUR PA LA DGONGS SO,
,RDO RJE SEMS DPA'I PHYAG MTSAN GYI BRTUL ZHUGS BSHAD NAS, RNAM
SNANG

GI PHYAG MTSAN GYI BRTUL ZHUGS NI, CHOS GOS LHUNG BZED 'KHAR GSIL
GLEGS BAM BZHI NI GTZO BO'I PHYAG MTSAN GYI BRTUL ZHUGS SO, ,KUN
SNYING NI BRIS PA'I DKYIL 'KHOR LA PHYOGS BZHIR DGOD CES ZER RO,
,LCE NI RGYAS 'DEBS MA'I'O, ,CHA LANG NI DPA' BO MA'I'O, ,

RDO RJE NI KUN BZANG MA'I'O, ,MI BSKYOD PA'I GZUGS BRNYEN [*BRNYAN?] NI
SKUR LDAN MA'I'O, ,ME LONG DANG RLUNG YAB NI ZHAL BZANGS MA'I
'O, ,RDO RJE SER BA NI SGRON SPRIN MA'I 'OD ZER MA'I'O, ,MIG NI
NAM MKHA'I SPYAN MA'I'O, ,DE BZHIN GSHEGS PA'I BRTUL ZHUGS BSHAD
NAS HE RU KA'I

BRTUL ZHUGS NI G-YAS NA RDO RJE 'BAR BA, G-YON NA KHA tV'Am GA
DANG THOD PA BSNAMS PA NI HE RU KA'I'O, ,DMAR CHEN SNYING CHEN
PO YANG THOD PA'I NANG DU GNAS PA BCOM LDAN 'DAS KYI'O ZHES KUN
SNYING ZER RO, ,MDA' NI GOO R'I, 'DREN PA'I LCAGS KYU NI TZOO
R'I, CHA LANG PRA MO H'A, CHU BE

T'A L'I, LCAGS KYU NI PUKKA S'I, RLUNG GIS BSKYOD PA'I RAS SAR PA
TZAndA L'I, ME'I SNOD 'BAR BA BSNAMS PA GHASMA R'I, HE RU KA'I
PHYAG MTSAN DANG 'DRA BA NI dOMBI N'I STE, NGES BRJOD LAS PHYAG
MTSAN MTHUN PAS HE RU KAR SNANG BA MA ZHES BSHAD DO, ,PADMA GAR
DBANG GI BRTUL

ZHUGS BSHAD PA NI, PADMA KHA DOG SNA TSOGS PA NI BHA GA CAN
GYI'O, ,PADMA SNYING PO NI RNAM GZIGS MA'I'O, ,CHOS 'BYUNG GRU
GSUM NI SGROL MA'I'O, ,'KHOR LO NI RGYAL MTSAN MA'I'O, ,GSAL
SHING NI KHRO GNYER MA'I'O, ,RDO RJE NYI MA'I BRTUL ZHUGS NI,
MDA' GZHU RAL

@416B GRI 'BAR BA ME BZHI NI GTZO BO'I'O, ,DBU RGYAN NI DBANG
BSKUR MA'I'O, ,BUM PA NI TING 'DZIN MA'I'O, ,RGYAL MTSAN NI
RTOG LDAN MA'I'O, ,ME TOG GI MCHOD PA NI MTSANG CHEN MA'I'O,
,RTA MCHOG GI BRTUL ZHUGS NI SNA TSOGS PADMA'I'O, ,RDO RJE RGYA
GRAM GCIG GNYIS KYIS RGYAL

SRID LA SOGS PA'I DNGOS GRUB THAMS CAD 'THOB PAR YUM RAL GRI'I
PHYAG MTSAN YANG RDO RJE DANG PADMA YIN NO, ,BZHI PA RTOG PA BDUN
PA'I 'GREL BA'O,, ,,DE LTAR RDUL TSON GYI 'KHOR LO DAM TSIG DANG
DBANG BSKUR BA DANG RDO RJE BRTUL ZHUGS KYI CHO GA BSHAD NAS, DA

NI DKYIL 'KHOR BZHI LA MCHOD PA'I PHYAG RGYAS MCHOD PA BSHAD PA
NI, DE NAS GZHAN YANG BSHAD BYA BA, ,ZHES PA LA SOGS PA GSUNGS
TE, LAS DANG PO BA'I RNAL 'BYOR BAS BSGRUB PA'I YAN LAG TU BHA GA
W'AN RDO RJE SEMS DPA'I RIGS DRUG GI RNAM PA SNA TSOGS PA'I

MCHOD PA THAMS CAD SPRUL PAR BYA'O ZHES GSUNGS PA YIN NO, ,DE
LTAR MDOR BSTAN NAS RGYAS PAR BSHAD PA NI, LAG PA G-YAS G-YON
GNYIS DAG DANG, ,ZHES PA LA SOGS PA GSUNGS TE, LAG PA G-YAS G-YON
GYI MTHE CHUNG GNYIS MTHE BOS MNAN NAS LUS 'GYING BA

DANG BCAS PAS 'DZUM PA'I MIG GIS BLTA ZHING GAR BYAS LA BSAM PA
G-YOS PAS 'DUD PA NI, SANGS RGYAS KYI RIGS DANG, RDO RJE'I RIGS
DANG, PADMA'I RIGS DANG, RDO RJE NYI MA'I RIGS DANG, LAS KYI RIGS
RNAMS LA PHYAG BYA BA YIN NO, ,DE BZHIN DU 'JIG RTEN

PA'I LHA DRAG PO MA H'A DE BA DANG, DBANG PO BRGYA BYIN DANG, NYE
DBANG KHYAB 'JUG DANG, NYI ZLA DANG GSHIN RJE LA SOGS PA PHYOGS
SKYONG RNAMS DANG, TSANGS PA LA SOGS PA LA THAL MO SBYAR TE PHYAG
BYAS PAS ZHI BA, RGYAS PA LAS THAMS CAD BYED PAR 'GYUR RO, ,DE
BZHIN GSHEGS

PA'I PHYAG 'TSAL BA'I THAL MO NI, RDO RJE DPAL GYI THAL MO SBYOR,
,ZHES PA LA SOGS PA GSUNGS TE, RDO RJE THAL MO BCINGS LA GAR BYAS
TE, SNYING GAR BZHAG LA DPAL BSAL GTUG PAR BYA'O, ,HE RU KA'I
PHYAG 'TSAL BA'I RDO RJE THAL MO NI GAR BYAS LA, SPYI BOR BZUNG
NAS,

@417A *, ,SMIN MA G-YO BA ZHES PA LA SOGS PA GSUNGS TE, 'DEGS
SHING RU LU RU LU H'Um BHYO H'Um ZHES DGOD PA DANG BCAS PAS PHYAG
BYA'O, ,PADMA GAR DBANG GI PHYAG 'TSAL BA'I THAL MO NI, THAL MO
PADMA KHA DBYE 'BUS BZHIN ZHES PA LA SOGS PA GSUNGS TE, THAL MO

PADMA KHA 'BUS PA BZHIN BYAS PA LAS MTHE BO MTHE CHUNG BZHI
BSNYAMS NAS PHYAG BYA'O, ,RDO RJE NYI MA'I PHYAG 'TSAL BA'I RDO
RJE THAL MO NI, LUS KYI YAN LAG THAMS CAD CES PA LA SOGS PA
GSUNGS TE, LUS KYI YAN LAG THAMS CAD SA LA BSNYAL NAS PHYAG
BYA'O, ,RTA MCHOG GI PHYAG BYA

BA'I THAL MO NI, DPAL RDO RJE 'GYING BA'I THAL MO ZHES PA LA SOGS
PA GSUNGS TE, 'DZUM PA'I MIG GIS BLTA ZHING GAR BYAS LA PHYAG
BYA'O, ,THAMS CAD KYI THUN MONG GI PHYAG 'TSAL BA'I SNGAGS NI,
AOm NA MO TE H'Um, NA MA MI H'Um, NA MO NA MA H'Um, ZHES BRJOD
PAS BYA'O, ,DE LTAR PHYAG

'TSAL BA'I PHYAG RGYA BSHAD NAS, GAR GYI NYAMS DGU DANG LDAN PAS
GAR BYAS NAS MCHOD PA BYA BA BSTAN PA NI, GAR GYI NYAMS DGU JI
SNYED DANG, ,ZHES PA LA SOGS PA GSUNGS TE, SGEG PA DPA' BA 'JIGS
SU RUNG BAS SKU'I NYAMS, DGOD PA GSHE BA RNGAM PA GSUNG GI NYAMS,

SNYING RJE ZHI BA NGO MTSAR BA THUGS KYI NYAMS SO, ,DE YANG
'GYING BA'I NYAMS DANG BCAS PAS GAR BSKOR NAS DBUL BAR BYA'O, ,DE
LTAR GTZO BO'I GAR BSHAD NAS, 'KHOR GYI GAR GSUNGS PA NI, LAG PA
G-YAS G-YON GNYIS DAG GIS, ,ZHES PA LA SOGS PA GSUNGS TE,

G-YON PA RDO RJE KHU TSUR BYAS LA G-YAS PA BA DAN GSUM PAR BYAS
LA GAR BYA BA NI BDE MCHOG MA DANG, NGO MTSAR BDE MA DANG, SNANG
MDZAD MA DANG, SLOB MA MO RNAMS KYI NYAMS KYI TSUL DU GAR BYA'O,
,GLING BU MA LA SOGS PA'I GAR BYA BA NI, SNYEMS 'DZIN CHEN MO
BCANGS PA'I ZHES

PA LA SOGS PA GSUNGS TE, SNYEMS PA DANG BCAS PAS GAR BYAS LA THAL
MO 'GRAM PA GNYIS DANG SPYI BOR BZHAG STE, DE YANG PHAB NAS GLING
BU MA NAS THAL BYED MA'I BAR GYI LHA MO BCU GNYIS GAR BYA BA YIN
NO, ,DE BZHIN GSHEGS PA'I GAR NI, G-YAS DANG G-YON GYI LAG

@417B PA YIS, ,ZHES PA LA SOGS PA GSUNGS TE, DE BZHIN GSHEGS PA'I
KHU TSUR BCINGS LA DE BZHIN GSHEGS PA'I DKYIL 'KHOR GYI LHA THAMS
CAD KYI GAR BYA'O, ,HE RU KA'I GAR NI, LAG PA G-YAS G-YON GNYIS
DAG GIS, ,ZHES PA LA SOGS PA GSUNGS TE, RDO RJE KHU TSUR

GNYIS KYIS GAR BYAS LA RDO RJE THAL MO GYEN DU PHYE NAS BKROL TE,
HE RU KA'I LHA THAMS CAD KYI MCHOD PA'I PHYAG RGYA GAR GYI TSUL
DU BYAS PA YIN NO, ,PADMA GAR DBANG GI GAR NI, LAG PA G-YAS G-YON
GNYIS DAG GIS, ,ZHES PA LA SOGS PA GSUNGS TE, PADMO'I KHU TSUR
GNYIS

KYIS GAR BYAS LA PADMA'I THAL MO BSKOR NAS GAR DBANG GI DKYIL
'KHOR GYI LHA THAMS CAD KYI P'U DZA'I PHYAG RGYAS GAR GYIS BYA BA
YIN NO, ,RDO RJE NYI MA'I GAR NI, LAG PA G-YAS G-YON GNYIS DAG
GIS, ,ZHES PA LA SOGS PA GSUNGS TE, RIN PO CHE'I KHU TSUR BCINGS

NAS GAR BYA STE, RIN PO CHE'I THAL MO BSKOR LA RDO RJE NYI MA'I
DKYIL 'KHOR GYI LHA THAMS CAD KYI PHYAG RGYA'I TSUL GYIS GAR GYI
MCHOD PA BYA'O, ,RTA MCHOG NI LAS KYI KHU TSUR LAS BYUNG BA'I GAR
BYAS LA LAS KYI THAL MO BSKOR BAS GAR GYI PHYAG RGYAS BYA BA YIN
NO, ,

DKYIL 'KHOR LAS BYUNG BA'I LHA MO RNAMS KYI GAR NI GYEN DU 'THOR
BA ME TOG MA'I'O, ,THUR DU 'DEBS PA NI BDUG PA MA'I'O, ,BSKOR
BA MAR ME MA'I'O, ,BYUG PA DRI CHAB MA'I'O, ,LAG PA GANG YANG
RUNG BA STON PA NA ME TOG LA SOGS CI 'BYOR PAS LAG PA BKANG STE,
RANG GI LHA'I

DAM TSIG DANG MNYAM PAR GAR GYI SGRUB PAS MCHOD PA BYAS NA MNYES
PAR 'GYUR RO, ,PHYAG RGYA 'DI RNAMS BCINGS NA NI, ,ZHES PA LA
SOGS PA'I TSIGS BCAD GCIG GIS PHYAG RGYA BCINGS PA'I BAR GYI PHAN
YON BSTAN TO, ,CHOS DBYINGS MNYAM DANG MI MNYAM PA, ,ZHES

PA NAS, DE YIS MI 'GRUB GANG YANG MED, ,CES PA'I BAR GYIS LUS
NGAG YID GSUM GYI SGO NAS MCHOD PA BYAS NA, DES DNGOS GRUB GSUM
PO MI 'GRUB PA GANG YANG MED DO, ,DE YANG, JI LTAR CHU LA CHU
GZHAG DANG, ,JI LTAR MAR LA MAR BZHIN DU, ,RANG GIS RANG GI YE
SHES

@418A *, ,NI; ,LEGS MTHONG GANG YIN 'DIR PHYAG YIN, ,ZHES BSHAD
DO, ,RTOG PA BRGYAD PA'I 'GREL PA'O,, ,,DE LTAR LAS DANG PO PA'I
SGRUB PA'I YAN LAG BSHAD NAS, DA NI MCHOG TU GYUR BA'I RNAL 'BYOR
PA MTSAN MA THOB PA YE SHES CUNG ZAD TZAM LA

DBANG BA, 'JIG RTEN GYI DNGOS GRUB 'GRO BA RIGS DRUG GI YON TAN
DANG, THUN MONG GI DNGOS GRUB BSAM GTAN DANG, GZUGS MED KYI YON
TAN BRGYAD DANG, MCHOG GI DNGOS GRUB BCU GCIG PA BSGRUB PA'I YAN
LAG TU GYUR PA PHYAG RGYA CHEN PO LA SOGS PA PHYAG RGYA NYI SHU
RTZA BRGYAD

GSUNGS PA NI, DE NAS GZHAN YANG BSHAD BYA BA, ,ZHES PA LA SOGS PA
GSUNGS TE, BSGRUB PA'I YAN LAG THABS NYI SHU RTZA BRGYAD PO DE
DAG GI STON PA PO GANG, GNAS NI GANG DU, 'KHOR NI SU DANG LHAN
CIG ,DUS NI NAM GYI TSE, DAM PA'I CHOS NI CI ZHIG BSHAD CE NA,

RDO RJE SEMS DPA' ZHES PA NAS, BDE BA CHE ZHES PA'I BAR GYIS STON
PA POS BSTAN TO, ,GSANG BA MCHOG GI DGYES PA ZHES PAS GNAS BSTAN
TO, ,THAMS CAD BDAG NYID CES PAS 'KHOR BSTAN TO, ,RTAG TU ZHUGS
ZHES PAS DUS BSTAN TO, ,BDE BA KUN LA CHAGS

PA DANG, ,ZHES PA LA SOGS PAS CHOS BSTAN TO, ,BDE BA KUN ZHES PA
NI DKYIL 'KHOR LHA'I SKUL ZHEN PA'O, ,DNGOS GRUB THAMS CAD RNAM
DAG PHYIR NI STONG PA NYID KYIS BTAB NA BDE BA CHEN PO RTOGS
PA'O, ,DE GANG YIN ZHE NA, RDO RJE SEMS DPA' BDE BA'I MCHOG ,CES
GSUNGS

TE; BDE BA STONG PA NYID BSGOM PA'I TING NGE 'DZIN, ,DE LTAR MDOR
BSTAN NAS RGYAS PAR BSHAD PA NI, ZLA BA LTAR DKAR RTZA DMAR SKU,
,ZHES PA NAS DBU RGYAN GYI DAM PAS MDZES ZHES PA'I BAR GYIS RDO
RJE SEMS DPA'I SKU PHYAG RGYA CHEN PO COD PAN DANG BCAS PA BSTAN
TO, ,GZHAN

GYI NOR MIN MI 'PHROGS PA, ,ZHES PA GZHAN GYI NOR MA YIN PA NI
THOD PA'O, ,MI 'PHROGS PA NI GZHAN LA NYE BAR MI MKHO BAS SO,
,THOD PA'I SNOD KYI NANG GANG GI LHA'I CHU DAG PA DANG BCAS PA
STE ZHES PA NAS, DE GRUB PA PO'I ZHES PA'I BAR GYI TSIGS BCAD
GCIG GIS CHU'I DBANG

@418B BSKUR BA'I RTAGS PHYOGS BZHIR THOD PA'I PHRENG BA'I DBU
RGYAN DANG, SPYI GTZUG TU SANGS RGYAS KYIS GZHAG PA NI, NYON
MONGS PA DANG BCAS PA'I 'JIG RTEN STONG SUM BCU GSUM PA MI MJED
KYI 'KHOR LOS SGYUR BA'I RGYAL TSAB TU DBANG BSKUR BA YIN NO,
,RDO RJE SEMS DPA' SBYOR BA YI, ,

ZHES PA NAS, MKHA' 'GRO MA NI THAMS CAD 'GRUB, ,CES PA'I BAR SHLO
KA GCIG GIS RDO RJE SEMS DPA' LHA MOS BSKOR BA BSHAD PA YIN NO,
,SANGS RGYAS DANG RDO RJE DANG PADMA DANG NYI MA KHAMS GSUM PA'I
GDUL BYA RNAMS RGYAS BTAB PAS DBANG BYAS PA DANG, RMONGS PAS

LONGS SPYOD PA DANG, THIM PAS BLANGS NAS SLAR GSOL TE, SROG BYIN
NAS LAS RNAMS KUN LA SBYOR BAR BYED PA YIN NO, ,DE LTAR MDZAD PA
SU ZHIG YIN ZHE NA, PHYAG RGYA 'DI YIS BTAB NA NI, ZHES GSUNGS
TE, RDO RJE SEMS DPA'I SKU LHA MOS BSKOR BA'I SPRUL SKUS GDUL BYA
LA

RGYAS BTAB NAS, RDO RJE SEMS DPA' RAB TU 'GRUB PAR 'GYUR RO, ,RDO
RJE SEMS DPA' RKANG PA YIS, ,PHYAG RGYAS BCINGS NAS DNGOS GRUB
'GRUB PA BSHAD PA NI, G-YAS DANG G-YON GYI SBYOR BA YIS, ,ZHES
GSUNGS TE, SEMS DPA'I SKYIL MO KRUNG GIS SO, ,RDO RJE SEMS

DPA'I PHYAG RGYA CHEN PO BSHAD PA NAS, YUM BZHI'I PHYAG RGYA CHEN
PO BSHAD PA NI, ZLA BA'I KHA DOG 'DZUM PA'I ZHAL, ,ZHES PA NAS,
MI MJED LA SOGS BRGYAN PA BZHIN, ,ZHES PA'I BAR GYIS BSTAN TO,
,DE BYE BRAG TU BDE MCHOG MA'I PHYAG RGYA BYA BA NI SGEG PA'O,
,ZLOG PA NI DPA'

BA'O; ,'PHROG PA NI 'JIGS SU RUNG BA'O, ,LHAG PAR MDZAD PA NI GAR
GYI NYAMS GSUM DANG LDAN PA'O, ,BDAG LA 'KHYUD PA'I PHYAG RGYA
YIS, ,YAN LAG THAMS CAD PHROG PA 'GRUB, ,CES GSUNGS SO, ,SGRUB PA
PO'I 'KHRUD PA LA SOGS PA'I SBYOR BAS DNGOS GRUB STER BAR 'GYUR

TE MDA' GZHU BSNAMS PA'O, ,RNAM PA SNA TSOGS ZHES PA NAS, ,ROL PA
ZHES BYA'I PHYAG RGYA BZHIN, ,ZHES BYA BA'I BAR GYIS BDAG DANG
LINGGA 'KHYUD PA'I NGO MTSAR BDE BA MO'I PHYAG RGYA BSTAN TO, ,SE
RAL KHA YI TSUL DAG TU, ,ZHES PA NAS, BDE MCHOG GROL PA'I PHYAG
RGYA'O, ,ZHES PA'I

@419A *, ,BAR GYIS G-YAS PA SNA TSOGS RDO RJE G-YON PA KHA tV'Am
GA BSNAMS PA, SNANG MDZAD PA'I PHYAG RGYAS SO, ,RDZOGS PA'I
SANGS RGYAS KYI KHAM PHOR 'GRUB CES PA NAS PHYAG RGYA'O ZHES PA'I
BAR GYIS G-YAS PA SNA TSOGS RDO RJE DANG G-YON PA KHAM PHOR
BSNAMS PA SLOB MA MO'I

PHYAG RGYA BSTAN TO, ,DE LA SOGS PA MTHA' YAS MCHOG ,CES PA LHA
MO DE RNAMS KYI LAG PA'I PHYAG RGYA DANG, RKANG PA'I PHYAG RGYA
DANG, MIG GI PHYAG RGYA DANG, NGAG GI PHYAG RGYA LA SOGS PA MTHA'
YAS KYANG, RDO RJE SEMS DPA' LA SOGS PA'I SKU GSUNG THUGS KYI
BDAG

NYID KYIS YE SHES PHAB PAR 'GYUR RO, ,RTZA BA'I PHYAG RGYA'I
TSOGS SO ZHES PA RDO RJE SEMS DPA' YAB YUM ZHI BA'I DKYIL 'KHOR
GYI GTZO BO YIN PAS RTZA BA ZHES GSUNGS SO, ,GTZUG LAG JI LTAR
RJES MTHUN SROG ,CES PA LA SOGS PAS SANGS RGYAS BYANG CHUB KYI
PHYAG RGYA

GSUNGS PA YIN NO, ,RKANG PA BTEG CING PHAB PA DANG, ,ZHES PA LA
SOGS PAS CHOS KYI 'KHOR LO MA'I PHYAG GYA CHEN PO GSUNGS SO, ,BYA
BA DANG NI ZLOG PA DANG, ZHES PA LA SOGS PAS KHAMS GSUM RNAM
RGYAL MA'I PHYAG RGYA GSUNGS SO, ,LCUG MA GANG YANG RUNG BZUNG
NAS, ,

ZHES PA LA SOGS PA 'DOD PA'I DBANG MO'I PHYAG RGYA GSUNGS SO,
,MYANG BA RNGUB PA LTAR BYAS PAS, ,ZHES PA LA SOGS PAS RTA MCHOG
GI PHYAG RGYA GSUNGS SO, ,SNA YI MYANG BAS RNGUB PA YIS, ,ZHES PA
LA SOGS PAS PHAG GDONG MA'I PHYAG RGYA GSUNGS SO, ,MIG TSUR ZHEN
PAR LTA BA

YIS; ,ZHES PA LA SOGS PA LCAGS SGROG MA'I PHYAG RGYA GSUNGS SO,
,THAMS CAD BDAG NYID MYANG BA'O, ,ZHES PA LA SOGS PAS THAL BYED
MA'I PHYAG RGYA GSUNGS SO, ,GLING BU MA, PI WANG MA, CANG TE'U,
RDZA RNGA MA RNAMS KYI PHYAG RGYA NI MING GIS GSAL BAR BSTAN TE,
PHYAG RGYA GAR

GYI MCHOD PA YIS, ,ZHES PA NAS, MA LUS LUS PA MED PAR 'GRUB, ,CES
PA'I BAR GYIS SHLOKA GCIG GIS ME TOG MAR ME DRI CHAB MA RNAMS
KYI PHYAG RGYA BSTAN TO, ,RIMS DANG DUG DANG DBYIG DUG BYAS,
,ZHES PA LA SOGS PA NAS, THAMS CAD BDAG NYID 'GRUB PAR 'GYUR, ,

@419B ZHES PA'I BAR GYIS LHA MO DE RNAMS KYI PHYAG RGYA'I PHAN
YON BSTAN TO, ,DE LTAR DNGOS GRUB LEN PA'I RDO RJE SEMS DPA'I
PHYAG RGYA BSHAD NAS, DA NI LHA NYI SHU RTZA GCIG GI THUN MONG GI
GLU BSHAD PA NI, SANGS RGYAS THAMS CAD MNYAM SBYOR BA, ,ZHES PA
NAS, BLA NA MED PA'I DNGOS GRUB

THOB, ,CES PA'I BAR GYIS THUN MONG GI GLU BSTAN TO, ,DE NAS ZHES
PA LA SOGS PA SHLOKA GCIG GIS PHRIN LAS 'GRUB PA'I PHAN YON
BSTAN TO, ,DPAL RDO RJE SEMS DPA' BDE CHEN ZHES PA NAS GZUNG DU
GSOL ZHES PA'I BAR GYIS THUN MONG GI BLU BSTAN TO, ,SANGS RGYAS
THAMS CAD

MNYAM SBYOR BA, ,ZHES PA LA SOGS PAS, ,THUN MONG GI SGRUB PA'I
PHAN YON GSUNGS PA'O, ,DE LTAR NA RDO RJE SEMS DPA'I DKYIL 'KHOR
GYI DNGOS GRUB LEN PA'I PHYAG RGYA DANG GLU BSHAD NAS, DA NI RNAM
SNANG GI DKYIL 'KHOR GYI DNGOS GRUB LEN PA'I PHYAG RGYA CHEN PO
GSUNGS PA NI, RNAL

'BYOR DE NYID BHA GA W'AN, ,ZHES PA NAS, DPAL DAM TSIG SHES PA'I
PHYAG RGYA'O ZHES PA'I BAR GYIS CHOS GOS LHUNG BZED GSEG SHANG
BSNAMS PA'I PHYAG RGYA CHEN PO BSTAN TO, ,DE YI RKANG PA'I PHYAG
RGYA NI, ,G-YAS PA'I YAN LAG 'DUS PA YIS, ,ZHES PA LA SOGS PAS
RNAM

SNANG GI SEMS DPA'I SKYIL MO KRUNG BSTAN TO, ,RNAM SNANG GI PHYAG
RGYA BSTAN NAS, SANGS RGYAS DBYANGS MA'I PHYAG RGYA CHEN PO NI,
RDO RJE KHU TSUR BCANGS NAS SU, ,ZHES BYA BA LA SOGS PAS BSTAN
TO, ,DPA' BO MA'I PHYAG RGYA NI, DE BZHIN DPAL LDAN HE RU KA
,ZHES PA LA SOGS

PAS BSTAN TO, ,KUN DU BZANG MO'I PHYAG RGYA NI PADMA BUD MED CES
PA LA SOGS PAS BSTAN TO, ,ZAD MED PA YI PHYAG RGYAS NI, ,RIN CHEN
'DZIN PA'I KHU TSUR YANG, ,ZHES PA LA SOGS PAS BSTAN TO, ,SKUR
LDAN MA'I PHYAG RGYA NI, SANGS RGYAS KHU TSUR BCANGS NAS SU,
,ZHES PA LA

SOGS PAS BSTAN TO, ,MDZES PA'I PHYAG RGYA NI PADMA'I BUD MED KYI
PHYAG RGYA BCINGS NAS ZHES PA LA SOGS PA BSTAN TO, ,SPRIN CHEN
MA'I PHYAG RGYA NI, RTA MCHOG DPAL GYI KHU TSUR YANG, ,ZHES PA LA
SOGS PAS BSTAN TO, ,NAM MKHA' SPYAN MA'I PHYAG RGYA NI, DPAL GRUB

@420A *, ,SPYAN GYI PHYAG RGYA YANG, ,ZHES PA LA SOGS PAS BSTAN
TO, ,DE NAS THUN MONG DU MTSAN BRGYAD GSUNGS PA NI, DANG PO SANGS
RGYAS KUN BLA MA, ,ZHES PA LA SOGS PA'I SHLOKA GNYIS KYIS GSUNGS
SO, ,PHYAG RGYA CHEN PO BCINGS NAS, DNGOS GRUB BSGRUB PA'I YAN
LAG TU GLU

GSUNGS PA NI, PHYAG RGYA ZHES PA 'DI DAG GI ,ZHES PA LA SOGS PAS
TSIGS BCAD GNYIS KYIS GLU BLANG BA'I THABS 'BRAS BU DANG BCAS PAS
BSTAN TO, ,DE LAS RDZA NI DRUG LDAN NO, ,DE BA TA ZHES PA SUM CU
RTZA GSUM GYI LHA MO TIL MCHOG DANG RIM PA'I GLU'O, ,SEMS CAN
KHAMS

MANG ZHES PA NAS DI RING 'GRUB PAR 'GYUR ZHES PA'I BAR GYIS RNAM
SNANG GI LHA MO THAMS CAD KYI THUN MONG GI GLU GSUNGS PA YIN NO,
,RDO RJE SEMS DPA'I LHA MO'I GLU DANG, RNAM SNANG GI LHA MO'I
GLUS NI BDAG MTSAN MA THOB PA'I RNAL 'BYOR PA LA LHA'I SKU BSTAN
NAS, THUGS KAR,

ZHUGS PAR MDZOD CES PA'I DON YIN NO, ,GLU 'DI DAG NI BLANGS PA
YIS, ,ZHES PA NAS GDON MI ZA ZHES PA'I BAR GYIS SGRUB PA'I PHAN
YON GSUNGS PA YIN NO, ,DE LAS BUD MED BZHI RNAMS ZHES PA NI GLING
BU MA LA SOGS PA BZHI DANG, ME TOG MA LA SOGS PA BZHI DANG, RTA
GDONG

MA LA SOGS PA BZHI'I PHYAG RGYA CHEN PO'I TSUL GYIS MCHOD CING,
DNGOS GRUB BSGRUB PAR BYA BA YIN NO ZHES PA'I DON TO, ,DE LTAR DE
BZHIN GSHEGS PA'I DNGOS GRUB LEN PA'I PHYAG RGYA CHEN PO BSHAD
NAS, DA NI HE RU KA'I DNGOS GRUB LEN PA'I PHYAG RGYA CHEN PO
BSTAN PA NI

RNAL 'BYOR DE NYID BHA GA W'AN, ,ZHES PA NAS, RDO RJE GAR GYI
DBANG PHYUG GI ,ZHES PA'I BAR GYIS BSTAN TO, ,DE LA, DUR KHROD
DPAL GYI PHYAG RGYAS GNAS, ,ZHES PA RUS PA'I RGYAN GYIS BRGYAN
PA'O, ,GZHAN GYIS MA YIN MI 'PHROGS ZHES PA'I SHLOKA GCIG GIS
CHU'I DBANG

BSKUR BA BSTAN TO, ,GOS CHEN PO NI MI LPAGS SO, ,DBANG BSKUR CHEN
PO NI THOD PA'I COD PAN LNGA'O, ,SHA CHEN DANG SBRANG RTZI CHEN
PO NI, PHYAG G-YON NA BSNAMS PA'I SBRANG RTZI STE, SHA CHEN PO
DANG KHRAG GIS GANG BA'O, ,CI'I PHYIR BHA GA W'AN DE LTA BU
BSNAMS SHE NA, DUR KHROD

@420B BRGYAD KYI 'BYUNG BO RNAMS GDUL BA'I PHYIR, THOD PA DANG
KHA tV'Am GA DANG, THOD PA'I PHRENG BA DANG MI BSKYOD PAS GTZUG
GI NOR BU BYAS PA'O, ,KHA tV'Am BCAS ZHES PAS PHYAG MTSAN BSTAN
TO, ,PHYAG MTSAN DES CI ZHIG BYED SNYAM NAS, DE BZHIN GSHEGS PA'I
GDUL BYA DANG, ,RDO RJE PADMA NOR

BU SNA TSOGS RDO RJE'I GDUL BYA RNAMS DBANG DU BYA BA GSUM GYIS
RGYAS BTAB PA DANG, BTZUN MO LA LONGS SPYOD PAS RMONGS PAR BYAS
PA DANG, TSOGS 'KHOR LA LONGS SPYOD PAS ZAB PA DANG, SROG THIM
PAS THAL BAR GYUR BA'O, ,DE LTAR ZHAL BZHI PHYAG BRGYAD BSHAD
NAS, ZHAL

GCIG PHYAG GNYIS PA BSHAD PA'I PHYIR, SE RA LA KHA'I TSUL DAG CES
PA LA SOGS PA GSUNGS TE, LAG PA G-YON PAR THOD PA THOGS NAS,
MCHAN KHUNG G-YON PAR KHA tV'Am GA SE RAL KHAR BSNAMS PA, G-YAS
PAR BA DAN GSUM PA RDO RJE RTZE LNGA PA BZUNG BA'O, ,

BUD MED LA SOGS RIN CHEN MCHOG ,CES PA BTZUN MO RIN PO CHE LA
SOGS PA RIN PO CHE SNA BDUN SPRUL NAS LONGS SPYOD PA'O, ,DBANG PO
DRAG PO NYE DBANG BSAD, ,CES PA BDUD BZHI DANG, PHYOGS SKYONG
THAMS CAD BSAD NAS ZA BAR MDZAD PA'O, ,DBANG PO GCIG PHU DANG

ZHAL BZHI PHYAG BRGYAD PA GNYIS KA'I THUN MONG GI GAR GSUNGS PA
NI, G-YAS DANG G-YON PA'I SBYOR BA YIS, ,ZHES PA LA SOGS PA
GSUNGS TE, LAG PA GNYIS KYIS GAR BYED CING SEMS DPA'I PHYED KRUNG
DANG LANGS PAS DRAG PO LA SOGS PA'I BDUD THAMS CAD DBANG

DU BYAS SHING LONGS SPYAD NAS GSOL BAR MDZAD PA YIN NO, ,DE NYID
KYI SBYOR BA YIS ZHES PA LA SOGS PA SKYIL KRUNG PHYED PA'I GAR
BSHIG NAS G-YAS BRKYANG BYAS TE, BSKAL PA BZANG PO'I LHA MO RNAMS
KYI BUD MED KUN LA LONGS SPYOD PA YIN NO, ,RKANG PA G-YAS PA'I

MTHE BO SA LA BTZUGS NAS G-YON PA BRLA'I STENG DU BZHAG NAS RAB
TU BRKYANG BA STE, BSKYOD PA DANG BTANG BA NI BYANG CHUB SEMS
BZLOG PA STE, LUS KYI 'KHRUL 'KHOR BSTAN TO, ,LUS KYI 'KHRUL
'KHOR GYI SGYU MA DE DAG NYID KYIS LHA DANG MI RNAMS LA LONGS
SPYOD PA YIN NO, ,DE LTAR

@421A *, ,HE RU KA'I DNGOS GRUB LEN PA'I PHYAG RGYA CHEN PO BSTAN
TO, ,DE'I 'KHOR GYI PHYAG RGYA CHEN PO BSTAN PA NI, DE NAS GZHAN
YANG BSHAD BYA BA, ,ZHES BYA BA LA SOGS PA GSUNGS TE, DPAL LDAN
HE RU KA DBAB PA, ZHES PA, TSOGS 'KHOR RAM GZUGS BRNYAN GYI

DKYIL 'KHOR LA YE SHES PHAB NAS, GDUL BYA JI LTAR MOS PA'I SGYU
MA SNA TSOGS GNAS PA YIN NO, ,DE LA 'KHOR GYI NYAMS NI, ZHI BA NI
GOO R'I'O, ,DRAG PO NI GOO R'I'O, ,RMONGS PA NI PHRA MO H'A'O,
,DGA' BA NI BE T'A L'I'O, ,GAR BYED SGYUR BA NI PUKKA S'I'O,
,BABS PA NI TZAndA L'I'O, ,SHI BA

BSHAD PA NI GHASMA R'I'I'O, ,BDE BA'I PHYAG RGYAS GNAS PA NI dO
BI N'I'I'O, ,GZHAN YANG ZHI BA'I MIG DANG LDAN PA NI GOO R'I'I
'O, ,DRAG PO'I MIG DANG LDAN PA NI COO R'I'I'O, ,RMONGS PA'I MIG
DANG LDAN PA NI BE T'A L'I'I'O, ,GYEN DU LTA BA NI PUKKA S'I'I
'O, ,CHAGS PA'I LTA BA NI PRA MO H'A'I'O, ,

GAR BYED PAS LTA BA NI TZAndA L'I'I'O, ,KHRO BO'I LTA BA NI
GHASMA R'I'I'O, ,BYAMS PA'I LTA BA NI DNGOS GRUB MCHOG STER tOm
BI N'I'I'O, ,PHYAG MTSAN BSTAN PA NI, ME TOG NI GOO R'I'I'O,
,BDUG PA NI TZOO R'I'I'O, ,CHANG PRA MO H'A'I'O, ,CHU BE T'A
L'I'I'O, ,LCAGS MA PUKKA S'I'I'O, ,RA SA TZAndA LI'O, ,

ME NI GHASMA R'I'I'O, ,GRUB PAS 'KHYUD PA NI dOm BI N'I'I'O,
,DE RNAMS KYI SEMS KYI PHYAG RGYA BSTAN PA NI, RTZE GCIG MNYAM
PAR SBYOR BA YIS, ,ZHES PA LA SOGS PA GSUNGS TE, RTZE GCIG PAS
BDE BA RGYAS 'DEBS PA NI GOO R'I STE DANG PO'I'O, ,LAG PA GNYIS
MNGON PAR BSTOD NAS SE

GOL BRDABS SHING DBUGS GYEN DU 'BYIN PAS G-YON DU LTA ZHING LAG
PA SNYING 'DREN PA NI GNYIS PA'O, ,'O BYED PAS 'KHYUD CING GAR
BYED PAS RMONGS PA NI GSUM PA'O, ,BSGRUB BYA ZA BA'I BSAM PAS LUS
'DEGS PA NI BZHI PA'O, ,TSANGS PA'I MGO BO'I NANG DU BDUD RTZI
RNAMS

'JIG RTEN GSUM LAS RGYAL BA'I GAR BYED PA NI LNGA'O, ,DE BZHIN SA
LAS 'DREN PAS SNYING PHUG NAS RANG GI PHYAG RGYA TSUL DU STON PA
NI BDUN PA GSOD BYED MA'O, ,KLU'I DKYIL 'KHOR GYI BSGRUB PAR BYA
BA'I ZHAL DU GSOL BA NI ZA BA MO'I'O, ,RAB TU 'JIGS PA'I MES

@421B BSREG PA NI HE RU KA DANG dOm BI N'I'I PHYAG RGYA'O, ,DE
NAS PHYAG RGYA'I LAN GYIS DNGOS GRUB SGRUB PA'I LAN BSTAN PA NI,
DE NAS PHYAG RGYA 'DI KUN GYIS, ,ZHES PA LA SOGS PA GSUNGS TE,
DNGOS GRUB SGRUB PA'I DUS SU SLOB DPON GYIS GOO R'I'I PHYAG RGYA
BYED PA'I TSE SLOB MAS dOm BI N'I'I PHYAG

RGYA'O; ,SLOB DPON GYIS TZOO R'I SLOB MAS GHASMA R'I, SLOB DPON
GYIS PHRA MO H'A, SLOB MAS TZAndA L'I, SLOB DPON GYIS BE T'A L'I,
SLOB MAS PUKKA S'I'I PHYAG RGYA'O, ,DE LTAR GAR DANG GAR GYI LAN
PHYAG RGYA'I MTSAN NYID NYON MONGS 'JOMS PA'I BDAG NYID PHYAG
RGYA'I KHYAD PAR BSHAD PAR BYA'O, ,

DPAL LDAN RDO RJE PADMO SLONG, ,ZHES PA, DANG PO LAG PA GNYIS
PADMO KHA BYE BA LTA BU'I PHYAG RGYA BYAS PAS RGYAS BTAB PA DANG,
RMONGS PA DANG, ZOS PA DANG, THAL BAR BSGRUB PA DANG 'TSO BAR
BYED PA'O, ,LAS LNGA PHYAG RGYA'I LAN BRGYAD KYIS SGRUB PAR BYED
PA YIN NO, ,DE LTAR LAS KYI PHYAG RGYA

BSHAD NAS, HE RU KA'I DKYIL 'KHOR GYI GLU BSHAD PA NI, DE NAS
PHYAG RGYA SHES PA'I ZHES PA NAS, KHYAD PAR DU NI BSHAD PAR BYA,
,ZHES PA'I BAR GYIS DAM BCA' BA BSTAN TO, ,GZIGS PA RNAM PA SNA
TSOGS ZHES PA NAS, GSAL BAR MDZOD CES PA'I BAR GYIS HE RU KA'I
DNGOS GRUB

LEN PA'I GLU GSUNGS PA YIN NO, ,GLU 'DI DAG NI BLANGS PA YIS,
,ZHES PA'I SHLOKA GCIG GIS PHAN YON BSTAN TO, ,HE RU KA'I PHYAG
RGYA'I DNGOS GRUB LEN PA'I GLU GSUNGS PA YIN NO, ,DA NI PADMA GAR
DBANG GI DKYIL 'KHOR GYI PHYAG RGYA BSHAD PA NI, RNAL 'BYOR DE
NYID BHA GA W'AN, ,

ZHES PA NAS PHYAG RGYA'O ZHES PA'I BAR GYIS PADMA GAR DBANG GI
PHYAG RGYA CHEN PO GSUNGS SO, ,G-YAS PA G-YON PA SBYOR BA YIS,
,ZHES PA RKANG PA'I PHYAG RGYA BSTAN TO, ,'KHOR GYI LHA MO'I
PHYAG RGYA NI, SNYEMS PA'I LAG PA G-YON PA YIS, ,ZHES PA LA SOGS
PA GSUNGS TE, G-YON

PA SNYEMS PAS PADMA BZUNG NAS G-YAS PAS KHA 'BYED PA RNAM PAR
GZIGS MA'I'O, ,G-YON PA SNYEMS PAS PADMA RNON PO BZUNG NAS G-YAS
PA SNYING GAR 'DREN PA SGROL MA'I'O, ,G-YON SNYEMS PAS PADMA
BZUNG NAS G-YAS PAS SA'I 'KHOR LO BSKOR BA NI SA 'DZIN MA'I'O,
,G-YON

@422A *, ,PA SNYEMS PAS PADMA'I THANG KA BZUNG NAS G-YAS PA BA
DAN GSUM PA GAR BYED PA KHRO GNYER MA'I'O, ,G-YON PA SNYEMS PAS
PADMA SER PO CI BDER BZUNG BAS G-YAS PA CHU SRIN GYI RGYAL MTSAN
BSGRENGS NAS 'DZIN PA GTUM PA'I DBANG PHYUG MA'I'O, ,G-YON PA

PADMA DMAR PO BZUNG NAS G-YAS PAS SNYING GAR 'DREN PA SNA TSOGS
PADMA'I'O, ,SNA TSOGS PADMA'AM PADMA DMAR SKYA 'DZIN PA PADMA
NAS ZA MA'I'O, ,PADMA DKAR SNGO G-YON PAS BZUNG NAS G-YAS PAS
SNYING GAR 'BYED PA RDO RJE DBANG PHYUG MA'I'O, ,DE LTAR LAS KYI
PHYAG RGYA BSHAD NAS,

SKU'I PHYAG RGYA CHEN PO BSTAN PA NI, RNAM DAG GZIGS MA ZHES PA
NAS, LHA MO CHEN MO RNAMS SO ZHES PA'I BAR GYIS BSTAN TO, ,PHYAG
RGYA BSHAD NAS DNGOS GRUB LEN PA'I GLU BSHAD PAR DAM BCA' BA NI,
DE NAS PHYAG RGYA ZHES PA SHLOKA GCIG GIS GSUNGS SO, ,DE BZHIN

GSHEGS PA KUN GYIS SO, ,ZHES PA NAS, GAR MDZOD CIG CES PA'I BAR
GYIS PADMA GAR DBANG GI DNGOS GRUB LEN PA'I GLU GSUNGS PA YIN NO,
,GLU 'DI DAG NI BLANGS PA YIN, ,ZHES PA SHLOKA GCIG GIS PHAN YON
YIN NO, ,DE LTAR PADMA GAR DBANG GI PHYAG RGYA DANG GLU BSHAD
NAS,

DA NI RDO RJE NYI MA'I DNGOS GRUB LEN PA'I PHYAG RGYA CHEN PO
GSUNGS PA NI, MNYAM SBYOR DE NYID BHA GA W'AN, ,ZHES BYA BA LA
SOGS PA YIN NO, ,SHIN TU GDUG CING GTUM PA LA, ,ZHI BAS PHAN PAR
MI 'GYUR TE, ,ZHES PA, RDO RJE NYI MA CUNG ZHIG KHRO BO'I NYAMS
DANG BCAS PA, KHRO BO'I

GZUGS DANG, KHRO BO'I SPYOD LAM DANG, KHRO BO'I TSUL DANG GZI
BRJID CHEN PO STON PA LHA'I NYI MA'I GZUGS CAN NO, ,LHAG MA NI GO
SLA'O, ,RDO RJE PUS MO GNYIS BCINGS NAS, ,ZHES PA SHLOKA GCIG
GIS RKANG PA'I PHYAG RGYA BSTAN TO, ,GTZO BO BSTAN NAS 'KHOR GYI
NI DBANG

BSKUR BA DANG, GTER DAG DANG ZHES PA LA SOGS TE, DBANG BSKUR MA,
GTER LDAN MA, RGYAL MTSAN MCHOG MA, MCHOG LDAN MA'O, ,MCHOD TSE
ZHES BYA BAS MDA' 'DZIN MA LA SOGS PA GCIG DANG, GLING BU MA LA
SOGS PA BZHI DANG, ME TOG MA LA SOGS PA BZHI

@422B DANG; BCU GNYIS MCHOD PA CHE ZHES BYA'O, ,JI LTA'I TSUL DU
STON PA DAG ,CES BYA BAS RTA GDONG MA LA SOGS PA'I SGO BZHI
GSUNGS SO, ,PHYAG RGYA BSHAD NAS GLU BSHAD PA NI, DE NAS PHYAG
RGYA ZHES PA LA SOGS PA LA LA SHLOKA GCIG NI DAM BCA' PA'O,
,KHAMS GSUM KUN GYI

RGYAL SRID CES PA NAS THAMS CAD 'GRO ZHES PA'I BAR GYIS DNGOS
GRUB LEN PA'I GLU GSUNGS SO, ,GLU 'DI DAG NI BLANGS PA YIS, ,ZHES
PA'I SHLOKA GCIG GIS PHAN YON GSUNGS PA YIN NO, ,RDO RJE NYI
MA'I PHYAG RGYA BSHAD NAS, RTA MCHOG GI PHYAG RGYA GSUNGS PA NI,
RNAL

'BYOR DE NYID CES PA, RDO RJE SLONG BA ZHES BYA BA'I PHYAG RGYA'O
ZHES PA'I BAR GYIS SKU PHYAG RGYA CHEN PO BSTAN TO, ,DE YI RKANG
PA'I PHYAG RGYA NI, ,G-YAS DANG G-YON GYI SBYOR BA YIS, ,ZHES PA
LA SOGS PA GSUNGS SO, ,RKANG PA BZHIS BRKYANG BSKUM GNYIS SU GNAS
PA NI, KHRO

BO'I SKYIL KRUNG NGO, ,DE'I 'KHOR GYI DKYIL 'KHOR NI SLA BA LA
DGONGS NAS MA GSUNGS SO, ,DE LTAR PHYAG RGYA BSHAD NAS DNGOS GRUB
KYI GLU GSUNGS PA NI, DE NAS PHYAG RGYA NI ZHES PA 'DI SHLOKA
GCIG GIS DAM BCA' BA GSUNGS SO, ,MYOS BYED STONG PA ZHES PA TSIG
RKANG GCIG

GIS DBANG GI SKU BSTAN TO, ,STOD NI GSHIN RJE STONG PAS ZHES PA'I
TSIG RKANG GCIG GIS MNGON SPYOD KYI SKU BSTAN TO, ,TSANGS PA
STONG LAS ZHES PA'I TSIG RKANG GCIG GIS ZHI BA'I SKU BSTAN TO,
,DKYIL 'KHOR ZHES PA'I TSIG RKANG GCIG GIS RGYAS PA'I SKU BSTAN
TO, ,DE BSTAN NAS

CI MDZAD CE NA, PHRIN LAS BZHI MDZAD PA YIN TE, THAMS CAD RNAM
PAR DAG PAR MOS PA'I GDUL BYA BZHI LA, NGO MTHON STOBS KYIS MNAN
NAS YI GE HI BZHIS MNGON SUM GYI LAM BSTAN TO, ,DE YANG SU YIN
ZHE NA DBANG PHYUG THAMS CAD SHIG ZHIG PAS LHA BZHI PA BRGYAL DU

BCUG PA YIN NO, ,DE YANG HU LU HU LU'I SGRAS DBANG PHYUG CHEN PO
MNAN NAS GSUM GRUB MA PHROGS PA YIN NO, ,MA TA MA TA'I SGRAS MTHU
BO CHE, MNAN NAS DPAL MO PHROGS SO, ,SMA NA TA'I SGRAS TSANGS PA
MNAN NAS DBANG MO PHROGS PA DANG 'DOD LHA MNAN NAS DGA' BA MO
PHROGS SO, ,

@423A *, ,RTA MCHOG GI PHRIN LAS BZHI BSTAN PA NAS, LHA MO BZHI
DANG MNYAM PAR SBYOR BAS AA LA LA HO ZHES GSUNGS PA YIN NO, ,MA
'ONGS PA'I GSANG SNGAGS KYI SGOR SPYAD PA SPYOD PA RNAMS KYANG
KHRO ZHING GTUM PA'I STOBS KYIS BDAG PO RNAMS MNAN NAS LHA MO
RNAMS DANG SBYOR

BA'I TSE AA LA LA HO ZHES GSUNGS PA YIN NO, ,RJES 'JUG RNAL 'BYOR
BAS BDAG PO BZHI BRGYAL DU BZHUGS PA'I SNGAGS NI AOm SAm BHA NI
ZHES PA NAS H'Um PHAt CES PA'I BAR GYIS GSUNGS SO, ,DE LTAR MNGON
SPYOD KYIS SGROL BA DANG, 'DOD CHAGS KYI SGYOR BAS JI LTAR SANGS
RGYAS

PAR 'GYUR ZHE NA, MDZA' BO MI LA BYA'AM MI BYA BA, ,DE DAG YONGS
SU RTOG PA MED KYANG SLA, ,ZHES PA LA SOGS PA GSUNGS TE, RANG
BZHIN BRGYAD CU DANG BRAL BAS GZUNG 'DZIN MED PA'I YE SHES SKYES
PA NA, SGYU MA LTA BUR NGES PAS MDZA' BA DANG, MI MDZA' BA SU
ZHIG KYANG MED DO, ,

DE ZHIN DU RGOL BA RNAMS SGYU MA LTA BUR SHES NAS DGRA BO BYA BA
SU YANG MED DO, ,GLU 'DI BLANGS PA'I ZHES PA'I SHLOKA GCIG GIS
PHAN YON BSTAN TO, ,DE LTAR PHYAG RGYA CHEN PO BSTAN NAS, DAM
TSIG GI PHYAG RGYA BSHAD PA NI, 'DZUM MO MTHE BO MNAN NAS ZHES PA
LA SOGS PA

GSUNGS TE, RDO RJE THAL MO SBYAR LA, MDZUB MO DANG MTHE BO'I
TSIGS KYI RTZE MO MNAN LA GUNG MO'I RTZE MO NI DPAL GRUB PA'I
SPYAN ZHES BYA STE, RDO RJE SEMS DPA'I DKYIL 'KHOR GYI DNGOS GRUB
GRUB PA'I DAM TSIG GI PHYAG RGYA'O, ,RNAM SNANG GI DKYIL 'KHOR
GYI PHYAG RGYA NI, RDO RJE THAL MO

MNYAM SBYAR LA, ,ZHES PA LA SOGS PA GSUNGS TE, RDO RJE THAL MO
GNYIS SBYAR NAS MDZUB MO GNYIS BKUG STE, MTHE BO'I RTZE MOR SBYAR
LA THAL MO'I MTHE BONG STE DU BYA'O, ,HE RU KA'I DKYIL 'KHOR GYI
PHYAG RGYA NI, RDO RJE THAL MO GYEN DU PHYE NAS, MDZUB MO GNYIS
RTZE MO BKUG LA

MTHE BONG GNYIS KYIS MNAN TE, NGAL BSO BO MNAN NAS, DPAL MO ZHES
BYA BA'I GNOD SBYIN MA PHROGS NAS 'ONGS TE, DGA' BA BZHI BSKYED
PAS BYA'O, ,PADMA GAR DBANG GI PHYAG RGYA NI, RDO RJE THAL MO
MNYAM PAR SBYAR NAS GUNG MO BRKYANG LA MTHE BO MTHE CHUNG GNYIS
PADMA BZHI BA'I TSUL DU

@423B NI RDO RJE NYI MA'I DKYIL 'KHOR GYI PHYAG RGYA NI, RDO RJE
THAL MO MNYAM PAR SBYAR LA, MDZUB MO GNYIS BKUG NAS, MTHE BOS
BKAB PA NI DPAL GYI NOR BU ZHES BYA'O, ,RTA MCHOG GI PHYAG RGYA
NI, RDO RJE THAL MO SBYAR LA, MTHE CHUNG DANG SRIN LAG GZHI BAS
NAS BRKYANG LA MDZUB MO GNYIS RTZE MO BKUG

PA NI PHYAG RGYA'O, ,DE LTAR DAM TSIG GI PHYAG RGYA BSTAN NAS,
RDUL TSON GYI DKYIL 'KHOR GYI DAM TSIG CHEN PO'I PHYAG RGYA BSGOM
PA NI, LUS NGAG SEMS NI RDO RJE ZHES PA LA SOGS PA GSUNGS TE,
RNAL 'BYOR BA'I LUS NGAG SEMS RDUL TSON GYI DKYIL 'KHOR GYI LHAR
BSGOMS LA,

MTSAN MA'I PHYAG RGYA BZUNG NAS BSNYEN SGRUB BZHI'I TSUL GYIS
THAMS CAD GSUNG GI LHA'I SBYOR BAS BSKYED LA BDAG NYID LHAR
BSGOMS PAR BYA STE, DKYIL 'KHOR DRUG GI LHA SO SO RANG RANG GI
DKYIL 'KHOR BSGOM PAR BYA'O, ,CI'I PHYIR DAM TSIG CES BYA ZHE NA,
SKU GSUNG THUGS LA STONG PA

NYID KYIS RGYAS BTAB NAS, SGYU MA DANG STONG PA NYID KYI CHOS KYI
DBYINGS LAS MI 'DA' BAS DAM TSIG CHEN PO ZHES BYA'O, ,DA NI TSOGS
KYI 'KHOR LO'I DAM TSIG CHEN PO BSHAD PA NI, ,RDO RJE SEMS DPA'
RNAL 'BYOR ZHES PA LA SOGS PA GSUNGS TE, LHA'I GZUGS DANG CHA
BYAD DANG

LDAN PAR BSGOM PA'O, ,BDE BA GNYID KYIS KUN GYI BDAG ,CES PA LHAN
CIG SKYED DGA'I BDE BA GNYID KYIS 'DOD YON KUN GYI BDE BA'I BDAG
NYID DU 'DOD YON LNGA LA 'JUG PAR BYA'O, ,DE JI LTAR DAM TSIG
CHEN PO YIN ZHE NA, CHAGS PA MED CING MA CHAGS MED, ,DBU MA YANG

NI DMIGS SU MED, ,CES PA YUL DANG YUL CAN GYI STONG PA NYID
BSGOMS PA'I RDO RJE SEMS DPA'I SBYOR BA'O, ,YOD PA MA YIN MED
PA'ANG MIN, ,DBU MAR YANG NI DMIGS SU MED, ,CES PA SEMS KYI STONG
PA NYID BSGOMS PA DBANG BZHI PA'I TING NGE 'DZIN SKYE BAR 'GYUR

BAS; RNAM SNANG GI SKU 'OD GSAL LTA BU BSGOMS PAS, RNAM SNANG GI
SBYOR BA'I PHYAG RGYA'O, ,THAMS CAD NAM MKHA'I MTSAN NYID DE,
,NAM MKHA' LA YANG MTSAN NYID MED, ,CES PA LA SOGS PAS 'OD GSAL
GYI RANG BZHIN NO, ,HE RU KA'I GZUGS SU BSGOMS NAS SNGAGS

@424A *, ,SKYES ZHING SKYES YE SHES LAS SKYES BUD MED RIN PO CHE
LA SOGS PA LA LONGS SPYOD PA 'DOD PA'I DBANG PHYUG GI DNGOS GRUB
THOB PAR 'GYUR RO, ,HE RU KA YI SBYOR BA'O, ,JI LTAR PADMA DMAR
PO 'DI, ,ZHES PA LA SOGS PAS 'OD GSAL GYI RANG BZHIN

GYI PADMA GAR DBANG GI SBYOR BA'O, ,SHIN TU GDU GA CING DRAG PO
LA, ,ZHES PA LA SOGS PAS 'DO GSAL GYI SNANG BA STE RDO RJE GLU
MA'I SBYOR BA'O, ,THAMS CAD DAG PAR MOS PA YI, ,ZHES BYA BA LA
SOGS PAS 'OD GSAL GYI RANG BZHIN RDO RJE NYI MA DANG RTA MCHOG GI
GZUGS SU

BSGOM PA STE, RTA MCHOG GI SBYOR BA'I PHYAG RGYA'I YE SHES SO,
,DE LTAR DNGOS GRUB SGRUB PA'I PHYAG RGYA NYI SHU BRGYA DA LAS
PHYAG RGYA CHEN PO DAM TSIG RDUL TSON BSGOM PA'I DAM TSIG CHEN
PO'O, ,TSOGS 'KHOR GYI LHA BSGOM PA'I SBYOR BA'I PHYAG RGYA'I YE
SHES GSUNGS

PA YIN NO,, ,,DA NI THAMS CAD KYI SBYOR BA'I PHYAG RGYA NI, SBYOR
BA JI SNYED YOD PA KUN, ,ZHES PA LA SOGS PA GSUNGS TE, DKYIL
'KHOR SPRUL PA'I RNAL 'BYOR PAS BSNYEN SGRUB BZHIS JI LTAR BA
BZHIN BSGOMS NAS PHRIN LAS BZHI'I DBYE BA RNAM PA SNA TSOGS PAS

RDO RJE SEMS DPA' LA SOGS PA'I DKYIL 'KHOR DRUG GI ,ZHI BA DKAR,
RGYAS PA SER, DBANG DMAR, MNGON SPYOD NAG PO'I GDONG RGYAN DANG
BCAS PA BGOS GAR MKHAN GYI STONG PA BZHIN DU, LHA RNAMS BSGOM
PA'I TSE CHA BYAD SPONG ZHING SGOM PA NA, RDO RJE SEMS DPA' LA
SOGS

PA'I DNGOS GRUB THOB PAR 'GYUR RO, ,BYA BA DANG NI ZLOG PA DANG,
ZHES PA LA SOGS PAS DKYIL 'KHOR DRUG GI SHIN TU SBYOR BA'I PHRIN
LAS KYI DNGOS GRUB PA STAN TE, BYA BA NI PHAN 'DOGS PA DANG ZLOG
PA TSAR CHOD PA'O, ,KHYAD PAR DU 'PHROG PA NI DBANG PHYUG LA

SOGS MNAN NAS LHA MO RNAMS 'PHROG PA'O, ,YAN LAG KUN DU BYED PA
YIS, ,ZHES PA LUS NGAG YID GSUM DBANG DU BYED PA'I YAN LAG GI NOR
YANG 'PHROG PA'O, ,LONGS SPYOD PA NI 'O BYED PA DANG 'KHYUD PA LA
SOGS PAS KHAMS GSUM PA LA RGYAS 'DEBS PA'O, ,

@424B THIM PA NI YE SHES THIM PAS THAR PA DANG, SROG THIM PAS
GSOD PA DANG, SHI BA LAS DE MA THAG SLONG BAR BYED PA'O, DE LTAR
DKYIL 'KHOR DRUG GI PHYAG RGYA BSHAD PA'O, ,BZHIN GYI PHYAG RGYA
NI, RDO RJE SEMS DPA'I ZHAL MDZES PA DANG, BUD MED KUN GYI SGYU
MCHE, ,

ZHES PA LA SOGS PAS, BDE MCHOG MA LA SOGS PA LHA MO NYI SHU'I
SGEG PA'I NYAMS DANG LDAN PA'O, ,DE BZHIN GSHEGS PA'I DKYIL 'KHOR
GYI RANG BZHIN GYI PHYAG RGYA NI, SANGS THAS THAMS CAD MNYAM
SBYOR BA, ,RAB TU DGA' BAS LTA ZHING 'DZUM, ,ZHES PA LA

SOGS PA'O, ,HE RU KA'I BZHIN GYI PHYAG RGYA NI DGU ,SGEG PA LA
SOGS NYAMS DANG LDAN, ,ZHES PA LA SOGS PA'O, ,PADMA GAR DBANG GI
BZHIN GYI PHYAG RGYA NI, SGEG PA'I LTA BAS GAR BYED CING, ,ZHES
PA LA SOGS PA GSUNGS SO, ,RDO RJE NYI MA'I, MCHE BA CUNG ZAD
GTZIGS

PA'I KHA, ,ZHES PA LA SOGS PA GSUNGS SO, ,RTA MCHOG GI NI, 'DOD
CHAGS MOS PAS G-YEM SPYO BA, ,ZHES PA LA SOGS PA GSUNGS SO,
,BZHIN GYI PHYAG RGYA BSHAD NAS, 'DZUM PA'I PHYAG RGYA NI, LHA MO
KUN GYI BDE BA MCHOG ,CES PA LA SOGS PA'O, ,BDE MCHOG

MA'I 'DZUM PA'I PHYAG RGYA NI, 'DOD CHAGS BDE BAS G-YEM SPYO BA,
,ZHES PA LA SOGS PA'O, ,NGO MTSAR BDE BA NI, SBYOR BA KUN GYI BDE
BA'I MCHOG ,CES PA LA SOGS PA'O, ,SNANG MDZAD MA'I NI, SHA CHEN
RO NI MYONG BA YIS, ,ZHES PHA LA SOGS PA'O, ,SLOB MA MO'I NI,

BDE BA KUN GYI RO MYONG ZHING, ,ZHES PA LA SOGS PA'O, ,DE BZHIN
GSHEGS PA LA SOGS PA'I DKYIL 'KHOR LNGA'I NI, 'DZUM PA'I PHYAG
RGYA MCHOG 'DI NI, ,KHAMS GSUM DAG KYANG ZA BAR BYED, ,CES PA LA
SOGS PA SHLOKA PHYED DANG GNYIS KYIS THUN MONG DU GSUNGS SO,
,LTA BA'I

PHYAG RGYA'I YE SHES NI, BDE BA STONG PAS RAB 'BYOR BA, ,ZHES PA
NAS 'TSO BA BYED CES PA'I BAR GYIS RDO RJE SEMS DPA' LTA BA BSTAN
TO, ,BUD MED MKHAS PA ZHES SHLOKA GCIG BDE MCHOG MA LA SOGS
PA'O, ,SANGS RGYAS GSANG BA MNYAM SBYOR BA, ,ZHES PA LA

@425A *, ,SOGS PA SHLOKA GCIG GIS DE BZHIN GSHEGS PA'I DKYIL
'KHOR BSTAN TO, ,SMIN MTSAMS KHRO GNYER ZHES PA SHLOKA GCIG GIS
HE RU KA'I LTA BA BSHAD DO, ,KHRO ZHING 'GYUR ZHES PA SHLOKA
GCIG GIS RDO RJE NYI MA DANG RTA MCHOG THUN MONG GI LTA BA BSHAD
DO, ,

BRDEG PA LA SOGS PA ZHES PA LTA BU SHLOKA GCIG GIS PADMA GAR
DBANG GI BSTAN TO, ,DE LTAR NA THAMS CAD SBYOR BA'I PHYAG RGYA
DANG, BZHIN GYI 'DZUM PA'I LTA BA'I PHYAG RGYA STE RNAM PA BRGYAD
DO, ,CHOS KYI PHYAG RGYA NI, MA SKU THAMS CAD BU DRE BYA, ,ZHES
PA LA SOGS PA RDO RJE SEMS

DPA'I DKYIL 'KHOR GYI CHOS KYI PHYAG RGYA BSTAN TO, ,RU RU SPHU
RU ZHES PA LA SOGS PA RNAM SNANG GI'O, ,SU BA GA STE ZHES PA LA
SOGS PA DPAL CHEN PO'I DKYIL 'KHOR GYI'O, ,AOm T'A RE ZHES PA LA
SOGS PA SGROL MA'I SNGAGS PADMA GAR DBANG GI'O, ,TRAm BA BA TA
ZHES PA

LA SOGS PA M'A MA K'I'I SNGAGS NI RDO RJE NYI MA'O, ,SHR'I BADZRA
PADMA BHA BA TA MU KHA ZHES PA LA SOGS PA RTA MCHOG GI DKYIL
'KHOR GYI'O, ,DKYIL 'KHOR DRUG GI CHOS KYI PHYAG RGYA'I YE SHES
SO, ,GLU'I PHYAG RGYA'I YE SHES NI, SKAD KYI GSANG NI MTHON DMAN
DU, ,ZHES PA LA SOGS

H'Um H'Um ZHES PA LA SOGS PA'I SGRAS YI GE SUM CU RTZA GNYIS KYI
TSAD DU 'DON PA'I KA KA LA ZHES PA DBYANGS SNYAN PA DANG, SHA
RDZA BA ZHES PA LA SOGS PA RDZA RNGA LA SOGS PA BRDUNG ZHES BLANG
NGO, ,RDO RJE SEMS DPA'I DKYIL 'KHOR GYI'O, ,AOm GYI GLU YI
PHYAG RGYA NI, ,ZHES PA, TSANGS PA'I

DBYANGS AOm YI GE SUM CU RTZA GNYIS SU 'DON, ,GLU BLANGS SHING
RNGA RINGS LA SOGS PA BRDUNG BAR BYA'O, ,RNAM SNANG GI'O, ,RDO
RJE DRA MO GAD MO CHE, ,ZHES PA LA SOGS PA RU LU RU LU'I SGRA HI
DANG, H'Um GCIG DANG BCAS PAS GLU LEN CING RNGA BO CHE BRDUNG BA
HE RU KA'I'O, ,TE NA TE ZHES PA

LA SOGS PA GLU'I PHYAG RGYA DANG, RNGA RDA BA CAN BRDUNG PA PADMA
GAR DBANG GI'O, ,HI ZHES BYA BA YI GE BCU DRUG GI TSAD DU 'DON
TO, ,RNGA ZLUM BRDUNG BA'I GLU'I PHYAG RGYA NI RDO RJE NYI
MA'I'O, ,HAm ZHES PA RTA MCHOG GI BSLANG NGO, ,KA KA ZHES PAS
'GRE 'GYUR SUM BRTZEGS YOD PA DANG, KA

@425B GNYIS ZHES PA 'GRE 'GYUR MI MTHUN PA YOD PA DANG, RAB LA
ZHES PA ZANGS DUNG BZHIN RGYA GLU LEN PA'O, ,DKYIL 'KHOR DRUG GI
GLU'I PHYAG RGYA'I YE SHES NI, SIL SNYAN GYI PHYAG RGYA BSHAD PA
NI, GLING BU DANG NI

RGYUD GCIG NI, ,ZHES PA LA SOGS PA GSUNGS TE, GLING BU NI BU GA
BCU'AM KHAMS LNGA DANG BCAS PA'O, ,RGYUD GCIG NI 'DZENG NGO,
,RGYUD MANGS NI DGU PO RGYUD MNGAS SO, ,RGYUD STUG PO NI RGYUD
NYI SHU RTZA GCIG PA'O, ,SIL SNYAN NI PI WANG RDZA RNGA STE,
DKYIL 'KHOR DRUG GI LHA'I

CHA BYAD BZUNG NAS LHA'I ZLOS GAR BZHIN DU SIL SNYAN BRDUNG ZHING
GLU BLANGS NA DNGOS GRUB ZLA BA BZHIS 'GRUB PA'AM ZLA BA GCIG GIS
'GRUB PAR 'GYUR RO, ,SNYING PO NI RIGS BZHI'I GTZO BO'I RDZOGS
SO, ,PHYAG RGYA NI LHA MO RNAMS KYI SNGAGS SO, ,SNGAGS NI BZLAS
PA'I

SNGAGS SO, ,RIG PA NI MCHOD PA'I SNGAGS SO, ,BYA BA RNAM PA SNA
TSOGS NI, RKANG BA'I GAR, LAG PA'I GAR, MIG GI BLTA BA DANG BCAS
PA'O, ,RNAM PAR SEL LA SOGS PA'I THABS NI, DGOD DANG BLTAS DANG,
LAG BCANGS DANG, 'KHYUD PA LA SOGS PA'I THABS SO, ,

DE LTAR THUN MONG GI SIL SNYAN GYI PHYAG RGYA BSHAD NAS, KHYAD
PAR GSUNGS PA NI, DZA: H'Um BAm HO: RUt CES PA LA SOGS PA NAS,
RGYUN GYI NGA'O ZHES PA'I BAR GYIS RDO RJE SEMS DPA'I DKYIL 'KHOR
GYI RNGA BRDUNG BA'I GLU'I'O, ,AAm AAm ZHES PA NAS DAM TSIG
GSUM GYI RNGA'O ZHES

BA'I BAR GYIS RNAM SNANG GI GLU'O, ,DE 'ONG ZHES PA NAS HE RU
KA'I RNGA'I PHYAG RGYA'I ZHES PA'I BAR GYIS HE RU KA'I'O, ,PADMA
PADMA TRI ZHES PA NAS, THAL MO BRDEB PA'I RNGA'O ZHES PA'I BAR
GYIS PADMA GAR DBANG GI'O, ,TRAm TRAm ZHES PA NAS RGYAL PO'I
RNGA'O ZHES PA'I BAR GYIS RDO RJE

NYI MA'O, ,TA KI H'Um ZHES PA NAS MYUR BA'I RNGA'O ZHES PA'I BAR
GYIS RTA MCHOG GI ZHI BA'I 'GROS DANG, RGYAS PA DANG, DBANG DANG
MNGON SPYOD KYI 'GROS BSTAN TO, ,SIL SNYAN GYI PHYAG RGYA'I YE
SHES NI THUN MONG DU GSUNGS SO, ,KUN SNYING LTAR YI GE RE ME DANG
LHA RE RE SBYOR

@426A *, ,BA'I BSHAD PA NI, RGYUD YOD PA YOD MA YIN LA, MING
MTSAN GYI DANG PO DANG THA MA BZUNG BA LTA BU PHAN TSUN MI 'GAL
BA'I LUNG GI 'THAD PA YANG MED DO, ,AINDRA BH'U TI'I ZHAL SNGA
NAS GLU 'DI RNAMS KYIS SIL SNYAN BRDUNGS LA, SGRA YI RDO RJE
NYAMS LAS GNAS MED DANG, ,

LHAG MTHONG SGRA YI DE NYID SHES PA YIN, ,SIL SNYAN SGRA DANG
GZUGS RNAMS LA, ,GANG GIS STONG NYID DE SHES PAS, ,DE YI MDZAD PA
'DUS PA YIS, ,BDE BA'I YE SHES SKYE BAR 'GYUR, ,ZHES GSUNGS SO,
,DE LTAR SIL SNYAN GYI PHYAG RGYA YE SHES BSTAN NAS, YE SHES BSDU

BA'I PHYAG RGYA BSTAN PA NI, RDO RJE SEMS DPA'I BDAG SBYOR BAS,
,ZHES PA NAS, THAL MO DKYIL 'KHOR BSDU BAR BYA, ,ZHES PA'I BAR
GYIS BSTAN TO, ,BSDU BA BYAS PA'I RJES LA GLU DANG SIL SNYAN GAR
BYAS PAS DE BZHIN GSHEGS PA RNAMS MNYES PAR BYA BA'I PHYIR NYAMS

DGU BYAS TE, DKYIL 'KHOR RE RE LA YANG GAR GYI NYAMS DGUS MCHOD
PAR BYA STE ZHES BSTAN PA YIN TE, SGEG PA RDO RJE SEMS DPA'O,
,DPA' BA DE BZHIN GSHEGS PA'O, ,SNYING RJE HE RU KA'O, ,DGOD PA
'JIG RTEN DBANG PHYUG GO, ,KHRO BA RDO RJE'I NYI MA'O, ,'JIGS PA
RTA

MCHOG GO, ,MI SDUG PA NI MI GTZANG BA'I RDZAS BSGOMS PA STE
SH'AKYA THUB PO, ,NGO MTSAR GYI DKYIL 'KHOR BZHI'I MKHA' 'GRO MA
RNAMS SO, ,ZHI BA NI RNAM PAR SNANG MDZAD CHEN PO STE, RGYU'I RDO
RJE 'CHANG DRUG GO, ,SGEG PA LA SOGS PA'I NYAMS DANG LDAN PA ZHES
PA

'KHOR LO DRUG GI LTA'I GAR BYAS PAS 'KHOR LO BZHI'I YE SHES SKYE
BAR 'GYUR RO, ,RDO RJE SEMS DPA'I SGEG CES PA LA SOGS PA RGYAS
PAR BSHAD PA STE, AOm RDO RJE SEMS DPA' SGEG PA LA, ,DPA' LA DPA'
BO'I DE BZHIN GSHEGS, ,ZHES PA NAS, MCHOG TU GYUR

PA'ANG RAB TU STZOL, ,SV'A H'A ZHES PA'I BAR GYIS RDO RJE GLU
BLANGS PA BSTAN PA YIN NO, ,DE'I PHAN YON GSUNGS PA NI, THAMS CAD
BDAG NYID CES PA NAS, DAM PA STER BAR 'GYUR ZHES PA'I BAR GYIS
BSTAN TO, ,BDE MCHOG MA LA SOGS PA'I LHA MO RNAMS KYIS PHYAG
RGYA'I

@426B SBYOR BA 'DI DAG GIS ZHES PA NAS, MCHOD PA RAB TU SBYAR
ZHES PA'I BAR GYIS GSUNGS SO, ,RNAM SNANG GI DKYIL 'KHOR GYI
PHYAG RGYA NI, KUN DU SNA TSOGS SKAL BZANG PO, ,ZHES PA NAS,
SANGS RGYAS THAMS CAD 'BYUNG BAR 'GYUR, ,ZHES PA'I BAR GYIS BSTAN
TO, ,DE NAS

LAN DU SLAR YANG NI, ,RDO RJE 'DZIN PA CHEN POR 'GYUR, ,ZHES PA
HE RU KA'I'O, ,DE NAS LAN YANG TSUL BZHIN DU, ,PADMA GAR BYUNG
MCHOG TU SGYUR, ,ZHES PAS PADMA GAR DBANG GI'O, ,DE NAS SLAR YANG
LAN DU NI, ,RDO RJE NYI MA MCHOG TU SGYUR, ,ZHES PAS RDO RJE NYI
MA'O, ,

DE NAS SLAR YANG SGYUR BAS ZHES PA RTA MCHOG GI'I'O, ,DE NAS SLAR
YANG NAS, BDAG NYID BYUNG BAR RAB TU 'GRUB, ,CES PAS THUN MONG GI
DNGOS GRUB BSTAN TO, ,DE LTAR SIL SNYAN MED KYANG GAR GYI NYAMS
DGU MCHOD PAR BSNAN PA NI, DE NAS PHYAG RGYA ZHES PA YIS, ,SDOM
PA THAMS

CAD RAB STON PA, ,RDO RJE SEMS DPA' DPAL GYI GLU, ,KHYAD PAR DU
NI BSHAD PAR BYA, ,ZHES PA DANG BCAS PAS BSTAN TO, ,GLU GANG ZHE
NA, LA LAR DRI MED CES BYA BAS RDO RJE SEMS DPA' DANG RNAM SNANG
GI GLU BSHAD DO, ,LA LAR RAB TU 'JIGS ZHES PAS HE RU KA'I GLU
BSTAN TO, ,LA

LAR MDANGS BZANGS ZHES PAS PADMA GAR DBANG GI BSTAN TO, ,LA LAR
'GRO BA THAMS CAD CHES PAS RDO RJE NYI MA BSTAN TO, ,RDO RJE SEMS
DPA' 'GRUB PA'I PHYIR, ,ZHES PAS RTA MCHOG GI BSTAN TO, ,RNAM PA
MANG PO 'DUL BAR MDZOD, ,CES PA LA SOGS PAS DKYIL 'KHOR

DRUG GI 'KHOR BSTAN TO, ,'DI DAG GLU NI BLANGS PA YIS, ,ZHES PA
LA SOGS PAS PHAN YON BSTAN TO, ,DE LTAR RAB TU GAR BYAS TE, ,ZHES
PA LA SOGS PAS, GAR MA SHES NA PHAM PA DANG LTUNG BAR 'GYUR BA
YIN PAS TSOGS KYI 'KHOR LO'I ZAS DANG, G-YOG DANG BCAS

BA DBUL BAR BYA'O, ,MCHOD PA'I CHO GA 'DI DAG GIS, ,ZHES PA SNGAR
BSHAD PA'I RIGS BZHI'I TSOGS KYI 'KHOR LO'I DBANG PO DANG RNAL
'BYOR MA BKOD LA MCHOD PA'AM, YANG NA DRI'I THIG LE'AM, ME TOG GI
TSOM BU DANG, YIG 'BRU DANG PHYAG MTSAN DANG PHYAG RGYA CHEN PO

@427A *, ,BKOD LA LAS DANG PO PAS MCHOD PA BYAS NAS, SDIG BA KUN
LAS THAR PA DANG, BSOD NAMS THAMS CAD 'PHEL LO ZHES NGES BRJOD
LAS KYANG GSUNGS SO, ,CHOS KYI PHYAG RGYA DANG, GLU'I PHYAG RGYA
DANG, SIL SNYAN GYI DANG, GAR GYI PHYAG RGYA ZHES PA STE BCU

GNYIS SO, ,PHYAG RGYA BSHAD PA NI RAB TU DGA' BA ZHES PA NAS, AA
LA LA HO ZHES PA'I BAR GYIS RDO RJE SEMS DPA'I DKYIL 'KHOR GYI
GLU BSHAD DO, ,DE BZHIN GSHEGS PA KUN GYI MKHA' 'GRO ZHES PA NAS
GDON MI ZA BA ZHES PA'I BAR GYIS RNAM SNANG GI GLU'O, ,RDO RJE
SEMS DPA' BSDUS

PAS NA, ,ZHES PA NAS, RDO RJE DRIL BU RAB TU 'KHROL BA LA PHYAG
'TSAL LO ZHES PA'I BAR GYIS HE RU KA'O, ,LA LAR RAB TU DRAN ZHES
PA NAS, GRUB PA STON ZHES PA'I BAR GYIS PADMA GAR DBANG GI GLU'O,
,THAMS CAD DBANG BSKUR ZHES PA NAS, GRUB PAR MDZOD CES PA'I BAR

GYIS RDO RJE NYI MA'I GLU'O, ,LA LAR MKHAS PA'I ZHES PA SHLOKA
GCIG GIS RTA MCHOG GI DKYIL 'KHOR GYI GLU'O, ,GLU'I MCHOD PA'I YE
SHES BSTAN NAS, ME TOG LA SOGS PA'I YE SHES BSTAN PA NI, ME TOG
DKAR DANG DMAR BA LA, ,ZHES PA LA SOGS PA GSUNGS TE,

RDO RJE SEMS DPA'I DKYIL 'KHOR GYI ME TOG BDUG PA MAR ME DRI CHAB
DRI DANG LDAN PA'I ZHAL ZAS KYI GONG BU BSTAN PA YIN NO, ,ME TOG
DMAR PO ZHES PA LA SOGS PA GO SLA'O, ,MCHOD PA'I PHYAG RGYA BSTAN
NAS, TSOGS 'KHOR GYI DUS SU GTOR MA LA SOGS PA'I RDZAS BSTAN PA
NI,

SGEG MO DANG NI CHU DANG ZHES PA LA SOGS PAS STON TE, PHYIS BYUNG
BA'I RDO RJE'I YE SHES DANG SBYAR NAS SGEG MO DANG NI CHU LA SOGS
PA STON TE GO SLA'O, ,RDO RJE SEMS DPA'I'O, ,SANGS RGYAS RNAMS LA
BSHOS 'BUL BA, ,ZHES PA LA SOGS PA NAS, RTA DBUL BA ZHES PA'I BAR

GYIS SANGS RGYAS LA SOGS PA'I 'KHOR LO LNGA'I MCHOD PA DANG GTOR
MA'I CHO GA'O, ,DE LTAR GTOR MA'I PHYAG RGYA'I YE SHES BSTAN NAS,
DBANG BSKUR BA'I PHYAG RGYA STON PA NI, MTHE BO SEMS DPA'I SKYIL
MO KRUNG, ,ZHES PA LA SOGS PA GSUNGS TE, MTHE BONG BSNOL

@427B NAS MDZUB MO GNYIS KYI RTZE MO BKUG ,GUNG MO GNYIS KYI
TSIGS MNYAM PAR SBYAR LA, LHAG MA RDO RJE THAL MO SBYAR NAS, SPYI
BO LA SOGS PA'I GNAS LNGAR GTUGS NAS, RIGS LNGA'I DBANG BSKUR BA
DANG, DE BZHIN GSHEGS PA LA RIN PO CHE'I COD PAN GYI DBANG BSKUR

PA DANG TSOGS KYI DKYIL 'KHOR GYI DBUS KYI RDO RJE SEMS DPA'I COD
PAN GYI PHYAG RGYA NI, SOR MO THAMS CAD NANG DU BSNOL, ,ZHES PA
LA SOGS PA GSUNGS TE, RDO RJE BSDAMS PA NANG DU BCINGS LA, MDZUB
MO DANG MTHE BO RTZE MOR SBYAR NAS, THOD PA SKAM PO'I KHA DANG
MIG GI

PHUG LTA BUR GZHAG PA NI HE RU KA PADMA GAR DBANG, RDO RJE NYI MA
RTA MCHOG GI BDAG PO'I RIGS BSDUS PA'I GTZO BO'I DBANG BSKUR YIN
NO, ,RDO RJE THAL MO MNYAM SBYAR TE, ,ZHES PA LA SOGS PAS DE
BZHIN GSHEGS PA'I DBANG BSKUR BA'I PHYAG RGYA BSTAN TO, ,LAG PA
SHIN

TU BRKYANG BA YIS, ,ZHES PA LA SOGS PAS HE RU KA'I DBANG BSKUR BA
BSTAN TO, ,MTHE BONG DPA' BO SKYIL MO KRUNG, ,ZHES BYA BA LA SOGS
PAS PADMA GAR DBANG GI PHYAG RGYA BSTAN TO, ,RDO RJE THAL MO
MNYAM SBYAR BA, ,ZHES PA LA SOGS PAS, RDO RJE NYI MA'I DBANG
BSKUR BA'I

PHYAG RGYA BSTAN TO, ,SANGS RGYAS RIN CHEN PADMO DANG, ,ZHES BYA
BA LA SOGS PAS RTA MCHOG GI DBANG BSKUR BA'I YE SHES KYI PHYAG
RGYA'O, ,DE LTAR DBANG BSKUR BA'I YE SHES KYI PHYAG RGYA BSTAN
NAS, DA NI RDO RJE THAMS CAD KYI YE SHES KYI PHYAG RGYA NI, SOR
MO THAMS CAD BSNOL BA NI, ,RDO RJE

THAMS CAD YIN PAR BSHAD, ,CES BYA BA LA SOGS PA THUN MONG GI
PHYAG RGYA DAM TSIG 'BYUNG BA'I RGYU BSHAD DO, ,THUN MONG GI
SPYAN DRANG PA'I PHYAG RGYA NI, DE LAS GUNG MO LCAGS KYU ZHES PA
LA SOGS PA SMOS TE, ,DE BZHIN GSHEGS PA NI, ,RDO RJE BSDAMS PA
BYAS NAS NI, ,ZHES PA LA SOGS

PA GSUNGS SO, ,HE RU KA NI, RDO RJE'I PHYAG RGYA BCINGS PA LAS,
,ZHES PA LA SOGS PA GSUNGS TE, RDO RJE DBAB PA DANG, RDO RJE'I
SNYING PO'I PHYAG RGYA GNYIS HE RU KA'I PHYAG RGYA YIN NO, ,RDO
RJE BSDAMS PA LA SOGS PA LA GNAS TE ZHES PA LA SOGS PAS PADMA GAR
DBANG GI PHYAG RGYA BSTAN TO, ,

@428A *, ,RDO RJE'I PHYAG RGYA PADMOR BYAS PA LAS, ,ZHES PAS RDO
RJE NYI MA'I PHYAG RGYA BSTAN TO, ,RDO RJE'I PHYAG RGYA YONGS SU
BCINGS NAS ZHES PA LA SOGS PAS RTA MCHOG GI PHYAG RGYA BSTAN TO,
,RDO RJE THAMS CAD KYI PHYAG RGYA DE SHES PAS CI ZHIG BYED CE NA,
SGRUB PAR 'DOD PA DANG,

DNGOS GRUB LEN PA'I GANG ZAG GIS RDO RJE THAL MO BSDAMS PA DANG,
GUNG MO GNYIS NANG DU BCUG PA DANG, MTHE BO MTHE CHUNG BRKYANG
BAS YE SHES 'BEBS PA DANG, RDO RJE'I PHYAG RGYA YONGS SU SGYUR
BAS LHA'I SKUR BSGOM PA DANG, GUNG MO LCAGS KYU BYAS PAS YE SHES
SEMS DPA'

SPYAN DRANG BA NI, RDO RJE SEMS DPA'I DNGOS GRUB DANG BSGRUB PA'I
YAN LAG TU 'GYUR RO, ,DE BZHIN DU DE BZHIN GSHEGS PA LA SOGS PA
LNGA LA YE SHES DBAB PA DANG, YE SHES SEMS DPA' SPYAN DRANGS NAS
LTAR BSGOM PAR BLTA BAR BYA'O, ,DE YANG DANG PO'I RDO RJE SEMS

DPA' DANG DBUS MA'I HE RU KA DANG, YE SHES DBAB PA YE SHES SEMS
DPA' ZHES GSUNGS SO, ,BSTOD PA DANG BCAS PA'I YUM GYI PHYAG RGYA
NI,, ,A'A LI K'A LI MNYAM BYAS NAS, ,KHA YI THAD KAR 'DUD PAR
BYA, ,ZHES PA DBYANGS YIG BCU DRUG DANG, GSAL BYED SUM

CU RTZA BZHI LAS, DKYIL 'KHOR DRUG LHA GANG RUNG BSGOMS PA LA
SNYING GAR NYI ZLA NYIS BRTZEGS BSAM PA NI, A'A LI K'A LI MNYAM
SPYAR NAS, ,ZHES BYA'O, ,DE LA GZUGS KYI RNAM RTOG YIG 'BRU DANG,
SGRA'I RNAM RTOG GNYIS LAS SGRA'I RNAM RTOG GI DBANG DU BYAS NAS,
A'A

LI K'A LI NI 'BYUNG RNGUB PO, ,MNYAM PAR GNAS PA NI LTE BA'I DBUS
KYI GNAS PA'I RLUNG NGO, ,KHA YI THAD KAR 'DUD PAR BYA, ,ZHES PA
LA, LTE BA SNYING GA LKOG MA BYED PA GSUM GYIS 'GRIB PA'I GLING
BUR BRDABS NAS SGRA'I GNAS BRGYAD KYI BYED PAS PHYE STE, DE'I 'OG
TU BZHI PAS

GZUNG DU RUNG BA'I SGRA'I RI MO RNAMS DPAG BSAM GYI SHING GI
SDONG PO LTAR RTZA BAR DGOD PAR BYA BA YIN LA DBYANGS YIG BCU
DRUG GI GU GU LCUG MA LTAR BYAS LA GSAL BYED KYI STENG DU YI GER
BZHAG PAS MGO BRTZEGS MAR GYUR PA LCUG MA LAS MYU GU SKYES PA
BZHIN NO, ,DE LAS ME

@428B TOG BYUNG BA LTAR LHA'I PHYED CHAG GI ZLA BA TSES PA DANG,
'BRAS BU SMAN PA LTAR RJES 'JUG GI DBYANGS KYI THIG LE DANG, LO
'DAB 'BRUL PA BZHIN TSEG DRUG GNYIS KYIS MTSAMS BCAD PA YIN NO,
,GZUGS KYI RNAM RTOG DBYANGS DANG GSAL BYED MNYAM PAR BYAS NAS
THAMS CAD

THIG GI RI MO LAS MI 'DA' BAR TSAR DU DKRIS PA NI KHA'I THAD KAR
ZHES BYA'O, ,DBYANGS DANG GSAL BYED THAMS CAD SNGA MA LA LTA BAS
NA 'DUD PA BYA ZHES BYA'O, ,DE'I 'OG TU RI MO RNAMS ZHES PAS
DBYANGS GSAL BYED, MTHEB MDZUB THABS SHES RAB KYI SPU GUS BZUNG
NAS

MIG GI LTAR RUNG BAR DGOD DO, ,GUG SKYED DAG GES LCUG MAR BYA,
,ZHES PA LA SOGS PA GZUGS KYI RNAM RTOG DANG MTSUNGS TE GO SLA'O,
,DE YANG RGYUD 'BUM PA LAS YI GE'I DBYIBS GSUNGS PA NI, AA NI
KHYIM BYA'I MGO YI GZUGS, ,AI NI GLANG CHEN SNA LTA BU, ,A'I

NI DBANG PHYUG CHEN PO 'DRA, AU NI RNGA MO'I MGO JI BZHIN, ,A'U
NI SHA BA'I KHA 'DRA BA, ,Ri NI RI BONG MGO BO 'DRA, ,YI GE R'i
NI SENG GE BZHIN, ,YI GE Li NI GLANG CHEN KHA, ,L'i NI DBANG LDAN
ZHAL DANG MTSUNGS, ,AE NI MA HE'I KHA 'DRA BA, ,AEE NI RMA BYA'I
KHA DANG MTSUNGS, ,AO NI BYI LA'I KHA BZHIN

NO; ,AOO NI KHYI YI KHA BZHIN NO, ,AAm NI CHU SRIN MGO BO 'DRA,
,TSEG DRAG AA: NI STAG MGO BZHIN, ,AE ZHES GSUNGS PA DANG, DE
BZHIN DU RUS SBAL DANG, BUNG PA DANG, BSE DANG, KANG KA DAG TZAG
SHA ,GDUGS, RNGA, RNGA CHEN DANG, RKED NYEG ,THI BA, PHU SHUD,
MKHA' 'GRO, SBYIN BDAG

SRANG, PHA BANG MCHE BA CAN, GZHU MA STE, RI SKEGS, KHRUNG
KHRUNG, 'DAM BYA, SGEG GA ,SPRE'U, PHUG RON, DUR PA, KHU BYUG
,BYA ROG ,RI BONG, ZHI BA'I BYA, SPYANG KI ,'PHROG MA, SRIN PO'I
MKHA' 'GRO BA DANG 'DRA BAR GSUNGS SO, ,'DI NI SANGS RGYAS THAMS
CAD KYI, ,ZHES

PA LA SOGS PAS GZUGS KYI RNAM RTOG DANG, SGRA'I RNAM RTOG GSUNGS
SO, ,YI GE DAG KYANG MI 'GYUR MCHOG ,CES PA RDO RJE SEMS DPA'I YI
GE BADZRA SB'A H'A ZHES PA'I MTSAN BRIS PAS YONGS SU GRUB PA'I
'OD GSAL BA'I NGO BO MI 'GYUR BA'I MCHOG MTSON PAS NA

@429A *, ,SNGAGS KYI YI GE AA NA HA STE, MI 'GYUR BA ZHES BYA'O,
,DE JI LTAR MTSON ZHE NA, SANGS RGYAS DANG BYANG CHUB SEMS DPA'
BRDAR GYUR PA'I PHYIR RO, ,DE YANG GSANG BA 'DUS PA'I PHYI MA
LAS, YI GE LNGA'I RANG BZHIN LUS 'BYUNG BA LNGA'I NGO BO NYID CES
GSUNGS SO, ,

DE BZHIN GSHEGS PA NI, CHAGS CHEN 'GRO BA'I DPAL ZHES PA DE BZHIN
GSHEGS PA'I MTSAN SNYING GA'I NYI ZLA'I STENG DU PHYAG MTSAN GYI
DBUS SU MTSAN BRIS PAS BSTOD NA DNGOS GRUB THOB PO, ,DE BZHIN DU
HE RU KA'I THUGS KAR ZLA BA'I STENG DU KHRO BO'I RDO RJE LA,
SNYING RJE DRI MED

KHRO BO'I DPAL, ,ZHES PA'I MTSAN BRIS NAS BSTOD DO, ,PADMA GAR
DBANG GI THUGS KAR NYI ZLA'I STENG DU, PADMA CHAGS PA'I DPAL DAG
PA, ,ZHES PA'I MTSAN BRIS LA BSTOD DO, ,RDO RJE NYI MA'I THUGS
KAR NYI ZLA'I STENG RIN PO CHE'I DBUS SU, ,RDO RJE NYI MA DPAL
GDANGS PA, ,ZHES PA

BKOD LA BSTOD DO, ,RTA MCHOG GI THUGS KAR NYI ZLA'I STENG GI SNA
TSOGS RDO RJE'I DBUS SU, RTA MCHOG PHA ROL GNON PO'I DPAL, ,ZHES
PA BRIS LA BSTOD DO, ,DNGOS GRUB MYUR DU 'GRUB PAR 'GYUR RO, ,DA
NI LHA GZHAN DAG LA BSGRE BA BSTAN PA NI, ,LHAG PA'I LHA NI GANG
DAG GI,

ZHES PA LA SOGS PA GSUNGS TE, RDO RJE SEMS DPA'I BDE MCHOG MA
DANG, RNAM SNANG GI SANGS RGYAS DBYANGS DANG, HE RU KA'I GOO R'I
MA DANG, PADMA GAR DBANG GI RNAM GZIGS MA DANG, RDO RJE NYI MA'I
DBANG BSKUR MA DANG, RTA MCHOG GI ZHI BA'I RTA MGRIN LA SOGS PA

DKYIL 'KHOR BZHI'I SLOB DPON GYIS LHA GANG DANG GANG LA ME TOG
PHOG PA DE DANG DE'I MTSAN BRIS NAS BSTOD PAR BYA'O, ,GAL TE
GZHAN LA PHAN 'DOGS PA'I TSE, SLOB MA 'JUG PA DANG, DBANG BSKUR
BA'I THA MAR MING GI DBANG BSKUR RO, ,MING DE BRTAN PAR 'GYUR

RAM ZHE NA, PHYAG RGYA'I SBYOR BA DE DAG GIS, ,BYANG CHUB SNYING
PO'I BAR DU NI, ,RDO RJE'I MING DU RAB TU GNAS, ,DE NAS SANGS
RGYAS SU YANG 'GYUR, ,ZHES GSUNGS SO, ,ME TOG PHOG PA'I PHRA SE
NAS LHA'I RIGS SU SHES SHING MING BTAGS PA BZHIN DU DBYANGS DANG,
GSAL BYED

@429B KYI YI GE SDE TSAN BZHI DANG, SHA shA SA HA SPANGS PA'I SDE
TSAN BZHI GSAL BYED DANG, DBYANGS DANG PO DANG, THA MAR MNYAM
PA'I SDE TSAN BZHI RU BRIS LA KA GNAS PA'I BAR GYI SDE TSAN BZHI
LA YI GE MTSANG BA'I YI GE LNGA LNGA LAS SHA shA SA HA BZHI DANG,
Ri DANG Li MA NING GI YI GE RNAMS GNYIS SU

BRTZIS PAS KHA BSKANGS NAS BRGYAD TSAN BZHI RU BYAS LA, 'KHOR
LO'I RTZIBS BZHI LA, YI GE LNGA BCU RTZA BRGYAD BKOD PA LA RIG
PA'AM, ME TOG 'DOR BAS DE'I RIGS SU SHES PA'AM, DE'I MING GDAGS
SO, ,GAL TE KHA DOG DANG DBYIBS DANG SPYOD LAM GYI MTSAN DANG

LUS NGAG YAL LAG GI BRDA SHES PAS KYANG KYANG SNGAGS SKYES ZHING
SKYES YE SHES LAS SKYES PA'I DPA' BO DANG RNAL 'BYOR MA SHES PAS
TSOGS 'KHOR GYI LHAR BYA BA DANG, RDUL TSON GYI DKYIL 'KHOR LA
DBANG BSKUR BA'I MTSAN NYID SHES PAR 'GYUR RO, ,DE SKAD DU YANG

CHOS SPYOD BCU PA'I MDO LAS, DU BA LAS NI MER SHES SHING, ,ZHES
PA LA SOGS PA GSUNGS SO, ,BRDA'I PHYAG RGYA JI LTAR SHES PAR
'GYUR BSNYAM NAS, SPYI BOR BYUG PA GANG YIN PA, ,ZHES PA LA SOGS
PAS TSOGS 'KHOR BYED PA'I TSE'AM, RDUL TSON LA MTSAN

MA THOB NAS DNGOS GRUB LEN PA'I TSE NA, SANGS RGYAS DANG BYANG
CHUB SEMS DPA'I BRDAR GYUR PA YAN LAG DANG NYID LAG LA LUS KYI
BRDAR GYUR PA YIN NO, ,THA MAL PAS MI BRJOD CING THA MAS PA'I LUS
KYI BRDA YANG MI BYA BAS DPA' BO RNAL 'BYOR MA'I THA SNYAD DU
BYED PA

YIN NO, ,BRDA'I PHYAG RGYA BSHAD NAS, ,ZAG MED KYI TSIG GI BRDA'I
PHYAG RGYA BSHAD PA NI, AA PI PU LA SOGS PA GANG GI BRDAR GSUNGS
SO, ,AA BI PU TA PRA TI PU TA NI DKYIL 'KHOR GYI PHYAG 'TSAL BA
YI NI, ZAG MED KYI TSOGS KYI 'KHOR LO'I BRDA DANG THA SNYAD BYAS
PA NI,

RDO RJE SEMS DPA' BDE BA'I MCHOG, ,AE MA HO BDE BA THOG MTHA' MED
PA DANG BZHI NI RDO RJE SEMS DPA'I MTSAN MA YIN NO, ,BDE MCHOG MA
LA RGYAS 'DEBS MA DANG MTSAN GNYIS SO, ,AE MA HO BDE BA LA RMONGS
BYED MA DANG MTSAN GNYIS SO, ,SNANG MDZAD MA LA ZAB MO DANG

@430A *, ,MTSAN GNYIS SO, ,SLOB MA MO LA TSE 'PHEL MA DANG MTSAN
GNYIS SO, ,LHAG MA LHA MO BCU BZHI LA MTSAN RE RE'O, ,SMIN MA
BSKYOD PAS MDA' BZHI 'DZIN PA'I BDE MCHOG MA MTSON TE, BHAGA LINGGA
BSTAN PAS AE MA'O BDE BA MTSON, THOD PA KHA t'Am GAS RNAM

SNANG MTSON, SANGS RGYAS PHYAG RGYA THOD PA GNYIS SA LA NAS GANG
BAS SLOB MA MO MTSON TO, ,'KHOR LOS BSTAN PAS DKYIL 'KHOR MTSON
TO, ,SNGON RGYAN GON PA DE NYID DAM TSIG YIN PAR BSHAD DO, ,LHA
THAMS CAD KYI CHA BYAD GYON NAS SKYE BO DAM PA RNAMS 'DUS PA'I NI
TSOGS

KYI 'KHOR LO YIN NO, ,SANGS RGYAS DANG BYANG CHUB SEMS DPA'I BRDA
DE DAG NI, MDZA' BA 'DUS PA'I DUS SU BYA BA YIN PAR GSUNGS SO,
,CI'I PHYIR DKYIL 'KHOR YIN ZHE NA, RDO RJE SEMS DPA' DPAL SBYOR
BA, ,DKYIL 'KHOR THAMS CAD YIN PAR BSHAD, ,CES PAS

LUS KYI DKYIL 'KHOR BSTAN TO, ,LHA MO THAMS CAD SKAL BA BZANG,
,ZHES PAS BHA GA'I DKYIL 'KHOR BSTAN TO, ,RDO RJE SEMS DPA' DPAL
SBYOR BA, ,ZHES PA NAS, KUN GYI SLOB DPON YIN PAR BSHAD, ,CES
PA'I BAR GYIS CHOS KYI DBYINGS KYI DKYIL 'KHOR BSTAN

TO; ,DE YANG NGES BRJOD LAS, DKYIL 'KHOR LUS ZHES BYA BAR BSHAD,
,CES PA LA SOGS PAS GSUNGS SO, ,DKYIL 'KHOR GSUM LA DBANG PA'I
SLOB DPON JI LTA BU ZHE NA, KUN GYI SLOB DPON RAB GNAS ZHES PA LA
SOGS PA SHLOKA GCIG GIS MTSAN NYID GSUNGS SO, ,

DE'I SLOB MA SGRUB PA'I GROGS PO JI LTA BU ZHE NA, DE YI SLOB MA
GRUB NA NI, ,ZHES PA LA SOGS PA SHLOKA GCIG GIS LAS KYI SLOB
DPON RGYAL TSAB YIN PAR BSHAD DO, ,SLOB MA LHAG MA RNAMS JI LTA
BU ZHE NA, DE LA GZHAN PA'I SLOB MA KUN, ,ZHES PA'I SHLOKA
GCIG GIS

'JIG RTEN THUN MONG MCHOG GI DNGOS GRUB BSGRUB PA'I THA MA DANG
'BRING DANG RAB BYANG CHUB SEMS DPA' YIN PAR BSHAD DO, ,SANGS
RGYAS THAMS CAD RIN PO CHE, ,ZHES PA'I SHLOKA GCIG GIS SANGS
RGYAS LNGA'I COD PAN GYIS RDUL TSON GYI DKYIL 'KHOR GYI SLOB DPON
DU

@430B MTSON TO, ,THOD PA BZHI DANG SANGS RGYAS KYI COD PAN GYIS
TSOGS 'KHOR GYI SLOB DPON DU MTSON TO, ,SNANG BA MTHA' YAS KYI
RANG BZHIN DU GRUB PA GCIG ,PADMA'I 'DAB MA BZHIS DBANG BSKUR BAS
PADMA'I RIGS SO, ,RIN PO CHE MYU GU'I CHOD PAN GYIS NOR BU RIGS
KYI SLOB DPON DU

MTSON TO, ,RTA MCHOG RIGS LA SNYING PO LNGA BRJOD NAS, NOR GYI
MCHOG PHRENG BA LNGAS BCINGS PAS RTA MCHOG GI DBANG BSKUR BA'I
SLOB DPON DU MTSON TO, ,GA PHUR TZANDAN DMAR PO DANG, ,ZHES PA LA
SOGS PAS GSANG BA'I DBANG BSKUR GYI BDUD RTZI LNGA BRDA YIN NO,
,SHES RAB YE

SHES KYI DBANG BSKUR BA NI, DANG PO MNA' BSGRAGS LA DAM TSIG
BSGRAGS LA DBANG BSKUR BA NI GO RIMS YIN PAS, DANG PO BAG ZAN LAS
GO KU NGA HA NA'I GZUGS BYAS, DE'I NANG KHRAG GIS BKANG NAS, PHYI
ROL TZANDAN DMAR POS BYUGS TE, MAR LA BTZOS PA'I RGYAL PO'I
ZAN, ,

ZHES BSHAD PAS, DE DANG MKHA' 'GRO MA LA GTOR MA BTANG LA SLOB
MA'I LCE LA SHA LNGA'AM SHA LNGA MED NA, DE'I KHRAG GI THIG LE
BYIN LA MNA' BSGAG GO, ,DE'I PHYIR RGYUD THAMS CAD LAS PHYUGS
GSOD PA'I SBYOR BA ZHES BAG ZAN GYI GZUGS LA ZER RO, ,SHES RAB YE
SHES KYI DBANG

BSKUR BA'I LHA MO LA MING JI SKAD GDAGS SHE NA, BDE MCHOG MA DANG
AE MA BDE MA LA SOGS PA'I MING BZHI GDAGS SO, ,LHA MO DE RNAMS
SNGAGS SKYES YIN NO, ,RDO RJE SEMS DPA' BDE BA'I YE SHES PHOB LA
SANGS RGYAS KYI BRDA BTAGS NAS PHYAG RGYAR BYIN GYIS

BRLABS TE, DGA' BZHI SBYOR BA THAMS CAD RTOG BRAL SANGS RGYAS KYI
ZHI GNAS DANG, LHAG MTHONG YE SHES YIN PAR BSHAD DO, ,REG BYA RDO
RJE MA DE RTOGS NA CHOS THAMS CAD KYI MDO DANG RGYAS PA SHES PAR
'GYUR BAS PHYIS YE SHES LAS SKYES PA'I LHA MO DE NYI BAR LONGS
SPYOD

PAS KHAMS GSUM MA LUS PA'I STONG PA NYID RTOGS PAR 'GYUR RO, ,DE
BZHIN GSHEGS PA ZHES BYA BA'I BRDAS LAS KYI PHYAG RGYA'I GZUGS
GDONG RGYAN GYON NAS RI MO BRIS PAS MTSON NO, ,SGRAS NI GLU'O,
,DRIS NI DE'I DRI'O, ,ROS NI DE'I LCE DANG MCHU 'JIB PA'O, ,REG

@431A *, ,PA NI RANG BZHIN BRGYAD CU DANG BRAL BA'I DGA' BA
BZHI'I BDE BA'O, ,'DOD PA'I YON TAN LNGA LA PHYAG RGYA GANG GI
BRDAS GDAGS SHE NA, SANGS RGYAS BRDA YI PHYAG RGYA YIS, ,CHOS KYI
MU DRA YIN PAR BSHAD, ,CES GSUNGS PAS CHOS KYI PHYAG RGYA LA
BYA'O, ,

GAL TE RTOG MED DU MA SONG NAS DGA' BRAL DU SONG NA JI LTAR BYA
SNYAM NA, SBYOR BA'I LONGS SPYOD THAMS CAD KYIS, ,ZHES PA'I SHLO
KA GCIG GIS MCHOD PAR BYA BAR BSTAN TO, ,DE YANG BDE MCHOG LAS,
YID NI NANG DU CHUD PA YIS, ,'DOD PA'I DNGOS GRUB BSGOM PAR BYA,,

RANG RDZAS THIG LE MNYAM SBYOR BAS, ,SANGS RGYAS BYANG CHUB SEMS
DPA' MCHOD, ,CES GSUNGS SO, ,DE LTA BU'I TING NGE 'DZIN DE RNAL
'BYOR DU YIN ZHE NA, RJES SU SBYOR BAS MCHOD NA NI, ,ZHES PA'I
SHLOKA GCIG GIS LHA MO DANG SNYOMS PAR 'JUG PA'I MCHOG DGA' LA
RJES SU RNAL

'BYOR ZHES BYA'O, ,RNAL 'BYOR GANG YIN ZHE NA, SEMS TZAM LA NI
SNYOMS ZHUGS PA, ,ZHES PA'I SHLOKA GCIG GIS RNAL 'BYOR ZHES PA'I
DGA' BA BSHAD DO, ,SHIN TU SBYOR BA GANG YIN ZHE NA, LHA MO KUN
DANG MNYAM SBYOR BAS, ,ZHES PA'I SHLOKA GCIG GIS CHOS KYI PHYAG
RGYA 'DOD PA'I YON TAN

LNGA DANG SBYAR BAS LHAN CIG SKYES DGA' BSTAN TO, ,MNYAM SBYOR
GYI BRDAS NI, MCHOG DGA' LA RJES SU SBYOR BA, BDE BA CHEN PO ZHES
BSHAD DO, ,DGA' BA BZHI'I TING NGE 'DZIN GYI RAB TU SBYOR BA
BSHAD DO, ,LHAN CIG SKYES DGA' LA SANGS RGYAS THAMS CAD DANG
MNYAM PAR SBYOR BAS SANGS

RGYAS KYI BYIN GYIS BRLABS ZHES BSHAD DO, ,GAL TE YID NANG DU
CHUD NAS DGA' BRAL DU SONG BA'I TSE JI LTAR BYA SNYAM NA, DGA'
BA'I SPYOD PA SGRUB PA BSHAD DE ZHES PA LA SOGS PA LA GSUNGS TE,
RJES SU SBYOR BA'I RJES SU SGRUB PA NI SHES RAB BDE BAR 'GYUR BAS
NA MCHOG DGA'O, ,SKYES PA LTAR BYED

DGA' SPYOD CES PA THABS KYI BDE BA STE DGA' BA'O, ,SLAR YANG RJES
SU SGRUB PA BSHAD, ,CES PA YID BDE BA STE LHAN CIG SKYES DGA'O,
,LHA MO KUN LA BDE BLUGS PAS, ,ZHES PA'I SHLOKA GCIG GIS DGA'
BRAL GYI BCUD KYIS LEN GYI BDE BA STE DGA' BRAL BSHAD DO, ,DE DUS
NAM GYI DGA' BRAL

@431B ZHES GDAGS SHE NA, ,THAMS CAD LDANG BA KUN 'GRO BA, ,ZHES
PA'I SHLOKA GCIG GIS DGA' BRAL ZHES PA'I SANGS RGYAS KYI BRDA
BSHAD DO, ,GAL TE DGA' BRAL DU MA SONG NA MCHOG DGA' LHAN CIG
SKYES DGA'I RJES LA CI ZHIG SGOM SNYAM NA, DNGOS GRUB CHEN PO KUN
GYI MCHOG ,CES PA'I SHLOKA GNYIS KYIS

BDE BA CHEN PO ZHES BYA BA DE SANGS RGYAS THAMS CAD KYI BRDAS
DNGOS GRUB CHEN PO DANG, KUN GYI MCHOG DANG, DBANG PHYUG CHEN PO
DANG, BDE MCHOG DANG, MNYAM SBYOR DANG, SBYOR BA'I DBANG PHYUG
DANG, BDE CHEN DANG, BLA NA MED PA ZHES PA'I MING BRGYAD KYIS
BSTAN TO, ,DE LTAR TSOGS KYI 'KHOR LO SGOM

PA'I RNAL 'BYOR PAS YID NANG DU CHUD PA'I DGA' BA BZHI DANG, YID
PHYIR BYUNG BA'I TSE LONGS SPYOD PA'I DGA' BA BZHI BSGOM PA YIN
PAR RGYUD 'DI NYID DANG, DGYES RDOR, NGES BRJOD, RDO RJE MKHA'
'GRO HE RU KA 'BYUNG BA, MKHA' 'GRO MA KUN SPYOD GDAN BZHI LAS
GSAL BAR GSUNGS

PA YIN NO, ,KUN SNYING NI MA RTOGS NAS BSKYED RIM GYIS LHA BSKYED
PAR BSHAD, LONGS SPYOD PA'I DGA' BA BZHI SGOM PA YIN PAR RGYUD
'DI NYID DANG, 'PHRO BA 'BYUNG BA DANG 'DRA BA YIN NO, ,DA NI DE
RNAMS KYI TSOGS KYI 'KHOR LO DANG, ZHI BA'I BTUNG BA DANG, PHO
NYA'I GTZANG SBRA'I

YAN LAG TU GYUR PA'I P'U DZA'I RDZAS 'DOD PA'I YON TAN RNAMS LA
'JIG RTEN NA GRAGS PA'I BRDA'I STENG DU ZAG MED KYI BRDA DNGOS
GRUB KYI YAN LAG TU GYUR PA NI, 'JIG RTEN NA GRAGS PA'I KHRAG LA
SANGS RGYAS DANG, BYANG CHUB SEMS DPA'I BRDAS ME TOG BSHAD DO,
,MDANGS LA

BDUG PA ZHES BSHAD DO, ,LHAG MA RNAMS LA YANG DE BZHIN DU SHES
PAR BYA'O, ,RDO RJE SEMS DPA'I SBYOR BA YI, ,ZHES PA'I SHLOKA
GCIG GIS RDO RJE SEMS DPA'I DKYIL 'KHOR GYI GLU DANG, GANG LA
SANGS RGYAS KYI SPRUL PA ZHES BRDAR BTAGS SO, ,DE BZHIN GSHEGS
PA'I GLU

GAR LA ZHI BA'I SPRUL BA ZHES BTAGS SO, ,RDO RJE NYI MA'I GLU
GSAL MA'I DBANG PO'I SPRUL PA ZHES BTAGS SO, ,HE RU KA'I GLU GAR
LA DUR KHROD KYI SPRUL PA ZHES BTAGS SO, ,PADMA GAR DBANG GI GLU
GAR LA CHAGS PA SPRUL PA ZHES BSHAD DO, ,RTA MCHOG GI GLU GAR LA
RAB TU DGA'

@432A *, ,BA'I SPRUL PA ZHES BTAGS SO, ,DE LTAR NGAG GI BRDA
GSUNGS PA NI, tI ZHES BYA BA MKHA' 'GRO MA, ,ZHES PA LA SOGS PA'I
TSIGS BCAD GNYIS KYIS RDO RJE SEMS DPA' DANG DE BZHIN GSHEGS PA'I
DKYIL 'KHOR GYI SNGAGS SKYES ZHING SKYES YE SHES LAS SKYES PA'I
BRDA YIN NO, ,

HE RU KA'I LHA MO LA AA RALLI ZHES BYA'O, ,PADMA GAR DBANG GI LA
DAM TSIG MCHOG CES BSHAD, RDO RJE NYI MA'I BADZRA AA RALLI ZHES
BYA'O, ,RTA MCHOG LA YANG DE NYID DO, ,RDO RJE SEMS DPA' LA SOGS
PA'I RIGS BZHI'I RNAL 'BYOR PA SNGAGS SKYES ZHING SKYES YE SHES
LAS SKYES PA'I BRDA NI, SANGS RGYAS

THAMS CAD MNYAM SBYOR BA, ,ZHES PA LA SOGS PA GSUNGS TE, RDO RJE
SEMS DPA'I RNAL 'BYOR PA LA, SKAL BA BZANG PO ZHES BSHAD DO, ,DE
BZHIN GSHEGS PA'I RNAL 'BYOR PA LA TA KI ZHES BSHAD DO, ,HE RU
KA'I LA KI LI KI LA ZHES BSHAD DO, ,PADMA GAR DBANG GI LA BYIS PA
CHU SRIN RGYAL

MTSAN ZHES BSHAD DO, ,RDO RJE NYI MA LA 'DOD PA'I DBANG PHYUG
MCHOG CES BSHAD DO, ,RTA MCHOG GI LA DBANG PHYUG MCHOG CES BSHAD
DO, ,RDO RJE DRIL BU DRUG LA DAM TSIG CES BSHAD DO, ,LUS NGAG YID
GSUM LA AOm BHU KHAm ZHES BSHAD DO, ,DGUG GZHUG BZHI LA DZA: H'Um
BAm HO: ZHES BSHAD DO, ,TSUR

GSHEGS NI AE HI'O, ,PHAR BZHUD PA NI AA HI'O, ,AU TI TA NI LONGS
SHIG PA'O, ,SV'A H'A NI DRONGS SHIG PA'O, ,KH'A HI NI ZO SHIG
PA'O, ,LHAG MA NI GO BLA'O, ,BDE MCHOG LA RGYAS 'DEBS MA ZHES PA
NAS, CHER BSTAN MA ZHES PA'I BAR GYIS BDE MCHOG MA LA SOGS PA'I
LHA MO BRGYAD KYI BRDA YIN NO, ,

RDO RJE 'DZIN DANG SANGS RGYAS DANG, ,ZHES PA LA SOGS PAS RDO RJE
SEMS DPA' LA NI SHES 'GYUR ZHES BSHAD DO, ,'JIG RTEN DBANG PHYUG
DGA' 'GYUR ZHES BSHAD DO, ,YANG SANGS RGYAS DANG, RDO RJE SEMS
DPA' DANG, 'JIG RTEN DBANG PHYUG DANG, MKHA' SKYES LA AAm AAm AAm
AAm AAm ZHES BYA'O, ,THAMS

CAD MKHYEN PA LA SARBA BID CES BYA'O, ,SANGS RGYAS SPYAN GYI
SNGAGS NI RU RU 'KHOR BA'O, ,TIshthA SIDDHAm NI MKHYEN NO, ,LO
TZA NA NI DON DAM NYE BAR ZHI BA'O, ,SANGS RGYAS RANG BYUNG BHA
GA W'AN NI SARBA AARTHA'O, ,KI TA SA NI MIG SA SNYING NGO, ,KO TA
BA NI RNA BA PHYAG NA RDO RJE'O, ,KO TA BA NI LCE SPYAN RAS GZIGS
SO, ,KA TI RA KA NI

@432B LUS SGRIB PA RNAM SEL LO, ,KO LA SHA NI GZUGS SANGS RGYAS
SPYAN NO, ,KO LA BA NI SGRA M'A MA K'I'O, ,KO LA NI DRI SGROL
MA'O, ,KO LA BA NI GOS DKAR MO'O, ,KO LA MA NI REG KUN DU BZANG
MO'O, ,PHYAG NA RDO RJE RANG GI MTSAN 'DI RNAMS GANG BRJOD PAR
BYA BA NI MI GNAS REG BYA'I BAR GYI YUL RNAMS RNAM SHES KYI STONG

PA NYID RTOGS PA'O, ,DE NAS RGYAL PO RDO RJE 'DZIN, ,ZHES PA LA
SOGS PA TSIGS BCAD PHYED DANG GNYIS KYIS PHAN YON NO, ,MIG DANG
ZHES PA TSIGS BCAD GCIG GIS SNGAR GYI RANG DON GYI BRDA'I MING
YIN NO, ,YID KYI RNAM SHES KYI DKYIL 'KHOR RDO RJE MTSON CHA DANG
BI TI DANG DGRA BO DANG LAG NA RDO RJE ZHES KYANG BYA'O, ,

GNOD SBYIN GYI BDAG PO LA NYON MONGS PA THAMS CAD ZAD PA DANG
DGRA RNAMS ZAD PA DANG, PHYAG NA RDO RJE ZHES KYANG BYA'O, ,RDO
RJE 'CHANG CHEN PO LA HE RU KA DANG, THAL BAR 'JIG DANG MCHOG
DANG SANGS RGYAS KUN GYI KHRO BO ZHES BTAGS SO, ,DE'I PHYIR MTSAN
RDO RJE 'BAR BA LA RAB TU 'JIG CES BSHAD DO, ,KHA tV'Am GA

LA RGYAL MTSAN CHE, ,ZHES BYA'O, ,THOD PA LA KHAM PHOR ZHES
BYA'O, ,KHRAG CHEN PO LA SBRANG RTZI ZHES BYA'O, ,SKREG [?] MO LA
SOGS PA BRGYAD PA LA DKAR MO RKUN MO ZHES BYA BAR GRAGS SO, ,SGOM
BZHI LA SRUNGS SHIG DANG, MYUR DU DANG RNAM RGYAL DPAL DANG, THAL
BZHI DANG GLOG CES BYA'O, ,YANG NA RTA GDONG MA NI

HAm; NYI ZLA MA LA DRA, THAL BYED MA LA H'Um ZHES BYA'O, ,PHAt
CES PA ROL CIG PA'O, ,RANG ZHES PA DGONGS SHIG PA'O, ,PHAt CES PA
ROL CIG PA'O, ,PHAt CES PA SOD CIG PA STE HE RU KA'I BRDA'O,
,PADMA GAR DBANG DKYIL 'KHOR GYI BRDA NI, PADMA SPYAN RAS GZIGS
DBANG PHYUG ,CES PA LA SOGS PA GSUNGS

SO; ,RNAM GZIGS MA LA DGA' BA ZHES BYA'O, ,SGROL MA LA GRUB PA
ZHES BYA'O, ,RGYAN LDAN MA LA BLO ZHES BYA'O, ,KHRO GNYER MA LA
RDZU 'PHRUL ZHES BYA'O, ,NA BZA' MA LA 'PHEL BA ZHES BYA'O,
,PADMA'I DBANG PHYUG MA LA SBYOR BA ZHES BYA'O, ,SNA TSOGS PADMA
LA PADMA'I RIN CHEN ZHES BYA'O, ,NAM MKHA' SNYING PO LA

THAMS CAD RE RE MA DANG RDZOGS MDZAD DANG, SKAL BZANGS DANG, RDO
RJE NYI MA NOR BU CHE, ,ZHES GRAGS SO, ,DE'I 'KHOR NI TRAm GIS
DBANG BSKUR BA'O, ,BA BA MA NI GTER LDAN MA'O, ,DE BZHIN GSHEGS
PA'I RGYAL MTSAN MA'I'O, ,TRA TA TRA TA NI MCHOD CHEN MA'O, ,RTA
MCHOG GI NI, SNA TSOGS SANGS RGYAS PADMO

@433A *, ,SPYAN; ,ZHES PA LA SOGS PA GSUNGS TE, SNA TSOGS PADMO
SANGS RGYAS SPYAN, ,'JIG RTEN DBANG PHYUG BYANG CHUB KUN, ,SEMS
DPA' CHEN PO SNA TSOGS RDO RJE BLA NA MED PA THAMS CAD MOS, 'JIG
RTEN KUN RAB 'JIGS, RTA MCHOG MA DPAL LDAN DANG MTSAN BCU GNYIS
DANG LDAN

PA NI RTA MCHOG GI BRDA'O, ,DE BAS NA PHYAG RGYA NYI SHU YIN NO,
,DE LTAR DNGOS GRUB BSGRUB PA'I PHYAG RGYA NYI SHU BSHAD NAS, DA
NI GDONG RGYAN GON LA MTSAN MA BYIN PA'I DKYIL 'KHOR GSUNGS PA NI
RJES SU CHAGS PAR BYA'O ZHES, CHA LUGS CHAGS PA BZHIN BYED CING,
,ZHES PA LA SOGS PA GSUNGS TE,

SHLOKA GNYIS KYIS RDO RJE SEMS DPA'I CHA LUGS GYON LA BSAM GTAN
DANG PO MTSAN MA 'BYIN PA BSTAN TO, ,SHLOKA RE RES NI RNAM SNANG
LA SOGS PA DKYIL 'KHOR LNGA'I CHA LUGS BYA BA BSTAN TO, ,DE LTAR
MTHONG BA DANG THOS PA DANG REG PA'I MTSAN MA'I YE SHES KYI PHYAG
RGYA BSTAN NAS, MNGON SHES KYI

PHYAG RGYA BSHAD PA NI, RDO RJE SEMS DPA'I DPAL 'BYOR PA, ,ZHES
PA LA SOGS PA GSUNGS TE, YUN RING DU GOMS PAR BYAS PA'I TING NGE
'DZIN GYIS MNGON SHES SKYED PA'AM, 'KHRUL 'KHOR GYIS BSKYED PA'O,
,THABS BSTAN PA NI GZUGS DANG KHA DOG DANG DBYIBS DANG GAR GYI
NYAMS DGU DANG LDAN PA DANG,

THABS KYI PHYAG RGYA LHA MOR SBYOR BA DANG, LHA'I SKU MI 'GYUR BA
DAM PA 'GRUB PAR YUL KUN LA DNGOS PO KUN LA THAMS CAD KYI BYE
BRAG KUN GYIS BDAG NYID LA SHES PA'I RNAM PA KUN RDO RJE SEMS
DPA'I DNGOS GRUB TU 'GYUR RO ZHES BSTAN TO, ,DE LTAR THUN MONG GI
MNGON SHES BSTAN NAS, BYE BRAG TU RDO RJE SEMS

DPA' BSTAN PA NI, MTSAN MA THOB PA'I RNAL 'BYOR PAS SA PHYOGS BA
KO TZAM DU BYUGS LA BDUD RTZI LNGA'I THIG LER BYAS NAS MCHOD PA
LNGAS MCHOD LA, BU MO'AM KHYE'U GZHON NU MA GRONG PA'I CHOS KYIS
MA GOS PA SDOM PA BYIN LA, GNAS BZHI RU RIGS BZHI'I SNYING PO
BKOD LA DKYIL

'KHOR GYI STENG DU THOD LO KOR GYIS RDO RJE SEMS DPA'I DKYIL
'KHOR JI LTA BA BZHIN DU BRIS TE, YIG 'BRUL BKOD LA MTSAMS BZHIR
BDE MCHOG MA LA SOGS PA YUM BZHI BZLAS PA'I BUM PA LA SMAN LNGA
'BRUL LNGA, RIN PO CHE LNGA BCUG LA RAS SAR PAS MGUL PA BCINGS
TE, LDUM CHAGS

@433B LCUG MAS KHA BRGYAN LA, RNAM RGYAL GYI BUM PA LA GTZO BO
BKOD LA SNGAGS 'BUM BZLAS PAR BYA'O, ,DE NAS BDAG GAM GZHAN LA
MNGON SHES BSKYED PAR 'DOD PA DE LA RNAM RGYAL GYI CHUS DBANG
BSKUR ZHING BSRUNG BA BYAS LA DKYIL 'KHOR DE'I THOG TU LHA GANG
YIN PA DE'I YI GE LA REG TU

GZHUG PAR BYA'O, ,DE'I TSE DKON MCHOG GSUM GYI BDEN PA DANG, BDEN
PA CHEN PO'I BYIN RLABS DANG, CHOS THAMS CAD SGYU MA LTA BU DANG
CHOS NYID RNAM PAR DAG PA'I BDEN PA DANG, BDEN PA'I BYIN GYI
RLABS KYIS JI LTA BA BZHIN STON PAR GYUR CIG CES BYAS LA REG PAR
GZHUG

GO, ,DE BZHIN DU MA REG PAR ME TOG DOR BA'AM, RAL GRI'AM, ME RONG
DAM SHING LEB BAM, CHU DANG BA DANG BA CHU'AM, BRAG NGOS 'JAM PO
'AM, GZUGS BRNYAN 'BYUNG BA'I KHYIM 'JAM PO DAG LA MIG BYIN GYIS
BRLABS LA BLTAR GZHUG GO, ,RNA BA BYIN GYIS BRLABS LA NYAN DU
GZHUG GO,,

SEMS BYIN GYIS BRLABS LA GZHAN GYI SEMS BRTAG PAR BYA'O, 'GRO
BA'I RIGS BZHI'I 'KHOR LO SNYING GAR BKOD LA 'CHI 'PHO DANG SKYE
BA BRTAG PAR BYA'O, ,ZAD PAR DANG ZIL GNON BSGOMS LA RDZU 'PHRUL
GYI YUL SHES PA BSGOM PAR BYA'O, ,DES 'JIG RTEN GYI BYA BA BLANG
BYA DOR

BYA DANG, NOR STOR BA DANG, MA STOR BA DANG, CHOM POS 'PHROGS PA
DANG MA 'PHROGS PA, RNYED PA DANG MA RNYED PA, RGYAL BA DANG
'PHAM PA, DON YOD PA DANG MED PA, GRUB PA DANG MI GRUB PA, BDE BA
DANG MI BDE BA, 'DOD PA GZUGS, GZUGS MED PA'I KHAMS TE, SANGS
RGYAS KYI DON

THAMS CAD KYANG 'KHRUL 'KHOR GYI STOBS KYIS MNGON SHES LNGA
BSKYED NAS SEMS CAN GYI DON BYED DO, ,RDO RJE SEMS DPA'I MNGON
SHES BSKYED NAS RNAM SNANG GI RNAL 'BYOR PAS SA CHU ME RLUNG NAM
MKHA' LA MNGON SHES BSKYED PAR BYA'O, , HE RU KA'I RNAL 'BYOR PAS
'DOD YON

THAMS CAD LA BSKYED PAR BYA'O, ,RTA MCHOG GI RNAL 'BYOR PAS REG
PA'AM MA REG PA LA SOGS PA PRA DBAB PA'I YUL BCU LA SNGA MA LTAR
MNGON SHES BSKYED PAR BYA'O, ,DE LTAR JI SNYED MKHYEN PA'I RNAM
SHES KYI PHYAG RGYA'I YE SHES BSHAD NAS, DA NI LHA'I BU'I BDUD
'JOMS PA'I

@434A *, ,BSRUNG BA'I PHYAG RGYA'I YE SHES BSHAD PAR BYA STE, RDO
RJE SEMS DPA' DPAL 'BYOR BA, JI LTA'I GZUGS DANG DBYIBS LDAN PAS
RDUL TSON SLOB DPON BSNYEN SGRUB BZHIS LHAR BSKYED PA'AM, TSOGS
KYI 'KHOR LO'I SLOB DPON CHA BYAD DANG, RGYAN BTAGS PA'ANG RUNG
STE, DUR

KHROD DU RO BSREGS PA'I THAL BA'AM, MA MO'I GNAS SU KENG RUS YUN
RING PO LON PA'I PHYE MA BDUD RTZI LNGA DANG BSRES PAS BSGRUB
PA'I DPRAL BAR THIG LE BYA BA'AM, YANG NA SNYING GA LKOG MA DPRAL
BA GSUM DU SOR MO GSUM PA'I RI MO BYAS PA BDAG DANG GZHAN BSRUNG
BAR 'GYUR RO, ,THAL BA,

DES PHYOGS BZHI DANG MTSAMS BZHI DANG NAM MKHA' DANG SA LA GTOR
NA BSRUNG BAR 'GYUR RO, ,DE BZHIN DU DKYIL 'KHOR LNGA YANG BSRUNG
BA DE NYID YIN PAR SHES PAR BYA'O, ,THAL BA DE JI LTA BU YIN
SNYAM NA, BDUD RTZI LNGA DANG BSRES PA'I THAL BA LA BSNYEN PA
BYAS NAS, DU BA DANG, RLANGS PA

DANG; 'PHAR BA LA SOGS PA'I RTAGS BYUNG NAS BSRUNG BA'I RDO RJE
THAL BA'I DAM TSIG CES BYA BA'I BSRUNG BA'O, ,RIGS BZHI'I THAL
BA'I BSRUNG BA BSHAD NAS, CHU'I BSRUNG BA BSHAD PA NI, RDO RJE
SEMS DPA' DPAL SBYOR BA, ,ZHES PA LA SOGS PA GSUNGS TE BSGOM PA
GDONG RGYAN GYON PA'I LHA BZHI'I RGYA

MTSO'AM 'BAB CHU'I 'GRAM DU CHU LA DKYIL 'KHOR BSGOMS NAS, CHU
GYEN DU 'GRO BA DANG MI G-YO BA MTHONG BA DE'I TSE, LHA THAMS CAD
ZHU BA'I LHA RDZAS KYI ZHI BA'I CHU'I MCHOG GIS BDAG DANG GZHAN
LA GTOR BA DANG, SPYI BOR BLUGS PA DANG KHRUS BYA BA DANG, CHU
DER 'BOGS SHING RGAL NAS BCUD KYI 'JIG

RTEN BSRUNG BA DANG, SNOD KYI 'JIG RTEN KYANG SNGA MA BZHIN DU
BSRUNG BAR 'GYUR RO, ,RIGS BZHI'I CHU'I BSRUNG BA BSHAD NAS,
YUNGS KAR BSKYED NAS BSRUNG BA NI, RDO RJE SEMS DPA' DPAL SBYOR
BA, ,ZHES PA LA SOGS PA GSUNGS TE, SNGA MA LTAR BSGOMS PA'AM, LHA
RNAMS KYI CHA BYAD GYON PA BSKYED

PA NAS MI'I THOD PA DUR KHROD KYI SAS BKANG PA LA SANGS RGYAS
SPYAN GYI SNGAGS KYIS GZUGS DANG, M'A MA K'I'I SNGAGS KYIS BDUD
RTZI LNGA DANG LDAN PA'I CHU BLUGS PA DANG, GOS DKAR MO'I SNGAGS
KYIS YUR MA BYA BA DANG, SGROL BA'I SNGAGS KYIS BSRUNG BA BYAS
LA, SMIN PA'I TSE DMANGS

@434B RIGS KYI BU MO'I LAG PAR SPRUL NAS, LUS SAM MGUL DU GDAGS
PA DANG, LO MAS TSOD MA BYA ZHING YUNGS MAR GYIS MGO LA BSKU BA
DANG, PHYOGS MTSAMS KYANG SNGA MA BZHIN BSRUNG BA BYA'O, ,DE LTAR
RIGS RNAMS KYI YUNGS KAR GYI BSRUNG BA BSHAD NAS, RIGS RNAMS KYI
LUS KYI DKYIL 'KHOR GYI

BSRUNG BA BSHAD PA NI, ,RDO RJE SEMS DPA' DPAL SBYOR BA, ,ZHES PA
LA SOGS PA GSUNGS TE, RDO RJE SEMS DPA' BSGOM PA'I RNAL 'BYOR PAS
MIG TU MA DANG tA LAS NYI ZLA BSKYED LA MIG 'BRAS LA H'Um LAS RDO
RJE RTZE LNGA PA BSKYED DE, GLOG LTA BU'I RDO RJE PHRA MO'I 'OD
ZER GYIS NAM MKHA'I KHAMS GANG BAR SMRA BAR BYA'O, ,RDO RJE

PHRA MO'I MTHONG BA MTSAN MA THOB PA'I TSE MA MCHU SOS MNAN LA
RDO RJE DRIL BU BZUNG NAS G-YON DU 'GYINGS PA DANG BCAS PA'I RDO
RJE'I 'GROS KYIS 'GRO ZHING GSAL BA'I LTA BAS PHYOGS BCUR BSKOR
ZHING, STENG 'OG BYIN GYIS BRLABS LA SA 'OG SA BLA SA STENGS GSUM
RGYAS 'DEBS PAR 'GYUR RO, ,DE BZHIN DU

GDUL BYA DKYIL 'KHOR DU ZHUGS PA'I RKANG BA'I RANG BZHIN NGAN PA
RNAMS KYANG SNOD DU 'GYUR RO, ,DE BZHIN DU DKYIL 'KHOR BZHI LA
YANG SHES PAR BYA'O, ,THUN MONG GI PHYAG RGYA GSUNGS NAS BYE BRAG
GSUNGS PA NI, RDO RJE SEMS DPA' DPAL SBYOR BA, ,ZHES GSUNGS TE,
BUD MED BCU BZHI LHA MO'I CHA BYAD DU BYAS LA

DE'I DBUS SU BAR TI NAS 'BYUNG BA BZHIN DU BDAG KYANG RDO RJE
SEMS DPA'I CHA BYAD DU BYAS NAS BSNYEN SGRUB BZHI JI LTA BA BZHIN
DU BSGOMS TE, LHA MO'I PHYAG RGYA LTA BA 'DUG STANGS DANG PHYAG
RGYA'I GAR DANG SNGAGS ZLOS SHING CHE GE MO RAKshA RAKshA BYAS
NAS BDAG DANG GZHAN PHYOGS BCING BA LA SOGS PA

BSRUNG BAR 'GYUR RO, ,RNAM SNANG GI RNAL 'BYOR PAS RNAM SNANG GI
DKYIL 'KHOR GYI KHA'I CHA BYAD BYAS, BUD MED BCU BDUN GYIS BAR TI
NAS 'BYUNG BA LTAR LHA'I CHA BYAD BYAS NAS LTA BA DANG, LAG PA
RKANG PA SNGAGS 'DON PA DANG BCAS PAS SNGA MA LTAR BSRUNG BAR
'GYUR RO, ,HE RU KA'I RNAL

'BYOR PAS, HE RU KA'I RNAM PAR 'PHRUL PAS BAR TI NAS 'BYUNG BA
BZHIN BYAS NA BSRUNG BAR 'GYUR RO, ,PADMA GAR DBANG GI RNAL 'BYOR
PAS, JI LTA BA'I GZUGS DANG DBYIBS DANG ZHING PADMA KHA 'BYED PAS
BAR TI NAS 'BYUNG BA LTAR CHA BYAD BYAS NAS SNGA MA BZHIN DU
BSRUNG BAR 'GYUR RO, ,

@435A *, ,RDO RJE NYI MA'I RNAL 'BYOR PAS 'BAR BA'I RDO RJE LTA
BA'I TSUL BZHIN BZHUGS, RDO RJE NYI MA'I DKYIL 'KHOR GYI LHA'I
CHA BYAD PAR TI LTAR BYAS NAS SNGA MA LTAR BSRUNG BAR 'GYUR RO,
,RTA MCHOG GI RNAL 'BYOR PAS JI LTA BA'I RTA MCHOG GI DKYIL 'KHOR
GYI TSUL BZHIN BYAS LA RTA

MCHOG GI DBANG BSKUR BA'I PHYAG RGYAS DBANG BSKUR TE HAm KHAm LAS
GO CHA BSKYED DE, SNYING GAR MDUD PA LAN GSUM NU MA DANG LKOG MAR
LAN GNYIS GNYIS MDUD LA, LAN CIG DPRAL BAR, LAN CIG RNA BA GNYIS
KYI LTAG PAR ZE KA BCINGS NAS LHAG MA SBYANGS PA NI GO CHA'I TSUL
DU ZHES BYA'O, ,DE

NAS SPYI BO DANG DPRAL BA DANG GLO G-YAS G-YON DANG RGYAB TU RDO
RJE PHRENG BA BCINGS LA DAR 'CHING BA BZHIN DU PHRENG BA YANG
BCINGS NAS BDAG DANG GZHAN BSRUNG BA DANG PHYOGS BCING BAR 'GYUR
RO, ,DE LTAR DNGOS GRUB LEN PA'I BSRUNG BA'I PHYAG RGYA BSHAD
NAS, DA NI NAD ZHI BAR BYAS NAS TSE 'PHEL BA'I

PHYAG RGYA'I YE SHES BSHAD PA NI, ,CHES SEMS DPA' YI TSUL STON
CING, ,ZHES PA LA SOGS PA GSUNGS TE, BSNYEN SGRUB GNYIS KYIS RDO
RJE SEMS DPA'I BSKUR BSKYED LA, RDO RJE KHU TSUR GNYIS BCINGS LA
NAD PA'I LUS LAS RIMS MIG GSUM PA LAG PA GSUM PA RKANG PA GSUM PA
KHA DOG NAG PA

STE; NAD DANG SDIG SBRUL DANG, SPRUL PA DANG SDIG PA LA SOGS PA'I
GZUGS BSAMS TE, KHAMS GSUM RNAM RGYAL GYI PHYAG RGYA BCINGS LA
MDZUB MO LCAGS KYUR BYAS PAS NAD DANG DUG BSAL BA DE NYID SMIN
MTSAMS SU BZHAG NA BSRUNG BAR 'GYUR RO, ,RDO RJE BSDAMS PA LAS
MDZUB MO GNYIS KYI

RTZE MO BKUG LA SBRUM MA'I GSUM PA LA BTZUGS NA BU 'BYUNG BA
DANG, LHOG PA DANG, SKRAN DANG, DMU RDZING LA SOGS PA LA BTZUGS
NAS SNGAGS 'BUM PHRAG GCIG BZLAS NA ZUG RNGU SOS PAR 'GYUR RO,
,MIG GSO BA NI DPAL GRUB PA'I SPYAN ZHES BYA BA MDZUB MO MTHE
BO'I RTZA BAR BKUG NAS MTHE

BONG DANG GUNG MO RTZE SBYAR BA NI DPAL GRUB PA'I SPYAN ZHES BYA
STE, SNGAGS 'BUM BZLAS NAS MIG PHYIS NA LONG BAS MTHONG BAR 'GYUR
RO, ,KLAD NAD GSO BA NI BDAG NYID LHA RNAMS KYI SBYOR BA DANG,
RDO RJE DANG, DE BZHIN GSHEGS PA DANG, KHRO BO'I KHU TSUR DANG,
PADMA'I DANG RIN PO CHE DANG, LAS KYI KHU TSUR

@435B GYIS GLAD PA'I NAD DRANGS NAS KHA'I PHYOGS SU BYUNG BA LTAR
BYAS NA KLAD NAD SOS PAR 'GYUR RO, ,RNA BA GSO BA NI H'Um LAS RDO
RJE RTZE LNGA PA DKAR PO GNYIS RNA BA BSKYED LA BDAG NYID KYI LCE
LA RDO RJE RTZE LNGA PA DKAR PO BSAMS LA DE RNA BA TA TH'A GA TA
H'Um ZHES 'BUM BZLAS LA RNA BAR PHUS GDAB PAR BYA'O,,

BYIS PA GSO BA NI, RDO RJE BSDAMS PA LAS GUNG MO GNYIS BRKYANG LA
MTHE BO MTHE CHUNG SO SOR BRKYANG NAS LAG PA G-YAS PA'I GUNG MO
BYIS PA'I SPYI BOR BZHAG NAS SU MBHAS GTZUG TOR BCINGS NA BYIS
PA'I NAD SOS PAR 'GYUR RO, ,DUG GSO BA NI LAG PA G-YAS PA'I MTHIL
DU AA LAS ZLA BA'I DKYIL 'KHOR

BSAMS LA, DE LAS BYUNG BA'I SOR MO LNGA SPRUL MGO'I GDENGS KA
BSAMS NAS SGRUB PA'I RKANG PAR YAm LAS RLUNG, LTE BAR RAm LAS ME,
DE'I STENG DU RA NAG PO LA ZHON PA'I SKYES BU'I GZUGS CAN NAG PO
BSAMS NAS ME 'BAR BAS BSREGS PA DANG, DUG BKUG NAS GDUL BA DANG,
DUG 'OD ZER GYI LCAGS

SGROG GIS BCING BA DANG MI LHAS ZOS PAR BSAMS LA, GDUG PA'I MCHE
BA LA SOGS PAS ZIN PA'I 'DUG STANGS STAG DANG GOS KYI DGON ZAN
GYI DUG STE BRTZON PA RNAMS SOS PAR 'GYUR RO, ,GDON GSO BA NI,
KHRO BO'I SDIGS MDZUB KYIS G-YAS PA'I MTHE BO DANG, GUNG MO GNYIS
MIG LTA BUR

BYAS NAS G-YON PA'I KHRO BO'I KHU TSUR GYIS YANG DE BZHIN DU BYAS
TE, G-YAS G-YON GYI GUNG MO'I TSIGS GSUM PA'I RGYAB SBYAR TE,
MTHE BO DANG MDZUB MO SO SOR BCAD PAS MDZUB MO DANG GUNG MO BAR
DU GRU GSUM DANG, GUNG MO GNYIS MTHE BO'I TSIGS DANG POR BZHAG
PAS MDZUB MO

GUNG MO MTHE BO GNYIS KYI BAR GRU BZHI BYAS NAS ZHI RGYAS MNGON
SPYOD KYI PHYAG RGYA BCINGS LA GDON DANG DUG SEL BAR 'GYUR RO,
,SHI BA SLONG BA'I PHYAG RGYA NI HE RU KA'I PHYAG RGYA 'DZIN BYAS
LA BA DAN GSUM PA GNYIS BCINGS TE, NANG ZLOG PA GUNG MO GNYIS
MDUD NAS, MDZUB MO GNYIS DANG,

MTHE CHUNG GNYIS SO SOR MDUD DE, G-YAS PA'I SRIN LAG DANG, G-YON
PA'I SRIN LAG DANG, G-YAS PA'I MTHE BONG RTZE MO SBYOR BAS RTZE
MO LNGA PA ZHES BYA BA SMIN MTSAMS KYI MDZOD SPU RU BZHAG PAS MA
MO THAMS CAD 'DUL BA DANG, 'JIG RTEN GSUM RGYAS GDAB PA

@436A *, ,DANG; RMONGS PA DANG THAL BAR BYAS PAS SLAR 'TSO BAR
BYED DO, ,RTA GSO BA'I MU DRA NI, TRAm LAS RTA RNAMS BSKYED LA,
HR'I LAS STAN PADMAR BSKYED LA, AA LAS ZLA BA'I DKYIL 'KHOR
BSKYED LA, H'Um LAS RDO RJE SEMS DPA' BSKYED PA'AM RTA MCHOG TU
BSKYED NA NAD MED CING NYAMS SKYE

BAR 'GYUR RO, ,GLANG PO GSO BA NI, H'Um GA H'Um ZHES PA LAS GLANG
PO BSKYED LA PADMA'I GDAN DANG ZLA BA'I GDAN BSKYED DE, RIGS
BZHI'I LHA BSKYED NAS BDUD RTZI 'DZAG PAR BSAMS NA GLANG PO'I
NYAMS STOBS 'PHEL BAR 'GYUR RO, ,BYA GSO BA NI, HRI MAm HRI ZHES
PAS BYA BSKYED LA SHR'I BADZRA SATVA STVAm AA GI HO ZHES

PAS RNA BAR BZLAS NA NAD MED PA DANG MI SKAD SMRA BAR 'GYUR RO,
,LJON SHING BSKYED PA NI RDO RJE SEMS DPA' LA SOGS PA'I RIGS
BZHI'I RNAL 'BYOR BYAS LA H'Um MAm H'Um ZHES PA LAS SKAR MA RGYAL
GZA' PHUR BU'I ZHING THAMS CAD SANGS RGYAS SPYAN GYI SNGAGS KYIS
BSKYED LA, M'A MA K'I'I SNGAGS

KYIS BCU BA DANG, SGROL MA'I SNGAGS KYIS BSRUNG BA DANG, GOS DKAR
MO'I SNGAGS KYIS YUR MA BYA BA DANG, GNOD MDZES LA SOGS PA'I
SNGAGS KYIS BSRUNGS NA NAD MED CING ME TOG DANG 'BRAS BU 'PHEL
BAR 'GYUR RO, ,DE LTAR GSO BA'I PHYAG RGYA'I YE SHES KYI BYIN
GYIS BRLABS NAS MTSON

CHA'I PHYAG RGYA'I YE SHES BSHAD PA NI, 'KHRUL 'KHOR GYIS 'PHANGS
MA 'PHANGS ZHES BYA BA LA SOGS PA GSUNGS TE, DE 'KHRUL 'KHOR GYIS
'PHANGS PA NI MDA'O, ,MA 'PHANGS PA NI MDUNG, LAG PAS 'PHANGS PA
NI 'KHOR LO 'PHANGS NAS SLAR BZUNG BA NI MDA' MDUNG DANG ZHAGS
PA'O, ,STOBS

'GYED PA NI LAG STOBS, ,DE NYID RGYAS PAR BSHAD PA NI, DBYIBS
DANG BDE BLAG SBYOR BA DAG ,CES PA LA SOGS PA GSUNGS TE, DE LA
'KHRUL 'KHOR GYIS 'PHEN PA'I SBYOR BA DANG, KUN DU SBYOR BA DANG,
'DREN PAR 'GYUR BA DANG, 'GENGS PA DANG, GSAL BA DANG 'PHEL LO,
,DE DAG GI BSHAD PA NI,

RKANG PA GSHIBS NAS MNYAM PA'I STANG STABS BYA BA DANG, RKANG PA
'GYES PAS SA GA BYA BA DANG, DKYIL 'KHOR DE DAG KYANG ZHES PA
ZLUM POS SA GNON DANG, BRKYANG BSKUM GYIS KYANG ZHES G-YAS
BRKYANG G-YON BSKUM PA'O, ,G-YAS BRKYANG NI DBYIBS KYI PHYAG
RGYA'O, ,DE LA BDE BLAG GI RGYA CHER BSHAD PA NI,

@436B DPUNG PA G-YON PA MI LHOD PAR BSGOMS PA DANG, 'BEN LA GTAD
NA SRAN GZUGS PA DANG, LAG PA G-YAS PA BSKUM PAS BRTEN PA DANG,
RNA LTAG TU 'PHEN PAS YAN LAG BRTEN PA STE, 'DI NI LUS KYI PHYAG
RGYA BDE BLAG CAN, ,ZHES BYA STE LHAG MA NI PHAN YON NO, ,DE LA
SBYOR BA'I RGYA CHER BSHAD PA NI, RANG GI SNYING GAR

'DREN TSUL DU, ,ZHES PA'I SHLOKA GCIG GIS KUN DU SBYOR BA'I RGYA
CHER BSHAD PA NI, LAG PA G-YON PA LEGS BSRANG PA, ,ZHES PA SHLO
KA GCIG GIS 'DREN PA'I RGYA CHER BSHAD PA'O, ,RNA DRUNG BAR DU
ZLUM POR NI, ,ZHES PA'I SHLOKA GCIG GIS 'GENGS PA'I RGYA CHER
BSHAD PA NI, JI LTAR RIG PA DRANGS

NAS NI, ,ZHES PA'I SHLOKA GCIG GIS MYUR BA'I RGYA CHER BSHAD PA
NI, 'DAS PAS 'BEN LA BSGRIB PAR BYA, ,ZHES PA'I SHLOKA GCIG GO,
,'PHEN PA'I RGYA CHER BSHAD PA NI, DE GRU BZHI PA LA SGO BZHI PA,
,ZHES PA LA SOGS PA SMOS TE, G-YAS PHYOGS MDA' BSKOR NAS 'GENGS
NAS SA LA SMAD PA

DANG 'BEN NAM SA LA GTOD PA DANG, RKANG PA G-YON PA'I PUS MO BKUG
G-YAS PA'I BRANG BAS SA LA BTZUGS PA NI, DMIGS PAS MNAN ZHES
BYA'O, ,'BIGS PA BCU YI RGYAL MCHOG GIS, ,ZHES PA G-YAS PA'I SOR
MO SANGS RGYAS LNGAR BSKYED DE, PHYAG RGYA'I MCHOG DES PHUNG PO
LNGA DANG,

DBANG PO LNGA LA MDA' PHOG PAR BSAM MO, ,GSAL BA'I RGYA CHER
BSHAD PA NI, MTSON CHA LNGA PO THUN MONG GI CHO GA BSTAN PA YIN
TE, RAB TU 'PHANGS PA DANG, MNYAM PA DANG RAB TU 'PHANGS PA LA
SOGS PA LNGA THABS KYI PHYAG RGYA DANG, NYAM NGA LA GAMS DANG BDE
SOGS, ,ZHES PA NI ZLOS PA'I PHYAG RGYAL

DANG; THAMS CAD 'DEGS DANG NGES PAR 'DEGS, ,ZHES PA PHRENG BA'I
PHYAG RGYA LNGA DANG, KUN DU KUN NAS THAMS CAD DU, ,ZHES PA RUS
PA LA SOGS PA PHYAG RGYA LNGA DANG, NYI SHU NI DGRA CHA THAMS CAD
GSAL BAR RTOG PA ZHES BYA BA'I THA TSIG GO, ,MTSON CHA DE RNAMS
NI DNGOS GRUB LEN PA'I TSE MDUN GYI LHA DANG BAR

CHAD KYI BDUD LA 'PHEN PA DANG, PHRIN LAS BYED PA'I TSE G-YUL LAS
RGYAL BAR 'GYUR BA'I PHYAG RGYA'O, ,DE LTAR MTSON CHA'I PHYAG
RGYA BSTAN NAS LAS THAMS CAD KYI PHYAG RGYA BSTAN PA NI, SRIN LAG
GNYIS KYI NANG DU NI, ,ZHES PA RDO RJE SEMS DPA'I RDO RJE KHU
TSUR DANG, DE BZHIN GSHEGS PA'I KHRO BO'I PADMA'I RIN

@437A *, ,PO CHE'I LAS KYI KHU TSUR RNAMS KYI DNGOS GRUB BSGRUB
PA DANG, MTSAN MA THOB NAS LAS RNAMS BYA'O, ,DE LTAR LAG PA'I MU
DRA'I YE SHES BSHAD NAS, DPAL LDAN RDO RJE LAS KYI RKANG PA'I
PHYAG RGYA'I YE SHES BSTAN PA NI, RKANG PA BRKYANG DANG GNON PA
DANG, ,ZHES PA LA

SOGS PA GSUNGS TE, RDO RJE SEMS DPA'I RNAL 'BYOR BAS GZUGS BRNYAN
GYI DKYIL 'KHOR LA DNGOS GRUB LEN PA DANG, LAS RNAMS BYED PA
DANG, TSOGS KYI 'KHOR LO SPYOD PA'I BRTUL ZHUGS BYED PA'I TSIG
RKANG PA BRGYAD PA G-YAS KYI PHYED KRUNG DANG, GNON PA G-YON GYI
PHYED KRUNG BSKUMS NAS 'DEGS PA'I

RDO RJE SKYIL MO KRUNG GIS GZUGS BRNYAN MNAN NAS SKAD PHYUNG BA'I
TSE BKA' BSGO BAR BYA'O, ,DE BZHIN DU RNAM SNANG RNAL 'BYOR PAS
DPAL MNAN PA RDO RJE SKYIL MO KRUNG DANG, RDO RJE 'DZIN PA HE RU
KAS G-YON BRKYANG PA DANG, PADMA GAR DBANG GI PADMA'I SKYIL KRUNG
GIS MNAN PA DANG, RDO RJE NYI MA'I RIN PO CHE'I SKYIL KRUNG

GIS MNAN PA DANG, RTA MCHIG GI LAS KYI SKYIL MO KRUNG GIS MNAN
PA'O, ,MNAN NAS SU DAG LONGS SPYOD SNYAM NAS, DBANG PHYUG MNAN
NAS DNGOS GRUB GSUM MA BKUG PA DANG, KHYAB 'JUG MNAN NAS DPA' MO
BKUG PA DANG, TSANGS PA MNAN NAS GROL MA BKUG PA DANG, 'DOD PA'I
LHA MNAN NAS DGA'

MA BKUG PA DANG, DE'I 'KHOR MA MO DANG, MKHA' 'GRO MA RNAMS LONGS
SPYAD PAR BYA'O, ,DE BZHIN DU KU BE RA MNAN NAS RIG PA 'GRUB PA'I
RNAL 'BYOR MA BKUG PA DANG, MI'I RGYAL PO MNAN NAS BTZUN MO BKUG
LA LONGS SPYAD PAR BYA'O, ,DE LTAR RKANG PA'I PHYAG RGYA BSHAD
NAS, SGRUB PA'I YAN LAG

SNGAGS SKYES ZHING SKYES YE SHES LAS SKYES PA KHA DOG DANG DBYIBS
DANG SPYOD LAM SHES NAS YAN LAG DANG NYID LAG GI BRDA BYA STE,
SGRUB PA'I YAN LAG TU SHES NAS, DGUG PA'I PHYAG RGYA BSTAN PA NI,
RDO RJE KHU TSUR SNYING GAR BCINGS, ,ZHES PA LA SOGS PA GSUNGS
SO, ,THUN MONG GI PHYAG RGYA

BSHAD NAS, BYE BRAG TU RDO RJE SEMS DPA'I LHA MO DGUG PA NI,
G-YON 'GYING TSUL SHLOKA GCIG GIS SO, ,RNAM SNANG GI NI DPAL
LDAN SNA TSOGS 'DZIN ZHES PA GCIG GO, ,HE RU KA'I NI, G-YON PA'I
DRIL BU SGRA SGROGS SHING, ,ZHES PA GCIG GO, ,PADMA GAR DBANG GI
NI, G-YON PA'I BRLA LA GZHAG CES

@437B PA GCIG GO, ,RDO RJE NYI MA'I NI, BDAG SNYING GAR 'DREN
PA'I TSUL DU ZHES PA GCIG GO, ,RTA MCHOG GI NI, BDAG GI SNYING
GAR 'DREN TSUL DU ZHES PA'I SHLOKA GCIG GO, ,DE LTAR RTOG PA DGU
PA NI PHYAG RGYA NYI SHU RTZA BRGYAD KYI BSGRUB PA'I YAN LAG NYI
SHU RTZA BRGYAD DU BYAS NA, LAS DANG PO PA BSGRUB PA'I

TSE DANG, MTSAN MA THOB PA'I TSE DANG, (DPE GNYIS LA) MTSAN MA
THOB PA'I TSE MCHOG TU GYUR PA'I RNAL 'BYOR PA DNGOS GRUB LEN
PA'I TSE DANG, DNGOS GRUB THOB PAS YE SHES LA DBANG PA'I RNAL
'BYOR BAS SEMS CAN GYI DON DU LAS RNAMS BYED PA'I TSE DAG CING
RIGS PAR YAN LAG TU GYUR PA YIN NO, ,BRTAG

PA DGU PA'I 'GREL BA'O,, ,,DE LTAR BRTAG PA DGU BSHAD NAS, DA NI
PHYAG RGYA CHEN PO CHOS KYI DBYINGS KYI RANG BZHIN LA MOS PA BDAG
BYIN GYIS BRLABS PA'I RNAL 'BYOR PA'I PHYAG RGYA CHEN PO DANG
MNYAM PAR SBYOR NAS, MNGON SUM GYI LAM BSGOM PA BSHAD PA NI, DE
NAS SNA TSOGS KUN DU NI LHA

DRUG TU BSGOM PA'I RNAL 'BYOR PA DRUG GO, ,PHYAG RGYA ZHES PA'I
SGRUB PA 'DI, ,ZHES PA RIGS DRUG PHYAG RGYA BZHI'I BYE BRAG GO,
,KUN DU SNA TSOGS SBYOR BA YIS, ,ZHES PA PHYAG RGYA BZHI LA DGA'
BA BZHI'I YE SHES BSKYED PA'O, ,KUN DU SNA TSOGS BSHAD PAR BYA,
,ZHES PA RNAL 'BYOR MA BZHI'I PHYAG

RGYA NYI SHU RTZA BZHI LA SBYOR BA'O, ,DE LTAR MDOR BSTAN NAS
RGYAS PAR BSHAD PA NI, SMIN MA MIG DANG SNA DANG MCHU, ,ZHES PA
LA SOGS PA GSUNGS TE, RANG DANG 'DRA BA'I PHYAG RGYA DRUG YUM GYI
SMIN MA DANG MIG DANG SO LA SOGS PA CHA LUGS SU BYAS LA PHYAG
RGYA THAMS CAD KYIS 'KHYUD PA DANG, 'O BYA BA LA SOGS

PA RNAM PAR SMIN PA BKROL NAS RNAM PA SNA TSOGS DANG, RNAM PAR
SMIN PA BKROL NAS MTSAN NYID DANG BRAL BA'O, ,DE YANG RNAM PAR
SHES PA BSAM GTAN GYI TING NGE 'DZIN BSKYED PA'I LHA MO DRUG GI
DBANG DU BYAS NAS, RDO RJE SEMS DPA' DPAL SBYOR BA'I, ,ZHES PA'I
SHLOKA GCIG GIS DGA' BA'I MTSAN

NYID BSHAD DO, ,PHYAG RGYA 'DI YIS BTAB NA NI, ,ZHES PAS MCHOG
DGA'I MTSAN NYID DO, ,SANGS RGYAS KUN DANG MNYAM SBYOR BAS, ,ZHES
PA'I SHLOKA GCIG GIS LHAN CIG SKYES DGA'I LHA MO'I MTSAN NYID DU
BSTAN TO, ,DE LTAR ZHI GNAS KYI BDE BA BSTAN NAS, LHAG MTHONG GI
BDE BA BSTAN PA NI, RDO RJE

@438A *, ,SEMS DPA' DPAL SBYOR BA'I, ,ZHES PA SHLOKA GCIG GIS
RDO RJE SEMS DPA'I BDE BA CHEN PO 'OD GSAL BA BSGOM PA'O, ,LTA
BAS MI NGOMS PA YI SKU, ,ZHES PA'I SHLOKA GCIG GIS RNAM SNANG GI
BDE BA CHEN PO BSTAN TO, ,BSAM PA THAMS CAD RDZOGS PA YI, ,ZHES
PA'I SHLOKA GCIG GIS HE

RU KA'I BDE BA CHEN PO BSTAN TO, ,DBANG PO KUN LAS BYUNG BA YI,
,ZHES PA'I SHLOKA GCIG GIS RDO RJE NYI MA'I BDE BA BSTAN TO,
,DPAL LDAN YON TAN 'GYING DANG BCAS, ,ZHES PA'I TSIG RKANG DRUG
GIS PADMA GAR DBANG GI BDE BA CHEN PO BSTAN TO, ,GYEN DU 'PHAR
BA'I DNGOS GRUB DANG, ,ZHES PA'I TSIG RKANG DRUG GIS RTA

MCHOG GI BDE BA CHEN PO 'OD GSAL BSTAN TO, LHA MO RNAMS KYIS JI
LTAR PHYAG RGYA BYA ZHE NA, ,KUN DU SNA TSOGS SKAL BZANG PO,
,ZHES PA LA SOGS PA GSUNGS TGE, 'BYUNG BA BZHI'I RTZA GSAL NAS,
AA WA DH'U T'I KHA SBYAR NA DPAL RDO RJE PADMO GYEN DU 'PHAR BA'I
SPYAN ZHES BYA BA, RIGS BZHI'I SROG AA WA DH'U T'IR 'JUG BA'I

THABS KYI PHYAG RGYA DRUG LA SHES RAB KYI PHYAG RGYA DRUG GI LAN
DU SHES PAR BYA'O, ,DE LTAR RTOG PA BCU PA'I DON BSHAD NAS, DE'I
'BRAS BU GSUNGS PA NI, SANGS RGYAS THAMS CAD 'DUS PA YI, ,ZHES PA
LA SOGS PA GSUNGS TE, PHYOGS BCU'I SANGS RGYAS THAMS CAD 'DUS
PA'I SKU DPAG TU MED PA DANG LDAN ZHING

NAM MKHA'I KHAMS KYI MTHAS GTUGS PA'I DUS SU BDEN PA'I TSIG TU
GSUNGS KYANG, SANGS RGYAS KYI ZHING MTHA' YAS PA MU MED PA NA
RGYUD SDE BZHI'I RTOG PA THAMS CAD DANG, RTOGS PA'I RGYAL PO'I
GZUGS KYI RNAM PAR RTOG PA'I MTHU DANG, SGRA'I RNAM RTOG GI YON
TAN DE BZHIN GSHEGS PA THAMS

CAD KYIS GANG DU YANG GSUNG BAR MI NUS SO, ,CI'I PHYIR ZHE NA,
BYIN RLABS KYI LAM GYI MTHU DANG, MNGON SUM LAM GYI RANG BZHIN
DAG 'GRUB PA DANG, SEMS 'OD GSAL CHOS KYI DBYINGS KYI NGO BO NYID
KYIS RTAG TU 'GRUB PA DANG, ZHI GNAS DANG LHAG MTHONG SA SOR GRUB
PA'I PHYIR RO, ,DE LTA BU YIN YANG,

CI'I PHYIR GSUNG BAR MI NUS SHE NA, 'DI NI GSANG BA MCHOG GI
MCHOG, ,CES BYA BA LA SOGS PA GSUNGS TE, DON RANG GI MTSAN NYID
NI SGRA'I BRJOD BYA MA YIN PAS MNGON SUM GYIS NYAMS SU MYONG BA'I
DON DGA' BA NI GSANG BA DANG, MCHOG DGA' NI MCHOG DANG, LHAN CIG
SKYES DGA' YIN PAS MCHOG GI DANG,

@438B BDE BA CHEN PO YIN PAS BDE MCHOG GO, ,SANGS RGYAS RNAMS
KYIS BYANG CHUB SEMS DPA' LA LONGS SKU DANG SPRUL SKUS JI LTAR
CHOS BSTAN ZHE NA, SEMS CAN DON PHYIR LAM RNAMS SBYONG BA DANG,
,RNAM PAR DAG PA RGYAL BAS YOD MI MDZAD, ,CES GSUNGS TE, NYAN
THOS LTAR PHUNG PO LHAG MED KYI MYA NGAN LAS 'DAS

PAR MI MDZAD PAS SANGS RGYAS RNAMS LA YE SHES KYI RNAM PA DANG,
BYANG CHUB SEMS DPA' LA GZUGS KYI SKU'I RNAM PA DANG, LAS DANG PO
PA'I SO SO'I SKYE BO LA GSUNG GI RNAM PAR SNANG BA YIN NO, ,DON
DAM PAR MNYAM PAR SPYOD PA'I DON LA GSUM MI MNGA'O, ,CI'I PHYIR
MNYAM PAR SBYOR BA'I DON LA BAR CHAD MED

PA YIN ZHE NA, 'DI LA BGEGS BYED BDUD KYANG YOD MA YIN, ,ZHES
GSUNGS SO, ,DRI MA DAG PA DANG MA DAG PA CI'I PHYIR MED SNYAM NA,
RTOG PAS MI 'GRUB BRDAR BAS YOD MI 'GYUR, ,ZHES GSUNGS SO, ,CI'I
PHYIR GLO BUR DANG 'DRES PA MA YIN ZHE NA, MI BRTAN PA DANG BDUD
DU NGA MI 'GYUR, ,ZHES BSHAD

DO, ,RTZA BA'I CHOS KYI SKU SEMS RANG RIG 'OD GSAL CI'I PHYIR MI
STON ZHE NA, BRTAN PA'I PHYIR YANG NGA MI 'DOMS, ,ZHES GSUNGS SO,
,DON DAM PAR MKHYEN PA MED KYANG KUN RDZOB TU JI LTAR LAM RTOGS
SHE NA, GANG ZHIG RANG GI BDE BAS BDE GRUB PA, ,DNGOS GRUB MCHOG
NI RTEN PAR MDZAD, ,

DE LTAR 'BRAS BU'I RGYUD GSUNGS NAS, RJES SU YI RANG BZHING BSTOD
PA NI, SNA TSOGS ZHES PA LA SOGS PA GSUNGS TE, SNA TSOGS PAS DE
SKAD GSUNGS PA NI, RIGS DRUG GI STON PA DRUG GO, ,BHA GA W'AN, DE
BZHIN GSHEGS PA RTAG TU DGYES, ,ZHES PA NYAN PA PO'I SANGS RGYAS
GANGG'A'I KLUNG

GI BYE MA SNYED RTAG TU DGYES PA'O, ,RDO RJE SEMS DPA' DPAL GYI
RIL GSUNGS PA ZHES PA RIGS DRUG GI GZUGS KYI RTOG PA BSHAD NAS,
SGRA'I RNAM PAR RTOG PA DRUG NI, BCOM LDAN 'DAS RDO RJE SEMS DPAS
GSUNGS ZHES PA'I DON TO, ,RNAM PAR RTOG CING RAB TU DGYES PAR
'GYUR ZHES PA

GZUGS KYI RNAM RTOG BSDUS PA LA BSTOD PA DANG, SGRA'I RNAM RTOG
BSHAD ZIN PA LA SOGS BSTOD PA'O, ,'DIS MA 'ONGS PA'I SNGAGS PA
GSANGS SNGAGS KYI SPYAD PA SPYOD PA RNAMS DKYIL 'KHOR BSDUS PA LA
BSTOD PA DANG CHES BSHAD PA'I RJES LA RJES SU YI RANG ZHING BSTOD
PA'O, ,DE LTAR

@439A *, ,RJES SU YI RANG BSTOD PA'I RJES LA DBANG PO RNON PO
RNAMS KYIS RTOG PA BCU'I DON CIG CAR RTOGS PAR BYA'O ZHES BSTAN
PA NI, RNAM MANG RJES CHAGS DGA' BAS MCHOD PA DANG, ZHES PA DGA'
BA GSUM GYI ZHI GNAS KYI TING NGE 'DZIN TO, ,RTA MCHOG GI RNAL
'BYOR BDE BAS GSAL

BAR RJES SU GSAL BAR MCHOD NA NI, BDE BA CHEN PO GRUB PAR MNGON
SUM DU BSGOM PAR BYA'O ZHES PA'I DON YIN NO, ,RAB TU BDE BA RNAL
'BYOR DAM PA SKAL BZANGS DGA' BA'I MCHOG ,CES BYA BA RANG LHAG
PAR GNAS PA'I RNAL 'BYOR BAS BDE BA CHEN PO CIG CAR SGOMS SHIG
CES PA'I DON TO, ,RAB MCHOG

BDE BA'I RANG BZHIN DAM TSIG RJES SU GRUB PAR 'GYUR, ,ZHES PA BDE
BA CHEN PO SKU GSUM THOB PAR 'GYUR RO ZHES BSHAD DO, ,DE LTAR CIG
CAR BSGOM PA'I DON BSTAN PA 'DIS MA 'ONGS PA'I RNAL 'BYOR PA
RNAMS KYIS NYE BAR BSDU BA BYAS PA'I RJES LA, DGE BA'I RTZA BA
BSNGO BAR GYIS ZHES BA'O, ,

BCOM LDAN 'DAS RDO RJE SEMS DPA' DE SKAD GSUNGS SO ZHES PA LAG NA
ROD RJE'I TSIG YIN NO, ,PHYOGS BCU'I SANGS RGYAS THAMS CAD YE
SHES KYI YUL DANG, MNYAM PAR SBYOR BA'I MKHA' 'GRO PHYAG RGYA
BZHI'I RGYU RKYEN GYI TSOGS PA, MNGON SUM LAM GYIS SGYU MA YIS,
,ZAG PA MED PA BDE BA'I MCHOG

CES BYA BA RTOG PA BCU'I MTSAN YIN NO, ,RTOG PA BCU PA 'DIS NI
RTOG PA THAMS CAD KYI 'KHOR LO BSKOR BA ZHES BYA BA DBANG BZHI PA
CHEN PO BSGOM PA RDZOGS SO ZHES BYA BA NI MTHAR THUG PA ZHES BYA
BA'I DON TO, ,BRTAG PA BCU PA'I 'GREL PA'O, ,'GREL PA DAG GIS
MNYAM SBYOR NI, MA LUS GSAL

BAR MA 'GROL ZHES, ,MNYAM SBYOR RGYUD LAS BDAG GIS NI, ,GTAM DU
DRIS PA BZHIN DU THOS, ,BDAG GIS RTOGS DKA' YIN NA YANG, ,BLA
MA'I ZHABS KYIS BYIN BRLABS PAS, ,DE DON RTZOM PHYIR NYES PA MED,
,DE PHYIR RGYUD RGYAL RTOG PA'I DON, ,GSAL BYED NGAG GI 'OD ZER
'DI, ,'PHAGS PA'I SHES RAB

BSKYED PA'I PHYIR, ,DGE BA CUNG ZAD GANG BSAGS PA, ,DE YIS KUN
MKHYEN THOB PAR SHOG ,SANGS RGYAS THAMS CAD DANG MNYAM PAR SBYOR
BA MKHA' 'GRO MA SGYU MA BDE MCHOG GI 'GREL PA MNYAM SBYOR GYI
RGYAN ZHES BYA BA RAB DGA' RDO RJES MDZAD PA RDZOGS SO,, ,,