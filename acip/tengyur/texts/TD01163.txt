@231B #, ,RGYA GAR SKAD DU, SH'I
BADZRA DHA RA SAm G'I TA BHA GA BA TI STO TRA t'I K'A, BOD SKAD
DU, BCOM LDAN 'DAS LA BSTOD PA DPAL RDO RJE 'DZIN GYI DBYANGS KYI
RGYA CHER BSHAD PA, 'JAM PA'I MGON LA PHYAG 'TSAL LO, ,GANG

ZHIG BSTOD DU BLO BZANG BZANG RNAMS KYI BLO GROS DANG, ,TSIG GIS
'DOD PA'I 'BRAS LDAN 'JUG PA MI RNYED LA, ,'PHAGS PA GSUNG 'JAM
YON TAN NAM MKHA' MTHA' YAS SHING, ,DAG PA LTA BU DE LA RTAG TU
BDAG PHYAG 'TSAL, ,MNYAM MED MI G-YO MNYAM NYID CHOS MCHOG

CAN; ZHES BYA BA LA SOGS PA'I BSTOD PA NI GTZOR GSOL BA GDAB PA
YANG YIN TE, 'DI LTAR MJUG TU, ,KUN GYI DAM TSIG GSUM MCHOG GRUB
BDAG STZOL, ,ZHES BSTOD DO, ,MCHOG GI DNGOS GRUB GSOL BA GDAB PAR
'OS PA DE DAG KYANG GANG ZHE NA, GANG DAG RANG YONGS

SU DAG PA'I BDAG NYID CAN BRTZE BA CHEN PO'I DBANG DU GYUR PA,
BRTZE BA'I 'BRAS BU GNYIS BYED PA, ,DE'I RJES SU MTHUN PA'I YON
TAN DANG LDAN PA RNAMS YIN TE, RNAM PAR MDAG PA'I BDAG NYID CAN
RNAMS NI RANG LA PHAN PA'ANG BYA BAR MI NUS SO, ,YONGS SU DAG
PA'I BDAG NYID

CAN YIN YANG SNYING RJE CHEN PO DANG BRAL NA GZHAN GYI DON CHEN
PO MTSAR CIG MI BYED DE, RANG RGYAL BA DAG BZHIN NO, ,SNYING RJE
CHEN PO DANG LDAN DU ZIN KYANG GAL TE DE'I 'BRAS BU DANG MTHUN
PA'I YON TAN DANG BRAL BA NYID KYIS NUS PA MED PA'I PHYIR BRTZE
BA'I 'BRAS BU GNOD PA SEL BA DANG, PHAN

PA BSGRUB PA MI BYED NA DE'I TSE GSOL BA GDAB PA'I YAL MA YIN PAR
GYUR TE, SEMS DANG BCAS PA RNAMS NI BDAG NYID RDOS NON PA DBYUNG
BA'I PHYIR, 'PHYE BO DANG LONG BA LA SOGS PA LA GSOL BA 'DEBS PAR
MI BYED DO, ,DE BAS NA YONGS SU DAG PA'I BDAG NYID CAN NYID SHES
PAR BYA

BA'I PHYIR, MNYAM MED MI G-YO MNYAM NYID CHOS MCHOG CAN, ,ZHES
BYA BA 'DI GSUNGS SO, ,BRTZE BA'I DANG DU GYUR PA NYID BSTAN PA'I
PHYIR, THUGS RJE'I BDAG NYID CES BYA BA 'DI GSUNGS SO, ,THUGS
RJE'I 'BRAS BU GNYIS MDZAD PA NYID BRJOD PA'I PHYIR, 'GRO BA'I
SDUG BSNGAL

@232A *, ,SEL ZHES BYA BA DANG, YON TAN KUN MNYAM MTHA' MED DNGOS
GRUB STZOL, ,ZHES BYA BA 'DI GSUNGS SO, ,BRTZE BA'I 'BRAS BU
GNYIS DANG MTHUN PA'I YON TAN DANG LDAN PA NYID RAB TU BSTAN PA'I
PHYIR, ,DRI MED MI G-YO MNYAM MED MCHOG RAB CHOS, ,ZHES BYA BA
'DI GSUNGS

TE; 'DI NI BSDUS PA'I DON YIN NO, ,TSIG RNAM PAR DBYE BA NI, DE
NI MNYAM PA MED PA'ANG YIN LA MI G-YO BA'ANG YIN PAS MNYAM MED MI
G-YO BA'O, ,DE NI MNYAM PA MED PA DANG MI G-YO BA'ANG YIN LA
MNYAM PA NYID KYANG YIN PAS DE SKAD CES BYA STE, MNYAM PA NYID DE
LTA BU DE NYID MCHOG

CHOS YIN NO, ,DE GANG DAG LA YOD PA DE DAG LA DE SKAD CES BYA
STE, 'DIS NI DE BZHIN GSHEGS PA RNAMS KYI DE BZHIN NYID KYI CHOS
KYI SKU NYID BSTAN TO, ,DE LA MNYAM PA MED PA NI GLO BUR GYI DRI
MA MTHA' DAG DANG BRAL TE RNAM PAR DAG PA'I MTHAR PHYIN PAS DPE
MED PA'I PHYIR TE, SU DANG YANG MNYAM

ZHING MTSUNGS PA MED PA'ANG, 'DI DANG MNYAM ZHING 'DRA BA 'GA'
YANG MED PAS NA MNYAM MED DO, ,'DIS NI DE BZHIN NYID PHYIN CI MA
LOG PAR YONGS SU DAG PA BSHAD DO, ,G-YO BA NI GZHAN DU 'GYUR
BA'O, ,G-YO BA MED PAS NI MA G-YO BA STE, DUS THAMS CAD DU GNYIS
SU MED PA'I CHOS

NYID SHIN TU RNAM PAR DAG PA LAS MI 'DA' BA ZHES BYA BA'I DON TO,
,'DIS NI MI 'GYUR BAS YONGS SU GRUB PAR BSHAD DO, ,MNYAM PA RNAMS
KYI NGO BO NI MNYAM NYID DE, DNGOS PO 'GA' YANG STONG PA NYID KYI
RANG BZHIN LAS MI 'DA'O, ,DE'I PHYIR RANG BZHIN 'DIS CHOS THAMS
CAD

STONG NYID DU RO GCIG CING MNYAM MO, ,'DI NI MCHOG KYANG YIN LA
CHOS KYANG YIN PAS MCHOG CHOS TE, RTOG GE DANG LUNG GSAL BAS SHES
PAR BYA BA YIN PA'I PHYIR, DE BZHIN NYID RIGS PA DANG MA BRAL BA
YIN NO, ,DE JI LTA ZHE NA, RIG PAR BYA BA DANG RIG PAR BYED PA'I
MTSAN NYID DANG BRAL

BA NYID 'DZIN PA'I PHYIR TE, DE 'DZIN PA NYID KYI PHYIR CHOS
KYANG YIN NO, ,RNAM PA GCIG TU NA MCHOG CHOS KYI MCHOG STE, DE NI
RNAM PAR BSGOMS NA SGRIB PA THAMS CAD SPONG BA'I PHUN SUM TSOGS
PA'ANG 'DREN LA YON TAN MA LUS PA'I 'BYOR PA'ANG THOB PAR BYED
DO, ,YANG STONG PA NYID

@232B NI SEMS CAN GYI TSOGS THAMS CAD LA'ANG KHYAB NA, CI'I PHYIR
DE BZHIN GSHEGS PA RNAMS KHO NA'I CHOS KYI SKU ZHES BYA ZHE NA,
SHIN TU RNAM PAR DAG PA NYID KYIS DE DAG GI RGYUD KHO NA LA GSAL
BA'I PHYIR TE, GZHAN DAG LA NI SGRIB PAS BSGRIBS TE MI GSAL BAS
MED PA DANG 'DRA'O, ,GANG

DAG LA THUGS RJE'I BDAG NYID NGO BO NYID YOD PA DE DAG NI THUGS
RJE'I BDAG NYID CAN TE, DE DAG GI DE NI BSKAL PA GRANGS MED PA MI
NYUNG BAR RAB TU GUS PAR GOMS PA BRGYUD PAS SHIN TU DANG DU GYUR
PA YIN NO, ,'GRO BA'I ZHES BYA BA NI 'JIG RTEN GYI'O, ,SDUG
BSNGAL NI CI YANG

RUNG STE MDOR NA NYE BAR LEN PA'I PHUNG PO LNGA'I RANG BZHIN NO,
,GANG DAG LA DE SEL CING 'DOR BA'I NGANG TSUL YOD PA DE DAG LA DE
SKAD CES BYA STE, DE DAG GIS BSTAN PA'I BSGOMS PAS SDUG BSNGAL MA
LUS PAR LDOG PA'I PHYIR RO, ,MNYAM PA NI 'DRA BA'I DNGOS PO'O,
,MTHA'

NI MTHAR THUG PA'O, ,STOBS DANG BYANG CHUB KYI YAN LAG LA SOGS
PA'I YON TAN GANG DAG YIN PA KUN LA MNYAM PA DANG MTHA' MED PA DE
DAG NI MNYAM MTHA' MED PA'O, ,DNGOS GRUB NI YONGS SU GRUB PA'O,
,GANG DAG DE STZOL BA'I NGANG TSUL YOD PA ZHES TSIG RNAM PAR
SBYAR TE 'GRO

BA LA ZHES BYA BAR SBYAR RO, ,DE BZHIN GSHEGS PA'I YON TAN DPE
MED CING SO SOR TSAD MED PA GANG DAG YIN PA DE DAG STZOL BA ZHES
BYA BA'I THA TSIG STE, DE DAG GIS BSTAN PA LA NAN TAN BYAS PAS
'GRO BA MTHA' DAG LA PHAN PA BDE BAR GSHEGS PA'I GO 'PHANG THOB
PA'I PHYIR RO, ,DE NYID

KYI PHYIR KHA CIG NI, YON TAN KUN RDZOGS MED PA'I DNGOS GRUB
STZOL, ,ZHES 'DON TO, ,KHA CIG NI, YON TAN KUN MNYAM MNYAM MED
DNGOS GRUB STZOL, ,ZHES 'DON TO, ,'DI NI GZHAN BSGRIM MI DGOS PAR
GRUB PA NYID DU BSTAN PA'I PHYIR PHAN PA BSGRUB PA'I MCHOG BSTAN
PAR ZAD DE,

MNGON PAR MTHO BA'I NGO BO 'KHOR LOS SGYUR BA NYID LA SOGS PA
PHAN PA GZHAN YANG STZOL BAR MDZAD PA NYID DO, ,DRI MED MI G-YO
ZHES BYA BA LA SOGS PA'I TSIG RNAMS NI KHYAD PAR GYI TSIG BSDU
BA'I YIN TE, GANG DAG LA GZHAN LA PHAN PA'I RGYU PHUN SUM TSOGS
PA SO SO YANG DAG PAR RIG PA

@233A *, ,LA SOGS PA'I CHOS DE LTA BU MNGA' BDE DAG LA DE SKAD
CES BYA'O, ,DE LA DRI MA MED PA NI RNAM PA THAMS CAD RNAM PAR DAG
PA DANG LDAN PA'I PHYIR RO, ,MI G-YO BA NI YONGS SU MI NYAMS PA'I
CHOS NYID KYIS SAM, 'KHOR BA JI SRID PAR GNAS PA'I PHYIR RO,
,MNYAM PA

NI SNGA MA BZHIN DU DPE MED PA NYID KYI PHYIR RO, ,MCHOG GTZO BO,
,'JIG RTEN LAS 'DAS PA, SANGS RGYAS LA SOGS PA'I CHOS RNAMS KYI
RAB NI MCHOG RAB STE, MA 'DRES PA YIN PA'I PHYIR GTZO BO RNAMS
KYI YANG GTZO BO ZHES BSHAD PA YIN NO, ,YANG NA CHOS KYI DBYINGS
SHIN TU RNAM PAR

DAG PA LA DMIGS PA'I PHYIR GANG DAG LA YUL MCHOG RAB YOD PA STE,
DE DAG NI DE RANG RIG PA'I NGO BO YIN NO, ,GZHAN DAG NA RE MCHOG
NI DON DU GNYER BAR BYA BA'O, ,RAB NI THAMS CAD PAS PHUL DU GYUR
PA'I PHYIR RO ZHES ZER TE, 'DIR TSIG GI MDO NI DE LTA BU'I BDE
BAR GSHEGS

PA RNAMS KYIS MCHOG GI GRUB PA BDAG LA STZOL CIG CES BYA BA YIN
TE, TSIGS SU BCAD PA DANG PO DANG THA MA 'DI GNYIS KHO NAR MNGON
PAR 'DOD PA'I DON GYI DE KHO NA NYID THAMS CAD RDZOGS PA NYID DU
BSTAN TO, ,'DI LAS GZHAN TSIGS SU BCAD PA GSUM NI KLAN KA NGAN PA
YONGS SU SPANG BA'I

CHED YIN NO, ,DE LA KLAN KA NGAN PA NI 'DI YIN TE, JI LTAR NA
MNYAM PA NYID DANG, SO SO YANG DAG PAR RIG PA LA SOGS PA'I CHOS
RNAMS MNYAM PA MED PA YIN, ,'DI LTAR 'DI DAG DANG MNYAM PA NAM
MKHA' RANG BZHIN GYIS YONGS SU DAG PA TSAD MED PA YOD PAS DE NYID
KYIS 'DI

DAG GI DPER BYAS TE, JI SKAD DU DE BZHIN GSHEGS PA'I GSANG BA'I
MDO LAS, SU DAG SANGS RGYAS CHOS RNAMS LA, ,DPER BYED PA NI JI
SNYED PA, ,DE DAG SANGS RGYAS 'TSAM MIN PAS, ,'DREN PA SKUR PA
'DEBS PAR ZAD, ,DE LA GCIG PU DPER GYUR PA, ,SANGS RGYAS

CHOS DANG MNYAM PA GANG, ,NAM MKHA'I KHAMS SU BSTAN PA STE, ,DE
LA TSAD NI GANG NA'ANG MED, ,NAM MKHA' JI TZAM THUB PA YI, ,TSUL
KHRIMS TING 'DZIN SHES RAB DANG, ,YE SHES RNAM GROL YE SHES
GZIGS, ,'DI YANG DE TZAM KHO NAR BSHAD, ,CES GSUNGS PA LTA BU YIN

@233B NO, ,DE BAS NA DPE MED PA NYID MI 'GRUB PO ZHE NA, DE'I
PHYIR, MNYAM PA'I DPE NYID NAM MKHA' LA MED DE, ,ZHES BYA BA LA
SOGS PA 'DI GSUNGS SO, ,NAM MKHA' NI NAM MKHA' STE DE DPE NYID DU
BRJOD PAR 'DOD NA YANG BCOM LDAN 'DAS RNAMS LA MNYAM PA'I DPE
NYID DO, ,

GANG DAG MNYAM PAS DPE YIN PA DE DAG NI MNYAM PA'I DPE'O, ,DE DAG
GI NGO BO NI MNYAM PA'I DPE NYID DO, ,RE ZHIG DE YANG MED NA LHAG
PA'I DPE NYID LTA ZHIG GA LA YOD, DMAN PA'I DPE NYID NI MI DGAG
GO, ,NAM MKHA' JI LTA BU ZHIG CE NA, YON TAN SHAS PHRA'I CHAS
KYANG

MTSUNGS MA YIN, YON TAN GYI SHAS NI SHAS CHUNG NGO, DE'I PHRA MO
NI SHIN TU PHRA BA'I CHA'O, ,DE'I YANG CHA NI GANG PHAN CHAD BLOS
KYANG DBRI BAR BYA MI NUS PA'O, ,SANGS RGYAS NYID KYI GNAS SKABS
NA YOD PA'I YON TAN THAMS CAD KYI SHAS NI CHE BA DANG, MI ZAD PA
LA SOGS PA'I YON

TAN GANG YANG RUNG BA 'GA' ZHIG GO, ,DE'I PHRA MO NI DE RTZOM PAR
BYED PA'I RGYU'I GNAS SKABS NA YOD PA SA BCUG BSDUS PA'I YON TAN
NO, ,DE'I CHA NI MOS PAS SPYOD PAS BSDUS PA'I BYANG CHUB KYI SEMS
SKYE BA THAMS CAD DO, ,CHA DE DANG YANG MTSUNGS PA MA YIN ZHING
'DRA BA MA YIN

TE; 'DI NI MNYAM PA NI DPE NYID MED PA'I RGYU YIN NO, ,JI LTAR DE
DANG YANG NAM MKHA' MTSUNGS PA MA YIN ZHE NA, 'DI LTAR SANGS
RGYAS BCOM LDAN 'DAS RNAMS NI SEMS CAN KHAMS LA RTAG MCHOG GRUB
STZOL BA STE, SEMS CAN GYI KHAMS NI TSOGS SO, ,DE LA MCHOG GI

GRUB PA STZOL BA STE, MCHOG NI STOBS DANG BYANG CHUB KYI YAN LAG
LA SOGS PA'I YON TAN NO, ,DE DAG GI GRUB PA NI YONGS SU GRUB PA
STE, GANG DAG LA DE SKAL PA JI LTA BA BZHIN DU STZOL BA'I NGANG
TSUL YOD PA DE DAG LA DE SKAD CES BYA'O, ,SANGS RGYAS THAMS CAD
'DU BA'I RGYUD LAS NI, ,

SEMS CAN KHAMS LA MCHOG GRUB GSAL SGRUB PA, ,ZHES 'BYUNG STE, DE
LA DON NI GANG DAG LA SEMS CAN GYI KHAMS LA SKAL PA JI LTA BA
BZHIN MCHOG GRUB PAS GSAL ZHING KHYAB PA DE SGRUB PA'I NGANG TSUL
YOD PA ZHES BYA BA YIN NO, ,CI'I PHYIR DE DAG DE LTA BU YIN ZHE
NA, 'DI LTAR

@234A *, ,DE DAG NI DNGOS GRUB MNYAM DANG MTHA' MED PA CAN YIN
NO, ,DE DAG LA RANG GI YON TAN YONGS SU GRUB PA MNYAM PA MED PA'I
MTHA' MED PA YOD PAS GZHAN LA'ANG RANG DANG MTHUN PA KHO NA'I
'BRAS BU MNGON PAR SGRUB PAR MDZAD DO, ,DE'I PHYIR DE DAG NI DPE
BRAL YIN NO, ,

DE NI DPES MTSON PAR BYA BA LA DE LA YOD PA'I YON TAN BRJOD PAR
'DOD PA DANG CHA MTHUN PAS RAB TU SBYOR PA YIN TE, JI SKAD DU,
YUL DANG DUS DANG BYA BA LA, ,SOGS PAS 'GAL BA'I DPE YIN NA,
,MTSON PAS BYA BA DPE DANG NI, ,'DRA BA GANG YIN DE DPE YIN,
,ZHES BSHAD PA LTA

BU'O, ,'DI NI BCOM LDAN 'DAS RNAMS YON TAN THAMS CAD MNYAM PA
DANG MTHA' MED PA'I DNGOS GRUB STZOL BA NYID KYIS DPE MED PA NYID
DU BRJOD PAR BZHED PA YIN NO, ,BCOM LDAN 'DAS KYI YON TAN NI GAL
TE CHA SHAS DANG BCAS PA ZHIG TU GYUR NA DE DAG GI CHA SHAS DANG
CHA SHAS KYIS

KYANG RTAG TU SEMS CAN GYI KHAMS LA MCHOG GI DNGOS GRUB STZOL BAR
'GYUR BA NYID NA, RGYU DANG 'BRAS BU'I GNAS SKABS NA YOD PA'I YON
TAN RANGS PA 'ANG, TSOGS PAS LTA SMOS KYANG CI DGOS, NAM MKHA'
'AM GZHAN YANG RUNG STE, TSAD MED PA YIN YANG GANG GIS NA BCOM
LDAN 'DAS

KYI DPER 'GYUR BA DE LTA BU'I CHOS CAN MA YIN GYI, ,TSAD MED PA
TZAM ZHIG TU MTSUNGS PA LA DGONGS NAS MDO LAS, DE LA GCIG PU DPER
GYUR PA, ,SANGS RGYAS CHOS DANG MNYAM PA GANG, ,NAM MKHA'I KHAMS
SU BSTAN PA STE, ,DE LA TSAD NI GANG NA'ANG MED, ,CES NAM MKHA'
DANG

'DRA BA 'DI MAN CHAD DE SKAD DU GSUNGS PAR ZAD DO, ,KLAN KA NGAN
PA GZHAN YANG GAL TE SA GSUM GYI BLA MA RNAMS THUGS RJE'I BDAG
NYID CAN YIN NA, DES NA JI LTAR DRI MA MED PA'I CHOS CAN YIN,
SNYING RJE NI SEMS CAN RNAMS SDUG BSNGAL DANG BRAL BAR 'DOD PA
RNAM PAR RTOG PA'I BDAG NYID

YIN PAS DE DANG LDAN NA SKABS MED DO, ,DE NYID KYI PHYIR 'DI NI
BDE BA 'GOG PAS NA SNYING RJE ZHES BYA'O, ,RNAM PAR RTOG PA YANG
THAMS CAD RANG GI RNAM PA LA PHYI ROL GYI NGO BOR ZHEN NAS ZHUGS
PA YIN PA'I PHYIR RANG BZHIN KHO NAS PHYIN CI LOG PA STE, MA RIG
PA YIN NO ZHE NA, DE'I PHYIR 'DIR,

@234B RTAG TU DRI MED THUGS RJE'I SHUGS LAS BYUNG, ,ZHES BYA BA
LA SOGS PA SMOS SO, ,RTAG TU DRI MED NI RTAG TU DRI MA MED PA
STE, SMON LAM GRUB PA ZHES BYA BAR SBYAR RO, ,THUGS RJE'I SHUGS
NI BRED CHAGS PA STE, BAR MA CHAD PAR 'BYUNG BA NYID DO, ,DE LAS
BYUNG BA NI YANG DAG PAR BYUNG

BA'O; ,SMON LAM NI BYANG CHUB SEMS DPA'I GNAS SKABS NA YOD PA'I,
'GRO LA PHAN PHYIR SANGS RGYAS 'GRUB PAR SHOG ,CES YID LA SMON
PA'O, ,DE GRUB PA NI 'BRAS BU STE THAMS CAD MKHYEN PA NYID DO,
,DE LTA BU ZHIG CI ZHE NA, MI 'GAG CHOS NYID DE, CHOS NYID KYI
RANG BZHIN GANG

LA 'GAG PA STE RGYUN CHAD PA MED PAR YOD PA DE NI MI 'GAG PA CHOS
NYID DO, ,SMON LAM GRUB PA GANG LA MI 'GAG PA'I CHOS NYID YOD PA
DE LA DE SKAD CES BYA'O, ,SMON LAM GRUB PA DE'I 'BRAS BU CI ZHE
NA, 'GRO BA'I ZHES BYA BA LA SOGS PA GSUNGS SO, ,'GRO BA'I DON NI
PHAN PA STE,

BDE 'GRO GNYIS 'THOB PA DANG, 'GRO BA'I SDUG BSNGAL THAMS CAD
LDOG PA'O, ,DE BSGRUB PA NI 'GRUB PA'O, ,DE LHUR MDZAD PA NI DER
BZHOL BA'O, ,CI DE YUL DANG, DUS KYIS MTSAMS SO SOR DES PA ZHIG
YIN NAM ZHE NA, MA YIN TE, MTHA' YAS PA'O, ,'GRO BA'I

DON MDZAD PA'I YUL DANG DUS MTHA' YAS SHING MA LUS PA YIN TE,
GANG LA DE YOD PA DE LA DE SKAD CES BYA'O, ,GANG DAG LA THUGS RJE
CHEN PO'I BDAG NGO BO NYID DAM RGYU YOD PA DE DAG LA DE SKAD CES
BYA'O, ,DE LTA BU DE NI RTAG TU SPRUL PA SNA TSOGS KYI 'OD ZER
GYI DRA BA 'GYED PA LA

SOGS PAS RNAM PA SNA TSOGS SU SNANG ZHING MDZES SO, ,RTAG TU ZHES
BYA BA NI NYE BAR MTSON PA STE PHYOGS THAMS CAD DU YANG ZHES BYA
BAR YANG KHONG DU CHUD PAR BYA'O, ,SANGS RGYAS THAMS CAD 'DU BA
LAS NI BDAG NYID CHEN PO'I THUGS RJE RTAG RNAM SNANG ZHES 'BYUNG
NGO, ,DER NI TSIG 'DI THUGS

RJE'I SHUGS LAS BYUNG ZHES BYA BA 'DI NYID NI MJUG SDUD PA YIN
TE, GANG DAG LA RNAM PAR MI RTOG KYANG GZHAN LA PHAN PA MDZAD PA
RGYUN MI GCOD PA NYID KYIS BDAG NYID CHE BA YOD PA DE DAG LA DE
SKAD CES BYA'O, ,'DIR BSDUS PA'I DON GYI DE KHO NA NYID NI 'DI
YIN TE, BYANG CHUB SEMS

@235A *, ,DPA'I GNAS SKABS NA YOD PA'I SNYING RJE SEMS CAN THAMS
CAD SDUG BSNGAL LAS YONGS SU BSKYAB PAR 'DOD PA'I NGO BO RNAM PAR
RTOG PA DANG BCAS PA GANG YIN PA DE NI RNAM PAR RTOG PA'I DRA BA
MA LUS PA DANG BRAL BA RNAM PA THAMS CAD MKHYEN PA NYID KYIS
'PHEN PAR BYED PA

YIN NO, ,DE BAS NA RGYU DANG 'BRAS BU MI DBYE BAR NYE BAR BTAGS
PA'AM, BDAG CES BYA BA'I SGRA RGYU'I RNAM GRANGS YIN PA'I PHYIR
THUGS RJE'I BDAG NYID CES BYA'O, ,RNAM PA GCIG TU NI RNAM PAR
RTOG PA DANG BCAS PA'I SNYING RJE DE NYID BSGOM PA MCHOG GIS GOMS
PA DANG LDAN PAS 'BRAS BU

SEMS CAN GYI RNAM PAR RTOG PA MED PAR 'BYUNG BAR 'GYUR TE, 'DOD
PA DANG MYA NGAN LA SOGS PA GOMS PA BZHIN NO, ,DE DAG GI SNYING
RJE DE NI DMIGS PA MED PA, PHYIN CI MA LOG PAS DON DAM PA BA,
RANG GI NGANG GIS 'BYUNG BA, NGANG DU 'GYUR BA YIN PAS, RJE'I
BDAG NYID CES KYANG BYA BA LA,

DE NI DE 'PHEN PAR BYED PA SNGON 'BYUNG BA'I CHOS KYI MING DANG
MTHUN PAR SNYING RJE ZHES KYANG BYA'O, ,GNAS SKABS DES NA NI
MTSAN MA THAMS CAD DANG BRAL BA'I PHYIR TSIG THAMS CAD KYI SPYOD
YUL MA YIN TE, MI BRJOD DU MI RUNG BA'ANG 'DIR 'DI SKAD CES GANG
ZHIG RNAM PAR MI RTOG KYANG YUL DANG DUS

THAMS CAD DU MED PA THAMS CAD DU 'GRO BA MTHA' DAG GI DON MDZAD
CING, CHOS KYI 'KHOR LO BSKOR BA YID BZHIN GYI NOR BU RIN PO
CHE'I RGYAL PO BAS KYANG LHAG PA'I CHOS DE 'GA' ZHIG YOD DO ZHES
BSTAN PAR BYA BAR ZAD DO, ,'DI NYID LA GLAN KA NGAN PA JI LTAR NA
'DI SMON LAM GRUB PA MI 'GAG CHOS NYID

CAN YIN, JI LTAR NA MTHA' YAS PA'I BDAG NYID CHEN PO'I THUGS RJE
RTAG RNAM SNANG BA YIN TE, 'DI LTAR SKYOB PA RNAMS YONGS SU MYA
NGAN LAS 'DAS NA 'DI THAMS CAD KYANG RJES SU 'GRO BA MED PAR
RGYUN 'CHAD DO ZHE NA, ,DE'I 'GAG NYID MI 'GYUR ZHES BYA BA LA
SOGS PA SMOS SO, ,'GAG PA NI RGYUN

'CHAD PA'O, ,'GAG PA NYID 'GAG NYID DO, ,'GYUR BA NI 'GRO BA STE
'GYUR BA ZHES BYA BA'I DON TO, ,GANG ZHIG CE NA, THUGS RJE'I
SPYOD PA STE THUGS RJE RNAM PA GNYIS KA'I'O, ,SPYOD PA NI SPYOD
PA STE DE NYID THAMS CAD MKHYEN PA NYID DO, ,CI'I PHYIR MI 'GAG
CE NA, 'DI LTAR DE NI MI G-YO BA STE,

@235B BCOM LDAN 'DAS RNAMS NI MI GNAS PA'I MYA NGAN LAS 'DAS PA
YIN PA'I PHYIR 'KHOR BA JI SRID PAR 'BYUNG NGO ZHES BYA BA'I DON
TO, ,DE LTA YIN PAS DE DAG NI 'JIG RTEN GYI KHAMS GCIG TU MYA
NGAN LAS 'DAS PA NYE BAR BSTAN NAS GZHAN DU SKYE BA LA SOGS PA
NYE BAR STON PA NYID DO, ,JI LTA BU ZHIG CE NA,

'JIG RTEN GSUM LA ZHES BYA BA NI 'JIG RTEN GSUM PO LA'O, ,MCHOG
NI SANGS RGYAS KYI CHOS LA SOGS PA'O, ,GRUB PA NI YONGS SU GRUB
PA STE DE STZOL BA'O, ,GANG DAG TU 'GAG PAR MI 'GYUR ZHE NA, DPAG
MED MI DPOG PAR TE, GANG DAG LA YON TAN GYI TSOGS YONGS SU

DPAG TU MED CING 'DI TZAM ZHES YONGS SU CHAD PA MED PA YOD PA DE
DAG NI DPAG MED DE SANGS RGYAS BCOM LDAN 'DAS RNAMS SO, ,DE DAG
GIS KYANG MI DPOG PA STE, DPAG TU MED PA DE DAG KHO NA PHAN TSUN
'DI DAG NI YON TAN PHUN SUM TSOGS PA 'DI TZAM DANG LDAN NO ZHES
BYA BA MI DPOGS

PA DE DAG TU NAM YANG RGYUN 'CHAD PAR MI 'GYUR RO, ,GNAS NYID
LEGS RDZOGS PA, BDE GNAS GSHEGS KYANG ZHES BYA BA NI GNAS GANG LA
LEGS PAR RDZOGS SHING MTHAR PHYIN PA YOD PA DE NI LEGS RDZOGS PA
STE PHUNG PO'I LHAG MA MED PA'I MYA NGAN LAS 'DAS PA NYE BAR STON
PA'I GNAS SKABS

SO; ,'DIR YANG RANG GI DON NYID RKYEN YIN NO, ,DE NYID BDE GNAS
YIN TE 'DI LA GZHAN LA PHAN PA MDZAD PA'I SPYOD PA YOD PAS SO,
,'DI LTAR MYA NGAN LAS 'DAS PA NYE BAR BSTAN PAS NI LUS DANG DE'I
LONGS SPYOD DAG BSTAN PAR NGA RGYAL BYED PA RNAMS KUN DU SKYO BA
BSKYED PAS BTUL LO, ,

'DI NI 'DI LTAR MYA NGAN LAS 'DAS PA RNAMS KYANG MDZAD PA'I RGYUN
MI CHAD DO ZHES THEG PA CHEN PO'I TSUL LA MA GOMS PA RNAMS LA
MCHOG TU YA MTSAN BSKYED PAS DE DAG GI BSAM PA'I NGOR AE MA'O
CHOS NYID BZANG ZHES BYA BA GSUNGS SO, ,DE BZHIN GSHEGS PA RNAMS
KYI CHOS NYID RANG BZHIN

NI SHIN TU RMAD DU GYUR PA'I PHYIR BZANG PO YIN NO, ,THEG PA CHEN
PO'I NGANG TSUL DU GYUR PA RNAMS LA NI YA MTSAN MI CHE STE, MYA
NGAN LAS 'DAS PA MED PA'I PHYIR RO, ,LA LA LAS NI BDE GNAS ZHES
BYA BA MI 'BYUNG STE, DER NI SDEB SBYOR MI TSANG BAR 'GYUR RO,
,YANG NA NGES PA MED PA'I PHYIR

@236A *, ,BRDAR BTAGS PA'I DON LA MNGON PAR ZHEN PAR MI BYA STE,
JI SKAD DU, GDAGS PA BRDA RGYUS BYUNG BA STE, ,DE YANG SMRA PO'I
'DOD RGYU'I BYUNG, ,THA SNYAD DON DU BYED PA STE, ,SDEB SBYOR
SGRA YI CHA MING BZHIN, ,ZHES BSHAD PA LTA BU'O, ,DE NI GSOL BA
GDAB PA MCHOG

STZOL ZHES BYA BA LA SOGS PA GSUNGS TE, JI LTAR 'DOD PA'I 'BRAS
BU MCHOG SKAL BA JI LTA BA BZHIN DU SEMS CAN RNAMS LA STZOL BAS
NA MCHOG STZOL LO, ,'DI YANG GSOL BA GDAB PA'I RGYU YIN TE, RTOG
PA DANG LDAN PA RNAMS NI SBYIN PA PO DAG KHO NA LA SLONG GI,
'BYOR PA BDOG

KYANG 'JUNGS PA RNAMS LA NI MA YIN NO, ,BCOM LDAN 'DAS RNAMS JI
LTAR 'BYOR BA DANG LDAN PA YIN ZHE NA, SBYIN MCHOG NYID GNAS
MCHOG NYID BRNYES, ,ZHES BYA BA GSUNGS SO, ,SBYIN PA NI ZANG ZING
DANG, MI 'JIGS PA DANG, ,CHOS SBYIN PA'I NGO BO YIN PA'I PHYIR
PHA ROL TU PHYIN PA THAMS

CAD DO; ,GANG DAG LA 'KHOR GSUM YONGS SU DAG PAS SBYIN PA MCHOG
SHIN TU YONGS SU DAG PA DE DAG NI SBYIN MCHOG CAN NO, ,DE DAG GI
NGO BO NYID NI SBYIN MCHOG NYID DO, ,GANG DAG LA GNAS MCHOG STE
DBANG PHYUG GAM, GO 'PHANG NGAM, RTOGS PA YOD PA DE DAG NI GNAS
MCHOG CAN

TE; SANGS RGYAS BCOM LDAN 'DAS RNAMS SO, ,DE DAG GI NGO BO NI
GNAS MCHOG NYID DO, ,DE NYID THAMS CAD MKHYEN PA NYID DE SANGS
RGYAS KYIS KUN DU 'OD YIN NO, ,SBYIN PA MCHOG NYID KYIS GNAS KYI
MCHOG NYID KYI NI SBYIN MCHOG NYID GNAS MCHOG NYID DO, ,DE BRNYES
PA NI DE'I

BDAG NYID DU BSGRUBS PAS THOB PA STE, YE SHES KYI TSOGS YONGS SU
DAG PA'I RGYUS SANGS RGYAS NYID BSGRUBS PA DANG LDAN PA ZHES BYA
BA'I DON TO, ,YANG NA MCHOG GI SBYIN PA SEMS CAN RNAMS LA SBYIN
PAS NA SBYIN PA MCHOG GO, ,DES NA RANG GI DON GYI RKYEN YIN NO,
,DES GNAS

MCHOG NYID SKYES PA STE GNAS LA PHAN PA BYAS PA KHO NAS GO 'PHANG
DE BSGRUBS PA DANG LDAN PA'O, ,MCHOG SBYIN ZHES SPYIR SMOS PAS
MCHOG NGAN NGON TZAM SBYIN PA TSANGS PA LA SOGS PA DANG YANG
MTSUNGS PAR SHES PAR 'GYUR BAS YANG, ,'JIG RTEN GSUM RTAG DAM PA
STZOL MCHOG SGRUB, ,CES

@236B BYA BAS KHYAD PAR DU MDZAD DE 'JIG RTEN GSUM PA LA'O,
,'BRAS BU MCHOG SGRUB CING 'GRUB PAR MDZAD PAS NA MCHOG SGRUB
PA'O, ,DAM PA STZOL BA SA BCU PA'I DBANG PHYUG RNAMS KYI NANG NA
MCHOG SGRUB PA GANG YIN PA DAG NI DAM PA STZOL MCHOG SGRUB PA YIN
NO, ,SANGS RGYAS THAMS CAD

'DU BA LAS NI MCHOG GI DNGOS GRUB STZOL ZHES 'BYUNG STE, DER NI
MCHOG SANGS RGYAS KYI CHOS RNAMS KYI DNGOS GRUB YONGS SU GRUB PA
DE STZOL BA ZHES RNAM PAR BSHAD PAR BYA'O, ,BDE GSHEGS NI RAB TU
ZHI BAR PHYIR MI LDOG PAR MA LUS PAR GSHEGS PA'I PHYIR RO, ,GANG
DAG LA DUS

GSUM LA THOGS PA MI MNGA' BA'I MKHYEN PA'I BLO MNGA' BA DE DAG LA
DE SKAD CES BYA STE, 'DAS PA DANG MA 'ONGS PA DANG DA LTAR DAG LA
THOGS PA MED PA'I YE SHES GZIGS PA ZHES BYA BA'I DON TO, ,DE 'ANG
CI'I PHYIR ZHE NA, 'DI LTAR DE DAG NI SGRIB PA MI MNGA' BA'O,
,SGRIB PA NI CHOD CING SGRIB

PAR BYED PA STE, NYON MONGS PA'I SGRIB PA DANG, SHES BYA'I SGRIB
PA ZHES BYA BA GANG YIN PA'O, ,GANG DAG LA DE DAG SPANGS PA'I
PHYIR MED PA DE DAG NI SGRIB PA MI MNGA' BA STE, 'DI NI BDE BAR
GSHEGS PA'I 'BRAS BU YIN NO, ,LA LA LAS NI MGON PO ZHES 'BYUNG GI
BDE BAR

GSHEGS ZHES MI 'BYUNG NGO, ,DER NI SDEB SBYOR NYAMS TE LAN YANG
SNGA MA YIN NO, ,MGON PO NI SA GSUM GYI RJE'O, ,KUN GYI ZHES BYA
BA NI PHYOGS BCU MTHA' YAS PA'I 'JIG RTEN GYI KHAMS NA BZHUGS PA
RNAMS SO, ,DAM TSIG GSUM MCHOG CES BYA BA LA SOGS PA LA, ,DAM

TSIG GSUM ZHES BYA BA NI, DAM TSIG GSUM PA'I RGYUD LA BRTZON PA
BDAG LA'AM, ,DE LAS GSUNGS PA'I MCHOG GI DNGOS GRUB BAM, DE RTOGS
PA'I RGYU MTSAN BDAG LA STZOL CIG PA'O, ,RGYUD GANG LAS DAM TSIG
STE NGES PA GSUM PO SANGS RGYAS DANG, ,CHOS DANG, PHYIR MI

LDOG PA'I DGE 'DUN LA DANG BA'I BDAG NYID 'BYUNG BA DE NI DAM
TSIG GSUM PA'O, ,YANG NA DAM TSIG GSUM NI, ,DON KUN GRUB PAR BYA
BA'I PHYIR, ,BYANG CHUB SEMS YONGS MI GTONG DANG, ,THUB PA'I
BRTUL ZHUGS BRTAN PA DANG, ,DE NYID SHES PA BTZAL BA SPYAD, ,CES
BYA BA 'DI DAG

@237A *, ,YIN TE; RGYUD 'DI NYID LAS BYAR RUNG BA NYID DU, ,GANG
GI BYANG CHUB SEMS BRTAN ZHING, ,BLO GROS CHAGS PA MED GYUR PA,
,DE LA 'DI NI NGES 'GRUB STE, THE TSOM NYID NI MI BYA'O, ,ZHES
GSUNGS PA LTA BU'O, ,'JIG RTEN PA DANG 'JIG RTEN LAS 'DAS PA'I
PHUN

SUM TSOGS PA THAMS CAD KYI MCHOG NI, ,RNAM PA THAMS CAD MKHYEN PA
NYID PHUN SUM TSOGS PA'O, ,YANG NA RIG SNGAGS 'CHANG DANG, 'KHOR
LOS SGYUR BA NYID LA SOGS PA'I DNGOS GRUB THAMS CAD KYI NANG NA
MCHOG GI DNGOS GRUB STE, DE NYID THAMS CAD MKHYEN PA NYID DO, ,DE

GRUB PA NI YONGS SU GRUB PA STE MNGON SUM DU BYAR RUNG BA NYID DU
SGRUB PA DE BDAG LA MYUR DU STZOL CIG PA'O, ,GSANG SNGAGS BDAG
POS GSUNGS PA BSTOD PA'I RGYAL PO NYID, ,RNAM PAR PHYI LAS BSOD
NAMS RGYA CHEN GANG THOB DES, ,SEMS CAN RNAMS MYUR 'JAM PA'I
MCHOG LA

BRTEN NAS NI, ,BSTOD PA 'DI LTA BU YIS SNOD DU RAB GYUR CIG ,BCOM
LDAN 'DAS LA BSTOD PA DPAL RDO RJE 'DZIN GYI DBYANGS KYI RGYA
CHER BSHAD PA MANG DU THOS PA'I SLOB DPON ZHI BA 'TSO 'PHAGS PA
'JAM PA'I MCHOG GI ZHABS KYI PAD+MA'I RDUL LA BRTEN PAS MDZAD PA
RDZOGS SO,, ,,

RGYA GAR GYI MKHAN PO BI D+Y'A KA RA PRA BHA DANG, ZHU CHEN GYI
LO TZ'A BA BANDE DPAL BRTZEGS KYIS BSGYUR CING ZHUS TE GTAN LA
PHAB PA,, 