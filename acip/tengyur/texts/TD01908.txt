@35A #,
,RGYA GAR SKAD DU,

AANTA MA HA BI DHI, BOD SKAD DU, THA MA'I MCHOD PA'I CHO GA ,BCOM
LDAN 'DAS NGAN SONG THAMS CAD RNAM PAR SBYONG BA LA PHYAG 'TSAL
LO, ,GZHAN DON LA DGA' SHI BA SLONG BYED MA, ,SPYAN ZHES GRAGS
PA'I LHA MO PHYAG BYAS NAS, ,SHI BA KUN NAS SLONG BA'I SBYOR BA
YIS, ,

GSHIN PO BDE GSHEGS SU NI NGES SBYOR BSHAD, ,GSHIN PO'I KHANG BA
SHIN TU DBEN PAR NI, ,NYE SBYOR KUN DANG LDAN PAS RNAL 'BYOR PA,
,COD PAN ME TOG DKAR PO'I PHRENG BAS BCINGS, ,ZHI BA TZANDAN DKAR
POS RNAM PAR BYUGS, ,GOS DANG RGYAN NI DKAR PO SHAR PHYOGS SU,
,KHA

PA LTAS YANG NI DE RU MOS PAS SAM, RDO RJE DANG NI RDO RJE DRIL
'DZIN PAS, ,RGYA CHEN MTHON PO BDE BA'I STAN LA 'DUG ,TZANDAN
DKAR PO DANG NI BDUD RTZI LNGA, ,YANG DAG SBYAR BA'I CHU YIS MDUN
DU NI, ,MAndALA NYE BAR BYUGS TE ME TOG GDING, ,DKAR PO RNAMS
KYIS NYE BAR

MDZES PAR BYA, ,AARGA LA SOGS RANG GI GSANG SNGAGS KYIS, ,LEGS
PAR KUN DU BZLAS SHING BSKUL TSIG DANG, ,RANG GI SNYING GAR GNYUG
MA'I SA BON NI, ,BLTAS NAS GNAS LA SOGS PA BSRUNG BAR BYA, ,DE LA
GNAS BDAG RNAL 'BYOR BSRUNG BA'I SNGAGS,

AOm AA BIGHN'ANTA KRi TA H'Um ZHES BYA'O, ,NA MA:SA MANTA LA SOGS
PAS SAM, ,CHO GA BZHIN DU SGRUB SHES RNAL 'BYOR PAS, ,SPYAN GYI
RNAL 'BYOR RNAM PAR BSGOMS NAS NI, ,SNYING GA'I SA BON LAS NI
GRUB PA BZANG, ,'KHOR LOS MTSAN PA'I LCAGS KYU SPRO BAR BYA, ,DE
YIS

GSHIN PO'I 'JIG RTEN PHA ROL SONG, ,SEMS NI MDOG DMAR GSAL BA
DGUG BYA STE, ,CHOS KYI SGO MO'I GZUGS SAM YANG NA NI, ,RLUNG MED
MAR ME MI G-YO LTA BU'O, ,'ONGS NAS DE YI SHES PA SNYING GAR NI,
,RO YE SPYI BO NAS NI GZHUG PAR BYA, ,DE NI SHES PA DANG NI YANG
DANG LDAN,

@35B DE RJES LANGS NAS 'DUG PA BLTA BAR BYA, ,DE'I SNYING MO HA
RA TI BKOD NAS NI, ,DE YI 'OD ZER 'BAR BA'I PHRENG BA YI, ,DE YI
LUS NI STONG BAR BYAS NAS SU, ,LHAG MA RNAM PAR RIG BYED TZAM
NYID NI, ,DE YI RJES LA MO HA RA TI ZHES, ,BRJOD PAS SPYAN GYI
GZUGS SU BSGOMS NAS

NI; ,DE YI MIG DANG SKU LA SOGS PA DAG ,THAMS CAD DU NI BYIN GYIS
BRLAB PAR BYA, ,DE RJES YI SHES LNGA YI THUGS KA YI, ,ZLA GNAS
RTZA BA'I SNGAGS KYI 'OD ZER GYIS, ,DE'I LHA MO'I SPRIN GYI BDUD
RTZI YI, ,SHEL GYI BUM PA'I TSOGS KYIS DBANG BSKUR BYA, ,RANG GI
LUS

LAS 'OD ZER SPROS PA LAS, ,'OD ZER RANG GI SPYAN GYI TSOGS RNAMS
NI, ,NAM MKHA'I DKYIL 'KHOR KHYAB PA RNAMS KYIS NI, ,DE RJES
SPROS TE DBANG BSKUR BYA BA YIN, ,DE YI SNGAGS BZLAS BUM PA'I CHU
YIS NI, ,DE BZHIN DU YANG BSANG BA RAB TU BYA, ,MGO BO LA NI

COD PA NA SBYIN BYA STE, ,LAG PA GNYIS SU YANG NI RDOR DRIL LO,
,DE RJES SNGAGS PAS KU SHA'I RTZE MO LA, ,RDO RJE RTZE GCAG RNAM
PAR BSGOMS NAS NI, ,RDO RJE'I SBUBS SU NGES BAR BCUG NAS NI, ,DE
NI ME DANG 'DRA BAR BSGOM PAR BYA, ,DE RJES MNYAM GZHAG SEMS

KYIS DE YI NI, ,SNYING GAR BZHAG PA'I SHES PA RAB 'BAR BA, ,RDO
RJE RTZE NAS RLUNG GIS BSKYOD PA YI, ,'BAR BA RNAMS KYIS KUN DU
BSKYOD PAR BYA, ,ME YI 'OD ZER GYIS NI REG PA YI, ,DNGUL GYI
BZHIN DU DE NI 'PHAR BAR BSGOM, ,STENG GI SGO NAS RNAM PAR GROL
BA'AM, ,YANG NA

RNAM DAG SANGS RGYAS ZHING DU'O, ,GAL TE SHES PA 'AM GZHAN DAG
MTHONG NA NI, ,'KHOR PA'I RGYA MTSO RU NI LTUNG BAR 'GYUR, ,DE
PHYIR STENG SGO YI NI LAM NAS SU, ,DE YI STENG DU 'PHO BAR BYA BA
YIN, ,SPYI PO NAS NI GZUGS MED 'GRO BA STE, ,MDZOD SPYA NAS NI
GZUGS KYI KHAMS SU

GRAGS, ,MIG GNYIS NAS NI MI YI 'GRO BA NYID, ,RNA BA DAG NAS GRUB
PA'I LHA RU SKYE, ,SNA BUG DAG NAS GNOD SBYIN NYID DU STE, ,KHA
NI DRI ZA RU NI NGES PAR 'GRO, ,LTE BA NAS NI 'DOD PA'I KHAMS KYI
LHA, ,KHU BA'I SBUBS NAS YI DAGS 'GRO BAR RO, ,CHU YI LAM NAS
DUNG 'GRO'I SKYE GNAS SU, ,

@36A *, ,BSHANG BA'I LAM NAS DMYAL BA'I 'GRO BAR NI, ,THE TSOM
MED PAR 'GRO'O DE YI PHYIR, ,LAM NGAN DAG NI RNAM PAR SBANG BAR
BYA, ,DE NAS DE THAR PA'I GRONG KHYER DU GZHAG PA'I PHYIR, DE'I
MDUN DU ZHI BA'I SBYIN SREG TU GSUNGS PA'I CHO GA YONGS SU TSANG
BAS SAM, ,RDZAS GCIG PA'I

SBYIN SREG BSHAD PA'I CHO GAS SHI 'BREL GYIS BYIN PA'I YO BYANG
RNAMS RDO RJE SLOB DPON GYIS YE SHES KYI ME LA SBYIN SREG BYA'O,
,DE'I RJES LA'ANG SHES RAB KYI PHA ROL TU PHYIN MA LA SOGS PA
THEG PA CHEN PO'I MDO BKLAG PAR BYA'O, ,DE'I RJES LA THAMS CAD
BSDUS TE SHI BDAG LA YON BLANG

BAR BYA'O, ,SHI BDAG GIS KYANG GANG GI 'BYOR BA DANG RJES SU
MTHUN PAR GOS DANG RGYAN DANG MAL STAN DANG ZHING DANG KHYIM DANG
BRAN DANG BRAN MO LA SOGS PA'I YON GUS PAS SLOB DPON LA DBUL BAR
BYA'O, ,DE NAS RO SREG PA'I MI RNAMS BOS TE YI GE GSUM BZLAS PA'I
TSANGS

SKUD GDAGS PAR BYA'O, ,DE RO KHYER BA RNAMS 'JIG RTEN SKYONG BA
RNAMS SU LHAG PAR MOS BAR BYA STE, GDUGS KHYER BA NI LHA RGYAL
LO, ,RNGA YAB THOGS PA NI TSANGS PA'O, ,RAL GRI THOGS PA NI KHYAB
'JUG GO, ,BSTOD PA 'DON PA NI BDE BYED NGO, ,RO'I LAS BYED PA NI

GSHIN RJE'O, ,BUM PA THOGS PA NI CHU LHA'O, ,DGANG GZAR BLUGS
GZAR THOGS BA NI ME LHA'O, ,BZA' BA DANG STON MO THOGS PA NI BDEN
BRAL LO, ,BA DAN THOGS PA NI RLUNG LHA STE, ,GZHAN YANG LHA DANG
MI RNAMS KYANG LHAG PAR MOS PA'O, ,DE NAS YI GE BRGYA PA'I

SNGAGS LAN BA DUN BZLAS TE, RANG GI DGE BA YANG RDZOGS PA'I BYANG
CHUB TU BSNGO BAR BYA STE LDANG BAR BYA'O, ,LANGS NAS KYANG RDO
RJE SLOB DPON RDO RJE 'DZIN PA'I RANG BZHIN SANGS RGYAS THAMS CAD
BSKYED LA SPYAN GYI SNGAGS DANG, NGAN SONG SBYONG BA'I RGYUD LAS
GSUNGS PA'I NGAN

SONG THAMS CAD RNAM PAR SBYONG BA'I SNGAGS BZLAS BZHIN DU SNGON
DU 'GRO BAR BYA'O, ,LAM DU YANG NI 'JIG RTEN SKYONG RNAMS KYIS,
,RO NI KHUR GYIS BTEG STE KHYER BA DANG, ,KUN NAS BSTOD BA BYED
BZHIN LHA RNAMS KYIS, ,MCHOD BA YANG NI RGYUN DU BYED PAR BLTA,
,SNA TSOGS

@36B TU RYA'I SGRA DANG BKRA SHIS KYI, ,TSIGS BCAD DANG NI RDO
RJE'I GLU RNAMS KYIS, ,DRIL BU DANG NI CHA LANG TING TING SHAG
,GLING BU PI WANG SGRA DANG RJES MTHUN PAR, ,NYE BAR SPYOD PA
LNGA YI MCHOD PA DANG, BLA RE GOS DANG BA DAN GDUGS DAD NI,
,'KHOR MANG LDAN PAS PHA YI GNAS SU NI, ,

DAL GYIS KHYER TE PHYI NAS DE RU NI, ,'O MA CAN GYI SHING NI SKAM
PO YIS, ,LEGS PAR RNAM PAR SPRAS TE BRTZIG PAR BYA, ,DE YI STENG
DU DE NI BZHAG NAS SU, ,BUM PA'I CHU YIS BSANG BAR BYA BA YIN,
,DE NAS SBYIN SREG ME YIS NI, ,YONGS SU SBYANG BAR BYA BA STE,
,JI LTAR THAL BAR

GYUR GYI BAR, ,SHI 'BREL MNYAM PAR BZHAG PAS BSRUNG, ,THEG PA
CHEN PO CHER 'BYUNG BA'I, ,MDO SDE SNGA MA BZHIN DU BKLAG ,TING
TING SHAG DANG CANG TE'U YI, ,RJES 'GRO RDO RJE'I GLU YANG BLANG,
,DE NAS 'GRO BA LA LA DAG GROL BA'I LAM LA SBYAR YANG MI DGE BA
SHIN TU MANG

BA STOBS CHE BAS LAM NGAN PA NAS SONG NAS, ,DE NAS DE YANG LAM
NGAN PA'I 'GRO BA YONGS SU SBYONG BA'I PHYIR NYI MA DE NYID NAS
BRTZAMS DE NYI MA BRGYAD DU NGAN SONG SBYONG BA'I RGYUD NAS
GSUNGS PA'I CHO GAS NGAN SONG YONGS SU SBYONG BA LA RIM PAS
BYA'O, ,DE LA JI SRID RUS PA MA

'ONGS PA DE SRID GOS LA DE'I MING SMOS PA SNGON DU 'GRO BAS CHO
GA'O, ,'ONGS PA NI DE'I LUS LA'AM GOS LA NYIN ZHAG BRGYAD PA'I
BAR DU BYA STE, ,DE YANG LHO'I CHAR KHRU GANG BA'I STEGS BU GRU
BZHI PA BYAS TE, BA LANG GI LCI BA SA LAM LHUNG BAS BYUGS TE PA'I
RNAM LNGAS

KYANG KUN DU BSANG BAR BYA'O, ,DE YANG DKYIL 'KHOR TZANDAN DKAR
POS NI, ,NYE BAR BYUGS TE ME TOG RNAMS KYIS NI, ,MDZES BAR BYAS
NAS DE STENG BUM PA NI, ,MTSAN NYID LDAN PA RNAM PAR DGOD BYA
STE, SMAN DANG YAL GA NOR BU DRI BZANG DANG, ,'BRU RNAM LNGA DANG
YANG

DAG LDAN PAR NI, ,MGRIN PA SNGON PO'I GOS KYIS DKRIS NAS NI,
,GDUGS DANG BA DAN BTZUGS TE NYER SPYOD NI, ,LNGA DANG BCAS PAS
DRI BZANG GIS BDUGS SHING, ,BSTI GNAS KYI NI CHU YIS DGANG BYA
ZHING, ,KU SHA YI NI STAN LA GZHAG BYA STE, ,LTO 'PHYE RIGS KYI
BDAG PO'I

@37A *, ,MTSAN MAS NI, ,DE NI YIG GSUM DANG SPEL RTZA BA YI, ,SA
BON GYIS NI LHAG GNAS BYA BA STE, ,SNGAGS PAS YANG NA KHRUS KYI
SNGAGS KYIS NI, ,LAN GRANGS BRGYA DANG RTZA BRGYAD BZLAS NAS SU,
,DE NAS MDUN DU RDUL TSON DKAR PO YIS, ,LTE BAR BCAS SHING

MU KHYUD 'OD DANG BCAS, ,'KHOR LO RTZIBS BRGYAD BRIS NAS ME TOG
NI, ,DKAR POS MDZES PAR RNAM PAR SPRAS NAS NI, ,DE YI DBUS GZHAG
SNOD NI STONG PA YI, ,STENG DU BUG PA DANG BCAS KHAM SKYONG GZHAG
,DE RJES DE YI RUS PA KHAM SKYOD DER, ,LHAG MA MED PAR YANG

NI GZHAG PAR BYA, ,TING 'DZIN GSUM DANG LDAN PAS 'DI LA NI,
,PHYIR BZLOG CHO GA YANG NI BYA BA YIN, ,YUNGS KAR ME TOG YANG
DAG LDAN PA YIS, ,RIM BZHIN GSANG SNGAGS RDO RJE'I TSIG BRJOD
PAS, ,DE YI RUS PA 'AM YANG NA GOS SAM NI, ,DE YI MING LA YANG NI
BRDEG PAR BYA, ,DE NAS

SNGAGS KYI TSIG RNAMS BSTAN PA NI, ,AOm SARBA P'A PAm DA HAN
BADZRA H'Um PHAt, AOm SARBA P'A PAm BI SHO DHA NA H'Um PHAt, AOm
SARBA KARMA A'A BA RA nI BHA SMIm KU RU H'Um PHAt, AOm BHR'Um BI
SHO DHA YA A'A BA RA n'A NI H'Um PHAt, AOm DZVA LA DZVA LA DHA KA
DHA KA HA NA HA NA A'A BA RA n'A NI H'Um PHAt, AOm SRUm SA RA SA
RA, A'A BA RA n'A NI H'Um PHAt, AOm H'Um HA RA

HA RA SARBA A'A BA RA n'A NI H'Um PHAt, AOm H'Um PHAt SARBA A'A
BA RA n'A NI SPHO tA YA H'Um PHAt, AOm BHRi TA BHRi TA SARBA A'A
BA RA n'A NI H'Um PHAt, AOm TR'A tA TR'A tA SARBA A'A BA RA n'A
NI H'Um PHAt, AOm TZITSANDA TZITSANDA SARBA A'A BA RA n'A NI H'Um
PHAt, AOm DA HA DA HA SARBA NA RA GA TI HE TUm H'Um PHAt, AOm PA
TZA PA TZA SARBA PHRE TA GA TI HE TUm H'Um PHAt,

AOm MA THA MA THA SARBA T'I RYA KA GA TI HE TUm H'Um PHAt, CES
BYA BA NI RUS PA LA SOGS PA LA BRDEG PA'I SNGAGS SO, ,DE NAS LHAG
GNAS BYAS PA'I BUM PA'I CHUS DE'I RUS PA LA SOGS PA BRJOD BZHIN
DU BKRU BA'I SNGAGS NI AOm NA MO BHA GA BA TE SARBA DURGA TI PA
RI SHO DHA NI R'A DZ'A YA, TA TH'A GA T'A YA,

AARHA TE SAm MYAKSAm BUDDH'A YA, TADYA TH'A, AOm SHO DHA NE SHO
DHA NE SARBA P'A PAm BI SHO DHA NE SHUDDHE BI SHUDDHE SARBA KARMA
A'A BA RA nA PI SHO DHA NI SV'A H'A, ZHES BYA BA NI RUS PA LA
SOGS PA LA BKRU BA'I SNGAGS SO, ,ME TOG GTOR TE SNGAGS BRJOD PAS
LAM BSTAN PAR BYA'O, ,SNGAGS NI AOm RATNE RATNE RATNA SAm BHA BE,

@37B RATNA KI RA nE RATNA M'A LI BI SHUDDHE SHODHA YA, SARBA P'A
PAm H'Um TRA TA, ZHES BYA BA NI LAM BSTAN PA'I SNGAGS SO, ,DE NAS
ME TOG CHU NANG DU DOR TE LAM SBYAR BAR BYA'O, ,SNGAGS NI AOm
PADME PADME MA H'A PADME PADMA SAm BHA BE SU KHA BA TI GATZTSAm
TU SV'A H'A, ZHES BYA BA NI LAM BSTAN PA'I SNGAGS SO, ,

SNGAGS KYI TSIG DE DANG DE LA BSKUL BA'I TSIG SPEL BAR BYA'O,
,LAM SBYANG BA'I SNGAGS KYIS ME TOG GI CHAR DBAB PAR BYA'O,
,MNYAM PAR GZHAG PAR BYA'O, ,BKRA SHIS KYI TSIGS SU BCAD PA LEN
NAM LEN DU GZHUG PAR BYA'O, ,DE LTAR NYIN RE BZHIN DU THUN GSUM
MAM

GCIG TU BYA'O, ,DE BZHIN DU YANG DAG PAR MCHOD DE, JI LTAR BSTAN
PA'I CHO GA THAMS CAD BSDU BAR BYA'O, ,DE LA BKRA SHIS KYI TSIGS
SU BCAD PA NI, ,BKRA SHIS GANG ZHIG SEMS CAN KUN LA PHAN BZHED
PA'I, ,SANGS RGYAS RNAM DAG BLO LDAN NYES PA'I TSOGS DANG BRAL, ,

SHES RAB YAN LAG 'DUS PAS MDZES PA BDEN PA'I BDAG ,BKRA SHIS DE
YIS KHYED RNAMS LA NI DBANG MCHOG BSKUR, ,BKRA SHIS GANG ZHIG LHA
DANG LHA MIN MIS MCHOD PA, ,DE YIS BSTAN PA'I DAM CHOS BLA NA MED
PA NI, ,BDAG MED 'JIG RTEN GSUM LAS RAB TU GRAGS PA YI, ,

BKRA SHIS DE YIS KHYED RNAMS LA NI DBANG MCHOG BSKUR, ,BKRA SHIS
GANG ZHIG RAB MCHOG DAM CHOS RTAG TU 'DZIN, ,BZANG PO'I SAR ZHUGS
SANGS RGYAS SRAS PO TSOGS KYI MCHOG ,RNAM PA KUN DU SEMS CAN DON
MDZAD BKRA SHIS GANG, ,BKRA SHIS DE YIS KHYED RNAMS LA NI

DBANG MCHOG BSKUR, ,BKRA SHIS KYI TSIGS SU BCAD PA DE DAG RUS PA
'KHRUD PA'I DUS SU YANG GDON NAM 'DON DU GZHUG GO, ,DE LA GSHEGS
SU GSOL BA'I TSIG NI, ,KHYED KYI SEMS CAN DON KUN MDZAD, ,RJES SU
MTHUN PA'I DNGOS GRUB STZOL, ,SLAR YANG 'BYON PAR MDZAD

PA'I PHYIR, ,SANGS RGYAS YUL DU GSHEGS SU GSOL, ,MU: ZHES BYA BAS
SO, ,DE NAS MTSAN MO TSOGS KYI 'KHOR LO BYAS TE THAMS CAD BSDU'O,
,'BYOR PA YOD NA NGAN SONG SBYONG BA'I DKYIL 'KHOR CHO GA BZHIN
DU BZHENGS TE, JI LTAR BSHAD PA'I CHO GA BSGRUB PAR BYA'O, ,SLAR

@38A *, ,YANG RDO RJE SLOB DPON GYIS SHI BDAG LA YON BLANG BAR
BYA'O, ,DES KYANG 'BYOR BA DANG MTHUN PAR DBUL TE, BKRUS PA'I GOS
KYANG SLOB DPON NYID LA DBUL BAR BYA'O, ,'DIR GSUNGS PA, GSHIN PO
LA DMIGS GANG CUNG ZAD, ,RTZA LAG RNAMS KYIS

SLOB DPON SBYIN, ,DE YIS MTHO RIS LAM 'GRO BA'I, ,RGYAGS SU DE LA
BYIN ZHES BYA, ,SBYIN PA DE YIS DE NGES BAR, ,BDE BA CAN GYI SA
RU 'GRO, ,STENG GE LUS LHAN BYED PA NI, ,DE LA DE LTAR KUN BYAS
NA, ,NGAN SONG THAMS CAD SPANGS NAS NI, ,NGES PAR BDE BA CAN DU
'GRO, ,

DE RJES DE RUS RNAMS SBYANG BA, ,ZHIB MOR RDO LA BTAGS NAS NI,
,SHIN TU RGYA CHE'I CHU BO LA, ,MCHOD PA BYAS TE BKUR BAR BYA,
,YANG NA SA 'DZIN CHEN PO NI, ,MTHON PO'I RTZE LA 'DZIGS [?] NAS
SU, ,SHIN TU SHUGS DAG MTHUN PA YI, ,RLUNG LA DE NI BSKUR BAR
BYA,

GAL TE BDE STER BDE LDAN BZHIN DU SHIN TU YANG, ,DRAG PO'I LAS
KYI DBANG GIS MA SONG NA 'ANG, ,NGES PAR 'DI NI NGAN PA'I 'GRO BA
SPANGS NAS SU, ,SUM CU PA YI GNAS SU YANG NI 'GRO BAR 'GYUR,
,DPAL LDAN BZANG PO'I ZHABS KYI PADMA LAS THOB THA MA'I CHO GA'I
MAN

NGAG GIS, ,THA MA'I CHO GA'I SGRUB PA 'DI NI DPAL LDAN GSANG BA
'DUS PA'I GZHUNG DU BYAS, ,GANG ZHIG DPAL LDAN GSANG BA 'DUS PAR
MA BSTAN PHRIN LAS DE YI KHA BSKONG NI, ,GANG ZHIG DPAL LDAN NGAN
SONG SBYONG BA'I RGYUD LAS GSUNGS PA'I CHOG LA NI BRTEN, ,THA
MA'I CHO GA'I

MING GI RNAM GRANGS GSHIN PO BDE BAR GSHEGS PA'I GNAS LA 'GOD PA
ZHES BYA BA PAndI TA DPAL TING NGE 'DZIN RDO RJES MDZAD PA RDZOGS
SO,, ,,RGYA GAR GYI MKHAN PO DPAL PHYOGS DBANG DGA' BYED KYI ZHAL
SNGA NAS DANG, LO TZ'A BA DGE SLONG PRADZNY'A K'IRTIS BSGYUR
BA'O,,