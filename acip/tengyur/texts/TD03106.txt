@194A #, ,RGYA GAR SKAD DU,

A'ARYA TA TH'A GA TOshn'I shA SI T'A TA PA TRE N'A MA AA PA R'A
DZI TA MAndAL BI DHI N'A MA, BOD SKAD DU, 'PHAGS PA DE BZHIN
GSHEGS PA'I GTZUG TOR NAS BYUNG BA'I GDUGS DKAR MO CAN GZHAN GYIS
MI THUB MA ZHES BYA BA'I DKYIL 'KHOR GYI CHO GA ZHES BYA BA,
'PHAGS MA GDUGS DKAR MO CAN LA

@194B PHYAG 'TSAL LO, ,'JIGS PA BRGYAD LA SOGS PA LAS THAR ZHING,
,RANG GI DON LAS GZHAN 'DOD GTZOR MDZAD PA'I, ,BLA MA SANGS RGYAS
KUN LA PHYAG 'TSAL NAS, ,DKYIL 'KHOR CHO GA PHYI YI DON LTAR
BRTZAM, ,DE LA DANG POR BLA MA NI, ,CHOS BCU LA SOGS LDAN PA LA,,

SLOB MA DAD LDAN LHA LA GUS, ,RIGS LDAN DE YIS GSOL GSUM GDAB,
,DE NAS BLA MAS DKYIL 'KHOR GYI, ,RDZAS DANG YO BYAD TSOGS BA
BRI, ,TSOGS NAS BSNYEN PA LA 'JUG BYA, ,GNAS KHANG DBEN ZHING
NYAMS DGA' BA, ,MAndAL CHAG CHAG MCHOD SOGS DGRAM, ,

BYANG CHUB SEMS BSKYED LDAN PA YIS, ,BDUN PO RNAM DAG SNGON 'GRO
BAS, ,RANG NYID LHA MO'I 'KHOR LOR BSAM, ,NANG GI DKYIL 'KHOR CHO
GA LAS, ,JI LTAR 'BYUNG BO BSKYED PAR BYA, ,DE NAS GSANG SNGAGS
BZLAS PA NI, ,RANG GI SNYING GAR RAB BKOD LA, ,SNYING PO 'BUM

DU PHRIN LAS BZHI, ,JI LTAR RIGS PAS BZLAS PAR BYA, ,YANG NA DUS
DANG MTSAN MA DANG, ,NUS LDAN RIGS PAS SBYAR BAR BYA, ,'KHOR GYI
SNGAGS KYANG 'DUS PAR BZHED, ,DE NI BSNYEN PA'I CHO GA'O, ,DE NI
SA CHO GA BYA BA LA, ,DANG POR PHYI DANG NANG DANG NI, ,PHYOGS
DANG

DBYIBS DANG KHA DOG DANG, ,'BYUNG KHUNGS LA SOGS RIGS KYIS BRTAG
,DE NAS 'JIG RTEN RGYAL PO'AM, ,BLON PO BDAG PO CI RIGS PAR,
,MNGON PA BDAG PO TSIG GIS BLANG, ,MI MNGON PAR GYUR SA GZHI NI,
,LHA DANG SA YI LHA MO LA, ,BLANGS TE RMI LAM LA SOGS

PAS; ,BRTAG PA'I CHO GA RGYAS PAR BYA'O, ,SA BDAG LA NI MI GNOD
PAR, ,RIM PAS BRKOS LA NYES PA BSAL, ,RNAM LNGA DANG BSRES 'THAS
PAR BCAG ,YANG NA 'JIG RTEN GSUM 'DUL GYI, ,SNGAGS SAM LAS KYI
BUM PA'I CHUS, ,NYES PA MA LUS DAG PAR BYA, ,YANG NA

LHA MO'I RANG SNGAGS KYIS, ,DAG PAR BYAS PAS GDON DANG NI, ,ZUG
RDU'I NYES PA DAG PAR BYA, ,YANG NA 'BYUNG BA RIM BRTZEGS DANG,
,RANG GI SNGAGS KYIS GZUNG BAR BYA, ,RAKshA'I SNGAGS SAM RANG
NYID NI, ,'PHAGS MAR BYAS TE GSOL BA GDAB, ,DE NAS CHO GA RIM PA
YIS,,

@195A *, ,BSKYED LA PHYOGS BZHIR SLOB MA YANG, ,LHA MO BZHI YI
BSKYED RIM GYIS, ,TSIG NI 'DI SKAD GSOL BA GDAB, ,DE BZHIN GSHEGS
PA KUN ZHI BA, ,DE BZHIN GSHEGS PA KUN GYI GNAS, ,CHOS KUN MCHOG
LA YANG DAG BYUNG, ,'PHAGS MA'I

DKYIL 'KHOR DAM PA GSUNGS, ,ZHES PA BRJOD PAR BYA'O, ,YANG NA
TSIGS BCAD BRJOD PAR BYA, ,DE NAS BLA MAS 'KHOR LO NAM MKHA' LA
BTEG LA RANG NYID KHROS PA'I GZUGS, MAm tAm LAS NI MIG NYI ZLA,
,H'Um LAS RKANG BA RDO RJER BYA, ,'GYING BCAS RDO RJE GSOR BA NI,
,GAR

GYI TSUL GYIS 'DI SKAD BRJOD, ,LUS NGAG SEMS LA GNAS PA YI,
,BGEGS KYI TSOGS RNAMS KUN NYON CIG ,NGA NI DPAL LDAN RDO RJE
'CHANG, ,SRUNG BA'I 'KHOR LO RAB SBYOR BAS, ,GAL TE GANG ZHIG
'DA' 'DOD NA, ,RDO RJE 'BAR BA'I LUS KYIS NI, ,LUS GSUM LAS

GSUM DAG BYAS TE, ,'DI NI DE GZHOM GZHAN DU MIN, ,AOm GHA GHA,
GH'A TA YA GH'A TA YA, SARBA DUsht'Am PHAt, K'I LA YA K'I LA YA,
SARBA P'A PAm PHAt, BADZRA K'I LA YA BADZRA DHA ROD A'ADZNY'A PA
YA TI K'A YA W'AKTZI TTA H'Um PHAt, CES BRJOD LA, BGEGS MED BYA
PHYIR BGEGS DGRA NI, ,PHUR BU'I

GZUGS KYIS GDAB PAR BYA, ,DE NAS LHA YI TSOGS DANG NI, ,GTOR MA
MCHOD PAS TSIM BYA STE, ,RAB BSRUNG GNAS SU BSRUNG BAR BYA, ,DE
NAS SA LA LAG PA NI, ,LAN GSUM BRDABS PAS LHA MO NI, ,LANG TSO
LDAN PAS BSAMS TE NI, ,BYIN BRLABS YE SHES GZHUG PA

DANG; ,MCHOD BSTOD BYAS LA 'DI SKAD BRJOD, ,SKYOB PA SANGS RGYAS
THAMS CAD KYI, ,SPYOD PA'I TSUL DANG KHYAD PAR DANG, ,SA DANG
PHAR PHYIN LAM LA NI, ,LHA MO KHYOD NI DBANG GYUR TE, ,SH'AKYA
SENG GE SKYOB PA YIS, ,JI LTAR BDUD SDE BCOM PA LTAR, ,DE BZHIN
BDAG GIS BDUD

KYI STOBS, ,PHAM PAR BYA STE DKYIL 'KHOR BRI, ,LHA MOS GSOL TE
THIM PAR BSAM, ,DE NAS DRI YI THIG LE DANG, ,MCHOD PA LA SOGS
RGYAS PAR BYA, ,DE RJES BUM PA RNAM PA DRUG ,GSER DNGUL RIN CHEN
LAS BYAS PA'AM, ,SA LAS BYAS PA MGRIN PHRA BA'O, ,LTO BA CHE LA

@195B NAG PO YI, ,RA RI MED PA'I RAS KYIS NI, ,KHA BRGYAN MTSAN
MA LEGS BRIS TE, ,'BRU DANG RIN CHEN SMAN LNGA DANG, ,LDAN PAR
BYAS TE ME 'OD DAM, ,DRI YI THIG LE'I STENG DU GZHAG, ,DE NAS
SLOB MA RGYAN DANG NI, ,KHA DOG LDAN PA'I RIGS BZANG DANG, ,BDE
GSHEGS GSANG

SNGAGS BSGRUB BRTZON PA, ,DON STON DE LA SDOM PA DBOG ,DGE BSNYEN
DGE TSUL LA SOGS PA, ,RIM PAS BYANG CHUB SEMS BSKYED BYA, ,DE NAS
SNGAGS KYI SDOM PA YANG, ,SBYIN PAS DANG POR 'DI SKAD BRJOD,
,DKYIL 'KHOR CHO GA'I 'KHOR LO NI, ,'KHOR NI BZHI CHAR LA YANG

GNANG; ,RANG RANG SLOB DANG LDAN PA LA, ,THEG PA CHEN POR SGRUB
BYED PA, ,KHA CIG GSANG SNGAGS GRUB DON GNYER, ,'DI NA DKYIL
'KHOR 'JUG PAR BYED, ,DE LAS GZHAN YANG BSOD NAMS 'DOD, ,GZHAN
DAG PHA ROL DON DU GNYER, ,'JIG RTEN PHYI MA MCHOD BYA STE, ,

DAD PA MANG DU BYAS NAS NI, ,BLO LDAN DKYIL 'KHOR 'JUG BYA YI,
,TSE 'DI'I 'BRAS TZAM 'DOD MI BYA, ,TSE 'DI TZAM NI DON GNYER BA,
,'JIG RTEN PHA ROL PA DE MIN, ,SKYES BU 'JIG RTEN PHA ROL GNYER,
,TSE 'DI'I 'BRAS KYANG RGYAS PAR 'BYUNG, ,ZHES PAS BLA MAS SPRO
BA BSKYED, ,

RANG GI LUS LA LEGS BCUG STE, ,RANG GI SNANG BA LAS BYUNG BA, ,YE
SHES SEMS DPA'I SNYING GAR GZHUG ,LAN GSUM BAR DU SBYANG BAR BYA,
,DE NAS SLOB MAS BLA MA LA, ,SLOB DPON KHYOD NI DGONGS SU GSOL,
,DGA' CHEN KHYOD NI STON PA PO, ,BYANG CHUB CHEN PO'I TSUL

BSTAN PA, ,MGON PO CHEN PO BDAG 'TSAL LO, ,DAM TSIG DE NI BDAG LA
STZOL, ,BYANG CHUB SEMS KYANG BDAG LA STZOL, ,SANGS RGYAS CHOS
DANG DGE 'DUN TE, ,SKYABS GSUM PO YANG BDAG LA STZOL, ,THAR PA
CHEN PO'I TSUL MCHOG TU, ,MGON PO BDAG NI GZHUG BAR

MDZOD; ,CES PA LAN GSUM GSOL BA GDAB, ,DE NAS BLA MAS 'DI SKAD
BRJOD, ,BU TSUR THEG PA CHEN PO YI, ,GSANG SNGAGS SPYOD PA'I CHO
GA NI, ,KHYOD NI BSTAN PA'I SNOD YIN NO, ,KHYOD NI YANG DAG BSTAN
PAR BYA, ,DUS GSUM 'BYUNG BA'I SANGS RGYAS RNAMS, ,SKU GSUNG

@196A *, ,THUGS KYI RDO RJE CAN, ,RDO RJE GSANG SNGAGS MTHU YIS
NI, ,YE SHES MNYAM MED YANG DAG BRNYES, ,GSANG SNGAGS SBYOR BA
MNYAM MED DE, ,SH'AKYA SENG SOGS CHO GA YIS, ,BDUD KYI SDE NI
DRAG PO YANG, ,DPUNG CHEN MA LUS BCOM PA STE, ,'JIG RTEN RJES SU

'JUG SHES NAS, ,'KHOR LO BSKOR NAS MYA NGAN 'DAS, ,DE BAS KUN
MKHYEN THOB 'DOD PAS, ,BU YIS BLO GROS 'DI GYIS SHIG ,CES PA LAN
GSUM YANG NA GCIG ,BRJOD LA YAN LAG BDUN PA RDZOGS, ,BYAS TE
BYANG CHUB SEMS BSKYAD BYA, ,DE YI CHO GA LAS BYUNG BA, ,

SHES PAR BYA STE SBYIN PAR BYA, ,DE NAS H'Um A'A:AOm GYIS NI,
,RDO RJE DANG LDAN THIG LES MCHOD, ,DE NAS RIGS KYI SDOM PA DANG,
,BLA MA SANGS RGYAS DE BZHIN GSHEGS, ,LHA MO'I TSOGS RNAMS THAMS
CAD DANG, ,'PHAGS PA'I DGE 'DUN BDAG LA DGONGS, ,BDAG MING 'DI

ZHES BYA BA NI, ,DUS 'DI NAS NYID BZUNG NAS SU, ,BYANG CHUB
SNYING PO LA GNAS PAR, ,SEMS CAN MA LUS PA YIN DON, ,RDZOGS PAR
BYA PHYIR SEMS BSKYED BYA, ,JI LTAR DUS GSUM MGON PO RNAMS,
,BYANG CHUB TU NI NGES GNAS PA, ,TSUL KHRIMS RNAM GSUM SDOM PA
DANG, ,

DGE BA'I CHOS NI SPUD PA DANG, ,SEMS CAN DON BYED TSUL KHRIMS
DANG, ,SO SOR BDAG GIS GZUNG BAR BYA, ,BLA NA MED PA'I DKON MCHOG
GSUM, ,SANGS RGYAS CHOS DANG DGE 'DUN RNAMS, ,DAM PA BDAG GIS
BSKYED PAR BGYI, ,DE NI SANGS RGYAS RIGS DAG PA'I, ,DAM

TSIG YIN PAR RGYAL BAS GSUNGS, ,RDO RJE RIGS MCHOG CHEN PO LA,
,RDO RJE DRIL BU PHYAG RGYA YANG, ,YANG DAG NYID DU GZUNG BAR
BGYI, ,SLOB DPON BDAG KYANG GZUNG BAR BGYI, ,RIN CHEN RIGS MCHOG
CHEN PO YI, ,DAM TSIG YID DU 'ONG BA LA, ,NYIN RE ZHING NI DUS
DRUG TU, ,SBYIN

PA RNAM BZHI RTAG TU SBYIN, ,BYANG CHUB CHEN PO LAS BYUNG BA'I,
,PADMA'I RIGS MCHOG CHEN PO LA, ,PHYI NANG GSANG BA THEG PA GSUM,
,DAM PA'I CHOS KYANG MA LUS BZUNG, ,LAS KYI RIGS MCHOG CHEN PO
LA, ,SDOM PA THAMS CAD LDAN PAR NI, ,YANG DAG NYID DU GZUNG BAR
BGYI,,

@196B MCHOD PA'I LAS KYANG CI NUS BGYI, ,TSUL KHRIMS BSLAB PA LA
SOGS DANG, ,GNYIS SU MED PA'I TSANGS SPYOD DANG, ,RANG GI DAM
TSIG BSRUB PAR BGYI, ,BDAG GI BYA BA'I LAS RNAMS KYI, ,SANGS
RGYAS NYID NI BSGRUB BYA STE, ,SEMS CAN 'KHOR BA'I RGYA MTSO LAS,
,MA BSGAL [*BSGRAL]

BA RNAMS BSGRAL BAR BYA, ,MA GROL BA RNAMS DGROL BAR BYA, ,DBUGS
MA PHYUNG BA RNAMS DBYUNG BGYI, ,THAMS CAD BLA MED BYANG CHUB
KYI, ,LAM LA MYUR DU GNAS PAR BYA'O, ,LAN GSUM DU NI ZLOS SU
GZHUG ,DE NAS BYUNG BSAL SDIG PA DBYUNG, ,ME TOG PHUL TE SNGAGS
KYIS NI, ,

BRTAN PAR BYAS TE LAS KYI SNGAGS, ,RGYAL LA SOGS PAS BRJOD PAR
BYA'O, ,SO SHING AA SHVADTHA DANG NI, ,AU DUMW'A RA SOGS MI
'KHYOG CING, ,SRIN DANG GAS CHAG MI SDUG MED, ,SOR BCU GNYIS PA
MTHE'U CHUNG TSANG, ,ME TOG LDAN PA 'CHAR BCUG STE, ,BYANG SHAR
BLTAS TE MI SMRA

BAR; ,BA KO TZAM BYUGS MAndAL STENG, ,LTOS MED RANG GI MDUN DRANG
BOR, ,DE YI RTZE MO BDAG DANG NYE, ,BLTAS NA MCHOG GI DNGOS GRUB
YIN, ,PHYOGS DANG MTSAMS SU KHA BLTAS NA, ,'BRING DANG ZHI SOGS
LAS BRGYAD 'GRUB, ,THUR BLTAS SA 'OG 'GRUB PA STE, ,DKYIL

'KHOR PHYIR NI DNGOS GRUB MED, ,DE NAS DRI YI CHU NI BZANG,
,BLUGS TE SKYOR CHU BLUD PAR BYA, ,AOm HRi:BI SHUDDHA:SARBA P'A
PAm NI TZA SAm SHO DHA YA BI KALPA AA BA NA YA H'Um ZHES LAN GSUM
BRJOD LA 'THUNG DU GZHUG ,NGAG GI SGRIB PA THAMS CAD 'BYANG,
,SKUD PA DMAR PO SUM BSGRIL BA, ,MDUNG

PA GSUM LDAN RANG LHAR BYAS, ,SNGAGS KYIS BTAB LA LAG PAR BCING,
,H'Um LAS BYUNG BA'I KU SHA YANG, ,SNGAS DANG STAN DU SBYIN PAR
BYA, ,DE NAS MCHOD PA SPRO BAS CHOS, ,LEGS PAR BSHAD PAR BYA BA
STE, ,'JIG RTEN DU NI KUN MKHYEN PA, ,AU DUMW'A RA'I ME TOG LTAR,
,BRGYA

LAM NA NI RES 'GA' ZHIG ,'BYUNG 'GYUR YANG NI MI 'BYUNG NGO,
,SNGAGS KYI SPYOD PA'I TSUL 'BYUNG BA, ,DE BAS KYANG NI RNYED PAR
DKA', ,GANG GIS MNYAM MED SEMS CAN DON, ,BLA NA MED PAR BYED NUS
PA, ,GNYIS MED ZAB MO'I SPYOD YUL NI, ,SEMS CAN SANGS RGYAS THOB

@197A *, ,BYED PA'O, ,DANG PO BSKAL PA GRANGS MED NAS, ,BSAGS
PA'I SDIG PA GANG DANG GANG, ,DKYIL 'KHOR BZANG PO 'DI MTHONG
BAS, ,DE DAG THAMS CAD ZAD PAR 'GYUR, ,ZHES PAS KUN LA SPRO BA
BSKYED, ,SLOB MA DE RNAMS KUN GYIS KYANG, ,SENG GE'I NYAL

THABS LDAN PAS SU, ,KU SHA'I STAN LA NYAL BAR BYA, ,NANG PAR
LANGS LA SKAL LDAN RNAMS, ,THAR PA CHEN PO'I RANG BZHIN GYI,
,GRONG KHYER DAM PA MTHONG BAR 'GYUR, ,NANG PAR DUS SU LANGS NAS
NI, ,RMI LAM MTSAN MA DRI BAR BYA, ,DES KYANG BZANG NGAN MTHONG
BA RNAMS, ,BLA MA'I

MDUN DU BRJOD PAR BYA, ,MTSAN MA BZANG BAS DNGOS GRUB 'GRUB,
,NGAN PA BSRUNG BA ME YI NI, ,LAS KYIS SDIG PA GZHOM PAR BYA, ,DE
YI CHO GA SBYIN SREG BZHIN, ,DE NAS NAM MKHAR BZHUGS PA YI,
,DKYIL 'KHOR SPYAN DRANGS MCHOD BSTIMS LA, ,MCHOD DANG BSTOD PA
LA

SOGS BYA, ,PUS MO G-YAS PA SAR BTZUGS TE, ,LAG TU BDUG PA'I SPOS
THOGS TE, ,'PHAGS MA GDUGS DKAR LHA MO MCHOG ,RIG SNGAGS RGYAL LA
PHYAG 'TSAL LO, ,THUGS RJE'I BDAG NYID DKYIL 'KHOR NI, ,MGON PO
BRI BAR 'TSAL LAGS NA, ,SLOB MA RNAMS

LA BRTZE BA DANG, ,KHYED RNAMS LA YANG MCHOD PA'I PHYIR, ,BCOM
LDAN 'DAS MAR BDAG NI GUS, ,DE NI BKA' DRIN MDZAD PAR RIGS, ,'GRO
BA'I 'KHOR LO BYA DON STZOL, ,SANGS RGYAS RNAMS NI BDAG LA
DGONGS, ,BYANG CHUB SEMS DPA' 'BRAS GNAS DANG, ,GANG YANG GSANG

SNGAGS LHA RNAMS DANG, ,'JIG RTEN SKYONG BA MA LUS DANG, ,'BYUNG
PO BYANG CHUB NYER GNAS PA, ,GANG DAG RDO RJE SPYAN MNGA' BA'I,
,BSTAN LA MNGON PAR DGA' BA KUN, ,BDAG NI RDO RJE CHE GE STE,
,'PHAGS MA GDUGS DKAR DKYIL 'KHOR NI, ,JI LTAR NUS PA'I YO BYAD
KYIS, ,

'GRO BA'I DON PHYIR 'DRI LAGS NA, ,THUGS BRTZE BAR NI DGONGS NAS
SU, ,DENG BDAG SLOB MAR BCAS PA LA, ,DKYIL 'KHOR LHAN CIG GYUR PA
KUN, ,NYE BA RU NI MDZAD PAR RIGS, ,LAN GSUM LA SOGS BRJOD PAR
BYA, ,SLOB DPON MTSAN NYID BZANG LDAN PAS, ,RNAL 'BYOR

@197B RDZOGS PAS SNGAR LANGS TE, ,SDIG 'JOMS DKYIL 'KHOR BRI BA'I
PHYIR, ,DKYIL 'KHOR BTEG LA THIG LAS BYA, ,RAS BAL LA SOGS NYES
MED LA, ,TSON LNGAS LEGS BSGYUR RIN CHEN SNOD, ,RIGS LNGA'I SA
BON LAS BSKYED DE, ,BYIN RLABS DBANG RNAMS RDZOGS PAR

BYA'O; ,AA N+YO N+YA AA NU GA TA SARBA DHARM'A:PAR SPA RA AA NU
GA TE SARBA DHARM'A:AA TYA NA TA AA NU PRA BIshtA SARBA
DHARM'A:ZHES BRJOD LNGA PO GCIG TU BSGRIL, ,TSAD NI NYIS 'GYUR LA
SOGS BYA, ,DE NAS DRI BZANGS KYIS SPAGS TE, ,YE SHES THIG NI
MKHAS PAS GDAB, ,BLA MAS SLOB MA DZA YIS

SBYIN; ,DE NYID SUM 'GYUR GYIS BLANGS TE, ,THIG SGRAS SEMS CAN
DON DU NI, ,SANGS RGYAS MANG PO BSKUL BSAM BYA, ,BLA MA NUB STE
SHAR BLTAS NAS, ,SLOB MA NUB BLTAS TSANGS THIG GDAB, ,DE LTAR
G-YAS SKOR GNYIS BTAB LA, ,ZUR DANG LOGS SOGS THIG GI

CHA; ,BLA MA'I MAN NGAG LTAR BYA'O, ,PHUR BU BTZUGS LA BSKOR BAR
BYA, ,MTSAN MIN PAS NI DNGOS MIN 'GYUR, ,THIG SKUD CHAD NA BLA MA
'CHI, ,LHAG DANG CHAD LAS NAD DU 'GYUR, ,PHYOGS 'KHRUL BAS NI
SLOB MA'O, ,ZUR BZHI SGO BZHI RTA BABS BZHI, ,DO SHAL SOGS

KYIS SPRAS PA STE, ,SGO KHYUD RIN CHEN RDO RJE DANG, ,RLUNG GIS
BSKYOD PA'I DRIL BUR BCAS, ,MCHOD CING BKRA SHIS RDZAS KYIS
BRGYAN, ,DE LTAR MDZES PAS LHAG CHAD SPANG, ,DE NAS TSON GYI LAS
BYA BA, ,RIN CHEN LNGA'AM 'BYUNG KHUNGS SAM, ,YANG NA LEGS PAR
BYAS PA YI, ,

KHA DOG LNGA NI RIN CHEN SNOD, ,BZHAG LA RIGS LNGA'I SA BON SNOD,
,BSKYED CING BSTIMS LA YE SHES DGUG ,GNAS GSUM BRLAB CING MCHOD
BSTOD LA, ,AOm BADZRA TZITRA SA MA YA H'Um, ZHES SOGS BRGYA LA
SOGS PA BZLAS, ,DE NAS BLA MAS DBANG LDAN LA, ,SOGS PA'I

MTSAMS NAS G-YAS SKOR DU, ,MDZUB RE SNYOMS PAR DRANG BAR BYA,
,SDO DANG SER DANG DMAR DANG LJANG, ,DKAR PO NANG DU RIM PAS SO,
,MNYAM ZHING MI YO MCHAD PA, ,BRIS TE RIN CHEN SNOD KYIS DGAB,
,ME TOG DOR LA SLOB MAS KYANG, ,CI RIGS BAR NI SKYON SPANGS BRI,,

@198A *, ,SBOM PHRAS NAD DANG NOR ZAD BYED, ,CHAD NA SLOB DPON
SLOB MA 'CHI, ,YON POS THAMS CAD KYIS SDANG 'GYUR, ,SHAR DKAR LHO
SER NUB BYANG NI, ,LJANG GU'I RNAM PA SHAS CHE'O, ,DBUS KYI
PADMA'I LTE BA LA, ,GDUGS DANG RDO RJE BRI BAR BYA, ,DE YI PHYI
RIM

'KHOR LO'I CHA, ,DKAR POR GNAS LA SHAR RTZIBS LA, ,PAD SDONG
PHRENG BA'I RNAM PA DGOD, ,LHOR NI RIN CHEN DBYUG PA LA, ,SPOS
SNOD RDO RJE LU GU RGYUD, ,NUB TU RDO RJE'I RNAM PA LA, ,BYANG DU
RGYA GRAM DGOD PAR BYA, ,SHAR DANG NUB TU SKYABS SBYIN NO, ,GRU
CHAD DMAR PO LA SOGS

TE; ,SGO LA LCAGS KYU LA SOGS DGOD, ,LHA YI SNAM BU DAG LA YANG,
,PHYOGS SKYONG MTSAN MA RIM PAS SO, ,TSON GYI RIM PA RGYAS PAR
BYA, ,DE NAS LHA NI MNYES BYA DANG, ,SLOB MA'I SDIG PA GZHOM PA'I
PHYIR, ,MGON PO'I CHO GAS SBYIN SREG BYA, ,GZAR BU'I TSAD DANG
THAB

DANG RDZAS, ,DE RNAMS GZHAN LAS 'BYUNG BZHIN BYA'O, ,DE LTAR
THAMS CAD RDZOGS PA DANG, ,LUS BKRUS DRI ZHIM CHUS BYUGS TE,
,RGYAN LDAN PAS NI MCHOD RDZAS THOGS, ,BSKOR BA BYAS LA SLOB DPON
NI, ,LHA MOR BYAS TE H'Um SGRA YIS, ,RDOR DRIL LDAN PAS NANG
ZHUGS LA, ,

DBUS NAS SGO YI RIM PAS SU, ,DBYE BA BYAS TE BUM PA SOGS, ,RANG
RANG GNAS SU DGOD PAR BYA'O, ,MCHOD PA'I TSOGS KYANG MA LUS PAS,
,MDZES BYAS BLA MA DAM PA YIS, ,DKYIL 'KHOR LHA RNAMS RDZOGS PAR
BSKYED, ,GZHUG DANG BYIN RLABS DBANG BSKUR GSOL, ,BYAS

LA MCHOD BSTOD STON MO BYA, ,DE NAS RTZA BA'I LHA DANG NI, ,LEGS
LDAN LA SOGS LHA RNAMS LA, ,MTHUN PA'I GTOR MA CHEN PO RNAMS,
,CHO GA MAN NGAG LDAN PAS SBYIN, ,DE NAS SLOB MA DBANG 'DOD NA,
,LHA LAS THA DAD DBYE BYAS TE, ,SLOB MA 'JUG CHUL [*TSUL] DBANG
BSKUR RIM, ,

DANG PO DPA' BOS BLANG BAR BYA, ,DE NAS SLOB MA RGYAN LDAN ZHING,
,MDZES BA'I GDONG YANG DAR GYIS NI, ,BKAB STE LAG PAR ME TOG
LDAN, ,MKHAS PAS KHRID NAS YOL BA'I BAR, ,BZHAG STE BLA MAS KU
SHA YIS, ,BU KHYOD SU YIN CI LA DGA', ,DRIS TE BDAG NI SKAL

@198B PA BZANG, ,GDUGS DKAR LHA LA BDAG DGA'O, ,DE NAS SLOB MAS
BLA MA LA, ,SANGS RGYAS KUN GYI RANG BZHIN SKU, ,SLOB DPON MGON
LA SKYABS SU MCHI, ,GTZO BOR LHA MOR BCAS PA YI, ,LHA RNAMS KUN
LA PHYAG 'TSAL LO, ,THAR PA CHEN PO'I GRONG MCHOG TU, ,MGON

POS BDAG NI GZHUG TU GSOL, ,DE NAS BLA MAS 'DI SKAD BRJOD, ,DE
BZHIN GSHEGS PA KUN GYI GNAS, ,LHA MO GDUGS DKAR CAN GYI GNAS,
,SNYING PO'I DKYIL 'KHOR 'DI RU NI, ,BDAG GIS SLOB MA GZHUG PAR
BGYI, ,DE NAS DKYIL 'KHOR LHA RNAMS LA, ,DAD PAS

PHYAG NI BYA BA STE, ,AOm NA MA STE H'Um, NA M'A MI H'Um, NA MO
NA MA H'Um SV'A H'A, DE NAS SLOB MA KHRUS BYAS TE, SHAR GYI SGO
RU GNAS PA LA, ,DE NAS ME TOG BCAS PA YIS, ,BLA MA LA NI GSOL BA
GDAB, ,DAM TSIG DE NI BDAG LA STZOL, ,SDOM PA RNAMS KYANG BDAG LA
STZOL, ,BYANG CHUB SEMS KYANG BDAG LA STZOL, ,ZHES BYA

BLA MAS DE LA NI, ,SANGS RGYAS CHOS DANG DGE 'DUN SOGS, ,GONG DU
BSHAD PA'I SDOM PA SBYIN, ,AOm SARBA YO GA TZITTA AUTP'A DA Y'A
MI, ,SEMS BSKYED ME TOG DANG BCAS PA, ,SNYING GAR BZHAG STE
SNGAGS 'DI BRJOD, ,AOm SU RA STE SA MA YA STVAm HO SIDDHI BADZRA
YA TH'A SU KHAm, ,AOm AA KHAm

B'I RA H'Um ZHES PAS SLOB MA DKYIL 'KHOR DU GZHUG STE, SLOB DPON
TSIG 'DI BRJOD PAR BYA, ,DENG KHYOD LHA MO DANG RI KHROD PA RNAMS
KYI RIGS SU 'GYUR GYIS, NGAS GDUGS DKAR MO'I SEMS BSKYED PAR BYA
STE, YE SHES GANG GIS DE BZHIN GSHEGS PA THAMS CAD DANG, GDUGS

DKAR CAN DANG RI KHROD MA RNAMS KYI DNGOS GRUB KYANG THOB PAR
'GYUR LA, DNGOS GRUB GZHAN LTA CI SMOS KYI, KHYOD KYIS DKYIL
'KHOR MA MTHONG BA'I MDUN DU BRJOD PAR MI BYA STE, DAM TSIG NYAMS
PAR GYUR TA RE, ,DE LA 'KHOR LO GZHUG BYA STE, ,LAG GIS RDO RJE
SPYIR BZHAG NAS, ,

'DI NI SU YANG RUNG BA LA, ,GAL TE KHYOD KYIS SMRAS GYUR NA,
,KHYOD KYI DAM TSIG RDO RJE YIS, ,RANG GI MGO BO 'GAS PAR 'GYUR,
,DE NAS BDUD RTZI CHU BLUGS TE, ,'THUNG DU BCUG STE 'DI SKAD
BRJOD, ,LHA MO CHEN PO DENG KHYOD KYI, ,SNYING LA YANG DAG DI
RING ZHUGS, ,GAL TE

@199A *, ,TSUL 'DI SMRAS NA NI, ,DE MA THAG TU DRAL TE GSHEGS,
,ZHES BYA'O, ,'DI NI KHYOD KYI DMYAL BA'I CHU, ,DAM TSIG 'DAS NA
SREG PAR BYED, ,DAM TSIG BSRUNGS NA DNGOS GRUB NI, ,RDO RJE BDUD
RTZI'I CHU 'DIS 'GRUB, ,AOm BADZRA AUD KA thA AOm A'A:H'Um,

DENG NAS KHYOD KYI GDUGS DKAR CAN NGA YIN GYIS, NGAS 'DI BYOS
SHIG CES BSGO BA GANG YIN PA DE KHYOD KYIS BYA DGOS SO, ,KHYOD
KYIS NGA LA BRNYAS PAR MA BYED CIG ,KHYOD YANG BA MA SPANGS PAR
'CHI BA'I DUS BYAS NAS SEMS CAN DMYAL BAR LHUNG BAR GYUR TA RE
ZHES BRJOD DO, ,DE NAS

SLOB MA'I GTZO BO DES, ,DE BZHIN GSHEGS PA THAMS CAD KYIS, ,BDAG
LA BYIN GYIS RLOBS MDZOD LA, ,RDO RJE YE SHES DBAB TU GSOL, ,DE
NAS BLA MAS SLOB MA LA, ,LUS NGAG YID GSUM 'BYUNG BA YI, ,'KHOR
LOR MDOMS SU YI GE DZHE, ,DMAR BA BSAMS TE 'OD ZER

GYIS; ,LUS KYI RDUL DANG MNYAM PA YI, ,SANGS RGYAS BKUG LA BSTIM
DE NI, ,AOm BADZRA A'A BE SHA YA AA AA AA ZHES BYA'O, ,YANG NA
A'A BE SHA YA TO shA YA RA RA RA RA TZA LA YA TZA LA YA H'Um HA
AA DZHE, ZHES BRJOD 'GYING BA DANG BCAS PAS, RDZAS KYI BDUG PAS
LEGS BDUGS TE, ,DRIL

BU'I SGRA DANG AA NA LE'I, ,SNGAGS KYANG CI MANG DAG TU BZLAS,
,BABS GYUR LCE LA YI GE AA, ,DMAR PO BSAMS TE DGE MI DGE ,SMROS
SHIG BU KUN NYAMS MYONG ZHING, ,DRIS LA BABS PA BRTAN BYA'I
PHYIR, ,TIshthA BADZRA H'Um ZHES BRTAN PAR BYA'O, ,DE NAS RDO
RJES KHRID NAS SU, ,SHAR

SGO NAS NI 'DI SKAD BRJOD, ,'DIR NI BSOD NAMS JI LTA BAR, ,RIGS
KYI RIM BZHIN 'DI YI LHA, ,'DIS NI DNGOS GRUB GANG YIN PA, ,RIGS
NI GANG GI SNOD DU 'GYUR, ,DE YI BSOD NAMS GANG YIN LAS, ,DKYIL
'KHOR DU NI DE BZHIN 'GYUR, ,SLOB MA'I ME TOG PHRENG BA

DE; ,PRA T'ITZTSA BADZRA HO, ,ZHES BAS ME TOG LHA LA NGOR, ,LHA
NI GANG LA PHOG PA DANG, ,'GRUB 'GYUR SNGAGS 'DIS MGO LA BCING,
,PRA TI GRiHNA SVA MI MAm SATVA MA H'A BA LA, ,DE NAS LAG PA NAS
BZUNG STE, ,MIG GNYIS SU NI AOm BSAMS LA, ,RDO RJE SEMS DPA' DENG

@199B KHYOD KYIS, ,MIG 'BYED PAR NI BRTZON PAR MDZAD, ,PHYE BAS
THAMS CAD MTHONG BAR 'GYUR, ,RDO RJE'I MIG NI BLA NA MED, ,AOm
BADZRA nI TRA AA BA HA RA PA tA LAm HR'I:ZHES PAS GDONG G-YOGS
BKROL NAS NI, ,DKYIL 'KHOR BZANG PO 'DI LA LTOS, ,DA NI DAD PA
RAB TU BSKYED, ,KHYOD NI

GDUGS DKAR RIGS SU GYUR, ,SNGAGS DANG PHYAG RGYAS BYIN GYIS
BRLAB, ,'GRO BA'I PHUN SUM TSOGS PA KUN, ,DNGOS GRUB KUN KHYOD
DNGOS SU 'GYUR, ,DAM TSIG THAMS CAD BSKYANG BA DANG, ,GSANG
SNGAGS LA YANG BRTZON PAR GYIS, ,DE NAS ME TOG LHUNG BA'I LHA,
,BSTAN DANG

LHA GZHAN THAMS CAD DANG, ,DKYIL 'KHOR DE NYID RDZOGS PAR BSTAN,
,DE NAS SLOB MA DANG LDAN PAS, ,BLA MA'I ZHABS LA PHYAG BYAS TE,
,YON DBUL DBANG BSKUR GSOL BA GDAB, ,GDUGS DKAR CAN GYI DBANG
BSKUR BA, ,'GRO BA SKYOB PHYIR RDO RJE CAN, ,DE LTAR YON TAN

KUN 'BYUNG BA, ,DE BZHIN BDAG LA DENG STZOL CIG ,CES PA BYAS TE
DBANG SBYIN PHYIR, ,YUNGS KAR SNGAGS KYIS BGEGS BZLOG LA, ,KHRUS
BYAS RGYAN LDAN SHAR SGO YI, ,KHRI LA 'DUG LA ME TOG NI, ,SNGAGS
KYIS LHA LA DBUL BAR BYA, ,AOm PRA T'ITZTSA HO, BLANGS TE MGOR

BCINGS SNGAGS 'DI BRJOD, ,AOm DHARMA KUNDA AA BHI shINYTZA H'Um
ZHES BRJOD DO, ,ME TOG PHRENG BA'I DBANG 'DI YIS, ,'DOD LHA'I
DNGOS GRUB MYUR RDZOGS TE, ,PADMA CAN GYI ZHING SOGS SU, ,SANGS
RGYAS NYID DANG MNYAM PAR SHOG ,RNAM RGYAL BUM PA LA SOGS NAS,
,LAS KYI BUM PAR

CHU BSDUS TE, ,SLOB MA MI BSKYOD PAR BYAS LA, ,GLU DANG ROL MO'I
SGRA DANG NI, ,MCHOD PA'I TSOGS KYIS CHU BLUGS SHING, ,AOm BADZRA
AA BHI shINYTZA, LHA MO RNAMS KYI BDUD RTZI'I CHU, ,BAG CHAGS
THAMS CAD DAG BYED PA, ,CHU YI DBANG BSKUR DAM PA 'DIS, ,NYON
MONGS THAMS CAD DAG GYUR

CIG ,LUGS 'BYUNG BRIS PA'I DBU RGYAN LA, ,RIN CHEN 'BYUNG LDAN
BCUG NAS NI, ,BSKON LA DAR DBYANGS KYIS BCINGS LA, AOm PAttA
BADZRA AA RALLI HO, THOR TSUGS COD PAN GYIS BRGYAN PA, ,BDE
GSHEGS KUN GYIS BSNGAGS PA DANG, ,RIN CHEN DBU RGYAN DAM PA DANG,
,DAR

@200A *, ,DPYANGS DBU RGYAN DBANG BSKUR RO, ,GSER SOGS TSAD LDAN
RDO RJE LA, ,SNANG BA MTHA' YAS BKUG BSTIMS TE, ,SLOB MA'I LAG
GTAD SNGAGS 'DI BRJOD, ,AOm BADZRA AA DHI PA TI STVAm AA BHI
shINYTZA MI, ,SANGS RGYAS RDO RJE'I DBANG BSKUR BAS, ,DE RING
KHYOD LA DBANG

BSKUR BA, ,SANGS RGYAS THAMS CAD RAB SGRUB PHYIR, ,RDO RJE 'DI NI
KHYOD KYIS LANG, ,DRIL BU LDOG PA'I TSAD LDAN LA, ,DON YOD GRUB
PAR BYAS NAS NI, ,LAG PA G-YON SBYIN SNGAGS 'DI BRJOD, ,AOm AA
DHI PA TI STVAm AA BHI shINYTZA TIshthA B'I RA SA MA YA, ,'DI
LTAR SANGS RGYAS THAMS CAD

KYI; ,SHES RAB DBYANGS KYI RJES 'GROR BSHAD, ,KHYOD KYIS KYANG NI
RTAG TU BCANG, ,BYANG CHUB MCHOG TU RGYAL BAS BZHED, ,DE TSE DRIL
BU SGRA SGROGS TE, ,SRID PA NGO BO NYID KYIS DAG ,NGO BO NYID
KYIS DNGOS MED BYAS, ,RANG BZHIN DAG PA'I SEMS DPA' YIS, ,MCHOG
GI SRID PA

BYED PAR 'GYUR, ,KHA CIG MING DANG PHYIR MI LDOG ,DBANG YANG
SBYIN PAR BYED PA YOD, ,DE NI THUN MONG DBANG YIN NO, ,KHYAD PAR
DBANG BSKUR BSTAN PA NI, ,GZUNGS DANG 'KHOR LO PHYAG MTSAN DANG,
,LEGS LDAN DBANG DANG BKRA SHIS KYI, ,RDZAS DANG RIN CHEN NYA RIN
CHEN, ,SENG

GE MDA' GZHU RAL GRI DANG, ,MTHUN PAR SKU YI DBANG YANG BSKUR,
,DE NAS BYA BA BSRUNG BYA BA DANG, ,MTSON GYIS BRA BA DANG SRUNG
SKUD GDAGS, ,PHUR BUS GDAB DANG BZLAS PA YI, ,SNANG BA BZHIN DANG
SRUNG 'KHOR GYI, ,CHO GAS LEGS PAR GDAGS PAR BYA, ,MCHOD BYAS LHA

RNAMS GSHEGS BYA STE, BRAB PA'I LHAG MA CHU BOR DOR, ,RNAM LNGAS
THIG DBYI LA SOGS BYA, ,RANG GIS LEGS PAR RTOGS PA YI, ,GDUGS
DKAR DKYIL 'KHOR CHO GA 'DI, ,BLA MA'I DRIN GYIS BYUNG BA STE,
,BSDUS BYAS RGYAS PA MA YIN PAS, ,MKHAS RNAMS LHA LA BZOD

PAR BYA, ,DE LAS BYUNG BA'I DGE TSOGS ZLA BA'I 'OD LTAR BSIL BA
DES, ,MYOS BYED SKYE BO'I TSOGS RNAMS GDUNG BA BSIL BAR GYUR NAS
KYANG, ,RANG GI 'DOD PA'I LHA MO NYID DANG MTSUNGS PA'I SLOB
MNGA' RTOGS GYUR CIG ,BCOM LDAN 'DAS GTZUG TOR GDUGS DKAR MO CAN
GYI

@200B DKYIL 'KHOR GYI CHO GA ,SLOB DPON MKHAS PA PADMA'I LCAGS
KYUS MDZAD PA RDZOGS SO,, ,,BLA MA ZANGS DKAR 'PHAGS PA SHES RAB
KYIS BSGYUR BA'O,, 