@179A #, ,RGYA GAR SKAD DU, PARnA SHA PA RI S'A
DHA NAm, BOD SKAD DU, RI KHROD LO MA CAN GYI SGRUB THABS, 'PHAGS
MA RI KHROD LO MA CAN LA PHYAG 'TSAL LO, ,SNGON MA BZHIN DU THAMS
CAD

BSGRUBS NAS RANG GI SNYING GAR PADMA DKAR PO DANG ZLA BA'I DKYIL
'KHOR LA PAm YIG SER PO LAS SKYES PA'I RDO RJE'O, ,DE'I LTE BA LA
PAm YIG GO, ,DE THAMS CAD YONGS SU GYUR PA LAS BCOM LDAN 'DAS MA
SKU MDOG SER MO ZHAL GSUM PA, SPYAN GSUM PA, PHYAG DRUG PA, DANG
PO'I ZHAL SER

@179B PO; G-YAS DKAR PO, G-YON DMAR PO 'GYING ZHING BZHAD PA
RGYAN THAMS CAD KYIS BRGYAN PA, LO MA DANG RMA BYA'I MDONGS KYI
SHAM THABS CAN, LANG TSO GZHON ZHING RGYAS PA, PHYAG G-YAS RNAMS
KYIS RDO RJE DANG, DGRA STA DANG, MDA' RNAMS BSNAMS PA, PHYAG
G-YON PA

RNAMS KYIS SDIGS MDZUB DANG BCAS PA'I ZHAGS PA DANG, YAL GA DANG
BCAS PA'I RMA BYA'I MDONGS DANG, GZHU RNAMS BSNAMS PA, ME TOG
BCINGS PA'I RAL PA'I COD PAN LA GNAS PA'I MI BSKYOD PA 'CHANG BA,
NYI MA'I 'OD KYI DKYIL 'KHOR CAN, 'OG TU BGEGS RNAMS MNAN PA'I
PADMA

DKAR PO DANG ZLA BA'I GDAN LA G-YON BRKYANG GIS BZHUGS PA, THUGS
KAR G-YON PA'I SDIGS MDZUB KYIS 'OG GI BGEGS KYI TSOGS SKRAG PAR
MDZAD PA'O, ,G-YAS RDO RJE'I KHU TSUR GYIS MTSON CHA 'PHYAR BA'I
TSUL, DE BZHIN DU PHYAG BZHI'I G-YON PA DAG GIS SDIGS MDZUB DANG
BCAS

PA'I ZHAGS PA DANG, LO MA DANG BCAS PA'I RMA BYA'I MDONGS BSNAMS
PA, PHYAG G-YAS PA DAG GIS RDO RJE DANG, DGRA STA BSNAMS PA, SHIN
TU 'JIGS PA STER BAR BSGOM PAR BYA'O, ,DE NAS SNGAGS BZLAS PAR
BYA STE, AOm PI SH'I TZI PARnA SHA BA RI SARBA MA R'I PRA SHA MA
nI SV'A H'A, DE NAS JI LTA BA BZHIN

DU GSHEGS NAS CI BDER GNAS PAR BYA'O, ,RI KHROD LO MA CAN GYI
SGRUB THABS RDZOGS SO,,