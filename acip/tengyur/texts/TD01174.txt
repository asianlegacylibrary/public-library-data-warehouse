@251A #, ,RGYA GAR SKAD DU, LO KE
SHVA RA RATNA M'A LA STA BO N'A MA, BOD SKAD DU, 'JIG RTEN DBANG
PHYUG GI BSTOD PA RIN PO CHE'I PHRENG BA ZHES BYA BA, 'JIG RTEN
MGON

@251B PO LA PHYAG 'TSAL LO, ,'JIG RTEN DBANG PHYUG DRI MED THUGS
NI SNYING DANG SNYING RJES BRLAN, ,LAM MKHYEN NYID DANG THAMS CAD
MKHYEN NYID LA SOGS DON DANG TSIG ,GSAL BAR 'DOMS SHING YONGS SU
RDZOGS DANG RNAM PAR DAG PA'I SKU, ,YE SHES LHAG PA'I BDAG POS
ROL PAR MGO BOS PHYAG

BGYI'O; ,GDUL BYA'I DBYE BA'I DBANG LAS GCIG KYANG DU MAR SNANG
BA NI, ,CHU SNOD RNAMS SU GNAS PA'I RI BONG CAN DANG MTSUNGS GANG
LAS, ,KHYOD NI GSAL BAR GZHAN LA PHAN PA'I RJES SU SONG DE'I
PHYIR, ,AE MA'O RDZU 'PHRUL MCHOG TU RMAD BYUNG SKU NI RIGS PA
LAGS, ,SKYE BO MU STEGS

PA RNAMS RAB TU SAD CING GDUL DON DU, ,YONGS RDZOGS ZLA BA'I ZHAL
NI RNAM PAR SGEG PA'I DPRAL BA YI, ,GNAS LAS LHA SBAS DBANG PHYUG
CHEN PO NGES PHYUNG BAS, ,LHA YI SHIN TU LHA DANG CHEN PO'I MI YI
DBANG PHYUG KHYOD, ,LEGS RGYAS CHEN PO'I MTSAN MNGA' KHYOD KYI
PHRAG PA LAS, ,

PHYI ROL DAG TU PHYUNG BA MES PO LHA YI BU NYID NI, ,PAD+MA'I
SKYE BA PA RNAMS GDUL ZHING RAB TU SAD PHYIR TE, ,'JIG RTEN DBANG
PHYUG DBANG PHYUG GTZO LA MGO BOS PHYAG BGYI'O, ,KHYAB 'JUG PA
YI SKYE BO GDUL ZHING RTOGS PAR BYA BA'I PHYIR, ,SRID SGRUB DAG
KYANG PHYAG NA PAD+MA 'DZIN PA'I THUGS KA LAS, ,

NGES PAR PHYUNG 'DI SRID PA'I DBANG PHYUG NYID DE DE'I SLAD DU,
,MCHOG GI SKYES BU KHYOD NYID LAGS TE MCHOG GZHAN YOD MA YIN,
,NYI ZLAR GUS BCAS STOBS KYIS BSNYEN BKUR RIM GRO BRTZAMS RNAMS
LA, ,YANG DAG BSTAN PHYIR MTHON MTHING MDZES PA'I SPYAN NI GANG
DAG LAS, ,RI BONG CAN DANG

NYI MA NGES PHYUNG SA LA MIG RNAMS KYI, ,NANG GI MUN NAG 'JOMS PA
DE LA BDAG NI PHYAG 'TSAL LO, ,'DI NA DPAL MOR RIM GRO BSNYEN
BKUR SBYOR BA PO RNAMS NI, ,GDUL DANG NGES PAR SAD PHYIR BCOM
LDAN DBYANGS CAN MA 'DI DAG ,RGYAL BA'I SRAS PO KHYOD KYI MCHE
BA'I RTZE LAS RAB PHYUNG BAS, ,

MNGON 'DOD SHES RAB 'BRAS BU STER BA DE LA BDAG PHYAG 'TSAL,
,RLUNG GI SKYE BA BA RNAMS GDUL DANG MI ZAD LAM GRUB PHYIR, ,DE
NAS 'JIG RTEN MGON PO'I ZHAL GANG ZHIG LAS NGES PHYUNG 'DI,
,RLUNG LHA MCHOG GI BLA MA SA LA SKYE BA PA RNAMS KYI, ,SPYOD LAM
RNAM BZHI'I 'BRAS BU STER BA DE LA

@252A *, ,BDAG PHYAG 'TSAL, ,CHU LHA PA RNAMS GDUL DANG ZHI PA'I
LAM 'DOD LDAN RNAMS KYI, ,YANG DAG KHONG DU CHUD PHYIR BDE GSHEGS
SRAS PO'I LTO BA LAS, ,YANG DAG PHYUNG BA CHU LHA'I GTZO BO YANG
STE MYUR BA RU, ,'DOD DGU'I DBANG PHYUG NYID KYI 'BRAS BU STER LA
BDAG

PHYAG 'TSAL, ,MTHUN PA'I 'BRAS BU LA SOGS MNGON PAR 'DOD RNAMS
NGES GDUL ZHING, ,YANG DAG GRUB PHYIR RAB MCHOG MTSAN LDAN ZHABS
KYI PAD+MA LAS, ,GANG ZHIG NGES PAR PHYUNG BA BCOM LDAN NOR 'DZIN
MAR GRAGS PA, ,'JIG RTEN GSUM GYI MGON PO MNYAM MED DE LA BDAG
PHYAG

'TSAL, ,KHYOD NI SRID LAS GROL KYANG DE LA YANG DAG GNAS PA NI,
,SEMS CAN TSOGS LA SNYING BRTZE NYID LAS SRID PA'I SPYOD TSUL
GYIS, ,SRID MTHA'I BAR DU BRTAN PA BDAG NI RTAG GNAS GYUR SNYAM
DU, ,DAM PA'I BSAM PA CHEN PO'I MCHOG GYUR KHYOD LA PHYAG BGYI'O,
,NAM MKHA'I BAR DU

SNANG BA'I 'JIG RTEN KHAMS RNAMS KHYOD NYID KYIS, ,RANG GI ZHABS
GCIG MTHIL GYIS KYANG NI RNAM PAR GNON PA STE, ,BSKAL PA'I MTHA'
RU SRID PA SRED PAR 'BAR BA DRAG PO'I ME, ,KHYOD KYI DBUGS KYI
RLUNG GI STOBS KYIS NGES PAR BCIL BAR GYUR, ,RANG GI MDZUB MO
GYEN DU GTOD DE 'DZIN

PA'I SDIGS MDZUB KYIS, ,LHUN PO'I TSIGS RNAMS DU MA G-YO BAR GYUR
CING SEN MO YI, ,SBUBS KYIS GYEN DU 'DZIN PAS RGYA MTSO'I CHU
YANG LUS MA GYUR, ,AE MA'O 'DI LTA'I NUS PA KHYOD LAS GZHAN DU CI
ZHIG MTHONG, ,MCHOG TU GNYEN GSHIN ZLA BA GZHON NU'I MDZES PA
YANG DAG PAR, ,

STON PA'I SKU MCHOG 'DI YANG LANG TSO MA YI YIN NAM CI, ,'JIGS
BYED DRAG PO GNON LAS MI LDONGS CI YANG DUB PA DANG, ,GDUL DKA'
BA YI BDUD 'JOMS PA NI KHYOD KYI SPYOD TSUL LAGS, ,KYE LAGS 'DI
LTAR CHEN PO'I SKYE BO'I RIL PHRENG DANG MTSUNGS PAR, ,RANG GI
DBU SKYES MCHOG

TU MDZES PA'I LAN BU 'KHYOG PO DE, ,DE NYID ME YIS NYON MONGS BUD
SHING SBAR BAR BYAS PA YI, ,DU BA'I PHRENG BA LTA BU DRI MED
KHYOD LA SNANG BAR GYUR, ,ZLA ZER CUNG ZAD 'PHROS PA YIS NI CUNG
ZAD KHYAB KHYOD KYIS, ,NAG PO'I PHYOGS ZAD CHUNG NGU'I CHA BCAS
'OD KYI MDZES PA NI, ,SRID PA

@252B RNAMS SU 'DOD PA GANG GYUR RI BONG CAN GANG DE, ,KHYOD ZER
CUNG ZAD LAS NI MA LUS BSAM PA RNAM PAR MDZES, ,MTHUN PAR 'GROS
PA'I NGAN PA'I LAM CAN LUGS 'JOMS SHING, ,MI DANG MI MIN BSAM PA
STON LA LAM DANG LAM, ,YANG DAG THOB BYED GZHAN DON SPYOD TSUL
MCHOG GIS NA, ,

MDZES LDAN RGYAL BA SA YI DBANG PHYUG LA PHYAG BGYI'O, ,KHYOD NI
SRID DANG MYA NGAN 'DAS LA MI GNAS KYANG, ,'OD GSAL RANG BYIN
BRLAB SBYOR LA ZHUGS PHAN PA NI, ,MA LUS SKYE BO'I MI DGE ZHI
MDZAD DGE BA YI, ,MDZES PA'I SA YI DBANG PHYUG RGYAL LA PHYAG
BGYI'O, ,RIGS KYI 'OD ZER

DPAG MED PHRENG BAS YANG DAG DKRIGS, ,RANG GI PHYAG GI CHU SKYES
'DZIN PA LAS SKYES PA DE, ,DGA' BA RJES MTHUN THOB PA YANG DAG
DGA' BDE YIS, ,MDZES LDAN RGYAL BA SA YI DBANG PHYUG LA PHYAG
'TSAL, ,CHOS KYI DBYINGS LAS KUN MCHOG SNYING RJE RANG NYID GTZO,
,GANG ZHIG DGE BA LA

SOGS TSOGS RNAMS YANG DAG RDZOGS, ,RNAM PAR RTOG SPANGS MTHU LAS
SGRA YI STON PA PO, ,MDZES LDAN RGYAL BA SA YI DBANG PHYUG LA
PHYAG BGYI'O, ,DE BZHIN NYID DANG NYID MIN GNYIS MED BDE BA
BRGYAS, ,YONGS SU GANG BAR MDZAD PA BRGYA PHRAG CHOS KYI GTAM,
,SHIN TU BDEN ZHING

RIGS PAR GSUNG BAS RNAM MDZES PA, ,'DZIN MA'I DBANG PHYUG RGYAL
PO MCHOG LA PHYAG BGYI'O, ,MCHOG DE'I RANG GI SKU NI 'GRO LA RAB
'PHRO BA, ,MTSO SKYES SPYAN GYIS SHIN TU MDZES PAR GYUR PA YI,
,MA LUS SEMS CAN RNAMS KYI MYUR BA'I THAR MCHOG GI ,RGYAL PO
'DZIN MA'I DBANG PHYUG DAM

PAR BDAG PHYAG 'TSAL, ,MCHOG TU SPRUL DANG LONGS SPYOD RDZOGS PA
GZHAN DON DGYES, ,STONG NYID GOS MED CHOS 'DZIN PA LA DGYES PA
CAN, ,RNAM BYANG CHUB LAS DNGOS GRUB DAM PA 'DZIN DBANG PO,
,'DZIN MA'I DBANG PHYUG RGYAL PO MCHOG LA BDAG PHYAG 'TSAL,
,MCHOG TU LHAN SKYES

DAM PA'I RGYA MTSOR ZLA ZHAL GYI, ,SGO LAS THAMS CAD GSUNG BA MA
LUS NGAG TSIG NI, ,MYA NGAN 'DAS PA'I MTSAN NYID RJES MTHUN RGYAN
GYI PHUL, ,DBANG PHYUG 'DZIN MA'I RGYAL PO DAM PAR PHYAG 'TSAL
LO, ,'JIG RTEN DBANG PHYUG BSTOD PA RIN PO CHE YI PHRENG BA NI,
,DPAL LDAN NAGS KYI RIN

@253A *, ,CHEN ZHABS KYIS BGYIS PA LAS, ,DE YIS GTZANG MA'I DGE
BA GANG ZHIG THOB GYUR PA, ,DE NYID KYIS NI 'JIG RTEN KUN DU
BZANG POR GYUR, ,BSTOD PA RIN PO CHE'I PHRENG BA 'DI NI RDZOGS
SO,, ,,RGYA GAR SHAR PHYOGS KYI PAndI TA CHEN PO NAGS KYI RIN PO
CHE'I ZHAL SNGA

NAS MDZAD PA'O, ,MKHAS PA CHEN PO DE NYID KYI SPYAN SNGAR DGE
SLONG RGYA MTSO'I SDE ZHES BYA BAS BAL YUL YE RANG GI GRONG
KHYER CHEN PO'I 'DAB DPAL GO PI TZANDRA'I GTZUG LAG KHANG CHEN
POR BSGYUR BA'O,, 