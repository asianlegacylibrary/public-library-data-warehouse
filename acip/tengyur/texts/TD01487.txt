@154B #, ,RGYA GAR SKAD DU, SHR'I TZA KRA SAm BA RA SU PRA TI
shthA, BOD SKAD DU, DPAL 'KHOR LO SDOM PA'I RAB GNAS, DPAL RDO
RJE MKHA' 'GRO LA PHYAG 'TSAL

LO; ;DPAL 'KHOR LO SDOM PA'I DKYIL 'KHOR GYI CHOGS RAB TU GNAS
PAR BYA BA NI, CHOS GRANGS BZANG PO RGYU SKAR RGYAL, GZA' PHUR BU
LA RI MO BRI BA'AM, LUGS SU BLUGS PA'AM, 'BUR DU BRKOS PA'I KHANG
PAR PHYIN LA, SA SBYANGS PA'AM,

@155A *, ,MA SBYANGS PA'I GNAS SU SA'I CHO GA JI LTA BA BZHIN DU
BYAS LA, DKYIL 'KHOR 'DAM GANG BA LA, BA'I RNAM LDAS LEGS PAR
BYUGS, DRI ZHIM PO'I CHUS BYUGS LA, ,DRI'I THIG LE DANG, ME TOG
GI TSOM BU BKOD LA, YON CHAB MA

TOG DRI ZHIM PO BDUD RTZI LNGA DANG LDAN PA'I CHANG BZANG PO
BSHAMS NAS, BUM PA GCIG BYAS TE DE YANG, GNAS DANG LDANG BA NYID
DANG NI, ,ZHES BYA BA'I DE KHO NA NYID DGU'I DON JI LTA BA BZHIN
BSGOMS LA, GRANGS KYI BSNYEN PA RTAGS DANG, MTSAN MA'I BSNYEN PA

BYAS NAS, SBYIN SREG GTOR MA BYAS TE, DE NAS RDO RJE SLOB DPON
DAG PA'I KHRUS BYAS, MDZES PA'I GOS GYON, RGYAN BTAGS, RTEN LA
DRI ZHIM PO'I CHUS BYUGS TE, ME TOG GI PHRENG BA BTAGS TE, KHAM
THOR GYI SNOD DU ME MDAG BLUGS LA, THANG KA LA

SOGS PA'I RTEN DE'I BGEGS PA SKRANG PAR BYA STE, ZHAL BZHI PA'I
SNGAGS KYIS LAG PA G-YON PAS YUNGS KAR BLANGS TE, DE LA G-YABS LA
DE'I BGAGS BSKRAD PAR BSAMS LA, ME'I NANG DU BLUGS PAR BYA'O, ,DE
BZHIN LAG PA G-YAS PAS

KYANG BYA STE, LEN GSUM DU BYA'O, ,SKU GZUGS SAM GLEGS BAM LA
SOGS PA LA RAB GNAS GANG BYED PA'I RTEN DE RAS KYIS G-YOGS LA
H'Um BRUm SHRAm GYI SNGAGS KYIS GTUMS PA GZHAG PAR BYA'O, ,DE NAS
NYI MA 'CHAR KAR DKYIL 'KHOR GYI THIG BTAB LA,

TSON DGYE ZHING LHA BKOD LA, DKYIL 'KHOR GYI CHO GNAS BSHAD PA
BZHIN BYAS LA, MCHOD PA BSHAMS, BU MO LNGA G-YON NGOS SU KHRUS
BYAS, RGYAN BTAGS LA GZHAG ,CHOS 'BYUNG GI DKYIL 'KHOR DU THOD
PA'I STENG DU ME LONG LA SINDHU RAS BRIS LA GZHAG

GO; ;DE NAS RTEN DE LA KHRUS BYA STE, DKYIL 'KHOR DE'I BYANG
PHYOGS SU KHRUS KYI KHANG PA YID DU 'OD BA SHEL GYI GZHI LA RIN
PO CHE'I KA BAS BRGYAN PA, MU TIG DANG, RIN PO CHES SPRAS PA LA
SOGS PA BRIS LA KHRUS KYI KHYAD PA DER STEGS BU'I STENG DU 'BOL
BA'I STAN LA

@155B 'DUG LA, MDUN GYI STEGS BUR PADMA'I STENG DU RAB GNAS BYED
BAR 'DOD PA'I RAS RIS SAM, GLEGS PAM LA SOGS PA MDUN DU BZHAG LA,
ME LONG BSTAN PA LA BUM PA'I CHUS KHRUS GSOL LA, BSTOD PA DBYANGS
DANG BCAS PA BYA STE, DE LA BSTOD PA'I

DBYANGS NI, KHAMS GSUM GYIS NI PHYAG BYA BA, ,GSANG BA GSUM GYI
GNAS LAS BYUNG, ,DBANG BSKUR BA NI RDO RJE CHA, ,MI LDOG PA YI
KHRUS GSOL LO, ,AOm SARBA TA TH'A GA TA AA BHI shINYTZA H'Um, JI
LTAR BLTAMS PA TZAM GYIS NI, ,DE BZHIN GSHEGS

KUN KHRUS GSOL BA, ,LHA YI CHU NI DAG PA YIS, ,DE BZHIN BDAG GIS
KHRUS GSOL LO, ,AOm SARBA TA TH'A GA TA AA BHI shE KA SA MA YA
SHRI YE H'Um, ,GZUGS KYI PHUNG PO RNAM DAG PA, ,NYON MONGS GA TI
MUG SBYONG BYED PA'AM, ,ME LONG LTA BU'I

YE SHES KYIS, ,DPAL LDAN SKU YI SKU KHRUS GSOL, ,TSOR BA'I PHUNG
PO RNAM DAG PA, ,NYON MONGS NGA RGYAL SBYONG BYED PA'I, ,MNYAM PA
NYID KYI YE SHES KYIS, ,DPAL LDAN YON TAN DBANG BSKUR RO, ,'DU
SHES PHUNG PO RNAM DAG

PA; ;NYON MONGS 'DOD CHAGS SBYOR BYED PA'I, ,SO SOR RTOG PA'I YE
SHES KYIS, ,DPAL LDAN GSUNG GI DBANG BSKUR RO, ,'DU BYED PHUNG PO
RNAM DAG PA, ,NYON MONGS PHRAG DOG SBYONG BYED PA'I, ,BYA BA NAN
TAN YE SHES KYIS, ,DPAL

LDAN PHRIN LAS DBANG BSKUR RO, ,RNAM SHES PHUNG PO RNAM DAG PA
,NYON MONGS ZHE SDANG SPYONG BYED PA'I, ,CHOS KYI DBYINGS KYI YE
SHES KYIS, ,DPAL LDAN THUGS KYI DBANG BSKUR RO, ,JI LTAR DAM PA
TOG DKAR DGA' LDAN NAS, ,LHA MDZES LHUMS NAS BLTAMS PA KHRUS GSOL
LTAR, ,SKU

GDUNG RING BSREL DRI MA MED PAR BCAS, ,SBRUL SKU YID 'ONG RNAMS
LA SKU KHRUS GSOL, ,ZHES PA DANG, AOm SARBA TA TH'A GA TASN'A NA
PRA TI shthA TA YA SV'A H'A ZHES BYA BA 'DAG CHAL DU 'OS PA,
SBRU'I 'DAB MA DANG, NYE SHING DANG BAG PHYE'I CHAL DANG, BA'I
RNAM LNGA DANG, YUNG BA DANG, 'BRAS

@156A *, ,YOS DANG, TIL MAR DANG, SBRANG RTZI DANG, 'O MA DANG,
GA NA DHA PA TRA DANG BCAS PA, SKU GZUGS NYID DANG, RAS RIS DANG,
PUSTI YIN NA ME LONG GI STENG DU BSTAN LA, TZANDAN DANG, GA PUR
GYI DRI'I THIG LE BYAS LA, ME TOG DANG BCAS PA LA KU SHA'I PIR
GYIS BKRU BAR BYA'O, ,

AOm SARBA TA TH'A GA TA K'A YA BI SHO DHA NI SV'A H'A, BYA BA PA
DANG, AOm MA LA SAm SHO DHA NI SV'A H'A ZHES BRJOD CING BUM PAS
BKRU'O, ,SUG PA DANG, BUL TOG DANG, SPANG MAS KYANG BKRU'O, ,DE
LTAR SKU GZUGS LA SOGS PA LA LAN GSUM MAM, LNGA TZAM BKRUS LA,
BYUG PA DANG KHRUS ME BTUB PA RAS

RIS LA SOGS PA RNAMS LA NI, ME LONG LA BLTAS ME LONG GI NGOS KYI
GZUGS BRNYAN LA BUM PAS KHRUS GSOL BAR BYA'O, ,DE NAS, PHUN SUM
TSOGS PA MNGA' BA GSER GYI RI BO 'DRA, ,'JIG RTEN GSUM GYI MGON
PO DRI MA GSUM SPANGS PA, ,SANGS RGYAS PADMA RGYAS PA 'DAB 'DRA'I

SPYAN MNGA' BA, ,DE NI 'JIG RTEN DGE BA'I BKRA SHIS DANG PO'O,
,DE YIS NGES PAR GSUNGS PA'I MCHOG RAB MI G-YO BA, ,'JIG RTEN
GSUM NA GRAGS SHING LHA DANG MIS MCHOD PA, ,CHOS KYI DAM PA SKYE
DGU RNAMS LA ZHI BYED PA, ,DE NI 'JIG RTEN DGE BA'I BKRA SHIS
GNYIS PA YIN, ,

DGE 'DUN DAM PA CHOS LDAN THOS PA'I BKRA SHIS 'BYUNG, ,LHA DANG
MI DANG LHA MA YIN GYIS MCHOD PA'I GNAS, ,TSOGS KYI MCHOG RAB DO
TSA SHES DANG DPAL GYI GZHI, ,DE NI 'JIG RTEN DGE BA'I BKRA SHIS
GSUM PA'O, ,ZHES BYA BA LA SOGS PA BKRA SHIS KYI TSIGS SU BCAD PA
BRJOD CING

BUM PA'I CHUS KHRUS GSOL LA, PHYOGS BCU'I SANGS RGYAS RIG PA'I
LHA MO LA SOGS PA RNAMS KYIS KYANG KHRUS GSOL BAR BSAM MO, ,GOS
GTZANG MA DRIS BSGOS PAS SKU PHYIS BYAS TE, DE BZHIN GSHEGS PA'I
SKU GZUGS LA NI BLA GOS DANG, SNAM SBYAR GSOL BAR BYA'O, ,

BYANG CHUB SEMS DPA' RNAMS LA GOS SNA TSOGS DANG, KHRO BO RNAMS
LA GOS SNGON PO DANG DMAR PO 'BUL ZHING, PUSTI YIN NA YANG ZHAL
SBYAR LA NA BZA' GSOL BAR BYA'O, ,BKRA SHIS DANG TSIGS SU BCAD PA
GDON PAR BYA'O, ,RTEN DANG PO STA GON LA GNAS PA'O, ,DE NAS

@156B DKYIL 'KHOR CHEN PO SPYAN DRANG BA'AM, GTZUG LAG KHANG YOD
NA DKYIL 'KHOR GYI LHA RNAMS GTZO BO DANG BCAS PA DER BSTAN LA,
BDAG NYID GTZO BO DANG THA MI DAD DU BSGOMS LA MCHOD PAR BYA'O,
,DE LTAR BDAG NYID DKYIL 'KHOR LA MCHOD PA'I RJES LA YON BDAG
RNAMS DANG,

RAB TU GNAS PAR BYED PA RNAMS LA, DBANG BSKUR JI LTAR 'OS PA'I
BSTOD PA BYAS LA BUS MO SA LA BTZUGS TE, LAG PA G-YAS PAS SPOS
SNOD BZUNG LA, G-YON PAS DRIL BU'I SGRA SGROGS SHING, ,DAM PA'I
RDO RJE BCOM LDAN 'DAS, ,RIGS PA'I RGYAL PO PHYAG 'TSAL BSTOD, ,

RDO RJE 'CHANG CHEN CHE GE BDAG ,JI LTAR NUS PA'I NYER SPYAD
KYIS, ,RIGS PA'I RGYAL PO 'DI ZHES PA'I, ,SANG NI RAB GNAS BGYI
BAR 'TSAL, ,SLOB MA RNAMS LA BRTZE PHYIR DANG, ,KHYED RNAMS LA
YANG MCHOD PA'I PHYIR, ,BCOM LDAN 'DAS LA GUS BDAG LA, ,RJES SU
GNANG BAR

MDZAD PAR RIGS, ,SANGS RGYAS RNAMS NI DGONGS SU GSOL, ,BYANG CHUB
SEMS DPA' DGRA BCOM DANG, ,GANG YANG GSANG SNGAGS LHA RNAMS DANG,
,'JIG RTEN SKYONG BA'I LHA RNAMS DANG, ,RDZOGS SANGS RGYAS KYI
BSTAN PA LA, ,DGA' DANG RDO RJE'I SPYAN MNGA' BA, ,BDAG DANG

SLOB MAR BCAS PA LA, ,THUGS BRTZE NYE BAR BZUNG NAS KYANG, ,THUGS
RJE LDAN RNAMS RAB GNAS MDZOD, ,CES GUS PAS LAN GSUM BRJOD DO,
,YANG PHYIN NANG GSANG BAS MCHOD LA, YI GE BRGYA PA GDON, RTZA
BA'I DKYIL 'KHOR STA GON LA GNAS PAR BYA'O, ,DE NAS YANG MTSAN

MO NYAL NAS, PHYI DE NANG PAR THO RANGS NAS, RDO RJE SLOB DPON
DAG PA'I KHRUS BYAS, MDZES PA'I RGYAN GYON LA, RAB TU GNAS PAR
BYA BA'I PHYIR, DE BZHIN GSHEGS PA RNAMS KYI GZHAL YAS KHANG DANG
GDAN SKAD CIG MAS BSAMS TE, NYI MA'I DKYIL 'KHOR GYI STENG DU,
GTZUG

LAG KHANG MCHOD RTEN RI MOR BRIS PA, LUGS SU BLUGS PA, 'BUR DU
BTOD PA RNAMS SA BON YI GE AOm LA BSDUS TE, DE YONGS SU GYUR PA
LAS, PHYAG MTSAN SA BON DAD BCAS PA BSAM MO, ,DE LAS 'OD 'PHROS
PAS SEMS CAN GYI DON BYAS, RAB TU GNAS PAR BYA BA'I

@157A *, ,DE BZHIN GSHEGS PA RNAMS LA PHOG NAS TSUR 'DUS TE, SA
BON DANG, PHYAG MTSAN DANG BCAS PA LA THIM NAS, DE YONGS SU GYUR
PA LAS, RNAM SNANG DU GYUR PA SKU GSUNG THUGS BYIN GYIS BRLAB PA,
GO CHA GYON YE SHES SEMS DPA' SPYAN DRANG BAR BYA STE, RGYUD

NAS 'BYUNG BA'I SNGAGS DANG PHYAG RGYAS DBANG BSKUR, RIGS KYI
BDAG POS DBU BRGYAN, GLEGS BAM MAM SRUNG SKUNG BGRANG PHRENG
GSUNG SNANG BA MTHA' YAS SU, LHA'I MING MA SHES PA, RDO RJE DRIL
BU LA SOGS PA'I PHYAG MTSAN RDO RJE SEMS DPA'I SKU BSKYED THABS
GONG DANG 'DRA'O,,

DE RNAMS LA PHYI NANG GI MCHOD PA BYAS LA, RIN PO CHE SNA BDUN
DANG, BKRA SHIS KYI RDZAS BRGYAD LA SOGS PA, 'DOD PA'I YON TAN
THAMS CAD KYIS MCHONG LA, SBYIN SREG DANG GTOR MA BYAS LA, DAG
PA'I RDO RJE BCOM LDAN 'DAS, ,RIGS PA'I RGYAL PO PHYAG 'TSAL
BSTOD, ,MGON

PO THUGS RJE CHE BDAG NYID, ,RIGS PA'I RGYAL PO 'DI ZHES PA'I,
,'GRO LA PHAN PHYIR RAB GNAS BGYID, ,RDO RJE 'CHANG CHEN CHE GE
BDAG ,JI LTAR 'DOD PA'I NYER SPYOD KYIS, ,THAMS CAD 'DIR NI RAB
BZHUGS NAS, ,THUGS RJE CAN RNAMS RAB GNAS MDZOD, ,DE NAS SPYAN
DBYE STE,

MIG DBYE BA NI, YE SHES KYI RNAM PAR SHAR DU GZHUG PA'I PHYIR
NANG PAR NYI MA 'CHAR KA DNGUL GYI SNOD NA YOD PA'I MAR DANG
SBRANG RTZI GSER GYI THUR MAS BLANGS LA, JI LTAR MIG MKHAN RGYAL
PO YIS, ,'JIG RTEN LING THOG BSAL PA LTAR, ,DE BZHIN RGYAL BA
RNAMS KYI SPYAN, ,

SEMS CAN DON DU DBYE BAR BGYI, ,AOm TZAKshU TZAKshU SA MANTA
TZAKshU BI SHO DHA NE SV'A H'A ZHES PAS GSER LA SOGS PA'I THUR
MAS SPYAN DBYE BAR BYA'O, ,DE NAS SNYAN DBYE BAR BYA STA, GSER
LAS BYAS PA'I RNA BRUD THOGS LA, SGRA RNAMS THOS PAS PHONGS GYUR
LA, ,RGYAL BAS CHOS

KYI RDA BRDUNGS LTAR, ,DE BZHIN SEMS CAN DON GYI PHYIR, ,RGYAL
BA'I SNYAN NI DBYE BAR BGYI, ,AOm D'I BYA KARnA YE SV'A H'A, DE
NAS SHANGS DBYE BAR BYA STE, GSER LA SOGS PA'I RMANG TSER THOGS
TE, ZAG BCAS PHUNG PO DRI SPANGS PA'I, ,'GRO BA SEMS CAN KUN GYI
PHYIR, ,

@157B RNAM PAR DAG PA'I DRI BRNYES LTAR, ,RGYAL BA'I SHANGS NI
DBYE BAR BYA, ,AOm D'I BYA GHRA n'A YE SV'A H'A, DE NAS THUR MA
THOGS LA ZHAL DBYE BAR BYA STE, CHOS KYI NGA RO DGA' BA YIS,
,'GRO BA THAMS CAD TSIM MDZAD LTAR, ,RO MCHOG BRGYA LDAN ZHAL ZAS
DAM PA 'DI, ,DBUL ZHING RGYAL

BA'I ZHAL NI DBYE BAR BGYI, ,AOm D'I BYA MU KH'A YE SV'A H'A, SO
SHING DBUL BA NI, RIN CHEN MCHOG GRUB KA RA B'I RA YIS, ,BKUR STI
RIM GRO TSEMS KYI DRI BSAL LTAR, ,BDE GSHEGS GSUNG GI DNGOS GRUB
THOB GYUR NAS, ,'GRO KUN SKAD DU CHOS KYI DON RTOGS SHOG ,AOm D'I
BYA DANTA SHO DHA YA

SV'A H'A; GAL TE 'KHOR LOS SGYUR BA'I CHA LUGS YIN NA, DUNG GI SO
MANGS KYIS DBU SKRA BSHAD LA, DBU SKRA LCANG LO MTHON MTHING
G-YAS SU 'KHYIL, ,RIN CHEN 'BAR BAS BRGYAN PAS RAB TU MDZES, ,LHA
MI KUN GYIS BLTA BAS MI NGOMS TE, ,BSOD NAMS THOB PHYIR RGYAL

BA'I DBU SKRA BSHAD, ,AOm KARMA MA DHA RA LI H'Um, RIN PO CHE'I
DBU RGYAN DBUL BA NI, ,BDE GSHEGS SKU LA MTSAN DANG DPE BYAD
LDAN, ,BYANG CHUB MCHOG GI RGYAN GYIS MDZES LAGS KYANG, ,RIN CHEN
DO SHAL SE MO DO LA SOGS, ,RGYAN GYI KHYAD PAR DAM PA MCHOD PAR
DBUL, ,

AOm RATNA AA LAm K'A RA H'Um, DE NAS SLU GRI THOGS LA, RAB TU
BYUNG BA'I GZUGS YIN NA SKRA BZHAR BA DANG, JI LTAR RANG BYUNG
MCHOD RTEN DRUNG, ,STON PAS KHYIM PA'I RTAGS SPANGS LTAR, ,'GRO
PA SEMS CAN DON GYI PHYIR, ,KHYIM PA'I RTAGS RNAMS SPANG BAR
BGYI, ,AOm SARBA SHO

DHA NA KHATZTSA DA H'Um, SNAM SBYAR DANG, BLA GOS DANG, SHAM
THABS GSOL NAS, JI LTAR SMAN PA'I RGYAL PO 'TSO BYED KYIS, ,RGYAL
BA'I SKU LA NA BZA' GSOL BA LTAR, ,DE BZHIN 'GRO BA RNAMS LA PHAN
PA'I PHYIR, ,NGO TSA KHREL YOD GOS MCHOG GSOL BAR BGYI, ,AOm D'I
BYA B'A SA PRA

nA YE SV'A H'A, CHU TSAGS DANG, LHUNG BZOD LA SOGS PA THOGS LA,
AOm SU KHA PA RIKshA RA YE SV'A H'A, DE NAS THUGS KAR RDO RJE
BZUNG LA, MTSAN DANG DPE BYAD LA SOGS BSKYED PA'I PHYIR, ,DUNG
DANG DPAL BE'U G-YUNG DRUNG 'KHYIL PA DANG, ,BKRA SHIS RDZAS
BRGYAD DAG GIS RNAM

@158A *, ,BRGYAN PA, ,RGYAL BA'I THUGS LA RNAM PAR BRGYAN PAR
SHOG ,AOm DVA TRIm SHATA MA H'A PU RU shA LAKshA n'A SH'I TI AA
NU BYA NYDZA N'A YE SV'A H'A, BYANG CHUB SEMS DPA'I CHA LUGS YIN
NA, SO MANGS DANG, KHAB DANG, BSNYUNG BU DANG, GRI GUG DANG, CHU
GRI RNAMS PHUL LA, 'GRO BA

SEMS CAN KUN LA PHAN PA'I PHYIR, ,RIG PA'I GNAS LNGA DAG LA BSLAB
BYA ZHES, ,JI LTAR THUGS DAM RGYA CHE BZHES PA BZHIN, ,MKHO BA'I
YO BYAD RNAMS NI DBUL BAR BGYI, ,AOm AU PA YU DZYA TE SU KHA PA
RI KA RA YE SV'A H'A, DE BZHIN GSHEGS PA'AM, BYANG CHUB SEMS DPA'
LA

THUN MONG DU RIN PO CHE SNA BDUN DANG, BKRA SHIS RDZAS BRGYAD
DANG, 'JIG RTEN PA'I BKRA SHIS PA'I BIL BA STAR KA DANG, ZHO
DANG, RAS YUG DKAR PO DANG, GDUGS GSER GYI YU BA CAN RNAMS DBUL,
DANG PO LAS THAMS CAD PA'I CHUS BSANGS LA, DRI'I THIG LE DANG, ME
TOG

GI TSOM BU BKOD LA, THEG MCHOG BLA RE GDUGS DANG BA DAN DANG,
,BDUD BCOM RGYAL MCHAN LHAB LHUB TING 'PHAN DANG, ,GAR DANG ROL
MO'I MCHOD PA'I SGRA DBYANGS KYIS, ,RGYAL BA'I DKYIL 'KHOR MDZES
PAR BRGYAN PAR BGYI, ,JI LTAR MI DBANG 'KHOR LOS SGYUR BA YI,
,RIN

CHEN SNA BDUN TSOGS DANG LDAN PA LTAR, ,RGYAL BA RNAMS DANG BYANG
CHUB SEMS DPA' LA, ,RIN CHEN SNA BDUN CHOGS RNAMS DBUL BAR BGYI,
,LHA YI RGYAL PO LHA MIN G-YUL RGYAL NAS, ,BKRA SHIS LHA MO
BRGYAD KYIS MCHOD PA LTAR, ,RGYAL BA RNAMS DANG BYANG CHUB SEMS
RNAMS LA, ,

BKRA SHIS RDZAS BRGYAD DAG GIS MCHOD PAR BGYI, ,'JIG RTEN KHYIM
BDAG RNAMS NI DPAL BSTEN NAS, ,BIL BA STAR KA BUM PA BZANG DANG
BCAS, ,MDUN DU BDAR NAS BKRA SHIS BYED PA LTAR, ,RGYAL BA SRAS
DANG BCAS LA DBUL BAR BGYI, ,DE NAS 'DOD PA LNGA'I LONGS SPYOD

GTER BZANG DBUL BA NI, ,GZUGS SGRA DRI RO REG LDAN PA'I, ,MCHOG
TU GYUR PA'I LONGS SPYOD RNAMS, ,BDAG GIS DAD PAS DBUL BAR BGYI,
,CI BDE BAR NI BZHES SU GSOL, ,AOm BADZRA D'I BYA A'ANNAm SA M'A
DHI DHY'A NAm PRI nA NE SV'A H'A, ZHES P'U DZA LNGA YANG BYA'O,
,DE NAS 'BYOR BA

@158B YOD NA SBYIN SREG BYA'O, ,MED NA SGYED PO DKAR PO GSUM
BTZUGS LA, SA LAS BYAS PA'I SNOD GTZANG MAR DKAR GSUM DANG MNGAR
GSUM GYI GZHI LA SMAN SNA TSOGS BTAB STE, SBYIN SREG GI ME'AM RIG
MA'I ME LA DBYANGS SKYONG GI SNGAGS ZLOS SHING BSKOL BAR BYA'O,
,DE NAS

TZ'A RU DBUL BAR BGYI'O, ,DE NAS BDUD RTZI LNGA DANG DPA' BO LNGA
DANG BCAS PA'I TSOGS KYI 'KHOR LO BYA'O, ,DE NAS SLOB DPON DANG,
YON BDAG GNYIS KAS SKU'I GDAN KHRI NAS BZUNG NAS, ME TOG GI
PHRENG BA PHUL TE, JI SRID ME DANG CHU DANG NI, ,RLUNG GIS BSKAL
PA 'JIG PAR

DU; ,YON BDAG BSOD NAMS SPEL BA DANG, ,SEMS CAN KUN GYI DON GYI
PHYIR, ,JI LTAR RDZOGS PA'I SANGS RGYAS KUN, ,DGA' LDAN GNAS SU
RAB BZHUGS NAS, ,LHA MO SGYU MA'I MNGAL 'JUG LTAR, ,DE BZHIN 'DIR
YANG BZHUGS SU GSOL, ,MGON PO RTAG TU 'DIR

BZHUGS LA, ,ME TOG LA SOGS 'DIR BZHES MDZOD, ,CHE GE MO YI DON
GYI PHYIR, ,BYANG CHUB SEMS NI 'PHEL BAR MDZOD, ,AOm SU PRA
TIshthA BADZRE SV'A H'A, SMAD DANG SNYING GA MGRIN PA RU, ,RDO
RJE GSOR BAS DE RNAMS LA, ,LAN GSUM BSKOR NAS GZHAG PAR BYA, ,LHA
RNAMS BRTAN

BAR 'DOD PA YIS, ,BSHAD PAR GYUR PA'I TSIGS BCAD GDON, ,BLO LDAN
BRTAN PAR BSAM PAR BYA'O, ,DE NAS PHYOGS SKYONG DANG, MA H'A K'A
LA DANG, YUL GYI BGEGS LA GTOR MA BYIN LA, 'GRO BA SEMS CAN DON
SLAD DU, ,BDE GSHEGS RNAMS NI BZHUGS KYI BAR, ,BDAG

DANG GZHAN GYI DON GYI PHYIR, ,SPRUL PA'I GZUGS BRNYAN BSRUNG BAR
MDZOD, ,CES BYA BA DANG, BCOM LDAN 'DAS PHYAG NA RDO RJE LA YANG
MCHOD PA DBUL, BDE BAR GSHEGS PA SPRUL PA'I SKU BSRUNG BAR ZHAL
GYIS BZHES PAS JI SRID BCOM LDAN 'DAS BZHUGS KYI BAR DU SRUNG BAR
MDZAD

DU GSOL ZHES BRJOD PA DANG, GTZO BO NUS PA MA MCHIS PAS, ,MA
RNYED PA DANG MA TSANG BA'I, ,'DIR NI NONGS BGYIS GANG LAGS PA'I,
,RMONGS PA BDAG GI KUN BZOD MDZOD, ,CAS PA'I BZOD PAR GSOL TE,
DGE BA 'DI YIS MYUR DU BDAG ,'GRO LA PHAN PHYIR SANGS

@159A *, ,RGYAS SHOG ,SANGS RGYAS MA THOB BAR DU YANG, ,BDE 'GRO
PHUN SUM TSOGS PAR SHOG ,TSE 'DI LA YANG BSAM GRUB CING, ,BAR
CHAD THAMS CAD NYER ZHI SHOG ,CES DGE BA BSNGOS NAS, JI SKAD
GSUNGS BZHIN RAB GNAS PA, ,DE NI NGES BYAS BYED DU BCUG ,

KHYED KYI DE KUN YONGS RDZOGS PAS, ,CI BDE BAR NI BZHES SU GSOL,
,BLA MA YONGS SU MNYES GYUR NA, ,LAS RNAMS RAB TU 'GRUB PAR
'GYUR, ,DBUL PO RNAMS KYIS GUS PA YIS, ,BLA MA YONGS SU MNYES PAR
BYA, ,ZHES BSGO BAR BYA'O, ,RAB TU BYUNG BA'I GNAS BRTAN

DANG; ,KHYIM PA'I GTZO BO RNAMS LA YANG, SNYIGS MA LNGA'I DUS KYI
SPRUL PA'I SKU 'DI YIN GYIS, 'DI KHYED KYIS MA NYAM PAR SRUNGS
SHIG CES BCOL BAR BYAS LA, LUGS MA'AM RAS RIS SAM PUSTI YIN NA,
NA BZA' BZANG PO LA DRANGS LA, ,SHING RTA LA BSKYON NAS DRI'I
THIG

LE BYAS TE, 'GRO BA RNAMS DAD PAR BYA BA'I PHYIR, GRONG KHYER
RNAMS BSKOR BAR BYA'O, ,YON BDAG DANG SLOB MA RNAMS KYIS SKU
GZUGS LA PHYAG 'TSAL BA DANG, MCHOD PA DANG, BSKOR BA DANG, GLU
DANG, GAR DANG, RGYAN GDAGS PA DANG, BKRA SHIS PA RNAMS BYED

DU GZHUG ,DKYIL 'KHOR NI RANG RANG GANG YIN PA'I DKYIL 'KHOR
SGRUB PA'I CHOGS RAB TU GNAS PAR BYAS LA, DE NAS RAB GNAS LA PHUL
BA'I ZAS KYI LHAG MA RNAMS NI, DE BZHIN GSHEGS PA'I LHAG MA BROS
SHING, SDIG PA 'DAG PAR BYED PAS, RANG

DANG SLOB MAS BZA' BAR BYA'O, ,SPYAD DU BTUB PA RNAMS NI, AOm SVA
BH'A BAS BSANGS LA GZHAG GO, ,RIG PA'I BSRUNG BA DANG, BGRANG
PHRENG NI SKAD CIG TZAM GYIS BYA'O, ,DPAL 'KHOR LO SNGOM PA'I RAB
GNAS KYI CHO GA SLOB DPON GNYIS MED RDO RJES MDZAD PA'O, ,

RGYA GAR GYI MKHAN BO BADZRA P'A nI DANG, LO TZ'A BA RMA PAN CHOS
'BAR GYIS BSGYUR BA'O,,