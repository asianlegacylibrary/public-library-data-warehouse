@35A #,
RGYA GAR SKAD DU, ,shE KA TZA TU RA PRA K'A RA nA, BOD SKAD DU,
,DBANG BZHI PA'I RAB TU BYED PA, DPAL RDO RJE SEMS DPA' LA PHYAG
'TSAL LO, ,'PHAGS PA SBYIN RAS GZIGS DBANG PHYUG LA PHYAG

@35B 'TSAL LO, ,DNGOS KUN RNAM DAG 'OD GSAL RANG BZHIN BDE BA
CHEN PO'I SKU, ,'GRO BA 'DI KUN THUGS RJES KHYAB MDZAD CIR YANG
SNANG BA'I SKU, ,MA LUS YUL DU GYUR PAS KHAMS GSUM RO MNYAM GNYIS
SU MED, ,ZUNG 'JUG GZOD NAS DBYER MED RDO RJE 'CHANG BA DE LA
'DUD, ,DE YI DNGOS GRUB

THOB PA'I THABS STON PA ,RDO RJE 'CHANG DANG THA DAD MED PA YI,
,LUNG DANG MAN NGAG BRGYUD PA MA NYAMS PA'I, ,BLA MA RJE BTZUN DE
LA PHYAG 'TSAL NAS, ,DBANG BZHI'I RAB TU BYED PA'I GDAMS DAG BRI,
,RNYED DANG BKUR STI GRAGS SPANGS BYAMS DANG LDAN, ,'KHOR BA'I
SDUG BSNGAL SGROL BA'I

THUGS RJE CAN, ,RGYUD DAG GROL BAR STON PAR DGYES PA PO, ,MTHO
DMAN MED PAR KUN LA MNYAM POR GZIGS, ,DAD LDAN G-YO SGYU MED CING
GTAN DKA' GTONG, ,'KHOR BAS YID BYUNG MYA NGAN 'DAS PA SGRUB,
,SMAN BCUD MI 'BAD DUS KYI BDUD RNAMS SPONG, ,LAS KYI RKYEN THUB
RTZE GCIG

BSAM GTAN BYED, ,RTEN DANG BRTEN MED NGO BO NYID, ,BDAG BYIN
BRLAB PA'I MAN NGAG GO, ,DANG POR MAndALA LNGA BYAS TE, ,GDUGS
SOGS ME TOG RIN PO CHE, ,KHA DANG MNGAR SOGS RO DRUG DANG, GLANG
PO RTA DANG RIN CHEN KHYIM, ,BRGYAD KHRI BZHI STONG CHOS PHUNG
PO, ,LHA MA KLU SOGS BU MO

SDUG ,GNAS LNGA DAG TU DBUL BAR BYA, ,BDAG BYIN RLOGS SHIG GSOL
BA GDAB, ,KHONG STONG KHYOD KYI SKU LA MED, ,BYA BA LA SOGS TSIGS
BCAD KYIS, ,GSOL BA GDAB CING GNANG BA SBYIN, ,SRUNG BA'I 'KHOR
LO SNGON 'GRO BSAD, ,BYANG CHUB MCHOG TU SEMS KYANG BSKYED,
,GZUGS

BRNYAN LUS DANG BYANG CHUB SEMS, ,MTSAN MA DBYIBS DANG SBAS PA
YUM, ,ZHAL GYIS BUM PAS DBANG BSKUR TE, ,PHYI YI BZHI PA GRANGS
KYI BZHI, ,SBAS PA'I BZHI PA DGA' BRAL BZHI, ,BDE CHEN BZHI PA
'BRAS BU'I BZHI, ,DE LTAR DE BZHIN BZHI PA YANG, ,YANG GI SGRA
DON KYANG LDAN PHYIR,

'DI NI BDE CHEN BZHI PA STE, ,DANG POR NGA RGYAL SGOM DU GZHUG
,NGA NI YE NAS RDO RJE 'CHANG, ,GNAS SKABS GLO BUR GYIS BSGRIBS
SHING, ,RANG GI MTSAN NYID NGO MA SHES, ,DAM PA'I DRIN GYIS DE
MTHONG NAS, ,RANG GI LUS LA DE NYID GNAS, ,CHU KHAMS GSER DANG
NAM MKHA' DRA,,

@36A *, ,DE LTAR MOS LDAN BLO BZANG LA, ,SPRO BA SKYED PA'I BUM
PA ZHAL, ,DANG PO LUS 'DI GRUB PA NI, ,CHO GA GSUM DANG BYANG
CHUB LNGA'O, ,PHA MA'I SA BON BAR DO'I SEMS, ,LAS KYI RLUNG LA
ZHON NAS NI, ,MA RIG PA YIS LEN PAR BYED, ,CHAGS DANG PHRAG DOG
DBANG

GIS ZHUGS, ,MER MER LTAR LTAR YI GE LNGA, ,GOR GOR MKHRANG GYUR
MTSAN MA LNGA, ,YAN LAG RDZOGS PA RIGS LNGA'I SKU, ,SNGON DU SHI
BA CHOS SKU STE, ,BAR DO LONGS SPYOD RDZOGS PA'O, ,SA BON GSUM
'DRES ZLA BA YIN, ,GNAS SKABS GNYIS NI YI GE STE, ,GNAS SKABS

GNYIS NI MTSAN MA YIN, ,GCIG NI SPRUL PA'I SKU RDZOGS PA'O, ,RAB
TU BYUNG ZHING TSUL KHRIMS BSRUNG, ,MGO ZLUM DPUNG ZLUM CHOS GOS
GYON, ,KHAM ZAS SPANGS SHING BCUD KYIS 'TSO, ,THAL SBYAR GUS PAS
MDO ZLOS BYED, ,SA BCU'I BAR DU DKA' THUB BSRUNG, ,DE NAS SNGAGS

KYI SPYAD PA SPYOD, ,DBANG THOB DON DU GSOL 'DEBS PA, ,SGYUR BYED
RLUNG GIS ZLOG PAR BYED, ,BCOM LDAN DKYIL 'KHOR SGOR BLTAS TE,
,THAL SBYAR GDONG G-YOGS BKROL BAR BYED, ,AA HAm SGRA SGROGS GSOL
BA 'DEBS, ,NGA RGYAL BYED PA'I LHA YIS TE, ,SBAS PA'I YUM NI BUM
PA'O, ,

KU SHA SRUNG SKUD SHIS BA BRJOD, ,LHAN CIG SKYES PA'I GNYID KYIS
NYAL, ,BKRA SHIS RDZAS RNAMS LAG THOGS SHING, ,NAM MKHA' CA CO'I
SGRAS BKANG NAS, ,'JIG RTEN 'DAS DANG 'JIG RTEN PA'I, ,BDE LEGS
PHUN SUM TSOGS PA BRJOD, ,CHU DANG COD PAN RDO RJE DANG, ,DRIL BU
MING GI DBANG

RNAMS BSKUR, ,DE NYID YANG NI LAN GNYIS BRJOD, ,ZAS DANG MAL STAN
NU MA DANG, ,BSHANG GCI LA SOGS BRTUL ZHUGS YIN, ,PHA DANG MA YI
LONGS SPYOD LA, ,'DI YIS BDAG PO BYED PA YIN, ,PHA DANG MA DANG
GZHAN PA LA, ,RAG MA LUS BAR RANG STOBS LDAN, ,RIN CHEN RTA

DANG GLANG PO KHYIM, ,RJES SU GNAS NAS RANG DBANG THOB, ,'DI NI
BUM PA'I BZHI PA'O, ,SME SHA CAN SOGS BU MO RNAMS, ,RGYAS SHING
SMIN PAR GYUR PA LA, ,GZHAN GYIS SPRO BA SKYED BYED CING, ,GZHAN
DAG SNYOMS PAR 'JUG PA LA, ,DGA' DANG MOS PAS 'JUG BYED CING,
,SKYE'O COG CES

@36B MOS SKYED PA, ,'DI NI GSANG BA'I BZHI PA YIN, ,PHYAG RGYA
DANG NI LHAN CIG TU, ,'O DANG 'KHYUD PA 'JIB PAR BYED, ,SNYOMS
PAR ZHUGS NAS SRUB PAR BYED, ,SNANG BA RANG BZHIN BCAS PA NUB,
,STONG PA ZHES NI BRJOD PA YIN, ,SEMS LA DMIGS PA DANG PO'O,
,RTZA RNAMS KUN

KYANG DUNG KHANG NAS, ,'DOD CHAGS CHEN PO'I MES BZHU STE, ,AA
BADH'U T'I'I SGOR ZHUGS SHING, ,KshA YI SGO NI MA PHYE BAR,
,MCHED PA RANG BZHIN BCAS PA NUB, ,SHIN TU STONG PA ZHES BRJOD
DO, ,SEMS LA DMIGS PA GNYIS PA YIN, ,YE SHES TZAM LA SNYOMS 'JUG
CING, ,YI GE KshA

YI SGO PHYE BA, ,BDE CHEN BDE BA CHEN PO NI, ,SKAD CIG TZAM LA
NYAMS MYONG BA, ,DPAL DU YID CHES BYED PA YIN, ,LOG RTOG MTSAN MA
LUS 'GOG ,NYER THOB RANG BZHIN DANG BCAS NUB, ,STONG PA CHEN PO
ZHES BRJOD DO, ,SEMS LA DMIGS PA GSUM PA'O, ,GONG MA DE LA

RTOG DPYOD BYED, ,GLANG PO CHE YI LCAGS KYU 'DRA, ,MCHOG DANG
DGA' BRAL DBUS DAG TU, ,MTSAN NYID DMIGS LA BRTAN PAR GYIS, ,THUN
NAM ZLA PHYED ZLA BA LOR, ,BSKAL PAR YE SHES CHE LA SBYOR, ,STONG
PA GSUM NI RO MNYAM PA, ,THAMS CAD STONG PA 'OD GSAL BA, ,SEMS LA

DMIGS PA BZHI PA'O, ,'DI NI GSUM PA'I BZHI PA YIN, ,RANG SEMS
GDOD NAS MA SKYES PA, ,STONG PA NYID KYI RANG BZHIN NO, ,DBUGS
GTONG RNGUB PA MA YIN TE, ,SPYAN PHYE BTZUMS PA MA YIN NO, ,DGYE
BA MA YIN SGU BA MIN, ,GSUNG BA MA YIN MI GSUNG MIN, ,PHYIR NI
YUL LA

MI DPYOD CING, ,NANG DU SEMS LA MI RTOG GO, ,SEMS GANG GIS NI
BYIS PA RNAMS, ,'KHOR BA'I BCING BAS 'CHING BAR 'GYUR, ,SEMS GANG
GIS NI RNAL 'BYOR PA, ,BDE GSHEGS GNAS SU SKYE BAR 'GYUR, ,BYA BA
THAMS CAD BLOS BTANG LA, ,GANG LTAR GNAS PA'I DON LA GZHAG ,MA
BCOS

PA NYID MA NOR BA, ,BDE BA CHEN PO RANG SO NYID, ,DON DU SNANG BA
RANG BZHIN MED, ,DNGOS POR GSAL BA RTOG PA MED, ,CHU DANG RNYOG
MA DE BZHIN NO, ,BYING ZHING LCI BA GZENGS BSTOD CING, ,'THOR
ZHING 'PHYAR BA RANG SOR GZHAG ,CUNG ZAD CUNG ZAD GOMS BYAS PAS,
,GONG NAS GONG DU KHYAD PAR

@37A *, ,'GRO; ,MTHAR NI MI RTOG TING 'DZIN DAG ,LHUN GYIS GRUB
PA THOB PAR 'GYUR, ,SEMS KYI 'JUR BU BTANG LA GZHAG ,BLA MA NYID
KYANG MNYAM BZHAG LA, ,SLOB MA BYIN GYIS BRLAB PAR BYA, ,THUN GYI
NGES PA YOD MIN TE, ,JI TZAM GNAS KYI BAR DU GZHAG ,'DOD

PA'I LONGS SPYOD KUN BSTEN CING, ,LUS KYI 'BYUNG BA RO YANG
MNYAM, ,BZHI PA'I DBANG BSKUR CHO GA'O, ,DE YI DON NI BSHAD BYA
STE, ,AE WAm MA Y'A'I YI GE BZHIN, ,DON BZHI DANG NI SBYAR BAR
BYA, ,RGYUD RNAMS KUN GYI DON BSDUS PA'O, ,AE NI 'JUG PA WAm NI
GNAS, ,MA NI SRUNG BA Y'A NI

GROGS, ,AE NI LAS DANG WAm NI CHOS, ,MA NI MU DRA Y'A DAM TSIG
,AE NI SNANG BA STONG PA STE, ,WAm NI MCHED PA SHIN TU STONG, ,MA
NI NYER THOB CHEN PO STONG, ,Y'A NI RO MNYAM THAMS CAD STONG, ,AE
NI MA THOB THOB PAR BYED, ,WAm NI THOB PA BRTAN PAR BYED, ,MA NI
GONG NAS GONG DU 'GRO, ,

Y'A NI TSE 'DIR RDZOGS SANGS RGYAS, ,AE NI RGAN PO DAR MA DANG,
,GZHON DANG LANG TSO BAB PA'O, ,DE BZHIN BAD KAN MKHRIS PA DANG,
,RLUNG DANG 'DU BA CHA MNYAM PA'O, ,DE BZHIN GTI MUG ZHE SDANG
DANG, ,'DOD CHAGS DUG GSUM CHA MNYAM PA'O, ,TI BA SKYES BU LAS
ZIN DANG, ,GZHON PA'I

DON DANG DPYANG THAG CHAD, ,GO RIMS BZHIN DU SHES PAR BYA, ,AE KA
KA LA ZHES PA STE, ,RANG GI RGYUD LA CHER TE LTOS, ,SKYES BU MA
BCOS DANG DU GNAS, ,BLA MA DAM PAS MI RTA SBYAR, ,RANG DBANG MED
PAR RNAM RTOG PHROGS, ,WAm NI MAR ME RGYA MTSO DANG, ,DIG PA'I
RMI LAM KHYUNG CHEN 'DRA,,

BRTAN PAR ZUNG LA MNYAM PAR ZHOG ,RJES THOB BZHI NI SGYU MA
BZHIN, ,MA NI NOR BU SO GA'I BE'U, ,RGYAL PO'I BTZUN MO 'KHOR LO
'DRA, ,LEGS PAR SPYOD LA RTAG TU BSRUNG, ,YA NI SENG GE GLANG
CHEN DANG, ,SMYON PA'AM LCEB PA LTA BU YIN, ,MGON PO'I TZARYA DUS
DANG SBYAR, ,SNGAGS KYI TZARYA

GDOD NAS SPYOD, ,BZHI PA'I CHO GA'I GDAMS PA STE, ,RIGS DANG DUS
DANG GNAS DANG NI, ,BYA BA SPYOD PA 'DI MA NGES, ,RIN CHEN LTA
BU'I GANG ZAG LA, ,NA SO 'DU BA NYON MONGS SBYAR, ,LO NI ZLA BA
BCU GNYIS PA'O, ,BCO LNGA NA NI MNGON SANGS RGYAS, ,RTEN CAN LAS
LA BRTEN PA STE, ,LAS

@37B NI LUS DAG YID KYI LAS, ,DE LA RGYAS 'DEBS PHYAG RGYA YIN,
,DGA' BRAL LA NI BZHI PA BRJOD, ,SEMS LA DMIGS PA JI BZHIN DU,
,SGOM PA SEMS LA DMIGS PA STE, ,RTEN CAN ZHES NI BRJOD PA YIN,
,RTEN MED RANG LUS THABS LDAN NAM, ,'KHOR LO BZHI DANG 'KHOR LO
GNYIS, ,

RDO RJE SEMS DPA'I DBAB THABS SAM, ,RNAM PAR SHES PA THOD SBYOR
RAM, ,YI GE H'Um GI DBAB THABS SAM, ,GTUM PO'AM MKHA' 'GRO'I BYIN
RLABS SAM, ,BLA MA DUS THABS BSTEN PAS SO, ,NYAMS SU MYONG BA
BZHI PA STE, ,RNAM SHES RLUNG DANG RO GCIG PA'O, ,NGO BO NYID NI
RDO RJE 'CHANG, ,

YAN LAG BDUN DANG LDAN PA STE, ,LONGS SPYOD RDZOGS PA KHA SBYOR
BDE CHEN RANG BZHIN MED, ,SNYING RJES NGES GANG RGYUN MI 'CHAD
CING 'GOG PA MED, ,LHA LA DMIGS SHING 'DOD LA SPYOD, ,LONGS SPYOD
RDZOGS PA'I RGYU RU BSHAD, ,LAS KYI PHYAG RGYA RANG 'OD YUM, ,YE
SHES PHYAG

RGYAS RGYAS BTAB CING, ,DKYIL 'KHOR SGRUB DANG DBANG GNYIS DUS,
,TSOGS DANG SPYOD PA RO MNYAM DUS, ,YUM DANG BCAS PA'I RGYU RU
BSHAD, ,BDE LA STONG PAS RGYAS BTAB CING, ,YE SHES TZAM LA SNYOMS
'JUG PA, ,LHA DANG MI YI BDE BA LAS, ,BSDUS BYAS RDO RJE 'DZIN PA
YI, ,

BCU DRUG CHAR YANG MI PHOD DO, ,DNGOS DON RANG GI MTSAN NYID LAS,
,GUD NA YOD PA MA YIN NA, ,LHA SOGS YE SHES SNANG BA LAS, ,GZHAN
DU DMIGS PA SMOS CI DGOS, ,CHU YI NANG GI ZLA BA NI, ,BDEN PA MA
YIN BRDZUN PA MIN, ,DE BZHIN DKYIL 'KHOR 'KHOR LO YANG, ,RANG

BZHIN MED LUGS DE LTAR SNANG, ,RNAM DAG TSANGS PA'I GNAS BZHI
DANG, ,SMON LAM SNYING RJE GANG BA'I RGYU, ,THOG MTHA' MED PA'I
RDO RJE SEMS, ,DUS DANG PHYOGS RIS RNAM PAR SPANGS, ,CHU BO'I
GZHUNG LTAR RGYUN MI 'CHAD, ,'DI DANG 'DI LA BYA MIN BRAL, ,NYON
MONGS LA SOGS 'DOD LNGA

RNAMS, ,MA BKAG BDE CHEN RGYAN DU SHES, ,GSER 'GYUR RTZI BZHIN
SHES PAS 'GRUB, ,BDE CHEN BDE BA CHEN PO'I SKU, ,RANG SNANG RIG
MAS NYER BRGYAN PA, ,'OG MIN GNAS SU DUS RTAG TU, ,MTSAN DANG DPE
BYAD 'BAR BAS BZHUGS, ,GANG DANG GANG GIS 'DUL 'GYUR BA, ,DE DE

@38A *, ,BZHIN DU SO SOR SNANG, ,MOS PA'I DBANG GIS THA DAD PA,
,SEMS CAN RNAMS NI 'DUL BAR MDZAD, ,RGYUD GZHAN DAG LAS BSHAD PA
NI, SPANG BYA GSUM DANG MA RIG PA, ,SBYONG BYED SMIN BYED DBANG
BZHI'O, ,GROL BYED RGYUD DANG SNGAGS DANG CHOS, ,GSANG BA'I RIM
PAS

BZHI PAR 'DOD, ,'DI NYID YI GE SPYI DANG SBAS, ,MTHAR THUG YIN
PAS BZHI PAR 'DOD, ,MKHA' 'DRA CHOS SKU STONG PA LAS, ,RTOG MED
YE SHES 'JA' 'DRA BA, ,RLUNG DANG YE SHES TING 'DZIN GYIS, ,'BAD
DANG BRAL BAS LHUN GYIS GRUB, ,DKA' THUB DKA' SPYAD 'DIR MI DGOS,
,DKA'

THUB SDOM PA MI BZAD PA, ,LUS SKAMS NAS NI SEMS GDUNGS NAS, ,SDUG
BSNGAL 'BA' ZHIG BYED PAR ZAD, ,KHRUS DANG GTZANG SPRAS GDUNG BA
SKYED, ,'DOD PA LNGA NI MA SPANGS PAR, ,DKA' THUB KYIS NI MA
GDUNGS PAR, ,BDE BAS BYANG CHUB TSE 'DIR 'THOB, ,BSKAL PA GRANGS
MED

GSUM DU NI, ,LUS DANG SROG LA MA BLTAS KYANG, ,BDE BA CHEN PO
RNYED PAR DKA', ,PHYAG RGYA CHEN PO RDO RJE YE SHES KYI, ,DBANG
BSKUR BZHI PA'I GDAMS PA BYAS PA YIN, ,'GRO KUN BYANG CHUB SEMS
KYI DKYIL 'KHOR MTHONG NAS NI, ,ZUNG 'JUG RDO RJE 'CHANG GI GO
'PHANG THOB BAR SHOG ,DBANG

BZHI PA'I RAB TU BYED PA SLOB DPON N'A G'A RDZU NAS MDZAD PA
RDZOGS SO,, ,,RGYA GAR GYI MKHAN PO SH'ANTI GARBHA DANG BOD KYI
LO TZ'A BA 'GOS LHAS BTZAS KYIS BSGYUR BA'O,,