@110B #, ,RGYA GAR SKAD DU, BADZRA AA

NAm GA MANYDZU SHRI S'A DHA NAm, BOD SKAD DU, 'JAM DPAL YAN LAG
MED PA'I RDO RJE'I SGRUB THABS, DPAL LDAN 'JAM PA'I DBYANGS LA
PHYAG 'TSAL LO, ,SNGON MA BZHIN DU SDIG PA BSHAGS PA LA SOGS PA
BYAS NAS, STONG PA NYID BSGOMS TE, DE NAS HAm YIG LAS SKYES PA'I
HAm YIG MNAN PA'I LTE BA'I DBUS

SU MDA' DANG BCAS PA'I GZHU BSGOMS NAS DE YONGS SU GYUR PA LAS,
'PHAGS PA 'JAM DPAL YAN LAG MED PA'I RDO RJE SKU MDOG SER PO
PHYAG DRUG PA, RTZA BA'I PHYAG DAG GIS AUTPAL DMAR PO'I MDE'U
DANG BCAS PA'I MDA' BKANG BA DANG ME TOG GI GZHU BSNAMS PA, G-YAS
PA GNYIS KYIS

RAL GRI DANG, ME LONG BSNAMS PA, G-YON PA GNYIS KYIS AUTPAL DMAR
PO DANG, MYA NGAN MED KYI ME TOG DANG BCAS PA'I YAL GA BSNAMS
PA'O, ,MI BSKYOD PA DANG RAL PA'I COD PAN GYIS DBU LA BRGYAN PA,
ZHABS G-YON BRKYANG BA, LO BCU DRUG LON PA LTA BU SHIN TU SGEG
PA'I GZUGS SU

BLTA'O; ,YANG NA PHYAG BZHI PA ME LONG DANG, MYA NGAN MED PA'I
YAL GA 'DZIN PA'I PHYAG GNYIS DANG BRAL BA BSGOM PAR BYA'O, ,DE
NAS YE SHES SEMS DPA' DANG LHAN CIG TU BYAS TE, AOm MANYDZU
GHOshA HR'I:DZA:ZHES PA'I SNGAGS BZLAS PAR BYA'O, ,'BUM BZLAS NA
'JIG RTEN GSUM PO YANG MNGAG GZHUG

PA BYED PAR 'GYUR RO, ,YANG NA 'GA' ZHIG DGUG PAR 'DOD PAS DE'I
TSE DE NAS GSUNGS PA BZHIN DU BSGOM PAR BYAS NAS DE'I NGA RGYAL
BRTAN PO BYAS NAS YID KYIS RANG GI SNYING GAR PADMA DMAR PO 'DAB
MA BCU DRUG PA MNGON PAR 'PHYANG PA'I SDONG BU DANG BCAS PA DMIGS
NAS DE'I SDONG BU'I RTZA BAR YI GE H'Um YIG

@111A *, ,DMAR PO DGU BLTA'O, ,DE'I 'DAB MA RNAMS LA G-YAS SKOR
DU DBYANGS YIG DMAR PO BCU DRUG BSGOM PAR BYAS NAS DE'I ZE'U
'BRU'I STENG DU NYIN MO DANG NUB MO JI LTAR BYUNG BA'I NYI MA
DANG ZLA BA DAG GI DKYIL 'KHOR DMAR PO'O, ,DE'I DBUS SU HR'I:YIG
DMAR PO GNYIS KYI BAR DU BRTEN PA'I

'CHAD PAR 'GYUR BA'I RANG GI SNGAGS BLTA BAR BYA'O, ,DE NAS
DBYANGS YIG DMAR PO DE RNAMS LA SBRANG MA DGA' BA RGYAS PA DAG
BSGOMS NAS RANG GI SNGAGS KYI 'OD ZER GYI TSOGS BCUG STE, DE
SNYED MNGON PAR 'DOD PA'I BUD MED KYI GNAS SU SONG NAS RLUNG GI
DKYIL 'KHOR GYI STENG DU STOBS KYIS GZHAG PAR

BYA'O; ,'OD ZER GYI RANG BZHIN GYI ZHAGS PAS MGUL NAS LEGS PAR
BCINGS TE, LCAGS KYU BRTAN POS CHOS 'BYUNG PHUG NAS MDUN DU YANG
DAG PAR BKUG STE THAL MO SBYAR ZHING MGAL ME'I 'KHOR LO'I TSUL DU
'KHOR BA'I NANG DU BCUG NAS H'Um YIG DMAR POS MIG DANG SNYING GA
DANG YAN LAG DANG NYING

LAG THAMS CAD GANG BAR BSGOM PAR BYA'O, ,DE NAS DE'I SNYING GAR
YANG DBYANGS YIG DMAR PO BCU DRUG DANG BCAS SHING SDONG BU LA
H'Um YIG DANG BCAS PA'I CHU SKYES 'DAB MA BCU DRUG PA BLTA BAR
BYA'O, ,'ON KYANG DRI MA DANG BCAS PA'I KHA DOG CAN NO, ,DE'I
DBUS SU HR'I:YIG GIS BRTEN PA'I MING GI

YI GE BSAM PAR BYA'O, ,DE NAS RANG GI SNGAGS KYI YI GE'I 'OD ZER
LAS BYUNG BA'I SHIN TU DMAR ZHING PHRA BA'I LCAGS KYU RNON POS
PADMA'I SDONG BU LA GNAS PA'I YI GE H'Um GI 'OD ZER GYIS STENG DU
'GRO ZHING BSKUL NAS SBRANG RTZI BYED PA'I TSOGS KYI RJES SU 'GRO
BA DANG LDAN PAS RANG GIS NA BUG G-YAS PA NAS CIG SHOS SU

ZHUGS SHING 'THON NAS BSGRUB BYA'I SNA BUG G-YAS PA NAS ZHUGS NAS
DE'I SNYING GAR ZHUGS TE, LCAGS KYUS DE'I MING GI YI GE LA GNAS
PA 'GUGS PAR BYED CING SBRANG 'THUNG DE RNAMS KYIS KYANG DGA' BAS
PADMA DE LAS BYUNG ZHING RANG DBANG GIS DE'I DBYANGS RNAMS 'JIB
CING RNAM PAR RNYINGS PAR BYED DO

ZHES SHIN TU YUN RING DU MI G-YO BAR BLTA BAR BYA'O, ,DE NAS DE
KHO NA BZHIN DU DBUGS KYIS BSKUL BA'I LCAGS KYU DE'I MING STOBS
KYIS BLANGS TE, SBRANG BU DE RNAMS KYIS KYANG RANG GI DBYANGS YIG
DE'I SNA BUG G-YON PA'I LAM DU ZHUGS SHING 'THON PAR BLTA BAR
BYA'O, ,YANG BLANGS TE DBUGS

@111B KYI RLUNG GIS LCAGS KYUS SBRANG MA RNAMS YANG DAG PAR BKUG
STE, RANG GI SNA BUG G-YAS PA'I SGO NAS ZHUGS TE, DE'I MING GI YI
GE RANG GI SNYING GA'I SNGAGS KYIS DRAG TU MNAN NAS, DBYANGS
RNAMS 'DAB MA SO SO LA SBRANG BU MCHOG GIS DBANG DU BYAS PAR RNAM
PAR BSAM PAR BYA'O ZHES PA 'DI'I RIM PAS

RANG GI RNAM PAR SHES PA DANG, DE'I RNAM PAR SHES PA GCIG TU BLTA
BAR BYA'O, ,DE NAS DE'I NU MA AUTPA LA DMAR PO'I MDE'U RNON PO
DANG LDAN PA'I MDZAS PHUG NAS 'DOD CHAGS CHEN POS BRGYAL TE,
'GYEL BAR BLTA ZHING LCAGS SGROG LTA BU'I RGYUD KYIS DE'I RKANG
PA GNYIS DAM POR BCINGS NAS,

RANG GIS BZUNG BA'I AUTPA LA'I SDONG BU'I RANG BZHIN GYI ZHAGS
PAS MGUL NAS BCINGS TE YANG DAG PAR BKUG NAS RANG GI RKANG PA
GNYIS KYI BAR DU LHUNG BAR BYAS NAS MYA NGAN MED PAS SNYING GAR
BSNUN CING MNGON PA'I NGA RGYAL MED PAR BYAS NAS RAL GRIS 'JIGS
PAR BYAS SHING SKYABS GZHAN MED PAR BYAS

TE; YANG ME LONG GI BDAG NYID JI LTAR GNAS PA SKRA GROL ZHING
GCER BU SHIN TU CHAGS PAS MYOS SHING BRAL BAS 'JIGS PA SHIN TU
GUS PAS BRTAN PAR BYA'O, ,RANG RIG PAS RJES SU CHAGS PAR BYA'O,
,AOm CHE GE MO A'A KARshA YA MANYDZU GHO shA HR'I:DZA:ZHES PA'I
RANG GI SNGAGS MING DANG BCAS PA RTZE

GCIG PA'I SEMS KYIS BZLAS PAR BYA'O, ,DE NAS GONG DU GSUNGS PA'I
RIM PAS DKAR PO'I MCHOG GI TSES GCIG NAS BRTZAMS TE JI SRID TSES
BCU BZHI'I BAR DU KHRI PHRAG GCIG TZAM BZLAS PAR BYA'O, ,YANG
TSES BCO LNGA LA MCHOD PA RNAM PA RGYA CHEN PO BYAS NAS MTSAN
THOG THAG BZLAS PAR

BYA'O; ,DE NAS THO RANGS NGES PAR 'ONG BAR 'GYUR RO, ,'ONGS PA NA
DE LA YANG PHYAG RGYA CHEN PO'I DNGOS GRUB KYI DON DU RANG GI LHA
RNAMS MCHOD PA'I BSAM PAS JI LTAR BDE BAR LONGS SPYAD PAR BYA'O,
,'JAM DPAL YAN LAG MED PA'I RDO RJE'I SGRUB THABS RDZOGS SO,,