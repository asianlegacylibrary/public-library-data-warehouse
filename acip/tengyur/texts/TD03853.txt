@45B #, ,RGYA GAR SKAD DU, PRADZNY'A PRA
D'I PA M'U LA MA DHY'A MI KA PRiTTI, BOD SKAD DU, DBU MA'I

RTZA BA'I 'GREL PA SHES RAB SGRON MA, BAM PO DANG PO, ,DKON MCHOG
GSUM LA PHYAG 'TSAL LO, ,'JAM DPAL GZHON NUR GYUR PA LA PHYAG
'TSAL LO, ,SLOB DPON 'PHAGS PA KLU SGRUB LA PHYAG 'TSAL LO, ,SLOB
DPON BTZUN PA LEGS LDAN 'BYED LA PHYAG 'TSAL LO, ,GANG GIS CHOS
KYI

DE NYID RNAM RTOG LEGS BRAL BA, ,SPROS PA KUN ZHI BLO NGAN RAB
RIB KUN 'JOMS CAN, ,TSIG GI YUL MA YIN YANG DE NYID SGRO BTAGS
NAS, ,SA KUN 'BYOR PHYIR BSTAN PA DE LA PHYAG 'TSAL LO, ,SLOB
DPON GYI ZHAL SNGA NAS KYI TSIG LE'UR BYAS PA DAG KHO NAS RJES SU
DPAG PA DANG, SUN DBYUNG BA'I

GSAL PA DANG, DE KHO NA DAG BSTAN PA DANG, LTA BA NGAN PA'I DRA
BA ZHI BAR BYED PA DANG LDAN PA SHES RAB KYI PHA ROL TU PHYIN
PA'I TSUL BKA' STZAL MOD KYI, TSANGS PA MTSUNGS PAR SPYOD PA
RNAMS LAS KHA CIG GIS MI RTOGS PAS, DE'I PHYIR DE DAG GIS RTOGS
PAR BYA BAR 'DOD NAS LUNG JI LTA BA BZHIN DU

@46A *, ,DBU MA'I BSTAN BCOS BSHAD PAR BYA'O, ,DE LA BSTAN BCOS
KYI 'GREL PA SMRAS PA, 'DI LA BCOM LDAN 'DAS THUGS RJE DAM PAS
SPRO BA RAB TU BSKYED PA'I BLO GROS MNGA' BA, BSKAL PA BYE BA
KHRAG KHRIG 'BUM PHRAG DPAG TU MED PAR, BSOD NAMS DANG YE SHES
KYI TSOGS

GZHAL DU MED PA'I KHUR BZHES PAR MDZAD PA NA GZHAN LA PHAN PA
SKYE BA DANG, RJES SU 'BREL PA'I THUGS RANG GI SROG DANG 'BRAL
BA'I SDUG BSNGAL GYIS KYANG YONGS SU MI SKYO BA MNGA' BAS 'JIG
RTEN SKYE BA DANG, 'GAG PA DANG, CHAD PA DANG, RTAG PA DANG, 'ONG
BA DANG, 'GRO BA DANG, THA DAD PA DANG,

GCIG PA LA SOGS PA SPROS PA'I DRA BA THIBS POR 'KHYAMS SHING
SNANG BA MED PA LA GZIGS NAS, SHES RAB KYIS SHES BYA'I RGYA MTSO
MNGON PAR BSRUBS TE, CHOS THAMS CAD KYI DE KHO NA'I BDUD RTZI
SPROS PA'I DRA BA MTHA' DAG DANG LEGS PAR BRAL BA, GZHAN GYI
DRING MI 'JOG PA, RNAM PAR MI

RTOG PA BRNYES NAS, THEG PA MCHOG GIS 'GRO BA RNAMS LA RTEN CING
'BREL PAR 'BYUNG BA'I RIN PO CHE DAM PA SKYE BA DANG NA TSOD
DANG, RIGS DANG, YUL DANG, DUS LAS 'DA' BA MED PA, MU STEGS BYED
DANG, NYAN THOS DANG, RANG SANGS RGYAS THAMS CAD DANG THUN MONG
MA YIN PA KUN RDZOB DANG DON

DAM PA'I BDEN PA LA BRTEN NAS, SKYE BA DANG SKYE BA MED PA LA
SOGS PA'I BRJOD PA DAG GIS BKA' STZAL TO, ,SLOB DPON GYIS KYANG
DE BZHIN GSHEGS PA'I TSUL SKYE BA MED PA LA SOGS PA'I TSIG GIS
RAB TU BSTAN PA MA NOR BAR DE BZHIN NYID THUGS SU CHUD NAS DGYES
PA'I SHUGS DRAG PO YANG

DAG PAR SKYES PAS, JI LTAR THUGS SU CHUD PA'I TSUL GYIS BCOM LDAN
'DAS LA MNGON PAR BSTOD DE, BSTAN BCOS MDZAD PAR BZHED NAS, THUGS
RJE NYID KYI CHUS BRLAN PA'I THUGS MNGA' BAS SKYE BO RJES SU DPAG
PA GTZOR 'DZIN CING KHONG DU CHUD PAR 'DOD PAS RTOGS PAR BZHED
NAS, GANG

GIS RTEN CING 'BREL PAR 'BYUNG, ,'GAG PA MED PA SKYE MED PA,
,CHAD PA MED PA RTAG MED PA, ,'ONG BA MED PA 'GRO MED PA, ,THA
DAD DON MIN DON GCIG MIN, ,SPROS PA NYER ZHI ZHI BSTAN PA,
,RDZOGS PA'I SANGS RGYAS SMRA RNAMS KYI, ,DAM PA DE LA PHYAG
'TSAL LO, ,ZHES BYA BA GSUNGS SO, ,

@46B GANG GIS ZHES BYA BA NI SGRA SPYI YIN YANG 'DIS NI THUN MONG
MA YIN PA'I KHYAD PAR DANG LDAN PA'I RTEN CING 'BREL PAR 'BYUNG
BA STON PAR MDZAD PA NYID KYIS BRJOD PAR BZHED PA'I PHYIR BCOM
LDAN 'DAS KHO NA DANG SBYAR RO, ,RTEN CING 'BREL PAR 'BYUNG ZHES
BYA BA NI GANG GI PHYIR, KHYAD PAR BSTAN KYANG KHYAD PAR GYI

GZHI'I MING MA BSTAN NA DE MI RTOGS PAS DE BSTAN PA YIN NO, ,RTEN
CING 'BREL PAR 'BYUNG ZHES BYA BA LA, KHA CIG NA RE RTEN CING
ZHES BYA BA'I TSIG GI PHRAD NI ZLOS PA'I DON YIN PA'I PHYIR DANG,
'BREL PAR ZHES BYA BA NI PHRAD PA'I DON YIN PA'I PHYIR DANG,
'BYUNG BA ZHES BYA BA'I SGRA NI SKYE BA'I DON YIN PA'I PHYIR RTEN
CING

'BREL PAR 'BYUNG BA STE, DE DANG DE LA RTEN CING PHRAD NAS 'BYUNG
BA'O ZHE'O, ,GZHAN DAG NA RE SO SO 'JIG PA DANG LDAN PA RNAMS KYI
'BYUNG BA NI RTEN CING 'BREL PAR 'BYUNG BA'O ZHE'O, ,GZHAN MA YIN
PA NI DE YANG MI RUNG STE, MIG DANG GZUGS RNAMS LA BRTEN NAS MIG
GI RNAM PAR SHES PA 'BYUNG NGO ZHES

GSUNGS PA 'DI LA DON GNYI GA MED PA'I PHYIR RO, ,'O NA GANG YIN
ZHE NA, 'DI YOD NA 'DI 'BYUNG LA 'DI SKYES PA'I PHYIR 'DI SKYE BA
STE ZHES BYA BA RKYEN 'DI DANG LDAN PA NYID KYI DON NI, RTEN CING
'BREL PAR 'BYUNG BA'I DON TO ZHES ZER RO, ,'DIR KHA CIG NA RE,
GAL TE 'BYUNG BA'I SNGA ROL DU 'BRAS BU RKYEN DANG PHRAD

NAS PHYIS 'BYUNG NA NI DE'I RTEN CING 'BREL PAR 'BYUNG BA ZHES
BYA BAR 'GYUR BA ZHIG NA, 'BYUNG BA'I SNGA ROL DU 'BRAS BU RKYEN
DANG MI 'PHRAD DE MED PA'I PHYIR RO, ,DE LTA BAS NA RTEN CING
'BREL PAR 'BYUNG BA'I SGRA MI 'GRUB PO, ,GAL TE RTEN CING 'BREL
PAR ZHES BYA BA DANG, 'BYUNG ZHES BYA BA GNYIS DUS

GCIG TU KHAS LEN PAS NYES PA MED DO ZHE NA YANG RTEN CING 'BREL
PAR 'BYUNG BA'I SGRA LA BYA BA GNYIS DUS GCIG NA MED DE, PAR ZHES
BRJOD PA'I PHYIR DPER NA KHRU BYAS TE BZA' ZHES BYA BA BZHIN NO,
,BYED PA PO MED PAR YANG GZHI MED PA'I BYA BA MI RUNG STE, MED
PA'I PHYIR MO GSHAM GYI BU 'GRO BA BZHIN NO,

ZHES ZER RO, ,DE NI BZANG PO MA YIN TE, 'BRAS BU MED PA 'BYUNG
BA'I MTSAN NYID KYI BYA BA KHAS LEN NA NI, RANG LA MA NGES PA'I
PHYIR RO, ,YOD PA LAS 'BYUNG BA'I PHYOGS LA YANG YOD PA'I GTAN
TSIGS KYI DON MA GRUB PA'I PHYIR RO, ,BYED PA PO GCIG DANG LDAN
PA'I BYA BA GNYIS DUS GCIG NA YANG YOD DE, PAR

@47A *, ,ZHES BRJOD PA'I PHYIR DPER NA KHA GDANGS TE NYAL ZHES
BYA BA DANG, LAM KHYAB PAR BYAS TE 'GRO'O ZHES BYA BA BZHIN TE,
MA NGES PA'I PHYIR RO, ,BYED PA PO YOD PA DANG MED PA LA YANG JI
SKAD SMOS PA'I SKYON DU 'GYUR BA'I PHYIR RO, ,GZHAN LA YANG GRAGS
PA'I GTAN TSIGS BRJOD NA NI HA CANG

THAL BAR 'GYUR BA'I PHYIR RO, ,DE BSTAN PA NI LAS YIN TE, 'GAG PA
MED PA SKYE MED PA, ,CHAD PA MED PA RTAG MED PA, ,'ONG BA MED PA
'GRO MED PA, ,THA DAD DON MIN DON GCIG MIN, ,ZHES BYA BA YIN NO,
,DE LA TSIG GI DON RTOGS PA MED PAR NGAG DANG RAB TU BYED PA DANG
BSTAN BCOS KYI DON MI RTOGS

PAS DE'I PHYIR DANG PO KHO NAR TSIG GI DON BRJOD PAR BYA'O, ,KHA
CIG NA RE TSIG LA SOGS PA'I DON RNAMS NI NGAG LA SOGS PA'I DON LA
PHAN PA BYED PA NYID YIN GYI TSIG GI PHYOGS GCIG NI LAM DU 'GRO
BA BZHIN NO ZHES SO, ,GZHAN MA YIN PA NI TSIG LA SOGS PA NI 'DU
BYED BSKYED PAS BSTAN BCOS KYI

DON YAN LAG MA LUS PA KHONG DU CHUD PA LA PHAN PA BYED PA NYID DU
RIGS KYI SNGAR BRTAGS PA NI MI RIGS SO ZHES ZER RO, ,'GAG PA ZHES
BYA BA NI 'JIG PA'O, ,SKYE ZHES BYA BA NI 'BYUNG BA'O, ,CHAD PA
ZHES BYA BA NI RGYUN CHAD PA'O, ,RTAG PA ZHES BYA BA NI DUS THAMS
CAD DU GNAS PA'O, ,'ONG BA ZHES BYA BA NI TSUR

'ONG BA'O, ,'GRO ZHES BYA BA NI PHAR 'GRO BA'O, ,THA DAD CES BYA
BA NI DON THA DAD PA'O, ,DON GCIG CES BYA BA NI DON THA MI DAD PA
STE, GZHAN MA YIN PA ZHES BYA BA GANG YIN PA'O, ,DE LA 'GAG PA
MED PA ZHES BYA BA NI 'DI LA 'GAG PA YOD PA MA YIN PA'O, ,DON
GCIG MIN ZHES BYA BA'I BAR DU YANG 'DI

LA YANG DON GCIG PA YOD PA MA YIN PA'O, ,DE LA KHA CIG NA RE 'GAG
PA DANG SKYE BA DANG THA DAD PA NYID DANG, GCIG PA NYID BKAG PA
NI DON DAM PAR RO, ,CHAD PA DANG RTAG PA BKAG PA NI THA SNYAD
DU'O, ,'GRO BA DANG 'ONG BA BKAG PA NI GNYI GAR RO ZHE'O, ,GZHAN
MA YIN PA NI 'DIR THAMS CAD DON DAM

PAR BKAG STE, NGES PAR GZUNG BA'I PHYIR RO, ,GZHAN DU YANG MI
'GAL TE, KHYAD PAR GYI GZHI'I KHYAD PAR JI SKAD BSTAN PA LA 'GAL
BA MED PA'I PHYIR DANG, MDZAD PA POS BSTAN PA NYID KYIS BZHED PA
MCHOG YIN PA'I PHYIR RO ZHES ZER RO, ,SPROS PA NYER ZHI ZHES BYA
BA NI BRJOD PA'I BDAG NYID MNGON PAR ZHEN

@47B PA ZHI BA'I PHYIR RO, ,ZHI ZHES BYA BA NI GNOD PA THAMS CAD
DANG BRAL BA'I PHYIR RAM, NGO BO NYID KYIS STONG PA'I PHYIR RO,
,BSTAN PA ZHES BYA BA NI BKA' STZAL PA'O, ,RDZOGS PA'I SANGS
RGYAS ZHES BYA BA NI BCOM LDAN 'DAS TE, CHOS DANG GANG ZAG BDAG
MED PA NYID YANG DAG PA PHYIN CI MA LOG PAR THUGS SU CHUD PA'I

PHYIR RO, ,SMRA RNAMS KYI ZHES BYA BA NI SMRA BA NYAN THOS DANG,
RANG SANGS RGYAS DANG, BYANG CHUB SEMS DPA' RNAMS KYI STE, RTEN
CING 'BREL PAR 'BYUNG BA PHYIN CI MA LOG PAR STON PAR BYED PA
NYID KYIS MTHO RIS DANG BYANG GROL THOB PAR BYED PA'I LAM NYE BAR
STON PAR BYED PA'I PHYIR RO, ,DAM PA ZHES BYA BA NI MCHOG

STE; JI SKAD SMOS PA'I KHYAD PAR PHYIN CI MA LOG PA DANG LDAN
PA'I RTEN CING 'BREL PAR 'BYUNG BA GSUNGS PA'I PHYIR RO, ,DE'I
PHYIR DE LA PHYAG 'TSAL LO ZHES BYA BA NI 'DUD PAR BYA BA'O,
,'DIR KHA CIG NA RE, GAL TE RTEN CING 'BREL PAR 'BYUNG NA NI JI
LTAR SKYE BA MED PA YIN, JI STE SKYE BA MED NA NI RTEN CING

'BREL PAR 'BYUNG ZHES BYAR YANG MI RUNG BAS RANG GI TSIG DANG
'GAL ZHING DAM BCAS PA'I SKYON DU 'GYUR TE, DE NYID KYIS DE'I DON
LA SKUR BA BTAB PA'I PHYIR, DPER NA SMRAS PA THAMS CAD BRDZUN PA
ZHES BYA BA LTA BU'O ZHES ZER RO, ,DE LA GAL TE RTEN CING 'BREL
PAR 'BYUNG BA THAMS CAD SKYE BA MED PA ZHES

DAM 'CHA' BAR BYED NA NI SKYON DER YANG 'GYUR BA ZHIG NA, THAMS
CAD CES BYA BA'I SGRAS KUN RDZOB PA'I RTEN CING 'BREL PAR 'BYUNG
BA KHAS MA BLANGS PA BSDUS PA'I PHYIR DANG, DON DAM PAR RTEN CING
'BREL PAR 'BYUNG BA YOD PAR KHAS BLANGS NAS, DE LA SKUR BA GDAB
PA MA BYAS PAS DE'I PHYIR GTAN TSIGS

KYI DON MA GRUB PA NYID DO, ,DPER NA SBYIN PA LA SOGS PA DON DAM
PAR DGE BA MA YIN YANG 'KHOR BA SDUD PA LAS DGE BA RNAMS ZHES
BRJOD PA DANG, RNAM PAR SHES PA BDAG TU KHAS BLANGS NAS DON DAM
PAR RNAM PAR SHES PA BDAG MA YIN NO ZHES DAM BCAS PA LA DAM BCAS
PA'I SKYON DU MI 'GYUR BA LTA BU

DANG; DPER NA SPRUL PA'I SKYES BU SKYE BA LA SKYES BU'I NGO BO
NYID DU SKYE BA MED PA DE BZHIN DU, SGYU MA DANG SMIG RGYU LTA
BU'I NANG GI SKYE MCHED KYI BDAG NYID SKYE BA YANG KUN RDZOB TU
YIN GYI DON DAM PAR MA YIN PAS NYES PA MED DO, ,GZHAN DAG NA RE
SKYE BA'I 'OG TU 'GAG PA DGAG PAR RIGS TE, DE SNGON DU 'GRO BA
CAN YIN PA'I

@48A *, ,PHYIR CHAD PA BZHIN NO ZHES ZER RO, ,'KHOR BA LA THOG MA
MED PA'I PHYIR 'GAG PA SNGON DU 'GRO BA CAN GYI SKYE BA YANG
PHYIS DGAG PAR KHAS MA BLANGS PAS GTAN TSIGS MA NGES PA'I SKYON
YOD DO, ,'GAG PA NI SKYE BA'I RIM PA LA MI LTOS PA'I PHYIR DANG,
DON BRTAG PA YIN PA'I PHYIR DANG, TSIG

GZHAN DU BYAS NA YANG THAL BA MTSUNGS PAR NYE BAR GNAS PA'I PHYIR
NYES PA MED DO, ,RANG GI SDE PA DAG LAS KHA CIG BSTAN BCOS BRTZAM
PA DGAG PAR 'DOD PA DAG NA RE, RTEN CING 'BREL PAR 'BYUNG BA SKYE
BA MED PA LA SOGS PA'I KHYAD PAR DANG LDAN PA NI 'DUS MA BYAS YIN
PA'I PHYIR KHO BO CAG GI PHYOGS LA YANG

GRUB PAS RTEN CING 'BREL PAR 'BYUNG BA NI, NYAN THOS DANG THUN
MONG MA YIN PA NYID MA YIN TE, DE'I PHYIR BSTAN BCOS BRTZAM PA
RIGS PA MA YIN NO ZHES ZER RO, ,RTEN CING 'BREL PAR 'BYUNG BA
SKYE BA MED PA LA SOGS PA'I KHYAD PAR DANG LDAN PA NI DGAG PA'I
TSUL GYIS STON PA'I PHYIR DANG, RTEN CING 'BREL PAR 'BYUNG

BA 'DUS MA BYAS YOD PA NYID DU STON PA LA NI RJES SU DPAG PA MED
PA'I PHYIR RO, ,RKYEN NGES PA LAS SKYE BA DE 'DUS MA BYAS NYID DU
RTOG NA SKYE BA BKAG PA NYID KYI PHYIR DE'I CHOS NYID MI SRID
PA'I PHYIR RO, ,SKYE BA NI 'DUS MA BYAS MIN TE, RGYU DANG LDAN
PA'I PHYIR GNAS PA BZHIN NO, ,RJES SU DPAG PA LAS DE MED PAS MI
RIGS

PA MA YIN NO, ,RANG GI SDE PA DAG LAS GZHAN DAG 'DI SKAD CES SKYE
BA MED PA NI DE LAS GZHAN SKYE BA MED PA'I PHYIR TE, DBANG PHYUG
MA YIN PA BZHIN NO, ,'GAG PA MED PA NI MU STEGS BYED KYIS YONGS
SU BRTAGS PA'I 'GAG PA MED PA'I PHYIR TE, BDAG MED PA BZHIN NO,
,CHAD PA MED PA DANG, RTAG PA MED PA NI RGYU

LA BRTEN TE 'BRAS BU SKYE ZHING, 'BRAS BU SKYE BA NA RGYU 'GAG
PA'I PHYIR RO, ,'ONG BA MED PA DANG, 'GRO BA MED PA NI SKYES PA'I
YUL NYID DU 'JIG PA'I PHYIR RO, ,DON THA DAD PA MA YIN PA DANG,
DON GCIG PA MA YIN PA NI DE NYID DANG GZHAN DU BRJOD PAR BYA BA
NYID MA YIN PA'I PHYIR TE, NOR BU'AM BUD

SHING NGAM NYI MA DANG PHRAD PA LAS BYUNG BA'I ME BZHIN NO, ,DE
LTA BU'I RTEN CING 'BREL PAR 'BYUNG BA NI GSUNG RAB KYI TSUL YIN
PAS NYAN THOS DANG THUN MONG MA YIN PA NYID MA YIN PA NYID DE,
DE'I PHYIR BSTAN BCOS BRTZAM MI DGOS SO ZHES ZER RO, ,SKYE BA
NYID SKYE BA MED PA'I NGO BO NYID KHO NAR STON PAS, RTEN CING

@48B 'BREL PAR 'BYUNG BA SKYE BA MED PA LA SOGS PA'I KHYAD PAR
DANG LDAN PA KHAS LEN PA'I PHYIR, DE NI KHYAD PAR SHIN TU CHE BAS
DE'I PHYIR BSTAN BCOS BRTZAM MI DGOS PA MA YIN NO, ,SLOB DPON
GYIS RTEN CING 'BREL PAR 'BYUNG BA SKYE BA MED PA LA SOGS PA THUN
MONG MA YIN PA'I KHYAD PAR DANG LDAN PA DE KHO NA STON PAR

MDZAD PA NYID KYIS BCOM LDAN 'DAS LA MNGON PAR BSTOD NAS, SKYE BA
MED PA BSTAN NAS 'GAG PA MED PA LA SOGS PA KHYAD PAR BSTAN SLA
BAR DGONGS PA NA SKYE BA MED PA DANG POR BSTAN PAR BZHED NAS,
GZHAN GYIS YONGS SU BRTAGS PA'I SKYE BA RNAM PAR RTOG PA MNGON
SUM DU MDZAD DO, 'DI LTAR SKYE BAR

SMRA BA DAG LAS KHA CIG NI DNGOS PO RNAMS BDAG LAS SKYE'O ZHES
ZER, GZHAN DAG NI GZHAN LAS SO ZHES ZER, KHA CIG NI GNYIS LAS SO
ZHES ZER, GZHAN DAG NI RGYU MED PA LAS SO ZHES ZER BA DAG RIGS PA
DANG LUNG DAG GIS BRTAGS PA NA SKYE BA RNAM PA THAMS CAD DU 'THAD
PA MI BZOD PAR RANG LA NGES PA'I DBANG

GIS; BDAG LAS MA YIN GZHAN LAS MIN, ,GNYIS LAS MA YIN RGYU MED
MIN, ,DNGOS PO GANG DAG GANG NA YANG, ,SKYES BA NAM YANG YOD MA
YIN, ,ZHES BYA BA GSUNGS TE, 'DI NI DAM BCAS PA'I SPYI BKOD PA
YIN NO, ,DE LA RE ZHIG BDAG LAS MA YIN ZHES BYA BA CI ZHIG CE NA,
SKYES PA

NAM YANG YOD MA YIN, ,ZHES BYA BA LA SOGS PA STE, RE RE DANG
SBYAR BAR BYA'O, ,BDAG LAS ZHES BYA BA NI BDAG NYID LAS ZHES BYA
BA'I THA TSIG GO, ,DAM BCAS PA TZAM GYIS BSAMS PA'I TSIG GI DON
MI 'GRUB PAS, 'DIR PHYOGS KYI CHOS NI YOD PA NYID YIN PAR GZUNG
STE, 'DI LTAR BDAG LAS ZHES BYA BA

NI BDAG NYID YOD PA LA SNYAD GDAGS PA'I PHYIR RO, ,DPE NI BSGRUB
PAR BYA BA DANG, SGRUB PA'I CHOS KYI DBANG GIS TE BSGRUB PAR BYA
BA DANG, SGRUB PA'I CHOS GRAGS PA DANG LDAN PA'I CHOS CAN GYI DPE
YIN PA'I PHYIR RO, ,BDAG LAS MA YIN ZHES BYA BA'I DGAG PA 'DI NI
MED PAR DGAG PA'I DON DU LTA BAR BYA STE,

DGAG PA GTZO CHE BA'I PHYIR DANG, 'DI LTAR RTOGS PA MA LUS PA'I
DRA BA DGAG PAS RNAM PAR MI RTOG PA'I YE SHES SHES BYA'I YUL MA
LUS PA DANG LDAN PA 'GRUB PAR DGONGS PA'I PHYIR RO, ,MA YIN PA
DGAG PA YONGS SU BZUNG NA NI DE SGRUB PA GTZO CHE BA'I PHYIR CHOS
RNAMS MA SKYES SO ZHES SGRUB PAS SKYE BA

@49A *, ,MED PA STON PA'I PHYIR MDZAD PA'I MTHA' DANG BRAL BAR
'GYUR TE, LUNG LAS GZUGS KYI SKYE BA MED PA LA SPYOD NA SHES RAB
KYI PHA ROL TU PHYIN PA LA SPYOD PA MA YIN NO ZHES 'BYUNG BA'I
PHYIR RO, ,'DIR DNGOS PO RNAMS BDAG LAS SKYE BA MED PA KHO NA'O
ZHES NGES PAR GZUNG BAR BYA'O, ,GZHAN DU

NGES PAR GZUNG NA BDAG KHO NA LAS SKYE BA MED DE, 'O NA CI ZHE
NA, BDAG DANG GZHAN LAS SKYE'O ZHES BYA BAR NGES PAR 'GYUR BAS DE
YANG MI BZHED DE, MDZAD PA'I MTHA' DANG BRAL BA'I PHYIR RO, ,'DIR
SBYOR BA'I TSIG TU 'GYUR BA NI DON DAM PAR NANG GI SKYE MCHED
RNAMS BDAG LAS SKYE BA MED PAR NGES TE, YOD PA'I

PHYIR DPER NA SHES PA YOD PA NYID BZHIN NO, ,GAL TE GTAN TSIGS
YOD PA NYID NI MI MTHUN PA'I PHYOGS LAS LDOG PA MA BSTAN PAS,
GTAN TSIGS NYID MA YIN NO ZHE NA, MED PA KHO NA'I PHYIR DE LA
LDOG PA MED PAS 'DI DANG THAMS CAD LA NYES PA MED DO, ,'DIR
GRANGS CAN DAG LAS KHA CIG PHYIR ZLOG PAR BYED

DE; DAM BCAS PA 'DI'I DON GANG YIN, CI BDAG LAS ZHES BYA BA 'BRAS
BU'I BDAG NYID LAS SAM, 'ON TE RGYU'I BDAG NYID LAS DES CIR
'GYUR, GAL TE 'BRAS BU'I BDAG NYID LAS NA NI GRUB PA BSGRUB BO,
,'ON TE RGYU'I BDAG NYID LAS NA NI DON 'GAL BA NYID DE, SKYE BA
CAN THAMS CAD NI RGYU'I BDAG NYID DU

YOD PA KHO NA LAS SKYE BA'I PHYIR RO ZHE NA, DE NI BZANG PO MA
YIN TE, BDAG LAS SKYE BA TZAM DGAG PA'I PHYIR RO, ,RGYU'I BDAG
NYID LAS NA YANG BDAG DANG GZHAN DU GYUR PA LAS KYANG SKYE BSEL
BA'I PHYIR RO, ,SHES PA YOD PA NYID NI NUS PA'I MTSAN NYID DANG
LDAN PA YONGS SU GZUNG BA'I PHYIR YANG NYES PA MED DO, ,'DI LAS

GZHAN NI DNGOS PO RNAMS BDAG GI BDAG NYID LAS SKYE BA MED DE, DE
DAG GI SKYE BA DON MED PA NYID DU 'GYUR BA'I PHYIR DANG, SKYE BA
THUG PA MED PAR 'GYUR BA'I PHYIR RO ZHES RNAM PAR BSHAD PAR BYED
DO, ,DE NI RIGS PA MA YIN TE, GTAN TSIGS DANG DPE MA BRJOD PA'I
PHYIR DANG, GZHAN GYIS SMRAS PA'I NYES PA MA BSAL

PA'I PHYIR DANG, GLAGS YOD PA'I TSIG YIN PA'I PHYIR TE, SKABS KYI
DON LAS BZLOG PAS BSGRUB PAR BYA BA DANG, DE'I CHOS BZLOG PA'I
DON MNGON PAS DNGOS PO RNAMS GZHAN LAS SKYE BAR 'GYUR BA DANG,
SKYE BA 'BRAS BU DANG BCAS PA NYID DU 'GYUR BA DANG, SKYE BA THUG
PA YOD PAR 'GYUR BA'I PHYIR MDZAD

@49B PA'I MTHA' DANG 'GAL BAR 'GYUR RO, ,GZHAN DAG NA RE DNGOS PO
RNAMS BDAG LAS SKYE BA MED PA ZHES BYA BA DE RIGS PA MA YIN TE,
PHYOGS SNGA MA RANG DGAR SBYAR BA LA SEL BA'I PHYIR, RI BONG GI
RVA LAS 'JIG RTEN GSUM SKYE BA SEL BA BZHIN NO ZHES ZER RO, ,NUS
PA DANG GSAL BA NI BDAG NYID THA MI DAD

PA'I PHYIR BDAG GI BDAG NYID BZHIN TE, DE LAS SKYE BA NI BDAG LAS
SKYE BA ZHES BYA BA YIN PAS PHYOGS SNGA MA GRUB BO, ,PHYOGS RNAMS
RNAM PAR BRTAGS SU ZIN NA YANG MI RIGS PA BRJOD PAR BYA BA'I
PHYIR DE YONGS SU BZUNG BAS NYES PA MED DO, ,DE LTAR NA RE ZHIG
DNGOS PO RNAMS BDAG LAS SKYE BA MED DO, ,GZHAN

LAS MIN ZHES BYA BA YANG CI ZHIG CE NA, DNGOS PO GANG DAG GANG NA
YANG, ,SKYE BA NAM YANG YOD MA YIN, ,ZHES BYA BA'I SKABS YIN NO,
,GZHAN LAS ZHES BYA BA NI PHA ROL LAS ZHES BYA BA'I THA TSIG GO,
,DGAG PA'I DON RGYAS PA DANG BCAS PA NI SNGA MA BZHIN NO, ,'DIR
YANG GZHAN GYI BDAG NYID CHOS NYID

YIN PAS PHYOGS KYI CHOS MNGON NO, ,DPE NI DE'I DBANG GIS SO,
,'DIR SBYOR BA'I TSIG NI DON DAM PAR NANG GI SKYE MCHED RNAMS DE
DAG GI RKYEN GZHAN DAG LAS SKYE BA MED DE, GZHAN YIN PA'I PHYIR,
DPER NA BUM PA BZHIN NO, ,YANG NA DON DAM PAR GZHAN BRJOD PAR
'DOD PA MIG LA SOGS PA NANG GI SKYE

MCHED 'GRUB PAR BYED PA DAG RKYEN MA YIN PAR NGES TE, GZHAN YIN
PA'I PHYIR DPER NA RGYU SPUN LA SOGS PA BZHIN NO, ,JI STE GZHAN
YIN PA'I PHYIR ZHES BYA BA DE GTAN TSIGS SU MI RUNG STE, DAM BCAS
PA'I DON GYI PHYOGS GCIG YIN PA'I PHYIR DPER NA SGRA RTAG STE,
SGRA YIN PA'I PHYIR RO ZHES BYA BA BZHIN NO ZHE NA, DE

NI BZANG PO MA YIN TE, SNYAN TSIG GI SGRA MI RTAG STE, SGRA YIN
PA'I PHYIR DPER NA RNGA BO CHE'I SGRA BZHIN NO ZHES BYA BAS DAM
BCAS PA'I DON GYI PHYOGS GCIG GTAN TSIG NYID DU GRUB PA MTHONG
BAS GTAN TSIGS MA NYES PA NYID DO, ,BYE BRAG DAG LAS GZHAN RDUL
PHRA RAB KHO NA LAS RDUL PHRA MO GNYIS LA SOGS PA'I RIM

GYIS SA DANG, CHU DANG ME DANG RLUNG GI RNAM GRANGS CHA SHAS CAN
GYI RDZAS SKYE BA 'GRUB PA MNGON PAR 'DOD PA DAG GIS PHYIR ZLOG
PAR BYED DE, GZHAN YIN PA'I PHYIR ZHES BYA BA'I GTAN TSIGS KYI
DON YON TAN YIN PAR RTOG NA NI, DON RANG LA MA GRUB PA NYID DO,
,DE LAS GZHAN PA'I DON YIN PAR RTOG NA NI GRAGS

@50A *, ,PA'I GNOD PAR 'GYUR RO ZHE'O, ,DE NI BZANG PO MA YIN TE,
GZHAN GYI BLO'I RGYU SPYI BO'I CHOS GRUB PA KHO NA STE, GTAN
TSIGS NYID SPYIR BRJOD PA'I PHYIR DANG, DE YON TAN NYID DAM GZHAN
NYID YIN PAR SEMS PA YANG SEMS PA GZHAN YIN PA'I PHYIR RO, ,GRAGS
PA'I GNOD PAR

YANG MI 'GYUR TE, DAM BCAS PA KHYAD PAR CAN YIN PA'I PHYIR RO,
,DON DAM PAR SA'I RDUL PHRA RAB DAG SA ZHES BYA BA'I RDZAS RTZOM
PAR BYED PA MA YIN TE, RDUL PHRA RAB YIN PA'I PHYIR DPER NA ME'I
RDUL PHRA RAB DAG BZHIN NO, ,DE BZHIN DU ME'I RDUL PHRA RAB DAG
KYANG ME'I RDZAS RTZOM PAR BYED PA MA YIN TE ZHES BYA BA

LA SOGS PA YANG BRJOD PAR BYA'O, ,CHOS MNGON PA LA GZHAN DAG NA
RE, GZHAN NYID CES BYA BA GAL TE 'BRAS BU'I NUS PAS STONG PA NYID
LA BYA NA NI GTAN TSIGS KYI DON MA GRUB PA NYID DO, ,GAL TE DES
MI STONG PA NYID LA BYA NA NI DPE SGRUB PA'I CHOS DANG MI LDAN
PAR 'GYUR RO ZHES ZER RO, ,GZHI GZHAN LA LTOS PA

GZHAN NYID KYI BLO BSKYED PA SPYI'I CHOS SPYIR BRJOD PA'I PHYIR,
LTAG CHOD DE NI MA GRUB PA LTAR SNANG BA DANG, SGRUB PA DANG MI
LDAN PA LTAR SNANG BA YIN NO, ,GZHAN DAG NA RE, DON DAM PAR PHYI
DANG NANG GI SKYE MCHED RNAMS KHAS MA BLANGS PA'I PHYIR CHOS CAN
MA GRUB PAS GZHI MA GRUB PA'I PHYIR KHYOD KYI DON MA GRUB PA NYID
KYI SKYON DU

'GYUR RO ZHES ZER RO, ,THA SNYAD DU DE'I GZHI BUM PA DANG MIG LA
SOGS PA SKYE MCHED RNAMS DANG, GZHAN NYID KHAS BLANGS PA'I PHYIR
JI SKAD SMRAS PA'I SKYON MI 'THAD PAS DE NI RIGS PA MA YIN NO,
,'DI LA GZHAN NI DNGOS PO RNAMS GZHAN LAS KYANG SKYE BA MED PA
STE, CI'I PHYIR ZHE NA, THAMS CAD LAS THAMS CAD SKYE

BAR THAL BAR 'GYUR BA'I PHYIR RO ZHES RNAM PAR BSHAD PA BYED DO,
,DES NA DE LA GLAGS YOD PA'I TSIG YIN PA'I PHYIR BSGRUB PAR BYA
BA DANG, SGRUB PA BZLOG PA BYAS NA DNGOS PO RNAMS BDAG GAM GNYIS
SAM RGYU MED PA LAS SKYE BAR 'GYUR BA DANG, 'GA' ZHIG LAS 'GA'
ZHIG SKYE BAR 'GYUR BA'I PHYIR PHYOGS SNGA MA DANG 'GAL

BAR 'GYUR RO, ,GZHAN DU NA YANG THAMS CAD LAS THAMS CAD SKYE BAR
THAL BAR 'GYUR BA'I PHYIR RO ZHES BYA BA DE LA SGRUB PA DANG SUN
DBYUNG BA GNYIS MED PA'I PHYIR, DE NI DON 'BREL BA MED PA YIN TE,
DPER NA, GLA SGANG SLO TRES SGYU RUR DAG RIMS LA PHAN, ,SMAD
'TSONG RNAMS LA SNYING DU SDUG PA 'GA' YANG MED, ,SMYIG

@50B PA'I SKYIG MA MDE'U DAG NI LCI ZHING KHA BAG YOD, ,ZLA BA'I
'OD ZER DAG NI TSA BA'I DUS NA BSIL, ,ZHES BYA BA LTA BUR 'GYUR
RO, ,DES NA DE LTAR DNGOS PO RNAMS GZHAN LAS SKYE BA MED DO,
,GRANGS CAN DAG NI BYED RGYU RNAM PAR PHYE BA DANG, RNAM PAR MA
PHYE BAS SA LA SOGS PA DANG, SA BON GYI MTSAN NYID

DAG LAS 'BRAS BU MYU GU ZHES BYA BA SKYE'O ZHES SMRA ZHING GNYIS
LAS SKYE BAR SEMS PAS DE'I PHYIR DE DAG LA GNYIS LAS MA YIN ZHES
BYA BA 'DI BKA' STZAL TE, BDAG DANG GZHAN GNYIS LAS MA YIN, ,ZHES
BYA BA'I THA TSIG GO, ,DGAG PA'I DON NI SNGA MA BZHIN NO, ,CI
ZHIG CE NA, DNGOS PO GANG DAG GANG NA

YANG; ,SKYES PA NAM YANG YOD MA YIN, ,ZHES BYA BA'I SKABS YIN NO,
,CI'I PHYIR ZHE NA, PHYOGS GNYIS KAR BSTAN PA'I SGRUB PA DAG GIS
GTAD KHUNGS SU CHUD PAR 'GYUR BA'I PHYIR DANG, GNYIS LAS SKYE BAR
STON PA'I RJES SU DPAG PA MED PA'I PHYIR YANG NGO ZHES BYA BAR
YANG DGONGS SO, ,GCER BUR RGYU

BA PA'I PHYOGS DGAG PA'I PHYIR YANG, GNYIS LAS MA YIN ZHES BYA BA
LA SOGS PA 'DI BKA' STZAL TE, 'DI LTAR DE DAG NI GSER GYI SOR
GDUB NI GSER DANG, ME LA SOGS PA LAS BDAG DANG GZHAN LAS SKYE BAR
SMRA BA'I PHYIR RO, ,DE'I PHYIR DE LTAR GNYIS LAS MA YIN NO, ,DA
NI RGYU MED MIN ZHES BYA BA BRJOD

PAR BYA STE, RGYU MED PAR ZHES BYA BA'I THA TSIG GO, ,CI ZHIG CE
NA, DNGOS PO GANG DAG GANG NA YANG, ,SKYES PA NA MA YANG YOD MA
YIN, ,ZHES BYA BA'I SKABS YIN NO, ,CI'I PHYIR ZHE NA, DE STON
PA'I RJES SU DPAG PA MED PA'I PHYIR DANG, RJES SU DPAG PA DANG,
GRAGS PA'I GNOD PAR 'GYUR BA'I SKYON YOD PA'I

PHYIR YANG NGO ZHES BYA BAR DGONGS SO, ,DE LA RJES SU DPAG PA'I
GNOD PA NI KUN RDZOB TU KHAS BLANGS PA NANG GI SKYE MCHED KYI
DNGOS PO RNAMS RGYU MED PA LAS SKYE BA MED DE, SPYI DANG KHYAD
PAR NYID DANG LDAN PA'I PHYIR, DPER NA MYU GU BZHIN NO, ,GRAGS
PA'I GNOD PA NI 'JIG RTEN 'DI NA YOD PA GANG YIN PA DE NI RGYU
LAS SKYE BAR

GRAGS TE, DPER NA RGYU SPUN DAG LAS SNAM BU DANG, RTZI RKYANG DAG
LAS SA BA MA SKYE BA LA SOGS PA BZHIN NO, ,YANG NA RGYU MED CES
BYA BA NI RGYU NGAN PA STE, CHUNG MA MED PA ZHES BYA BA LA SOGS
PA BZHIN NO, ,RGYU NGAN PA GANG ZHE NA, NGO BO NYID DANG, DBANG
PHYUG DANG, SKYES BU DANG, GTZO BO DANG, DUS DANG, SRED MED

@51A *, ,KYI BU LA SOGS PA STE, YANG DAG PA MA YIN PA'I PHYIR RO,
,DNGOS PO RNAMS RGYU MED PA DE LAS SKYE BA MED DE, DE LAS SKYE
BAR STON PA'I RJES SU DPAG PA MED PA'I PHYIR DANG, RJES SU DPAG
PA'I GNOD PAR 'GYUR BA'I PHYIR YANG NGO ZHES BYA BAR DGONGS SO,
,DE LA RE ZHIG NGO BO NYID DU SMRA BA DAG NA RE,

NANG GI SKYE MCHED RNAMS NGO BO NYID LAS SKYE BAR DAM BCA' STE,
LUS SNA TSOGS 'GRUB PA'I PHYIR DPER NA PADMA DAG GI KHA DOG DANG,
DBYIBS DANG, LO MA DANG, CHU BA DANG, 'DAB MA DANG, ZE BA DANG,
SNYING PO MDZES PA LTA BU DANG, RMA BYA DAG GI MGRIN PA'I PHYOGS
RIN PO CHE MTHON KA CHEN PO DANG, AAN DA RNYIL

LTAR MTHON MTHING DU 'DUG LA, MJUG SGRO'I TSOGS DAG GI MDONGS
BKRA ZHING 'TSER BAG YOD PA BZHIN NO ZHES ZER RO, ,DES NA DE LA
DAM BCAS PA'I DON DE GAL TE KUN RDZOB TU NANG GI SKYE MCHED KUN
RDZOB PA'I SHES PA'I SPYOD YUL RNAMS BYED PA PO RANG DBANG CAN
GYI BYA BA LA MI LTOS PA'I PHYIR DANG, SUS KYANG MA BYAS PA KHO
NA'I

PHYIR; RKYEN NGES PA LAS SKYE BA YIN NA NI GRUB PA LA SGRUB BO,
,JI STE DON DAM PAR NA NI DPE MED DE, DON DAM PAR PADMA LA SOGS
PA SKYE BAR KHAS MA BLANGS PA'I PHYIR RO, ,RGYU MED PAR SMRA BA
DAG KHO BO'I PHYOGS NI THAMS CAD RGYU MED PA LAS 'GRUB PAR 'DOD
LA, BSGRUB PAR BYA BA NI GTAN TSIGS KYIS 'GRUB PAR 'DOD

NA NI PHYOGS SNGA MA DANG 'GAL LO, ,JI STE RGYU YOD PAR SMRA BA
LA GTAN TSIGS MED PAR BSTAN PAR MI NUS PAS KLA KLO LA KLA KLO'I
SKAD BZHIN TE, DES NA GTAN TSIGS SBYAR KYANG PHYOGS SNGA MA'I
GNOD PA MED DO ZHE NA, SKAD GZHAN DU BSGYUR KYANG JI LTAR RTOGS
PA'I RTAGS KHO NAS RTAGS CAN GYI DON STON PA'I PHYIR DPER NA KLA

GROL PHYOGS 'DI NA DU BA LAS ME YOD DO ZHES STON PAR BYED PA DE
LA RTAGS RTOGS PA SKYE BA'I THABS THA DAD PA BZHIN PAS DE NI LAN
DU MI RUNG NGO, ,'JUG STOBS CAN DAG NA RE MER MER PO DAG DANG MYU
GU LA SOGS PA NI RKYEN MED PA LAS SKYE LA BUM PA LA SOGS PA RKYEN
DANG BCAS PA LAS SKYE BAS, NGO BO NYID LAS SKYE BA MA YIN

PA'I PHYIR DNGOS PO THAMS CAD NGO BO NYID LAS SKYE BA MED DO ZHES
BYA BA'I GRUB PA LA SGRUB BO ZHES ZER RO, ,THAMS CAD LAS THAMS
CAD SKYE BA BGAG PA'I PHYIR DE NI RIGS PA MA YIN NO, ,DE LTAR RE
ZHIG NGO BO NYID LAS SKYE BA MED DO, ,DBANG PHYUG RGYUR 'DOD PA
DAG NA RE, GANG ZHIG PHRAR GYUR GCIG PU SKYE GNAS 'DUG ,DE YIS

@51B 'DI KUN SKYE ZHING 'JIG PAR BYED, ,DE NI DBANG DAG MCHOG
SBYIN LHA MCHOD BYA, ,YON TAN BYED PA SHIN TU ZHI BA THOB, ,SKYE
BA PO 'DI SHES PA YOD MIN TE, ,BDAG GI BDE SDUG BDAG LA RANG
DBANG MED, ,DBANG PHYUG GIS BTANG YANG NAG YANG SA'AM, ,MTHO RIS
DAG TU 'GRO BA KHO NAR 'GYUR, ,ZHES ZER RO, ,DE

NI DAM BCAS PA TZAM STE, DBANG PHYUG NI KUN RDZOB TU YANG 'GRO BA
MTHA' DAG SKYE BA'I RGYU YIN PAR MI RUNG STE, LA LA'I DGA' BA
DANG, YONGS SU GDUNG BA'I RGYU YIN PA'I PHYIR DPER NA BA LANG
RDZI BZHIN NO, ,YANG NA 'GRO BA NI RGYU BYED PA PO DBANG PHYUG
CES BYA BA GCIG PU DANG LDAN PA MA YIN PAR NGES TE, GZHAL BYA YIN
PA'I

PHYIR DPER NA DBANG PHYUG BZHIN PAS KUN RDZOB TU YANG DNGOS PO
RNAMS DE LAS SKYE BA MED DO, ,DBANG PHYUG RGYU YIN NA YANG 'BRAS
BU BDAG GI BDAG NYID DAM, GZHAN DU GYUR PA'AM, GNYI GAR GYUR PA
ZHIG 'GYUR GRANG NA, GANG YANG RUNG BA GCIG TU RTOG NA YANG DGAG
PA SNGAR SMRAS PA'I PHYIR DANG, YOD PA DANG MED PA

SKYE BA YANG 'GOG PAR 'GYUR BA'I PHYIR DON DAM PAR DNGOS PO RNAMS
DBANG PHYUG LAS SKYE BA MED DO, ,JI STE SEMS CAN DANG SNOD DU
BGRANG BA'I 'JIG RTEN SNA TSOGS KYI RGYU'I LAS DBANG PHYUG CES
BYA STE, GNAS PA DANG, 'BYUNG BA DANG, 'JIG PA DANG, BDE BA DANG,
SDUG BSNGAL BA DANG, YAR SKYE BA DANG, MAR

'BRI BA SKYED PAR BYED PA'I PHYIR RO ZHE NA YANG THA SNYAD KYI
PHYOGS LA NI GRUB PA LA SGRUB PA YIN NO, ,DON DAM PAR NI MA YIN
TE, DON DAM PAR LAS KYI SKYE BA YANG KHAS MA BLANGS PA'I PHYIR
RO, ,SKYES BU RGYUR 'DOD PA DAG KYANG SKYES BU NYID 'GRO BA MTHA'
DAG SKYE BA'I RGYU YIN NO ZHES DAM BCAS NAS, PA NI BA SGRA RNAMS
KYI

BZHIN; ,CHU SHEL CHU RNAMS KYI BZHIN DANG, ,BLAG SHA YAL GA RNAMS
KYI BZHIN, ,DE NI LUS CAN KUN GYI RGYU, ,DE BZHIN DU SKYES BU
NYID NI BYUNG BA GANG YIN PA DANG, 'BYUNG BA GANG YIN PA 'DI
THAMS CAD KYI'O ZHES BYA BA LA SOGS PA DANG, DE BZHIN DU DE NI
G-YO BAR BYED PA DANG, DE NI G-YO BAR MI BYED PA

DANG; DE NI THAG RING BA DANG, DE NI THAG NYE BA DANG, DE NI BAR
MA DANG, DE NI GNYI GA DANG, DE NI PHYI ROL THAMS CAD KYI'O ZHES
BYA BA LA SOGS PA'O ZHE NA, 'DIR 'GAG PA NI DBANG PHYUG RGYUR
'DOD PA DAG GI BZHIN DU BYA'O, ,LHAG PAR YANG BRJOD PAR BYA STE,
LHAS BYIN GYI BDAG NI LHAS BYIN GYI LUS DANG, DBANG

@52A *, ,PO'I RGYU MA YIN TE, BDAG YIN PA'I PHYIR DPER NA MCHOD
SBYIN GYI BDAG BZHIN NO, ,YANG NA MCHOD SBYIN GYI LUS DANG, DBANG
PO'I TSIGS KYI BYED PA PO NI MCHOD SBYIN GYI BDAG MA YIN TE, BDE
BA DANG, SDUG BSNGAL DANG, SHES PA SKYE BA'I RGYU YIN PA'I PHYIR
DPER NA, LHAS BYIN GYI LUS DANG DBANG

PO'I TSOGS BZHIN NO, ,YANG NA BCINGS PA'I BDAG NI, KUN GYI RGYU
MA YIN TE, BDAG YIN PA'I PHYIR GROL BA'I BDAG BZHIN PAS, CHOS KYI
RANG GI NGO BO BSAL BAS RANG GI DAM BCAS PA'I SKYON DU 'GYUR RO,
,GAL TE GTAN TSIGS KYI DON BDAG YIN PA'I PHYIR ZHES BYA BA DAM
BCAS PA'I DON GYI PHYOGS GCIG YIN

PA'I PHYIR MA GRUB BO ZHE NA, LAN BTAB ZIN PAS NYES PA MED DO,
,GANG DAG 'DI LTAR KHO BO CAG GI BDAG NI GCIG PU KHO NA YIN TE,
DE LA BUM PA LA SOGS PA'I NAM MKHA' THA DAD PAR NYE BAR GDAGS PA
BZHIN DU, DU MA NYID DU NYE BAR BRTAGS PAS DES NA, DPE MED PA'I
PHYIR RJES SU DPAG PA'I GNOD PA YANG

MED LA, DAM BCAS PA'I SKYON DU YANG MI 'GYUR RO ZHES ZER NA, DE
NI BZANG PO MA YIN TE, NAM MKHA' NI MA SKYES PAS NAM MKHA'I ME
TOG BZHIN DU, DNGOS PO NYID MED PA KHO NA'I PHYIR GCIG PA NYID DU
GRUB PA NI TSIG TZAM DU ZAD PA'I PHYIR DANG, THA SNYAD DU YANG
SPYIR KHAS BLANGS PA'I BDAG GCIG PA NYID DU STON PA'I

RJES SU DPAG PA MED PA'I PHYIR RO, ,CI STE BCINGS PA'I BDAG NI
GROL BA'I BDAG LAS GZHAN MA YIN TE, BDAG YIN PA'I PHYIR GROL BA'I
BDAG BZHIN NO ZHE NA, PHUNG PO'I LHAG MA MED PA'I MYA NGAN LAS
'DAS PA'I DBYINGS NA GROL BA'I BDAG YOD PA NYID DANG, GCIG PA
NYID MA GRUB PA'I PHYIR JI SKAD SMRAS PA'I

SKYON MED PAR MI 'GYUR RO, ,DPYAD PA RGYAS PA NI BDAG BRTAG PA'I
RAB TU BYED PAR MDZAD PAR 'GYUR RO, ,RANG BZHIN RGYUR 'DOD PA DAG
NI TSANGS PA LA SOGS PA MYU GU'I MTHAR THUG PA CAN GYI GSAL BA
RNAMS SKYE BA'I RGYU RANG BZHIN YIN PAR KHAS BLANGS NAS, DE DAG
NA RE, NANG GI BYE BRAG RNAMS KYI RGYU NI BDE BA DANG, SDUG

BSNGAL DANG, GTI MUG YIN PAR NGES TE, DE DANG LDAN PA'I PHYIR 'DI
LTAR 'JIG RTEN NA YANG GANG ZHIG GANG DANG LDAN PAR GYUR PA DE NI
DE'I RGYU CAN YIN PAR SHES TE, DPER NA TZAN DAN GYI ZHOGS MA
DANG, GYO MO DANG, SNOD DANG, RGYAN LA SOGS PA BZHIN NO, ,DE
BZHIN DU NANG GI BYE BRAG RNAMS KYANG BDE BA DANG,

@52B SDUG BSNGAL DANG, GTI MUG DANG LDAN PAS DE'I PHYIR JI SKAD
SMRAS PA'I GTAN TSIGS KYIS NA NANG GI BYE BRAG RNAMS KYI RGYU NI
BDE BA DANG, SDUG BSNGAL DANG GTI MUG YIN NO, ,GZUGS DANG, 'DU
SHES DANG, 'DU BYED DANG, RNAM PAR SHES PA'I MTSAN NYID KYI PHUNG
PO RNAMS KYANG BDE BA DANG, SDUG BSNGAL DANG,

GTI MUG GI NGO BO NYID YIN PAR GZUNG BAR BYA STE, PHUNG PO YIN
PA'I PHYIR TSOR BA'I PHUNG PO BZHIN PAS DE'I PHYIR GTAN TSIGS KYI
DON MA GRUB PA YANG MA YIN NO ZHES ZER RO, ,DE LA 'DIR TZAN DAN
LA SOGS PA DON DAM PAR MA GRUB PAS DPE MED DO, ,THA SNYAD DU YANG
GTI MUG NI 'DU BYED KYI PHUNG POR GTOGS PAS DPE MA

GRUB BO, ,BDE BA DANG, SDUG BSNGAL DAG LAS GZHAN PA SHES PA YOD
PA NYID MA YIN PA'I CHOS RNAMS NI BDE BA DANG, SDUG BSNGAL GYI
NGO BO NYID MA YIN PAR NGES TE, GZHAL BYA YIN PA'I PHYIR DPER NA
SHES PA BZHIN PAS DE'I PHYIR DE NI RJES SU DPAG PAS KYANG RIGS PA
MA YIN NO, ,SHES PA SPYIR GRUB PA KHO NA

LAS DPE NYID BLANGS PAS DPE MED PA YANG MA YIN NO, ,GTZO BO NI
CHEN PO LA SOGS PA DE KHO NA'I RGYU MA YIN TE, MI GSAL BA'I PHYIR
DPER NA SKYES BU BZHIN PAS RANG BZHIN RGYUR 'DOD PA DAG GI RANG
GI RJES SU DPAG PA LA GNOD DO, ,JI STE MI GSAL BA'I PHYIR ZHES
BYA BA GTAN TSIGS KYI DON GAL TE GSAL BA'I SNGON

ROL GYI GNAS SKABS LA BYA NA NI DPE SGRUB PA'I CHOS DANG MI LDAN
PA'I SKYON DU 'GYUR LA, GAL TE SHES PA YOD PA NYID LA BYA NA NI
GTAN TSIGS KYI DON MI 'GRUB BO ZHE NA, DE NI BZANG PO MA YIN TE,
GTAN TSIGS SPYIR BRJOD PA'I PHYIR RAM, BYE BRAG TU BRJOD NA YANG
MJUG SDUD PA'I PHYIR GCIG TU BYED PA'I PHYIR LTAG CHOD DE NI

MA GRUB PA LTAR SNANG BA YIN NO, ,RANG BZHIN DANG, DUS DANG, SRED
MED KYI BU RGYUR 'DOD PA DAG SPYIR DGAG PA YANG DBANG PHYUG BZHIN
DU BLTA BAR BYA'O, ,DES NA DE LTAR DNGOS PO RNAMS RGYU MED PA LAS
KYANG SKYE BA MED DO, ,GRANGS CAN DAG LAS KHA CIG NA RE, BDAG LAS
MA YIN GZHAN LAS MIN, ,GNYIS LAS

MA YIN RGYU MED MIN, ,DNGOS PO GANG DAG GANG NA YANG, ,SKYES PA
NAM YANG YOD MA YIN, ,ZHES BYA BA LA SOGS PA SMRAS PA GANG YIN PA
DE MA SKYES PA NI BDEN MOD KYI, 'ON KYANG GSAL BAR BYED DO ZHES
ZER RO, ,DE DAG LA 'DI SKAD CES DRI BAR BYA STE, GANG DAG CIG JI
LTAR GSAL BAR BYED, GAL TE DPER NA

@53A *, ,MAR MES BUM PA LA SOGS PA BZHIN NO ZHE NA, BUM PA LA
SOGS PA MA SKYES PA DAG MAR ME MA SKYES PAS JI LTAR GSAL BAR
BYED, RTA'I RVA MA SKYES PA NI NAM YANG GSAL BAR BYAR MI RUNG
NGO, ,THA SNYAD KYI BDEN PA'I LUGS RNAM PAR GZHAG PA'I PHYIR DE
DAG YOD PAR KHAS BLANGS

NA YANG SMRA BAR BYA STE, MAR MES BUM PA LA CI ZHIG BYED, GAL TE
GZUNG BAR BYED NA NI DE SNGON MED PAS DE NYID BYED PA YIN NO,
,'ON TE MIG GI RNAM PAR SHES PA'I GZUNG BA NYID DU BYED NA NI MUN
PA DANG BCAS PA NA SNGON MED PAS DE NYID BYED PA YIN NO, ,JI STE
BUM PA BZUNG BA LA BAR CHAD BYED PA'I MUN PA SEL BAR BYED NA

YANG DE NYID BYED PA YIN NO, ,'ON TE GZUNG BA YIN NA NI DE NYID
SNANG BA YIN PAS YANG MAR MES CI ZHIG BYA, KHO BO CAG GI PHYOGS
LA BUM PA ZHES BYA BA YANG 'BYUNG BA DANG, 'BYUNG BA LAS GYUR
PA'I TSOGS YIN TE, MAR ME BYUNG BA NA SNANG BA DANG LHAN CIG TU
SKYE BAS DE'I PHYIR THA SNYAD DU YANG DNGOS PO RANG GI RGYU LAS
RGYUN GYIS 'BYUNG

BA'I BYED PA'I RGYU NYID YIN TE, SNANG BA DANG LHAN CIG TU 'BYUNG
BA'I RGYU YIN PA'I PHYIR GSAL BAR BYED PA NYID YIN PAR BSAMS SO,
,DON DAM PAR NI SKYE BA DGAG PA BZHIN DU GSAL BA DGAG PA YANG
MTSUNGS TE, MI GSAL BA NI GSAL BAR MI BYED DE, CHEN PO LA SOGS PA
MI GSAL BA'I PHYIR DPER NA NAM MKHA'I ME

TOG BZHIN NO, ,DES NA DE LTAR GSAL BA YANG BZANG PO MA YIN NO,
,'DI LA GZHAN NI DNGOS PO RNAMS RGYU MED PA LAS KYANG SKYE BA MED
DE, RTAG TU THAMS CAD LAS THAMS CAD SKYE BAR THAL BA LA SOGS PAR
'GYUR BA'I PHYIR RO ZHES RNAM PAR BSHAD PA BYED DO, ,DE LA YANG
GLAGS YOD PA'I TSIG YIN PA'I PHYIR GAL TE, BSGRUB

PAR BYA BA DANG, SGRUB PA BZLOG PA'I TSIG GI DON MNGON PAR 'DOD
NA DES 'DI SKAD BSTAN PAR 'GYUR TE, DNGOS PO RNAMS RGYU LAS SKYE
BAR 'GYUR BA DANG, LAN 'GA' KHA CIG LAS KHA CIG SKYE BAR 'GYUR BA
DANG, RTZOM PA 'BRAS BU DANG BCAS PA NYID DU 'GYUR BA'I PHYIR DE
NI MI RIGS TE, SNGAR SMRAS PA'I SKYON DU

'GYUR PA'I PHYIR RO, ,JI STE GZHAN DU NA YANG DON 'BREL PA MED PA
YIN TE, SNGA MA BZHIN NO, ,DES NA DE LTAR RGYU MED PA LAS KYANG
MA YIN NO, ,DNGOS PO GANG DAG GANG NA YANG, ,SKYES PA NAM YANG
YOD MA YIN, ,ZHES BYA BA NI SO SOR SBYAR BAR BYA'O, ,GANG DAG CES
BYA BA NI KUN NAS NYON MONGS PA DANG, RNAM PAR BYANG BA'I

@53B DNGOS PO DAG GO, ,GANG NA YANG ZHES BYA BA NI RANG GI MDZAD
PA'I MTHA' DANG, SO SO'I RGYUD GRUB PA DAG NA YANG NGO, ,NAM YANG
ZHES BYA BA NI LAN 'GA' YANG NGO, ,DE'I PHYIR RTEN CING 'BREL PAR
'BYUNG BA SKYE BA MED PA LA SOGS PA MU STEGS BYED LA SOGS PA DANG
THUN MONG MA YIN PA'I KHYAD PAR DANG LDAN PA 'GRUB BO, ,DA

NI RANG GI SDE PA DAG GIS SMRAS PA, RKYEN RNAM BZHI STE RGYU DANG
NI, ,DMIGS PA DANG NI DE MA THAG ,BDAG PO YANG NI DE BZHIN TE,
,STON PAS MDO SDE DANG CHOS MNGON PA'I BSTAN BCOS LAS, RANG DANG
GZHAN GYI GZHUNG LUGS DANG, LHA YUL DANG, SA'I STENG DAG TU BKA'
STZAL TO, ,RKYEN LNGA PA NI YOD MA

YIN; ,SDE PA GZHAN GYIS YONGS SU BRTAGS PA'I RKYEN MDUN DU SKYES
PA DANG, YOD PA DANG, MED PA RNAMS KYANG 'DI DAG NYID DU 'DUS
PA'I PHYIR RO, ,DE LA RGYU'I RKYEN NI LHAN CIG 'BYUNG BA DANG,
SKAL BA MNYAM PA DANG MTSUNGS PAR LDAN PA DANG, KUN TU 'GRO BA
DANG, RNAM PAR SMIN PA ZHES BYA BA

NI RGYU LNGA PO DAG GO, ,DMIGS PA'I RKYEN NI CHOS THAMS CAD DO,
,DE MA THAG PA'I RKYEN NI SEMS DANG SEMS LAS BYUNG BA SKYES PA
RNAMS LAS THA MA MA GTOGS PA'O, ,BDAG PO'I RKYEN NI BYED PA'I
RGYU STE, BZHI PO GZHAN DU GYUR PA DE DAG KHO NA LAS SKYE BAR
'DOD DO, ,DE LA BSTAN BCOS BYED PAS DNGOS PO

RNAMS GZHAN LAS SKYE BA MED DE ZHES DAM BCAS PAR GYUR PA GANG YIN
PA DE NI KHAS BLANGS PA LA GNOD PAR 'GYUR RO, ,DE'I PHYIR BSHAD
PA, DNGOS PO RNAMS KYI RANG BZHIN NI, ,RKYEN LA SOGS PA YOD MA
YIN, ,ZHES BYA BA LA SOGS PA STE, DNGOS PO RNAMS KYI ZHES BYA BA
NI MIG LA SOGS PA RNAMS KYI'O, ,

RANG BZHIN NI ZHES BYA BA NI RANG GI BDAG NYID DO, ,RKYEN LA SOGS
PA ZHES BYA BA NI KHU CHU DANG KHRAG LA SOGS PA LA'O, ,SOGS PA
ZHES BYA BA'I SGRA'I SBYOR BAS NI TSOGS DANG DBANG PHYUG LA SOGS
PA GZHAN YANG BSDU'O, ,YOD PA MA YIN ZHES BYA BA NA DGAG PA'O,
,DE MED PA'I PHYIR RKYEN DE DAG SU'I GZHAN DU 'GYUR, DE YOD

DU ZIN NA YANG DE LAS SKYE BA MED DE, RJES SU DPAG PA'I GNOD PA
SMRAS ZIN PA'I PHYIR DE LA GNOD PAR MI 'GYUR RO, ,GANG DAG SGRUB
PA'I DON YANG DAG PA MA YIN PAR TSOD DPAGS SU BRTAGS NAS KHO BO
CAG NI DNGOS PO RNAMS GZHAN DAG LAS SKYE BA KHO NA YIN NO ZHES NI
NGES PAR MI 'DZIN GYI, GANG DAG SKYE BA DE DAG NI

@54A *, ,GZHAN KHO NA LAS YIN GYI, BDAG LAS MA YIN PAR NGES PAR
'DZIN PAS DES NA RKYEN MA YIN PA DAG LAS GZHAN NYID YOD DU ZIN
KYANG SKYE BA MED DO ZHES ZER NA DE LAS GAL TE TSIG DE BDAG LAS
SKYE BA DGAG PA LHUR LEN PA YIN NA NI 'DOD PA SGRUB PA YIN NO,
,'ON TE MA SKYES PA RNAMS GZHAN

LAS SKYE BAR STON PA LHUR LEN PA YIN NA NI, DE LTA NA YANG BRGAL
ZHING BRTAG PA MTSUNGS PA'I SKYON DU 'GYUR BA'I PHYIR, DE YANG MI
RUNG NGO, ,JI STE GZHAN LAS SKYE BA MED PA KHO NA'O ZHES BYA BA
DE LAS GZHAN SKYE BA DGAG PA YIN NA NI DPE SGRUB PA YIN NO, ,DE
LTA NA DES NI MIG LA SOGS PA KHU CHU DANG KHRAG LA SOGS PA

RKYEN RNAMS LA MED PA NYID DANG, MIG LA SOGS PA'I RKYEN RNAMS
KYANG DE DAG GIS STONG PA NYID KYI CHOS SMRAS PA YIN NO, ,BDAG GI
DNGOS PO YOD MIN NA, ,GZHAN GYI DNGOS PO YOD MA YIN, ,RKYEN LA
SOGS PA LA BDAG GI DNGOS PO YOD PA MA YIN NA'O, ,GZHAN GYI DNGOS
PO NI GZHAN DAG LAS 'BYUNG NGO, ,'BYUNG

BA NI SKYE BA STE RKYEN RNAMS LA MED DO, ,DES NI BSGRUB PAR BYA
BA'I DON BSTAN TO, ,DE LTAR NA 'DIR YANG SNGA MA BZHIN DU DPE
MNGON PAS 'BRAS BU DANG, RKYEN PHYOGS SU BYAS PA LAS SBYOR BA'I
TSIG GNYIS SU 'GYUR TE, DON DAM PAR MIG LA SOGS PA SKYE MCHED
RNAMS KHU CHU DANG KHRAG LA SOGS PA RKYEN RNAMS LAS

SKYE BA MED DE, DE DAG LA MED PA'I PHYIR DPER NA BUM PA BZHIN NO,
,DE BZHIN DU DON DAM PAR KHU CHU DANG KHRAG LA SOGS PA'I RKYEN
RNAMS MIG LA SOGS PA'I SKYE MCHED RNAMS SKYED PAR BYED PA MA YIN
TE, DE DAG GIS STONG PA'I PHYIR DPER NA THAG BZANGS LA SOGS PA
BZHIN NO, ,DE BAS NA BCOM LDAN

'DAS KYIS DON DAM PAR DNGOS PO RNAMS RGYU LA SOGS PA RKYEN BZHI
PO DAG LAS SKYE BA MED PAR BKA' STZAL BA MED PAR SHES PAR BYA'O,
,RGYU MED PA DANG, RGYU MI MTHUN PAR SMRA BAS BLO GROS DKRUGS
PA'I SKYE BO LA RJES SU THUGS BRTZE BAS THA SNYAD KYI BDEN PA JI
LTAR GNAS PA BSTAN PA'I PHYIR DANG, RGYU DANG, DMIGS

PA DANG; DE MA THAG PA DANG, BDAG PO'I RKYEN RNAMS BKA' STZAL PAR
SHES PAR BYA STE, DE'I PHYIR KHAS BLANGS PA LA GNOD PAR MI 'GYUR
RO, ,YANG NA GZHAN DU RNAM PAR BRTAG STE GANG DAG DNGOS PO RNAMS
GZHAN LAS SKYE'O ZHES STON PAR BYED PA DE DAG GI PHYIR YANG 'DI
DPYAD PAR BYA'O, ,'DI LA, RKYEN RNAM BZHI

@54B STE RGYU DANG NI, ,DMIGS PA DE NI DE MA THAG ,BDAG PO YANG
NI DE BZHIN TE, ,ZHES BYA BA DE DAG DNGOS PO SKYED PAR BYED PA
YIN PAR 'DOD PA DANG, SDE PA GZHAN DAG GIS YONGS SU BRTAGS PA
DANG, BYE BRAG PA LA SOGS PAS YONGS SU BRTAGS PA, MING THA DAD PA
GANG DAG YIN PA DE DAG KYANG MTSAN

NYID KYIS DE DAG NYID DU 'DUS PAS DE'I PHYIR, RKYEN LNGA PA NI
YOD MA YIN, ,ZHES NGES PAR BYA STE BRJOD DO, ,DON DAM PAR DE DAG
GZHAN NYID YIN PA KHO NAR MI RIGS SO, ,JI LTA ZHE NA, DE'I PHYIR,
DNGOS PO RNAMS KYI RANG BZHIN NI, ,RKYEN LA SOGS PA YOD MA YIN,
,ZHES BYA BA GSUNGS TE, DNGOS

PO RNAMS KYI ZHES BYA BA NI, NANG GI DANG, CHA PHRA BA DANG, RAGS
PA RNAMS KYI'O, ,RANG BZHIN NI ZHES BYA BA NI RANG GI BDAG NYID
DO, ,RKYEN LA SOGS PA LA ZHES BYA BA NI RE ZHIG RKYEN SO SO DANG
'DUS PA DAG LA'O, ,SOGS LA ZHES BYA BA'I SGRAS NI RGYU DANG BYED
RGYU THUN MONG DANG, THUN MONG MA YIN PA TSOGS PA DANG GZHAN

DAG LA YANG NGO, ,YOD PA MA YIN ZHES BYA BA NI YOD PA MA YIN NO
ZHES BYA BA'I THA TSIG GO, ,GANG GI TSE JI LTAR ZHE NA, SKYE BA'I
SNGON ROL NA THA SNYAD DANG DON DAM PAR RO, ,BDAG GI DNGOS PO YOD
MIN NA, ,GZHAN GYI DNGOS PO YOD MA YIN, ,ZHES BYA BA NI BDAG GI
DNGOS PO SKYE BAR 'DOD PA NA DE NYID YOD PA MA

YIN NA; RKYEN RNAMS LA GZHAN GYI DNGOS PO GZHAN NYID YOD PAR JI
LTAR 'GYUR BAS GZHAN NYID YOD PA MA YIN PA KHO NA STE, GZHAN GYI
RGYU MTSAN MED PA'I PHYIR RO ZHES BYA BAR DGONGS SO, ,JI STE
DNGOS PO SKYE BAR 'DOD PA BLO LA RNAM PAR BZHAG NAS RKYEN DE DAG
GZHAN DU GYUR PA YIN TE, LTOS PA'I DBANG GIS

SO ZHE'AM, GZHAN NYID DANG LDAN PAS SO ZHES THA SNYAD 'DOGS NA DE
NI THA SNYAD TZAM DU ZAD DE, DE DAG LA GZHAN GYI DNGOS PO NYID
MED PAS 'DI LA MNGON PAR ZHEN PAR MI BYA'O, ,THA SNYAD DU GZHAN
NYID YOD DU ZIN KYANG, DON DAM PAR DE LAS SKYE BA MED PAR SNGAR
BSTAN ZIN TO, ,GRANGS CAN DAG PHYIR ZLOG PAR

BYED DE, ,DNGOS PO'I NGO BO NYID NI RKYEN RNAMS LA CHA PHRA BA'I
BDAG NYID DU YOD PA KHO NA YIN LA, DE YANG PHYIS GSAL BAR BYED
PAR KHAS BLANGS PAS, 'BRAS BU GSAL BAR MA GYUR KYANG RKYEN RNAMS
GZHAN NYID DU GRUB PA'I PHYIR DE NI MI GNOD DO ZHE NA, DE NI
BZANG PO MA YIN TE, 'JIG RTEN NA GRAGS PA BUM PA

@55A *, ,LA SOGS PA DAG GI BDAG NYID CHA PHRA BA BSTAN DKA' BA'I
PHYIR DANG, GSAL BA'I LAN YANG BTAB ZIN PA'I PHYIR RO, ,GRANGS
CAN DAG LAS GZHAN DAG NA RE GAL TE 'BRAS BU'I NUS PAS STONG PA'I
RKYEN GZHAN DAG LAS 'BRAS BU SKYE BA MED PAR SGRUB PA LA SGRUB
BO, ,'ON TE SKYE BA MED

PA KHO NA'O ZHE NA NI THER ZUG TU GNAS PAR SMRA BAR KHAS BLANGS
PA'I PHYIR PHYOGS SNGA MA LA GNOD DO ZHES ZER RO, ,DE NI BZANG PO
MA YIN TE, RNAM PA THAMS CAD DU SKYE BA 'GOG PA'I PHYIR RO, ,THER
ZUG TU GNAS PA YANG MA YIN TE, DNGOS PO MA SKYES PA'I THA SNYAD
DU YANG YOD PA NYID DU KHAS BLANGS PA'I

PHYIR RO,, ,,DBU MA RTZA BA'I 'GREL PA SHES RAB SGRON MA, BAM PO
GNYIS PA, GZHAN DAG NA RE, RKYEN RNAMS KHO NAS 'BRAS BU SKYED PAR
BYED PA MA YIN TE, 'DI LTAR RNAM PAR SHES PA SKYE BA'I BYA BA MIG
DANG, GZUGS DANG, SNANG BA DANG, NAM MKHA' DANG, YID LA

BYED PA'I RKYEN RNAMS KYIS RKYEN DANG LDAN PAS DE SKYED PAR 'DOD
DO, ,KHO BO CAG GIS DE YANG YOD PAR SMRA BAR NUS TE, DON DAM PAR
RNAM PAR SHES PA SKYE BA'I BYA BA RANG GI 'BRAS BU SKYED PAR BYED
PA YIN TE, RKYEN DANG LDAN PA'I PHYIR DPER NA 'BRAS CHAN BTZO
BA'I BYA BA PHRU BA DANG, CHU DANG, 'BRAS THUG PO CHE

DANG; ME DANG, BUD SHING GI RKYEN DANG LDAN PA BZHIN NO, ,DES NA
RJES SU DPAG PA SNGAR SMRAS PA RNAMS LA RTOG GE PHYI MAS GNOD PAR
'GYUR RO ZHES ZER RO, ,'DIR BSHAD PA, BYA BA RKYEN DANG LDAN MA
YIN, ,GANG GI PHYIR JI SKAD SMRAS PA'I DE'I RTOG GE PHYI MAS DE
LA GNOD PAR 'GYUR BA 'BRAS CHAN BTZO

BA'I BYA BA KHO BO CAG DON DAM PAR KHAS MI LEN PAS PHA ROL PO'I
SGRUB PA DPE MCHAD BA'I SKYON DU 'GYUR RO, ,YANG NA, BYA BA RKYEN
DANG LDAN MA YIN, ,ZHES BYA BA NI DON DAM PAR RNAM PAR SHES PA
SKYED PA'I BYA BA RKYEN DANG LDAN PA MA YIN TE, 'BRAS BU YOD PA
DANG, MED PA SKYE BA PHYIS 'GOG PAR 'GYUR BA'I PHYIR

RO; ,DON DAM PAR DE SKAD BRJOD NA NI BYA BAS SKYES PA'I PHYIR,
GTAN TSIGS KYI DON MA GRUB PA NYID DO, ,SPYIR DE SKAD BRJOD NA
YANG DON 'GAL BA NYID DE, RNAM PAR SHES PA'I BDAG NYID SKYE BA'I
BYA BA RKYEN DANG LDAN PA NYID NI KUN RDZOB TU SHES PA'I YUL YIN
TE, MED NA MI 'BYUNG BA'I PHYIR RO, ,'DI LA

@55B GZHAN NI GZHAN GYI DNGOS PO RNAMS BDAG DANG, GZHAN LA SOGS
PA LAS SKYE'O ZHES BYA BA 'DIS KHO BO CAG LA CI BYA STE, 'DI LTAR
MIG LA SOGS PA NI MIG GI RNAM PAR SHES PA SKYE BA'I BYA BA'I
RKYEN YIN TE, DPER NA PHRU BA LA SOGS PA BTZO BA'I BYA BA'I RKYEN
YIN PA BZHIN NO ZHES DNGOS PO SKYE BAR BSTAN PA

DE DGAG PA'I PHYIR, BYA BA RKYEN DANG LDAN MA YIN, ,ZHES BYA BA
'DI GSUNGS TE, RNAM PAR SHES PA SKYES PA DANG MA SKYES PA DANG,
SKYE BZHIN PA LA RNAM PAR SHES PA SKYED PA'I BYA BA MI 'THAD PA'I
PHYIR RO ZHES RNAM PAR BSHAD PAR BYED DO, ,DE NI RIGS PA MA YIN
TE, PHYOGS SNGA MA DANG PHYI MA GNYIS KA DAM BCAS

PA TZAM DU ZAD PA'I PHYIR RO, ,'DIR SUN PHYUNG BA'I DON SGRO
BTAGS NAS SMRAS PA, GAL TE BYA BA MA SKYES PA'I PHYIR BYA BA
RKYEN DANG LDAN PA MED PAS DPE MED DU ZIN KYANG RE ZHIG BYA BA NI
YOD PAS DE'I PHYIR JI LTAR RJES SU 'GRO BA YOD PA DE LTAR RJES SU
DPAG PA SMRA BAR BYA STE, RNAM PAR SHES PA SKYED PA'I BYA BA NI
RANG GI

'BRAS BU SKYED PAR BYED PA YIN TE, BYA BA YIN PA'I PHYIR DPER NA
'BRAS CHAN BTZO BA'I BYA BA BZHIN NO, ,'DIR BSHAD PA, RKYEN DANG
MI LDAN BYA BA MED, ,RKYEN DANG MI LDAN PA NYID KYIS KHYAD PAR
CAN DU MA BYAS PA'I BYA BA 'BA' ZHIG KYANG MED DE, SNGA MA BZHIN
PAS SMRAS MA THAG PA'I SKYON DE NYID DU 'GYUR RO, ,GZHAN

DAG NI TSIGS SU BCAD PA'I DON GZHAN DU SMRA STE, GANG
GI PHYOGS LA SKYE BA'I BYA BA RNAM PAR SHES PA'I BDAG NYID DU
GYUR PA YIN PA DE'I PHYIR, BYA BA RKYEN DANG LDAN MA YIN, ,ZHES
BYA BA 'DI GSUNGS TE, RNAM PAR SHES PA SKYE BA'I BYA BA NI RNAM
PAR SHES PA BZHIN DU MED PA'I PHYIR MED PA LA LDAN PA'I DON GYI
RKYEN

KYANG MI RIGS PA'I PHYIR RO, ,GANG GI PHYOGS LA BDAG NYID DU GYUR
PA MA YIN PA NGO BO NYID KYIS GRUB PA DE'I PHYIR NI, RKYEN DANG
MI LDAN BYA BA MED, ,CES BYA BA GSUNGS TE, RKYEN DANG MI LDAN PAS
RANG NYID MED PA'I PHYIR RO ZHES ZER RO, ,KHA CIG NA RE RKYEN
RNAMS GCIG LA GCIG PHAN 'DOGS PAS, DE MA THAG

PA'I SKAD CIG LA 'BRAS BU BSKYED NUS PA'I BYA BA BDAG NYID THOB
PA'I SKAD CIG GIS DNGOS PO SKYE BAR 'DOD PA SKYED PA THA SNYAD DU
MA BTANG BAS MED PA NYID MA YIN LA, LDAN PA'I DON GYI RKYEN KYANG
MI RIGS PA MA YIN PA DANG, DAM BCAS PA TZAM GYIS GZHAN GYI PHYOGS
DAM BCAS PA TZAM SUN 'BYIN PAR BYED PAS DE NI

@56A *, ,DON MA YIN NO ZHE'O, ,SKYE BAR SMRA BA GZHAN DAG GZHAN
GYIS PHYIR ZLOG PAR BYED DE, MIG LA SOGS PA NI MIG GI RNAM PAR
SHES PA SKYED PAR BYED PA KHO NA YIN TE, BYA BA DANG LDAN PA'I
PHYIR DPER NA SA BON DANG, SA DANG, CHU DANG, ME DANG, RLUNG LA
SOGS PA MYU GU SKYED PAR

BYED PA BZHIN NO, ,DES NA RJES SU DPAG PA SNGAR SMRAS PA RNAMS LA
RTOG GE PHYI MAS GNOD PAR MI 'GYUR RO ZHES ZER RO, ,'DIR BSHAD
PA, BYA BA MI LDAN RKYEN MA YIN, ,'DI LA DON DAM PAR SKYE BA BKAG
PA'I PHYIR BYA BA MED PAS SA BON LA SOGS PA RKYEN RNAMS DE DANG
LDAN PA MA YIN LA, BYA BA DANG

MI LDAN PA RNAMS NI RKYEN DU MI RUNG BAS DE DAG RKYEN NYID DU MA
GRUB PA'I PHYIR DPE MA TSANG BAS RTOG GE PHYI MAS GNOD PAR MI
'GYUR RO, ,'DIR SMRAS PA, DON DAM PAR 'BRU LA SOGS PA LA BYA BA
DANG LDAN PA NYID YOD PA KHO NA YIN TE, KUN RDZOB TU DE LTAR KHAS
BLANGS PA'I PHYIR GANG KUN RDZOB TU JI LTAR KHAS LEN PA DE

NI DON DAM PAR YANG DE BZHIN TE, DPER NA RI BONG GI RVA MED PA
BZHIN NO, ,KHYED KYANG KUN RDZOB TU 'BRU LA SOGS PA LA BYA BA
DANG LDAN PA NYID KHAS LEN PAS DE'I PHYIR DPE GRUB PAS 'DOD PA
GRUB BO, ,'DIR BSHAD PA, BYA BA LDAN NAM 'ON TE NA, ,MA YIN ZHES
BYA BA'I SKABS YIN NO, ,DE LTA NA YANG RKYEN

RNAMS BYA BA DANG LDAN PAR MI 'GRUB STE, THA SNYAD DU YANG RI
BONG GI RVA LA BYA BA DANG LDAN PA NYID MA GRUB PA'I PHYIR RO,
,DON DAM PAR RI BONG GI RVA YANG MED PA NYID DU MA GRUB PA'I
PHYIR, JI SKAD SMRAS PA'I SKYON MED PA MA YIN NO, ,CI STE YANG
GRANGS CAN DAG PHYIR ZLOG PAR BYED DE, RI BONG GI RVA'I MED PA NI

DNGOS PO YOD PA KHO NA YIN TE ZHES BSTAN PA'I PHYIR DANG, KHYAD
PAR GYI GZHI YIN PA'I PHYIR, GZUGS DANG AUTPALA SNGON PO BZHIN NO
ZHE NA, DE NI BZANG PO MA YIN TE, DON DAM PAR GZUGS DANG AUTPALA
SNGON PO GNYIS KYI YOD PA NYID DANG, KHYAD PAR GYI GZHI NYID MA
GRUB PAS DPE MA TSANG BA'I PHYIR RO, ,

CI STE KHO BO CAG GIS KHYED LA GZUGS LA SOGS PA YOD PAR STON MI
NUS PA DE BZHIN DU, KHYED KYIS KYANG KHO BO CAG LA GZUGS LA SOGS
PA MED PAR STON MI NUS PAR 'DRA BAS SKYON MTSUNGS SO ZHE NA, DE
LTA MA YIN TE, SKYE BA BKAG PA KHO NAS SKYE BA MED PA DANG LDAN
PAS DNGOS PO NYID BKAG PA'I PHYIR DANG, DNGOS

@56B PO MED PAR LTA BA SPANGS PAR 'DOD PA YANG STON PAR MI BYED
PA'I PHYIR DNGOS PO DANG DNGOS PO MED PAR LTA BA'I MTHA' GNYIS SU
MA LHUNG BA RNAMS DNGOS PO DANG DNGOS PO MED PAR LTA BA'I MTHA'
GNYIS SU LHUNG BA RNAMS DANG MI 'DRA BAS SKYON MTSUNGS PAR THAL
BAR GA LA 'GYUR, DNGOS PO DANG DNGOS PO MED PAR STON

PA'I RJES SU DPAG PA MED PA KHO NA'I PHYIR DE BSGRUB PAR MI 'DOD
PAS KHO BO CAG GI 'DOD PA KHO NA 'GRUB PAR 'GYUR GYI, RANG GI
PHYOGS SGRUB PA NI MA YIN NO, ,YANG NA SKYE BAR SMRA BA DAG LA
DRI BAR BYA STE, 'BRAS BU SKYE BA'I SNGON ROL NA RKYEN RNAMS BYA
BA DANG MI LDAN PA NYID YIN NAM BYA BA DANG LDAN PA NYID YIN DE
LA GAL TE

BRTAG PA SNGA MA LTAR 'DOD NA, 'DIR BSHAD PA, BYA BA MI LDAN
RKYEN MA YIN, ,'BRAS BU SKYED PAR BYED PA YI, ,ZHES BYA BA'I TSIG
GI LHAG MA'O, ,BYA BA MI LDAN ZHES BYA BA NI BRJOD PAR 'DOD PA'I
'BRAS BU BSKYED PA'I BYA BAS STONG PA'O, ,GANG DAG JI SKAD BSTAN
PA DE DAG NI DE SKYED PAR BYED PA MA YIN

TE; DES STONG PA'I PHYIR DPER NA DE LAS GZHAN PA BZHIN NO ZHES DE
BSTAN ZIN TO, ,'ON TE BYA BA DANG LDAN PA NYID YIN NO ZHE NA,
'DIR BSHAD PA, BYA BA LDAN NAM 'ON TE NA, ,MA YIN ZHES BYA BA'I
SKABS YIN NO, ,'ON TE NA ZHES BYA BA'I SGRA NI RNAM PAR BRTAG
PA'I DON TO, ,'DI LA RKYEN RNAMS BYA BA

DANG LDAN PA NYID DU NI 'BRAS BU SKYED PAS BSTAN PA YIN NA, DE
YANG 'BRAS BU SKYE BA LA MNGON DU PHYOGS PAR MA GYUR PA LA NI MI
'DOD PAS DE'I PHYIR GTAN TSIGS KYI DON MA GRUB PA NYID DO, ,MDO
SDE PA DAG NA RE, 'BRAS BU SKYE BA'I DUS KHO NA RKYEN BYA BA DANG
LDAN PA RNAMS GCIG LA GCIG PHAN 'DOGS PAS RKYEN

NYID DU KHAS BLANGS PA'I PHYIR, GTAN TSIGS KYI DON MA GRUB PA
YANG MA YIN LA, RTOG GE PHYI MA MED PA YANG MA YIN NO ZHES ZER
RO, ,'DIR BSHAD PA, 'DI DAG LA BRTEN SKYE BAS NA, ,DE PHYIR 'DI
DAG RKYEN ZHES GRAG ,'BRAS BU LA SOGS PA 'DI DAG LA BRTEN NAS
'BRAS BU SKYE BAS NA DE'I PHYIR 'BRAS

BU LA SOGS PA 'DI DAG KHYED DON DAM PAR RKYEN YIN PAR 'DOD CES
GRAG GO, ,GRAG CES BYA BA'I SGRA'I SBYOR BA NI 'DIR SLOB DPON MI
BZHED PAR STON PA YIN NO, ,DE'I PHYIR, JI SRID MI SKYE DE SRID
DU, ,'DI DAG RKYEN MIN JI LTAR MIN, ,'BRAS BU JI SRID DU MI SKYE
BA DE SRID DU 'BRAS BU LA SOGS PA 'DI DAG

@57A *, ,RKYEN MA YIN PAR YANG JI LTAR MI 'GYUR TE, 'DI DAG LA
RKYEN NYID MED DO ZHES BYA BA'I TSIG GI DON TO, ,DPER NA JI SRID
DU MI KLOG PA DE SRID DU MKHAS PA MA YIN PAR JI LTAR MI 'GYUR
ZHES BYA BA BZHIN NO, ,JI STE 'DI SKAD CES KHO BO CAG 'BRAS BU
SKYE BA'I SNGON ROL NA RKYEN RNAMS

RKYEN NYID DU KHAS MI LEN PAS DE'I PHYIR DE MI GNOD DO ZHE NA, MI
GNOD PA MA YIN TE, GANG GI PHYIR 'DIR RKYEN RNAMS 'BRAS BU SKYE
BA'I SNGON ROL DU RKYEN MA YIN PA NYID DU BSTAN PAS 'BRAS BU SKYE
BA'I DUS NA YANG RKYEN MA YIN PA NYID DU BSTAN BCOS MDZAD PA STON
PAR BZHED DO, ,JI LTA ZHE NA, DON DAM

PAR 'BRAS BU LA SOGS PA NI MYU GU SKYE BA'I DUS NA RKYEN GYI NGO
BO NYID MA YIN TE, DE NYID DANG GZHAN NYID DU BRJOD PAR BYA BA MA
YIN PA'I PHYIR DPER NA SKAD CIG SNGA MA LA DE DAG NYID BZHIN NO,
,'DIS NI DNGOS PO RNAMS BDAG DANG GZHAN DANG GNYIS LAS SKYE BA
MED DO ZHES BYA BA DE LA GANG DAG 'DI SKAD CES

DE NI GRUB PA LA SGRUB PA YIN TE, 'BRAS BU DANG RGYU GNYIS KYANG
DE NYID DANG GZHAN NYID DU BRJOD PAR BYA BA MA YIN PA'I PHYIR TE,
BRJOD PAR BYA BA MA YIN DU ZIN KYANG DE DAG 'BRAS BU SKYED PAR
BYED PA KHO NA YIN NO ZHES ZER BA DE DAG KYANG DE BZHIN DU DGAG
PAR BYA'O, ,SKYE BAR SMRA BA DAG YANG PHYIR ZLOG PAR

BYED DO, ,DON DAM PAR DE DAG GI RKYEN RNAMS NI NANG GI SKYE MCHED
RNAMS SKYED PAR BYED PA KHO NA YIN TE, RKYEN YIN PA'I PHYIR DPER
NA 'BRAS BU LA SOGS PAS MYU GU SKYED PAR BYED PA BZHIN NO, ,GANG
SKYED PAR BYED PA MA YIN PA DE LA NI RKYEN NYID MED DE, DPER NA
RI BONG GI RVA BZHIN NO ZHES ZER RO, ,'DIR

BSHAD PA, 'DI LA GAL TE DON DAM PAR RKYEN ZHIG YIN PAR GYUR NA,
YOD PA'AM MED PA ZHIG YIN GRANG, DE DAG GNYI GA'I YIN PAR YANG
RIGS PAS MI RUNG STE, DE'I PHYIR, MED DAM YOD PA'I DON LA YANG,
,RKYEN NI RUNG BA MA YIN TE, ,ZHES BYA BA GSUNGS TE, 'DI NI DAM
BCAS PA GNYIS

BSTAN PA YIN NO, ,DE LA MED PA'I RKYEN DU JI LTAR MI RUNG BA DE
STON PA NI, MED NA GANG GIS RKYEN DU 'GYUR, ,ZHES BYA BA YIN TE,
'DI NA NAM MKHA' ME TOG LA SOGS PA MED PA GANG GI RKYEN MA LU
TA'I LHUG MA DAG YIN PAR SHES PAR BYA STE, DE DAG NI NAM MKHA'I
ME TOG DANG RI BONG GI RVA GANG GI RKYEN KYANG MA YIN NO ZHES

@57B BYA BA'I TSIG GI DON TO, ,DE NI CHOS MTHUN PA'I DPER BSTAN
PA YIN NO, ,'BRAS BU MED NA RKYEN GYI CHOS NI 'BRAS BU MED PA
NYID YIN LA, 'BRAS BU'I CHOS KYANG MED PA NYID YIN NO, ,DE'I
PHYIR RJES SU DPAG PA NI DON DAM PAR 'BRAS BU LA SOGS PA LA RKYEN
GYI NGO BO NYID MED DE, DE DAG GI 'BRAS BU MED PA'I

PHYIR; DPER NA NAM MKHA'I ME TOG MED PA'I PHYIR NAM MKHA' BZHIN
NO, ,DE BZHIN DU DON DAM PAR 'BRAS BU LA SOGS PA YANG MYU GU'I
RKYEN MA YIN TE, MED PA'I PHYIR DPER NA NAM MKHA'I ME TOG BZHIN
NO, ,YANG NA GANG DAG 'DI SKAD CES MED PA SKYE BAR NI MI 'DOD KYI
SKYE BA CAN NI SKYE BAR 'DOD PA, SNGA NA

MED PA'I PHYIR RO ZHES ZER BA DE DAG GI PHYIR, MED NA GANG GI
RKYEN DU 'GYUR, ,ZHES GSUNGS TE, SKYE BA'I SNGON ROL NA MED PA'I
MTSAN NYID KYI BUM PA DANG SNAM BU DANG, SAB MA LA SOGS PA MED
PA NYID YIN NA YANG MED PA GANG GI RKYEN DU 'BRAS BU LA SOGS PA
'DOD DE, GANG GI PHYIR YANG MI 'GYUR RO

ZHES BYA BA'I TSIG GI DON TO, ,DE'I PHYIR YANG DE KHONG DU CHUD
PA KHO NAR BYED NUS TE, DON DAM PAR 'BRAS BU LA SOGS PA NI MYU
GU'I RKYEN MA YIN TE, SKYE BA'I SNGON ROL NA MED PA'I PHYIR DPER
NA BUM PA LA SOGS PA BZHIN NO, ,PHYOGS GNYIS PA LA YANG, YOD NA
RKYEN GYIS CI ZHIG BYA, ,ZHES

BYA BA YIN TE, YOD NA YANG MYU GU RANG GI BDAG NYID KYIS YOD PA
LA NI THA SNYAD DU YANG 'BRAS BU LA SOGS PA RKYEN YIN PAR MI 'DOD
DE, SKYED PA'I BYED PA LA MI LTOS PA'I PHYIR DPER NA SKYES PA DE
NYID DAM BUM PA LA SOGS PA GZHAN BZHIN NO ZHES BYA BAR DGONGS SO,
,DE'I PHYIR GTAN TSIGS KYI DON MA

GRUB PA NYID DO, ,GRANGS CAN DAG LAS GANG DAG YOD PA DE NI RKYEN
RNAMS KYIS GSAL BAR BYED PA'I PHYIR DANG, RAGS PA NYID DU BYED
PA'I PHYIR, ,YOD NA RKYEN GYIS CI ZHIG BYA, ,ZHES BYA BA DE MI
RIGS SO ZHES ZER NA, DE DAG GI GSAL BA YANG BSAL ZIN PA'I PHYIR
DANG, RAGS PA NYID KYANG YOD PA

DANG; ,MED PA NYID LA JI SKAD BSTAN PA'I SKYON DU 'GYUR PA'I
PHYIR DE NI GYI NA'O, ,MDO SDE PA DAG NA RE, MED DAM YOD PA'I DON
LA YANG, ,RKYEN NI RUNG BA MA YIN TE, ,ZHES BYA BA NI BDEN NA,
'ON KYANG 'BRAS BU SKYE BA LA MNGON DU PHYOGS PA'I TSE NA, RKYEN
RNAMS GCIG LA GCIG PHAN DOGS PA LA

@58A *, ,BRTEN NAS 'BRAS BU BSKYED NUS PA'I BDAG NYID THOS PA DAG
DON DAM PAR RKYEN NYID DU KHAS LEN PAS DE'I TSE NA 'BRAS BU SKYE
BZHIN PA'I PHYIR NI MED PA MA YIN LA, MA SKYES PA'I PHYIR NI YOD
PA MA YIN PAS DE'I PHYIR KHO BO CAG GI PHYOGS LA JI SKAD SMRAS
PA'I BSGRUB PA'I GNOD PA MED DO

ZHES ZER RO, ,'DIR BSHAD PA, BRTAG PA DE LA YANG, MED DAM YOD
PA'I DON LA YANG, ,RKYEN NI RUNG BA MA YIN TE, ,ZHES BYA BA YIN
TE, YOD PA DANG MED PA NYID DU BRJOD PAR BYA BA MA YIN PA NI RNAM
PA GNYIS KA MA YIN PA'I PHYIR, DE LAS GZHAN PA BZHIN NO ZHES BYA
BAR DGONGS SO, ,'DI

LA YOD PA DANG MED PA NYID DU BRJOD PAR BYA BA MA YIN PAR 'DOD PA
GANG YIN PA DE NI MED PA YANG MA YIN, YOD PA YANG MA YIN PAS, DON
DAM PAR MIG LA SOGS PAR DE DAG MIG GI RNAM PAR SHES PA DANG, MYU
GU DE DAG GI RKYEN MA YIN PAR SHES PAR BYA STE, DE DAG GI 'BRAS
BU YOD PA DANG MED

PA NYID DU BRJOD PAR BYA BA MA YIN PA'I PHYIR, DPER NA DE LAS
GZHAN PA BZHIN PAS DE NI LAN MA YIN NO, ,THA SNYAD DU YOD PA LA
SOGS PA'I NGO BO NYID DANG BRAL BA'I DNGOS PO SKYE BA YANG 'GRUB
BO, ,JI STE YANG RNAM PA GNYIS SU SMRA BA DAG 'BRAS BU YOD PA
DANG MED PA'I RKYEN NYID DU KHAS LEN

PA'I PHYIR JI SKAD SMRAS PA'I SKYON MED DO ZHES ZER NA DE DAG
KYANG PHYOGS GNYIS KAR BSTAN PA'I SGRUB PAS RNAM PA GNYIS SU SMRA
BA BSTZAL BA'I PHYIR DBUGS MI SBYIN TO, ,DE LTAR RE ZHIG RKYEN
RNAMS SPYIR DGAG PA BSTAN NAS, DE DAG KHYAD PAR DU DGAG PA'I RNAM
PA 'DOD PAS 'DI BSHAD DO, ,RE ZHIG

RGYU'I RKYEN GYI DBANG DU BYAS NAS, 'DI LA RKYEN RNAMS SPYI YIN
YANG BSKYED PAR BYA BA SKYED PA'I RKYEN GANG YIN PA DE RKYEN DU
'DOD DO, ,'O NA BSKYED PAR BYA BA SKYE BA NI TSOGS PA LA RAG LAS
PA'I PHYIR BSKYED PA NYID NI GCIG PU MA YIN NO ZHE NA SKYE BA
DGAG PA'I PHYIR DE MI 'THAD PA NI 'DOD MOD KYI, 'ON KYANG THA
SNYAD PA'I RGYU

RNAM PAR GZHAG PA KHAS BLANGS NAS DON DAM PA'I RGYU'I RGYU NYID
JI LTAR MI 'THAD PA DE LTAR BSHAD PAR BYA'O, ,'DI LA RGYU NI 'DI
YIN TE, ,YOD PA'AM MED PA'AM, YOD MED CIG SGRUB PA YIN PAR 'DOD
GRANG NA, DE YANG, GANG TSE CHOS NI YOD PA DANG, ,MED DANG YOD
MED MI SGRUB PA, ,DE YI

@58B TSE NA DON DAM PAR, ,JI LTAR SGRUB BYED RGYU ZHES BYA, ,DE
NI SGRUB PAR BYED PA MA YIN PA KHO NA STE, YOD PA'I PHYIR DANG,
MED PA'I PHYIR BDAG DANG, GZHAN BZHIN DU RJES SU DPAG PA'I GNOD
PAR 'GYUR BA'I PHYIR DANG, PHYOGS GNYI GA'I SKYON DU 'GYUR BA'I
PHYIR RO ZHES BYA BAR DGONGS SO, ,DE

LTAR RGYU'I RGYU NYID MI 'THAD PA'I PHYIR DE YANG MI 'THAD DO,
,RGYU'I RGYU NYID NI BSKYED PAR BYA BA MNGON PAR BSGRUB PAS BSTAN
PA YIN NA, YOD PA LA SOGS PA'I MTSAN NYID KYI BDAG NYID KYIS
MNGON PAR SGRUB PAR MI BYED PA'I PHYIR RGYU CAN RGYU LAS SKYE BA
NI, THA SNYAD PA YIN LA, RGYU YANG DE DANG 'DRA BA KHO NAR 'GYUR

BAS GRUB BO, ,YANG NA RANG GI SDE PA DAG YANG PHYIR ZLOG PAR BYED
DE, NANG GI SKYE MCHED RNAMS SKYED PAR BYED PA RGYU LA SOGS PA NI
YOD PA KHO NA YIN TE, DE LTAR DE BZHIN GSHEGS PAS GSUNGS PA'I
PHYIR DANG GANG DE BZHIN GSHEGS PAS JI SKAD GSUNGS PA DE NI DE
BZHIN TE, DPER NA MYA NGAN LAS

'DAS PA NI ZHI BA'O ZHES BYA BA BZHIN NO, ,DE LTAR YANG BCOM LDAN
'DAS KYIS RGYU NI SGRUB PAR BYED PA'O, ,DMIGS PA NI SEMS DANG
SEMS LAS BYUNG BA RNAMS KYI DMIGS PA'O, ,DE MA THAG PA NI SEMS
DANG SEMS LAS BYUNG BA 'GAGS MA THAG PA RNAMS LAS THA MA MA GTOGS
PA'O, ,BDAG PO NI GANG YOD NA GANG

'BYUNG BA DE YIN NO ZHES GSUNGS PAS, DE LTAR RGYU LA SOGS PA
RKYEN RNAMS RKYEN GYI NGO BO NYID DU YOD PA'I PHYIR, GTAN TSIGS
GRUB PAS 'DOD PA'I DON NYAMS PAR MI 'GYUR RO ZHES ZER RO, ,'DIR
BSHAD PA, KUN RDZOB TU DE LTAR KHAS BLANGS PA'I PHYIR DANG, DPE'I
SKYON BRJOD PAS LAN BTAB ZIN PA'I PHYIR DE NI RIGS PA MA YIN NO,
,YANG

BRGAL ZHING BRTAG PAR BYA STE, 'DIR KHYOD KYI GTAN TSIGS KYI DON
DU 'DOD PA GANG YIN, DE BZHIN GSHEGS PAS KUN RDZOB TU DE SKAD
GSUNGS PA'I PHYIR RAM, 'ON TE DON DAM PAR GSUNGS PA'I PHYIR GAL
TE KUN RDZOB TU NA NI RANG LA DON MA GRUB PA NYID DO, ,'ON TE DON
DAM PAR NA NI, ,GANG TSE

TSE 'DI YOD PA DANG, ,MED DANG YOD MED MI BSGRUB PA, ,DE'I TSE
'BRAS BU YOD PA DANG MED PA DANG, GNYI GA'I BDAG NYID KYI RKYEN
BSTZAL BA'I PHYIR, JI LTAR SGRUB BYED RGYU ZHES BYA, ,DE LTA YIN
NA MI RIGS SO, ,DE NI SGRUB PAR BYED PA'I RGYU MA YIN PA KHO NA'O
ZHES BYA BA'I TSIG GI DON TO, ,DE'I PHYIR

@59A *, ,DON DAM PAR BSGRUB PAR BYA BA DANG, SGRUB PAR BYED PA
NYID MA GRUB PA'I PHYIR GTAN TSIGS KYI DON MA GRUB PA NYID DANG,
DON 'GAL BA NYID DO, ,GZHAN DAG NA RE, DBU MA'I BSTAN BCOS LA
GZHUNG MI GZUGS PA'I RNAM PA YONGS SU BZUNG BAS NGO BO NYID MED
PA NYID BSTAN PAR BYA

BA YIN PAS DE LA DGAG PAR BYA BA NI GNYIS TE, RJOD PA LA MNGON
PAR ZHEN PA DANG, BRJOD PAR BYA BA LA MNGON PAR ZHEN PA'O, ,DE LA
SKYE BA BKAG PAS NI BRJOD PAR BYA BA LA MNGON PAR ZHEN PA BKAG
GO, ,RJOD PA LA MNGON PAR ZHEN PA DGAG PA'I RNAM PA 'DOD PAS,
GANG TSE CHOS NI YOD PA DANG, ,

MED DANG YOD MED MI BSGRUB PA, ,JI LTAR SGRUB BYED RGYU ZHES BYA,
,DE LTA YIN NA MI RIGS SO, ,ZHES BYA BA 'DI GSUNGS SO, ,'DI LA
BSDUS PA'I DON NI SGRUB PAR BYED PA'I PHYIR RGYUR 'DOD NA, DE
YANG 'BRAS BU YOD PA DANG MED PA DANG, GNYI GA'I BDAG NYID LA
YANG MI SRID PAS RGYUR BRJOD PA LA 'JUG

PA'I BYED RGYU MED PA'I PHYIR, RGYU'I RGYU NYID MI RIGS PAS DNGOS
PO RNAMS SKYE BA KHO NA YIN TE, RGYU YOD PA'I PHYIR RO ZHES SMRAS
PA GANG YIN PA DE MA GRUB BO ZHES ZER RO, ,GZHAN DAG NA RE DON
DAM PAR DNGOS PO RNAMS SKYE BA KHO NA YIN TE, RGYU YOD PA'I PHYIR
RO ZHES SMRAS PA NI DNGOS PO YOD PA DANG, MED PA DANG,

GNYI GA'I BDAG NYID MNGON PAR SGRUB PAR MI BYED PA'I PHYIR RGYU'I
MTSAN NYID MI 'THAD PAS GTAN TSIGS KYI DON MA GRUB PA NYID DO
ZHES ZER RO, ,DE NI BZANG PO MA YIN TE, LAN BTAB ZIN PA'I PHYIR
RO, ,DE LTAR RE ZHIG RGYU'I RKYEN GYI RKYEN NYID MI RIGS SO, ,DE
NI DMIGS PA'I RKYEN GYI RKYEN NYID KYANG JI LTAR

MA RIGS PA DE LTAR DPYAD PAR BYA STE, YIN PA'I CHOS 'DI DMIGS PA
NI, ,MED PA KHO NAR NYI BAR BSTAN, ,ZHES BYA BA LA, YIN PA'I ZHES
BYA BA NI GYUR PA'I ZHES BYA BA'I THA TSIG GO, ,CHOS ZHES BYA BA
NI RANG GI MTSAN NYID 'DZIN PA'I PHYIR RO, ,'DI ZHES BYA BA NI
MIG GI RNAM PAR SHES PA LA SOGS

PA BRO LA BZHAG PA BSTAN PA'O, ,DMIGS PA ZHES BYA BA NI DE DAG
DMIGS PAR BYA BA YIN PA STE, DMIGS PA NI GZUNG BA ZHES BYA BA'I
DON GANG YIN PA'O, ,DMIGS PA MED PA KHO NA ZHES BYA BA NI, DMIGS
PA MED PA NYID DU'O, ,JI LTAR DMIGS PA MED CE NA, DON DAM PAR DE
DAG SKYE BA BKAG PA'I PHYIR RO, ,

@59B SKYE BZHIN PA LA YANG DMIGS PA MED DE, SKYE BZHIN PA'I PHYIR
GZUGS BZHIN NO, ,DE'I PHYIR DE LTAR YIN PA'I CHOS 'DI DMIGS PA
MED PA KHO NAR NYE BAR BSTAN TO, ,DMIGS PA DANG BCAS PA ZHES BYA
BA NI THA SNYAD KYI BDEN PA'I LUGS RNAM PAR GZHAG PA'I PHYIR TE,
DMIGS PA GANG GIS SKYE BA NA, ,DER

SNANG BA SKYE BA'I PHYIR DMIGS PA DANG BCAS PA ZHES BYA'I, NOR
CAN BZHIN DU DUS GCIG KHO NAR 'BREL PA'I PHYIR NI MA YIN NO,
,DE'I PHYIR, DE LTAR CHOS NI DMIGS MED NA, ,ZHES BYA BA NI DON
DAM PAR DMIGS PAR BYED PA MED PA'I PHYIR RO, ,'GA' ZHIG GIS DMIGS
PAR BYED PA MA YIN PA'I DMIGS

PA NYID YONGS SU BRTAGS PA YANG MI 'THAD PA'I PHYIR, DMIGS PA YOD
PAR GA LA 'GYUR, ,'DI LA DMIGS PA MED PA KHO NA YIN NO ZHES BYA
BA'I TSIG GI DON TE, DPER NA MTSAMS MED PA BYED PA LA MNGON PAR
RTOGS PA YOD PAR GA LA 'GYUR ZHES BYA BA BZHIN NO, ,DE LTA NA
YANG GTAN TSIGS DE NYID KYI

DON MA GRUB PA NYID DANG, DON 'GAL BA NYID DO, ,GZHAN DAG YANG
RNAM PAR BRTAG PA MTSUNGS PAR LTAG CHOD SBYOR BAR BYED DE, GZUGS
NI DMIGS PA MED PA YIN TE, GZUGS KYI PHUNG POR GTOGS PA'I PHYIR
RO ZHES BYA BA GANG YIN PA NI BSTAN BCOS LAS KYANG DMIGS PA MED
PA'I CHOS RNAMS GANG ZHE

NA; GZUGS DANG MYA NGAN LAS 'DAS PA'O ZHES 'BYUNG BAR RIGS NA
SEMS DANG SEMS LAS BYUNG BA RNAMS LA DMIGS PA MED PA NYID DU KHAS
LEN PA GANG YIN PAS NI DMIGS PA DANG BCAS PA'I CHOS RNAMS GANG
ZHE NA, 'DI LTA STE, SEMS DANG SEMS LAS BYUNG BA RNAMS SO ZHES
'BYUNG BA DE KHAS LEN PAS MI

RIGS SO ZHE NA, DE NI RIGS PA MA YIN TE, DPE BSGRUB PA'I PHYIR
RO, ,'BYUNG BA LAS GYUR PA MA YIN PA NYID GTAN TSIGS SU BRJOD NA
YANG DPE MED PA'I PHYIR RO, ,GAL TE GZUNG BA NI DMIGS PA'O ZHES
DE DAG GI DON LA RTOG NA YANG SEMS DANG SEMS LAS BYUNG BA'I GZUNG
PA NYID 'GOG PAR 'GYUR BA'I

PHYIR TE, JI SKAD GSUNGS PA'I TSUL NYID KYIS DON DAM PAR RNAM PAR
SHES PA DMIGS PAR BYED PA NYID DU KHAS MA BLANGS PA'I PHYIR RO,
,BCOM LDAN 'DAS KYIS KYANG RAB KYI RTZAL GYIS RNAM PAR GNON PA
GZHAN YANG BYANG CHUB SEMS DPA' DE LTAR SPYOD NA GZUGS LA MI
DMIGS SO, ,BYANG CHUB DANG LDAN PA'I

@60A *, ,BAR LA MI DMIGS SO, ,DE CI'I PHYIR ZHE NA, RAB KYI RTZAL
GYIS RNAM PAR GNON PA CHOS THAMS CAD NI DMIGS PA MED DE, GANG LA
'DI DAG GI DMIGS PAR 'GYUR BA'I GZUNG BA'I CHOS RNAMS LA CUNG ZAD
KYANG MED PA'I PHYIR RO, ,RAB KYI RTZAL GYIS RNAM PAR GNON PA 'DI

LTAR GZUGS NI GZUGS KYI SPYOD YUL MA YIN LA RNAM PAR SHES PA'I
BAR YANG RNAM PAR SHES PA'I SPYOD YUL MA YIN NO, ,RAB KYI RTZAL
GYIS RNAM PAR GNON PA SPYOD YUL MA YIN PA'I PHYIR GZUGS KYIS
GZUGS MI SHES MI MTHONG NGO, ,RNAM PAR SHES PA'I BAR GYIS KYANG
RNAM PAR SHES PA MI SHES MI MTHONG

NGO; ,GZUGS DANG, TSOR BA DANG, 'DU SHES DANG, 'DU BYED DANG,
RNAM PAR SHES PA RNAMS MI SHES MI MTHONG BA GANG YIN PA 'DI NI
SHES RAB KYI PHA ROL TU PHYIN PA'O ZHES GSUNGS SO, ,DE LTAR DMIGS
PA'I RKYEN KYANG BRTAGS ZIN TO, ,DA NI DE MA THAG PA'I RKYEN GYI
SKABS SU BAB PAS DE BRTAG PAR

BYA'O; ,'DI LA DON DAM PAR CHOS THAMS CAD RNAM PA THAMS CAD DU
BKAG PA'I PHYIR CHOS RNAMS MA SKYES SO ZHES DE BSTAN ZIN PAS DE'I
PHYIR, CHOS RNAMS SKYES PA MA YIN NA, ,'GAG PA 'THAD PAR MI 'GYUR
RO, ,MA SKYES PA'I PHYIR MGO GNYIS PA DGAG PA BZHIN NO, ,DES CIR
'GYUR ZHE NA, DE

PHYIR DE MA THAG MI RIGS, ,DON DAM PAR TE, DE NYID DON DAM PAR MA
GRUB PA NYID DANG DON 'GAL BA NYID DO, ,YANG NA SPYIR SKYE BA
KHAS BLANGS NA YANG BSHAD PAR BYA STE, 'DI LA DE MA THAG PA NI
'DI YIN TE, SEMS DANG SEMS LAS BYUNG BA'I TSOGS 'GAG PA DE DE MA
THAG PA'I RKYEN YIN PAR 'DOD NA DE

YANG TSOGS SKYE BAR 'DOD PA'I RKYEN NYID DU MI RIGS TE, 'GAG PA'I
PHYIR RNAM PAR SHES PA 'GAGS NAS YUN RING DU LON PA BZHIN NAM,
GZUGS BZHIN NO, ,DE LA NI, 'GAGS NA RKYEN YANG GANG ZHIG YIN, ,DE
NI RKYEN DU MI SRID PA KHO NA YIN TE, 'GAGS PAS NI DNGOS PO SKYE
BAR 'DOD PA LA PHAN

'DOGS PAR MI NUS PA'I PHYIR RO ZHES BYA BAR DGONGS SO, ,KYANG
ZHES BYA BA'I SGRA NI DE MA THAG PA'I RKYEN NYID MA YIN PA DANG,
SPYI'I RKYEN KYANG MA YIN NO ZHES DGAG PA BSDU BA'I PHYIR RO, ,CI
STE RGYU DANG RKYEN SO SOR NGES PA'I DBANG GIS DNGOS PO SKYE
BZHIN PA NA 'GAG BZHIN PAS GO SKABS 'BYED PAS

@60B PHAN 'DOGS PA'I PHYIR DANG, GAL TE DE LAS GZHAN PA 'DAS PA'I
SKAD CIG DAG GIS BAR DU MCHOD PA'I PHYIR DE MA THAG PA'I RKYEN
NYID 'GRUB PAS NYES PA MED DO ZHE NA, GZUGS CAN MA YIN PA RNAMS
YUL NA MI GNAS PA'I PHYIR DANG, DRUG PO 'DAS MA THAG PA YI, ,RNAM
SHES GANG YIN

DE YID DE, ,ZHES BYA BAS 'GAGS MA THAG PA'I YID RKYEN NYID YIN
PA'I PHYIR LAN DU MI RUNG NGO, ,'GAG BZHIN PA RKYEN NYID DU RTOG
NA YANG KHA CIG NA RE, DUS MNYAM PA'I PHYIR DE MA THAG PA'I RKYEN
DU MI RUNG NGO ZHE'O, ,GZHAN DAG NI TSIGS SU BCAD PA'I PHYED 'OG
MA, DE PHYIR DE MA THAG MI RIGS, ,

'GAGS NA RKYEN KYANG GANG ZHIG YIN, ,ZHES BYA BA NI MA SKYES PA
LA YANG BYA STE, KYANG ZHES BYA BA'I SGRA NI 'DIR MA SKYES PA LA
LTOS PAR BLTA BAR BYA'O, ,SA BON DANG MYU GU ZHIG PA DANG, MA
SKYES PA GNYIS NI MED PA'I PHYIR SA BON DANG MYU GU 'GAGS PA DANG
SKYE BA GNYIS RGYU MED PAR THAL BAR 'GYUR RO ZHES RNAM

PAR BSHAD PA BYED DO, ,DE NI BZANG PO MA YIN TE, GAL TE DON DE
'DOD NA 'GAGS PA'I 'GAG PA LA RGYU MED PAS RNAM PAR MI GNAS PA DE
LAS SKYE BAR 'DOD PA SKYE BAR RTOG NA 'GAG PA DANG SKYE BA GNYIS
LA RGYU MED PA NYID DU 'GYUR LA, BZLOG PA LAS NI JI SKAD SMRAS
PA'I SKYON MED DO, ,DE'I TSE GLAGS YOD PA'I

TSIG YIN PA'I PHYIR BSGRUB PAR BYA BA DANG, SGRUB PA BZLOG PA'I
TSIG GI DON MNGON PAS CIR 'GYUR ZHE NA, 'GAGS PA NI RKYEN MA YIN
TE, RGYU CAN YIN PA'I PHYIR RO, ,SKYE BA YANG SEMS DANG SEMS LAS
BYUNG BA'I TSOGS MA ZHIG PA'I RGYU DANG LDAN PA YIN TE, RGYU CAN
YIN PA'I PHYIR RO, ,DE YANG RIGS PA

MA YIN TE, SNGA MA LA NI GTAN TSIGS MI 'GRUB PA'I PHYIR RO, ,PHYI
MA LA NI PHYOGS SNGA MA DANG 'GAL BA'I PHYIR TE, THAMS CAD LAS
SKYE BA BKAG PA'I PHYIR RO, ,DE LTAR NA TSIGS SU BCAD PA DES
KYANG DE MA THAG PA'I RKYEN BSTZAL BA'I PHYIR GTAN TSIGS DE NYID
DON MA GRUB PA NYID KYI SKYON NAM, DON 'GAL BA NYID

KYI SKYON DU 'GYUR RO, ,DE LTAR DE MA THAG PA'I RKYEN KYANG DPYAD
ZIN TO, ,DA NI BDAG PO'I RKYEN GYI SKABS SU BAB PAS DE DPYAD PAR
BYA'O, ,KHYED NI GANG YOD NA GANG 'BYUNG BA DE BDAG POR 'DOD DO,
,'DIR KHO BO CAG GI PHYOGS LA NI DON DAM PAR SKYE BA MED PAR
BSTAN PAS DNGOS PO RNAMS RANG GI BDAG NYID MA THOB CING, SGYU MA

@61A *, ,BZHIN DU NGO BO NYID KYIS STONG PA DE'I PHYIR 'DI LTAR,
DNGOS PO RANG BZHIN MED RNAMS KYI, ,YOD PA GANG PHYIR YOD MIN NA,
,YOD PA NYID MA YIN NA'O, ,DON DAM PA 'BA' ZHIG TU YANG MA ZAD
KYI, JI LTAR 'JIG RTEN GYI THA SNYAD DU YANG STE, RGYU NYI TSE
YOD DU ZIN KYANG 'BRAS BU SKYE BAR KHAS

MA BLANGS PA'I PHYIR, 'DI YOD PAS NI 'DI 'BYUNG ZHES, ,BYA BA DE
NI 'THAD MA YIN, ,DE'I PHYIR KHYED LA GTAN TSIGS KYI SKYON DE
NYID RJES SU 'BRANG NGO, ,GANG DAG DE DAG YOD PAR STON PA NA KUN
RDZOB TU DE LTAR KHAS BLANGS PA'I PHYIR DPER NA MYA NGAN LAS 'DAS
PA NI ZHI BA'O ZHES BYA BA LTA BU'O ZHE NA, DE DAG

GI DPE'I SKYON SNGA MA BZHIN NO, ,'DUS BYAS MI RTAG PA LA SOGS
PA'I NYES PAS SKYON CHAGS PA LAS 'DUN PA BZLOG NAS, DE LA NYE BAR
'DUN PAR BYA BA'I PHYIR MYA NGAN LAS 'DAS PA NI ZHI BAR BSTAN PA
YANG THA SNYAD KYI BDEN PAR GTOGS PA YIN GYI, DON DAM PAR DE YOD
PA NI MA YIN NO, ,BCOM LDAN

'DAS KYIS KYANG RNAM PAR RTOG PAS SGRO BTAGS NAS, GDUL BA'I SKYE
BO CHOS ZAB MO LA MOS PA RNAMS YANG DAG PAR DBUGS DBYUNG BA'I
PHYIR ZHI BA LA SOGS PA'I YON TAN DAG GIS MYA NGAN LAS 'DAS PA
YANG DAG PAR BSNGAGS PA MDZAD PA YANG THA SNYAD KYI BDEN PA KHAS
BLANGS PA'I PHYIR RO, ,DON DAM PAR

NI MYA NGAN LAS 'DAS PA YANG YOD PA NYID LA SOGS PA'I NGO BO NYID
KYIS STONG PA'I PHYIR DPE MED PAS GTAN TSIGS MA GRUB STE, DE MED
PAS 'DOD PA'I DON MI 'GRUB BO, ,DE LTAR RKYEN NYID BKAG TU ZIN
KYANG, YANG GZHAN DAG PHYIR ZLOG PAR BYED DE, DON DAM PAR MIG LA
SOGS PA NANG GI SKYE MCHAD

DAG SGRUB PAR BYED PA'I RKYEN RNAMS YOD PA KHO NA YIN TE, DE
RNAMS KYI 'BRAS BU SKYE BA'I PHYIR DPER NA MYU GU SGRUB PAR BYED
PA'I RKYEN 'BRAS BU LA SOGS PA BZHIN NO, ,GANG MED PA DE LA NI
RKYEN YANG MED DE, DPER NA RUS SBAL GYI SPU'I GOS BZHIN NO ZHE
NA, DE DAG LA 'DI SKAD CES DRI BAR BYA STE, CI KHYED KYI RKYEN

SO SO BA DANG 'DUS PA DAG LA 'BRAS BU'I BDAG NYID KYIS YOD DAM,
'ON TE MED, DE LAS CIR 'GYUR, GAL TE YOD NA PHYOGS DE'I LAN NI,
YOD NA RKYEN GYIS CI ZHIG BYA, ,ZHES LAN BTAB ZIN TO, ,JI STE MED
NA DE'I LAN YANG, ,MED NA GANG GIS RKYEN DU 'GYUR, ,ZHES LAN BTAB
ZIN TO, ,'ON

@61B KYANG YANG BSHAD PAR BYA STE, GANG GI TSE, RKYEN RNAMS SO SO
'DUS PA LA, ,'BRAS BU DE NI MED PA NYID, ,DE'I TSE, RKYEN RNAMS
LA NI GANG MED PA, ,DE NI RKYEN LAS JI LTAR SKYE, ,DON DAM PAR
'BRAS BU SKYE BA MED PA KHO NA STE, RKYEN RNAMS LA MED DO ZHES
BYA BA'I TSIG GI DON TO, ,RGYU SPUN DAG LAS ZHO JI

LTAR 'BYUNG STE DE DAG LA ZHO MED PA'I PHYIR RO, ,JI STE 'BRAS BU
LA SOGS PA LAS MYU GU LA SOGS PA MED BZHIN DU YANG SKYE BA THA
SNYAD KYI YAN LAG TU GYUR PA BYIS PA'I BLO CAN SPYI'I SPYOD YUL
DU GYUR PA MTHONG NAS DON DAM PAR YANG MIG LA SOGS PA NANG GI
SKYE MCHED RNAMS SKYE BAR 'DOD DO ZHE NA DE'I PHYIR BSHAD

PA; JI STE DE NI MED PAR YANG, ,RKYEN DE DAG LAS SKYE 'GYUR NA,
,'O NA LTA, RKYEN MIN LAS KYANG 'BRAS BU NI, ,CI YI PHYIR NA SKYE
MI 'GYUR, ,DES NA 'DI LA GLAGS YOD PA'I TSIG YIN PA'I PHYIR RKYEN
MA YIN PA DAG LAS 'BRAS BU MED PA MI SKYE BA BZHIN DU, RKYEN
RNAMS LAS KYANG MI SKYE BAR NGES TE,

DPER NA GAL TE SGRA BYAS PA RTAG NA BUM PA BYAS PA YANG CI'I
PHYIR MI RTAG CES BYA BA LTA BU'O, ,DE SKAD SMRAS NA SGRA NI MI
RTAG STE, ,BYAS PA'I PHYIR BUM PA BZHIN NO ZHES BYA BA'I DON DE
RTOGS PAR 'GYUR RO, ,DES NA 'DIR SBYOR BA'I TSIG NI DON DAM PAR
MYU GUS STONG PA'I 'BRAS BU LA SOGS PA LAS DE SKYE BAR MI 'THAD

DE; 'BRAS BU YIN PA'I PHYIR DPER NA ZHO BZHIN NO, ,DE'I PHYIR JI
SKAD SMRAS PA'I SKYON MED PA MA YIN NO, ,'DIR SMRAS PA, DON DAM
PAR NANG GI DNGOS PO RNAMS KYI RKYEN RNAMS YOD PA KHO NAR BZUNG
STE, DE DAG LAS BYUNG BA'I PHYIR DPER NA BUM PA BZHIN NO ZHES BYA
BA NI DE DAG LAS GYUR PA'I PHYIR ZHES BYA BA'I THA

TSIG GO, ,GYUR PA LA BYUNG BA ZHES BRJOD PA'I PHYIR DPER NA BUM
PA NI 'JIM PA LAS BYUNG BA'O ZHES BYA BA BZHIN NO, ,'DIR BSHAD
PA, 'BRAS BU RKYEN LAS BYUNG YIN NA, ,RKYEN LAS GYUR PA YIN NA'O,
,RKYEN RNAMS RANG LAS BYUNG MA YIN, ,RKYEN GYI NGO BO NYID MA YIN
NO ZHES BYA BA'I THA TSIG GO, ,NGO BO

NYID LA BYUNG BA ZHES BRJOD PA'I PHYIR DPER NA BRAM ZE'I SNYING
NI MAR LAS BYUNG BA BZHIN NO ZHES BYA BA LTA BU'O, ,RKYEN RNAMS
JI LTAR RKYEN GYI NGO BO NYID MA YIN PA DE LTAR NI SNGAR BSTAN
ZIN PA DE'I PHYIR, RANG BYUNG MIN LAS 'BRAS BU GANG, ,DE NI JI
LTAR RKYEN LAS BYUNG, ,DON DAM PAR 'BRAS BU RKYEN LAS BYUNG BA

@62A *, ,MA YIN NO ZHES BYA BA'I TSIG GI DON TO, ,DPER NA GAL TE
BA R'A TA GZHON NU NAS TSANGS PAR SPYOD PA YIN NA BHA BA RA TA JI
LTAR DE'I BU YIN ZHES ZER BA LTA BU STE, SGYU MA MKHAN GYIS SPRUL
PA'I 'JIM PA'I GONG BU DE'I NGO BO NYID KYIS STONG PA LAS SKYES
PA'I BUM PA NI MKHAS PA RNAMS

KYIS THA SNYAD DU YANG, DE LAS GYUR PA YIN NO ZHES RTOGS PAR MI
BZOD PAS, DE PHYIR RKYEN LAS BYUNG MA YIN, ,DE'I PHYIR 'BRAS BU
RKYEN LAS BYUNG BA MA YIN NO, ,DES NA DPE MED DE, BSGRUB PAR BYA
BA DANG, SGRUB PA'I CHOS MA TSANG BA'I PHYIR SNGA MA BZHIN DU
GTAN TSIGS KYI DON MA GRUB PA NYID DAM,

DON 'GAL BA NYID DU 'GYUR RO, ,'DIR GZHAN GYIS SUN PHYUNG BA'I
DON SGRO BTAGS NAS SMRAS PA, GAL TE 'BRAS BU RKYEN LAS BYUNG BA
MED PAS RJES SU DPAG PA MED PAR BSTAN DU ZIN KYANG, 'BRAS BU NI
'BRAS BU'I NGO BO NYID MI 'DOR BAS DE MA BKAG PA'I PHYIR GZHAN
GYIS KYANG BRJOD PAR NUS TE,

DON DAM PAR NANG GI SKYE MCHED RNAMS KYI RKYEN RNAMS YOD PA KHO
NA YIN TE, 'BRAS BU YIN PA'I PHYIR DPER NA MYU GU LA SOGS PA
BZHIN NO, ,'DIR BSHAD PA, RKYEN MIN LAS BYUNG 'BRAS BU NI, ,YOD
MIN, RKYEN MA YIN PA LAS GYUR PA'I 'BRAS BU NI THA SNYAD DU YANG
RTOGS PAR MI NUS NA, DON DAM PAR

LTA SMOS KYANG CI DGOS, 'DIR SMRAS PA, GAL TE DON DAM PAR RKYEN
RNAMS RKYEN GYI NGO BO NYID KYIS STONG NA, 'O NA NI RKYEN RNAMS
RKYEN MA YIN PA'I NGO BO NYID KYIS MI STONG PAR KHAS BLANGS PA
YIN PAS DES NA RKYEN MA YIN PA GRUB PAS 'DOD PA 'GRUB BO, ,DE NI
BZANG PO MA YIN TE, KHO BO CAG GIS RKYEN MA YIN

TE ZHES BYA BA NI RKYEN GYI NGO BO NYID DGAG PA TZAM BSTAN PA YIN
TE, MED PAR DGAG PA'I DON GYI DGAG PA YONGS SU BZUNG BA'I PHYIR
RKYEN MA YIN PA'I NGO BO NYID NI MI STON TO, ,SBYOR BA RNAM PAR
DBYE BA BYAS NAS RKYEN MIN ZHES BYA BA DANG, RKYEN DU GA LA 'GYUR
ZHES BYA BA BSHAD DE, RKYEN MA YIN PA RNAMS RKYEN GYI NGO BO NYID
DU

MI 'GYUR RO ZHES BYA BA'I TSIG GI DON TO, ,YANG NA JI SKAD BSTAN
PA'I TSUL GYIS 'BRAS BU YOD PA DANG, MED PA SKYE BA BSTZAL PAS,
DE'I PHYIR 'BRAS BU MED PAS NA, ,RKYEN MIN RKYEN DU GA LA 'GYUR,
,DE'I BDAG NYID MA YIN PA'I RKYEN 'THAD PA MED PA RNAMS RKYEN DU
GA LA 'GYUR TE, MI 'GYUR BA KHO NA YIN NO

@62B ZHES BYA BA'I TSIG GI DON TO, ,DE'I BLO DANG SGRA 'JUG PA'I
RGYU MTSAN CAN DE DAG GI 'BRAS BU MED PA KHO NA'I PHYIR RO ZHES
BYA BAR DGONGS SO, ,'DIR, RKYEN RNAM BZHI STE RGYU DANG NI,
,DMIGS PA DANG NI DE MA THAG ,BDAG PO YANG NI DE BZHIN TE, ,ZHES
BYA BA MAN CHAD GZHAN GYIS SMRAS PA'I RKYEN RNAMS KYI NGO

BO NYID DANG, BYE BRAG BSTZAL BA'I DBANG GIS DE MJUG BSDUS TE,
'DIR RAB TU BYED PA'I DON NI SKYE BA MED PA BSTAN PA YIN PAS,
DE'I PHYIR RTEN CING 'BREL PAR 'BYUNG BA SKYE BA MED PA'I KHUNG,
GANG ZHIG RKYEN LAS SKYE BA DE MA SKYES, ,DE LA NGO BO NYID KYIS
SKYE BA MED, ,GANG ZHIG RKYEN LA LTOS PA DE STONG

GSUNGS, ,GANG GIS STONG NYID SHES TE BAG YOD YIN, ,ZHES BYA BA
DANG, DE BZHIN DU, GANG LA CUNG ZAD SKYE MED CING, ,'GAG PA'ANG
CUNG ZAD YOD MIN PA, ,'GRO BA DBEN MTHONG DE LA NI, ,YOD PA NYID
DANG MED NYID MED, ,CES BYA BA DANG, DE BZHIN DU, DE BZHIN GSHEGS
PA RTAG

TU SKYE MED CHOS, ,CHOS RNAMS THAMS CAD BDE BAR GSHEGS DANG 'DRA,
,ZHES BYA BA DANG, DE BZHIN DU 'JAM DPAL DE'I PHYIR, KHYOD KYIS
RNAM GRANGS DES KYANG 'DI LTAR RIG PAR BYA STE, SKYE BA MED PA
DANG 'GAG PA MED PA ZHES BYA BA DE NI DE BZHIN GSHEGS PA'I TSIG
BLA DAGS YIN NO ZHES BYA

BA DANG; DE BZHIN DU GANG DU SRED PA THAMS CAD 'GAG PA DE NI SKYE
BA MED PA'O, ,GANG SKYE BA MED PA DE NI BYANG CHUB BO, ,'JIG RTEN
NI SKYE BA LA MNGON PAR ZHE NA TE, 'DI LA SANGS RGYAS 'BYUNG BA
YANG MED LA, MYA NGAN LAS 'DAS PA YANG MED DO ZHES BYA BA DANG,
DE BZHIN DU, GANG GIS PHUNG PO SKYE MED CING, ,

'BYUNG BA MED PAR YONGS SHES PA, ,DE DAG 'JIG RTEN SPYOD 'GYUR
YANG, ,'JIG RTEN 'DI NA GNAS PA MIN, ,ZHES BYA BA LA SOGS PA
GSUNGS PA DE DAG GRUB PA YIN NO, ,SLOB DPON LEGS LDAN BYED KYIS
NYE BAR SBYAR BA, DBU MA'I RTZA BA'I 'GREL PA SHES RAB SGRON MA
LAS, RKYEN BRTAG PA ZHES BYA

BA STE RAB TU BYED PA DANG PO'O,, ,,DA NI RTEN CING 'BREL PAR
'BYUNG BA 'ONG BA MED PA DANG, 'GRO BA MED PA'I KHYAD PAR DANG
LDAN PA BSTAN PAR BYED PA'AM, RAB TU BYED PA DANG POR DNGOS PO
THAMS CAD SKYE BA MED PAR BSTAN PA'I MI MTHUN PA'I PHYOGS BSTZAL
BAR BYED PA'I DBANG GIS RAB TU BYED PA

@63A *, ,GNYIS PA BRTZAM MO, ,GZHAN DAG NI SLOB MA SKYE BA MED
PA'I RIGS PA THOB PAS DAD PA SKYES PA 'JIG RTEN LA GRAGS PA'I
'GRO BA DANG 'ONG BA DGAG PA NYAN 'DOD PA'I DON DU RAB TU BYED PA
GNYIS PA BRTZAM MO ZHES RJOD PAR BYED DO, ,GZHAN MA YIN PA NA RE
DE NI RIGS PA MA YIN TE, TSAD MA

LTAR SNANG BAS SEMS PHYIN CI LOG TU GYUR PA NI DE SKAD 'DRI BAR
MI RIGS PA'I PHYIR TE, DE NI 'GRO BA YOD PAR BSTAN PA'I PHYIR
DANG, SKYE BA YOD PAR BSTAN PA'I PHYIR, RJES SU DPAG PA SMRA BAR
'GYUR BA'I RIGS SO, ,TSAD MA LTAR SNANG BAS SEMS RMONGS PAR GYUR
PA YANG DON DAM PAR 'GRO BA MED PA ZHES

BYA BA DE JI LTAR RIGS TE, 'DRI BA TSUL DANG MTHUN PA MA YIN PA'I
PHYIR RO, ,MI SHES PA'I 'DRI BA YIN PAR BRTAGS NA NI BSTAN BCOS
PHAL PA'I SPYOD YUL YIN PAR 'GYUR BA'I PHYIR RO ZHE'O, ,'JIG RTEN
NA NI PHAL CHER BYA BA MANG PO'I THA SNYAD KYI DBANG GIS BYA BA'I
DNGOS PO LA MNGON PAR ZHEN PAS MNGON PAR

ZHEN PA'I ZUG RNGU DE BSAL BA'I PHYIR 'GRO BA'I MTSAN NYID KYI
BYA BA GCIG BSTZAL NA, BYA BA LHAG MA DAG BSTZAL PA YANG SLA BAS,
DE'I PHYIR PHYOGS SNGA MA NYE BAR GZHAG GO, ,'DI LA SKABS KYI DON
GYI MI MTHUN PA'I PHYOGS SU GYUR PA SNANG STE, NANG GI DNGOS PO
RNAMS SKYES PA KHO NA YIN TE, DE DAG GI

YUL DANG LDAN PA'I THA SNYAD BYED PA'I PHYIR RO, ,'DI LA GANG MI
SKYE BA NI DE DAG GI YUL DANG LDAN PA'I THA SNYAD MI BYED DE,
DPER NA MO GSHAM GYI BU 'GRO BAR MI BYED PA BZHIN NO, ,LHAS BYIN
DANG KHYAB 'JUG BSHES GNYEN NI DE LTAR 'GRO BAR BYED PA MA YIN
PAS, DE'I PHYIR NANG GI DNGOS PO RNAMS SKYE BA KHO NA

YIN NO; ,PHYOGS SNGA MA NYE BAR BZHAG PA BSTZAL BA'I PHYIR 'DI
BSHAD DE, GAL TE SBYIN PA DANG, TSUL KHRIMS DANG, BSAM GTAN LA
SOGS PA'I SGRUB PAR GYUR PA SKYE BA DANG, 'GRO BA DANG 'ONG BA
'JIG RTEN LA GRAGS PA DAG SGRUB NA NI GRUB PA LA SGRUB PA YIN NO,
,'ON TE DON DAM PAR RNAL 'BYOR PA MNYAM

PAR GZHAG PA SHES RAB KYI MIG GIS DNGOS PO RNAMS KYI YANG DAG PA
JI LTA BA BZHIN NYID MTHONG BA'I SKYE BA DANG 'GRO BA DANG, 'ONG
BA DAG YOD PAR SGRUB NA NI DE DAG GI YUL DANG LDAN PA'I THA SNYAD
BYED PA'I PHYIR RO ZHES BYA BA'I GTAN TSIGS KYI DON MA GRUB PA
NYID DE, 'GRO BA YANG SKYE BA DGAG PA KHO NA BZHIN DU DGAG

@63B PAS 'GRO BA BKAG PA'I PHYIR RO, ,SPYI'I RNAM PA GNYIS KA'I
PHYOGS LA GRAGS PA GTAN TSIGS SU RTOGS NA YANG RJES SU 'GRO BA
MED PA'I PHYIR DANG, MI MTHUN PA'I PHYOGS 'BA' ZHIG LA DE RJES SU
'GRO BA'I PHYIR GTAN TSIGS KYI DON 'GAL BA NYID DO, ,YANG BSHAD
PA, 'DI LA GAL TE DON DAM PAR 'GRO BA

YOD PAR GYUR NA DE SONG BA'AM MA SONG BA'AM, BSGOM PA LA YOD PAR
'GYUR GRANG NA, DE LA YANG, RE ZHIG SONG LA 'GRO MED DE, ,DE LA
'GRO BA'I BYA BA 'DAS ZIN PA'I PHYIR RO, ,DON DE NI GZHAN DAG LA
YANG GRAGS PAS BSGRUB PAR MI BYA'O, ,DE SMOS PA NI GZHAN 'DOD
PA'I DPE NYID DU BZHED PA'I PHYIR

RO; ,DE'I CHOS NI LAM NYID YIN LA, MA SONG BA'I YANG DE DANG 'DRA
BAS, DE'I PHYIR, MA SONG BA LA'ANG 'GRO BA MED, ,LAM YIN PA'I
PHYIR SONG BA'I LAM BZHIN NO ZHES BYA BAR DGONGS SO, ,YANG NA MA
SONG BA ZHES BYA BA NI 'GRO BA'I BYA BA MA BRTZAMS PA STE DE'I
CHOS NI MA SONG BA NYID YIN NO, ,DPE NI BSGRUB

PAR BYA BA DANG, SGRUB PA'I CHOS KYI DBANG GIS TE, ,GNYI GA LA
GRAGS PA'I CHOS DANG LDAN PA'I CHOS CAN 'GRO BAR MI 'DOD PA'I LAM
YIN NO, ,'DIR RJES SU DPAG PA NI MA SONG BA LA 'GRO BA MED DE MA
SONG BA YIN PA'I PHYIR DPER NA DE LAS GZHAN PA 'GRO BAR MI 'DOD
PA'I LAM BZHIN NO, ,'DI LA 'UG

PA PA DAG NA RE, CI MA SONG BA DE LA LHAS BYIN 'GRO BA'I BYA BA
MA SKYES PAS 'GRO BA MED PAR STON TAM, 'ON TE 'GRO BA'I BYA BA
SKYES PAS 'GRO BA MED PAR STON, DES CI RA 'GYUR, GAL TE BRTAG PA
SNGA MA LTAR 'DOD NA NI GRUB PA LA SGRUB PA YIN NO, ,'ON TE BRTAG
PA PHYI MA LTAR 'DOD NA NI GTAN

TSIGS KYI DON 'GAL BA NYID YIN PAS DES NA GTAN TSIGS SNGA MA'I
DON MA GRUB PA NYID MA YIN NO, ,GAL TE RDZAS LAS GZHAN PA'I 'GRO
BA MA GRUB PAS DE RIGS PA MA YIN NO ZHE NA, LHAS BYIN 'GRO BA
DANG LDAN PA YIN NO SNYAM PA'I BLO GROS KYI YUL NI LHAS BYIN GYI
BDAG NYID LAS GZHAN PA'I TSIG GI DON DANG

LDAN PA YIN TE, DES PA SKYE BA'I PHYIR DPER NA LHAS BYIN DBYUG PA
DANG LDAN PA YIN NO SNYAM PA'I BLO GROS KYI YUL BZHIN NO ZHES ZER
RO, ,DE LA 'DIR GAL TE LHAS BYIN KHYAD PAR GANG YANG RUNG BA DANG
LDAN PA LA BLO GROS KYI YUL NYID LHAS BYIN GYI BDAG NYID LAS
GZHAN PA'I TSIG GI DON DANG LDAN PA YIN PAR STON NA NI, THA

@64A *, ,SNYAD DU SGRUB PA LA BSGRUB PA YIN TE, 'DI LTAR LHAS
BYIN ZHES BYA BA 'DU BYED KYI TSOGS YUL GZHAN DU SKYE BA'I MTSAN
NYID KYI KHYAD PAR DANG LDAN PA LA 'DI 'GRO BA DANG LDAN NO SNYAM
PA'I BLO GROS 'DI KHAS BLANGS PA'I PHYIR RO, ,JI STE LHAS BYIN
'GRO BA ZHES BYA BA'I TSIG GI DON DANG LDAN PA YIN NO ZHE

NA NI DPE MED PAR 'GYUR RO, ,JI STE GZHAN DU NA YANG THA SNYAD DU
YANG DON 'GAL BA NYID YIN NA DON DAM PAR LTA SMOS KYANG CI DGOS
TE, DE'I PHYIR JI SKAD SMRAS PA'I SKYON LDOG PA MED DO, ,RANG GI
SDE PA DAG LAS KHA CIG NA RE, 'DUN PA'I RGYU LAS BYUNG BA'I RTZOL
BAS BSKYED PA'I RLUNG GI KHAMS LAS 'BYUNG BA DANG,

'BYUNG BA LAS GYUR PA'I TSOGS LUS ZHES BYA BA YUL GZHAN DU BAR
CHAD MED PAR SKYE BA BYUNG BA LAS 'GRO BA ZHES BYA'O, ,DE'I PHYIR
'GRO BA DON GZHAN DU GYUR PA MED DE, SKYE BA'I YUL NYID DU SKYE
BAR BYED PA 'JIG PA'I PHYIR ME LCE LA SOGS PA BZHIN DU 'GRO BA
'KHRUL PA YIN PAS 'GRO BA DON GZHAN DU KHAS MI LEN

TO; ,DON DAM PAR YANG 'GRO BA MED PAS DON DAM PAR YANG 'GRO BA
'GOG PA NI GRUB PA LA SGRUB PA YIN NO ZHES ZER RO, ,SKYE BA BKAG
PAS JI SKAD SMRAS PA'I SGRUB PA MI 'GRUB PA'I PHYIR DANG, ME LCE
LA SOGS PA BZHIN DU 'GRO BA 'KHRUL PA YIN NO ZHES BYA BA'I SHES
PA DE YANG 'KHRUL PA YIN PA'I PHYIR DANG,

'GRO BA PO DANG, 'GRO BA GNYIS GZHAN NYID MA YIN PA YANG 'GOG PAR
'GYUR BA'I PHYIR DE YANG SKYE BO MKHAS PA'I YID MGU BAR BYED PA
MA YIN NO, ,GRANGS CAN DAG NA RE, MA SONG BA LA RDUL SHAS CHE
ZHING BYA BA BYED PA LA 'JUG PA GSAL BAR GYUR PA NA 'GRO'O ZHES
ZER RO, ,DE DAG GI YANG GSAL BA

BKAG PA'I PHYIR 'GRO BA MI 'GRUB PAS RTOG PA TZAM DU ZAD DO, ,CI
STE YANG 'GRO BA SMRA BA DAG JI SKAD BSHAD PA'I SKYON GYIS 'JIGS
PAS BSGOM PA LA 'GRO BA YOD PAR DAM BCAS NA, JI SKAD BSHAD PA'I
SKYON MED DO SNYAM NA SLOB DPON GYIS DON DE NGES PAR MDZAD NAS
SONG BA DANG, MA SONG BA DAG DANG

GTOGS PAR BGOM PA MED PA NYID KYIS BSHAD PA, SONG DANG MA SONG MA
GTOGS PAR, ,BGOM PA SHES PAR MI 'GYUR RO, ,GZUNG DU MED DO ZHES
BYA BA'I THA TSIG GO , ,JI LTAR DE MED CE NA, 'DI LA BGOM PA DE
NA SONG BA'AM, MA SONG BA'AM GANG CUNG ZAD SONG DANG MA SONG BA
GNYI GA ZHIG YIN GRANG NA

@64B PHYOGS GNYI GAR BSTAN PA'I RJES SU DPAG PA'I GNOD PAR 'GYUR
BA'I PHYIR RO, ,'DIR SMRAS PA, BGOM PA MED PA MA YIN TE, ,'DI
LTAR, GANG NA G-YO BA DE NA 'GRO, ,DE YANG GANG GIS BGOM PA LA,
,G-YO BA SONG MIN MA SONG MIN, ,DE PHYIR BGOM LA 'GRO BA YOD, ,DE
LA PHYOGS GANG NA RKANG

PA 'DEGS PA DANG, 'JOG PA'I MTSAN NYID KYI G-YO BA SNANG BA DE NA
'GRO BA YOD DE, G-YO BA DE YANG GANG GI PHYIR BGOM PA LA SNANG GI
,G-YO BA DE SONG BA LA YANG MI SNANG, MA SONG BA LA YANG MI SNANG
BA DE'I PHYIR BGOM PA LA 'GRO BA YOD DO, ,DES NA DE LTAR BGOM PA
YOD PAS 'GRO BA 'GRUB PA'I PHYIR 'DOD

PA GRUB BO, ,DE'I PHYIR DE LTAR JI SKAD SMRAS PA'I TSUL GYIS NA
BGOM PA SHES PAR MI 'GYUR RO ZHES BSHAD PA, GANG YIN PA DE RIGS
PA MA YIN ZHING, PHYOGS GNYI GAR BSTAN PA'I RJES SU DPAG PA'I
GNOD PAR YANG MI 'GYUR RO ZHE'O, ,GZHAN DAG NI GANG GI ZHES BYA
BA 'GRO BA'O ZHES ZER RO, ,KHA CIG NA RE, DE NI

RIGS PA MA YIN TE, DE'I PHYIR ZHES BYA BA'I SGRA'I ZLA MED PA'I
PHYIR DANG, BYA BA'I GZHI 'KHRUL PA MED PA'I PHYIR DANG, SONG BA
DANG MA SONG BA'I 'GRO BA PO'I 'GRO BA DGAG PA BSTAN PA'I PHYIR
RO ZHE'O, ,'DIR BSHAD PA, BGOM LA 'GRO BA YOD PAR NI, ,JI LTA BUR
NA 'THAD PAR 'GYUR, ,GANG GI TSE DMIGS

KYIS BSAL BA DANG, MA BSAL BA'I NGO BO NYID KHAS BLANGS SU ZIN
KYANG DE LA 'GRO BA YOD PAR MI 'THAD DE, LAM YIN PA'I PHYIR DPER
NA SONG BA'I LAM BZHIN NO ZHES BYA BAR DGONGS SO, ,YANG NA, BGOM
LA 'GRO BA YOD PAR NI, ,JI LTA BUR NA 'THAD PAR 'GYUR, ,ZHES BYA
BA NI BRGAL ZHING BRTAG PA

MTSUNGS PA'I PHYIR RO ZHES BYA BAR DGONGS TE, BGOM PA LA 'GRO BA
YOD PAR BRTAG NA BRGAL ZHING BRTAG PA MTSUNGS PA 'DIR 'GYUR TE,
G-YO BA SONG BA'AM, MA SONG BA'AM, DE GNYIS DANG MI 'DRA BA'I
CHOS GANG LA YOD CE NA, DE LA YANG SKYON BSHAD ZIN TO, ,YANG NA,
BGOM LA 'GRO BA YOD PAR

NI; ,JI LTA BUR NA 'THAD PAR 'GYUR, ,ZHES BYA BA NI, DON DAM PA'I
'GRO BA YOD PAR STON PA'I RJES SU DPAG PA MED PA'I PHYIR, GANG
TSE 'GRO BA MED PA YI, ,BGOM PA 'THAD PA MED PHYIR RO, ,RTA BCING
BA DANG MTHUN PA'I PHYIR RO ZHES BYA BAR YANG DGONGS TE, 'DI LA
JI LTAR RTA BCING BA DANG MTHUN PA

@65A *, ,NYID YIN ZHE NA, BGOM PA GANG YIN, G-YO BA GANG NA BA'O,
,G-YO BA GANG NA, BGOM PA NA'O ZHES BYA BAS GANG YANG RUNG BA
DMIGS KYIS MA BSAL BA'I PHYIR RO, ,CI STE THOG MA MED PA NAS THA
SNYAD DU GRAGS PA'I BGOM PA KHAS BLANGS NAS DE LA DON DAM PA BA'I
'GRO BA YOD PAR

'DOD NA, DE LTA NA YANG 'DI LA 'GRO BA'I BYA BA GCIG PU ZHIG YOD
PA DE NI BGOM PA ZHES BYA BA DE LA NYE BAR SBYAR BA'I MTHU CAN
YIN PAS BGOM PA LA 'GRO BA YOD DO ZHES BYA BA'I 'GRO BA GZHAN DE
GANG ZHIG YOD, DE LA PHA ROL POS NANG GI DNGOS PO RNAMS SKYES PA
KHO NA YIN TE, DE DAG GI YUL DANG LDAN PA'I THA

SNYAD BYED PA'I PHYIR RO ZHES SMRAS PA GANG YIN PA DE MA GRUB
STE, GTAN TSIGS KYI DON MA GRUB PA'I PHYIR RO, ,DPE YANG MA GRUB
STE, DON DAM PAR LHAS BYIN MA GRUB PA'I PHYIR RO, ,CI STE 'GRO
BA'I BYA BA NI BGOM PA ZHES BYA BA DE LA YONGS SU RDZOGS PA NYID
MA YIN LA, 'DI LTAR DE NI KHO BO CAG 'GRO BA'I SGRAR BRJOD

PAS DES NA DE YOD PA'I PHYIR, GTAN TSIGS KYI DON MA GRUB PA NYID
MA YIN NO ZHE NA, 'DIR BSHAD PA, GANG GIS BGOM LA 'GRO YOD PA,
,DE YI BGOM LA 'GRO MED PAR, ,THAL BAR 'GYUR TE GANG GI PHYIR,
,BGOM PA KHONG DU CHUD PHYIR RO, ,SMRAS PA GANG GI BGOM PA LA
'GRO BA YOD PA DE'I PHYOGS

LA 'GRO BA LA 'GRO BA YOD KYANG BGOM PA LA 'GRO BA MED PAR THAL
BAR 'GYUR TE, CI'I PHYIR ZHE NA, GANG GI PHYIR BGOM PA ZHES BYA
BA, DE LA 'GRO BA'I BYED PA YONGS SU MA RDZOGS SHING, MA ZHUGS
PAR KHONG DU CHUD CING SHES PAR 'GYUR BA'I PHYIR RO, ,DE NI MI
'DOD DE BGOM PA ZHES BYA BA DE 'GRO BA DANG

BCAS PAR 'DOD PAS DES NA 'GRO BA'I BYED PAS DE LA DON BYAS ZIN
PA'I PHYIR 'GRO BA GZHAN MI 'THAD PAS JI SKAD BSHAD PA'I SKYON
LDOG PA MED DO, ,CI STE JI SKAD BSHAD PA'I SKYON GYI NYEN YONGS
SU SPANG BAR 'DOD PAS BGOM PA 'GRO BA DANG LDAN PAR 'DOD CING,
'GRO BA NYID 'GRO BA YIN NO ZHE NA, DE LTA NA

YANG; BGOM LA 'GRO BA YOD NA NI, ,'GRO BA GNYIS SU THAL 'GYUR TE,
,GANG GIS BGOM PA DE DANG NI, ,DE LA 'GRO BA GANG YIN PA'O, ,DON
DAM PA PA'I 'GRO BA DANG LDAN PA'I BGOM PA LA 'GRO BA YOD PAR
RTOG NA NI 'GRO BA GNYIS SU THAL BAR 'GYUR TE, 'GRO BA GANG GIS
BGOM PA DE BGOM PA

@65B ZHES BYA BAR GYUR BA DANG, 'GRO BA GANG GIS BGOM PA DE LA
THA SNYAD PA'I 'GRO BA YOD PAR 'GYUR BA GANG YIN PA'O, ,DE LTAR
NA, 'GRO BA GNYIS SU THAL 'GYUR NA, ,'GRO BA PO YANG GNYIS SU
'GYUR, ,CI'I PHYIR ZHE NA, GANG PHYIR 'GRO PO MED PAR NI, ,'GRO
BA 'THAD PAR MI 'GYUR PHYIR, ,

ZHES BYA BA'I TSIG GI LHAG MA'O, ,DE YANG MI 'DOD PAS, DE'I PHYIR
JI SKAD BSHAD PA'I SKYON GYI DRI MA NGES PAR BSAL BAR 'DOD PAS
THA SNYAD PA'I 'GRO BA GCIG KHO NA KHAS LEN CING DE LA LTOS PAS
'GRO BA PO DANG BGOM PA 'GRUB TU ZIN KYANG, DON DAM PA PA'I 'GRO
BA YANG MI 'THAD PAS DE DAG GI YUL

DANG LDAN PA'I THA SNYAD BYED PA'I PHYIR RO ZHES BYA BA GTAN
TSIGS KYI DON MA GRUB PA NYID KYI PHYIR DANG, DPE MED PA'I PHYIR
NANG GI DNGOS PO RNAMS SKYES PA KHO NA YIN TE ZHES BYA BA MI
'GRUB CING, RTEN CING 'BREL PAR 'BYUNG BA 'ONG BA MED PA DANG,
'GRO BA MED PA'I KHYAD PAR DANG LDAN PA GRUB BO, ,SGRA PA DAG NA
RE

'GRO BA NI GCIG TU ZAD DE, DE NYID KHO BO CAG RANG RANG GI NGO BO
NYID KYIS 'GRO BAR BRJOD CING, DE GZHI GANG NA YOD PA DE NI BGOM
PA YIN LA, 'GRO BA PO GANG YIN PA DE NI BYED PA PO YIN PAS DE'I
PHYIR 'GRO BA PO DANG 'GRO BA GNYIS SU THAL BAR MI 'GYUR RO ZHES
ZER RO, ,DE NI RIGS PA MA YIN TE, DON

DAM PAR 'GRO BA'I SKYE BA BKAG PA'I PHYIR DANG, BGOM PA MED PAS
'GRO BA MED PA'I PHYIR DANG, 'DU BYED KYI TSOGS YUL GZHAN DU
SKYES PA LA 'GRO BA PO NYID DU THA SNYAD 'DOGS PA'I PHYIR DANG,
BGOM PA YANG BRTAGS ZIN PA'I PHYIR RO,, ,,DBU MA'I RTZA BA'I
'GREL PA SHES RAB SGRON MA,

BAM PO GSUM PA, GZHAN DAG NA DE 'GRO BA YOD PA KHO NAR SHES PAR
BYA STE, DE'I GZHI YOD PA'I PHYIR RO, ,'DI NA GANG LA GZHI MED PA
DE NI YOD PA MA YIN TE, DPER NA MO GSHAM GYI BU'I 'GYEL BA DANG,
'GRO BA LA SOGS PA BZHIN NO, ,'GRO BA'I GZHI 'GRO BA PO DE SHAR
MA YOD PAS DE LTAR

GZHI YOD PA'I PHYIR 'GRO BA YOD PAS GTAN TSIGS GRUB PA'I PHYIR,
NANG GI SKYE MCHED RNAMS SKYE BA KHO NA YIN ZHING 'GRO BA DANG
'ONG BA LA SOGS PA YANG 'GRUB BO ZHES ZER RO, ,'DIR BSHAD PA, GAL
TE 'GRO PO MED GYUR NA, ,'GRO BA 'THAD PAR MI 'GYUR TE, ,'GRO BA
MED NA 'GRO BA PO, ,YOD PA NYID

@66A *, ,DU GA LA 'GYUR, ,GTAN TSIGS BRJOD PA MED NA 'GRO BA MI
'GRUB PAS JI SKAD BSHAD PA'I SKYON MED PAR MI 'GYUR RO SNYAM NAS
'GRO BA PO MED NA 'GRO BA YOD PA MA YIN PAS, 'GRO BA'I GZHI 'GRO
BA PO LA BRTEN NAS GZHI YOD PA'I PHYIR RO ZHES GTAN TSIGS BRJOD
PAR GYUR NA DE LTA NA, GAL

TE 'GRO PO MED GYUR NA, ,'GRO BA 'THAD PAR MI 'GYUR TE, ,ZHES BYA
BA MA YIN NAM, 'GRO BA DE YANG MI 'THAD DO ZHES DPYAD ZIN TO,
,DE'I PHYIR, 'GRO BA MED NA 'GRO BA PO, ,YOD PA NYID DU GA LA
'GYUR, ,'GRO BA PO NYID KYI RGYU MED PA'I PHYIR RO ZHES BYA BAR
DGONGS SO, ,GA LA ZHES BYA BA'I SGRA NI YID

MI CHES PA STE, 'GRO BA PO MED DO ZHES BYA BA'I TSIG GI DON TO,
,RGYAS PAR NI SNGA MA BZHIN NO, ,'GRO BA PO MA GRUB PAS GZHI YOD
PA'I PHYIR RO ZHES BYA BA'I GTAN TSIGS KYI DON MA GRUB NYID DAM,
DON 'GAL BA NYID DO, ,'DIR SMRAS PA, 'O NA 'GRO BA GRUB PAR BYA
BA'I RJES SU DPAG PA GZHAN 'DI NYON

CIG ;'GRO BA YOD PA KHO NAR NGES TE, DES DE DANG LDAN PA'I THA
SNYAD YOD PA'I PHYIR RO, ,'DI NA GANG MED PA LA NI DES DE DANG
LDAN PAR MI STON TE, DPER NA RI BONG RA CAN ZHES MI STON PA BZHIN
NO, ,LHAS BYIN 'GRO BA PO ZHES 'GRO BAS DE DANG LDAN PA'I THA
SNYAD 'DI YOD PAS DES NA 'GRO BA YOD PA'I PHYIR BSAMS

PA'I DON 'GRUB BO, ,'DIR BSHAD PA, 'DI LA LHAS BYIN 'GRO BA PO
ZHES BYA BA'I THA SNYAD 'DI DON DAM PAR 'GRO BA PO'I YIN PAR 'DOD
DAM, 'GRO BA PO MA YIN PA'I YIN PAR 'DOD, DE LA RE ZHIG 'GRO BA
PO MI 'GRO STE, RE ZHIG CES BYA BA'I SGRA NI RIM PA LA LTOS PA'O,
,'GRO BA PO MI 'GRO STE ZHES BYA

BA NI, DAM BCA' BA NYE BAR GZHAG PA'O, ,BDAG GI TSIG TU BSTAN PA
NI 'DI LTAR GANG DAG SGRA TZAM GYI RJES SU 'BRANG BA, CHOS RAB TU
'BYED PA LA MI MKHAS PA, LTA BA NGAN PAS BLO GROS NYAMS PAR GYUR
PA, TSUL KHRIMS DANG, BSAM GTAN DANG, SHES RAB LA RGYAB KYIS
PHYOGS PA, RANG YANG

LAM GOL BAR ZHUGS SHING, GZHAN DAG KYANG, GSANG TSIG SGRA DANG
YIG 'BRUS NYAMS GYUR NA, ,LOG PAR SBYAR BAS DE YI DON MI STON,
,RDO RJE'I TSIG DES MCHOD SBYIN BYED BRLAG STE, ,DBANG PO'I DGRA
PO SGRA YIS BRLAG PA BZHIN, ,ZHES BYA BA DANG, LHA MA YIN DE DAG
GIS HE LA YO HE LA YA ZHES SMRAS PA

@66B NA ZA'I GYIS NON PAR GYUR PA DANG, MI BSGRUB PA TSIG ZUR
CHAG SMRAS NAS TSIG LDAN MA'I SGRUB MCHOD SPYOD SEL CAN SPYOD PAR
BYED PA LA SOGS PA DANG, SGRA GCIG LEGS PAR SBYAR NA YANG LEGS PA
BYED PA RNAMS KYI 'JIG RTEN DU 'GRO BAR BYED DO ZHES BYA BA DANG,
'DI SKAD CES GZHAN GYI TSIG CAN DANG, BDAG GI

TSIG CAN DANG, GNYI GA'I TSIG CAN GYI SKAD KYI BYINGS NGES PAR
GNAS PA'I RANG GI NGO BO RNAMS NI RJES SU SMRA BA KHO NAR ZAD PAS
BDAG GI TSIG CAN NYID KYI BRDAR GDAGS SU MI RUNG NGO ZHES ZER BAS
DER 'DZUD PAR BYED PA DAG DE LA MNGON PAR ZHEN PA SPANG BA'I
PHYIR RO, ,DE DAG LA 'DI SKAD CES BRJOD PAR BYA STE, GZHAN GYI

TSIG CAN GYI SKAD KYI BYINGS DAG NI, GZHAN GYI TSIG CAN GYI NGO
BO NYID DAG MA YIN TE, GNYI GA'I TSIG CAN NYID MA YIN PA DANG,
SKAD KYI BYINGS YIN PA'I PHYIR BDAG GI TSIG CAN BZHIN NO, ,BDAG
GI TSIG CAN GYI SKAD KYI BYINGS DAG LA YANG DE SKAD BRJOD PAR
BYA'O, ,DE BZHIN DU GNYI GA'I TSIG CAN GYI SKAD KYI BYINGS DAG

KYANG GNYI GA'I TSIG CAN GYI NGO BO NYID DAG MA YIN TE, SKAD KYI
BYINGS YIN PA'I PHYIR DE LAS GZHAN BZHIN NO, ,NGES PAR SMRA BA
DAG LA NI KHYAD PAR CAN GYIS SBYAR BA'I SGRA'I RJES SU SMRA BA'I
PHYIR DANG, SBYOR BA RNAM PAR DBYE BA LA SOGS PA'I RIM GYI 'GRO
BA DAG GIS TSIG CAN NYID DU 'GRUB PAS KUN RDZOB TU GNOD PA MED

DO ZHES BRJOD PAR BYA'O, ,'GRO BA PO MI 'GRO STE ZHES BYA BA 'DI
LA, 'GRO BA PO NI BYA BA DANG LDAN PA'I PHYIR DE'I CHOS NI BYA BA
DANG LDAN PA NYID YIN NO, ,DPE NI BSGRUB PAR BYA BA DANG, SGRUB
PA'I CHOS KYI DBANG GIS TE, DE LAS GZHAN PA YIN NO, ,'DIR SBYOR
BA'I TSIG NI DON DAM PAR 'GRO BA PO MI 'GRO STE, BYA

BA DANG LDAN PA'I PHYIR SDOD PA PO BZHIN TE, DE LTAR RE ZHIG 'GRO
BA PO MI 'GRO'O, ,GZHAN DAG NA RE, 'GRO BA PO MA YIN PA 'GRO BAS
KHO BO CAG LA SGRUB PA DES MI GNOD DO ZHES ZER RO, ,'DIR BSHAD
PA, 'GRO BA PO MIN 'GRO BA MIN, ,GANG GI TSE THA SNYAD DU 'GRO BA
DANG LDAN PAR GRAGS PA'I 'GRO BA PO YANG 'GRO BAR

MI 'THAD PA DE'I TSE, 'GRO BA PO MA YIN PA 'GRO BAS STONG PA NI
MI 'GRO BA KHO NA YIN TE, 'GRO BA DANG BRAL BA'I PHYIR RO ZHES
BYA BAR DGONGS SO, ,GAL TE 'GRO BA PO MA YIN NA NI JI LTAR 'GRO
,'ON TE 'GRO NA NI 'GRO BA PO MA YIN PA ZHES BYAR MI RUNG NGO,
,YANG NA, 'GRO BA PO MIN 'GRO BA MIN, ,ZHES BYA BA NI, CHOS MTHUN

@67A *, ,PA'I DPE NYE BAR GZHAG PA YIN NO, ,'DI LA 'GRO BA DANG
MI LDAN PA NYID KYIS 'GRO BA PO MA YIN PA NI BSGRUB PAR BYA BA
YIN PAR SHES PAR BYA STE, 'GRO BA PO MIN 'GRO BA MIN, ,ZHES BYA
BA'I DBANG DU BYAS PA'I PHYIR RO, ,'GRO BA PO MA YIN PA'I CHOS
NI, 'GRO BA DANG BRAL BA NYID YIN PAS SGRUB PA'I CHOS

MNGON NO, ,DE'I PHYIR SBYOR BA'I TSIG NI DON DAM PAR 'GRO BA PO
MA YIN PA YANG MI 'GRO STE, 'GRO BA DANG BRAL BA'I PHYIR DE LAS
GZHAN PA BZHIN NO, ,GZIGS ZAN PA'I PHYOGS DAG DANG, RANG GI SDE
PA DAG LA YANG DE BZHIN DU BRJOD PAR BYA'O, ,GRANGS CAN DAG GRUB
PA LA SGRUB PA'I SKYON NYE BAR 'DOGS PA DAG

LA BRGAL ZHING BRTAG PAR BYA STE, 'GRO BA PO MA YIN PA DE GANG
YIN, GAL TE 'GRO BA MI GSAL BA'O ZHE NA NI, RJES SU DPAG PA'I
GNOD PA JI SKAD BSHAD PA NYID BRJOD PAR BYA'O, ,GAL TE 'GRO BA
PO'I SNGON ROL GYI GNAS SKABS SO ZHE NA NI RANG GI RJES SU DPAG
PA LA GNOD DE, 'GRO BA PO'I SNGON ROL GYI GNAS

SKABS NA SDOD PA PO LA SOGS PA'I GZUGS 'CHANG BA RNAMS KYANG 'GRO
BA PO MA YIN PA'I PHYIR RO, ,GAL TE 'GRO BA PO MED PA'O ZHE NA NI
PHYOGS SNGA MA LA GNOD DE, 'GRO BA PO MA YIN PA'I SGRAS 'GRO BA
PO MED PAR KHAS MA BLANGS PA'I PHYIR RO, ,GZHAN DAG NA RE RNAM
GRANGS LAS 'GRO BA PO DANG, 'GRO BA PO MA YIN PA'I

'GRO BA KHAS BLANGS PA LA JI SKAD BSHAD PA'I SKYON LDOG GO ZHES
ZER RO, ,'DIR BSHAD PA SLOB DPON GYIS 'GRO BA PO DANG, 'GRO BA PO
MA YIN PA 'TSOL BA'I RANG BZHIN GZHAN NI 'GRO BA'I BYA BA DANG MI
LDAN ZHING MED PA NYID KYIS BSHAD PA, 'GRO PO 'GRO PO MIN LAS
GZHAN, ,GSUM PA GANG ZHIG 'GRO BAR 'GYUR, ,

DE LTA BU DE NI MED PA KHO NA YIN NO ZHES BYA BAR DGONGS TE, 'GRO
BA PO YIN PAR YANG 'GYUR LA, 'GRO BA PO MA YIN PAR YANG 'GYUR BA
DE NI BSTAN PAR DKA' BA'I PHYIR RO, ,'DI LA RNAM GRANGS KYI TSUL
GYI THA MA LAG DAG GIS DGAG PA MI MTHUN PA'I SKYON DU 'GYUR BAS,
GDON MI ZA BAR 'GA' ZHIG LA LTOS NAS 'GRO

BA POR 'GYUR LA, 'GA' ZHIG LA LTOS NAS 'GRO BA PO MA YIN PAR
'GYUR RO ZHES RNAM GNYIS SU SMRA BA YONGS SU GZUNG BAR BYA YIN
NO, ,DE'I TSE YANG 'GRO BA PO DANG, 'GRO BA PO MA YIN PA'I PHYOGS
SU BSTAN PA'I RJES SU DPAG PA'I GNOD PAR 'GYUR BAS 'DOD PA'I DON
MI 'GRUB BO, ,CI STE BYA BA DANG LDAN PA NYID CES

@67B BYA BA NI MTHUN PA'I PHYOGS LA KHYAB PA MA YIN PA'I PHYIR
GTAN TSIGS KYI DON MA GRUB PA NYID DO ZHE NA, DE NI BZANG PO MA
YIN TE, BYA BA DANG LDAN PA NYID NI MI 'GRO BA KHO NA LO ZHES
NGES PAR GZUNG BA'I PHYIR TE, DPER NA BRTZAL MA THAG TU 'BYUNG BA
NYID NI MI RTAG KHO NA'O ZHES NGES PAR BZUNG BAS KHYAB PA MA YIN
YANG PHYOGS

KYI CHOS GTAN TSIGS NYID DU 'DOD PA'I PHYIR RO, ,BYA BA DANG LDAN
PA NYID LA YANG 'GRO BA DGAG PA'I PHYIR GTAN TSIGS KYI DON MA
GRUB PA NYID MA YIN NO, ,'DIS 'GRO BA DANG BRAL BA NYID GTAN
TSIGS YIN PAR YANG LAN BTAB PA YIN NO, ,CI STE SDOD PA PO NI 'GRO
BA PO MA YIN PAR YANG 'GYUR LA, 'GRO BA POR YANG

'GYUR BAS SDOD PA PO KHAS BLANGS PAS DPE MED DE, BSGRUB PAR BYA
BA CHOS KYI PHYOGS GCIG DANG MI LDAN PA'I PHYIR RO ZHE NA, BSGRUB
PAR BYA BA'I CHA GNYI GA LA GRAGS PAS SDOD PA PO DPER RUNG BA'I
PHYIR SKYON MED DO, ,DE'I PHYIR GAL TE DE LTA NA 'DI LA 'GRO ZHES
BYA BA'I THA SNYAD 'GA' YANG MI 'THAD PAS DES NA DE DANG LDAN

PA'I THA SNYAD YOD PA'I PHYIR RO ZHES BYA BA'I GTAN TSIGS KYI DON
MA GRUB PA NYID DO, ,DPE YANG MED DE BSGRUB PAR BYA BA CHOS DANG
MI LDAN PA'I PHYIR RO, ,GTAN TSIGS KYI DON 'GAL BA NYID KYANG YIN
NO, ,'DIR SMRAS PA, 'GRO BA PO 'GRO'O ZHES BRJOD PA MTHONG STE,
MTHONG BA LAS CHES LHAG PA GZHAN MED PAS GTAN

TSIGS LA SOGS PA MA GRUB PA MA YIN NO, ,'DIR BSHAD PA, BDEN MOD
KYI DE NI THA SNYAD DU GTOGS PA'I BLO GROS KYIS MTHONG BA YIN NO,
,DE NYID DON DAM PAR BRTAG PAR BYA STE, CI MTHONG BA DE JI LTAR
MTHONG BA DE BZHIN NAM, 'ON TE GZHAN ZHIG YIN, DE LA RE ZHIG DE
BZHIN NO ZHE NA NI, SHES PAR BYAR

MI NUS TE, JI LTA ZHE NA, RE ZHIG 'GRO'O 'GRO'O ZHES, ,JI LTAR
'THAD PA NYID DU 'GYUR, ,MI 'THAD PA NYID DO ZHES BYA BA'I TSIG
GI DON TE DPER NA G-YUL NGOR 'PHROS PA LA GZHOL BA JI LTAR DPA'
BO YIN ZHES BYA BA BZHIN NO, ,JI LTAR MI 'THAD CE NA, DE STON PAR
BYED PA NI, 'GRO BA MED NA 'GRO BA PO, ,NAM

YANG 'THAD PAR MI 'GYUR RO, ,'GRO BA JI LTAR MED PA DE LTAR NI
DANG PO KHO NAR, RE ZHIG SONG LA 'GRO MED DE, ,ZHES BYA BA LA
SOGS PA DANG, 'GRO BA SKYE BA DGAG PA DER BSTAN ZIN TO, ,YANG NA,
RE ZHIG 'GRO PO MI 'GRO STE, ,ZHES BYA BA NI DAM BCAS PA NYE BAR
BZHAG PA YIN LA, RE ZHIG 'GRO PO

@68A *, ,'GRO'O ZHES, ,JI LTAR 'THAD PA NYID DU 'GYUR, ,ZHES BYA
BA LA SOGS PA NI DE STON PAR BYED PA YIN TE, JI SKAD BSHAD PA
BZHIN DU RNAM PAR BSHAD PAR BYA'O, ,DE'I PHYIR DE LTAR DON DAM
PAR 'GRO BA MED PA BZHIN DU 'GRO BA PO YANG DAG PA MA YIN YANG
SGRO BTAGS NAS 'GRO BA PO 'GRO'O ZHE NA,

GANG GI PHYOGS LA 'GRO BA PO, ,'GRO BA DE LA 'GRO MED PA'I, ,'GRO
PO YIN PAR THAL 'GYUR TE, ,'GRO PO 'GRO BAR 'DOD PHYIR RO, ,SMRA
BA GANG GI PHYOGS LA 'GRO BA PO 'GRO BAR 'DOD PA DE LA 'GRO BA
MED PA'I 'GRO BA PO YIN PAR THAL BAR 'GYUR TE, CI'I PHYIR ZHE NA,
'DI LTAR 'GRO BA PO 'GRO BAR 'DOD

PA'I PHYIR TE, 'DI LTAR 'GRO BA MED NA 'GRO BA PO LA 'GRO BA DE
DANG LDAN PA'I PHYIR RO ZHES BYA BAR DGONGS SO, ,YANG NA 'GRO BA
GCIG PU ZHIG YOD PA DE DAG NI 'GRO'O ZHES BYA BA DE LA YONGS SU
RDZOGS PAR BYAS PA'I PHYIR RO, ,CI STE SKYON DE YONGS SU SPANG
BAR 'DOD PAS 'GRO BA PO DON DAM PA PA'I 'GRO BA DANG LDAN

PAR 'DOD NA DE LTA NA YANG, GAL TE 'GRO PO 'GRO GYUR NA, ,'GRO BA
GNYIS SU THAL 'GYUR TE, ,GANG GIS 'GRO POR MNGON PA DANG, ,'GRO
POR GYUR NAS GANG 'GRO BA'O, ,GAL TE 'GRO BA PO GANG 'GRO BA DANG
LDAN PAR GYUR NA 'GRO BA GNYIS SU THAL BAR 'GYUR TE, JI LTA ZHE
NA, 'GRO BA GANG GIS 'GRO BA

PO ZHES BYA BAR MNGON PA DANG 'GRO BA POR GYUR NAS 'GRO BA'I 'GRO
BA GANG YIN PA'O, ,DE LTA NA, 'GRO BA GNYIS SU THAL 'GYUR NA,
,'GRO BA PO YANG GNYIS SU 'GYUR, ,GANG PHYIR 'GRO PO MED PAR NI,
,'GRO BA 'THAD PAR MI 'GYUR PHYIR, ,ZHES BYA BA'I SKYON 'DI YANG
YOD DE, BYA BA NI GZHI LA RAG LAS

PA'I PHYIR RO ZHES BYA BAR DGONGS SO, ,'GRO BA MED PA'I 'GRO BA
PO NYID DANG, 'GRO BA GNYIS DANG, 'GRO BA PO GNYIS SU 'GYUR BA DE
YANG MI 'DOD DE, JI LTAR 'DOD CE NA, 'GRO BA PO LA 'GRO BA YOD PA
DANG, 'GRO BA YANG GCIG KHO NA DANG 'GRO BA PO YANG GCIG KHO NAR
'DOD DO, ,DE YANG KUN RDZOB TU

'GRUB KYANG DON DAM PAR MI 'GRUB PAS DPE MED PA'I PHYIR PHA ROL
POS SMRAS PA'I SGRUB PA MI 'GRUB BO, ,PHYIR RGOL BA DAG 'GRO BA
NI YOD PA KHO NA YIN TE, DE'I RTZOM PA YOD PA'I PHYIR RO, ,'DI NA
GANG MED PA DE LA NI RTZOM PA MED DE, DPER NA NAM MKHA'I ME TOG
GI PHRENG BA LA RTZOM PA MED PA BZHIN NO, ,SDOD

@68B PAR GYUR PA LA NI RAB TU G-YO BA'I MTSAN NYID KYI 'GRO BA
RTZOM PA YOD PAS, DE'I PHYIR 'GRO BA YOD PA KHO NA'O ZHE NA, 'DIR
BYA GAG TSON SNA TSOGS DANG LDAN PA NYID KHA DOG GZHAN DU BSGYUR
TE, NYE BAR 'JOG PA BZHIN DU, SNGAR LAN BTAB ZIN PA NYID TSIG
GZHAN GYIS NYE BAR BZHAG PAS 'DI LTA STE, SLOB

DPON GYIS 'DIR 'GRO BA'I RTZOM PA DE NYID CI SONG BA'AM, MA SONG
BA'AM, 'ON TE BGOM PA LA YOD CES KHYOD LA BRGAL ZHING BRTAGS NA
SNGA MA BZHIN DU RNAM PA THAMS CAD MI 'THAD PAR BSTAN PAR BZHED
PAS BSHAD PA, SONG LA 'GRO BA'I RTZOM MED DE, ,DE LA 'GRO BA'I
BYA BA 'DAS ZIN PA'I PHYIR RO, ,MA SONG

BA LA'ANG 'GRO RTZOM MED, ,MA SONG BA 'GRO BAS STONG PA LA 'GRO
BA MED PA'I PHYIR RO, ,BGOM LA RTZOM PA YOD MA YIN, ,SONG BA DANG
MA SONG BA MA GTOGS PAR BGOM PA RTAG TU MED PA'I PHYIR RO, ,GANG
DU 'GRO BA RTZOM PAR BYED, ,'O NA GANG GIS JI SKAD SMRAS PA'I
GTAN TSIGS 'GRUB PAS 'DOD PA'I DON 'GRUB

PAR 'GYUR BA DE DA SMROS SHIG ,DES NA 'DIS SONG BA DANG, MA SONG
BA DANG, BGOM PA DAG LA RTZOM PA MED PAR BSTAN TO ZHES BYA BA'I
TSIG GI DON TO, ,DE LTAR NA 'DIR SBYOR BA'I TSIG DAG TU 'GYUR BA
NI SONG BA LA 'GRO BA'I RTZOM PA MED DE, LAM YIN PA'I PHYIR DPER
NA MA SONG BA'I LAM BZHIN NO, ,YANG NA MA

SONG BA LA 'GRO BA'I RTZOM PA MED DE, MA SONG BA'I PHYIR DPER NA
'GRO BAR 'DOD PA LAS GZHAN PA'I MA SONG BA BZHIN NO, ,DE BZHIN DU
BGOM PA LA YANG 'GRO BA'I RTZOM PA MI 'THAD DE, LAM YIN PA'I
PHYIR DPER NA, DE LAS GZHAN PA BZHIN NO, ,DE'I PHYIR DE LTAR
RTZOM PA MED PAS, RTZOM PA'I GTAN TSIGS KYI

DON MA GRUB PA NYID DANG, THUN MONG MA YIN PA NYID DO, ,RGYAS PAR
NI SNGA MA BZHIN NO, ,'DIR SMRAS PA, 'O NA 'GRO BA RNAM PA GZHAN
GYIS YOD PAR SHES PAR BYA STE, RANG GI GNAS SKABS LAS GZHAN DU
'GYUR BA DANG LDAN PA'I DNGOS PO LA BRJOD PA KHYAD PAR CAN 'JUG
PA'I RGYU YOD PA'I PHYIR RO, ,'DI NA GANG

MED PA DE LA NI RANG GI GNAS SKABS LAS GZHAN DU GYUR PA DANG LDAN
PA'I DNGOS PO LA BRJOD PA KHYAD PAR CAN 'JUG PA'I RGYU MED DE,
DPER NA, DMUS LONG MIG GI RNAM PAR SHES PA DANG BRAL BA LA DMUS
LONG GIS MTHONG NGO, ,DMUS LONG LTA'O, ,LTA BAR 'GYUR RO ZHES
BRJOD PA KHYAD PAR CAN 'JUG PA'I RGYU

@69A *, ,MED PA BZHIN NO, ,'GRO BA RANG GI GNAS SKABS LAS GZHAN
DU GYUR PA DANG LDAN PA'I DNGOS PO LA NI BRJOD PA KHYAD PAR CAN
'JUG PA'I RGYU NYID YOD DE, GANG DU DE ZHUGS ZIN PA DE NI SONG BA
YIN LA, GANG DU DE 'JUG PA DE NI BGOM PA YIN, GANG DU DE MA ZHUGS
PA DE NI MA SONG BA YIN PAS

DE'I PHYIR JI SKAD SMRAS PA'I GTAN TSIGS KYI MTHU NYID KYIS 'GRO
BA YOD PA KHO NA YIN PAS SKABS KYI DON 'GRUB BO, ,'DIR BSHAD PA,
GANG GI PHYIR 'GRO BA'I SKYE BA YOD PAR GYUR NA NI GANG DU DE
ZHUGS ZIN PA DE NI SONG BA YIN LA, GANG DU DE 'JUG PA DE NI BGOM
PA YIN, GANG DU DE MA ZHUGS PA DE NI MA SONG BA YIN

NO ZHES BYA BAR YANG 'GYUR BA ZHIG NA 'GRO BA YANG MED DO ZHES
BSTAN ZIN TO, ,'GRO BA YOD PAR GYUR NA YANG, ,'GRO BA RTZOM PA'I
SNGA ROL NA, ,GANG DU 'GRO BA RTZOM 'GYUR BA, ,BGOM PA MED CING
SONG BA MED, ,MA SONG 'GRO BA GA LA YOD, ,'GRO BA RTZOM PA'I SNGA
ROL NA, ,GANG DU 'GRO BA RTZOM PAR 'GYUR

PA'I BGOM PA MED CING 'GRO BAS STONG NGO, ,SONG BA YANG MED DE,
'GRO BA DANG MI LDAN PA LA DE MI 'THAD DO ZHES BYA BAR DGONGS SO,
,DE LTAR 'GRO BAS STONG NA 'GRO BA MI 'THAD PAR STON PA'I RJES SU
DPAG PA SNGAR BSTAN PA DAG YOD PAS DAM BCAS PA LA RJES SU DPAG
PAS GNOD PA'I PHYIR MA SONG BA LA 'GRO BA GA LA

YOD DE 'GRO BA MED DO ZHES BYA BA'I THA TSIG GO, ,DE'I PHYIR DE
LTAR GANG GI TSE DON DAM PAR 'GRO BA'I RNAM PAR RTOG PA JI LTAR
YANG MI SRID PA DE'I TSE, 'GRO RTZOM RNAM PA THAMS CAD DU, ,SNANG
BA MED PA NYID YIN NA, ,SONG BA CI ZHIG BGOM PA CI, ,MA SONG CI
ZHES RNAM PAR BRTAG ,NYID YIN NA ZHES BYA BA'I SGRA NI

NGES PAR GZUNG BA'I DON TE, 'DIR SNANG BA MED PA NYID YIN NA ZHES
BYA BAR BLTA BAR BYA'O, ,GZHAN DU NA 'GRO BA NYID KYI YIN GYI,
,GZHAN GYI MA YIN PAR SHES PAR 'GYUR RO, ,RAB RIB CAN SGRA DANG
SBRANG BU DANG, SBRANG BU MA CHU RINGS LA SOGS PA YANG DAG PA MA
YIN PA LA RNAM PAR RTOG PA DANG 'DRA'O, ,'GRO BA

MED PA'I PHYIR BUS SKRA 'GRENG GI MDUNG THUNG BZHIN DU KHYOD LA
SKYON DE NYID RJES SU 'BRANG NGO, ,GZHAN DAG NA RE DON DAM PAR
'GRO BA YOD PA KHO NA YIN TE, MI MTHUN PA YOD PA'I PHYIR RO, ,'DI
NA GANG DANG GANG LA MI MTHUN PA YOD PA DE DANG DE YOD PAR SNANG
STE, DGER NA SNANG BA'I MI MTHUN PA MUN PA YOD PA BZHIN NO, ,'GRO

@69B BA LA YANG MI MTHUN PA SDOD PA YOD PAS DE'I PHYIR 'GRO BA
YOD PA KHO NA'O ZHES ZER RO, ,'DIR BSHAD PA, DE YANG KHYOD LA
BRGAL ZHING BRTAG PA YOD DE KHYOD SDOD PA SU'I YIN PAR SEMS CI
'GRO BA PO'I YIN NAM 'ON TE 'GRO BA PO MA YIN PA'I YIN, DE LA GAL
TE 'GRO BA PO'I YIN SNYAM NA, RE ZHIG 'GRO BA PO MI SDOD

DE, RE ZHIG CES BYA BA'I SGRA NI RIM PA LA LTOS PA'O, ,'GRO BA PO
MI SDOD DE ZHES BYA BA NI DAM BCA' BA NYE BAR GZHAG PA'O, ,'GRO
BA PO'I CHOS NI BYA BA DANG LDAN PA NYID YIN PAS, PHYOGS KYI CHOS
MNGON NO, ,DPE NI DE'I DBANG GIS TE, 'GRO BA PO 'GRO BA MA NYAMS
PA YIN NO, ,'DIR RJES SU DPAG

PA NI DON DAM PAR 'GRO BA PO SDOD PAR MI 'THAD DE, 'GRO BA'I BYA
BA DANG LDAN PA'I PHYIR LHAS BYIN 'GRO BA MA NYAMS PA BZHIN NO,
,CI STE 'GRO BA PO MA YIN PA'I YIN NO SNYAM NA, 'GRO BA PO MIN
SDOD PA MIN, ,'GRO BA DANG BRAL BA LA NI THA SNYAD DU YANG 'GRO
BA LDOG PA MI 'THAD PAS DE MI SRID PA'I PHYIR RO ZHES BYA BAR
DGONGS

SO, ,CI STE LEGS PAR MA ZIN PA'I GDON GYIS BRLAMS PA'I DBANG GIS
GZHAN ZHIG SDOD PAR SEMS NA GROGS SO, ,'GRO PO 'GRO PO MIN LAS
GZHAN, ,GSUM PA GANG ZHIG SDOD PAR 'GYUR, ,DE DA SMROS SHIG 'GA'
YANG SDOD PAR MI 'THAD DO ZHES BYA BA'I TSIG GI DON TO, ,YANG NA,
RE ZHIG 'GRO PO SDOD DO ZHES, ,JI

LTAR 'THAD PA NYID DU 'GYUR, ,'GRO BA MED NA 'GRO BA PO, ,NAM
YANG 'THAD PAR MI 'GYUR RO, ,BYA BA GNYIS DUS GCIG TU 'GAL BAS MI
SRID PA'I PHYIR RO ZHES BYA BAR DGONGS SO, ,DE LTAR NA TSIG DES
NI SDOD PA PO 'GRO BA DANG BRAL BA NYID DU BSTAN PAS 'GRO BA PO
SDOD DO ZHES BYA BA'I THA SNYAD MI SRID PAR BSTAN TO, ,GAL TE

RDZA MKHAN BZHIN DU DUS GSUM GYI NUS PA'I GNAS SKABS YOD PA'I
PHYIR 'GRO BA DANG BRAL BA YANG 'GRO BA PO NYID DU 'GRUB PAS
SKYON MED DO ZHE NA, NYE BAR GDAGS PA KHAS BLANGS PA'I PHYIR KHAS
BLANGS PA NYAMS PAS DES NA SNGA MA BZHIN DU GTAN TSIGS DANG PO'I
SKYON YOD PAR THAL BAR 'GYUR RO, ,YANG NA SUN DBYUNG BA'I LAM

GZHAN YANG YOD DE, 'DI LA SDOD PA DE SONG BA LAS SAM, MA SONG BA
LAS SAM, BGOM PA LAS LDOG PA LA BRTAG GRANG NA, DE LA, BGOM LAS
SDOD PAR MI 'GYUR TE, ,SONG DANG MA SONG LAS KYANG MIN, ,BGOM PA
LAS SDOD PAR MI 'GYUR TE, RJES SU DPAG PA SNGAR BSTAN PAS 'GRO BA
DANG LDAN PA LA SDOD

@70A *, ,PA MI 'THAD PA'I PHYIR RO, ,GAL TE SONG BA LAS DE 'GRUB
BO ZHE NA, SONG BA LAS KYANG DE 'GRUB PA MI RIGS TE, SONG BA 'GRO
BA MED PA LA 'GRO BA LDOG PA'I SDOD PA MED PA'I PHYIR RO, ,'O NA
MA SONG BA LAS SDOD PA 'GRUB PAR 'GYUR RO SNYAM NA, DE YANG MI
'THAD DE, 'GRO BA MED PA LA LDOG

PA MI SRID PA'I PHYIR RO, ,DE LTA BAS NA MA SONG BA LAS KYANG
SDOD PAR MI 'GYUR RO, ,DE LTA NA GTAN TSIGS KYI DON MA GRUB PA
NYID DANG, RJES SU 'GRO BA YANG MED DE, DON DAM PAR SNANG BA DANG
MUN PA GNYIS MI MTHUN PA NYID YIN PAR KHAS MA BLANGS PA'I PHYIR
RO, ,YANG NA DON 'GAL BA NYID KYANG YIN NO, ,GANG DAG

SDOD PA NI YOD PA KHO NA YIN TE, MI MTHUN PA YOD PA'I PHYIR DANG,
RTZOM PA YOD PA'I PHYIR DANG, DE LAS LDOG PAS DNGOS PO SKYE BA'I
PHYIR RO ZHES ZER BA DE DAG LA, 'GRO BA DANG NI 'JUG PA DANG,
,LDOG PA YANG NI 'GRO DANG MTSUNGS, ,ZHES BRJOD PAR BYA STE, JI
LTAR 'GRO BA'I MI MTHUN PA 'GRO BA PO

DANG, 'GRO BA PO MA YIN PA DANG, DE LAS GZHAN PA LA MI 'THAD PA
DANG, 'GRO BA'I RTZOM PA YANG SONG BA DANG, MA SONG BA DANG, BGOM
PA LA MI 'THAD PA DANG 'GRO BA'I LDOG PA YANG SONG BA DANG MA
SONG BA DANG BGOM PA LA MI MTHUN PA DE BZHIN DU SDOD PA'I MI
MTHUN PA YANG SDOD PA PO DANG, SDOD PA PO MA YIN PA DANG,

DE LAS GZHAN PA LA MI 'THAD PA DANG, SDOD PA'I 'JUG PA YANG BSDAD
PA DANG, MA BSDAD PA DANG, SDOD PA LA MI 'THAD PA DANG, SDOD PA'I
LDOG PA YANG BSDAD PA DANG, MA BSDAD PA DANG, SDOD PA LA MI 'THAD
PA DE LTAR RJES SU DPAG PA RGYAS PAR BYA'O, ,TSIG MANGS KYIS DOGS
PA'I PHYIR DANG, ,DON BSHAD ZIN PA'I PHYIR

SPROS PA'I SGO NAS MA BSHAD DE, 'ON KYANG PHYOGS TZAM ZHIG BSHAD
PAR BYA'O, ,SDOD PA PO MI 'GRO STE, 'GRO BA DANG BRAL BA'I PHYIR
SDOD PA MA NYAMS PA'I SDOD PA PO GZHAN BZHIN NO, ,BSDAD PA LA
SDOD PA'I 'JUG PA MED DE, BSDAD ZIN PA'I PHYIR DPER NA BSDAD NAS
YUN RING DU LON PA BZHIN NO, ,BSDAD

PA LAS SDOD PA MI LDOG STE, 'GRO BA MED PA'I PHYIR, DPER NA, SDOD
PA MA NYAMS PA GZHAN BZHIN NO, ,DE BZHIN DU LHAG MA RNAMS LA YANG
RJES SU DPAG PA'I SBYOR BA CI RIGS PAR BYA'O, ,DE'I PHYIR DE LTAR
SDOD PA MA GRUB PA'I PHYIR JI SKAD BSHAD PA'I SKYON LAS NGES PAR
THAR PA MED DO, ,'DIR SMRAS PA, KHYED NA

@70B RE, 'GRO BA PO YANG MED LA 'GRO BA YANG MED DO ZHES ZER BAS
TZEE TRA 'GRO'O ZHES 'JIG RTEN LA GRAGS PA SEL BAR BYED PA'I
PHYIR GRAGS PA'I GNOD PAR 'GYUR TE, DPER NA, 'JIG RTEN LA RI BONG
CAN ZLA BA NYID DU GRAGS BZHIN DU ZLA BA MA YIN PA SEL BAR BYED
PA BZHIN NO, ,BSHAD PA, 'DIR GTAN

TSIGS KYI DON GANG YIN, CI 'JIG RTEN LA GRAGS PA SEL BAR BYED
PA'I PHYIR RAM, 'ON TE BSTAN BCOS LA GRAGS PA SEL BAR BYED PA'I
PHYIR, DES CIR 'GYUR, 'JIG RTEN LA GRAGS PA SEL BAR BYED PA'I
PHYIR RO ZHE NA NI GTAN TSIGS KYI DON MA GRUB PA NYID DE, DON DAM
PAR RO ZHES DAM BCAS PA'I KHYAD

PAR NYE BAR BLANGS PA KHO NA'I PHYIR, 'JIG RTEN LA GRAGS PA'I
'GRO BA PO DANG, 'GRO BA'I THA SNYAD MA SPANGS PA'I PHYIR RO,
,GAL TE RANG GI BSTAN BCOS LA GRAGS PA SEL BAR BYED PA'I PHYIR DE
GRAGS PA'I GNOD PAR 'GYUR RO ZHE NA NI, KHAS BLANGS PA LA GNOD
PAR 'GYUR RO ZHES BRJOD PAR BYA BA'I RIGS TE, DE

YANG KHO BO CAG LA GNAS MI RNYED DE, DON DAM PAR 'GRO BA PO DANG,
'GRO BA GNYIS YOD PAR KHAS MA BLANGS PA'I PHYIR DANG, DE DAG MI
'THAD PAR YANG SNGAR BSTAN ZIN PA'I PHYIR RO, ,YANG BSHAD PA, DON
DAM PAR 'GRO BA PO DANG 'GRO BA GRUB PAR GYUR NA, NGES PAR GCIG
PA NYID DANG, GZHAN PA NYID

DU 'GYUR GRANG NA DE YANG MI 'THAD DO, ,JI LTA ZHE NA, DE NYID
BRTAG PAR BYA STE, 'GRO BA DE DANG 'GRO BA PO, ,DE NYID CES KYANG
BYAR MI RUNG, ,'GRO BA DANG NI 'GRO BA PO, ,GZHAN NYID CES KYANG
BYAR MI RUNG, ,DE NI DAM BCA' BA GNYIS NYE BAR GZHAG PA'O, ,JI
LTAR MI RUNG ZHE NA, GAL TE 'GRO BA GANG YIN PA, ,DE

NYID 'GRO BO YIN GYUR NA, ,BYED PA PO DANG LAS NYID KYANG, ,GCIG
PA NYID DU THAL BAR 'GYUR, ,DE LTAR NA 'DIR GLAGS YOD PA'I TSIG
YIN PA'I PHYIR, SKABS KYI DON DGAG PA NUS SHING BZLOG PA'I DON
GSAL BA'I TSIG GI DON TO, ,DPER NA GAL TE SPRA RTAG NA BUM PA
YANG RTAG PA NYID DU THAL BAR 'GYUR TE BUM PA

BYAS PA MI RTAG PA NI RTAG PA NYID DU MI 'DOD DE, DE'I PHYIR SGRA
NI MI RTAG STE, BYAS PA'I PHYIR DPER NA BUM PA BZHIN NO ZHES BYA
BA LTA BU'O, ,DE'I PHYIR 'DIR TSIG GI DON GYI DBANG GIS SBYOR
BA'I TSIG NI DON DAM PAR 'GRO BA PO DANG 'GRO BA GCIG PA NYID MA
YIN TE, BYED PA PO DANG LAS YIN PA'I PHYIR DPER NA GCOD PA PO
DANG GCAD

@71A *, ,PA BZHIN NO, ,'GRO BA PO DANG 'GRO BA GCIG PA NYID MA
YIN NO ZHES BSHAD KYANG DE GNYIS GZHAN PA NYID DU BSTAN PA MA YIN
NO, ,GZHAN DAG NI DAM BCAS PA'I DON RNAM PAR BRTAGS NA GCIG LA
GCIG NUS PAS STONG PA NYID KYI MTSAN NYID KYI GZHAN PA NYID GCOD
PA PO DANG, BCAD PA LA MED

PA'I PHYIR DPE MED DO ZHES ZER RO, ,DE NI BZANG PO MA YIN TE,
GCIG PA NYID TZAM DGAG PA'I PHYIR DANG, DE YANG GCOD PA PO DANG
BCAD PA'I GSAL BA THA DAD PA'I PHYIR GRAGS PA KHO NA'O, ,GCIG LA
GCIG NUS PAS STONG PA NYID KYI MTSAN NYID KYANG DAM BCAS PA'I DON
KHAS BLANGS NAS RTOGS PAR BYA BA DANG,

RTOGS PAR BYED PA KUN RDZOB TU GCIG LA GCIG NUS PAS STONG PA'I
PHYIR GRUB PA DAG KHO NA DPE NYID DU 'DOD PA'I PHYIR DPE MED PA
MA YIN NO, ,CI STE YANG DON DAM PAR GCOD PA PO DANG, BCAD PA
GZHAN PA NYID MA YIN TE, DPAG TU YOD PA'I PHYIR BCAD PA'I RANG GI
BDAG NYID BZHIN PAS DE'I PHYIR 'GAL BA 'KHRUL PA

MED PA'I GNOD PAR 'GYUR RO ZHE NA, DE YANG RIGS PA MA YIN TE,
BCAD PA'I RANG GI BDAG NYID GZHAN PA NYID MA YIN PAR MA GRUB PA'I
PHYIR 'GAL BA 'KHRUL PA MED PA'I GNOD PAR MI 'GYUR BA'I PHYIR RO,
,'GAL BA 'KHRUL PA MED PA'I GNOD PA YOD DU ZIN NA YANG GCIG PA
NYID DANG THA DAD PA NYID KYI MTHA' GNYIS LA

ME 'CHEL BAS DON DAM PAR NI SGRUB PA STON PAR 'DOD PA'I PHYIR
'DOD PA 'GRUB BO, ,THA SNYAD DU GCIG PA NYID SGRUB NA NI GRAGS
PA'I GNOD PAR 'GYUR RO, ,CI STE YANG DAM BCA' BA'I DON SGRO BTAGS
NAS 'GRO BA PO DANG, 'GRO BA GCIG PA NYID MA YIN NO ZHES BSHAD
PAS, 'GRO BA PO DANG 'GRO BA GZHAN PA NYID DU

BSTAN PA YIN PAS KHAS BLANGS PA LA GNOD PAR 'GYUR RO ZHES RGOL NA
DE YANG DE NYID KYIS LAN BTAB ZIN TO, ,GANG DAG JI SKAD BSHAD
PA'I SKYON YONGS SU SPANG BAR 'DOD PAS GZHAN PA NYID KYI PHYOGS
LA BRTEN PA DE DGAG PA'I PHYIR DAM BCA' BA NYE BAR BZHAG PA GNYIS
PA RAB TU BSGRUB PA BSTAN PAR BYA STE, 'DU BYED KYI

TSIGS DANG RGYU RKYEN SO SOR NGES PA YOD NA 'BYUNG BA NGO BO NYID
THA DAD DU BYA BA'I GZHIR GYUR PA THOG MA MED PA'I DUS NAS 'JUG
PA'I SPROS PA'I BAG CHAGS DANG, SA BON DANG, RGYU LAS BYUNG BA
YANG DAG PA MA YIN PA KUN RTOG PA'I DBANG GIS YUL GZHAN DU BAR
CHAD MED PAR SKYE BA LA, GAL TE 'GRO DANG 'GRO BA PO, ,

@71B GZHAN PA NYID DU RNAM BRTAG NA, ,RNAM PAR RTOG PA BYED NA
NI, ,'GA' YANG BZLOG PAR BYA BA MA YIN TE, MI 'DOD PA THOB PA
NYID KYIS GNOD PAR 'GYUR RO, ,CI LTAR ZHE NA 'DI LA 'GRO BA DANG
'GRO BA PO GZHAN PA NYID DU KHAS LEN NA, 'GRO PO MED PA'I 'GRO BA
DANG, ,'GRO BA MED PA'I 'GRO BAR 'GYUR, ,

GZHAN YIN PA'I PHYIR, DPER NA, BUM PA DANG, SNAM BU RTEN DANG
BRTEN PA'I DNGOS POS RTEN PA MED PA LTA BUR 'GYUR BAR DGONGS SO,
,GZHAN PA NYID DU SMRA BA YANG 'GRO BA PO MED PA'I 'GRO BA DANG,
'GRO BA MED PA'I 'GRO BA PO MI 'DOD DO, ,GLAGS YOD PA'I SGO DES
PHYOGS KYI CHOS NI 'GRO BA PO DANG,

'GRO BA LTOS PA DANG BCAS PA NYID YIN LA BSGRUB PAR BYA BA CHOS
NI GZHAN PA MA YIN PA NYID YIN, DPE NI DE'I DBANG GIS BSGRUB PAR
BYA BA DANG, SGRUB PA'I CHOS GRAGS PA DANG LDAN PA'I CHOS CAN YIN
PAR BSTAN TO, ,'DIR SBYOR BA'I TSIG NI DON DAM PAR 'GRO BA PO LAS
'GRO BA GZHAN PA NYID MA YIN PAR SHES

PAR BYA STE, BRJOD PA KHYAD PAR CAN 'JUG PA'I LTOS PA DANG BCAS
PA'I PHYIR DPER NA, 'GRO BA RANG GI BDAG NYID BZHIN NO, ,DE BZHIN
DU DON DAM PAR 'GRO BA LAS KYANG 'GRO BA PO GZHAN PA NYID MA YIN
PAR NGES PAR GZUNG BAR BYA STE, BRJOD PA KHYAD PAR CAN 'JUG PA'I
LTOS PA DANG BCAS PA'I PHYIR DPER NA 'GRO

BA PO'I RANG GI BDAG NYID BZHIN NO, ,MI MTHUN PA'I PHYOGS LAS
LDOG PA MA BSTAN PA NI DE MED PA'I PHYIR, DE LAS LDOG PA 'GRUB
PA'I PHYIR RO, ,GAL TE RTEN DANG BRTEN PAR BCAS PA'I 'BREL PA RAB
TU MA GRUB PA DAG LA LTOS PA DANG BCAS PA NYID MA GRUB PA'I PHYIR
PHYOGS KYI PHYOGS GCIG LA MA KHYAB PA NYID YIN NO ZHE

NA, DE DAG LA YANG THA NA 'DI NI GZHAN NO, ,'DI YANG GZHAN NO
ZHES BRJOD PA KHYAD PAR CAN 'JUG PA GDON MI ZA BAR YOD PAS LTOS
PA DANG BCAS PA NYID YIN PA'I PHYIR, SKYON MED DO, ,GANG DAG LA
GZHAN MA YIN PA RNAM PAR BCAD PAS SAM GZHAN NYID DANG LDAN PA'I
PHYIR GZHAN NYID YIN PA DE DAG LA YANG, DE LA

LTOS NAS 'DI NI GZHAN NO, ,'DI YANG GZHAN NO ZHES BRJOD PA KHYAD
PAR CAN 'JUG PA GDON MI ZA BAR YOD PAS LTOS PA DANG BCAS PA NYID
YIN PA'I PHYIR, GTAN TSIGS KYI DON MA GRUB PA NYID MED DO, ,RJES
SU DPAG PA JI SKAD BSTAN PA NYID KYIS GZHAN NYID MA GRUB PA'I
PHYIR MI MTHUN PA'I PHYOGS MED PAS MA NGES PA

@72A *, ,NYID KYANG MA YIN NO, ,GRAGS PA'I GNOD PA YANG MED DE,
,DE KHO NA DPYAD PA NI SHING RTA MKHAN LA SOGS PA BLO MA SBYANGS
PA DAG GI DBANG DU MA BYAS PA'I PHYIR DANG, SNGAR BSTAN ZIN PA'I
PHYIR RO, ,CI STE YANG 'GRO BA LAS 'GRO BA PO GZHAN PA NYID YIN
TE, THA SNYAD YOD PA'I PHYIR

DPER NA LHAS BYIN GYI RTA ZHES BYA BA BZHIN NO SNYAM NA, DE YANG
BZANG PO MA YIN TE, 'GRO BA PO'I RANG GI BDAG NYID CES BYA BA,
'GRO BA PO LA GRUB PAS PHYOGS KYI PHYOGS GCIG LA MA GRUB PA'I
PHYIR DANG, 'GRO BA PO'I RANG GI BDAG NYID KYIS RANG LA YANG MA
NGES PA NYID YIN PA'I PHYIR RO, ,LHAS BYIN DANG,

RTA YANG GZHAN PA NYID DU MA GRUB PA'I PHYIR DPE YANG MED PA'I
PHYIR RO, ,DES BLO THA DAD PA'I PHYIR ZHES BYA BA LA SOGS PA'I
GTAN TSIGS DAG GI LAN KYANG BTAB PA YIN NO, ,CI STE YANG BLO RNON
PO'I BLO LA 'GRO BA PO LHAS BYIN ZHES BYA BA'I SGRA GANG YIN PA
DE NI RANG GI BDAG NYID LAS, GZHAN PA'I TSIG GI DON DANG 'BREL

PA'I YUL YIN TE, 'JUG PA DANG LDOG PA YOD PA'I PHYIR DPER NA LA
BA SNGON PO ZHES BYA BA'I SGRA BZHIN NO, ,SGRA GANG LA JI SKAD
SMOS PA'I RNAM PA MED PA DE LA NI 'JUG PA DANG LDOG PA MED DE,
DPER NA YOD PA NYID KYI SGRA JI BZHIN NO SNYAM DU SEMS NA DE LAS
GZHAN PA NYID YIN PAR RJES SU DPOG NA RTEN DANG, BRTEN PAR

'BREL BA MED PAS 'GRO BA PO DANG, 'GRO BA'I 'BREL PA BSAL BA'I
PHYIR RJES SU DPAG PA LA GNOD DO, ,MI MTHUN PA RANG GI BDAG NYID
LAS GZHAN PA'I TSIG GI DON DANG MA 'BREL PA GZHAN DAG LA YANG
LHAS BYIN LHAS BYIN ZHES BYA BA'I SGRA 'JUG PA DANG LDOG PA YOD
PAS GTAN TSIGS MA NGES PA NYID YIN NO, ,KHYAD

PAR DU SMOS NA YANG GTAN TSIGS KYI DON MA GRUB PA NYID YIN NO,
,LA BA SNGON PO ZHES BYA BA'I SGRA JI SKAD SMOS PA'I YUL YIN PA
YANG DON DAM PAR MA GRUB PA'I PHYIR RO, ,DES 'GRO BA LAS 'GRO BA
PO GZHAN PA NYID YIN NO SNYAM PA'I BLO'I PHYOGS LA YANG GTAN
TSIGS DANG DPE'I SKYON GYIS LAN BTAB PA YIN NO, ,CI STE

GCIG PA NYID DGAG PA'I PHYIR RJES SU DPAG PA BSTAN PAS GZHAN PA
NYID DGAG PA'I RJES SU DPAG PA BSTAN PA RNAMS BSAL BA'I PHYIR
GZHAN PA NYID DGAG PA YANG MI 'GRUB BO SNYAM NA GNYI GA DGAG PA'I
RJES SU DPAG PA BSTAN PA'I MTHUS GCIG PA NYID DANG, GZHAN PA NYID
DGAG PAS DE'I YUL CAN GYI BLOS SKYE BA

@72B MED PA BSTAN PAR 'DOD PA'I PHYIR SKYON MED DO, ,DE'I PHYIR
DE LTAR 'GRO BA LAS 'GRO BA PO GZHAN PA NYID MA YIN PAR BSTAN PA
LA, PHA ROL POS GZHAN PA MA YIN PA NYID YIN NO ZHES DAM BCAS PA'I
DON LOG PAR BRTAGS NAS KHAS BLANGS PA LA GNOD PA NYE BAR BRTAGS
PA'I GNOD PA MED DO, ,CI STE YANG GZHAN

ZHIG RTOG PA ZHI BA MOS 'GRO BA PO'I RANG GI BDAG NYID RANG LAS
GZHAN PA NYID MA YIN PAR MA GRUB PA'I PHYIR DPE MED PAR STON PAR
BYED NA DE YANG BZANG PO MA YIN TE, 'GRO BA PO'I RANG GI BDAG
NYID GZHAN PA NYID KYI NGO BO NYID KYIS STONG PAR RAB TU GRUB PA
NYID KYIS DPE NYID DU BRJOD PAS SKYON MED DO, ,DE'I PHYIR DE LTAR

GZIGS ZAN DAG GIS RANG GI GRUB PA'I MTHA'I SKYON SBA BAR 'DOD
PAS, SGRUB PA SBYAR BA NI KHO BO CAG LA MI GNOD DO, ,'DIR GZHAN
DAG NA RE, 'GRO BA MED DO ZHES BYA BA'I SKABS BOR NAS 'GRO BA PO
DANG 'GRO BA GCIG PA NYID DANG, GZHAN PA NYID MA YIN NO ZHES DAM
'CHA' BAR BYED PA DE NI SKABS

BOR BA DANG, LTAG CHOD YIN NO ZHES ZER RO, ,'DIR BSHAD PA, GANG
DAG DNGOS PO GCIG PA DANG, ,DNGOS PO GZHAN PA NYID DU NI, ,'GRO
BA PO DANG 'GRO BA GCIG PA NYID DANG, GZHAN PA NYID DU GRUB PAR
GYUR NA DE GNYIS YOD PA NYID DU SHES PAR 'GYUR BA ZHIG NA, GANG
GI TSE JI SKAD BSHAD PA'I RNAM PAS

GCIG PA NYID DANG, GZHAN PA NYID DU, GRUB PAR GYUR PA YOD MIN PA,
,DE GNYIS GRUB PA JI LTAR YOD, ,DE'I PHYIR DE LTAR DE'I DNGOS PO
NYID DGAG PAR 'DOD PA'I PHYIR SKABS BOR BA YANG MA YIN LA, GCIG
PA NYID LA SOGS PAR YONGS SU RTOG PA NYID BKAG PA'I PHYIR LTAG
CHOD KYANG MA YIN NO, ,GZHAN DAG NA RE

GCIG PA NYID DANG, GZHAN PA NYID DU NGES PAR BZUNG BAR MI NUS SU
ZIN KYANG 'GRO BA PO DANG, 'GRO BA 'GRUB PAS JI SKAD BSHAD PA'I
SKYON MED DO ZHES ZER RO, ,DE LA YANG LAN DE NYID YIN TE, GANG
DAG DNGOS PO GCIG PA DANG, ,DNGOS PO GZHAN PA NYID DU NI, ,DE
GNYIS THA SNYAD DU NI YOD PA NYID DU SHES PAR NUS

KYI KHYED NI DON DAM PAR 'DOD PAS GAL TE GCIG PA NYID DANG, GZHAN
PA NYID DU, GRUB PAR GYUR PA YOD MIN PA, ,DE GNYIS GRUB PA JI
LTAR YOD, ,MED PA NYID DE GCIG PA NYID DANG, GZHAN PA NYID DU MED
PA LA NI YOD PA NYID DU STON PA'I RJES SU DPAG PA MED PA'I PHYIR
RO ZHES BYA BAR DGONGS SO, ,MKHAS PAR RLOS

@73A *, ,PA GZHAN DAG NI DON DAM PAR 'GRO BA PO MI 'GRO STE, BYA
BA DANG LDAN PA'I PHYIR SDOD PA PO BZHIN TE ZHES BYA BA DANG, DE
BZHIN DU DON DAM PAR 'GRO BA PO SDOD PAR MI 'THAD DE, 'GRO BA'I
BYA BA DANG LDAN PA'I PHYIR LHAS BYIN 'GRO BA MA NYAMS PA BZHIN
NO ZHES RJES SU DPAG PA SNGAR BSTAN PA DAG LA

SKYON 'DOGS PAR BYED DE, SPYI'I DON GANG YIN, BYA BA DANG LDAN
PAS BYA BA GZHAN MI BYED DAM, 'ON TE BYA BA GANG DANG LDAN PA DE
MI BYED PA YIN, DE LA GAL TE BRTAG PA SNGA MA LTAR 'DOD NA NI DPE
MED DE, DE LAS GZHAN PA'I BYA BA BYED PA'I PHYIR RO, ,'ON TE
BRTAG PA PHYI MA LTAR 'DOD NA NI, DE LTA NA

YANG DON 'GAL BA NYID YIN TE, SMRA BA PO TSIG SMRA BAR BYED CING,
GCOD PA PO SHING GCOD PAR BYED PA DANG, DE DANG LDAN PA NYID KYIS
DE BYED PA'I PHYIR RO ZHE NA, DE LA 'DIR DPE MED PA MA YIN TE, DE
LAS GZHAN PA'I BYA BA'I BYED PA PO 'GRO BA'I BYED PA PO NYID DU
MA GRUB PA SDOD PA PO LA SOGS PA DPE NYID DU

'DOD PA'I PHYIR JI SKAD BSHAD PA'I SKYON LDOG PA MED DO, ,DON
'GAL BA NYID KYANG MA YIN TE, 'DI LTAR, 'GRO BA GANG GIS 'GRO BOR
MNGON, ,'GRO BA DES NI DE 'GRO MIN, ,'GRO BA GANG GIS 'GRO BA PO,
,ZHES BYA BAR MNGON PA'I 'GRO BA PO DE NI 'GRO BA PO DE 'GRO BAR
BYED PA MA YIN NO ZHES BYA BA'I

THA TSIG GO, ,DON DAM PAR GZHAN PA NYID MA YIN PA'I PHYIR, RANG
GI BDAG NYID BZHIN PAS RANG GI RJES SU DPAG PA LA GNOD DO, ,GZHAN
PA NYID MA YIN PAR SMRA BA RNAMS LA GRAGS PA'I GNOD PAR YANG
'GYUR TE, GANG ZHIG GANG DU 'GRO BAR 'GYUR, ,RANG GI BDAG NYID
LAS THA DAD PAR GYUR PA'O ZHES

'JIG RTEN LA GRAGS PA'I PHYIR RO, ,YANG NA, 'GRO BA GANG GIS 'GRO
POR MNGON, ,'GRO BA DE NI DE 'GRO MIN, ,JI LTA ZHE NA, GANG PHYIR
'GRO BA'I SNGA ROL MED, ,'GRO BA'I SNGA ROL NI 'GRO BA'I SNGON
ROL NA STE, 'GRO BA SKYE BA'I SNGA ROL NA, ,ZHES BYA BA'I THA
TSIG GO , ,'GRO BA PO GANG RUNG GI BDAG NYID KYIS

GNAS PA 'GRO BA'I RGYUR GYUR PA'AM 'GRO BAR BYED CING 'GRO BO
ZHES BYA BA'I THA SNYAD GDAGS PA LA BRTEN PAR 'GYUR BA 'GA' YANG
MED DO, ,'DI LTAR THA SNYAD DU NI 'DUN PA'I RGYU LAS BYUNG BA'I
RTZOL BAS BSKYED PA'I RLUNG GI KHAMS KYI DBANG GIS 'DU BYED KYI
TSOGS YUL GZHAN DU DUS THA DAD PA MED PAR SKYE BA BYUNG BA NI
'GRO BA PO

@73B YIN LA, DE SKAD CIG SNGA MA LAS MTSAN NYID MI 'DRA BA 'BYUNG
BA GANG YIN PA DE NI 'GRO BA YIN NO, ,YANG DAG PAR NI RGYU LA
BYED PA PO'I THA SNYED 'DOGS PA LAS DE BYED PA PO NYID DU YANG MI
'DOD DE, 'DI LTAR, GANG ZHIG GANG DU 'GRO BAR 'GYUR, ,RANG GI
BDAG NYID LA MA YIN TE, RANG GI BDAG NYID LA

BYED PA NYID MI 'THAD PA'I PHYIR RO, ,DE LTAR RE ZHIG RANG GI SDE
PA DAG LA, 'GRO BA GANG GIS 'GRO POR MNGON, ,'GRO BA DE NI DE
'GRO MIN, ,ZHES BYA BA YIN NO, ,GRANGS CAN GYI PHYOGS LA YANG SA
LA SOGS PA LUS KYI RNAM PAR GNAS PA'I KHYAD PAR CAN DAG LA RDUL
SHAS CHE BAR GYUR PA NI 'GRO BA YIN LA, DE DANG

LDAN ZHING DE'I BDAG NYID DU GYUR PA BYA BA BYED PA'I GNAS KYI
TSOGS NI 'GRO BA PO YIN NO ZHE NA, DE YANG, GANG PHYIR 'GRO BA'I
SNGA ROL MED, ,'GRO BA'I SNGA ROL NA DE'I BDAG NYID MED PA YIN
TE, SDOD PA NA YANG 'GRO'O ZHES BYA BAR THAL BAR GYUR NA MI RUNG
BA'I PHYIR RO, ,GANG GI TSE 'GRO BA SNANG BAR GYUR PA DE'I TSE NA
DE'I RGYU

YIN PAR YANG MI RUNG STE, GANG ZHIG GANG DU 'GRO BAR 'GYUR, ,DE
NYID KYIS DE MI BYED DO, ,ZHES BYA BAR DGONGS SO, ,GANG LA SKYE
BA'I KHYAD PAR SKYED PAR BYED PA LA MYU GU SKYE'O, ,BDAG NYID
MKHAS PAR BYED DO ZHES BRJOD PA DE YANG RTOG PAS SGRO BTAGS PA
STE, MA SKYES PA LA BYA BA MI SRID PA'I PHYIR RO, ,JI LTAR

'GRO BA'I BDAG NYID DU GYUR PA 'GRO BA MI 'THAD PA DE BZHIN DU
SMRA BA PO TSIG SMRA BAR BYED CING, GCOD PA PO SHING GCOD PAR
BYED PA ZHES BYA BA DE LA YANG RANG GI BDAG NYID LA BYA BA BYED
PAR MI 'THAD DE, GANG GI PHYIR 'DIR YANG 'DUN PA'I RGYU LAS BYUNG
BA'I RTZOL BAS BSKYED PA'I GNAS DANG BYUNG BA'I RGYU LAS NGAG GI
'DU

BYED KYI TSOGS YI GE DANG NGAG DANG TSIG CES BYA BA SMRA BA PO
LAS RANG BZHIN THA MI DAD PA SKAD CIG SNGA MA LAS MTSAN NYID MI
'DRA BA KHYAD PAR GANG GIS SMRA BA PO ZHES BRJOD PA 'BYUNG ZHING,
DE'I RGYU NI SMRA BA PO YIN PAS SMRA BA PO TSIG SMRA BAR BYED DO
ZHE NA, DE YANG MI RUNG STE, GANG PHYIR SMRA BA'I SNGA ROL MED,
GANG ZHIG CI

ZHIG SMRA BAR 'GYUR, ,DES GCOD PA PO SHING GCOD PAR BYED PA ZHES
BYA BA'I LAN KYANG BTAB PA YIN NO, ,DE'I PHYIR DE LTAR DPE YANG
DNGOS BZHIN DU MA GRUB PAS DON 'GAL BA NYID KYI SKYON GYI GNAS
MED PAR MI 'GYUR BAR RIGS SO, ,GZHAN DAG NI, GANG PHYIR 'GRO BA'I
SNGON ROL MED, ,CES BYA BA DE LA 'GRO

@74A *, ,BA SKYE BA'I SNGA ROL NA 'GRO BA PO 'GRO BA DANG BRAL BA
NI 'GRO BA PO NYID DU MI 'THAD PA'I PHYIR 'GRO BA PO 'GRO'O ZHES
BYA BA'I THA SNYAD MI SRID PAS 'GRO BA PO 'GRO'O ZHES BYA BAR MI
RIGS SO ZHES ZER RO, ,DE NI RIGS PA MA YIN TE, 'GRO BA PO MI
'GRO'O ZHES BYA BA DES DON BSTAN ZIN PA'I PHYIR RO, ,BYE

BRAG PA DAG GIS SMRAS PA, 'GRO BA GANG GIS 'GRO POR MNGON, ,'GRO
BA DE NI DE 'GRE MIN, ,ZHES BYA BA NI BDEN MOD KYI, 'ON KYANG DE
LAS DE GZHAN PA NYID YIN PAS KHO BO CAG LA JI SKAD BSHAD PA'I
RNAM PA'I GNOD PAS GNOD PAR MI 'GYUR RO, ,KHO BO CAG NI RDZAS KYI
BLO DANG, LAS KYI BLO GZHAN PA NYID DU

GRUB STE, YUL THA DAD PA'I PHYIR DPER NA BA LANG GI BLO DANG BA
MEN GYI BLO GZHAN PA NYID BZHIN NO, ,GANG GZHAN PA NYID MA YIN PA
DE LA NI YUL THA DAD PA MED DE, DPER NA BA LANG GI BLO RANG LAS
GZHAN PA NYID MA YIN PA BZHIN NO, ,'DIR BSHAD PA, JI LTAR, 'GRO
BA GANG GI 'GRO POR MNGON, ,'GRO BA DE NI DE

'GRO MIN, ,DE MI RIGS PA'I PHYIR RO ZHES BYA BA DE BZHIN DU, 'GRO
BA GANG GIS 'GRO POR MNGON, ,DE LAS GZHAN PA DE 'GRO MIN, ,DE LAS
GZHAN PA NYID BKAG PA'I PHYIR DANG, DE STON PA'I RJES SU DPAG PA
MED PA'I PHYIR DANG, GANG YANG GANG DANG LHAN CIG GZHAN PA NYID
DU MI 'THAD PAR KHAS

BLANGS PA'I PHYIR DANG, DPE YANG MA GRUB PA'I PHYIR RO ZHES BYA
BAR DGONGS SO, ,YANG NA, 'GRO BA GANG GIS 'GRO POR MNGON, ,DE LAS
GZHAN PA DE 'GRO MIN, ,ZHES BYA BA NI, ,DAM BCA' BA NYE BAR GZHAG
PA YIN NO, ,GAL TE CI'I PHYIR ZHE NA, GANG PHYIR 'GRO PO GCIG PU
LA, ,'GRO BA GNYIS

SU MI 'THAD DO, ,DES NI 'GRO BA PO'I CHOS 'GRO BA GNYIS DANG MI
LDAN PA NYID BSTAN TO, ,'DIR RJES SU DPAG PA NI DON DAM PAR RANG
LAS GZHAN PA'I 'GRO BA NI 'GRO BA PO 'GRO BAR BYED PA MA YIN TE,
'GRO BA GNYIS DANG MI LDAN PA'I PHYIR DPER NA SDOD PA PO BZHIN
NO, ,GZHAN DAG NA RE, GANG PHYIR 'GRO PO GCIG

BU LA, ,'GRO BA GNYIS SU MI 'THAD DO, ,GANG GI PHYIR 'GRO PA PO
GCIG PU LA GANG GI 'GRO BA PO ZHES BYA BAR MNGON PA DANG, 'GRO BA
POR GYUR NAS GANG 'GRO BAR 'GYUR BA'I 'GRO BA GNYIS MI 'THAD PA
DE'I PHYIR DE LAS GZHAN PA'I 'GRO BA YANG 'GRO BA PO 'GRO BAR
BYED PA MA YIN NO ZHES ZER RO, ,KHA CIG NA RE, DE

@74B NI RIGS PA MA YIN TE, 'GRO BA'I RGYU GCIG KHO NA YOD PAR
KHAS BLANGS PAS DE DANG LDAN PA'I PHYIR 'GRO BA PO 'GRO'O ZHES
BYA BAR 'GRUB PA'I PHYIR DANG, GZHAN PA NYID MA BKAG PA'I PHYIR
DANG, RE ZHIG 'GRO BA PO 'GRO'O ZHES, ,JI LTAR 'THAD PA NYID DU
'GYUR, ,ZHES BYA BA DE DANG KHYAD PAR MED PA'I PHYIR RO

ZHE'O, ,GZEGS ZAN PA DAG GIS SMRAS PA, 'GRO BA NI GCIG KHO NA
STE, DE NI 'GRO BA PO LAS GZHAN PA NYID YIN LA, DE DANG LDAN PA'I
PHYIR 'GRO BA PO LA 'GRO BA PO ZHES THA SNYAD GDAGS SU RUNG NGO,
,'GRO BA'I RGYU YIN PA'I PHYIR DE BYED PA NA 'GRO'O ZHES BYA BA
STE, DPER NA MAR ME SNANG BA'I RGYU YIN PAS SNANG

BAR BYED DO ZHES BYA BA BZHIN PAS, GANG PHYIR 'GRO PO GCIG PU LA,
,'GRO BA GNYIS SU MI 'THAD DO, ,ZHES BYA BA DE RIGS PA MA YIN NO,
,DE NI BZANG PO MA YIN TE, GTAN TSIGS JI SKAD SMOS PA BSGRUB PA'I
PHYIR DANG, DON DAM PAR 'GRO BA BKAG PA'I PHYIR DANG, MED PA LAS
SKYE BA BKAG PA'I

PHYIR RO, ,YANG NA 'GRO BA PO NI 'GRO BA DANG LDAN PA'I RGYU MA
YIN PAR SHES TE, BLO DANG SGRAS KHYAD PAR CAN 'JUG PA'I RGYU YIN
PA'I PHYIR DPER NA LAS BZHIN PAS RJES SU DPAG PA'I GNOD PAR 'GYUR
BA'I PHYIR RO, ,'GRO BA PO NI DE DANG LDAN PA DON MED PA'I PHYIR
RO, ,'GRO BA PO MA YIN PA YANG

'GRO BA PO MA YIN PA NYID KYI PHYIR SDOD PA PO BZHIN DU DE DANG
MI LDAN PA'I PHYIR RO, ,'DIR RJES SU DPAG PA DRI BA'AM SMRA BAR
RIGS TE, SMRA BA THAMS CAD NI RANG GI GZHUNG SMRA BA LA DPA' BA
YIN PAS TSIG LA NI ZAD PA MED DO, ,DE'I PHYIR DE LTAR RIGS PAS
DPYAD NA, 'GRO PO MIN PAR GYUR PA NI, ,'GRO RNAM

GSUM DU 'GRO MI BYED, ,DE MA YIN PAR GYUR PA YANG, ,'GRO RNAM
GSUM DU 'GRO MI BYED, ,YIN DANG MA YIN GYUR PA YANG, ,'GRO RNAM
GSUM DU 'GRO MI BYED, ,'GRO PO YIN PAR GYUR PA ZHES BYA BA NI
'GRO BA PO GANG 'GRO BA DANG LDAN PA STE, 'GRO BA YOD PA ZHES BYA
BA'I THA TSIG GO, ,'GRO'O ZHES BYA BA NI

'GRONG BAR BYA BA'O, ,RNAM GSUM DU ZHES BYA BA NI SONG BA DANG, MA
SONG BA DANG, BGOM PAR RO, ,DE MA YIN PAR GYUR PA YANG ZHES BYA
BA NI 'GRO BA PO GANG 'GRO BA DANG BRAL BA'O, ,YIN PA DANG MA YIN
PAR GYUR PA YANG ZHES BYA BA NI, 'GRO BA PO DANG, 'GRO BA DANG
LDAN PA YANG YIN LA, 'GRO BA DANG BRAL BA YANG

@75A *, ,YIN PA'O, ,DE LA RE ZHIG 'GRO BA PO YIN PAR GYUR PA NI
'GRO BA RNAM PA GSUM DU 'GRO BAR MI BYED DE, BYA BA DANG LDAN
PA'I PHYIR DE LAS GZHAN PA BZHIN NO, ,DE MA YIN PAR GYUR PA YANG
'GRO BA RNAM PA GSUM DU 'GRO BAR MI BYED DE, 'GRO BA DANG BRAL
BA'I PHYIR SDOD PA PO BZHIN NO, ,YIN

PA DANG MA YIN PAR GYUR PA YANG 'GRO BA RNAM PA GSUM DU 'GRO BAR
MI BYED DE, PHYOGS GNYI GAR BSTAN PA'I RJES SU DPAG PA DAG GIS
GNOD PAR 'GYUR BA'I PHYIR RO, ,DE BZHIN DU 'GRO BA PHYOGS SU BYAS
PA LA YANG GTAN TSIGS DANG DPE'I SBYOR BA CI RIGS PAR BYA'O,
,DE'I PHYIR DE LTAR RIGS PA DANG LUNG DAG

GIS RNAM PA THAMS CAD DU YONGS SU BRTAGS NA, 'GRO BA LA SOGS PA
RNAM PA GSUM PO DAG JI LTAR YANG MI SRID PA, DE PHYIR 'GRO DANG
'GRO PO DANG, ,BGROD PAR BYA BA'ANG YOD MA YIN, ,ZHES BYA BA NI
'BAD PA'I 'BRAS BU JI SKAD BSTAN PA'I DBANG GIS MJUG BSDU BA'O,
,SLOB DPON GYIS BYA BA DANG BYED PA

PO LHAG MA DGAG PA YANG PHYOGS 'DIS BSTAN TO, ,DE LA 'DIR RAB TU
BYED PA'I DON NI 'GRO BA NGO BO NYID MED PA NYID BSTAN PAS RTEN
CING 'BREL PAR 'BYUNG BA 'ONG BA MED PA DANG, 'GRO BA MED PA'I
KHYAD PAR DANG LDAN PA BSTAN PA YIN NO, ,DE'I PHYIR GANG LA 'GRO
BA MED PA DANG, 'ONG BA MED PA DE NI 'PHAGS

PA RNAMS KYI 'GRO BA'O ZHES BYA BA DANG, RIGS KYI BU DE BZHIN
GSHEGS PA LA NI 'ONG BA'AM 'GRO MED DO ZHES BYA BA DANG, 'DI LA
'ONG DANG 'GRO BA GANG YANG MED, ,CHOS RNAMS THAMS CAD NAM MKHA'
JI BZHIN NO, ,ZHES BYA BA DANG, DE BZHIN DU GANG LA 'GRO BAR BYA
BA'AM, 'ONG BAR BYA BA RDUL PHRAN TZAM YANG

MED PA DE NI BYANG CHUB SEMS DPA'I SHES RAB KYI PHA ROL TU PHYIN
PA STE, DE LA 'ONG BA DANG 'GRO BA MI SNANG NGO, ,RAB KYI RTZAL
GYIS RNAM PAR GNON PA GZUGS LA 'ONG BA DANG, 'GRO BA MI SNANG
NGO, ,TSOR BA DANG, 'DU SHES DANG, 'DU BYED RNAMS DANG, RNAM PAR
SHES PA LA 'ONG BA DANG 'GRO BA MI SNANG NGO, GANG

GZUGS DANG, TSOR BA DANG, 'DU SHES DANG, 'DU BYED RNAMS DANG,
RNAM PAR SHES PA'I 'ONG BA DANG, 'GRO BA MI SNANG BA DE NI SHES
RAB KYI PHA ROL TU PHYIN PA'O ZHES BYA BA LA SOGS PA GSUNGS PA DE
DAG GRUB PA YIN NO, ,SLOB DPON LEGS LDAN BYED KYIS NYE BAR SBYAR
BA, DBU MA'I RTZA BA'I 'GREL PA SHES RAB SGRON

@75B MA LAS, SONG BA DANG, MA SONG BA DANG, BSGOM PA BRTAG PA
ZHES BYA BA STE, RAB TU BYED PA GNYIS PA'O,, ,,DBU MA'I RTZA BA'I
'GREL PA SHES RAB SGRON MA, BAM PO BZHI PA, DE LA DA NI SKYE BA
MI MTHUN PA'I PHYOGS KYI KHYAD PAR DGAG PAS SKYE MCHED RNAMS NGO
BO NYID MED PA NYID DU BSTAN PA'I DON GYI

DBANG GIS RAB TU BYED PA GSUM PA BRTZAM MO, ,YANG NA 'GRO BA MI
MTHUN PA'I PHYOGS DGAG PAS SKYE MCHED RNAMS STONG PA NYID DU
BSTAN PA'I PHYIR RAB TU BYED PA GSUM PA BRTZAM MO, ,GANG GI TSE
DANG PO LTAR NA BRTAG PA DE'I TSE MI MTHUN PA'I PHYOGS NYE BAR
BZHAG PA NI, DON DAM PAR NANG GI SKYE MCHED RNAMS SKYE BA KHO NAR

GZUNG BAR BYA STE, YUL SO SOR NGES PA'I PHYIR RO, ,'DI NA GANG
SKYE BA MED PA DE LA NI YUL SO SOR NGES PA MED DE, DPER NA MO
GSHAM GYI BU'I SKYE MCHED RNAMS LA YUL SO SOR NGES PA MED PA
BZHIN NO, ,NANG GI SKYE MCHED RNAMS LA NI YUL SO SOR NGES PA 'DI
LTA BU YOD DE, 'DI LTA STE, LTA BA DANG, NYAN PA DANG,

SNOM PA DANG, MYONG BAR BYED PA DANG, REG PAR BYED PA DANG, YID
RNAMS KYI YUL GZUGS DANG, SGRA DANG, DRI DANG, RO DANG, ,REG BYA
DANG, CHOS RNAMS YIN PAR GO RIMS BZHIN NO, ,DE'I PHYIR GTAN TSIGS
JI SKAD SMOS PAS NANG GI SKYE MCHED RNAMS SKYE BA KHO NAR GZUNG
BAR BYA'O, ,GANG GI TSE GNYIS PA

LTAR BRTAG PA DE'I TSE NI, DE PHYIR 'GRO DANG 'GRO PO DANG,
,BGROD PAR BYA BA'ANG YOD MA YIN, ,ZHES BSHAD PA'I PHYIR, PHA ROL
PO DAG NA RE, 'GRO BA YOD PA NYID DU SHES PAR BYA STE, BYA BA'I
'BRAS BU YIN PA'I PHYIR, ,GZUGS LA LTA BA LA SOGS PA BZHIN NO
ZHES ZER RO, ,PHYOGS GNYI GA'I LAN DU

BSHAD PA, LTA DANG NYAN DANG SNOM PA DANG, ,MYONG BAR BYED DANG
REG BYED YID, ,DBANG PO DRUG PO DE DAG GI ,SPYOD YUL BLTA BAR BYA
LA SOGS, ,LTA ZHES BYA BA NI LTA BAR BYED PA'I PHYIR RO, ,LHAG MA
RNAMS LA YANG DE BZHIN NO, ,DBANG PO ZHES BYA BA NI GZUGS LA SOGS
PA GZUNG BA'I PHYIR TSOGS DE LA

DBANG PO DANG, BDAG PO NYID BYED PA'I PHYIR RO, ,DRUG PO ZHES BYA
BA NI SO SO'I MING SMOS PA NYID KYIS GRANGS KYANG RAB TU GRUB MOD
KYI, DE NGES PAR GSUNG BA NI THA SNYAD DU YANG DE DAG LAS GZHAN
PA'I GZUGS LA SOGS PA LA DMIGS PAR BYED PA'I BYED PA PO MED PAR
SHES PAR BYA BA'I PHYIR RO, ,DE DAG GI ZHES BYA BA NI DBANG PO

@76A *, ,DRUG PO DE DAG GI'O, ,SPYOD YUL ZHES BYA BA NI YUL TE DE
DAG LA MTHUN YOD PA NYID CES BYA BA'I THA TSIG GO , ,BLTA BAR BYA
BA LA SOGS PA ZHES BYA BA NI BLTA BAR BYA BA DANG, MNYAN PAR BYA
BA DANG, BSNAM PAR BYA BA DANG, MYANG BAR BYA BA DANG, REG PAR
BYA BA DANG, BSAM PAR BYA BA DAG GO, ,

YUL CAN DANG, YUL SO SOR NGES PA DE YANG THA SNYAD PA YIN GYI DON
DAM PA NI MA YIN PAS, GTAN TSIGS MI MTHUN PA'I PHYOGS 'BA' ZHIG
LA YOD PAS DON 'GAL BA NYID DO, ,DON DAM PAR JI LTAR MIG LA SOGS
PA YUL CAN DANG, YUL GYI DNGOS POR MI 'THAD PA DE LTAR 'DI BSHAD
PAR BYA STE, RE ZHIG MIG

GI DBANG PO GCIG BU'I DBANG DU MDZAD NAS, LTA BA RANG GI BDAG
NYID NA, ,DE NI DE LA MI LTA NYID, ,LTA BA ZHES BYA BA NI LTA BAR
BYED PA'I PHYIR TE, MIG GI DBANG PO ZHES BYA'O, ,RANG GI BDAG
NYID NA ZHES BYA BA NI, RANG GI NGO BO NYID YIN NA'O, ,DE NI DE
LA MI LTA NYID, ,CES BYA BA LA, CI'I PHYIR LTA BAR MI BYED

PA NYID YIN ZHE NA, PHYOGS DE NI TSIG GI DON 'OG NAS 'BYUNG BAS
GSAL BAR BYED DO, ,CI'I PHYIR ZHE NA, DE NI DE LA MI LTA BA'I
PHYIR TE, DE NI GRAGS PA YIN NO ZHES BYA BAR DGONGS SO, ,NYID CES
BYA BA'I SGRA NI NGES PAR GZUNG BA'I DON TE, 'DIR LTA BAR MI BYED
PA NYID CES BYA BAR BLTA BAR BYA'I GZHAN DU NA GZHAN LA

LTA BAR BYED PA ZHES BYA BAR SHES PAR 'GYUR RO, ,CI STE DE LTA NA
KHYOD KYIS CI ZHIG BSGRUB PAR 'GYUR TE, GANG GI TSE MIG RANG GI
BDAG NYID LA LTA BAR MI BYED DO ZHES SMRAS PA'I TSE, GZHAN DU
GYUR PA GZUGS LA LTA BAR BYED DO ZHES KHAS LEN TO ZHE NA, KHYED
'DOD PA GANG YIN PA DE YANG, GANG TSE BDAG LA MI LTA BA,,

DE GZHAN DAG LA JI LTAR LTA, ,MIG GZUGS LA LTA BAR BYED PA'I MTHU
NYID MED DO ZHES BYA BA'I TSIG GI DON TE, DE LA 'DIR TSIG LE'UR
BYAS PA'I PHYED GONG MAS NI MIG RANG GI BDAG NYID LA LTA BAR MI
BYED PA'I CHOS BSTAN LA, PHYED 'OG MAS NI BSGRUB PAR BYA BA CHOS
GZUGS LA LTA BAR MI BYED PA BSTAN TO, ,DE'I

PHYIR BSGRUB PAR BYA BA DANG, SGRUB PA'I CHOS NYE BAR GZHAG PAS
SBYOR BA'I TSIG TU 'DOD PA NI DON DAM PAR MIG GI DBANG PO NI
GZUGS LA LTA BAR MI BYED PA NYID DE, RANG GI BDAG NYID LA LTA BAR
MI BYED PA'I PHYIR, DPER NA RNA BA LA SOGS PA BZHIN NO, ,YANG NA
PHYED GONG MAS NI MIG GI DBANG PO GZUNG BA NYID

@76B MA YIN PAR BSTAN NAS, MIG GI DBANG PO RANG GI BDAG NYID CHOS
MTHUN PA'I DPE NYID DU NYE BAR BZHAG LA, PHYED 'OG MAS NI MIG GI
DBANG PO GZUGS LA LTA BAR MI BYED PAR BSTAN PAS BSGRUB PAR BYA BA
CHOS GZUGS MIG GI DBANG PO'I YUL MA YIN PA NYID BSTAN TO, ,'DIR
DE'I DBANG GIS SBYOR BA'I TSIG

NI DON DAM PAR GZUGS MIG GI DBANG PO'I YUL MA YIN TE, BSAGS PA'I
PHYIR DPER NA MIG GI DBANG PO'I BDAG NYID BZHIN NO, ,RANG GI BDAG
NYID LA LTA BAR MI BYAD PA DANG, BSAGS PA NI MTSAN NYID KYI
SGRA'I TSUL NYE BAR GZUNG BA'I PHYIR TE, GTAN TSIGS THOGS PA DANG
BCAS PA NYID DANG, 'BYUNG

BA LAS GYUR PA NYID DANG, RGYUR BYAS PA'I GZUGS NYID DANG, GZUGS
KYI PHUNG POR GTOGS PA NYID LA SOGS PA DAG GI PHYIR RO ZHES KYANG
PHYOGS GNYI GA LA RJES SU DPAG PA DAG BRJOD PAR BYA'O, ,'DIR KHA
CIG NA RE, MIG RANG GI BDAG NYID LA LTA BAR MI BYED PA NI BSTAN
DU MED PA YIN PA'I PHYIR RUNG MOD KYI,

GZUGS NI BSTAN DU YOD PA YIN PAS DE'I PHYIR DE LA LTA BAR BYED DO
ZHES ZER RO, ,DE LA RGYU GZHAN DES KHO BO CAG GIS SMRAS PA'I GTAN
TSIGS DANG DPE BSGRUB PA'I PHYIR GNOD PA MED DO, ,CHOS MNGON PA
PA DAG NA RE, GAL TE KHYAD PAR MED PA'I MIG GZUGS LA LTA BAR MI
BYED PA NYID CES ZER NA, DE NI GRUB PA

LA SGRUB PA YIN TE, PHYOGS NI DE DANG MTSUNGS PA'I MIG LTA BAR MI
BYED PA YIN PA'I PHYIR RO, ,'ON TE MIG GZUGS RNAMS LA LTA BAR MI
BYED PA BSTAN PA MTSUNGS PA LA BYA'O ZHES ZER NA NI DE LTA NA
KHAS BLANGS PA LA GNOD PAR 'GYUR TE, CHOS MNGON PA LAS, RTEN
MTSUNGS MIG NI GZUGS RNAMS LTA, ,DER RTEN

RNAM PAR SHES PA MIN, ,ZHES GSUNGS PA'I PHYIR RO ZHES ZER RO, ,DE
LA 'DIR BRTEN PA MTSUNGS PA'I MIG NYID PHYOGS SU BYAS PA'I PHYIR
RO, ,GRUB PA LA SGRUB PA YANG MA YIN LA, KHAS BLANGS PA LA GNOD
PAR YANG MI 'GYUR TE, MIG NI GZUGS LA MI LTA ZHING, ,YID NI CHOS
RNAMS MI SHES TE, ,GANG

LA 'JIG RTEN MI 'JUG PA, ,DE NI DAM PA'I BDEN PA'O, ,ZHES GSUNGS
PA'I PHYIR RO, ,DON DAM PAR MIG GZUGS LA LTA BAR BYED PAR KHAS MA
BLANGS PA'I PHYIR DANG, RJES SU DPAG PA RGYAS PA JI SKAD BSTAN
PA'I PHYIR DE GRUB PAS DON DAM PAR BRTEN PA MTSUNGS PA'I MIG NI
GZUGS LA LTA BAR MI BYED DE, MIG

@77A *, ,GI DBANG PO YIN PA'I PHYIR DPER NA DE DANG MTSUNGS PA
BZHIN NO, ,YANG NA DBANG PO GZUGS CAN YIN PA'I PHYIR RNA BA BZHIN
NO ZHES BKAG PA'I PHYIR RO, ,GRAGS PA'I GNOD PAR YANG MI 'GYUR
TE, DAM BCAS PA KHYAD PAR CAN NYE BAR BZUNG BA NYID KYIS DE MA
SPANGS PA'I PHYIR

DANG; LAN BTAB ZIN PA'I PHYIR RO, ,KHA CHE BA DAG NA RE, MIG NI
LTA BAR BYED PA NYID DE, LTA BA'I BYED PA PO YIN PA'I PHYIR RO
ZHE'O, ,KHA CIG NA RE, DE NI RIGS PA MA YIN TE, DAM BCAS PA'I DON
GYI PHYOGS GCIG YIN PA'I PHYIR DANG, RJES SU 'GRO BA MED PA'I
PHYIR DANG, DGAG PA SMRAS ZIN PA'I

PHYIR RO ZHE NA, GZHAN DAG NA RE KHA CHE BA DAG GIS SMRAS PA NI
RIGS PA MA YIN TE, SKAD CIG MAR SMRA BA RNAMS LA NI SKAD CIG YIN
PAS BYA BA MI 'THAD PA'I PHYIR RO, ,SKAD CIG MA MA YIN PAR SMRA
BA RNAMS LA YANG DE NYID DE LAS GZHAN PA NYID DU MI 'THAD PA'I
PHYIR RO ZHE'O, ,MDO SDE PA DAG NA RE, 'DU BYED RNAMS

LA BYA BA MED PA'I PHYIR MIG KYANG LTA BAR MI BYED LA, GZHAN YANG
MA YIN TE, 'O NA CI ZHE NA, MDO SDE LAS MIG DANG GZUGS RNAMS LA
BRTEN NAS MIG GI RNAM PAR SHES PA SKYE'O ZHES GSUNGS PAS KHYED
MIG LTA BAR MI BYED DO ZHES ZER BA NI GRUB PA KHO NA LA SGRUB PA
YIN NO ZHE'O, ,SKYE BA BKAG PA KHO NAS MIG GI RNAM

PAR SHES PA MI 'THAD PA'I PHYIR GRUB PA LA SGRUB PA MA YIN NO,
KHAS BLANGS PA LA GNOD PAR MI 'GYUR TE, THA SNYAD KYI BDEN PA
DANG RJES SU MTHUN PA'I MDO SDE'I DON KHAS BLANGS PA'I PHYIR
DANG, DON DAM PAR MDO SDE'I DON LA RIGS PA MED PA'I PHYIR RO,
,MIG DANG GZUGS KYI SKYE MCHED KYI SKYE BA BKAG PA'I PHYIR

DANG; MIG DANG GZUGS DAG GI LTA BA PO DANG, LTA BA NYID BKAG PA'I
PHYIR DE'I KHYAD PAR MI SRID PAS CHOG MOD KYI, 'ON KYANG NYAN
PA'I SKYE BO'I BLO GROS DBYE BAR 'DOD PAS PHYOGS TZAM ZHIG BSHAD
PAR BYA'O, ,LTA BA RANG GI BDAG NYID NA, ,DE NI DE LA MI LTA
NYID, ,CES BYA BAS SNGA MA BZHIN DU RANG GI BDAG NYID LA

LTA BAR MI BYED PA NYID PHYOGS KYI CHOS SU BSTAN NAS, GANG TSE
BDAG LA MI LTA BA, ,DE GZHAN DAG LA JI LTAR LTA, ,ZHES BYA BA
'DIS BSGRUB PAR BYA BA CHOS NYE BAR GZHAG PA'I PHYIR GZHAN GYIS
YONGS SU BRTAG PA'I RNAM PAR RTOG PA GZHAN BSAL BAR 'DOD PAS
SBYOR BA'I TSIG DAG BYA'O, ,DE LA GANG DAG MIG NI MA PHRAD

@77B PA 'DZIN PA'O ZHES ZER BA DE DAG GI PHYIR LTA BAR BYED PA NI
SHES PA'I DON YIN PA'I PHYIR DPER NA RGYAL PO DAG GIS RTOG CHEN
DAG LAS SHES PA BZHIN TE, RANG GI BDAG NYID LA LTA BAR MI BYED
PA'I PHYIR RO, ,GTAN TSIGS KYI DON NI RANG GI BDAG NYID MI SHES
PA YIN NO, ,DON DAM PAR MIG NI YUL MA PHRAD PA 'DZIN

PA MA YIN TE, RANG GI BDAG NYID LA LTA BAR MI BYED PA'I PHYIR
DPER NA SNA LA SOGS PA BZHIN NO, ,DE BZHIN DU DON DAM PAR GZUGS
NI MIG GI DBANG PO YUL MA PHRAD PAR 'DZIN PA'I GZUNG BA MA YIN
TE, 'BYUNG BA LAS GYUR PA YIN PA'I PHYIR DPER NA DRI LA SOGS PA
BZHIN NO, ,RANG GI BDAG NYID LA LTA

BAR MI BYED PA DANG, 'BYUNG BA LAS GYUR PA NI MTSAN NYID KYI
SGRA'I TSUL NYE BAR BZUNG BA'I PHYIR TE, GTAN TSIGS THOGS PA DANG
BCAS PA NYID LA SOGS PA DAG GI PHYIR RO ZHES KYANG PHYOGS GNYI GA
LA RJES SU DPAG PA DAG BRJOD PAR BYA ZHING SBYOR BA'I TSIG CI
RIGS PA RGYAS PAR BYA'O, ,YANG NA DON DAM PAR

MIG NI YUL MA PHRAD PA 'DZIN PA YIN PAR MI 'DOD DE, DA LTAR GYI
YUL MNGON SUM PA YIN PA'I PHYIR DPER NA SNA TSOGS PA BZHIN NO,
,CI STE MIG NI YUL MA PHRAD PA 'DZIN PA YIN TE, GZUGS BAR DU CHOD
PA 'DZIN PA'I PHYIR DANG, RTZOL PA THA DAD PA MED PA DANG, DUS
THA DAD PA MED PAR 'DZIN PA'I PHYIR DANG,

RANG LAS LHAG PA'I YUL 'DZIN PA'I PHYIR DANG, DPER NA YID BZHIN
NO ZHE NA, DE YANG BZANG PO MA YIN TE, 'DI LA MA PHRAD PA 'DZIN
PA NI GZUGS BAR DU CHOD PA 'DZIN PA'I DON YIN LA, GZUGS BAR DU
CHOD PA 'DZIN PA'I PHYIR ZHES BYA BA'I DON KYANG DE NYID YIN PAS
DAM BCAS PA'I PHYIR DON GYI PHYOGS GCIG

YIN PA'I PHYIR DANG, RTZOL BA THA DAD PA MED PA DANG, DUS THA DAD
PA MED PAR 'DZIN PA'I PHYIR ZHES BYA BA YANG MA GRUB PA'I PHYIR
RO, ,GTAN TSIGS GRUB TU ZIN NA YANG RJES SU 'GRO BA MI 'GRUB STE,
DON DAM PAR YID KYANG MA PHRAD PA 'DZIN PA NYID DU MA GRUB PA'I
PHYIR RO, ,YANG NA DON 'GAL BA NYID KYANG YIN NO, ,

GRANGS CAN DAG MIG NI YUL DANG MA PHRAD PA 'DZIN PA MA YIN TE ZHES
BYA BA DE NI GRUB PA LA SGRUB PA YIN NO ZHES ZER NA, MIG YUL MA
PHRAD PA 'DZIN PA NYID KYI CHOS STONG PA NYID DU BSTAN PAS YUL
PHRAD PA 'DZIN PA YIN NO ZHES BSGRUB PA'I TSUL GYIS MA BSTAN PA'I
PHYIR GNAS MA YIN PA LA DBUGS 'BYIN TO ZHES BRJOD PAR

@78A *, ,BYA'O, ,GZHAN YANG MIG NI YUL PHRAD PA 'DZIN PA YIN PAR
MI 'DOD DE, DBANG PO YIN PA'I PHYIR DPER NA YID BZHIN NO, ,SNA LA
SOGS PA DAG GIS MA NGES PA NYID KYANG MA YIN TE, DE DAG KYANG 'OG
NAS DE DANG 'DRA BA KHO NAR STON PA'I PHYIR RO, ,PHRAD PA 'DZIN
PA ZHES BYA BA'I DON

KYANG GANG YIN, GAL TE GNAS NAS YUL GYI PHYOGS SU SONG STE 'DZIN
PAR BYED PA'O ZHE NA, DON DAM PAR MIG GI 'JUG PA NI, MIG GI RNAM
PAR SHES PA'I RNAM GRANGS KYI GNAS NAS PHYI ROL DU MI 'GRO STE,
'JUG PA YIN PA'I PHYIR DPER NA SNA LA SOGS PA'I DBANG PO'I 'JUG
PA BZHIN NO, ,DE BZHIN

DU DON DAM PAR GZUGS NI MIG GI DBANG PO YUL PHRAD PA 'DZIN PA'I
GZUNG BA MA YIN TE, RGYU CAN YIN PA'I PHYIR DPER NA SGRA LA SOGS
PA BZHIN NO, ,JI STE PHYOGS GNYI GAR BSTAN PA'I RJES SU DPAG PA
RGYAS PA DAG GI PHYOGS GCIG GI GCIG BRTZAL BA'I PHYIR GANG YANG
RUNG BA LA MA GRUB PA YIN NO ZHE NA, GNYI

GA MED PA'I PHYIR MI SGRUB PAR 'DOD PA GRUB BO, ,GANG DAG LA MIG
GI 'OD ZER YUL GYI PHYOGS SU SONG STE, YUL 'DZIN PAR BYED DO
SNYAM PA'I BLO GROS YOD PA DE DAG LA YANG 'DI SKAD CES BRJOD PAR
BYA STE, THA SNYAD DU YANG MIG GI DBANG PO NI 'OD ZER DANG BCAS
PA MA YIN PAR SHES PAR BYA STE, GZUGS DMIGS

PA'I RGYU YIN PA'I PHYIR DPER NA GZUGS BZHIN NO, ,GAL TE MIG GI
DBANG PO NI 'OD ZER DANG BCAS PA KHO NA YIN TE, MIG GI DBANG PO
YIN PA'I PHYIR DPER NA, BYI BA LA SOGS PA MTSAN MO RGYU BA'I MIG
BZHIN NO ZHE NA, DE NI RIGS PA MA YIN TE, MIG GI DBANG PO NI
BSTAN DU MED PA'I PHYIR DANG, DE'I

GNAS 'OD ZER DANG BCAS PA NYID YIN DU ZIN NA YANG DPE MA GRUB
PA'I PHYIR DANG, 'GAL BA 'KHRUL PA MED PA'I GNOD PA YOD PA'I
PHYIR RO, ,DPYAD PA RNAM PAR 'PHROS PAS CHOG GI SKABS NYID KYI
DBANG DU BYA'O, ,LTA BA RANG GI BDAG NYID NA, ,DE NI DE LA MI LTA
NYID, ,GANG TSE BDAG LA MI LTA BA, ,DE GZHAN

BDAG LA JI LTAR LTA, ,ZHES BYA BA 'DI LA KHA CIG NA RE, 'DI LA
DNGOS PO RNAMS KYI NGO BO NYID NI RANG GI BDAG NYID LA MTHONG NA,
DE DANG LDAN PAS GZHAN GYI BDAG NYID LA YANG DMIGS PAR 'GYUR TE,
DPER NA CHU LA RLAN MTHONG NA DE DANG LDAN PAS SA LA YANG DMIGS
PA DANG, ME LA TSA BA MTHONG NA DE DANG LDAN

@78B PAS CHU LA YANG DMIGS PA DANG, SNA MA'I ME TOG LA DRI ZHIM
PA NYID MTHONG NA DE DANG LDAN PAS, GOS LA YANG DMIGS PA LTA BU
YIN NA, DNGOS PO GANG RANG GI BDAG NYID LA MI SNANG BA DE GZHAN
GYI BDAG NYID LA JI LTAR DMIGS PAR 'GYUR TE, 'DI LTAR SNA MA'I ME
TOG LA DRI NGA BA NYID MA MTHONG NA

GOS LA YANG DMIGS PAR MI 'GYUR BA LTA BU'O, ,DE'I PHYIR GAL TE
LTA BA RANG GI BDAG NYID LA LTA BAR BYED NA NI, DES NA GZUGS LA
LTA BAR BYED PAS LTA BA'O ZHES BYA BA DE 'THAD PAR 'GYUR BA ZHIG
NA, LTA BA NA RANG GI BDAG NYID LA LTA BAR MI BYED DO, ,GANG RANG
GI BDAG NYID LA LTA BAR MI BYED PA

DE GZHAN DAG LA JI LTAR LTA BAR BYED DE, DE BAS NA GZUGS LA LTA
BAR BYED PAS LTA BA'O ZHES BYA BA DE MI 'THAD DO, ,SLOB DPON
'PHAGS PA LHAS KYANG, DNGOS PO KUN GYI RANG BZHIN NI, ,THOG MAR
BDAG LA SNANG GYUR NA, ,MIG NYID LA YANG MIG GIS NI, ,CI YI PHYIR
NA 'DZIN MI 'GYUR, ,

ZHES GSUNGS SO ZHES ZER RO, ,DE LA 'DIR RANG GI SDE PA DAG NA RE,
LTA BA GZUGS DMIGS PA DE GAL TE JI LTAR MIG LA MED PA DE BZHIN DU
GZUGS LA YANG MED DO ZHE NA NI GRUB PA LA SGRUB PA YIN TE, DE
LTAR YANG, DE NI MIG DANG GZUGS LA MED, ,DE GNYIS BYAR NA'ANG YOD
MA YIN, ,GANG DU

DE NI GNAS 'GYUR BA, ,DE YOD MA YIN DE MED MIN, ,ZHES GSUNGS PA'I
PHYIR RO ZHE'O, ,KHA CIG NA RE, JI STE RANG GI BDAG NYID LA LTA
BAR BYED PA'I NUS PA MED DO ZHE NA NI, SNA MA'I ME TOG DAG DE'I
DPER MI RUNG STE, SNA MA'I ME TOG DAG LA CHOGS PA'I DBANG GIS DRI
ZHIM PA NYID DAG 'BYUNG BA'I

PHYIR ME TOG DANG PHRAD PAS 'BRU MAR DRI ZHIM PA NYID DU 'GYUR BA
BZHIN NO, ,GZUGS LA LTA BAR BYED PA'I BYA BA YANG SUS KYANG KHAS
MA BLANGS PAS DE 'GOG PA YANG MI 'THAD PA'I PHYIR RO, ,CI STE
BDAG NYID LA 'DZIN PAR MI BYED PA BZHIN DU GZHAN DAG LA YANG
'DZIN PAR MI BYED PAR SGRUB NA NI DE LTA NA YANG

DPES MI NUS TE, ,ME DANG SNA MA'I ME TOG DAG RANG DANG GZHAN GYI
BDAG NYID LA 'DZIN PAR MI BYED PA'I PHYIR RO, ,DE LTA BAS NA DE
NI RIGS PA MIN NO ZHE'O, ,DE'I PHYIR DE LTAR MIG LTA BAR MA GRUB
PAS SKYE BA YANG MA GRUB, 'GRO BA YANG MA GRUB STE, DPE MED PA'I
PHYIR RO, ,YANG NA GTAN TSIGS 'GAL BA

@79A *, ,NYID KYANG YIN NO, ,'DIR SMRAS PA, KHYOD BSGRUB PA'I DON
SGRO BTAGS NAS MIG GZUGS LA LTA BAR MI BYED DE, RANG GI BDAG NYID
LTA BAR MI BYED PA'I PHYIR RO ZHES ZER BA NI 'DI SKAD CES GAL TE
DE LA RANG GI BDAG NYID LA NUS PA MED NA, DE LA GZHAN GYI BDAG
NYID LA YANG DE MED

PAR BSTAN PA YIN NO, ,DE LTA NA YANG MA NGES PA NYID YIN TE, ME
LA RANG GI BDAG NYID LA SREG PAR BYED PA'I NUS PA NYID MED DU ZIN
KYANG GZHAN GYI BDAG NYID LA SREG PAR BYED NUS PA NYID YOD PA'I
PHYIR RO, ,'DIR BSHAD PA, LTA BA RAB TU BSGRUB PA'I PHYIR, ,ME YI
DPES NI NUS MA YIN, ,MIG NI LTA

BA'I NGO BO NYID YIN NO ZHES BYA BA'I DON DE RAB TU BSGRUB PA'I
PHYIR GTAN TSIGS MA NGES PA NYID KYI SKYON BRJOD PA STE, DON DAM
PAR ME NI SREG PAR BYED PA NYID DU MA GRUB PA'I PHYIR DANG, THA
SNYAD DU YANG LTA BA'I NGO BO NYID DU MA GRUB PA'I PHYIR RO ZHES
BYA BAR DGONGS SO, ,YANG NA, LTA BA RAB TU BSGRUB PA'I PHYIR, ,ME

YI DPES NI NUS MA YIN, ,GTAN TSIGS KYI SKYON BRJOD PA'I PHYIR TE,
ME'I NGO BO NYID RANG DANG GZHAN GYI BDAG NYID SNANG BAR BYED PA
DE NI GZHAN GYI PHYOGS LA YANG MED PA'I PHYIR DANG, THA SNYAD DU
YANG SREG PAR BYED PA'I NGO BO NYID DU MA GRUB PA'I PHYIR RO ZHES
BYA BAR DGONGS SO, ,SREG PA ZHES BYA BA YANG

MES BYAS PA'I BUD SHING 'GYUR BA YIN PAS, ,DE'I PHYIR ME'I NGO BO
NYID MA YIN NO, ,GZHAN YANG, LTA BA RAB TU BSGRUB PA'I PHYIR, ,ME
YI DPES NI NUS MA YIN, ,SONG DANG MA SONG BSGOM PA YIS, ,DE NI
LTA BCAS LAN BTAB BO, ,LTA BCAS ZHES BYA BA NI LTA BA DANG BCAS
PA'O, ,GANG ZHE NA,

ME'I DPE DE'O, ,CI ZHIG BYAS SHE NA, LAN BTAB BO, ,GANG GIS SHE
NA, SONG BA DANG, MA SONG BA DANG, BSGOM PA DAG GIS TE, JI LTAR
SNGAR DON DAM PAR SONG BA DANG, MA SONG BA DANG, BSGOM PA DAG LA
'GRO BA MED DE, SONG ZIN PA'I PHYIR DANG, MA SONG BA'I PHYIR
DANG, SONG BA DANG, MA

SONG BA MA GTOGS PAR BSGOM PA SHES PAR MI 'GYUR BA'I PHYIR RO
ZHES BSHAD PA DE BZHIN DU DON DAM PAR MES KYANG BUD SHING BSREGS
PA DANG, MA BSREGS PA DANG, SREG PA DAG SREG PAR MI BYED DE,
BSREGS PA'I PHYIR DANG, MA BSREGS PA'I PHYIR DANG, BSREGS PA
DANG, MA BSREGS PA MA GTOGS

@79B PAR BSREG PA SHES PAR MI 'GYUR BA'I PHYIR RO ZHES BYA BA
DANG, DE BZHIN DU DON DAM PAR MIG KYANG GZUGS BLTAS PA DANG, MA
BLTAS PA DANG, BLTA BA DAG LA LTA BAR MI BYED DE, BLTAS PA'I
PHYIR DANG, MA BLTAS BA'I PHYIR DANG, BLTAS PA DANG, MA BLTAS PA
MA GTOGS PAR BLTA BA SHES

PAR MI 'GYUR BA'I PHYIR RO ZHES GO RIMS BZHIN DU SBYOR BA'I TSIG
DAG BRJOD PAR BYA'O, ,'DI LA GZHAN DAG NI PHA ROL POS ME BZHIN DU
LTA BA LA SOGS PA 'GRUB STE, DPER NA ME NI SREG PAR BYED PA YIN
YANG, GZHAN DAG SREG PAR BYED PA NYID YIN GYI RANG GI BDAG NYID
SREG PAR BYED PA NI MA YIN NO, ,DE

BZHIN DU LTA BA YANG LTA BAR BYED PA YIN YANG, GZHAN DAG LA LTA
BAR BYED PA NYID YIN GYI, RANG GI BDAG NYID LA LTA BAR BYED PA NI
MA YIN NO ZHES SMRAS PA'I LAN DU, LTA BA RAB TU BSGRUB PA'I
PHYIR, ,ME YI DPES NI NUS MA YIN, ,SONG DANG MA SONG BSGOM PA
YIS, ,DE NI LTA BCAS LAN BTAB BO, ,DE

YANG GZHAN SREG PAR MI BYED PA'I PHYIR RO ZHES ZER RO, ,GZHAN DAG
NA RE DE NI RIGS PA MA YIN TE, DPE TZAM GYIS PHYOGS SNGA MA SHIN
TU SNYING PO MA YIN PAS DE 'GOG PA'I RIGS PA MA YIN PA'I PHYIR RO
ZHE'O, ,GZHAN DAG GIS SMRAS PA, MIG LA LTA BA'I BYA BA YOD PA KHO
NA YIN TE, SGRA'I BSTAN

BCOS LAS DE LTAR BSTAN PA'I PHYIR RO, ,'DI NA SGRA'I BSTAN BCOS
LAS BYED PA PO LA BYA BA'I RKYEN BRJOD NAS LTA BA BYA BA BYED PAS
LTA BA ZHES BYA STE, DER GANG CI BSTAN PA DE NI DE BZHIN TE, DPER
NA BYED PA PO LA BYA BA'I RKYEN BRJOD NAS THUGS SU CHUD PAR MDZAD
PA'AM, THUGS SU CHUD PAR GYUR PAS

SANGS RGYAS ZHES BYA BA BZHIN NO, ,'DIR BSHAD PA, SGRUB PA DE THA
SNYAD KYI BDEN PA'I KHONGS SU NI YOD MOD KYI, DON DAM PAR NI MED
DO, ,JI LTA ZHE NA, 'DI NYID DU MIG LTA BA BKAG PA'I PHYIR DANG,
DE'I SKYE BA BKAG PA'I PHYIR LTA BA DANG BRAL BA YIN PAS, GANG
TSE CUNG ZAD MI LTA BA, ,LTA BAR BYED

PA MA YIN NO, ,GANG GI TSE GTAN PA'AM, KHRE'U 'AM CUNG ZAD LA
YANG LTA BAR MI BYED PA DE'I TSE LTA BAR BYED PA MA YIN NO, ,DE'I
PHYIR, LTA BAS LTA BAR BYED CES BYAR, ,DE NI JI LTAR RIGS PAR
'GYUR, ,LTA BAS LTA BAR BYED CES BYA BA DE JI LTAR RIGS PAR 'GYUR
TE, DE NI MI RIGS PA KHO NA'O ZHES BYA

@80A *, ,BA'I TSIG GI DON TO, ,DE'I PHYIR, LTA BA LTA NYID MA YIN
TE, ,LTA BA MIN PA MI LTA NYID, ,LTA BA'I NUS PAS STONG PA'I
PHYIR, ,BONG BA LA SOGS PA BZHIN NO, ,ZHES BYA BAR DGONGS SO,
,DES NA DON DAM PAR SGRA'I BSTAN BCOS LAS LTA BA'I SGRA DANG,
SANGS RGYAS KYI SGRA BSTAN PA MI

RUNG BA KHO NA STE, DPE MED PA'I PHYIR RO, ,MDZAD PA'I MTHA' DANG
MI 'GAL TE, ,DON DAM PAR BCOM LDAN 'DAS KYANG NGO BO NYID MED
PA'I PHYIR DANG, 'OG NAS KYANG, DE BZHIN GSHEGS PA'I DNGOS NYID
GANG, ,DE NI 'GRO 'DI'I NGO BO NYID, ,DE BZHIN GSHEGS PA DNGOS
NYID MED, ,'GRO 'DI NGO BO

NYID MED DO, ,ZHES 'BYUNG BA'I PHYIR RO, ,YANG NA GZHAN DU BRTAGS
TE, 'DI LA DE LTA BA YIN PA LA BYED PA PO BYA BA'I RKYEN BRJOD
NAS LTA BAR BYED PAS LTA BA ZHES BYA BA'AM, LTA BA MA YIN PA LA
BYED PA PO LA BYA BA'I RKYEN BRJOD NAS LTA BAR BYED PAS LTA BA
ZHES BYA, DES CIR 'GYUR, GAL TE DE LTA BA MA YIN

PA LA BYA NA NI, GANG TSE CUNG ZAD MI LTA BA, ,LTA BAR BYED PA MA
YIN NO, ,'O NA CI ZHE NA, LTA BAR BYED PA NYID NI LTA BAR BYED PA
YIN NO, ,DES NA MIG LTA BA'I BYA BA SKYES PAS LTA BAR BYED DE, DE
LTA NA GTAN TSIGS DANG DPE'I SKYON DE NYID YOD DO, ,GAL TE DE LTA
BA'I BYA BA BYED PA PO YIN PA'I PHYIR LTA BAR BYED

PA NYID YIN NO ZHE NA, DE'I TSE DE LTA BA YIN NA LTA BA'I BYA BA
DON MED PA NYID DE, DE'I PHYIR, LTA BAS LTA BAR BYED CES BYAR,
,DE NI JI LTAR RIGS PAR 'GYUR, ,MI RIGS PA KHO NA YIN TE, LTA
BA'I BYA BA DANG LDAN PA'I PHYIR RO ZHES BYA BA'I TSIG GI DON TO,
,JI STE DE LTA BA MA YIN PA LA BYA NA YANG, GANG TSE CUNG

ZAD MI LTA BA, ,LTA BAR BYED PA MA YIN NO, ,DE'I TSE DE LTA BA'I
NGO BO NYID MA YIN NA, BONG BA LA SOGS PA BZHIN DU LTA BA'I BYA
BA DANG BRAL BA YIN PAS LTA BA MA YIN PA YANG LTA BAR MI BYED PA
NYID DO, ,DE'I PHYIR DE LTAR GNYI GA YANG LTA BA'I BYA BA DANG MI
LDAN PA'I PHYIR, LTA BA LTA NYID MA YIN TE, ,LTA BA MIN PA

MI LTA NYID, ,CI STE DGAG PA GNYIS YOD NA, SKABS KYI DON GO BAS
DE'I PHYIR MIG LTA BA'I BYA BA SKYES PAS LTA BAR BYED DO ZHE NA,
DE NI BZANG PO MA YIN TE, YOD PA DANG NI MED PA'I RKYEN DGAG PA
BZHIN DU YOD PA DANG, MED PA'I RGYU NYID BKAG PA'I PHYIR RO,
,PHYIS 'BYUNG BA'I TSUL GYIS LTAS NYID DU NYE

@80B BAR BRTAGS NAS, DE LTA BA YIN PAR RTOGS NA NI THA SNYAD KYI
BDEN PA RAB TU BSGRUB PA'I PHYIR 'DOD PA NYAMS SO, ,YANG NA PHA
ROL PO NA RE MIG LTA BA'I BYA BA SKYES PAS LTA BAR BYED PAR SMRA
STE, BYA BA'I THA SNYAD YOD PA'I PHYIR RO, ,GANG LA LTA BA'I BYA
BA MA SKYES PA DE NI LTA BAR BYED DO ZHES MI BRJOD DE, DPER

NA RNA BA BZHIN NO, ,MIG LA NI LTA BA'I BYA BA YOD PAS MIG LTA
BAR BYED DO ZHES THA SNYAD 'DOGS SO ZHES ZER BA LA, SLOB DPON
GYIS BSHAD PA, DE LTAR NA, LTA BA LTA NYID MA YIN TE, ,PHA ROL
POS DON DAM PAR LTA BA PO 'GA' ZHIG LA LTA BA'I BYA BA SKYES PAR
MA BSTAN PA'I PHYIR DANG, LTA BA LA LTA

BA'I BYA BA SKYES PA'I SNGON ROL NA, LTA BA NYID DU MA GRUB PA'I
PHYIR RO ZHES BYA BAR DGONGS SO, ,SNGON LTA BA MA YIN PA LAS
PHYIS LTA BA'I BYA BA DANG LDAN PAR 'GYUR BA NI BSTAN DKA' BA'I
PHYIR, LTA BA MIN PA MI LTA NYID, ,DE LTA NA GTAN TSIGS KYI DON
MA GRUB PA NYID DAM, DON 'GAL BA NYID YIN

PAS; DAM BCAS PA NYAMS SO, ,'DIR GRANGS CAN DANG, BYE BRAG PA DAG
GIS SMRAS PA, 'DIS LTA BAR BYED PAS LTA BA STE, BYED PA LA BYA
BA'I RKYEN BRJOD PA'I PHYIR RO, ,BYED PA DE GANG GI YIN PA DE NI
LTA BA PO STE, DE YANG DES LTA BAR BYED DO, ,DPER NA GCOD PA PO
STA RES SHING GCAD

PAR BYA BA SHING GCOD PAR BYED KYI STA RE NYID GCOD PAR MI BYED
PA BZHIN TE, DES NA MIG GIS LTA BAR MI BYED DO ZHES BYA BA DE NI
GRUB PA LA SGRUB PA YIN NO, ,BYED PA DAG LA BYED PA PO YOD DE,
BYED PA YIN PA'I PHYIR DPER NA STA RE LA SOGS PA DAG LA GCOD PA
PO YOD PA BZHIN NO, ,'DIR BSHAD PA,

LTA BA NYID KYIS LTA BA PO, ,RNAM PAR BSHAD PAR SHES PAR BYA,
,RNAM PAR BSHAD PAR SHES PAR BYA BA ZHES BYA BA LAN BTAB PAR SHES
PAR BYA'O, ,GANG GIS SHE NA, LTA BA NYID KYIS SO, ,GANG GI ZHE
NA, LTA BA PO'I STE, LTA BA PO NYID DU RNAM PAR RTOG PA DGAG PA
YANG 'DRA BA'I PHYIR RO ZHES BYA BAR DGONGS

SO; ,JI LTAR DER MIG GI CHOS RANG GI BDAG NYID LA LTA BAR MI BYED
PA YIN PA DE BZHIN DU 'DIR BDAG GI CHOS KYANG RANG GI BDAG NYID
LA LTA BAR MI BYED PA YIN TE, GANG GI PHYIR BDAG NI RANG GI BDAG
NYID LA LTA BAR BYED PA MI 'THAD DE, RANG GI BDAG NYID LA 'JUG PA
'GAL BA'I PHYIR RO, ,'DI LTAR RAL

@81A *, ,GRI'I SO DE NYID KYIS RAL GRI'I SO DE NYID GCOD PAR MI
BYED PA BZHIN NO, ,DE LTAR RJES SU DPAG PA NI DON DAM PAR BDAG
KYANG LTA BA PO MA YIN TE, RANG GI BDAG NYID LA LTA BAR MI BYED
PA'I PHYIR DPER NA RNA BA BZHIN NO, ,PHA ROL POS GTAN TSIGS KYI
DON MA GRUB PA NYID DU DOGS

PA'I DUG GIS BSLAD DU YANG MI RUNG NGO, ,GANG LA LAR BDAG GIS
BDAG LA LTA BAR BYED DO ZHES BSHAD PA DER NI, YID PHAN 'DOGS PA
YIN PA'I PHYIR, BDAG GIS ZHES BYA BA'I SGRAR SGRO BTAGS NAS THA
SNYAD DU DE SKAD BSHAD PA YIN NO, ,'DIR RANG GI BDAG NYID LA LTA
BAR MI BYED PA NI MTSAN NYID KYI

SGRA'I TSUL NYE BAR GZUNG BA'I PHYIR TE, GTAN TSIGS DNGOS PO NYID
DANG, SHES BYA NYID DANG, BRJOD PAR BYA BA NYID LA SOGS PA DAG GI
PHYIR RNA BA LA SOGS PA BZHIN NO ZHE 'AM, SGRA LA SOGS PA BZHIN
NO ZHE'AM, BDAG GI BDAG NYID BZHIN NO ZHES GTAN TSIGS DANG, DPE'I
RJES SU DPAG

PA DAG KYANG RGYAS PAR BRJOD PAR BYA'O, ,DE LTAR NA DON DAM PAR
BDAG NI GZUGS LA LTA BAR MI BYED DE, DNGOS PO YIN PA'I PHYIR DPER
NA RNA BA LA SOGS PA BZHIN NO ZHE NA, DE BZHIN DU DON DAM PAR
BDAG NI GZUGS LA LTA BAR MI BYED DE, SHES BYA YIN PA'I PHYIR DPER
NA SGRA LA SOGS PA BZHIN

NO; ,DE BZHIN DU DON DAM PAR BDAG NI GZUGS LA LTA BAR MI BYED DE,
BRJOD PAR BYA BA YIN PA'I PHYIR DPER NA BDAG GI BDAG NYID BZHIN
NO, ,GZUGS LA YANG DE BZHIN DU CI RIGS PAR BRJOD PAR BYA'O, ,DAM
BCAS PA LA SOGS PA'I SKYON YANG MED DE, THA SNYAD KYI BDEN PA'I
DBANG DU BYAS PA'I

PHYIR DANG; SPYIR KHAS BLANGS PA'I BDAG PHYOGS SU BYAS PA'I PHYIR
DANG, DE'I CHOS BSTAN PA'I PHYIR DANG, DPE NYID DU YANG DE NYE
BAR GZHAG PA'I PHYIR RO, ,DE LTAR NA DON DAM PAR STA RE LA SOGS
PA MA GRUB PAS DPE YANG MED PA'I PHYIR GRUB PA LA SGRUB PA MA YIN
NO, ,'DIR KHA CIG NA RE, LTA BA PO

LTA BAR MI BYED DO ZHES BYA BA NI DE NYID KYIS DON DE LA SKUR BA
BTAB PA'I PHYIR, DAM BCAS PA'I SKYON DU 'GYUR RO ZHES ZER RO,
,'DIR RTEN CING 'BREL BAR 'BYUNG BA SKYE BA MED DO ZHES BYA BAS
LAN BTAB ZIN PA'I PHYIR YANG PHYIR BZLAS MI DGOS SO, ,GZHAN YANG
'DI LA LTA BA PO DE LTA BA PO'I NGO BO NYID YIN NAM

@81B 'ON TE LTA BA PO'I NGO BO NYID MA YIN, DE LA GAL TE LTA BA
PO'I NGO BO NYID YIN TE, JI LTAR GRANGS CAN DAG NA RE SKYES BU'I
NGO BO NYID NI SHES PA YOD PA NYID DO ZHES ZER BA LTA BU'O ZHE
NA, DE LA GAL TE DE'I LTA BA PO'I NGO BO NYID YIN NA NGO BO NYID
NI MA BYAS PA'I PHYIR, LTA BA MED PAR YANG LTA BA POR 'GYUR RO,
,CI STE

GCOD PA PO DE LA STA RE MED NA GCOD PA PO NYID DU MI 'THAD PA DE
BZHIN DU DE YANG LTA BA MA SPANGS PA'I PHYIR, LTA BA PO NYID DU
BLTA BAR BYA'O ZHE NA, DE LTA NA BDAG PO NYID NI THA SNYAD PA YIN
TE, GCOD PA PO THA SNYAD PA YIN PA'I PHYIR RO, ,DE LTAR RTOG NA,
MA SPANGS LTA PO YOD MIN TE, ,LTA BA MA SPANGS NA DE

LTA BA PO NYID DU KHAS BLANGS PA'I PHYIR RO ZHES BYA BA'I TSIG GI
LHAG MA'O, ,'DI NA LTA BA DANG LDAN PA'I SNGON ROL DANG LTA BA
DANG BRAL BA'I 'OG NA LTA BA MED PAS LTA BA MED NA BLTA BAR BYA
BA LA LTA BA YANG MED PA'I PHYIR, LTA BA PO NYID DU MI 'THAD PAS
LTA BA PO MED DE, LTA BA PO'I NGO BO NYID MA YIN NO ZHES BYA BA'I
THA

TSIG GO, ,ME BZHIN DU YANG DE MI 'GRUB STE, BUD SHING MED PAR ME
MI 'GRUB PA'I PHYIR RO, ,YANG NA GAL TE LTA BA PO YOD NA LTA BA
PO YIN NO ZHE NA YANG GRANGS CAN DAG GIS YONGS SU BRTAGS PA'I LTA
BA PO MED DO ZHES BYA BA'I TSIG GI LHAG MA STE, 'DI LA GZUGS
DMIGS SHING LTA BAR BYED PAS LTA BA PO'O

ZHES RJES SU DPAG PA YIN NA, GZUGS DMIGS PA DE YANG, MIG DANG,
GZUGS DANG, SNANG BA DANG, NAM MKHA' DANG, YID LA BYED PA DAG YOD
NA YOD PA YIN PAS DE'I PHYIR, LHAS BYIN ZHES BYA BA'I TSOGS DE
DAG DANG LDAN PA LA LTA BA PO ZHES GDAGS KYI DE LAS GZHAN NI MED
DO, ,DE

LAS GZHAN PA YONGS SU BRTAGS PA'I YOD PA NYID CIG YOD DU ZIN NA
YANG, LONG BA'I RGYUD LA GZUGS DMIGS PA MED PA'I PHYIR RO, ,BYED
PA'I RGYU DAG LA BYED PA POR THA SNYAD GDAGS TE, MAR ME BZHIN DU
RIGS PA NYID YIN NO, ,DPER NA MAR ME LA SEMS PA MED KYANG SNANG
BA'I RGYU YIN PA'I PHYIR SNANG

BAR BYED PA YIN NO ZHES ZER BA BZHIN TE, DE'I PHYIR THA SNYAD DU
YANG MED DO, ,CI STE LTA BA PO'I NGO BO NYID MA YIN TE, JI LTAR
BYE BRAG PA DAG NA RE BZHI'I SBYOR BA LAS GZUGS SHES PA SKYES PA
NA LTA BAR BYED DO ZHES ZER BA LTA BU'O ZHE NA, DE LTA NA YANG
SKYON DE NYID YOD DE, MA GRAGS PA'I YOD PAS DE LA DE BRTAG PA

@82A *, ,MI 'THAD PA'I PHYIR RO, ,THUN MONG DU KHAS BLANGS NAS DE
YOD DO ZHE NA, YANG BSHAD PA, LTA BA SPANGS PAR GYUR KYANG NGO,
,CI ZHIG CE NA, LTA BA PO YOD MIN TE, ,ZHES BYA BA'I SKABS YIN
TE, LTA BA'I NUS PA SPANGS PAR GYUR NA, DE'I NGO BO NYID MA YIN
PA'I PHYIR RO, ,DON

DAM PAR DE GZUGS LA LTA BAR BYED PAR MI 'THAD DE, MIG LAS GZHAN
YIN PA'I PHYIR DPER NA BUM PA BZHIN NO, ,DE LTAR NA PHYOGS GNYIS
KA LA YANG, LTA BA PO NYID MA GRUB BO, ,YANG NA LTA BA PO'I NGO
BO NYID DU YONGS SU BRTAGS NA YANG, MA SPANGS LTA PO YOD MIN TE,
,LTA BA SPANGS PAR GYUR KYANG NGO, ,

LTA BA DANG BCAS SAM, LTA BA MED KYANG RUNG STE, LTA BA PO'I NGO
BO NYID MED DO ZHES BYA BAR DGONGS SO, ,GAL TE RE ZHIG LTA BA PO
DE MIG YOD NA LTA BAR BYED DO ZHES BYA BA DE LTAR 'DOD NA, DE LTA
NA GZUGS DMIGS PA 'GRUB PA NI MIG YOD NA YOD PA'I PHYIR ME YOD NA
BSREG PA NYID BZHIN PAS LTA BA PO NYID

THA SNYAD PA STE, MIG NYID YIN PAR 'DOD PAR BYA'O, ,CI STE LTA BA
MED KYANG LTA BA PO YIN NO ZHES BYAR NI LONG BA'I RGYUD LA GZUGS
DMIGS PA MED PA'I PHYIR DE LTA BA PO NYID YIN PAR MI RIGS SO,
,'DIR SMRAS PA, LTA BA'I BYA BA YOD PA NYID NI LTA BA PO YIN PAR
SHES PAR BYA STE, DE LA BYED PA DANG, LAS

YOD PA'I PHYIR RO, ,'DI NA GANG LA BYA BA MED PA DE LA NI BYED PA
DANG LAS MED DE, DPER NA NAM MKHA'I ME TOG BZHIN NO, ,LTA BA PO
DE LA NI BYED PA LTA BA DANG LAS BLTA BAR BYA BA YOD PAS DE'I
PHYIR LTA BA'I BYA BA YOD PA NYID NI LTA BA PO YIN PAR SHES PAR
BYA'O, ,'DIR BSHAD PA, DON DAM PAR LTA BA RNAM PA

THAMS CAD DU BKAG PA'I PHYIR DANG, LTA BA MED NA LTA BA PO YANG
MI 'THAD DE, LTA BA MED NA KHYOD KYI NI, ,BLTA BYA LTA BA GA LA
YOD, ,GANG GIS KYANG LTA BAR MI BYED PA LA BLTA BAR BYA BA MI
RIGS PA'I PHYIR DANG, 'DIS LTA BAR BYED PA'I LTA BA PO MED PA KHO
NA'I PHYIR BYED PA YANG MI RIGS PA'I PHYIR RO

ZHES BYA BAR DGONGS SO, ,DES NA KHYOD KYI BYED PA DANG LAS YOD
PA'I PHYIR RO ZHES BYA BA'I GTAN TSIGS KYI DON MA GRUB PA NYID
DAM, DON 'GAL BA NYID YIN NO, ,RANG GI SDE PA DAG LAS, KHA CIG NA
RE, RGYU DANG RKYEN GZHAN GYI DBANG DANG G-YO BA MED PA'I 'DU
BYED DAG LA MIG LTA BAR MI BYED DO ZHES BYA BA DANG,

@82B DE LAS GZHAN PA'I BDAG LTA BA PO MED DO ZHES BYA BA GANG YIN
PA DE NI RIGS KYI, BLTA BAR BYA BA DANG, LTA BA DAG MED DO ZHES
BYA BA NI MI 'DOD DE, DE DAG GI 'BRAS BU RNAM PAR SHES PA LA SOGS
PA BZHI YOD PA'I PHYIR RO, ,GANG MED PA DE LA NI, 'BRAS BU RNAM
PAR SHES PA DANG, REG PA DANG,

TSOR BA DANG, SRED PA ZHES BYA BA DAG MED DE, DPER NA DMUS LONG
GI MIG BZHIN NO, ,BLTA BAR BYA BA DANG LTA BA DAG LA NI 'BRAS BU
RNAM PAR SHES PA LA SOGS PA BZHI YOD PAS, DE'I PHYIR BLTA BAR BYA
BA DANG, LTA BA DAG YOD DO ZHES ZER RO, ,'DIR BSHAD PA, GAL TE JI
SKAD BSTAN PA'I TSUL

GYIS BLTA BAR BYA BA DANG, LTA BA RAB TU MA GRUB PAR BSTAN PA
DE'I TSE, BLTA BYA LTA BA MED PA'I PHYIR, ,RNAM PAR SHES LA SOGS
PA BZHI, ,YOD MIN, RKYEN MED PA'I PHYIR RO ZHES BYA BAR DGONGS
SO, ,DE'I PHYIR DE DAG MA GRUB PAS MA GRUB NA BLTA BAR BYA BA
DANG, LTA BA YANG 'GRUB PAR MI RIGS

TE, DPE YANG MED PA'I PHYIR RO, ,GANG DAG 'DI SKAD CES DON DAM
PAR RNAM PAR SHES PA LA SOGS PA DAG YOD PA NYID DE DE DAG GI
'BRAS BU NYE BAR LEN PA LA SOGS PA DAG YOD PA'I PHYIR RO ZHES ZER
BA DE DAG LA BSHAD PAR BYA STE, NYE BAR LEN PA LA SOGS PA, ,JI
LTA BUR NA YOD PAR 'GYUR, ,DE DAG

KYANG RNAM PAR SHES PA LA SOGS PA BZHIN DU MA GRUB PA'I PHYIR RO
ZHES BYA BAR DGONGS SO, ,NYE BAR LEN PA ZHES BYA BA NI, NYE BAR
BLANG BAR BYA BA DAG STE, 'DOD PA DANG, TSUL KHRIMS DANG, BRTUL
ZHUGS MCHOG TU 'DZIN PA DANG, BDAG TU SMRA BA DANG, LTA BA ZHES
BYA BA DAG GO, ,SOGS PA ZHES BYA BA

NI GANG DAG GI DANG POR DE DAG BSTAN PA STE, DE DAG KYANG SRID PA
DANG SKYE BA DANG RGA SHI DAG GO, ,DE'I PHYIR KHYOD LA SKYON DE
NYID YOD DO, ,DA NI PHA ROL POS RAB TU BYED PA'I DANG POR NYAN PA
LA SOGS PA DANG, SGRA LA SOGS PA DANG NYID DU NYE BAR BZHAG PA
DAG JI SKAD BSTAN PA'I TSUL GYIS 'DRA BAR BSTAN PAR BZHED

NAS; LTA DANG NYAN DANG SNOM PA DANG, ,MYONG BAR BYED DANG REG
BYED YID, ,NYAN PA PO DANG MNYAN LA SOGS, ,RNAM PAR BSHAD PAR
SHES PAR BYA, ,ZHES BYA BA GSUNGS SO, ,NYAN PA DANG, SNOM PA
DANG, MYONG BAR BYED PA DANG, REG PAR BYED PA DANG, YID DANG,
NYAN PA PO DANG, MNYAN PAR BYA

@83A *, ,BA LA SOGS PA DAG GI LAN KYANG BTAB PAR SHES PAR BYA'O,
,GANG GIS SHE NA, LTA BA NYID KYIS TE, LTA BA DGAG PA BZHIN DU
NYAN PA LA SOGS PA DAG DGAG PA YANG CI RIGS PAR RJES SU DANG GA
PA RGYAS PAR SPROS PA DANG BCAS PA BSTAN PAR BYA'O, ,DES NA RAB
TU BYED PA

RTZOM PA NAS RNAM PAR RTOG PAR BYED PA'I SKYE BA YANG MA GRUB LA
'GRO BA YANG MA GRUB BO, ,DE LA 'DIR RAB TU BYED PA'I DON NI PHA
ROL POS SMRAS PA'I SGRUB PA'I SKYON BRJOD PAS SKYE MCHED RNAMS
STONG PA NYID DU BSTAN PA YIN NO, ,DE'I PHYIR NANG GI SA'I KHAMS
GANG YIN PA DANG, PHYI ROL GYI SA'I KHAMS

GANG YIN PA DE NI GNYIS SU MED PA'I DON TE, DE YANG DE BZHIN
GSHEGS PAS SHES RAB DANG YE SHES KYIS GNYIS SU MED PA DANG, GNYIS
SU DBYER MED PA DANG, MTSAN NYID GCIG PA 'DI LTA STE, MTSAN NYID
MED PAR MNGON PAR RDZOGS PAR SANGS RGYAS SO ZHES BYA BA DANG, DE
BZHIN DU BU MO

KHAMS DAG JI LTAR BLTA BAR BYA, BU MOS SMRAS PA, 'JAM DPAL 'DI
LTA STE, DPER NA 'JIG RTEN GSUM BSKAL PA'I MES BSREGS PA NA THAL
BA YANG MED PA LTAR RO ZHES BYA BA DANG, DE BZHIN DU, MIG NI
GZUGS LA MI LTA ZHING, ,YID NI CHOS RNAMS MI SHES TE, ,GANG LA
'JIG RTEN MI

'JUG PA, ,DE NI DAM PA'I BDEN PA'O, ,ZHES BYA BA DANG, DE BZHIN
DU CHOS THAMS CAD NI SHES PAR MI BYED, LTA BAR MI BYED DE, DE NI
CHOS SMRA BA LA YANG DMIGS PAR MI BYED, SEMS PAR MI BYED, RLOM
PAR MI BYED DO ZHES BYA BA DANG, DE BZHIN DU SRING MO MIG NI
GZUGS LA LTA BAR MI BYED,

RNAM PAR SHES PAR MI BYED DE, BYANG CHUB KYANG MIG DANG GZUGS
DANG BRAL BA NYID DO, ,RNA BA DANG, SNA DANG, LCE DANG, LUS DANG,
YID GANG CHOS RNAMS 'DZIN PAR MI BYED RNAM PAR SHES PAR MI BYED
DE, BYANG CHUB KYANG YID DANG CHOS DANG BRAL BA NYID DO ZHES BYA
BA LA SOGS PA DANG, DE BZHIN DU RAB KYI

RTZAL GYIS RNAM PAR GNON PA GZUGS NI GZUGS KYI SPYOD YUL MA YIN
NO, ,TSOR BA DANG, 'DU SHES DANG, 'DU BYED RNAMS DANG, ,RNAM PAR
SHES PA YANG RNAM PAR SHES PA'I SPYOD YUL MA YIN NO, ,RAB KYI
RTZAL GYIS RNAM PAR GNON PA SPYOD YUL ZHES BYA BA NI GZUGS KYIS
GZUGS MI SHES MI MTHONG BA

@83B DANG; TSOR BA DANG, 'DU SHES DANG, 'DU BYED RNAMS DANG, RNAM
PAR SHES PAS RNAM PAR SHES PA MI SHES MI MTHONG BA'O, ,GZUGS MI
SHES MI MTHONG, TSOR BA DANG, 'DU SHES DANG, 'DU BYED RNAMS DANG,
RNAM PAR SHES PA MI SHES MI MTHONG BA GANG YIN PA DE NI SHES RAB
KYI PHA ROL TU

PHYIN PA'O ZHES BYA BA LA SOGS PA GSUNGS PA DE DAG GRUB PA YIN
NO, ,SLOB DPON LEGS LDAN BYED KYIS NYE BAR SBYAR BA, DBU MA'I
RTZA BA'I 'GREL PA SHES RAB SGRON MA LAS, SKYE MCHED BRTAG PA
ZHES BYA BA STE, RAB TU BYED PA GSUM PA'O,, ,,DA NI SKYE MCHED
YOD PA NYID MI MTHUN PA'I

PHYOGS KYI KHYAD PAR DGAG PAS PHUNG PO RNAMS NGO BO NYID MED PA
NYID DU BSTAN PA'I DON GYI DBANG GIS RAB TU BYED PA BZHI BA
BRTZAM MO, ,RAB TU BYED PA BSTAN MA THAG PA'I MJUG TU, LTA BAS
NYAN DANG SNOM PA DANG, ,MYONG BAR BYED DANG REG BYED YID, ,NYAN
PA PO DANG MNYAN LA SOGS, ,RNAM PAR

BSHAD PAR SHES PAR BYA, ,ZHES BSHAD PA'I PHYIR RANG GI SDE PA DAG
NA RE, DON DAM PAR SKYE MCHED RNAMS YOD PA KHO NA YIN TE, PHUNG
POS BSDUS PA'I PHYIR RO, ,'DI NA GANG YOD PA MA YIN PA DE NI
GZUGS LA SOGS PA'I PHUNG POS MA BSDUS TE, DPER NA NAM MKHA'I ME
TOG BZHIN NO, ,NANG GI SKYE

MCHED RNAMS LA NI PHUNG POS BSDUS PA YOD DE, 'DI LTA STE, GZUGS
CAN BCU NI GZUGS KYI PHUNG POS BSDUS LA, CHOS KYI SKYE MCHED NI
PHUNG PO GSUM DANG, GZUGS KYI PHUNG PO'I PHYOGS GCIG GIS BSDUS,
YID KYI SKYE MCHED NI RNAM PAR SHES PA'I PHUNG POS BSDUS SO,
,DE'I PHYIR GTAN TSIGS JI

SKAD SMOS PAS DON DAM PAR NANG GI SKYE MCHED RNAMS YOD PA NA YIN
NO ZHES ZER RO, ,'DIR BSHAD PA, 'DI LA GZUGS NI MDOR BSDU NA RNAM
PA GNYIS TE, 'BYUNG BA'I GZUGS DANG, 'BYUNG BA LAS GYUR PA'I
GZUGS SO, ,DUS LA SOGS PA'I DBYE BAS THA DAD PA DE DAG THAMS CAD
GCIG TU BSDUS NAS

GZUGS KYI PHUNG PO ZHES BYA'O, ,DE LA RE ZHIG PHA ROL PO'I GTAN
TSIGS NYID DU MIG LA SOGS PA BSDUS PAR 'DOD PA'I PHYIR DANG,
BSTAN SLA BA'I PHYIR GZUGS LAS BRTZAMS TE BSAM PAR BYA'O, ,GZUGS
KYI RGYU NI MA GTOGS PAR, ,GZUGS NI DMIGS PAR MI 'GYUR RO, ,GZUGS
ZHES BYA BA NI

@84A *, ,GZUGS SU RUNG BA'O, ,DE'I RGYU NI GZUGS KYI RGYU STE, DE
GANG ZHE NA, SA LA SOGS PA 'BYUNG BA CHEN PO BZHI PO DAG GO, ,DE
DAG MA GTOGS PAR ZHES BYA BA NI, DE DAG BSTZAL NA'O, ,GZUGS NI
DMIGS PAR MI 'GYUR RO, ,ZHES BYA BA NI DON DAM PAR RO, ,'O NA CI
ZHE NA, THA

SNYAD GDAGS PA'I PHYIR, GZUGS KYI RGYU 'BYUNG BA CHEN PO BZHI PO
DAG LA BRTEN NAS GZUGS ZHES 'DOGS PAR BYED DO, ,DE LTAR NA 'DIS
GZUGS KYIS BSGRUB PAR BYA BA CHOS SA LA SOGS PAR 'DUS PA TZAM
NYID DANG, GZUGS KYI BSGRUB PA'I CHOS RANG GI RGYU MA BZUNG NA
DE'I BLO MED PA BSTAN TO, ,DPE NI

DE'I DBANG GIS TE, DMAG DANG NAGS TSAL LA SOGS PA DAG YIN NO,
,'DIR RJES SU DPAG PA NI DON DAM PAR GZUGS RDZAS SU YOD PA MA YIN
TE, RANG GI RGYU MA BZUNG NA DE'I BLO MED PA'I PHYIR RO, ,'DI NA
GANG RANG GI RGYU MA BZUNG NA DE'I BLO MED PA NI RDZAS SU YOD PA
MA YIN TE, DPER NA DMAG LA SOGS

PA BZHIN NO, ,DE BZHIN DU GZUGS KYANG RANG GI RGYUS LA SOGS PA
DAG MA BZUNG NA, GZUGS KYI BLO MED PAS RDZAS SU YOD PA MA YIN NO,
,YANG NA SBYOR BA'I LAM GZHAN YANG YOD DE, DON DAM PAR GZUGS KYI
BLO NI DNGOS PO RDZAS SU YOD PA'I YUL CAN MA YIN TE, BLO YIN PA'I
PHYIR DPER NA

NAGS TSAL LA SOGS PA'I BLO BZHIN NO, ,YANG NA SBYOR BA'I LAM
GZHAN YANG YOD DE, DON DAM PAR GZUGS KYI ZHES BYA BA'I SGRA 'DI
NI TSIG GI DON RDZAS SU YOD PA'I YUL CAN MA YIN TE, SGRA YIN PA'I
PHYIR DPER NA DMAG LA SOGS PA'I SGRA BZHIN NO, ,RNAM PAR SHES PA
DANG, SEMS LAS BYUNG BA DAG

KYANG BSGRUB PAR BYA BA DANG, RIGS MTHUN PA NYID KYIS DE BZHIN DU
DGAG PAR BYA BA YIN PA'I PHYIR, GTAN TSIGS MA NGES PA NYID MA YIN
NO, ,GAL TE GZUGS NI DON DAM PAR YOD PA YIN TE, DE ZHIG KYANG
DE'I BLO MI 'JIG PA'I PHYIR RO, ,'DI NA GANG ZHIG NA DE'I BLO
'JIG PA DE NI KUN RDZOB TU YOD PA YIN TE,

DPER NA BUM PA BZHIN NO, ,GZUGS SNGON PO LA SOGS PA DAG NI ZHIG
KYANG DE'I BLO DE LTAR MI 'JIG PAS DE'I PHYIR GZUGS NI RDZAS SU
YOD PA YIN NO ZHE NA, DE NI BZANG PO MA YIN TE, RJES SU 'GRO BA
MED PA'I PHYIR RO, ,DE LTAR RE ZHIG RGYUR BYAS PA'I GZUGS BRTAGS
ZIN TO, ,DA NI 'BYUNG BA'I GZUGS KYI

@84B DBANG DU BYAS TE BSHAD PAR BYA'O, ,RGYUR BYAS PA'I GZUGS NI
YOD PA KHO NA YIN TE, DE'I RGYU YOD PA'I PHYIR RO, ,'DI NA GANG
MED PA DE LA NI RGYU GZUNG DU MED DE, DPER NA NAM MKHA'I ME TOG
BZHIN NO, ,RGYUR BYAS PA'I GZUGS LA NI RGYU SA LA SOGS PA DE DAG
YOD PAS DE'I PHYIR RGYUR BYAS PA'I GZUGS NI

YOD PA KHO NA YIN NO ZHE NA, DE'I PHYIR BSHAD PA, GZUGS ZHES BYA
BA MA GTOGS PAR, ,GZUGS KYI RGYU YANG MI SNANG NGO, ,'DI LA RGYUR
BYAS PA'I GZUGS KYI MTSAN NYID GZUGS DANG, SGRA DANG, DRI DANG,
RO DANG, REG BYA MA GTOGS PAR GZUGS KYI RGYU SA LA SOGS PA DAG
KYANG MI SNANG ZHING GZUNG DU

MED DO, ,'DIR YANG 'BYUNG BA'I GZUGS KYI BSGRUB PAR BYA BA CHOS
GZUGS LA SOGS PA 'DUS PA TZAM NYID DANG, SGRUB PA'I CHOS GZUGS LA
SOGS PA MI SNANG NA SA LA SOGS PA DE DAG KYANG MI SNANG BAR BSTAN
TO, ,DE'I PHYIR DE'I DBANG GIS DPE YANG MNGON NO, ,DE LA 'DIR RE
ZHIG SA'I DBANG DU BYAS TE SBYOR

BA'I TSIG BYA'O, ,'DUS PA TZAM NYID KYANG, DON DAM PAR MI STON
PA'I PHYIR RO, ,'DIR BSTAN BCOS MDZAD PAS 'DUS PA TZAM NYID BSTAN
PAS, RDZAS SU YOD PA NYID DGAG PA KHO NA BSTAN TE, DE DAG PA NI
DON CHE BA'I PHYIR RO, ,JI LTAR DE DON CHE BA NYID YIN ZHE NA,
'DI LTAR THA SNYAD DU BRTEN NAS

'DOGS PAR BYED PA GANG YIN PA DE NI, DON DAM PAR RDZAS SU YOD PA
MA YIN PA'I PHYIR SKYE BA MED PAS NGO BO NYID MED PA NYID GRUB
PA'I PHYIR RO, ,'PHAGS PA LANG KAR GSHEGS PA'I MDO LAS, GANG
PHYIR 'DUS PA MA GTOGS PAR, ,BLO YIS DNGOS PO GZUNG DU MED, ,DE
PHYIR STONG DANG MA SKYES

DANG, ,RANG BZHIN MED PAR DU SMRA'O, ,'DI LA RKYEN GYIS CUNG ZAD
KYANG, ,SKYE BA DANG NI DGAG PA MED, ,SKYE BA DANG NI 'GAG PA
YANG, ,RKYEN RNAMS KHO NA 'BA' ZHIG GO, ,ZHES BYA BA LA SOGS PA
JI SKAD GSUNGS PA LTA BU'O, ,'DIR SBYOR BA'I TSIG NI DON DAM PAR
SA NI RDZAS SU YOD PA MA YIN PAR SHES

PAR BYA STE, DE'I RGYU MI SNANG NA DE MI SNANG BA'I PHYIR RO,
,GANG RGYU MI SNANG NA DE MI SNANG BA DE NI DON DAM PAR RDZAS SU
YOD PA MA YIN TE, DPER NA DMAG LA SOGS PA BZHIN NO, ,DE BZHIN DU,
BLO DANG SGRA'I PHYOGS LA YANG CI RIGS PAR BRJOD PAR BYA'O, ,YANG
NA GZUGS KYI RGYUS LA SOGS PA DE DAG MA GTOGS

@85A *, ,PAR DE DAG LAS GZHAN PA'I GZUGS DMIGS SU MED DE, RANG GI
RGYU MA BZUNG NA DE GZUNG DU MED PA NI GZUGS KYI CHOS YIN NO,
,'DIR SBYOR BA'I TSIG NI DON DAM PAR GZUGS NI RANG GI TSOGS PA'I
YAN LAG DAG LAS GZHAN MA YIN TE, DE MA BZUNG NA DE'I BLO MED PA'I
PHYIR, DPER

NA SA LA SOGS PA'I RANG GI BDAG NYID BZHIN NO, ,'DIR BYA BA LA
GNAS PA YIN PAR BSAMS BAS MA BZUNG BA BLO'I CHOS YIN PA'I PHYIR,
GTAN TSIGS KYI DON MA GRUB PA NYID MA YIN NO, ,GRANGS CAN DAG NA
RE, GZUGS LA SOGS PA DAG LAS SA LA SOGS PA DAG GZHAN MA YIN PAS,
DE NI

GRUB PA LA SGRUB PA YIN NO ZHES ZER RO, ,DE NI BZANG PO MA YIN
TE, GZHAN NYID DGAG PAS GZHAN MA YIN PA NYID DU STON PAR MI BYED
PA'I PHYIR DANG, PHA ROL PO 'DOD PA'I GZHAN MA YIN PA NYID KYANG
KHAS MA BLANGS PA'I PHYIR RO, ,BYE BRAG PA DAG GTAN TSIGS MA NGES
PA NYID DU RGOL BAR BYED DE, MAR

MED MA BZUNG YANG DE LAS GZHAN PA YOD NA BUM PA LA DE'I BLO YOD
PA'I PHYIR RO ZHE NA, DE YANG BZANG PO MA YIN TE, DE'I BLO MED PA
KHO NA'I PHYIR RO ZHES NGES PAR BZUNG BA'I PHYIR DANG, MAR ME MED
KYANG NOR BU DANG, 'OD ZER DANG, SMAN DANG ZLA BA DANG, NYI MA'I
SNANG BA YOD NA DE'I BLO YOD PAS, DE'I MI

MTHUN PA'I PHYOGS LA BSGRUB PA'I CHOS MED PA'I PHYIR MA NGES PA
NYID MA YIN NO, ,RANG GI TSOGS PA'I YAN LAG DAG LAS GZHAN MA YIN
TE ZHES DAM BCAS PA KHYAD PAR CAN NYE BAR BZUNG BA'I PHYIR MAR ME
NI BUM PA'I RANG GI TSOGS PA'I YAN LAG MA YIN NO, ,'OG NAS GANG
YANG GANG DANG LHAN CIG TU GZHAN

PA NYID DU MI 'THAD DO ZHES STON PAS MI MTHUN PA'I PHYOGS MED
PA'I PHYIR, DON DAM PAR MAR ME LAS BUM PA GZHAN NYID DU MA GRUB
PA'I PHYIR YANG MA NGES PA NYID MA YIN NO, ,GAL TE DMAG LA SOGS
PA YAN LAG CAN GYI RDZAS DAG LA, RTZOM PA YOD PA'I PHYIR SA LA
SOGS PA DAG RDZAS SU YOD PA NYID MA

YIN PAR RAB TU SGRUB PA'I RDZAS SU DPAG PA DAG GIS DPE MA GRUB BO
ZHE NA, DMAG GI YAN LAG DAG NI DMAG CES BYA BA YAN LAG CAN GYI
RDZAS RTZOM PAR BYED PA MA YIN TE, YAN LAG YIN PA'I PHYIR, DPER
NA, SHING GI YAN LAG RTZA BA DANG, SDONG PO DANG, YAL GA DANG,
YAL GA PHRA MO LA

@85B SOGS PA DAG BZHIN NO, ,YANG NA GLANG PO CHE DAG LA YONGS SU
RDZOGS PA DE'I YAN LAG GANG YIN PA DE NI SHING RTA DANG RTA LA
SOGS PA DAG RTZOM PAR BYED PA MA YIN TE, DE LA MED PA'I PHYIR
DPER NA RGYU SPUN LA SOGS PA BZHIN PAS DPE MED PA MA YIN NO, ,DE
BZHIN DU, GZUGS ZHES BYA BA MA GTOGS

PAR; ,GZUGS KYI RGYU YANG MI SNANG NGO, ,ZHES BYA BA 'DI LA YANG
SNGA MA BZHIN DU BSGRUB PAR BYA BA DANG, SGRUB PA'I CHOS DAG NYE
BAR SBYAR NAS, RJES SU DPAG PA RGYAS PAR BRJOD PAR BYA'O, ,JI
LTAR GZUGS SA LA SOGS PA DAG LAS GZHAN MA YIN PA DE BZHIN DU, SA
LA SOGS PA DAG GZUGS

LAS GZHAN MA YIN PA YANG MA YIN TE, 'OG NAS GZHAN MA YIN PA NYID
KYANG 'GOG PA'I PHYIR DANG, GZHAN MA YIN PA NYID KYIS 'O MA YANG
ZHO NYID DU 'GYUR BA'AM, ZHO YANG 'O MA NYID DU 'GYUR NA MI RUNG
BA'I PHYIR RO, ,DE'I PHYIR, GCIG PA NYID DANG GZHAN NYID DU, ,JI
LTAR BYIS PAS RNAM

BRTAGS LTAR, ,DNGOS PO GZHAN PA MA YIN DANG, ,TSOGS LAS GZHAN
PA'ANG GANG NA'ANG MED, ,CES GSUNGS PA DE GRUB PA YIN NO, ,DE'I
PHYIR DE LTAR SKYE MCHED RNAMS RAB TU BSGRUB PA'I PHYIR GTAN
TSIGS PHUNG POS BSDUS PA'I PHYIR RO ZES SMRAS PA'I DON MA GRUB PA
NYID DAM, DON 'GAL BA

NYID YIN NO, ,GZUGS KYI RGYU MA GTOGS PAR YANG GZUGS YOD DO ZHES
SHES PAR BYAR MI NUS TE, 'ON KYANG RNAM PAR RTOG NA, GZUGS KYI
RGYU NI MA GTOGS PAR, ,GZUGS NA GZUGS NI RGYU MED PAR, ,THAL BAR
'GYUR TE, GZUGS KYI RGYU ZHES BYA BA NI GZUGS KYI YOD PA NYID KYI
RGYU STE,

BAR GYI TSIG MI MNGON PA'I PHYIR MI'I RGYU BZHIN NO, ,DE MA GTOGS
PAR ZHES BYA BA NI GZUGS KYI RGYU MA GTOGS PAR TE, GZUGS YOD PA
NYID DU STON PA'I RGYU MED PAR ZHES BYA BAR DGONGS SO, ,GZUGS NA
ZHES BYA BA NI DAM BCAS PA TZAM LAS RNAM PA DE LTA BU DE 'DOD
NA'O, ,GZUGS NI RGYU MED PAR THAL

BAR 'GYUR TE ZHES BYA BA NI 'THAD PA MED PAR ZHES BYA BA'I THA
TSIG GO, ,DE YANG MI 'DOD PAS JI SKAD SMRAS PA'I SKYON LDOG PA
MED DO, ,RGYU MED PAR GANG DAG DNGOS PO THAMS CAD RGYU MED PA KHO
NA LAS SKYE BAR KHAS BLANGS PA'I PHYIR, GZUGS 'GRUB PA YANG DE
DAG DANG 'DRA'O ZHES ZER NA, DE LA BSHAD PA,

@86A *, ,GAL TE 'GA' ZHIG JI SKAD SMRAS PA'I RNAM PA LTA BUR GYUR
NA NI DE YANG RUNG BA ZHIG NA, DON GANG YANG, RGYU MED PA NI GANG
NA'ANG MED, ,DE YANG DPE MED PA'I PHYIR SMRA BA DE LA YANG GRUB
PA MED DO, ,KHO BOS DANG PO NYID DU YANG RGYU MED PAR SMRA BA DAG
BSAL ZIN PAS DE NI BDEN PA MA YIN

NO; ,GANG DAG GRANGS CAN DAG GI TSUL LA MKHAS SU RE BAS, 'DI SKAD
CES KHYOD KYIS SA LA SOGS PA DAG GZUGS LA SOGS PA DAG LAS GZHAN
MA YIN NO ZHES SMRAS PAS, DE DAG GZHAN MA YIN PA NYID DU KHAS
BLANGS PA YIN PAS DES NA DON DAM PAR SA LA SOGS PA DAG RDZAS SU
YOD PAR SHES PAR

BYAR NUS TE, GZUGS LA SOGS PA DAG LAS GZHAN NYID MA YIN PA'I
PHYIR, DPER NA GZUGS LA SOGS PA'I RANG GI BDAG NYID BZHIN NO ZHES
ZER NA JI SKAD PA STAN PA'I TSUL GYIS GZHAN MA YIN PA NYID MA
GRUB PA'I PHYIR GTAN TSIGS KYI DON MA GRUB PA NYID YIN NO, ,DPE
YANG MED DE, GZUGS LA SOGS

PA'I RANG GI BDAG NYID BSAL BA'I PHYIR RO, ,GZHAN DAG NA RE, DON
DAM PAR SA LA SOGS PA DAG YOD PA KHO NA YIN TE, DE DAG GI 'BRAS
BU YOD PA'I PHYIR RO, ,'DI NA GANG MED PA DE LA NI 'BRAS BU GZUNG
DU MED DE, DPER NA NAM MKHA'I ME TOG BZHIN NO, ,SA LA SOGS PA DAG
LA NI 'BRAS BU GZUGS

LA SOGS PA DAG YOD PAS DE'I PHYIR SA LA SOGS PA DAG YOD PA KHO NA
YIN NO ZHES ZER RO, ,'DIR BSHAD PA, GAL TE GZUGS NI MA GTOGS PAR,
,GZUGS KYI RGYU ZHIG YOD NA NI, ,'BRAS BU MED PA'I RGYUR 'GYUR
TE, ,'BRAS BU MED PA'I RGYU MED DO, ,KHO BO'I PHYOGS LA GAL TE
GZUGS MA

GTOGS PAR GZUGS KYI RGYU SA LA SOGS PA ZHIG YOD NA NI DES NA
'BRAS BU MED PA'I RGYUR 'GYUR TE, 'BRAS BU GZUGS LA SOGS PA'I
MTSAN NYID KYIS 'BRAS BU MED PA'I RGYUR 'GYUR BA'I PHYIR RO,
,GZHAN YIN PA'I PHYIR RTZI SKYANG LA SOGS PA BZHIN NO, ,'BRAS BU
MED PA'I RGYU MED DO ZHES BYA BA NI, DE YANG

GZUGS LA SOGS PA 'DUS PA'I BDAG NYID YIN PA'I PHYIR RO ZHES BYA
BAR DGONGS SO, ,DE'I PHYIR RGYU BZHIN DU 'BRAS BU YANG MA GRUB
PA'I PHYIR DE DAG GI 'BRAS BU YOD PA'I PHYIR RO ZHES SNGAR SMRAS
PA'I GTAN TSIGS KYI DON MA GRUB PA NYID KYI SKYON YOD DO, ,SPYIR
GRAGS PA'I GTAN TSIGS NYID DU BRJOD NA NI DON

@86B 'GAL BA NYID YIN NO, ,SUN DBYUNG BA'I LEN GZHAN YANG YOD DE,
'DI LA GZUGS KYI RGYU ZHIG BRTAGS NA GZUGS YOD PA'AM, MED PA LA
BRTAG GRANG NA, GNYI GA LA YANG MI 'THAD PAR BSHAD PA, GZUGS YOD
NA YANG GZUGS KYI NI, ,RGYU YANG 'THAD PAR MI 'GYUR NYID, ,YOD
PA'I

PHYIR DPER NA BUM PA DANG SNAM BU YOD PA BZHIN NO, ,CI STE MED NA
YANG, GZUGS MED NA YANG GZUGS KYI NI, ,RGYU YANG 'THAD PAR MI
'GYUR NYID, SA LA SOGS PA 'DOD PA STE, ,SKYE BA'I SNGON ROL NA
MED PA'I PHYIR DE LAS GZHAN PA BZHIN NO ZHES BYA BAR DGONGS SO,
,'DIR SKYE BA MED PA'I RAB

TU BYED PAR BSTAN PA'I SUN DBYUNG BA RJES SU BZLAS PAS, SUN
DBYUNG BA BRJOD PAR RIG PAR BYA'O, ,RGYU MED PAR SMRA BA DAG RGYU
MED PA KHO NA'O ZHES ZER BA DE DAG GI PHYIR BSHAD PA, RGYU MED PA
YI GZUGS DAG NI, ,'THAD PAR MI RUNG RUNG MA YIN, ,KUN RDZOB TU
YANG DE KHAS MA BLANGS PA'I PHYIR RO ZHES BYA BAR

DGONGS SO, ,YANG NA BYE BRAG TU SMRA BA DAG MA 'ONGS PA'I GZUGS
KYANG YOD DO ZHES ZER BAS DE DAG GI PHYIR BSHAD PA, RGYU MED PA
YI GZUGS DAG NI, ,'THAD PAR MI RUNG RUNG MA YIN, ,MA 'ONGS PA
SKYE BA'I RGYU MA BLANGS PA DAG NYID KYI DNGOS PO MA THOB PA NI
THA SNYAD DU YANG YOD PAR MI 'GRUB PA'I PHYIR RO ZHES BYA BAR

DGONGS SO, ,GANG GI PHYIR DE LTAR 'BYUNG BA DANG, 'BYUNG BA LAS
GYUR PA'I BDAG NYID KYI GZUGS RNAM PA THAMS CAD DU MI 'THAD PA,
DE PHYIR GZUGS KYI RNAM PAR RTOG ,'GA' YANG RNAM PAR BRTAG MI
BYA, ,MKHAS PA CHOS KYI DE KHO NA RNAM PAR RTOG PA DANG, LEGS PAR
BRAL BAR RTOGS PAR 'DOD PA

YANG DAG PA'I SHES PA'I MIG YANG DAG PAR BYE BAS GZUGS RDZAS SU
YOD PA DANG, RGYU LAS GZHAN PA DANG, RGYU LAS GZHAN PA MA YIN PA
DANG, DE DAG LA SOGS PA KHA DOG DANG, DBYIBS KYI DBYE BA LA SOGS
PA YUL GYI RNAM PAR RTOG PA MANG PO BU MA BTZAS PA'I RMI LAM NA
BU'I GZUGS DANG SPYOD PA LA

SOGS PA'I YUL DAG PA THONG NAS SAD PA LTA BU DAG LA RNAM PAR
BRTAG PAR MI BYA'O, ,DE'I PHYIR DE LTAR GZUGS KYI RGYU MI 'THAD
PA'I PHYIR JI SKAD SMRAS PA'I SKYON DANG MA BRAL LO,, ,,DBU MA'I
RTZA BA'I 'GREL PA SHES RAB SGRON MA, BAM PO LNGA PA, YANG GZHAN
YANG 'DI NA RGYU'I YON TAN SNGA NA YOD PA'I

@87A *, ,RIM GYIS 'BRAS BU LA YANG YON TAN MTHONG BA'I MTSAN NYID
KYI GANG DAG 'BRAS BU RGYU DANG 'DRA'O ZHES ZER BA DE DAG GI
PHYIR BSHAD PA, 'BRAS BU RGYU DANG 'DRA BA ZHES, ,BYA BA 'THAD PA
MA YIN TE, ,'BRAS BU RGYU DANG 'DRA BAR BSTAN PA 'THAD PA MA YIN
TE, RGYU DE 'BRAS BU

MA YIN PA NYID DO ZHES BYA BA'I THA TSIG GO, ,'DIR NI BSGRUB PAR
BYA BA CHOS SMRA BAR 'DOD PA'I RGYU, RGYU MA YIN PA NYID DANG,
SGRUB PA'I CHOS 'DRA BAR BSTAN PA NYE BAR BZHAG GO, ,DPE NI DE'I
DBANG GIS TE, RGYUD THA DAD PA'I RDZAS YIN PA BZHIN NO, ,'DIR
SBYOR BA'I TSIG NI DON DAM PAR SMRA BAR

'DOD PA'I RGYU, RGYU SPUN SNGON PO NI LA BA SNGON PO'I RGYU MA
YIN TE, 'DRA BA'I PHYIR DPER NA DE LAS GZHAN PA'I LA BA SNGON PO
BZHIN NO, ,'DIR GRANGS CAN DAG NA RE DE LAS GZHAN PA'I LA BA
SNGON PO LA YANG SMRA BAR 'DOD PA'I LA BA SNGON PO'I RGYU MED PAR
MA GRUB PA'I PHYIR DPE MED DO ZHES ZER RO, ,DE NI BZANG PO

MA YIN TE, DA LTAR DE 'BYUNG BA'I RGYU NI DNGOS PO MA YIN PAR
GRUB PA NYID DPE NYID DU 'DOD PA'I PHYIR DANG, DGAG PA 'DI NI
SGRA GANG DANG LHAN CIG SBYOR BAR BYED PA DE'I BRJOD PAR BYA BA
DON DGAG PA KHO NAS MTHU NYE BAR ZAD PA YIN TE, DE NA DE'I KHYAD
PAR MI STON PA'I PHYIR, BRAM ZE MA YIN NO ZHES BYA BA BZHIN PAS

SKYON MED DO, ,RANG GI SDE PA DAG NI 'BRAS BU RGYU DANG 'DRA BA
DANG MI 'DRA BAR YANG SMRA BAS SKAD CIG MA SNGA MA MTSAN NYID
'DRA BA LAS SKAD CIG MA PHYI MA SKYE BA LA LTOS NAS, DPER NA MAR
ME DANG CHU'I RGYUN LA SOGS PA DAG LA NI RGYU'I SKAD CIG MA DANG
'DRA BA'I PHYIR, 'DRA BA YIN NO, ,SKAD CIG MA SNGA MA MTSAN NYID
MI

'DRA BA LAS SKAD CIG MA PHYI MA SKYED PA LA LTOS NAS, DPER NA
SHING DANG 'O MA DANG DE LA SOGS PA'I THAL BA DANG, ZHO LA SOGS
PA DAG LA NI RGYU'I SKAD CIG MA DANG MI 'DRA BA'I PHYIR MI 'DRA
BA YIN NO ZHE NA, DE LA 'BRAS BU RGYU DANG 'DRA BA GANG YIN PA DE
NI RJES SU DPAG PA JI SKAD BSTAN PA NYID KYIS DGAG ZIN TO, ,'BRAS

BU RGYU DANG MI 'DRA BA GANG YIN PA DE'I DBANG DU BYAS TE BSHAD
PA, 'BRAS BU RGYU DANG MI 'DRA ZHES, ,BYA BA'ANG 'THAD PA MA YIN
NO, ,'DIR YANG BSGRUB PAR BYA BA'I CHOS MYU GU SMRA BAR 'DOD PA'I
RGYU'I 'BRAS BU MA YIN PA NYID DANG, SGRUB PA'I CHOS MI 'DRA BAR
BSTAN PA NYE BAR BZHAG GO, ,DES NA YAN LAG LHAG

@87B MA YANG SNGA MA BZHIN DU MNGON NO, ,'DIR RJES SU DPAG PA NI
DON DAM PAR MYU GU NI SMRA BAR 'DOD PA'I RGYU'I 'BRAS BU MA YIN
TE, MI 'DRA BA'I PHYIR DPER NA GYO MO LA SOGS PA BZHIN NO, ,CI
STE YANG 'BRU NI MYU GU'I RGYU KHO NA YIN TE, DE YOD NA 'BYUNG
BA'I PHYIR RAM, DES THA SNYAD 'DOGS PA'I PHYIR DPER

NA RNGA BO CHE'I SGRA 'AM NAS KYI MYU GU BZHIN NO ZHE NA, DE NI
BZANG PO MA YIN TE, SKYE BA CAN RNAMS KYI SKYE BA RNAM PA THAMS
CAD DU BKAG PAS DPE MA GRUB PA'I PHYIR SGRUB PA MTSANG BA'I SKYON
YOD DO, ,GANG DAG 'DI SKAD CES MIG LA SOGS PA'I 'BRAS BU NI MIG
GI RNAM PAR SHES PA LA SOGS PA MI 'DRA BA YIN PA'I

PHYIR MI 'DRA BA ZHES BYA BA'I GTAN TSIG MA NGES PA NYID DO ZHES
ZER NA, DE YANG BZANG PO MA YIN TE, MIG GI RNAM PAR SHES PA LA
SOGS PA YANG BSGRUB PAR BYA BA DANG, RIGS MTHUN PA NYID KYIS DE
BZHIN DU DGAG PAR BYA BA YIN PA'I PHYIR MI MTHUN PA'I PHYOGS MED
PAS MA NGES PA NYID KYI SKABS MED DO, ,

YANG NA SMRA BAR 'DOD PA SA LA SOGS PA DAG RGYU MA YIN PAS GZUGS
MA GRUB PA'I PHYIR DE DAG GI 'BRAS BU YOD PA'I PHYIR RO ZHES BYA
BA'I GTAN TSIGS KYI DON MA GRUB PA NYID DAM, DON 'GAL BA NYID YIN
NO ZHES JI SKAD BSTAN PA'I TSUL DANG 'DRA'O, ,BYE BRAG TU SMRA BA
DAG NA RE, 'BRAS BU NI RGYU DANG 'DRA

BA YANG YIN LA, MI 'DRA BA YANG YIN TE, BYED PA'I RGYUS 'DUS BYAS
KYI BYED PA'I RGYU NI THAMS CAD YIN PAR KHAS BLANGS PA'I PHYIR
DPE MED DO ZHES ZER RO, ,DE NI BZANG PO MA YIN TE, RIGS MTHUN PA
BSKYED PA'I RGYU THUN MONG MA YIN PA LA SOGS PA'I KHYAD PAR CAN
GYI SGRUB PAR BYED PA NYID 'GOG PAR 'DOD PA'I

PHYIR RO, ,DE LTAR NA GZHUNG GI TSOGS DES 'BYUNG BA'I GZUGS DANG,
RGYUR BYAS PA'I GZUGS BKAG PAS GZUGS KYI PHUNG PO MI SRID PAR
BSTAN TO, ,DA NI GZUGS BKAG PA BZHIN DU TSO RAB LA SOGS PA DAG
DGAG PA YANG RIM PA MTSUNGS PAR BSTAN PAR BYA STE, TSOR DANG 'DU
SHES 'DU BYED DANG, ,SEMS

DANG DNGOS PO THAMS CAD KYANG, ,RNAM PA DAG NI THAMS CAD DU,
,GZUGS NYID KYIS NI RIM PA MTSUNGS, ,GZUGS DGAG PA BZHIN DU TSOR
BA LA SOGS PA DAG DGAG PA YANG RIM PA MTSUNGS PA'I PHYIR RO ZHES
BYA BAR DGONGS SO, ,JI LTAR DON DAM PAR GZUGS RDZAS SU YOD PA MA
YIN TE, RANG GI RGYU MA

@88A *, ,BZUNG NA DE'I BLO MED PA'I PHYIR, DPER NA DMAG LA SOGS
PA BZHIN NO ZHES BSTAN PA DE BZHIN DU DON DAM PAR, TSOR BA DANG,
'DU SHES DANG, 'DU BYED RNAMS DANG, RNAM PAR SHES PA DAG KYANG
RDZAS SU YOD PA MA YIN TE, RANG GI RGYU MA BZUNG NA DE'I BLO MED
PA'I PHYIR, DPER

NA DMAG LA SOGS PA BZHIN NO ZHES RGYAS PAR KHONG DU CHUD PAR
BYA'O, ,TSOR BA LA SOGS PA DAG GI RGYU NI, REG PA DANG, MIG DANG,
GZUGS DANG, SNANG BA DANG, NAM MKHA' DANG, YID LA BYED PA LA SOGS
PA DAG YIN PAR CI RIGS PAR BRJOD PAR BYA'O, ,JI LTAR DON DAM PAR
GZUGS NI

RANG GI TSOGS PA'I YAN LAG DAG LAS GZHAN MA YIN TE, DE MA BZUNG
NA DE'I BLO MED PA'I PHYIR, DPER NA SA LA SOGS PA'I RANG GI BDAG
NYID BZHIN NO ZHES BYA BAS DON DAM PAR GZUGS RANG GI RGYU DAG LAS
GZHAN MA YIN PAR BSTAN PA DE BZHIN DU 'DIR YANG DON DAM PAR TSOR
BA LA SOGS PA DAG RANG GI RGYU

DAG LAS GZHAN MA YIN PAR BRJOD PAR BYA'O, ,'DIR SUN 'BYIN PA
DANG, SUN 'BYIN PA'I LAN DAG KYANG SNGA MA BZHIN NO, ,DNGOS PO
THAMS CAD KYANG ZHES BYA BA NI PHUNG PO LAS GZHAN PA 'DUS BYAS
KYI CHOS MED MOD KYI, DE DAG GI BYE BRAG DAG DGAG PA BRJOD PAR
BZHED PAS NYE BAR BZHAG STE, YONGS

SU BRTAG PA'I BUM PA DANG, SNAM BU LA SOGS PA DAG RDZAS SU YOD PA
NYID DANG, GZHAN PA NYID DGAG PA'I PHYIR RO, ,'DIR YANG SNGA MA
BZHIN DU SBYOR BA'I TSIG DAG CI RIGS PAR BRJOD PAR BYA'O, ,DE
LTAR PHUNG PO RNAMS MA GRUB PA'I PHYIR PHUNG POS BSDUS PA ZHES
BYA BA'I GTAN TSIGS KYI DON MA GRUB

PA NYID DANG, DPE MED DO, ,JI LTA ZHE NA, 'DI LTA STE, GZUGS LA
SOGS PA'I PHUNG POS BSDUS PA DAG DON DAM PAR YOD DO ZHES BYA BA
MED PA'I PHYIR RO, ,YANG NA GTAN TSIGS KYI DON 'GAL BA NYID KYANG
YIN TE, PHUNG POS BSDUS PA NI THA SNYAD KHO NAR YOD PA YIN PA'I
PHYIR RO, ,DE LTAR RIGS PA DES

NA; STONG PA NYID KYIS BRTZAD BYAS TSE, ,GANG ZHIG LAN 'DEBS SMRA
BYED PA, ,DE YI THAMS CAN LAN BTAB MIN, ,BSGRUB PAR BA DANG
MTSUNGS PAR 'GYUR, ,DE KHO NA BRTAG PA'I MTSAN NYID LA DNGOS PO
'GA' ZHIG GI DON DAM PA BA'I NGO BO NYID BRTAG PA BRTZAM PA NA
STONG PA NYID KYIS DON DAM PAR SKYE MCHED

@88B RNAMS SKYE BA MED PA DANG, RDZAS SU YOD PA MA YIN PAR TSAD
MA YONGS SU BZUNG STE, BRTZAD CING 'GYED PA BYAS PA'I TSE, ,GANG
ZHIG RTOG GE PHYI MA NYE BAR BZHAG PAS LAN 'DEBS SHING SMRA BAR
BYED PA DE'I DE DAG THAMS CAD NI LAN BTAB PA MA YIN TE, BSGRUB
PAR BYA BA DANG MTSUNGS PAR 'GYUR BA'I PHYIR RO, ,

DE STON PA'I GTAN TSIGS DANG, DPE DE DAG BSGRUB PAR BYA BA DANG
MTSUNGS PAR MA GRUB PA'I PHYIR, RTOG GE PHYI MA MI 'GRUB BO ZHES
BYA BAR DGONGS SO, ,DE BZHIN DU, STONG PA NYID KYIS BSHAD BYAS
TE, ,GANG ZHIG SKYON 'DOGS SMRA BYED PA, ,DE YI THAMS CAD SKYON
BRTAGS MIN, ,BSGRUB PAR BYA DANG

MTSUNGS PAR 'GYUR, ,PHUNG PO DANG, KHAMS DANG, SKYE MCHED DAG NGO
BO NYID MED PA NYID DU BSTAN PA NA STONG PA NYID KYIS SBYOR BA
RNAM PAR DBYE BA BYAS TE, RNAM PAR BSHAD PA'I TSE GANG ZHIG TSAD
MA LOG PAS BLO GROS BSLAD PA NYID KYIS PHUNG PO LA SOGS PA DAG
YOD PA KHO NA YIN TE, BDEN PA LA SOGS PAS

BSDUS PA'I PHYIR RO ZHES BYA BA LA SOGS PAS SKYON 'DOGS SHING
SMRA BAR BYED PA DE'I DE DAG THAMS CAD KYANG SKYON BRTAGS SHING
SUN 'BYIN PA MA YIN TE, BSGRUB PAR BYA BA DANG MTSUNGS PAR 'GYUR
BA'I PHYIR RO ZHES BYA BA'I TSIG GI LHAG MA'O, ,JI LTA ZHE NA,
SUN DBYUNG BA DANG 'DRA BA'I PHYIR, ,BSGRUB PAR

BYA BA MA GRUB PA NYID DANG SPYIR MTSUNGS TE, DNGOS PO GCIG LA
GANG LTA BA, ,DE NI KUN LA'ANG LTA BAR 'DOD, ,GCIG GI STONG NYID
GANG YIN PA, ,DE NYID KUN GYI STONG PA NYID, ,CES GANG GSUNGS SO,
,DE LA 'DIR RAB TU BYED PA'I DON NI SKYE MCHED RNAMS YOD PAR STON
PA NYE BAR BZHAG PA'I SGRUB

PA'I SKYON BRJOD PAS, PHUNG PO RNAMS NGO BO NYID MED PA NYID DU
BSTAN PA YIN NO, ,DE'I PHYIR RAB KYI RTZAL GYIS RNAM PAR GNON PA
PHUNG PO LNGA PO DAG GI MNGON PAR 'GRUB PAR GTOGS PA STON PA GANG
YIN PA DE NI, SHES RAB KYI PHA ROL TU PHYIN PA MA YIN NO, ,RAB
KYI RTZAL GYIS RNAM PAR GNON PA GZUGS NGO BO

NYID DANG BRAL BA NI GZUGS SO, ,DE BZHIN DU TSOR BA DANG, 'DU
SHES DANG, 'DU BYED RNAMS DANG, RNAM PAR SHES PA NGO BO NYID DANG
BRAL BA NI RNAM PAR SHES PA'O, ,GZUGS DANG, TSOR BA DANG, 'DU
SHES DANG, 'DU BYED RNAMS DANG, RNAM PAR SHES PA DAG GI NGO BO
NYID DANG BRAL BA GANG YIN PA DE NI

@89A *, ,SHES RAB KYI PHA ROL TU PHYIN PA'O, ,RAB KYI RTZAL GYIS
RNAM PAR GNON PA GZUGS NGO BO NYID MED PA NI GZUGS SO, ,DE BZHIN
DU TSOR BA DANG, 'DU SHES DANG, 'DU BYED RNAMS DANG, RNAM PAR
SHES PA NGO BO NYID MED PA NI RNAM PAR SHES PA'O, ,GZUGS DANG,
TSOR BA DANG, 'DU SHES DANG,

'DU BYED RNAMS DANG, RNAM PAR SHES PA DAG GI NGO BO NYID MED PA
GANG YIN PA DE NI SHES RAB KYI PHA ROL TU PHYIN PA'O ZHES BYA BA
DANG, DE BZHIN DU, NGAS NI 'JIG RTEN PHUNG PO BSTAN, ,DE LA 'JIG
RTEN GNAS BAR GYUR, ,MKHAS PA DE LA MI GNAS PA, ,'JIG RTEN CHOS
KYIS MI GOS SO, ,'JIG RTEN NAM

MKHA'I MTSAN NYID DE, ,NAM MKHA' LA YANG MTSAN NYID MED, ,DE
PHYIR DE YI DE BRTAGS PAS, ,'JIG RTEN CHOS KYIS MI GOS SO, ,ZHES
BYA BA DANG, DE BZHIN DU BYANG CHUB SEMS DPAS, GZUGS DANG, SGRA
DANG, DRI DANG, RO DANG, REG BYA DANG, CHOS LA GNAS TE SBYIN PA
SBYIN PAR MI BYA'O

ZHES BYA BA DANG, DE BZHIN DU, SRID PA GSUM NI BRTAGS PA TZAM,
,NGO BO NYID KYIS DNGOS PO MED, ,BRTAGS PA DNGOS PO'I RANG BZHIN
DU, ,NGAN RTOG RNAMS NI RTOG PAR BYED, ,BLO YIS RNAM PAR BRTAG
BYAS NA, ,NGO BO NYID NI GZUNG DU MED, ,DE PHYIR DE DAG BRJOD MED
DANG, ,NGO BO NYID NI MED PAR BSTAN, ,

ZHES BYA BA LA SOGS PA GSUNGS PA DE DAG GRUB PA YIN NO, ,SLOB
DPON LEGS LDAN BYED KYIS NYE BAR SBYAR BA, DBU MA'I RTZA BA'I
'GREL PA SHES RAB SGRON MA LAS PHUNG PO BRTAG PA ZHES BYA BA STE,
RAB TU BYED PA BZHI PA'O,, ,,DA NI STONG PA NYID KYI MI MTHUN
PA'I PHYOGS KYI KHYAD PAR DGAG PAS

KHAMS RNAMS NGO BO NYID MED PA NYID DU BSTAN PA'I DON GYI DBANG
GIS RAB TU BYED PA LNGA PA BRTZAM MO, ,RAB TU BYED PA BSTAN MA
THAG TU, ,GZUGS ZHES BYA BA MA GTOGS PAR, ,GZUGS KYI RGYU YANG MI
SNANG NGO, ,ZHES BSHAD PA'I PHYIR RE ZHIG RANG GI SDE BA DAG NA
RE, 'DI LA BCOM LDAN 'DAS KYIS RGYAL PO

CHEN PO KHAMS DRUG PO 'DI DAG NI SKYES BU'O ZHES GSUNGS PAS KHAMS
DRUG PO, ,SA DANG, CHU DANG, ME DANG, RLUNG DANG, NAM MKHA' DANG,
RNAM PAR SHES PA ZHES BYA BA DAG GI MTSAN NYID SLA BA DANG, GSHER
BA DANG, TSA BA DANG G-YO BA DANG, SKABS 'BYED PA DANG, RNAM PAR
SHES PAR BYED PA

@89B DAG BSTAN TO, ,NAM MKHA'I ME TOG LA SOGS PA LTA BU MED PA
DAG NI SKYES BU'I RGYU NYID DU MA BSTAN PAS DE'I PHYIR, SLOB DPON
GYIS SA LA SOGS PA DAG LA YANG GZUGS KYI RGYU MED DO ZHES DAM
BCA' BA BYAS PA DE NI KHAS BLANGS PA LA GNOD PAR 'GYUR RO, ,GAL
TE DE BZHIN GSHEGS PAS THA SNYAD DU

KHAMS DRUG PO DAG SKYES BU'O ZHES BSTAN PAR KHAS BLANGS PAS NYES
PA MED DO ZHE NA, DON DAM PAR BSTAN PAR KHAS BLANGS PA'I PHYIR
NYES PA MED PA MA YIN NO, ,GAL TE DE MA GRUB PA'I PHYIR RIGS PA
MA YIN NO ZHE NA, MA GRUB PA MA YIN TE, DON DAM PAR SA LA SOGS PA
KHAMS RNAMS YOD PA KHO NA YIN TE DE

DAG GI MTSAN NYID YOD PA'I PHYIR RO, ,'DI LA BCOM LDAN 'DAS KYIS
GANG DON DAM PAR MED DO ZHES GSUNGS PA DE LA NI MTSAN NYID MED
DE, DPER NA NAM MKHA'I ME TOG BZHIN NO, ,SA LA SOGS PA DAG LA NI
SRA BA NYID LA SOGS PA'I MTSAN NYID DAG YOD PAS DE LTAR DE DAG GI
MTSAN NYID YOD PA'I PHYIR SA

LA SOGS PA KHAMS RNAMS YOD PA KHO NA YIN NO ZHES ZER RO, ,DE LA
'DIR NAM MKHA'I NGO BO NYID STONG PA NYID KYIS BSTAN SLA BA'I
PHYIR DANG, DE YOD PA MA YIN PAR BSTAN PAS KHAMS LHAG MA RNAMS
DGAG PA YANG SLA BA'I PHYIR, SLOB DPON GYIS NAM MKHA'I KHAMS KHO
NA'I DBANG DU MDZAD DE BSHAD PA, NAM

MKHA'I MTSAN NYID SNGA ROL NA, ,NAM MKHA' CUNG ZAD YOD MA YIN,
,DBYER MED PA'I PHYIR RO ZHES BYA BAR DGONGS SO, ,'DI LA BYE BRAG
TU SMRA BA DAG NAM MKHA' NI MI SGRIB PA KHO NAR STON PAS MI SGRIB
PA NYID NAM MKHA' YIN LA, DE YANG YOD PA NYID DU SGRUB PAS MI
SGRIB PA YOD PA NYID KYIS BSGRUB PAR BYA BA DANG

SGRUB PA MI 'GRUB STE, DPER NA SGRA MI RTAG STE, MI RTAG PA'I
PHYIR RO ZHES BYA BA DE BZHIN DU 'DIR YANG NAM MKHA' YOD DE, NAM
MKHA' YIN PA'I PHYIR RO ZHES BYA BAR SMRAS PAR 'GYUR RO, ,YANG NA
GANG DAG DBU MA'I BSTAN BCOS KYI TSUL LA SDANG BA DAG 'DI SKAD
CES GANG DAG GI PHYIR, RIM MA MA CIG

CAR DE MI 'THAD PAR 'GYUR BA'I MTSAN NYID KYI GZHI DANG, MTSAN
NYID DAG GZHAN NYID YIN PAR KHAS MI LEN TE, SKYES BU CHEN PO'I
MTSAN RNAMS LAS SKYES BU CHEN PO GZHAN YIN PAR MI RIGS PA BZHIN
NO, ,'DI LA DE MTSON PAR BYA BA YIN PAS MTSAN NYID DE, LAS LA BYA
BA'I RKYEN BRJOD PA'I PHYIR RO

@90A *, ,ZHES SMRA'O ZHES ZER RO, ,DE DAG GI DE LTAR KHAS BLANGS
PA NYID LA YANG, NAM MKHA'I MTSAN NYID SNGA ROL NA, ,NAM MKHA'
CUNG ZAD YOD MA YIN, ,NAM MKHA' NYID MTSAN NYID YIN NA DE NYID
KYIS DE BSGRUB PA'I PHYIR NYE BAR SBYOR BAR BYED PA NI GTAN TSIGS
SU MI

RUNG STE, DON MA GRUB PA'I PHYIR DES NA GANG GIS CI ZHIG SGRUB
PAR 'GYUR, CI STE YANG THA SNYAD DU YOD PA'I NAM MKHA' NI MI
SGRIB PA NYID YIN PAR GRAGS SO ZHE NA, DE BSTAN PA'I PHYIR GTAN
TSIGS MI 'DOD DO, ,DON DAM PAR NI MA GRAGS PAS DE LTAR BSTAN PA
LA RAB TU 'BAD PAR BYA'O ZHE NA, DE LA YANG

GTAN TSIGS KYI SKYON DANG DPE'I SKYON YOD DE, DAM BCAS PA TZAM LA
GNAS PAR ZAD DO, ,YANG NA BYE BRAG TU SMRA BA DANG, BYE BRAG PA
DAG NAM MKHA' NI RDZAS SU YOD PA DANG, 'DUS MA BYAS SO ZHES ZER
BAS DE DAG GI PHYIR BSHAD PA, NAM MKHA'I MTSAN NYID SNGA ROL NA,
,NAM MKHA' CUNG

ZAD YOD MA YIN, ,RDZAS SU GYUR PA'O ZHES DAM BCA' BA NYE BAR
BZHAG PA YIN NO, ,DE SKYE BA MED PAR PHYOGS GNYI GA LA GRAGS PA
NI CHOS YIN NO, ,DPE NI DE'I DBANG GIS TE, RI BONG GI RVA LA SOGS
PA DAG YIN NO, ,'DIR RJES SU DPAG PA NI, DON DAM PAR NAM MKHA'
RDZAS SU YOD PA

MA YIN TE, SKYE BA MED PA'I PHYIR DPER NA RI BONG GI RVA BZHIN
NO, ,DE BZHIN DU RGYU MED PA'I PHYIR DANG, 'BRAS BU MED PA'I
PHYIR DANG, YOD PA MA YIN PA'I PHYIR RO ZHES BYA BA LA SOGS PA'I
GTAN TSIGS DAG KYANG BRJOD PAR BYA'O, ,GANG DAG NAM MKHA' NI
SGRA'I MTSAN NYID DO ZHES ZER BA DE DAG LA

YANG, SGRA NYID NAM MKHA' YIN PAS GTAN TSIGS KYI SKYON SNGA MA
BZHIN NO, ,'DIR KHA CIG NA RE GAL TE DON 'DI BSTAN BCOS BYED PA'I
BSAM PA YIN PAR GYUR NA DE LTA NA BSTAN BCOS BYED PAS NAM MKHA'I
MTSAN NYID LAS GZHAN DU GYUR PA'I NAM MKHA' CUNG ZAD YOD PA MA
YIN ZHES SMRAS PA KHO NAR 'GYUR

RO ZHES ZER RO, ,SNGA PHYI MI SRID PAR BSTAN PA KHO NAS GZHAN
NYID DGAG PA 'GRUB PA'I PHYIR DE NI MI GNOD DO, ,BYE BRAG PA DAG
GI MTSAN NYID KYI GZHI DANG, MTSAN NYID DAG GZHAN NYID DU DAM
BCA' BAS DE DAG GI GZHAN NYID YIN NA LAN 'GA' SNGA PHYIR YANG
'GYUR TE, GZHAN YIN PA'I PHYIR DPER NA

@90B BUM PA DANG, SNAM BU DAG BZHIN PAS DE'I PHYIR BSHAD PA, GAL
TE MTSAN LAS SNGA GYUR NA, ,MTSAN NYID MED PAR THAL BAR 'GYUR,
,MTSAN NYID MED PA NI MTSAN NYID YOD PA MA YIN PA STE, DE SMRA
BAR 'DOD PA'I MTSAN NYID KYI GZHI NYID DU MA GYUR PAR ZHES BYA
BA'I THA TSIG GO, ,GAL TE MTSAN

LAS SNGA GYUR NA, ,ZHES BYA BA 'DIS DE'I CHOS DUS THA DAD PA NYID
BSTAN TO, ,'DIR RJES SU DPAG PA NI NAM MKHA' NI SMRA BAR 'DOD
PA'I MTSAN NYID KYI GZHI MA YIN TE, DE BAS DUS SNGA NA YOD PA'I
PHYIR DPER NA DE LAS GZHAN PA BZHIN NO, ,YANG NA, MTSAN NYID MED
PAR THAL BAR 'GYUR, ,ZHES

BYA BA NI MTSAN NYID LA MED PA NI MTSAN NYID MED PA STE, DE LA
MTSAN NYID KYI GZHI NYID MED PAR ZHES BYA BA'I THA TSIG GO, ,GAL
TE MTSAN LAS SNGA GYUR NA, ,ZHES BYA BA NI NAM MKHA' ZHES BYA
BA'I SKABS YIN TE, 'DIS NI DE'I CHOS MTSAN NYID KYI GZHI LAS
MTSAN NYID GZHAN PA NYID BSTAN TO, ,

'DIR RJES SU DPAG PA NI SMRA BAR BYED PA'I MTSAN NYID KYIS MTSAN
NYID KYI GZHI NAM MKHA' MTSON MI NUS TE, GZHAN YIN PA'I PHYIR
DPER NA DE LAS GZHAN PA BZHIN NO, ,PHA ROL PO'I NI RANG GI RJES
SU DPAG PA LA GNOD DO, ,MTSAN NYID KYI GZHI DANG, MTSAN NYID DAG
LA MTSAN NYID MED PA NYID DU MI 'DOD

PAS; GZHAN NYID DU RNAM PAR RTOG PA YANG SPANG BAR BYA BA YIN NO,
,CI STE YANG DBYUG PAS MA BZLOG PA'I PHYIR, KUN RDZOB PA'I GTAN
TSIGS BRJOD NA, GTAN TSIGS KYI DON MA GRUB PA NYID MA YIN YANG
DON 'GAL BA NYID BZLOG DKA' BAS, DE'I PHYIR MTSAN NYID DON GZHAN
DANG, DON GZHAN MA YIN PAR

GYUR PA MA GRUB PA'I PHYIR, NAM MKHA' MTSAN NYID MED PA ZHES BYA
BAR GYUR TO ZHE NA, DE MTSAN NYID MED PA'I DNGOS PO NYID YIN PAR
YANG SHES PAR MI NUS TE, 'DI LTAR, MTSAN NYID MED PA'I DNGOS PO
NI, ,'GA' YANG GANG NA'ANG YOD MA YIN, ,DON DAM PA PA'I DNGOS PO
GZHAN GYI PHYOGS DANG,

BDAG CAG GI PHYOGS GANG NA YANG 'GRUB PA MED DO, ,GANG DAG MTSAN
NYID KYI GZHI NAM MKHA' NI YOD PA KHO NA YIN TE, DE LA MTSAN NYID
'JUG PA'I PHYIR RO ZHES ZER NA, DE YANG RIGS PA MA YIN PAR NGES
PAR BZUNG STE, MTSAN NYID MED PA'I DNGOS MED NA, ,MTSAN NYID GANG
DU 'JUG PAR 'GYUR, ,GZHI

@91A *, ,MED PA'I PHYIR GZHI JI BZHIN DU GTAN TSIGS MI 'GRUB STE
YUL MED PA LA GTAN TSIGS 'JUG PA MI 'GRUB PA'I PHYIR GTAN TSIGS
KYI DON MA GRUB PA NYID KYI SKYON DU 'GYUR RO, ,YANG NA GZHAN MA
YIN PA NYID KYI PHYOGS LA NI, MTSAN NYID KYI GZHI DANG, MTSAN
NYID DAG GZHAN MA

YIN PA NYID YIN NA DE NYID KYIS DE MTSON PAR BYAR MI RUNG STE, DE
LAS GZHAN PA'I MTSAN NYID MED PA'I PHYIR, NAM MKHA' LA MTSAN NYID
KYI GZHI MED DO, ,GZHI GZHAN NYID KYI PHYOGS LA YANG SMRA BAR
'DOD PA'I MTSAN NYID NI MTSAN NYID KYI GZHI'I MTSAN NYID MA YIN
TE, GZHAN YIN PA'I PHYIR DE LAS

GZHAN BZHIN NO, ,MTSAN NYID MED PA'I PHYIR, DES KYANG NAM MKHA'
LA MTSAN NYID MED DE, MTSAN NYID MED PA'I DNGOS PO NAM MKHA' ZHES
BYA BA MED NA MTSAN NYID GANG DU 'JUG PAR 'GYUR TE, DE 'JUG PA MI
GRUB PA NYID DO ZHES BYA BA'I THA TSIG GO, ,GZHAN YANG MTSAN NYID
KYI GZHI LA

'JUG PA ZHES BYA BA'I GTAN TSIGS DE'I DON NI 'DI LA MTSAN NYID
'DI MTSAN NYID KYI GZHI'I CHOS YOD PA NYID LA SOGS PA MED NA MI
'BYUNG BA DES MTSAN NYID KYI GZHI SHES PAR 'GYUR BA YIN NA, GANG
GI TSE KHO BO CAG GI PHYOGS LA, MTSAN NYID MED LA MTSAN NYID NI,
,MI 'JUG MTSAN NYID BCAS LA MIN, ,

DE'I TSE MED PA LA NI MTSAN NYID MI 'GRUB PA'I PHYIR DANG MTSAN
NYID DANG BCAS PA'I DNGOS PO YANG MI 'GRUB PA'I PHYIR RO ZHES BYA
BAR DGONGS SO, ,JI SKAD BSTAN PA'I RNAM PA DANG, MTSAN NYID MI
'DRA BA'I MTSAN NYID KYI GZHI YANG MI 'GRUB PA'I PHYIR, MTSAN
BCAS MTSAN NYID MED PA LAS, ,GZHAN LA'ANG

'JUG PAR MI 'GYUR RO, ,DE'I PHYIR DE LTAR DON DAM PAR DNGOS PO
'GAL BA LA MTSAN NYID 'JUG PAR MA GRUB PA'I PHYIR DANG, DPE MED
PA'I PHYIR KHYOD KYI 'DOD PA'I DON MA GRUB BO, ,YANG NA MTSAN
NYID MED PA NAM MKHA'I ME TOG LA SOGS PA DAG LA MTSAN NYID DE MED
PA'I PHYIR MI 'JUG PA DE NI GRAGS PA YIN

NO; ,DA NI MTSAN NYID BCAS LA MIN, ,ZHES BYA BA MTSAN NYID DANG
BCAS PA LA MTSAN NYID MI 'JUG GO ZHES BYA BA'I SKABS DE NI DAM
BCA' BA NYE BAR BZHAG PA YIN NO, ,DE'I CHOS NI MTSAN NYID GANG
GIS MTSON NA MTSAN NYID DANG BCAS PA ZHES BYA BA'I MTSAN NYID YIN
NO, ,DPE NI DE'I DBANG GIS, DE

@91B LAS GZHAN PA'I MTSAN NYID DAG YIN NO, ,'DIR RJES SU DPAG PA
NI DON DAM PAR MI SGRIB PA NI NAM MKHA'I MTSAN NYID MA YIN TE,
MTSAN NYID YIN PA'I PHYIR DPER NA SRA BA LA SOGS PA DAG BZHIN NO,
,RNAM PA GNYIS SU SMRA BA DAG RNAM GRANGS LAS MTSAN NYID DANG
BCAS PA DANG, MTSAN NYID MED

PA LA MTSAN NYID 'JUG PAS NYES PA MED DO ZHE NA, DE DGAG PA'I
PHYIR YANG BSHAD PA, MTSAN BCAS MTSAN NYID MED PA LAS, ,GZHAN
LA'ANG 'JUG PAR MI 'GYUR RO, ,GNYI GA'I BDAG NYID KYI DNGOS PO MI
SRID PA'I PHYIR DANG, LTOS PA'I NGES PA YANG ME DANG BUD SHING
RTAG PA'I RAB TU BYED PA

LAS 'OG NAS 'GOG PAR 'GYUR BA'I PHYIR DANG, PHYOGS GNYI GAR BSTAN
PA'I SKYON NYIS 'GYUR DU 'BYUNG BA'I PHYIR, DE YANG RIGS PA MA
YIN NO, ,GZHAN DAG NI, MTSAN NYID MED LA MTSAN NYID NI, ,MI 'JUG
CES BYA BA 'DI LA, DE LTAR GANG GI PHYIR MTSAN NYID MED PA'I
DNGOS PO 'GA' YANG YOD

PA MA YIN PA DE'I PHYIR MTSAN NYID MED PA'I DNGOS PO MED NA GZHI
MED PA LA MTSAN NYID 'JUG PAR MI 'THAD DO, ,MTSAN NYID BCAS LA
MIN ZHES BYA BA 'DI LA YANG MTSAN NYID DANG BCAS PA'I DNGOS PO LA
YANG MTSAN NYID 'JUG PA MI 'THAD DE, DGOS PA MED PA'I PHYIR RO
ZHES ZER RO, ,DE NI RIGS PA

MA YIN TE, MTSAN NYID YOD NA DE DANG LDAN PA LA MED PA NYID MI
'THAD PA'I PHYIR DANG, DE BZHIN DU MTSAN NYID KYI GZHI YOD PA'I
PHYIR RO, ,MTSAN NYID DANG BCAS PA'I DNGOS PO GRUB PA LA YANG PHA
ROL PO DRAN PAR BYA BA'I PHYIR MTSAN NYID KYI GZHI LA MTSAN NYID
DU 'JUG PA 'GAL BA MED PA'I PHYIR DES MI NUS SO, ,

DE'I PHYIR DE LTAR MTSAN NYID KYI GZHI LA MTSAN NYID KYIS 'JUG PA
MI 'THAD PAS, MTSAN NYID 'JUG PA MA YIN NA, ,MTSAN GZHI 'THAD PAR
MI 'GYUR RO, ,ZHES BSTAN PA'I DON GYI DBANG GIS MJUG BSDUS SO,
,'DIR MKHAS SU RE BA'I MNGON PA'I NGA RGYAL CAN KHA CIG RANG GI
PHYOGS KYI SKYON BRJOD PA

PA RNAGS PAR MI BZOD PA NA 'DI SKAD CES NAM MKHA' YOD PA YIN TE,
MTSAN NYID YOD PA'I PHYIR RO ZHES SMRA BA NA, KHYED KYI MTSAN
NYID KYI GZHI DANG MTSAN NYID DAG SNGA PHYIR SGRO BTAGS NAS GTAN
TSIGS KYI DON MA GRUB PA NYID DU BRJOD PA NI DPER NA SGRA NI MI
RTAG STE, BYAS PA'I PHYIR RO ZHES SMRAS PA LA, GAL TE SGRA SKYES

@92A *, ,PA'I SNGA ROL NA, BYAS PA NYID YOD NA NI SGRA LA 'KHRUL
PA YOD PA'I PHYIR GTAN TSIGS SU RUNG NGO, ,'ON TE SGRA SKYES PA'I
SNGON ROL NA BYAS PA NYID MED DE, PHYIS YOD NA NI GTAN TSIGS KYI
DON MA GRUB PA NYID DO ZHES ZER BA DE'I TSIG DE RIGS PA DANG LDAN
PA MA YIN TE, MA GRUB PA LTAR SNANG BA NYID DU BRJOD

PA'I PHYIR RO ZHES BYA BA DE BZHIN DU KHYED KYIS, NAM MKHA'I
MTSAN NYID SNGA ROL NA, ,NAM MKHA' CUNG ZAD YOD MA YIN, ,ZHES BYA
BA LA SOGS PAS GTAN TSIGS JI SKAD SMRAS PA SUN 'BYIN PAR 'DOD PAS
MTSAN NYID YOD PA 'GOG PAR BYED PA'I TSIG DE YANG LEGS PAR SMRAS
PA MA YIN NO ZHES ZER RO, ,'DIR

BSHAD PA, MTSAN NYID KYANG DE NYID DANG, GZHAN LA SOGS PA'I KHYAD
PAR GYI MTSAN NYID KYI GZHI'I KHONGS SU GTOGS PA YIN LA, MTSAN
NYID KYI GZHI'I SKYE MCHED DE DAG GI DON DAM PA BA'I YOD PA NYID
NI DON DAM PAR BRTZAL PAS DE'I PHYIR MTSAN NYID KYI GZHI MI 'THAD
NA MTSAN NYID KYANG MI SRID PAS DE

DGAG PA'I PHYIR NI 'BAD PA MI RTZOM MO, ,'DI SKAD CES MTSAN NYID
KYI GZHI DANG, MTSAN NYID DAG SNGA PHYIR SGRO BTAGS NAS ZHES BYA
BA LA SOGS PA GANG SMRAS PA DE LA YANG NYON CIG DANG, SNGA PHYI
MI SRID PAR BSTAN PA KHO NAS GZHAN NYID DGAG PA BSTAN PA'I PHYIR
MA GRUB PA LTAR SNANG BA NYID MA YIN NO, ,CI STE

GANG LA GZHAN NYID YIN YANG MED NA MI 'BYUNG BA'I MTSAN NYID KYIS
'BREL PA DE NI GTAN TSIGS YIN PAS DES NA GZHAN YIN PA'I PHYIR
GTAN TSIGS KYI DON MA GRUB PA NYID DU BRJOD PA YANG MA GRUB PA
LTAR SNANG BA NYID YIN NO ZHE NA, DE NI BZANG PO MA YIN TE, DON
DAM PAR GZHAN NYID DANG, ME MED NA MI

'BYUNG BA'I MTSAN NYID KYI 'BREL PA MA GRUB PAS DE LA MNGON PAR
ZHEN PA YANG SPANG BAR 'DOD PA'I PHYIR RO, ,SGRUB PA DE THA SNYAD
KYI BDEN PAR GTOGS PA'I DNGOS PO BSTAN PA'I PHYIR, THA SNYAD DANG
RJES SU MTHUN PA NI YIN NO, ,ZHAR LA BSHAD PAS CHOG GO, ,'DIR
SMRAS PA, DON DAM PAR NAM MKHA' YOD

PA KHO NA YIN TE, MTSAN NYID YIN PA'I PHYIR RO, ,'DI NA GANG YANG
MED PA DE NI MTSAN NYID YIN PAR MI 'DOD DE, DPER NA NAM MKHA'I ME
TOG BZHIN NO, ,NAM MKHA' NI MTSAN NYID YIN TE, RGYAL PO CHEN PO
KHAMS DRUG PO 'DI DAG NI SKYES BU'O ZHES GSUNGS PAS DE'I PHYIR DE
NI YOD PA KHO NA YIN NO, ,

@92B BSHAD PA, MTSAN NYID KYI GZHI MI 'THAD DO ZHES BSTAN ZIN PAS
DE'I PHYIR, MTSAN GZHI 'THAD PA MA YIN NA, ,MTSAN NYID KYANG NI
YOD MA YIN, ,MTSAN NYID KYANG MTSAN NYID KYI GZHI'I KHONGS SU
GTOGS PA'I PHYIR DE BZHIN DU MI 'GRUB PA'I PHYIR DANG, DPE YANG
MED PA'I PHYIR RO ZHES BYA BAR DGONGS

SO; ,GANG GI PHYIR DE LTAR SHES RAB KYIS NYE BAR BRTAGS NA MTSAN
NYID KYI GZHI DANG, MTSAN NYID DAG MI 'THAD PA DE'I PHYIR BSTAN
BCOS MDZAD PAS, DE PHYIR MTSAN GZHI YOD MIN TE, ,MTSAN NYID YOD
PA NYID MA YIN, ,ZHES MJUG BSDU BA MDZAD DE, DE STON PA'I RJES SU
DPAG PA MED PA'I PHYIR DANG,

DE MED PAR STON PA'I RJES SU DPAG PA YOD PA'I PHYIR RO ZHES BYA
BAR DGONGS SO, ,BYE BRAG TU SMRA BDAG GIS SMRAS PA, NAM MKHA' NI
DNGOS PO YIN TE, YUL DE LA 'DUN PA'I 'DOD CHAGS SPONG BA'I PHYIR,
DPER NA GZUGS BZHIN NO, ,YANG NA SNYOMS PAR 'JUG PA'I DMIGS PA
YIN PA'I PHYIR DPER

NA; RNAM PAR SHES PA LA SOGS PA BZHIN NO, ,YANG NA 'DUS MA BYAS
YIN PA'I PHYIR DPER NA MYA NGAN LAS 'DAS PA BZHIN NO, ,'DIR BSHAD
PA, 'DI LA DON DAM PAR NAM MKHA' DE DNGOS PO NYID DU 'DOD NA,
MTSAN NYID KYI GZHI'AM, MTSAN NYID YIN GRANG NA, MTSAN NYID KYI
GZHI DANG, MTSAN

NYID DE DAG JI LTAR MI SRID PA DE LTAR NI SNGAR BSTAN ZIN PAS,
DES NA GANG GI PHYIR KHO BO CAG GI PHYOGS LA, MTSAN GZHI MTSAN
NYID MA GTOGS PA'I, ,DNGOS PO YANG NI YOD MA YIN, ,DE'I PHYIR DPE
MA BSTAN PAR BSGRUB PAR BYA BA 'GRUB PA MED DO, ,MYA NGAN LAS
'DAS PA DANG, GZHAN GANG YANG

RUNG BA DAG KYANG DNGOS PO NYID DU GRUB PA MED PA'I PHYIR RO,
,'DIS NI SDE PA GZHAN DAG GI BSGRUB PA NAM MKHA' YOD PA KHO NA
YIN TE, GZUGS YONGS SU CHAD PA'I PHYIR DANG, 'DUS MA BYAS YIN
PA'I PHYIR RO ZHES BYA BA DAG LA YANG SKYON GYIS LAN BTAB PA YIN
TE, GTAN TSIGS KYI DON MA GRUB PA NYID

KYANG BRJOD PAR BYA'O, ,MDO SDE PA DAG GIS SMRAS PA, NAM MKHA'
DNGOS PO NYID NI MA YIN TE, 'O NA CI ZHE NA, KHO BO CAG LA DE NI
THOGS PA DANG BCAS PA'I RDZAS KYI DNGOS PO MED PA TZAM YIN NO,
,SNYOMS PAR 'JUG PA'I DMIGS PA YIN PA'I PHYIR ZHES BYA BA DANG,
YUL DE LA 'DUN PA'I 'DOD

@93A *, ,CHAGS SPONG BA'I PHYIR ZHES BYA BA DES DNGOS PO MED PA'I
NGO BO NYID SEL BAR BYED PA YIN MOD KYI, 'ON KYANG DE DAG NAM
MKHA' LA RTOG PAR BYED PA DE DAG DGAG PA'I PHYIR, DGAG PA CHES
GSAL BA BRJOD PAR BZHED PA DE NYID BSHAD PA, GZUGS KYI RGYU NI MA
GTOGS PAR, ,GZUGS

NI DMIGS PAR MI 'GYUR RO, ,ZHES BYA BAS DE BSTAN ZIN PAS DE'I
PHYIR, DNGOS PO YOD PA MA YIN NA, ,DNGOS MED GANG GI YIN PAR
'GYUR, ,THOGS PA DANG BCAS PA'I GZUGS ZHES BYA BA'I DNGOS PO YOD
PA MA YIN NA KHYED KYIS NAM MKHA' ZHES BYA BAR BRTAGS PA GANG YIN
PA'I DNGOS PO MED PA DE

GANG GI YIN PAR 'GYUR TE, DE STON PA'I RJES SU DPAG PA YOD PA MA
YIN PAS DON DE RAB TU MI 'GRUB BO, ,YANG NA GZHAN DU BRTAG STE,
PHA ROL POS SMRAS PA, NAM MKHA' DNGOS PO YIN TE ZHES BYA BA'I DON
DE BSTAN PAR MI NUS TE, KHYOD KYIS, MTSAN GZHI MTSAN NYID MA
GTOGS PA'I, ,DNGOS PO

YANG NI YOD MA YIN, ,ZHES BYA BAS DPE MED PA DANG DPE BSGRUBS SU
ZIN KYANG BSGRUB PAR BYA BA DANG, SGRUB PA MI 'GRUB PA KHO NAR
'GYUR RO ZHES SMRAS PA DE'I PHYIR, KHO BOS DE NYID BSGRUB PAR BYA
STE, GZUGS LA SOGS PA LA DNGOS PO YOD PA KHO NA YIN TE, LTOS PAS
DE DAG MED PA YOD PA'I PHYIR RO, ,

'DI NA GANG YOD PA DE LA NI LTOS PAS DNGOS PO MED PA YOD DE, DPER
NA GZUGS LA RO NYID MED PA BZHIN NO, ,GANG MED PA DE LA NI LTOS
PAS DNGOS PO MED PA MED DE, DPER NA RTA'I RVA BZHIN NO, ,GTAN
TSIGS KYI DON MA GRUB PA NYID KYANG MA YIN TE, 'DI LTAR KHYOD
KYIS LAN CIG MA YIN PAR PHUNG PO DANG,

KHAMS DANG, SKYE MCHED DAG PHUNG PO LA SOGS PA NYID KYIS MED PA
NYID DU BRJOD PAS, DE'I PHYIR LTOS PAS DE DAG MED PA YOD PA'I
PHYIR DNGOS PO YOD PA KHO NA YIN NO, ,'DIR BSHAD PA, KHO BOS
GZUGS LA SOGS PA'I DNGOS PO YOD PA NYID DGAG PA BYAS PAR ZAD KYI,
DE DAG MED PAR MA BSTAN PAS, ,

DE'I PHYIR GZUGS ZHES BYA BA'I DNGOS PO YOD PA MA YIN NA GANG RO
NYID MED PAR 'GYUR TE, DE MED PA'I PHYIR DPE MA GRUB PAS 'DOD
PA'I DON GRUB PA MED DO, ,GZHAN DAG GIS SMRAS PA, DNGOS PO DANG
DNGOS PO MED PA DAG NI YOD PA KHO NA YIN TE, DE DAG SHES PA YOD
PA'I PHYIR RO, ,'DI NA GANG LA SHES

@93B PA YOD PA DE NI YOD DE, DPER NA CHOS NYID BZHIN NO, ,'DIR
BSHAD PA, PHA ROL PO'I YID LA BSAM PAS BRTAGS PA'I DNGOS PO DANG,
DNGOS PO MED PAR SHES PA DE YANG DNGOS PO'AM, DNGOS PO MED PA
ZHIG YIN GRANG NA, DE GNYI GA DGAG PA YANG BSTAN ZIN PAS DE DAG
SHES PA YOD PAR

MI 'GRUB BO, ,DNGOS PO DANG DNGOS PO MED PA DANG MI MTHUN PA'I
SHES PA GZHAN ZHIG YOD PAR RTOG NA, DE YANG MI RUNG STE, DE'I
PHYIR BSHAD PA, DNGOS DANG DNGOS MED MI MTHUN CHOS, ,GANG GIS
DNGOS DANG DNGOS MED SHES, ,DE NI YOD PA MA YIN PA NYID DO ZHES
BYA BA'I TSIG GI DON TO, ,GAL

TE RNAM GRANGS KYI TSUL SMRA BA DAG GIS BRTAGS PA'I DNGOS PO DANG
DNGOS PO MED PA DANG, MI MTHUN PA DE DAG SHES PA YOD PA'I PHYIR
NYES PA MED DO ZHE NA, DE NI RIGS PA MA YIN TE, GCIG LA BDAG NYID
MI MTHUN PA GNYIS MI SRID PA'I PHYIR DANG, LTOS PA MI 'THAD PA'I
PHYIR DANG, DE STON PA'I RJES SU

DPAG PA MED PA'I PHYIR RO ZHES BYA BAR DGONGS SO, ,GANG GI PHYIR
DE LTAR DPYAD NA, NAM MKHA' 'THAD PA MI BZOD PA, ,DE PHYIR NAM
MKHA' DNGOS PO MIN, ,DNGOS MED MA YIN MTSAN GZHI MIN, ,MTSAN NYID
MA YIN ZHES PHA ROL POS SMRAS PA'I DNGOS PO NYID LA SOGS PA STON
PA'I SGRUB PA SUN

'BYIN PA BSAL BA'I DBANG GIS MJUG BSDUS SO, ,KHAMS LNGA PO,
,GZHAN GANG DAG KYANG NAM MKHA' MTSUNGS, ,KHAMS ZHES BYA BA'I DON
NI 'BYUNG KHUNGS KYI DON TE, GSER GYI 'BYUNG KHUNGS BZHIN DU NAM
MKHA' LA SOGS PA DAG KYANG SDUG BSNGAL DANG YID MI BDE BA LA SOGS
PA DAG GI 'BYUNG

KHUNGS SU GYUR PA DAG YIN NO, ,YANG NA KHAMS ZHES BYA BA'I DON NI
BYED PA MED PAR RANG GI MTSAN NYID 'DZIN PA'I DON TO, ,LNGA PO
ZHES BYA BA NI SA DANG, CHU DANG, ME DANG, RLUNG DANG, RNAM PAR
SHES PA ZHES BYA BA DAG GO, ,GZHAN ZHES BYA BA NI NAM MKHA'I 'OG
TU DGAG PAR BYA BA YIN PA'I PHYIR RO, ,GANG

DAG KYANG NAM MKHA' MTSUNGS ZHES BYA BA NI KHAMS LNGA PO GZHAN
GANG DAG YIN PA DE DAG KYANG NAM MKHA' DANG MTSUNGS PAR DGAG PAR
BYA BA STE, JI LTAR SNGAR, NAM MKHA'I MTSAN NYID SNGA ROL NA,
,NAM MKHA' CUNG ZAD YOD MA YIN, ,ZHES BYA BA NAS BRTZAMS TE, DE
PHYIR NAM MKHA' DNGOS PO MIN, ,

@94A *, ,DNGOS MED MA YIN MTSAN GZHI MIN, ,MTSAN NYID MA YIN ZHES
BYA BA'I BAR GYIS NAM MKHA' DGAG PA BSTAN PA DE BZHIN DU 'DIR
YANG, SA SOGS MTSAN NYID SNGA ROL NA, ,SA SOGS CUNG ZAD YOD MA
YIN, ,ZHES BYA BA NAS BRTZAMS TE, DE PHYIR SA SOGS DNGOS PO MIN,
,DNGOS

MED MA YIN MTSAN GZHI MIN, ,MTSAN NYID MA YIN ZHES BYA BA'I BAR
DU RGYA CHER BRJOD PAR BYA ZHING SA LA SOGS PA'I KHAMS LNGA PO
GZHAN GANG DAG YIN PA DE DAG KYANG NAM MKHA' DANG DGAG PA MTSUNGS
PA'I PHYIR 'DRA BAR BSTAN PAR BYA'O, ,BCOM LDAN 'DAS KYI GSUNG
RAB LA KHAMS DE DAG DE LTAR YOD

PAR BSTAN PA NI DE DAG BSTAN PAS, GDUL BYA'I SKYE BO'I RJES SU
THUGS BRTZE BAS THA SNYAD DU GRAGS PA'I THA SNYAD KYI BDEN PAR
GTOGS PA YIN GYI, DON DAM PAR NI KHAMS RNAMS YOD PA MA YIN NO,
,KHAMS RNAMS YOD PA'I PHYIR KHAS BLANGS PA LA GNOD PA YANG MED
LA, SKYE MCHED RNAMS

'GRUB PAR YANG MI 'GYUR RO, ,YANG NA KHA CIG NA RE, KHYOD KYIS
DON DAM PAR DNGOS PO THAMS CAD LA SKUR BA BTAB PA'I PHYIR LOG
PA'I LTA BA DNGOS PO THAMS CAD LA SKUR BA 'DEBS PA'I TSUL CAN
RJES SU BRJOD PAS, BCOM LDAN 'DAS KYI GSUNG RAB LTAR BCOS PAS
'JIG RTEN RGYANG PHAN PA'I 'DOD

PA BSGRUB PAR BYAS PA'I PHYIR 'DI NI BCOM LDAN 'DAS KYI BKA' MA
YIN PAS SPANG BAR BYA BA YIN NO ZHES ZER RO, ,DE LA 'DIR PHA ROL
PO DAG NI SKYON CHA MA MNYAM PAS RAB RIB SKYES PA DAG ,SKRA SHAD
DANG, SBRANG BU DANG, SBRANG BU MCHU RINGS LA SOGS PA YANG DAG PA
MA YIN PA DAG SEL BAR BYED PA DANG 'DRA STE,

'DI LTAR KHO BOS NI SKYE MCHED RNAMS KYI YOD PA NYID DGAG PA
SMRAS PA NA NGO BO NYID YOD PA DGAG PA BYAS PAR ZAD KYI DNGOS PO
MED PA NYID DU NI MA SMRAS TE, MDO SDE LAS, JI SRID SEMS KYI
SPYOD YUL BA, ,YOD MED GNYIS KYI MTHAR YANG 'GYUR, ,SPYOD YUL
'GAGS PAR GYUR NA NI, ,SEMS KYANG YANG DAG

'GAG PAR 'GYUR, ,ZHES BYA BA DANG, DE BZHIN DU DNGOS POR MA LHUNG
BA NI DNGOS PO MED PAS, CHOS 'GA' YANG DNGOS PO MED PAR MI BYED
DO ZHES BYA BA LA SOGS PA JI SKAD GSUNGS PA LTA BU'O, ,DE BZHIN
DU SLOB DPON NYID KYIS KYANG GZHAN DAG TU, 'DI NI YOD NYID 'GOG
PA STE, ,MED NYID YONGS SU

@94B 'DZIN PA MIN, ,NAG PO MIN ZHES SMRAS PA NA, ,DKAR PO YIN
ZHES MA BRJOD BZHIN, ,ZHES GSUNGS SO, ,DE'I PHYIR RNAM PA DE GNYI
GA YANG LTA BA NGAN PA KHO NA YIN TE, MKHAS PA SPROS PA MA LUS PA
NYE BAR ZHI BA'I BDE BA 'DOD PA'I BGEGS YIN PA'I PHYIR RO, ,JI
LTA ZHE NA, 'DI LA DON DAM PAR 'DOD

PA DANG, GZUGS DANG, GZUGS MED PA NA SPYOD PA DANG, 'JIG RTEN LAS
'DAS PA DANG, DGE BA DANG, MI DGE BA DANG, LUNG DU MA BSTAN PA
DAG GAL TE TSUL GANG GIS THA SNYAD GDAGS SU RUNG BA DES BDAG NYID
THOB PA'I NGO BO NYID YIN PAR GYUR NA DE'I PHYIR DGE BA DANG, MI
DGE BA'I CHOS RNAMS SKYED PA DANG

MI SKYED PA'I PHYIR 'BAD PA DON MED PA NYID DU 'GYUR TE, YOD PA'I
PHYIR DPER NA BUM PA DANG, SNAM BU YOD PA BZHIN PAS BDE BA DANG
LDAN PA RNAMS KYANG BDE BA'I KHYAD PAR NYAMS PA MED PA DANG, SDUG
BSNGAL DANG LDAN PA RNAMS KYANG SDUG BSNGAL GYI KHYAD PAR NYAMS
PA MED PAR 'GYUR TE, RTZIG PA LA BRIS PA'I

RI MO BZHIN DU SROG CHAGS RNAMS KYI NA TSOD DANG BONG TSOD DANG,
SPYOD LAM GYI KHYAD PAR DAG LA SKYED DBRI MED PAR 'GYUR RO, ,CI
STE KHAMS GSUM PA DANG, 'JIG RTEN LAS 'DAS PA DANG, DGE BA DANG,
MI DGE BA DANG, LUNG DU MA BSTAN PA DAG NGO BO NYID MED PA YIN
PAR GYUR NA, DE LTA NA YANG DGE BA

DANG MI DGE BA'I CHOS RNAMS SKYED PA DANG, MI SKYED PA'I PHYIR
'BAD PA DON MED PA NYID DU 'GYUR TE, MED PA'I PHYIR DPER NA RI
BONG GI RVA RNON POR BYA BA'I PHYIR 'BAD PA BZHIN PAS, THA SNYAD
CHAD PAR 'GYUR RO, ,DE'I PHYIR 'DI BSHAD DE, LTA BA NGAN PA'I RAB
RIB KYIS BLO GROS KYI MIG NYAMS PA, BLO CHUNG GANG

DAG DNGOS RNAMS LA, ,YOD PA NYID DANG MED NYID DU, ,LTA BA DES NI
BLTA BYA BA, ,NYE BAR ZHI BA ZHI MI MTHONG, ,BLO CHUNG NGU GANG
DAG RAB RIB CAN DBANG PO NYAMS PAS ZLA BA GNYIS LA SOGS PA YANG
DAG PA MA YIN PA MTHONG BA BZHIN DU DNGOS PO RNAMS LA YOD PA NYID
DANG, MED PA NYID DU LTA BA DE DAG GIS NI DON DAM

PA'I BDEN PA SHIN TU CHE PHRA BA 'PHAGS PA'I SHES RAB KYI SPYAN
GYI SPYOD YUL BLTA BAR BYA BA ZHI ZHING ZHI BA MI MTHONG NGO ZHES
BYA BA'I THA TSIG GO, ,BLTA BAR BYA BA NYE BAR ZHI BA ZHES BYA BA
NI 'DI LA BLTA BAR BYA BA MTSAN MA THAMS CAD MI SNANG BAR GYUR
PA'I PHYIR RO, ,ZHI ZHES BYA BA NI GNOD PA THAMS CAD DANG BRAL
BA'I PHYIR TE, MDO

@95A *, ,SDE LAS, GANG GIS GANG LA SKYE RNAMS KYI, ,YOD PAR SGRUB
PA MED NYID 'GYUR, ,LTA NGAN SKYE BAR SMRA BA YIS, ,YOD PA DANG
NI MED PAR BSTAN, ,ZHES JI SKAD GSUNGS PA LTA BU'O, ,MKHAS PA
GANG STONG PA NYID LA LTA BA DANG, SGOM PA'I MIG SMAN DANG LDAN
PAS, BLO GROS KYI MIG GI

SKYON DANG BRAL BAR GYUR PA BLO GROS KYI MIG YANG DAG PAR BYE BA
DES NI DNGOS PO RNAMS KYI JI LTA BA NYID MTHONG STE, BCOM LDAN
'DAS KYI, GANG TSE 'JIG RTEN YOD MIN ZHING, ,MED MIN YOD MIN MI
MTHONG BA, ,DE TSE SEMS NI RNAM LDOG CING, ,BDAG MED NYID KYANG
RTOGS PAR 'GYUR, ,ZHES JI SKAD GSUNGS PA

DANG; DE BZHIN DU, 'OD SRUNGS YOD CES BYA BA 'DI NI MTHA' GCIG
GO, ,MED CES BYA BA 'DI YANG MTHA' GCIG GO ZHES BYA BA LA SOGS PA
JI SKAD GSUNGS PA LTA BU'O, ,DE LA 'DIR RAB TU BYED PA'I DON NI
SA LA SOGS PA KHAMS RNAMS YOD PAR STON PA'I GTAN TSIGS NYID YOD
PA'I PHYIR RO ZHES BYA BA NYE BAR BZHAG

PA DE'I SKYON BRJOD PAS KHAMS RNAMS NGO BO NYID MED PA NYID DU
BSTAN PA YIN NO, ,DE'I PHYIR NANG GI SA'I KHAMS GANG YIN PA DANG,
PHYI ROL GYI SA'I KHAMS GANG YIN PA DE NI GNYIS SU MED PA'I DON
TO, ,DE YANG DE BZHIN GSHEGS PAS SHES RAB DANG YE SHES KYIS GNYIS
SU MED PA DANG, GNYIS SU DBYER MED PA

DANG; MTSAN NYID GCIG PA 'DI LTA STE, MTSAN NYID MED PAR MNGON
PAR RDZOGS PAR SANGS RGYAS SO ZHES BYA BA DANG, DE BZHIN DU BU MO
KHAMS DAG JI LTAR BLTA BAR BYA, BU MOS SMRAS PA, 'JAM DPAL 'DI
LTA STE, DPER NA 'JIG RTEN GSUM BSKAL PAS BSREGS PA NA THAL BA
YANG MED PA LTAR RO ZHES

BYA BA DANG, DE BZHIN DU GZUGS MED PA DANG, BSTAN DU MED PA DANG,
GNAS MED PA DANG, SNANG BA MED PA DANG, RNAM PAR RIG PA MED PA
GANG YIN PA DE LA MNGON PAR ZHEN PAR MI BYA'O ZHES BYA BA DANG,
DE BZHIN DU, SHA RA DVA TI'I BU CHOS THAMS CAD NI CHAGS PA MED
PA'I MTSAN NYID DE, GANG CHOS

GANG GI MTSAN NYID YIN PA DE NI DE'I MTSAN NYID MED PA YIN PAS,
CHOS 'GA' YANG MTSAN NYID MNGON PAR SGRUB PA'I PHYIR, NYE BAR MI
GNAS SO ZHES BYA BA DANG, DE BZHIN DU, DES NI 'JIG RTEN PHUNG PO
BSTAN, ,DE LA 'JIG RTEN GNAS PAR GYUR, ,MKHAS PA DE LA MI GNAS
PA, ,'JIG RTEN CHOS

@95B KYIS MI GOS SO, ,'JIG RTEN NAM MKHA'I MTSAN NYID DE, ,NAM
MKHA' LA YANG MTSAN NYID MED, ,DE PHYIR DE YIS DE RTOGS PAS,
,'JIG RTEN CHOS KYIS MI GOS SO, ,ZHES BYA BA DANG, DE BZHIN DU
SHA RA DVA TI'I BU CHOS THAMS CAD KYI MTSAN NYID MED PA NYID
DANG, YONGS SU GRUB PA MED PA NYID GANG

YIN PA DE NI CHAGS PA MED PA NYID CES BYA'O ZHES BYA BA LA SOGS
PA GSUNGS PA DE DAG GRUB PA YIN NO, ,SLOB DPON LEGS LDAN BYED
KYIS NYE BAR SBYAR BA, DBU MA'I RTZA BA'I 'GREL PA SHES RAB SGRON
MA LAS, KHAMS BRTAG PA ZHES BYA BA STE, RAB TU BYED PA LNGA
PA'O,, ,,DA NI STONG PA NYID KYI MI

MTHUN PA'I PHYOGS KYI KHYAD PAR DGAG PAS 'DOD CHAGS DANG, CHAGS
PA DANG, ZHE SDANG DANG, SDANG BA LA SOGS PA DAG NGO BO NYID MED
PA NYID DU BSTAN PAR BZHED PA'I DBANG GIS RAB TU BYED PA DRUG PA
BRTZAM MO, ,'DIR SMRAS PA, DON DAM PAR PHUNG PO DANG KHAMS DANG
SKYE MCHED DAG YOD PA KHO NA YIN TE,

BCOM LDAN 'DAS KYIS DE DAG LA BRTEN NAS KUN NAS NYON MONGS PA
DANG, NYES DMIGS BSTAN PA'I PHYIR RO, ,'DI NA GANG MED PA DE LA
NI BCOM LDAN 'DAS KYIS DE LA BRTEN NAS, KUN NAS NYON MONGS PA
DANG, NYES DMIGS MA BSTAN TE, DPER NA RUS SBAL GYI SPU DAG BZHIN
NO, ,BCOM LDAN

'DAS KYIS PHUNG PO LA SOGS PA DAG LA BRTEN NAS, CHAGS PAS CHOS
RNAMS MI SHES SHING, ,CHAGS PAS CHOS RNAMS MI MTHONG STE, ,MI
GANG 'DOD CHAGS STEN BYED PA, ,DE TSE MUN PA MUN NAG 'GYUR,
,SDANG BAS CHOS RNAMS MI SHES SHING, ,SDANG BAS CHOS RNAMS MI
MTHONG STE, ,MI GANG ZHE

SDANG STEN BYED PA, ,DE TSE MUN PA MUN NAG 'GYUR, ,RMONGS PAS
CHOS RNAMS MI SHES SHING, ,RMONGS PAS CHOS RNAMS MI MTHONG STE,
,MI GANG GTI MUG STEN BYED PA, ,DE TSE MUN PA MUN NAG 'GYUR,
,ZHES KUN NAS NYON MONGS PA DANG, NYES DMIGS BSTAN PAS, DE'I
PHYIR GTAN TSIGS JI SKAD

SMOS PA'I 'THAD PAS PHUNG PO DANG, KHAMS DANG, SKYE MCHED DAG YOD
PA KHO NA YIN NO, ,'DIR BSHAD PA, 'DU BYED KYI TSOGS 'DOD CHAGS
LA SOGS PA'I 'JUG PA SHAS CHE BA LA BRTEN NAS 'DOD CHAGS LA SOGS
PA DANG, DE DAG GI NYES DMIGS KYI SKYON BSTAN PA, SGYU MA DANG,
SMIG RGYU DANG, RMI

@96A *, ,LAM DANG, DRI ZA'I GRONG KHYER LTA BU DE DAG NI THA
SNYAD PAR YOD PA YIN GYI, DON DAM PA BAR NI MA YIN NO, ,DE'I
PHYIR DE DAG NYID BRTAG PAR BYA STE, 'DI LA KHYOD CHAGS PA 'DOD
CHAGS KYI SNGA ROL NA'AM, PHYIS SAM, 'DOD CHAGS DANG CHAGS PA DAG
LHAN CIG NA YOD PA'AM,

'DOD CHAGS CHAGS PA'I SNGA ROL NA'AM, PHYIS SAM, 'DOD CHAGS DANG
CHAGS PA DAG LHAN CIG NA YOD PAR 'DOD GRANG NA, DE LA RE ZHIG
,GAL TE 'DOD CHAGS SNGA ROL NA, ,'DOD CHAGS MED PA'I CHAGS YOD
NA, ,GAL TE 'DOD CHAGS KYI SNGA ROL NA CHAGS PA, 'DOD CHAGS MED
PA ZHIG YOD PAR

GYUR NA ZHES BYA BA'I TSIG GI LHAG MA'O, ,'DOD CHAGS DANG CHAGS
PA DANG, LHAG PAR CHAGS PA ZHES BYA BA DAG NI RNAM GRANGS TE, DE
MED CING MA GTOGS PA 'DOD CHAGS LA MI LTOS PA ZHIG YOD PAR GYUR
NA'O, ,SMIN PA MED PAR 'BRAS BU SMIN PA NYID MI 'THAD PA LTAR
CHAGS PA NYID MI 'THAD PA NI MA YIN NO, ,

BRTAG PA 'DI LA CIR 'GYUR ZHE NA, DE LA BRTEN NAS 'DOD CHAGS YOD,
,CHAGS PA DE LA BRTEN NAS 'DOD CHAGS YOD PAR 'GYUR TE, CHAGS PA
'DI'I 'DOD CHAGS NI 'DI'O ZHES BYA BAR 'GYUR RO, ,'O NA DE LTA NA
'DOD CHAGS MED KYANG DE CHAGS PA NYID YIN PAR 'GYUR RO, ,CHAGS
YOD 'DOD CHAGS

YOD PAR 'GYUR, ,CHAGS PA YIN NA DE LA 'DOD CHAGS SKYE BA DON MED
PA NYID DU 'GYUR BAS DE NI MI 'DOD DO, ,DE LTAR NA 'DIR GLAGS YOD
PA'I TSIG YIN PA'I PHYIR, SKABS KYI DON LAS BZLOG PAS RJES SU
DPAG PA NI CHAGS PA NI 'DOD CHAGS MED NA, MI 'BYUNG BA'I TSUL CAN
YIN TE, LTOS PA DANG

BCAS PA'I PHYIR DPER NA 'DOD CHAGS KYI RANG GI BDAG NYID BZHIN
NO, ,'DIR SMRAS PA, CHOS MNGON PA'I MTSAN NYID LAS, KUN 'GRO ZHES
BYA RANG GI SAR, ,NYON MONGS CAN GYI SNGAR KUN 'GRO, ,ZHES 'BYUNG
BAS CHAGS PA NYID 'DOD CHAGS KYI RGYU YIN PA'I PHYIR NYES PA MED
DO, ,BSHAD PA,

CHAGS PA YOD PAR GYUR NA YANG, ,'DOD CHAGS YOD PAR GA LA 'GYUR,
,'DI LTAR MA CHAGS PA LA 'DOD CHAGS SKYE BA NA CHAGS PA ZHES
BRJOD PA'I RKYEN LA BRTEN PA YIN GYI, DE 'DOD CHAGS GANG GIS
CHAGS PAR GYUR PA LA CHAGS PA ZHES BRJOD PA DE NYID KYIS CHAGS
PAR GYUR LA, 'DOD CHAGS

@96B SKYE BA DON MED PA NYID KYI PHYIR DANG, DE STON PA'I RJES SU
DPAG PA MED PA'I PHYIR RO, ,GAL 'GYUR ZHES BYA BA NI MI SRID PA
STE, CHAGS PA YOD PAR GYUR NA YANG, ,'DOD CHAGS YOD PAR GA LA
'GYUR, ,ZHES BYA BAR DGONGS SO, ,YANG NA LHAS BYIN CHAGS PA NI
LHAS BYIN GYI RGYUD LA 'DOD CHAGS

GANG SKYE BA DE'I MNGON SUM GYI RGYU MA YIN TE, CHAGS PA YIN PA'I
PHYIR MCHOD SBYIN CHAGS PA BZHIN NO, ,GAL TE DE NI MI SRID DE,
,CHAGS PA RGYUD THA DAD PA DANG, ,THA DAD PA MA YIN PA'I 'DOD
CHAGS KYI RGYU MA YIN PA NYID PHYOGS SU BYED NA GRUB PA LA SGRUB
PA DANG, DON 'GAL BA NYID YIN NO ZHE NA, DE NI

BZANG PO MA YIN TE, CHAGS PA RGYUD THA DAD PA MA YIN PA'I 'DOD
CHAGS KYI RGYU MA YIN PA NYID PHYOGS SU BYAS PA'I PHYIR GRUB PA
LA SGRUB PA YANG MA YIN LA, BSGRUB PAR BYA BA DANG, RIGS MTHUN PA
NYID KYIS BSGRUB PAR BYA BA BZHIN DU MI MTHUN PA'I PHYOGS 'GOG
PA'I PHYIR DON 'GAL BA NYID KYANG MA

YIN NO, ,CI STE MCHOD SBYIN CHAGS PAS 'DOD CHAGS BSGRUB PA NYE
BAR PHUL BAS LHAS BYIN GYI RGYUD LA 'DOD CHAGS SKYE BA'I RGYU
NYID DU KHAS BLANGS PA'I PHYIR DANG, BYED PA'I RGYUS GZHAN GYI
RGYUD KYI CHAGS PA YANG GZHAN GYI RGYUD LA 'DOD CHAGS SKYE BA'I
RGYU YIN PA'I PHYIR DPE MED DO ZHE NA, DE YANG RIGS PA

MA YIN TE, RGYU THUN MONG MA YIN PA NYID KYIS 'GOG PA'I PHYIR
DANG, 'DOD CHAGS SGRUB PA ME TOG DANG BYUG PA LA SOGS PA DAG NI
'DOD PA'I RNAM PAR RTOG PA'I RGYU YIN PA'I PHYIR DANG, BSGRUB PAR
BYA BA KHYAD PAR CAN YIN PA'I PHYIR DE NI SUN 'BYIN PA LTAR SNANG
BA YIN NO, ,CI STE CHAGS PA'I SNGON ROL NA 'DOD

CHAGS YOD PAR 'DOD NA DE LTA NA YANG, CHAGS PA LA YANG 'DOD
CHAGS NI, ,YOD DANG MED KYANG RIM PAR MTSUNGS, ,DGAG PA'I THABS
'OG NAS 'BYUNG NGO ZHES BYA BA'I THA TSIG GO , ,JI LTA ZHE NA, DE
NYID BSHAD PA, GAL TE CHAGS PA'I SNGA ROL NA, ,CHAGS MED 'DOD
CHAGS YOD NA NI, ,GAL TE

CHAGS PA'I SNGA ROL NA 'DOD CHAGS CHAGS PA MED PA ZHIG YOD PAR
GYUR NA CHAGS PA MED PAR 'GYUR RO, ,GZHAN YANG, DE LA BRTEN NAS
CHAGS PA YOD, ,CHAGS PA MED PA'I 'DOD CHAGS DE LA BRTEN NAS CHAGS
PA YOD PAR 'GYUR TE, 'DOD CHAGS 'DIS 'DOD CHAGS SO ZHES BYA BAR
'GYUR RO, ,DE

@97A *, ,LTA NA SKYON 'DIR 'GYUR TE, 'DI LA CHAGS PAR BYED PAS
'DOD CHAGS SO ZHES DNGOS PO SGRUB PA YIN NA DNGOS PO NI GZHI LA
RAG LAS PA'I PHYIR GZHI'I SNGON ROL NA MED DE DPER NA CHOS PA
'BRAS CAN GYI SNGA ROL NA MED PA BZHIN NO, ,CHAGS PA LA MI LTOS
PAR 'DOD CHAGS YOD PAR 'DOD NA

NI; 'DOD CHAGS YOD NA CHAGS YOD 'GYUR, ,DE NI MI 'DOD DE, CHOS PA
NYID LA MI LTOS PAR CHOS PA SKYE BA MI 'THAD PA BZHIN NO, ,'DIR
YANG GLAGS YOD PA'I TSIG YIN PA'I PHYIR SKABS KYI DON LAS BZLOG
PAS RJES SU DPAG PA NI 'DOD CHAGS NI CHAGS PA MED NA MI 'BYUNG
BA'I TSUL CAN YIN TE,

LTOS PA DANG BCAS PA'I PHYIR DPER NA CHAGS PA'I RANG GI BDAG NYID
BZHIN NO, ,GAL TE PHA MED PAR YANG BU LA SOGS PA YOD PA'I PHYIR
MA NGES PA NYID DO ZHE NA, DE NYID KYI PHYIR DE YANG BKAG ZIN PAS
DE NI MI GNOD DO, ,'DIR SMRAS PA, 'DOD CHAGS KYI SKAD CIG MA
SNGAR 'BYUNG BA'I TSUL CAN CHAGS

PA'I SKAD CIG MA SKYE BAR 'DOD PA MED PA NYID CHAGS PA'I SKAD CIG
MA PHYI MA SKYE BAR 'DOD PA'I RGYU NYID DU KHAS BLANGS PA'I PHYIR
NYES PA MED DO, ,BSHAD PA, 'DOD CHAGS YOD PAR GYUR NA YANG,
,CHAGS PA YOD PAR GA LA 'GYUR, ,YOD PAR MI 'GYUR BA NYID DE,
,'DOD CHAGS KYI SKAD CIG MA DUS THA DAD

PA NYID KYIS CHAGS PA'I SKAD CIG MA PHYI MA 'BYUNG BA CHAGS PA
NYID DU BYED PAR MI 'GRUB PA'I PHYIR DPER NA CHOS PA GZHAN GYIS
GZHAN CHOS PA NYID DU MI 'THAD PA BZHIN TE, 'DOD CHAGS KYI SKAD
CIG MA 'DAS PAS DA LTAR CHAGS PA NYID DU BYED PAR MI 'THAD PA'I
PHYIR RJES SU DPAG PA'I GNOD PAR 'GYUR RO ZHES BYA BAR DGONGS

SO; ,JI LTAR DES GNOD PAR 'GYUR ZHE NA, LHAS BYIN GYI 'DOD CHAGS
NI LHAS BYIN CHAGS PA NYID KYI RGYU MA YIN TE, 'DOD CHAGS YIN
PA'I PHYIR DPER NA RGYUD THA DAD PA'I 'DOD CHAGS BZHIN NO, ,'DOD
CHAGS LA YANG CHAGS PA NI, ,YOD DAM MED KYANG RIM PAR MTSUNGS,
,'DIR SNGA PHYIR RNAM PAR BRTAG ,

PA LA KLAN KA'I SKABS MED DE, GTAN TSIGS LTAR SNANG BAR MA BSTAN
PA'I PHYIR RO,, ,,DBU MA'I RTZA BA'I 'GREL PA SHES RAB SGRON MA,
BAM PO DRUG PA, CI STE SKYON DER NA MI RUNG NGO SNYAM NAS 'DOD
CHAGS DANG CHAGS PA GNYIS LHAN CIG NYID DU SKYE BAR 'DOD NA DE LA
YANG NYON CIG ,'DOD

@97B CHAGS DANG NI CHAGS PA DAG ,LHAN CIG NYID DU SKYE MI RIGS,
,CI'I PHYIR ZHE NA, BRTAG PA DE LA, 'DI LTAR 'DOD CHAGS CHAGS PA
DAG ,PHAN TSUN LTOS PA MED PAR 'GYUR, ,CHAGS PA 'DI'I 'DOD CHAGS
NI 'DI'O, ,'DOD CHAGS 'DIS NI 'DI CHAGS PAR 'GYUR RO ZHES LTOS PA
MED PA'I PHYIR

DE NI MI 'DOD DO, ,DE GNYIS NI LTOS PA DANG BCAS PA NYID DU 'DOD
DE, 'DIR PHYOGS KYI CHOS KYI DBANG GIS RJES SU DPAG PA NI 'DOD
CHAGS DANG CHAGS PA DAG LA LHAN CIG GI DNGOS PO MED DE, LTOS PA
DANG BCAS PA'I PHYIR DPER NA SA BON DANG MYU GU DAG BZHIN NO,
,'DIR BYE BRAG TU SMRA BA DAG GIS SMRAS

PA; GTAN TSIGS KYI DE GANG YIN, CI SKYE BA LA LTOS PA DANG BCAS
PA'I PHYIR RAM, 'ON TE BRJOD PA KHYAD PAR CAN BRTEN PA LA LTOS PA
DANG BCAS PA'I PHYIR YIN, DE DAG GAL TE SKYE BA LA LTOS PA DANG
BCAS PA'I PHYIR RO ZHE NA NI, SEMS DANG SEMS KYI RJES SU 'JUG PA
DAG LHAN CIG 'BYUNG BA RNAMS KYANG

LHAN CIG 'BYUNG BA'I RGYUS RGYU YIN PA'I PHYIR DANG, MAR ME DANG,
'ON KYANG LHAN CIG TU BYUNG BA'I PHYIR MA NGES PA NYID DO, ,GAL
TE BRJOD PA KHYAD PAR CAN BSTEN PA LA, LTOS PA DANG BCAS PA'I
PHYIR RO ZHE NA, YANG BA LANG GI RVA LHAN CIG 'BYUNG BA'I GNYIS
LA YANG 'DI NI G-YON PA'O, ,'DI NI G-YAS PA'O

ZHES BRJOD PA KHYAD PAR CAN BSTEN PA MTHONG BAS DE LTA NA YANG MA
NGES PA NYID YIN NO, ,TSOGS PA'I DBANG KHO NA LAS SEMS DANG SEMS
KYI RJES SU 'JUG PA DAG DANG, MAR ME'I 'OD DANG BCAS PA DAG
'BYUNG BAS THA SNYAD DU YANG LHAN CIG GI DNGOS POR KHAS MA BLANGS
PA'I PHYIR DANG, BA LANG GI RVA GNYIS KYANG

DON DAM PAR MA GRUB PA'I PHYIR, JI SKAD SMRAS PA'I SKYON MED DO,
,YANG GZHAN YANG 'DI LA 'DOD CHAGS DANG CHAGS PA DAG GCIG PA NYID
LA LHAN CIG NYID DU BRTAG GAM, THA DAD PA NYID LA LHAN CIG NYID
DU BRTAG GRANG NA, DE LA RE ZHIG GAL TE GCIG PA NYID LHAN CIG
NYID DU RTOG NA, GCIG

NYID LHAN CIG NYID MED DE, ,DE NI DAM BCA' BA NYE BAR BZHAG PA'O,
,DE NYID DE DANG LHAN CIG MIN, ,LHAN CIG NYID NI GNYIS LA YOD
PA'I PHYIR RO ZHES BYA BAR DGONGS SO, ,DES NA DE NI CHOS MTHUN PA
DE'I DPE'I TSIG KYANG YIN NO, ,'DIR RJES SU DPAG PA NI 'DOD CHAGS
NI CHAGS PA DANG LHAN CIG

@98A *, ,TU MI SKYE STE, GCIG NYID YIN PA'I PHYIR DPER NA 'DOD
CHAGS DE NYID KYI RANG GI BDAG NYID BZHIN PAS RANG GI RJES SU
DPAG PA LA GNOD DO, ,GAL TE SLOB DPON GYI YAN LAG RDZOGS PAR MA
BRJOD PA'I PHYIR, SGRUB PA MA TSANG BA NYID KYI SKYON YOD DO ZHE
NA, DE NI BZANG PO MA YIN TE,

SLOB DPON GYI TSIG DAG NI DON GYI TSIG DAG YIN PA'I PHYIR DANG,
DON GYI TSIG DAG GIS NI DON CHEN PO DAG SKYED PAR BYED DE, TSIG
NYUNG DU NYID YIN YANG SBYOR BA'I TSIG DU MA DAG 'GRUB PA'I PHYIR
RO, ,SBYOR BA'I TSIG DAG LA NI MA TSANG BA NYID DU YANG 'GYUR RO,
,YANG NA MI 'GYUR TE, DE LA YANG GANG GI

TSE RAB TU BYED PA'AM, GRUB PA'I MTHA' LAS CUNG ZAD LA LA LA
GRAGS PA YIN NA'O, ,CI STE THA DAD PA NYID LA LHAN CIG NYID DU
RTOG NA, DE LTA NA YANG GANG GI TSE 'GAL BA MED PA'I GCIG PA NYID
LA LHAN CIG NYID MED PA'I TSE, JI STE THA DAD NYID YIN NA, ,LHAN
CIG NYID DU JI LTAR 'GYUR, ,THA DAD PA NYID LA

LHAN CIG NYID YOD PA MA YIN PA NYID DE, RJES SU DPAG PA'I GNOD
PAR 'GYUR BA'I PHYIR DANG, THA DAD PA NYID LA LHAN CIG NYID YOD
PAR STON PA'I RJES SU DPAG PA MED PA'I PHYIR RO ZHES BYA BAR
DGONGS SO, ,'DIR YANG DAM BCA' BA NYE BAR BZHAG PA'O, ,PHYOGS KYI
CHOS NI THA DAD PA NYID LA LHAN CIG NYID MED

PAS PHYOGS BRTAG PA LAS THA DAD PA NYID YIN TE, DPER NA BYAS PA
NYID YIN NA MI RTAG PA BZHIN NO, ,'DIR SMRA BAR 'DOD PA'I DON
BSTAN PA'I DBANG GIS RJES SU DPAG PA NI DON DAM PAR 'DOD CHAGS
DANG CHAGS PA DAG LA LHAN CIG NYID MED DE, THA DAD PA'I PHYIR
DPER NA 'DOD CHAGS DANG 'DOD CHAGS

DANG BRAL BA DAG BZHIN PAS RJES SU DPAG PA'I GNOD PAR 'GYUR RO,
,YANG GZHAN YANG, GAL TE GCIG PU LHAN CIG NA, ,GROGS MED PAR YANG
DE 'GYUR RO, ,'DOD CHAGS DANG CHAGS PA DAG LHAN CIG NYID DU ZHES
BYA BA'I SKABS YIN NO, ,'DOD CHAGS DANG CHAGS PA DAG GROGS MED
PAR LHAN CIG

NYID DU MI 'DOD DE, 'DIS NI 'DOD CHAGS DANG CHAGS PA DAG GI LHAN CIG
NYID DGAG PAR BYA BA'I CHOS LTOS PA DANG BCAS PA NYID KYANG BSTAN
TO, ,DE'I PHYIR RJES SU DPAG PA NI DON DAM PAR 'DOD CHAGS DANG
CHAGS PA DAG GCIG PA NYID NI LHAN CIG NYID MA YIN TE, LTOS PA
DANG BCAS PA'I PHYIR DPER NA

@98B 'DOD CHAGS KYI RANG GI BDAG NYID BZHIN NO, ,'DI LA GZHAN DAG
NI GAL TE RE ZHIG 'DOD CHAGS DANG CHAGS PA DAG GCIG PA NYID YIN
YANG LHAN CIG NYID DU 'GYUR NA NI DE LTA NA GROGS MED PAR YANG
LHAN CIG NYID DU 'GYUR RO, ,JI LTA ZHE NA, 'DI LA GCIG NI GCIG PU
LA SNYEGS TE, DE NA BA LANG GCIG

DANG, RTA GCIG CES BYA BA'I GCIG NYID NI, BA LANG LA YANG SNYEGS
RTA LA YANG SNYEGS PAS GANG DANG GANG NA GCIG PA NYID YOD PA DE
DANG DE NA LHAN CIG NYID YOD CING, BA LANG GCIG PU NYID DANG RTA
CIG PU NYID LA GROGS MED PAR YANG LHAN CIG NYID YOD PAR THAL BAR
'GYUR TE, DE LTAR NA LHAN CIG NYID

DU BRTAG PA DON MED PAR 'GYUR RO ZHES ZER RO, ,KHA CIG NA RE DE
NI RIGS PA MA YIN TE, GLAGS YOD PA SGRUB PA DANG, SUN 'BYIN PA'I
KHONGS SU MA GTOGS PA'I PHYIR DANG, DE DAG SMRA BAR 'DOD PAS DE
DAG NYID BRJOD PAR BYA BA YIN NA DE DAG MA BRJOD PA'I PHYIR RO
ZHES ZER RO, ,DE BZHIN DU, GAL TE THA

DAD LHAN CIG NA, ,GROGS MED PAR YANG DER 'GYUR RO, ,'DOD CHAGS
DANG CHAGS PA DAG LHAN CIG NYID DU ZHES BYA BA'I SKABS YIN NO,
,'DOD CHAGS DANG CHAGS PA GROGS MED PAR LHAN CIG NYID DU MI 'DOD
DE, 'DIS KYANG 'DOD CHAGS DANG CHAGS PA DAG GI LHAN CIG NYID DGAG
PAR BYA BA'I CHOS LTOS

PA DANG BCAS PA NYID KYANG BSTAN TO, ,DE'I PHYIR RJES SU DPAG PA
NI DON DAM PAR 'DOD CHAGS DANG CHAGS PA DAG THA DAD PA NYID LA
LHAN CIG NYID YOD PAR MI 'DOD DE, LTOS PA DANG BCAS PA'I PHYIR
DPER NA RGYU DANG 'BRAS BU DAG BZHIN NO, ,'DI LA YANG GZHAN DAG
NI JI STE YANG THA DAD PA NYID YIN YANG LHAN CIG

NYID DU 'GYUR NA NI, DE LTA NA YANG GROGS MED PAR YANG LHAN CIG
NYID DU 'GYUR RO, ,JI LTA ZHE NA, 'DI LA BA LANG LAS KYANG RTA
THA DAD LA, RTA LAS KYANG BA LANG THA DAD PAS, GANG DANG GANG NA
THA DAD PA NYID YOD PA DE DANG DE NA LHAN CIG NYID YOD CING, BA
LANG THA DAD PA NYID DANG RTA THA DAD PA NYID LA GROGS MED PAR
YANG LHAN

CIG NYID YOD PAR THAL BAR 'GYUR TE, DE LTA NA YANG LHAN CIG NYID
DU RTOG PA DON MED PAR 'GYUR RO ZHES ZER RO, ,KHA CIG NA RE, DE
YANG RIGS PA MA YIN TE, SNGAR LAN BTAB PA BZHIN NO ZHES ZER RO,
,YANG GZHAN YANG, GAL TE THA DAD LHAN CIG NA, ,'DOD CHAGS CHAGS
PA CI ZHIG YIN, ,LHAN CIG NYID

@99A *, ,KYIS SO, ,DE NI DE DAG LA LHAN CIG NYID MED DE, THA DAD
PA'I PHYIR DPER NA 'DOD CHAGS DANG 'DOD CHAGS DANG BRAL BA DAG
BZHIN PAS RJES SU DPAG PA'I GNOD PAR 'GYUR RO ZHES BSTAN ZIN TO,
,YANG BSHAD PA, THA DAD NYID DU 'GRUB GYUR NA, ,THA DAD NYID DU
ZHES BYA BA NI, PHAN TSUN MI LTOS

PA NYID DU'O, ,NYID DU ZHES BYA BA NI BDAG NYID THOB PAR RO, ,DES
NA DES GNYIS LHAN CIG 'GYUR, ,KHYOD KYI BLO GROS KYIS, GAL TE
'DOD CHAGS CHAGS PA DAG ,THA DAD NYID DU 'GRUB GYUR NA, ,DE GNYIS
LHAN CIG NYID DU NI, ,CI YI PHYIR NA YONGS SU RTOG ,'DOD CHAGS
DANG CHAGS PA DE GNYIS ZHES

BYA BAR SNYEGS SO, ,CI STE, CHAGS PA 'DI'I 'DOD CHAGS NI 'DI'O,
,'DOD CHAGS 'DIS NI 'DI CHAGS PAR GYUR TO ZHES LTOS PA'I MTSAN
NYID KYI DGOS PA YOD DO ZHE NA, DES NI 'DOD CHAGS DANG, CHAGS PA
DAG THA DAD PA NYID DGAG PA'I GTAN TSIGS LTOS PA DANG BCAS PA'I
PHYIR ZHES

BSTAN PA DE LA ZHE 'GRAS PA'I BLOS KYANG DON MA GRUB PA NYID DU
BRTAG PAR MI NUS SO, ,GZHAN YANG KHO BOS, GAL TE 'DOD CHAGS SNGA
ROL NA, ,'DOD CHAGS MED PA'I CHAGS YOD NA, ,ZHES BYA BA LA SOGS
PAS 'DOD CHAGS DANG CHAGS PA DAG LA THA DAD PA NYID MI SRID PAR
BSTAN PA DANG, KHYOD KYIS

'DOD CHAGS DANG CHAGS PA DAG RAB TU SGRUB PA'I PHYIR DE GNYIS
LHAN CIG LA BRTEN TO, ,DE LA YANG KHO BOS, 'DOD CHAGS DANG NI
CHAGS PA DAG ,LHAN CIG NYID DU SKYE MI RIGS, ,ZHES BYA BA LA SOGS
PAS BKAG STE, LHAN CIG NYID DE YANG LTOS PA DANG BCAS PA'I PHYIR
MI 'DOD PAS, GCIG NYID

LHAN CIG NYID MED DE, ,DE NYID DE DANG LHAN CIG MIN, ,ZHES BYA
BAS GCIG NYID YIN PA'I PHYIR LHAN CIG NYID BKAG PA DANG, YANG
KHYOD KYIS DE RAB TU BSGRUB PA'I PHYIR THA DAD PA NYID DU KHAS MA
BLANGS PAS, THA DAD GRUB PAR MA GYUR PAS, ,DE PHYIR LHAN CIG 'DOD
BYED DAM, ,LHAN CIG RAB TU BSGRUB PA'I

PHYIR, ,THA DAD NYID DU YANG 'DOD DAM, ,GANG GI TSE, THA DAD
DNGOS PO MA GRUB PAS, ,LHAN CIG DNGOS PO 'GRUB MI 'GYUR, ,DE'I
TSE TSE DANG LDAN PA, THA DAD DNGOS PO GANG ZHIG LA, ,LHAN CIG
DNGOS PO 'DOD PAR BYED, ,DE JI SMROS SHIG ,CI RIM GYIS SKYE BA'I
THA DAD PA NYID GANG YIN PA LA'AM, 'ON TE

@99B LHAN CIG SKYE BA'I THA DAD PA NYID GANG YIN PA LA, LHAN CIG
GI DNGOS POR 'DOD PAR BYED, DE LA GAL TE RIM GYIS SKYE BA'I THA
DAD PA NYID LA ZHES BYA BAR NI MI 'THAD DE, DE NI THA DAD PA'I
PHYIR DPER NA, 'DOD CHAGS DANG 'DOD CHAGS BRAL BA DAG BZHIN NO
ZHES SNGAR BSTAN ZIN TO, ,'ON TE LHAN CIG SKYE BA'I THA

DAD PA NYID LA'O ZHE NA, DE YANG LTOS PA DANG BCAS PA'I PHYIR,
DPER NA RGYU DANG 'BRAS BU DAG BZHIN NO ZHES SNGAR BSTAN ZIN TO,
,GANG GI PHYIR DE LTAR 'DOD CHAGS DANG CHAGS PA DAG LHAN CIG NYID
DANG LHAN CIG NYID MA YIN PA GRUB PA MED PA DE'I PHYIR, MJUG BSDU
BAR BYA STE, DE LTAR 'DOD CHAGS CHAGS

PA DANG, ,LHAN CIG LHAN CIG MIN MI 'GRUB, ,DPYAD PA SNGAR BSTAN
PA BZHIN DU SBYAR TE MJUG BSDU BA'O, ,JI LTAR BSTAN PA'I TSUL
BZHIN DU CHOS THAMS CAD KYANG LHAN CIG NYID DANG LHAN CIG NYID MA
YIN PAR 'GRUB PA MED PAR NGES PAR BZUNG STE, 'DRA BAR BSTAN PA'I
PHYIR, 'DOD CHAGS BZHIN DU CHOS

RNAMS KUN, ,LHAN CIG LHAN CIG MIN MI 'GYUR, ,'DOD CHAGS BZHIN DU
ZHE SDANG DANG GTI MUG LA SOGS PA PHYI DANG NANG GI CHOS THAMS
CAD KYANG LHAN CIG NYID DANG LHAN CIG NYID MA YIN PAR 'GRUB PA
MED DO, ,DE'I PHYIR DE LTAR DON DAM PAR 'DOD CHAGS LA SOGS PA MA
GRUB PAS PHA ROL PO DAG

GIS RAB TU BYED PA'I DANG POR DE DAG LA BRTEN NAS KUN NAS NYON
MONGS PA DANG NYES DMIGS BSTAN PA'I PHYIR ZHES GANG SMRAS PA'I
GTAN TSIGS DE'I DON MA GRUB PA NYID DO, ,KUN RDZOB TU 'DIR GTAN
TSIGS NYID BRJOD NA NI DON 'GAL BA NYID DO, ,DE LA 'DIR RAB TU
BYED PA'I DON NI PHA ROL POS SMRAS PA'I GTAN

TSIGS KYI SKYON BRJOD PAS 'DOD CHAGS DANG CHAGS PA LA SOGS PA DAG
NGO BO NYID MED PA NYID DU BSTAN PA YIN NO, ,DE'I PHYIR 'JAM DPAL
'DOD CHAGS MED DO, ,'DOD CHAGS SU GDAGS PA MED DO, ,ZHE SDANG MED
DO, ,ZHE SDANG DU GDAGS PA MED DO, ,GTI MUG MED DO, ,GTI MUG TU
GDAGS PA

MED DO, ,'DOD CHAGS NI BYANG CHUB BO, ,ZHE SDANG NI BYANG CHUB
BO, ,GTI MUG NI BYANG CHUB BO, ,JI LTAR YANG DAG PAR ZHUGS PA YIN
ZHE NA, GANG GI TSE NA 'DOD CHAGS ZAD PAR BYA BA'I PHYIR MA
ZHUGS, ZHE SDANG ZAD PAR BYA BA'I PHYIR MA ZHUGS, GTI MUG ZAD PAR
BYA BA'I PHYIR MA ZHUGS PA DE'I TSE NA YANG DAG PAR

@100A *, ,ZHUGS PA YIN NO, ,'DAS PA'I SEMS NI CHAGS PAR MI BYED,
MA 'ONGS PA'I SEMS KYANG CHAGS PAR MI BYED DE, 'DAS ZIN PA'I
PHYIR DANG, MA 'ONGS PA'I PHYIR RO, ,DA LTAR GYI SEMS KYANG CHAGS
PAR MI BYED DE, DA LTAR NI GNAS PA MED PA'I PHYIR RO ZHES BYA BA
LA SOGS

PA DANG, DE BZHIN DU RAB KYI RTZAL GYIS RNAM PAR GNON PA GZUGS NI
'DOD CHAGS KYI CHOS CAN NAM, 'DOD CHAGS DANG BRAL BA'I CHOS CAN
MA YIN NO, ,TSOR BA DANG, 'DU SHES DANG, 'DU BYED RNAMS DANG,
RNAM PAR SHES PA YANG 'DOD CHAGS KYI CHOS CAN NAM, 'DOD CHAGS
DANG BRAL BA'I CHOS CAN MA

YIN NO, ,GZUGS 'DOD CHAGS KYI CHOS NYID MA YIN PA DANG, 'DOD
CHAGS DANG BRAL BA'I CHOS NYID MA YIN PA, GANG YIN PA DE NI SHES
RAB KYI PHA ROL TU PHYIN PA'O, ,TSOR BA DANG, 'DU SHES DANG, 'DU
BYED RNAMS DANG, RNAM PAR SHES PA 'DOD CHAGS KYI CHOS NYID MA YIN
PA DANG, 'DOD CHAGS

DANG BRAL BA'I CHOS NYID MA YIN PA GANG YIN PA DE NI SHES RAB KYI
PHA ROL TU PHYIN PA'O, ,GZUGS NI ZHE SDANG GI CHOS CAN NAM, ZHE
SDANG DANG BRAL BA'I CHOS CAN MA YIN NO, ,TSOR BA DANG, 'DU SHES
DANG, 'DU BYED RNAMS DANG, RNAM PAR SHES PA YANG ZHE SDANG GI
CHOS CAN NAM, ZHE SDANG DANG BRAL BA'I

CHOS CAN MA YIN NO, ,GZUGS ZHE SDANG GI CHOS NYID MA YIN PA DANG,
ZHE SDANG DANG BRAL BA'I CHOS NYID MA YIN PA GANG YIN PA DE NI
SHES RAB KYI PHA ROL TU PHYIN PA'O, ,TSOR BA DANG, 'DU SHES DANG,
'DU BYED RNAMS DANG, RNAM PAR SHES PA YANG ZHE SDANG GI CHOS NYID
MA YIN PA DANG, ZHE SDANG DANG BRAL BA'I CHOS

NYID MA YIN PA GANG YIN PA DE NI SHES RAB KYI PHA ROL TU PHYIN
PA'O, ,GZUGS NI GTI MUG GI CHOS CAN NAM, GTI MUG DANG BRAL BA'I
CHOS CAN MA YIN NO, ,TSOR BA DANG, 'DU SHES DANG, 'DU BYED RNAMS
DANG, RNAM PAR SHES PA YANG GTI MUG GI CHOS CAN NAM, GTI MUG DANG
BRAL BA'I CHOS CAN MA

YIN NO, ,GZUGS NI GTI MUG GI CHOS NYID MA YIN PA DANG, GTI MUG
DANG BRAL BA'I CHOS NYID MA YIN PA GANG YIN PA DE NI SHES RAB KYI
PHA ROL TU PHYIN PA'O, ,TSOR BA DANG, 'DU SHES DANG, 'DU BYED
RNAMS DANG, RNAM PAR SHES PA GTI MUG GI CHOS NYID MA YIN PA DANG,
GTI MUG DANG BRAL BA'I CHOS NYID MA

@100B YIN PA GANG YIN PA DE NI SHES RAB KYI PHA ROL TU PHYIN
PA'O, ,RAB KYI RTZAL GYIS RNAM PAR GNON PA, GZUGS NI KUN NAS NYON
MONGS PAR 'GYUR BA'AM, RNAM PAR BYANG BAR 'GYUR BA MA YIN NO,
,TSOR BA DANG, 'DU SHES DANG, 'DU BYED RNAMS DANG, RNAM PAR SHES
PA YANG KUN NAS NYON MONGS PAR 'GYUR

PA'AM, RNAM PAR BYANG BAR 'GYUR BA MA YIN NO, ,GZUGS KUN NAS NYON
MONGS PA DANG, RNAM PAR BYANG BAR MI 'GYUR BA GANG YIN PA DE NI
SHES RAB KYI PHA ROL TU PHYIN PA'O, ,TSOR BA DANG, 'DU SHES DANG,
'DU BYED RNAMS DANG, RNAM PAR SHES PA KUN NAS NYON MONGS PA DANG,
RNAM PAR BYANG BAR MI

'GYUR BA GANG YIN PA DE NI SHES RAB KYI PHA ROL TU PHYIN PA'O
ZHES BYA BA LA SOGS PA GSUNGS PA DE DAG GRUB PA YIN NO, ,SLOB
DPON LEGS LDAN BYED KYIS NYE BAR SBYAR BA, DBU MA'I RTZA BA'I
'GREL PA SHES RAB SGRON MA LAS, 'DOD CHAGS DANG CHAGS PA BRTAG PA
ZHES BYA BA STE, RAB TU BYED PA DRUG PA'O,, ,,

DA NI STONG PA NYID KYI MI MTHUN PA'I PHYOGS KYI KHYAD PAR DGAG
PAS PHUNG PO LA SOGS PA DAG NGO BO NYID MED PA NYID DU BSTAN PA'I
DON GYI DBANG GIS RAB TU BYED PA BDUN PA BRTZAM MO, ,'DIR SMRAS
PA, DON DAM PAR 'DUS BYAS PHUNG PO DANG, KHAMS DANG SKYE MCHED
DAG LA 'DUS BYAS KYI NGO BO NYID DAG YOD PA KHO NAR

GZUNG BAR BYA STE, SKYE BA LA SOGS PA 'DUS BYAS KYI MTSAN NYID
DAG DANG LDAN PA'I PHYIR RO, ,'DI NA GANG MED PA DE LA NI 'DUS
BYAS KYI MTSAN NYID DANG LDAN PAR MI BZUNG STE, DPER NA RI BONG
GI RVA BZHIN NO, ,PHUNG PO LA SOGS PA DAG LA NI SKYE BA LA SOGS
PA 'DUS BYAS KYI MTSAN NYID DAG DANG LDAN PA YOD PAS

DE'I PHYIR, GTAN TSIGS KYI MTHU JI SKAD SMOS PAS, BLO GROS KYI
'DU BYED BSKYED PA DAG NI 'DUS BYAS KYI PHUNG PO LA SOGS PA DAG
LA 'DUS BYAS KYI NGO BO NYID DAG YOD PA KHO NAR SMRA'O, ,'DIR
BSHAD PA, 'DI LA KHYED SKYE BA LA SOGS PA 'DUS BYAS KYI MTSAN
NYID NYID DU 'DOD PA DE DAG CI 'DUS BYAS DAG YIN

NAM; 'ON TE 'DUS MA BYAS DAG YIN, GAL TE DE DAG 'DUS BYAS DAG YIN
NO ZHE NA, DE LA RE ZHIG SKYE BA'I DBANG DU BYAS TE BSHAD PA, GAL
TE SKYE BA 'DUS BYAS NA, ,DE LA MTSAN NYID GSUM LDAN 'GYUR,
,MTSAN NYID GSUM DANG LDAN PAR 'GYUR BA NI, MTSAN NYID GSUM PO
DAG TSOGS PAR 'GRUB

@101A *, ,PA STE, CHAD PA GSUM DANG LDAN PA BZHIN NO, ,DE'I PHYIR
DON DAM PAR SKYE BA LA SOGS PA LA, 'DUS BYAS NYID NI 'DUS BYAS
KYI MTSAN NYID YIN PAR MI 'DOD DE, 'DUS BYAS YIN PA'I PHYIR DPER
NA MTSAN NYID KYI GZHI BZHIN NO, ,GAL TE MTSAN NYID KYI GZHI YANG
MTSAN NYID KYI

GZHI GZHAN MTSON PAR BYED PA'I MTSAN NYID YIN PA'I PHYIR MA NGES
PA NYID DO ZHE NA, MTSAN NYID KYI GZHI NI MTSAN NYID KYI GZHI
GZHAN LA, 'DUS BYAS NYID DU MTSON PAR BYED PA NYID MA YIN PA'I
PHYIR, MI MTHUN PA'I PHYOGS MED PAS MA NGES PA NYID MA YIN NO,
,GAL TE SKYE BA LA SOGS PA DAG 'DUS

BYAS NYID YIN DU ZIN NA, YANG SKYED PAR BYED PA DANG, GNAS PAR
BYED PA DANG, 'JIG PAR BYED PA'I PHYIR 'DUS BYAS KYI MTSAN NYID
NYID YIN NO ZHE NA, DE NI RJES SU 'GRO BA MED PA'I PHYIR DAM BCAS
PA TZAM DU ZAD DO, ,SKYE BA NI SKYE BA YIN LA GNAS PA NI GNAS PA
YIN, 'JIG PA NI 'JIG PA YIN PA LAS

SKYE BA LA SOGS PA DAG GI BYA BA NYID LA SKUR PA BTAB STE, DE DAG
BYED PA PO NYID DU KHAS BLANGS PA'I PHYIR RO, ,THA SNYAD DU YANG
BYED PA PO NYID YIN NA SKYE BA NI 'DUS BYAS KYI MTSAN NYID MA YIN
TE, SKYED PAR BYED PA YIN PA'I PHYIR, DPER NA, PHA BU'I MTSAN
NYID MA YIN PA BZHIN NO, ,DE BZHIN DU GNAS PA YANG

'DUS BYAS KYI MTSAN NYID MA YIN TE, GNAS PAR BYED PA YIN PA'I
PHYIR DPER NA, ZAS LUS GNAS PAR BYED PA YIN PA'I PHYIR, LUS KYI
MTSAN NYID MA YIN PA BZHIN NAM, BRAN MO BUM PA THOGS PA BUM PA
'JOG PAR BYED PA YIN PA'I PHYIR, BUM PA'I MTSAN MA YIN PA BZHIN
NO, ,DE BZHIN DU 'JIG PA

YANG 'DUS BYAS KYI MTSAN NYID MA YIN TE, 'JIG PAR BYED PA YIN
PA'I PHYIR DPER NA, THO BA 'JOMS PAR BYED PA YIN PA'I PHYIR BUM
PA'I MTSAN NYID MA YIN PA BZHIN NO, ,DE'I PHYIR DE LTAR SKYE BA
LA SOGS PA DAG 'DUS BYAS KYI MTSAN NYID NYID YIN PAR MA GRUB PA'I
PHYIR, GTAN TSIGS KYI DON MA GRUB PA

NYID MNGON 'GAL BA NYID YIN NO, ,DE LTA BAS NA JI SKAD SMOS PA'I
SKYON YONGS SU SPANG BAR 'DOD PAS SKYE BA 'DUS BYAS YIN NO ZHES
BYA BA DE LTAR SHES PAR MI BYA'O, ,DE LTAR RE ZHIG SKYE BA 'DUS
BYAS YIN NA 'DUS MA BYAS KYI MTSAN NYID DU MI 'THAD PA'I SKYON
BSTAN ZIN TO, ,JI SKAD SMOS PA'I SKYON YONGS SU SPANG BAR

@101B 'DOD PAS, CI STE SKYE BA 'DUS MA BYAS ZHES BYA BAR 'DOD NA,
JI LTAR 'DUS BYAS MTSAN NYID YIN, ,SKYE BA LA 'DUS BYAS KYI MTSAN
NYID MED DE, 'DUS MA BYAS NA RANG NYID YOD PA MA YIN PA'I PHYIR
RO ZHES BYA BAR DGONGS SO, ,YANG NA 'DUS MA BYAS KYI CHOS NI 'DUS
MA BYAS KYI CHOS NYID YIN PAS, DON DAM

PAR SKYE BA 'DUS MA BYAS KYI MTSAN NYID DU 'GYUR BAR 'OS PA MA
YIN TE, 'DUS MA BYAS YIN PA'I PHYIR DPER NA NAM MKHA' BZHIN PAS
RANG GI RJES SU DPAG PA LA GNOD DO, ,SKYE BA NI MTSAN NYID KYI
SGRA'I TSUL NYE BAR BZUNG BA'I PHYIR, GNAS PA DANG, 'JIG PA GNYIS
KYANG NYE BAR BLANGS PA YIN TE,

'DUS BYAS KYI MTSAN NYID DU SMRA BAR 'DOD PA'I PHYIR RO, ,DE
GNYIS KYANG DE BZHIN DU DGAG PA YIN PAS YANG DE GNYIS DGAG PA
BRJOD MI DGOS SO, ,YANG GZHAN YANG 'DI LA SKYE BA LA SOGS PA 'DI
DAG 'DUS BYAS KYI MTSAN NYID DU BRTAG PAR BYA NA DE DAG SO SO
'AM, 'DUS PA LA BRTAG GRANG NA,

DE LA RE ZHIG ,SKYE LA SOGS GSUM SO SO YIS, ,'DUS BYAS MTSAN NYID
BYA BAR NI, ,NUS MIN, SKYE BA LA SOGS PA GSUM PO DAG SO SO NI
'DUS BYAS KYI MTSAN NYID BYA BAR MI NUS TE, 'DI LTAR LKOG SHAL LA
SOGS PA MTSAN NYID 'DUS PA DAG GIS MTSAN NYID KYI GZHI MTSON PAR
NUS PA'I PHYIR RO

ZHES BYA BAR DGONGS SO, ,SKYE BA LA SOGS PA DAG RIM GYIS 'BYUNG
BA NYID DU KHAS LEN NA YANG 'DI LTAR DNGOS PO MA SKYES PA LA NI,
SKYE BA DANG GNAS PA DANG 'JIG PA DAG MED PAS 'DUS BYAS KYI MTSAN
NYID BYA BA'I MTHU MED DO, ,'GAGS PA LA YANG MTSAN NYID KYI GZHI
MED PA'I PHYIR, SKYE BA DANG GNAS PA DANG, 'JIG

PA DAG MED PAS 'DUS BYAS KYI MTSAN NYID BYA BA'I MTHU MED DO,
,SKYES PA LA NI SKYE BA MED PA'I PHYIR RO, ,GNAS PA LA NI 'GAG PA
MI SRID PA'I PHYIR RO, ,GNAS PA NI MI RTAG PA NYID DANG RJES SU
'BREL PA'I PHYIR TE, DE LTAR YANG, GNAS MED DNGOS PO GA LA YOD,
,MI RTAG PAS NA GA LA GNAS, ,GAL TE

DANG POR GNAS GYUR NA, ,THA MAR RNYINGS PAR MI 'GYUR RO, ,GAL TE
KHOR ZUG MI RTAG YOD, ,KHOR ZUG GNAS PAR MI 'GYUR RO, ,YANG NA
RTAG PAR GYUR PA LAS, ,PHYIS NI MI RTAG PAR YANG 'GYUR, ,GAL TE
DNGOS PO MI RTAG DANG, ,LHAN CIG GNAS PA YOD GYUR NA, ,MI RTAG
LOG PAR 'GYUR BA

@102A *, ,'AM; ,YANG NA GNAS PA BRDZUN PAR 'GYUR, ,ZHES GSUNGS PA
YIN NO, ,JI STE SKYE BA LA SOGS PA DAG 'DUS PA 'DUS BYAS KYI
MTSAN NYID NYID DU 'DOD NA, DE LTA NA YANG, 'DUS PA YIN NA YANG,
GCIG LA DUS GCIG JI LTAR RUNG, ,DE DAG 'DUS PA 'DUS BYAS KYI
DNGOS PO

GCIG LA DUS GCIG NA MED DO ZHES BYA BA'I TSIG GI DON TO, ,GAL TE
DE JI LTAR NGES PAR GZUNG BAR BYA ZHE NA, 'DI LTAR, SKYES PA DANG
GNAS PA DANG, ZHIGS PA SHIN TU MI MTHUN PA NYID DAG DNGOS PO GANG
YANG RUNG BA CIG LA DUS GCIG TU 'BYUNG BA NI SEMS BDE BAR GNAS PA
DAG GIS BRTAG PAR MI RIGS

PA'I PHYIR RO, ,MDO SDE PA DAG GIS SMRAS PA, RGYU DANG RKYEN SO
SOR NGES PA'I MTHU LAS BYUNG BA'I RGYUD LA DUS GCIG KHO NAR DNGOS
PO SKYE BAR 'DOD PA MA BYUNG BA LAS 'BYUNG BA GANG YIN PA DE NI
SKYE BA YIN LA, SKAD CIG MA SNGA MA SNGA MA'I RGYUD KYIS NGES PAR
GNAS PA NI GNAS PA YIN, SKAD CIG MA SNGA MA DANG MTSAN

NYID MI 'DRA BA NYID NI RGA BA YIN, BYUNG NAS BRAL BA NI 'JIG PA
YIN PAS DE LTAR LTOS PA NGES PAS SKYE BA LA SOGS PA DAG 'DUS PA'I
MTSAN NYID, SKAD CIG MA GCIG LA DUS GCIG NA YOD PAS SGRUB PA DE
KHO BO CAG LA MI GNOD DO, ,DE LTAR YONGS SU RTOG NA YANG RGYUD
RDZAS SU MED PA'I PHYIR DANG, LTOS

PAS SKYE BA DANG GNAS PA LA SOGS PA RNAM PAR RTOG PA'I PHYIR
MTSAN NYID GSUM PO DAG THA SNYAD PA YIN GYI, DON DAM PA MA YIN
NO, ,GNAS PA'I DUS NA YANG DE DANG MI MTHUN PA 'JIG PA MED PA'I
PHYIR, DE YANG SKYON SNGAR BSTAN PA LAS, 'DA' BAR MI 'GYUR RO,
,BYE BRAG TU SMRA BA DAG NA RE,

DNGOS PO SNGON MA BYUNG BA LAS BDAG NYID THOB PA NI SKYE BA YIN
LA, SKYES PA GNAS PA NI GNAS PA YIN, GNAS PA RNYINGS PA NYID NI
RGA BA YIN, RGAS PA 'GAGS PA NI 'JIG PA YIN PAS, SKYE BA LA SOGS
PA DAG RIM GYIS 'BYUNG BA NYID 'DUS BYAS NYID LA 'KHRUL PA MED
PA'I PHYIR, DE DAG MTSAN NYID

NYID 'GRUB PAS, SKYE LA SOGS GSUM SO SO YIS, ,'DUS BYAS MTSAN
NYID BYA BAR NI, ,NUS MIN ZHES SMRAS PA NI RIGS PA MA YIN NO ZHES
ZER RO, ,DE NI RIGS PA MA YIN TE, 'DI LTAR MTSAN NYID CAS BYA BA
NI MTSAN NYID KYI GZHI GANG YIN PA LA NAM YANG 'KHRUL PAR MI
'GYUR TE, DPER NA SRA BA NYID SA LA

@102B 'KHRUL PAR MI 'GYUR BA DANG, SKYES BU CHAN PO'I MTSAN DAG
SKYES BU CHEN PO LA 'KHRUL PAR MI 'GYUR BA LTA BU YIN PA'I PHYIR
RO, ,DON DAM PAR SKYE BA LA SOGS PA DAG NI DNGOS PO RNAMS KYI
'DUS BYAS KYI MTSAN NYID YIN PAR MI RUNG STE, RIM GYIS 'BYUNG
PA'I PHYIR, DPER NA 'JIM PA DANG, GONG BU

DANG; SMAD [?] PA DANG, GLEGS PA DANG, BCUM PA'I GNAS SKABS KYI
KHYAD PAR DAG BUM PA'I 'DUS BYAS KYI MTSAN NYID MA YIN PA BZHIN
NO, ,SKYE BA LA SOGS PA DAG NI 'KHRUL PA MED DE, 'DUS MA BYAS LA
DE DAG MED PA'I PHYIR RO ZHE NA, NYE BAR BRTAGS PA YIN GYI, DON
DAM PAR YOD PA NI MA YIN TE,

SKYE BA BKAG PA'I PHYIR DANG, MA SKYES PA LA GNAS PA DANG, 'JIG
PA MED PA'I PHYIR RO, ,SKYE BA'I DUS NA YANG GNAS PA MED PA DANG,
'JIG PA MED PA'I BDAG NYID NI DE DAG GI BDAG NYID MA YIN PAS, DE
DAG DANG MI LDAN PA'I PHYIR RO, ,PHYIS 'BYUNG BA'I TSUL GYIS DE
DAG GI BDAG NYID CAN NYID DU RTOG NA

YANG THA SNYAD TZAM DU ZAD PAS JI SKAD BSTAN PA'I SKYON LDOG PA
MED DO, ,DE'I PHYIR DE LTAR SKYE BA LA SOGS PA DAG SO SO DANG
'DUS PA 'DUS BYAS KYI MTSAN NYID NYID DU MA GRUB PA'I PHYIR GTAN
TSIGS KYI SKYON DE NYID MA LOG GO, ,YANG GZHAN YANG, SKYE DANG
GNAS DANG 'JIG RNAMS LA, ,'DUS BYAS MTSAN

NYID GZHAN ZHIG NI, ,GAL TE YOD NA THUG PA MED, ,DE LA YANG GZHAN
ZHIG YOD CING, ,DE LA YANG GZHAN ZHIG YOD DE, THUG PA MED PAR
'GYUR BAS DE NI MI 'DOD DE, SKYE BA LA SOGS PA DAG ,SKYE BA LA
SOGS PA DANG LDAN PAR 'DOD PAR MI BYA'O, ,CI STE DE LTAR GYUS CIG
CES ZER NA DE LA YANG

DE NYID BZLAS PAR BYA STE, MED NA DE DAG 'DUS BYAS MIN, ,CI STE
SKYE BA LA SOGS PA DAG 'DUS BYAS NYID YIN PAR YANG 'DOD LA, THUG
PA MED PA NYID DU YANG MI 'GYUR TE, SKYE BA LA SOGS PA DAG GIS
'DUS BYAS NYID DU MTSON PAR BYED PA NI 'DUS BYAS KYI MTSAN NYID
DE, DPER NA BKRA SHIS PA DANG,

BKRA MI SHIS PA'I MTSAN NYID BZHIN DU 'DUS BYAS KYI MTSAN NYID
GZHAN MED PAS THUG PA DANG, GNAS PA DANG MU THUG STE, MED PAR
YANG MI 'GYUR RO ZHE NA, DE NI SNGAR JI LTAR DON DAM PAR SKYE BA
LA SOGS PA 'DUS BYAS NYID NI 'DUS BYAS KYI MTSAN NYID YIN PAR MI
'DOD DE, 'DUS BYAS YIN PA'I

@103A *, ,PHYIR DPER NA MTSAN NYID KYI GZHI BZHIN NO ZHES BSTAN
PA DE BZHIN DU SKYE BA LA SOGS PA DAG KYANG DE DANG 'DRA BAS DE'I
PHYIR DON DAM PAR SKYE BA LA SOGS PA DAG 'DUS BYAS YIN PAR 'DOD
PAR MI BYA'O, ,SKYE BA LA SOGS PA DAG 'DUS BYAS YIN NA YANG 'DUS
BYAS KYI MTSAN NYID

NYID DU MI RUNG STE, 'DI LTAR DE'I LAN KYANG 'DIR MED NA DE DAG
'DUS BYAS MIN ZHES BYA BAS BTAB ZIN TO, ,DE'I PHYIR YANG JI SKAD
BSTAN PA'I SKYON LDOG PA MED DO, ,'DIR GNAS MA'I BU'I SDE PA DAG
GIS SMRAS PA, SKYE BA DANG, GNAS PA DANG, 'JIG PA DAG 'DUS BYAS
KYANG YIN LA, THUG PA

MED PAR YANG THAL BAR MI 'GYUR TE, GAL TE JI LTA ZHE NA, GANG GI
PHYIR 'DI LA CHOS NI BDAG NYID DANG BCO LNGA SKYE STE, CHOS DE
DANG DE'I SKYE BA DANG, DE'I GNAS PA DANG, DE'I 'JIG PA DANG,
DE'I LDAN PA DANG, DE'I GNAS PA LAS GZHAN DU GYUR PA NYID DANG,
'DIR GAL TE CHOS DE DKAR PO YIN NA, DE'I

YANG DAG PA'I RNAM PAR GROL BA'AM, CI STE NAG PO YIN NA LOG PA'I
RNAM PAR GROL BA DANG, GAL TE CHOS DE NGES PAR 'BYUNG BA YIN NA
DE'I NGES PAR 'BYUNG BA NYID DAM, CI STE NGES PAR 'BYUNG BA MA
YIN NA NGES PAR 'BYUNG BA MA YIN PA NYID SKYE STE, DE DAG NI
'KHOR ZHES BYA'O, ,DE NI SKYE BA'I SKYE BA DANG,

GNAS PA'I GNAS PA DANG, 'JIG PA'I 'JIG PA DANG, LDAN PA'I LDAN PA
DANG, GNAS PA LAS GNAS GZHAN DU 'GYUR BA NYID KYI GNAS PA LAS
GZHAN DU 'GYUR BA NYID DANG, YANG DAG PA'I RNAM PAR GROL BA'I
YANG DAG PA'I RNAM PAR GROL BA'AM, LOG PA'I RNAM PAR GROL BA'I
LOG

PA'I RNAM PAR GROL BA DANG, NGES PAR 'BYUNG BA NYID KYI NGES PAR
'BYUNG BA NYID DAM, NGES PAR 'BYUNG BA MA YIN PA NYID KYI NGES
PAR 'BYUNG BA MA YIN PA NYID KYANG SKYE STE, DE DAG NI 'KHOR GYI
'KHOR ZHES BYA STE, DE LTAR CHOS BDAG NYID DANG BCO LNGA SKYE'O,
,DE LA RTZA BA'I SKYE BAS NI BDAG NYID MA GTOGS

PAR CHOS BCU BZHI SKYED PAR BYED DO, ,SKYE BA'I SKYE BA SKYE BA'I
SKYE BA 'BA' ZHIG SKYED PAR BYED DO, ,GNAS PA LA SOGS PA DAG
KYANG DE BZHIN PAS THUG PA MED PAR THAL BAR MI 'GYUR RO, ,PHYOGS
SNGA MA DE'I TSIG LE'UR BYAS PA NI, SKYE BA'I SKYE BAS RTZA BA
YI, ,SKYE BA 'BA' ZHIG SKYED PAR BYED, ,RTZA BA'I

@103B SKYE BAS SKYE BA YI, ,SKYE BA SKYED PAR BYED PAS NA, ,ZHES
BYA BA STE, SKYE BA'I SKYE BAS NI SKYE BA 'BA' ZHIG SKYED PAR
BYED KYI, GZHAN SKYED PAR MI BYED DO, ,RTZA BA'I SKYE BAS NI SKYE
BA'I SKYE BA SKYED PAR BYED PA YIN NO, ,'DIR BSHAD PA, DE NI MANG
PO YANG YIN DE NI SNA TSOGS KYANG YIN MOD KYI, DE DE LTA NI MA
YIN

TE, GAL TE KHYOD KYI SKYE BA'I SKYES, ,RTZA BA'I SKYE BA SKYED
BYED PA, ,KHYOD KYI RTZA BAS MA BSKYED DE, ,DE NI JI LTAR SKYED
PAR BYED, ,GAL TE KHYOD KYI SKYE BA'I SKYE BAS RTZA BA'I SKYE BA
SKYED PAR BYED NA, KHYOD KYI RTZA BA'I SKYE BAS MA BSKYED PA'I
SKYE BA'I SKYE BA DES RTZA BA'I SKYE BA DE JI LTAR SKYED PAR
BYED, SKYED PAR MI BYED PA

NYID DE, MA SKYES PA'I PHYIR SNGON BZHIN NO ZHES BYA BAR DGONGS
SO, ,GAL TE RTZA BA'I SKYE BAS BSKYED PA KHO NA'I SKYE BA'I SKYE
BAS RTZA BA'I SKYE BA SKYED PAR BYED DO ZHE NA, 'DIR BSHAD PA,
GAL TE KHYOD KYI RTZA BA YIS, ,BSKYED PA DE YIS RTZA SKYED NA,
,DES MA BSKYED PA'I RTZA BA DES, ,DE NI JI LTAR SKYED PAR BYED, ,

GAL TE KHYOD KYI RTZA BA'I SKYE BAS BSKYED PA'I SKYE BA'I SKYE BA
DES RTZA BA'I SKYE BA DE SKYED PAR BYED NA, SKYE BA'I SKYE BA DES
MA BSKYED PA'I RTZA BA'I SKYE BA DES SKYE BA'I SKYE BA DE JI LTAR
SKYED BAR BYED, SKYED PAR MI BYED PA NYID DE, MA SKYES PA'I PHYIR
SNGON BZHIN NO ZHES BYA BAR DGONGS SO, ,GAL TE RTZA BA'I SKYE BA
DANG SKYE BA'I SKYE BA

DAG SKYED BZHIN PA NA RANG GI BYA BA BYED PA'I PHYIR NYES PA MED
DO ZHE NA, BSHAD PA, KHYOD KYI DE NI SKYE BZHIN PA, ,MA SKYES DE
YIS GAL TE NI, ,DE NI SKYED PAR BYED NUS NA, ,DE SKYED PAR NI
'DOD LA RAG ,KHYOD KYI RTZA BA'I SKYE BA'AM, ,SKYE BA'I SKYE BA
DE SKYE BZHIN PA RANG NYID MA SKYES PA DES GAL TE SKYE BA'I SKYE

BA'AM, RTZA BA'I SKYE BA DE SKYED PAR BYED NUS NA NI, SKYE BA'I
SKYE BA'AM, RTZA BA'I SKYE BA DE SKYED PAR 'DOD LA RAG NA, RTZA
BA'I SKYE BA'AM SKYE BA'I SKYE BA SKYE BZHIN PA RANG NYID MA
SKYES PA DES SKYE BA'I SKYE BA'AM, RTZA BA'I SKYE BA DE SKYED PAR
MI NUS TE, MA SKYES PA'I PHYIR RAM, SKYE BZHIN PA'I PHYIR SNGON
BZHIN

NAM; SKYE BAR 'DOD PA'I DNGOS PO BZHIN NO ZHES BYA BAR DGONGS SO,
,GAL TE LHAN CIG 'BYUNG BA'I RGYUS SKYE BZHIN PA YANG SKYED PA'I
MTHU YOD PA'I PHYIR, LHAN CIG 'BYUNG BA MA SKYES PA DAG GAM, SKYE
BZHIN PA DAG GIS MA SKYES PA'I PHYIR RAM, SKYE BZHIN PA'I PHYIR
ZHES BYA BA'I GTAN TSIGS KYI

@104A *, ,DON MA NGES PA NYID DO ZHE NA, LHAN CIG 'BYUNG BA DAG
KYANG 'DOD CHAGS DANG CHAGS PA DAG LHAN CIG TU SKYE BA DGAG PA'I
SKABS SU BKAG PA'I PHYIR DANG, BYED PA'I RGYU YANG BKAG PA'I
PHYIR, SGRUB PA DE MA NGES PA NYID DU BSTAN PAR MI NUS PAS, THUG
PA MED PAR THAL BAR 'GYUR BA

BZLOG PA MED DO, ,GZHAN DAG GI THUG PA MED PAR THAL BAR 'GYUR BA
BZLOG PA'I PHYIR SMRAS PA, JI LTA MAR MES RANG DANG GZHAN, ,SNANG
BAR BYED PA DE BZHIN DU, ,SKYE BA 'ANG RANG DANG GZHAN GYI DNGOS,
,GNYI GA SKYED PAR BYED PA YIN, ,DE'I PHYIR THUG PA MED PAR THAL
BAR 'GYUR RO, ,'DIR DON GO

SLA BA DANG RNAM PAR BSHAD ZIN PA GANG YIN PA DE NI RNAM PAR
BSHAD PAR MI BYA STE, TSIG MANGS SU DOGS PA'I PHYIR DANG, DON
GRAGS PA DANG, DON RNAM PAR BSHAD ZIN PA LA 'BAD PA DON MED PA
NYID YIN PA'I PHYIR RO, ,'DIR RJES SU DPAG PA NI BSHAD PAR BYA
STE, SKYE BA NI RANG DANG GZHAN GYI BDAG

NYID KYI YUL DAG LA BYA BA BYED DE, DE'I NGO BO NYID YIN PA'I
PHYIR DPER NA MAR ME SNANG BA'I NGO BO NYID YIN PAS RANG DANG,
GZHAN GYI BDAG NYID DAG SNANG BAR BYED PA BZHIN NO ZHE NA, DE LA
BSHAD PA DON DAM PAR SKYE BA NI SKYED PAR BYED PA'I NGO BO NYID
KHO NA'O ZHES BSGRUB PAR BYA BA'I GTAN TSIGS DE'I NGO BO NYID YIN

PA'I PHYIR ZHES BYA BA NYID KYIS BSGRUB PAR BYA BA BZHIN DU MA
GRUB PAR BRJOD PA'I PHYIR DANG, DAM BCAS PA'I DON GYI PHYOGS GCIG
PA YIN PA'I PHYIR, DPER NA SGRA MI RTAG STE, MI RTAG PA'I PHYIR
RO ZHES BYA BA BZHIN PAS DE NI RIGS PA MA YIN NO, ,YANG BSHAD PA,
'DI LA DON DAM PAR MAR ME NI RANG DANG

GZHAN GYI BDAG NYID DAG GZUNG BA LA BAR DU BCO DPA'I [?] MUN PA SEL
BA'I PHYIR SNANG BAR BYED PA YIN NO ZHES BRJOD PAR BYA GRANG NA,
'DI LA JI SKAD SMOS PA'I SGRUB PA DE MI SRID DO, ,JI LTA ZHE NA,
DE'I PHYIR 'DIR BSHAD PA, MAR ME DANG NI GANG DAG NA, ,DE 'DUG PA
NA MUN PA MED, ,MAR MES CI ZHIG SNANG

BAR BYED, ,CI YANG SNANG BAR MI BYED DO, ,ZHES BYA BA'I TSIG GI
DON TO, ,DE LTAR NA 'DIR BSGRUB PAR BYA BA'I CHOS MAR ME SNANG
BAR BYED PA NYID MA YIN PA DANG, SGRUB PA'I CHOS MAR ME RANG DANG
GZHAN GYI BDAG NYID LA MUN PA MED PA NYID BSTAN TO, ,DE'I PHYIR
'DIR RJES SU DPAG PA NI DON DAM PAR MAR

@104B ME NI MAR ME RANG DANG GZHAN GYI BDAG NYID DAG SNANG BAR
BYED PA MA YIN TE, MUN PA MED PA'I PHYIR DPER NA NYI MA 'OD ZER
GSAL ZHING 'JIBS BA DANG LDAN PA'I SNANG BA BZHIN NO, ,YANG NA,
MAR ME DANG NI GANG DAG NA, ,DE 'DUG PA NA MUN PA MED, ,CES BYA
BA NI SNANG BAR BYED PA'I PHYIR TE, 'DIS NI

MAR ME'I CHOS NI SNANG BAR BYED PA NYID YIN PAR STON TO, ,DE'I
PHYIR 'DIR RJES SU DPAG PA NI DON DAM PAR MAR ME NI MAR ME RANG
DANG GZHAN GYI BDAG NYID DAG SNANG BAR BYED PA MA YIN PAR SHES
PAR BYA STE, SNANG BAR BYED PA YIN PA'I PHYIR DPER NA NYI MA
BZHIN NO, ,DE BZHIN DU MAR ME NI SNANG BAR BYED PA

MA YIN TE, GTAN TSIGS 'BYUNG BA NYID DANG, PHAN GDAGS PAR BYA BA
NYID DANG, BYAS PA NYID DANG, RKYEN GYI DBYE BAS THA DAD PA NYID
LA SOGS PA DAG GI PHYIR SA LA SOGS PA DAG BZHIN NO ZHES KYANG
BRJOD PAR BYA'O, ,DE'I PHYIR DPE MED PAS SGRUB PA MA TSANG BA'I
SKYON YOD DO, ,'DIR SMRAS PA, MUN

PA SEL BAS SNANG BYED YIN, ,MAR ME SKYE BZHIN PAS MUN PA SEL BAR
BYED DE, GANG GI PHYIR DES SNANG BAR BYA BA'I DNGOS PO LA MUN PA
MED PA DANG, SNANG BAR BYED PAS SNANG BA YIN PA DE'I PHYIR MUN PA
SEL BAS SNANG BAR BYED PA YIN NO ZHES SMRAS PAR 'GYUR RO, ,DE'I
MUN PA MED PA'I PHYIR ZHES GANG SMRAS PA DE

MA GRUB PAS DES NA GTAN TSIGS KYI DON MA GRUB PA NYID DO, ,DPE
MED PA YANG MA YIN TE, MAR MES SNANG BAR BYA BA'I DON DMIGS PA'I
PHYIR RO, ,'DIR BSHAD PA, JI LTAR MAR ME SKYE BZHIN PAS, ,MUN PA
SEL BAR BYED PA YIN, ,JI LTAR ZHES BYA BA NI MI SRID PA LA SNYEGS
TE, JI LTAR SEL BAR

BYED DE, SEL BAR MI BYED PA NYID DO ZHES BYA BA'I TSIG GI DON TO,
,MAR ME SKYE BZHIN PA'I ZHES BYA BA 'DIS NI SKYE BZHIN PA'I CHOS
SKYE BZHIN PA NYID BSTAN TE, DE NI BSGRUB PAR BYA BA DANG, SGRUB
PA'I CHOS NYE BAR GZHAG PA YIN NO, ,GANG TSE MAR ME SKYE BZHIN
PA, ,MUN PA DANG NI PHRAD PA MED, ,CES

BYA BA NI CHOS MTHUN PA'I DPE NYE BAR GZHAG PA YIN TE, DPER NA
SGRA BYAS PA JI LTAR RTAG STE, BUM PA BYAS PA MI RTAG PA BZHIN NO
ZHES BYA BA LTA BU'O, ,DE LA 'DIR RJES SU DPAG PA NI DON DAM PAR
MAR ME NI MI MTHUN PA'I PHYOGS SEL BAR BYED PA MA YIN TE, SKYE
BZHIN PA YIN PA'I PHYIR DPER NA MUN PAS

@105A *, ,MAR ME BZHIN NO, ,GAL TE SHES PA DANG SHES PA MA YIN PA
DAG GIS MA NGES PA NYID DO ZHE NA, BSGRUB PAR BYA BA'I KHONGS SU
GTOGS PA'I PHYIR, DE BZHIN DU BKAG PAS MA NGES PA NYID MA YIN NO,
,YANG NA SKYE BZHIN PA NI MNGON PAR MA GRUB PA STE, MAR ME NI
SNANG BAR

BYED PA MA YIN TE, MNGON PAR MA GRUB PA'I PHYIR, DPER NA BU MA
SKYES PAS BYA BA MI NUS PA BZHIN NO, ,YANG NA, JI LTAR MAR ME
SKYE BZHIN PAS, ,MUN PA SEL BAR BYED PA YIN, ,ZHES BYA BAS NI DPE
LA PHRAD PA MED PA BRJOD PA'I PHYIR MAR ME'I CHOS PHRAD PA MED PA
YIN PAR BSTAN TO, ,GANG TSE MAR ME

SKYE BZHIN PA, ,MUN PA DANG NI PHRAD PA MED, ,CES BYA BA NI CHOS
MTHUN PA'I DPE'I TSIG YIN NO, ,'DIR RJES SU DPAG PA NI DON DAM
PAR MAR ME SKYE BZHIN PA NI MUN PA SEL BAR BYED PA MA YIN TE,
PHRAD PA MED PA'I PHYIR DPER NA 'JIG RTEN GYI BAR GYI MUN NAG
SNANG BA MED PA BZHIN NO, ,YANG NA DON DAM PAR MAR

ME NI MUN PA SEL BAR BYED PA MA YIN TE, MI MTHUN PA'I PHYOGS DANG
PHRAD PA MED PA'I PHYIR DPER NA MUN PA BZHIN NO, ,GAL TE MNGON
SPYOD KYI LAS BZHIN DU PHRAD PA MED PAR YANG SNANG BAS MUN PA SEL
BA'I PHYIR MA NGES PA NYID DO ZHE NA, DE LA YANG LAS LA SNANG BA
MED PA'I PHYIR DANG, DGRA BO'I PHYIR LAS BYAS

PAS RIG SNGAGS KYI LHA DAG GIS PHRAD PA KHO NAS MI 'DOD PA BYED
PA'I PHYIR MA NGES PA NYID MA YIN NO, ,CI STE YANG, RANG GI
PHYOGS LA CHAGS PAS MIG KHEBS PAR GYUR PA NYID KYIS 'DI SKAD CES,
MAR MES PHRAD PA MED PAR SNANG BAR BYED PA MTHONG GI ,MUN PAS
PHRAD PA MED PAR SNANG BAR BYED PA NI MA MTHONG

NGO ZHES ZER NA, DPE BSGRUB PA'I PHYIR DE NI MI GNOD DO, ,DE NYID
BRTAG PAR BYA STE, CI MTHONG BA DE JI LTAR MTHONG BA BZHIN NAM,
'ON TE GZHAN ZHIG YIN, MAR MES PHRAD PA MED PAR SNANG BAR BYED PA
MTHONG BA NI DE LTAR MA YIN TE, CI STE MAR MES PHRAD PA MED PAR
YANG MUN PA SEL BAR 'DOD NA NI 'DI

YANG 'DOD PAR GYIS SHIG ,MAR ME PHRAD PA MED PA YANG, ,GAL TE MUN
PA SEL BYED NA, ,'JIG RTEN KUN NA GNAS PA'I MUN, ,'DI NA 'DUG PA
NGES BSAL 'GYUR, ,DE NI MI 'DOD PAS DE'I PHYIR MAR MES PHRAD PA
MED PAR MUN PA SEL BAR BYED DO ZHES BYA BA DE YANG 'DOD PAR MA
BYED CIG ,YANG GZHAN

@105B YANG, KHYOD 'DOD PA LTAR MUN PA SEL BAR BYED PA'I PHYIR,
MAR ME RANG DANG GZHAN GYI DNGOS, ,GAL TE SNANG BAR BYED GYUR NA,
,MUN PA'ANG RANG DANG GZHAN GYI DNGOS, ,SGRIB PAR 'GYUR BAR THE
TSOM MED, ,DE NI MI 'DOD DO, ,RANG DANG GZHAN GYI DNGOS PO DAG
SGRIB PAR MI BYED PAR 'DOD DE, DE'I PHYIR

DE NI CHOS MTHUN PA'I DPE'I TSIG YIN NO, ,'DIR RJES SU DPAG PA NI
DON DAM PAR MAR ME NI RANG DANG GZHAN GYI BDAG NYID LA YOD PA'I
MI MTHUN PA'I PHYOGS SEL BAR BYED PA MA YIN TE, MI MTHUN PA'I
PHYOGS DANG BCAS PA YIN PA'I PHYIR, DPER NA MUN PA BZHIN NO,
,YANG NA DON DAM PAR MAR ME NI

MUN PA SEL BAR BYED PA MA YIN TE, MI MTHUN PA'I PHYOGS DANG BCAS
PA YIN PA'I PHYIR, DPER NA GRIB MA BZHIN NO, ,DE'I PHYIR DE LTAR
MAR ME RANG DANG GZHAN GYI BDAG NYID DAG SNANG BAR BYED PA GSAL
BAS DPE MED DO, ,DES NA PHA ROL POS MAR ME BZHIN DU SKYE BA YANG
RANG DANG GZHAN GYI DNGOS PO

DAG SKYED PAR BYED PAS THUG PA MED PAR THAL BAR MI 'GYUR RO ZHES
GANG SMRAS PA DE DE BZHIN DU GNAS PA NYID DO, ,YANG GZHAN YANG,
SKYE BAS JI LTAR RANG GI BDAG NYID SKYED PAR 'DOD, JI SKYES PAS
SAM, 'ON TE MA SKYES PAS SKYED PAR BYED, DES CIR 'GYUR, GAL TE MA
SKYES PAS SO ZHE NA,

SKYE BA 'DI NI MA SKYES PAS, ,RANG GI BDAG NYID JI LTAR SKYED,
,SKYE BA MA SKYES PAS RANG GI BDAG NYID SKYED PAR MI BYED PA NYID
DE, MED PA'I PHYIR SNGON BZHIN NO ZHES BYA BAR DGONGS SO, ,JI STE
SKYES PAS SO ZHE NA, CI STE SKYES PAS SKYED BYED NA, ,SKYES NA CI
ZHIG SKYED DU YOD, ,SKYES PA LA SKYE BA'I BYA BA DON MED

PA NYID DU 'GYUR BA'I PHYIR RO ZHES BYA BAR DGONGS SO, ,DE'I
PHYIR DE LTAR BRTAGS NA SKYE BAS RANG GI BDAG NYID SKYED PAR BYED
PA NYID MI SRID PAS THUG PA MED PAR THAL BAR 'GYUR BA LDOG PA MED
DO, ,SKYE BA LA SOGS PA DAG 'DUS MA BYAS NYID YIN NA YANG 'DUS MA
BYAS YIN PA'I PHYIR, DE DAG 'DUS BYAS MIN

ZHES BYA BA DE DE BZHIN DU GNAS PA NYID YIN PAS, SKYE BA LA SOGS
PA 'DUS BYAS KYI MTSAN NYID DAG DANG LDAN PA'I PHYIR RO ZHES BYA
BA'I GTAN TSIGS KYI DON MA GRUB PA NYID KYI SKYON YOD DO, ,YANG
GZHAN YANG, SKYE BAR SMRA BA DAG LA JI SKYE BAS SKYES PA'AM, MA
SKYES PA'AM, SKYE BZHIN PA'AM, CI

@106A *, ,ZHIG SKYED PAR BYED CES DRI BAR BYA STE, RNAM PA THAMS
CAD KYANG RIGS PA MA YIN PA NYID DU DGONGS NAS BSHAD PA, SKYES
DANG MA SKYES SKYE BZHIN PA, ,JI LTA BUR YANG SKYED MI BYED, ,JI
LTA ZHE NA, SONG DANG MA SONG BGOM PA YIS, ,DE DAG RNAM PAR BSHAD
PA YIN, ,JI

LTAR DER RJES SU DPAG PA RGYAS PAR BSTAN PA BZHIN DU 'DIR YANG
BRJOD PAR BYA STE, DON DAM PAR SKYE BZHIN PA SKYED PAR MI BYED
DE, NGO BO NYID NGES PAR MA ZIN PA'I PHYIR, DPER NA 'GAG BZHIN PA
BZHIN NO, ,YANG NA DON DAM PAR SKYE BZHIN PA SKYED PAR MI BYED
DE, DUS GZHAN DU 'PHO BA LA

MNGON PAR PHYOGS PA'I PHYIR DPER NA 'GAG BZHIN PA BZHIN NO, ,CI
STE SKYE BZHIN PA ZHES BYA BA DE CUNG ZAD NI SKYES CUNG ZAD NI MA
SKYES PA'O ZHES BYA BAR RTOG NA, DE LTA NA YANG DE'I GANG CUNG
ZAD SKYES PA DE NI SKYED PAR MI BYED DE, DE'I SKYE BA DON MED PA
NYID DU 'GYUR BA'I PHYIR RO, ,DE NI GANG CUNG

ZAD MA SKYES PA DE YANG SKYED PAR MI BYED DE, SKYE BAS STONG PA'I
PHYIR DPER NA MA 'ONGS PA BZHIN NO, ,GAL TE SKYE BZHIN PA ZHES
BYA BA NI SKYE BA LA MNGON PAR PHYOGS PA'O ZHE NA, BRGAL ZHING
BRTAG PA NI DE GANG ZHIG YIN, SKYES PA ZHIG GAM, 'ON TE MA SKYES
PA ZHIG YIN ZHES BYA BA DE NYID YIN NO, ,

LAN KYANG SKYES PA NI SKYED PAR MI BYED DE, DE'I SKYE BA DON MED
PA NYID DU 'GYUR BA'I PHYIR RO, ,MA SKYES PA YANG SKYED PAR MI
BYED DE, SKYE BAS STONG PA'I PHYIR DPER NA MA 'ONGS PA'I BZHIN NO
ZHES BYA BA DE NYID YIN NO, ,'DIR SMRAS PA, NGO BO NYID NGES PAR
MA ZIN PA'I PHYIR ZHES BYA BA'I GTAN TSIGS DE'I DON

GANG YIN CI MNGON SUM GYIS NGO BO NYID NGES PAR MA ZIN PA'I PHYIR
RAM, 'ON TE RJES SU DPAG PAS NGO BO NYID NGES PAR MA ZIN PA'I
PHYIR YIN, DE LA BRTAG PA SNGA MA LTAR NA NI MA NGES PA NYID DE,
MNGON SUM GYIS NGO BO NYID NGES PAR MA ZIN PA'I DNGOS PO LA YANG
SKYE BZHIN PA YOD PA'I PHYIR RO, ,BRTAG PA PHYI MA

LTAR NA NI MA GRUB PA NYID DE SKYE BA LA BRTEN NAS SKYE ZHING
SKYE BAS SKYE BZHIN PA RJES SU DPAG PA'I PHYIR RO, ,'DIR BSHAD
PA, DNGOS PO THAMS CAD KYI RANG BZHIN NGO BO NYID MED PA NYID DU
SMRA BA RNAMS LA MNGON SUM DANG, RJES SU DPAG PAS DMIGS PA'I
DNGOS PO'I YOD PA NYID MED PAS MI MTHUN PA'I

@106B PHYOGS MED PA'I PHYIR MA NGES PA NYID MA YIN NO, ,DON MA
GRUB PA NYID KYANG MA YIN TE, GAL TE JI LTA ZHE NA, GANG TSE SKYE
BA YOD PAS NI, ,SKYE BZHIN 'DI 'BYUNG MED PA'I TSE, ,KHYED NA RE,
SKYE BA LA BRTEN NAS SKYE BZHIN PA SKYE BAS SKYE BZHIN PA RJES SU
DPAG PAR BYA'O ZHES ZER BA DE NYID 'DIR

BRTAG PAR BYA STE, CI STE YOD PA'AM, MED PA'AM, YOD MED CIG YIN
GRANG NA, DE DAG DGAG PA YANG RGYAS PAR BSTAN ZIN PAS, JI LTAR
SKYE LA BRTEN NAS NI, ,SKYE BZHIN ZHES NI BRJOD PAR BYA, ,DE'I
TSE JI LTAR SKYE BA LA BRTEN NAS SKYE BZHIN PA SKYED DO ZHES
BRJOD PAR BYA, DE LTA BAS NA RJES SU

DPAG PA MED PA'I PHYIR, NGO BO NYID NGES PAR MA ZIN PA'I PHYIR
ZHES BYA BA'I GTAN TSIGS KYI DON MA GRUB PA NYID MA YIN NO, ,'DIR
SMRAS PA, DPER NA MI MKHAS PA LA LA ZHIG MTSON THABS MKHAS PAS MI
GSOD CING, SKYES BU DAM PA MA YIN PA'I SPYAD PA KUN DU SPYOD PAR
BYED PA DE BZHIN DU,

KHYOD KYANG RTOG GE LA MKHAS PAS DRANG SRONG MCHOG GIS GSUNGS
PA'I RTEN CING 'BREL PAR 'BYUNG BA'I TSUL NYAN THOS DANG RANG
SANGS RGYAS KYI SKYED MA SUN 'BYIN CING, 'PHAGS PA MA YIN PA'I
SPYAD PA RJES SU SGRUB PAS SNGAR KHAS BLANGS PA'I GNOD PAR 'GYUR
RO, ,'DIR BSHAD PA, GDUL BA RGYU DANG

'BRAS BU LA SKUR PA 'DEBS PA LTA BA NGAN PA DGE BA'I PHYOGS RTZA
NAS 'BYIN PA DANG LDAN PA RNAMS KYI LTA BA NGAN PA'I DRI MA BKRU
BA'I PHYIR, 'DI SKAD CES 'DI LTA STE, 'DI YOD PAS 'DI 'BYUNG LA,
'DI SKYES PA'I PHYIR 'DI SKYE BA 'DI LTA STE, MA RIG PA'I RKYEN
GYIS 'DU BYED RNAMS ZHES BYA BA LA SOGS PA

GANG GSUNGS PA DE KUN RDZOB TU GSUNGS KYI, DON DAM PAR MA GSUNGS
PAR KHAS LEN PAS KHAS BLANGS PA'I GNOD PAR MI 'GYUR RO, ,'DI YANG
BSTAN ZIN TE, GANG DU CI BSTAN ZHE NA, DNGOS PO RANG BZHIN MED
RNAMS KYI, ,YOD PA GANG PHYIR YOD MIN NA, ,'DI YOD PAS NI 'DI
'BYUNG ZHES, ,BYA

BA DE NI 'THAD MA YIN, ,ZHES BYA BA DER DE BSTAN ZIN TO, ,'DIR
YANG BSHAD PA, RTEN CING 'BYUNG BA GANG YIN PA, ,DE NI NGO BO
NYID KYIS ZHI, ,DNGOS PO RTEN CING 'BREL PAR 'BYUNG BA GANG YIN
PA, DE NI DON DAM PAR NGO BO NYID KYIS ZHI BA STE, SKYE BA MED DO
ZHES BYA BA'I DON TO, ,BCOM LDAN 'DAS

@107A *, ,KYIS, GANG ZIG RKYEN LAS SKYE BDE MA SKYES, ,DE LA NGO
BO NYID KYIS SKYE BA MED, ,GANG ZHIG RKYEN LA LTOS PA DE STONG
GSUNGS, ,GANG GIS STONG NYID SHES DE BAG YOD YIN, ,ZHES BYA BA
DANG, DE BZHIN DU, GANG DAG BRTEN NAS SKYE BA NI, ,DE DAG DNGOS
NYID GANG YANG MED, ,

GANG DAG NGO BO NYID MED PA, ,DE DAG GAR YANG 'BYUNG MI 'GYUR,
,ZHES BYA BA DANG, DE BZHIN DU BLO GROS CHEN PO NGO BO NYID KYIS
SKYE BA MED PA LAS DGONGS NAS, CHOS THAMS CAD NGO BO NYID MED PAR
BSTAN TO ZHES BYA BA LA SOGS PA JI SKAD GSUNGS PA LTA BU'O, ,DE'I
PHYIR DE LTAR PHA ROL PO DAG ZHE 'GRAS

PA'I BLO NYID KYIS SUN 'BYIN PA NYE BAR 'JOG PAS RJES SU SGRUB PA
NI DPER NA ZLA BA'I DKYIL 'KHOR DRI MA MED PA LA DRI MA CAN DU
BYA BA'I PHYIR THAL BA SPAR GANG 'THOR BA DANG 'DRA'O, ,DE'I
PHYIR SKYE BZHIN NYID DANG NI, ,SKYE BA YANG NI ZHI BA NYID, ,DE
LTAR GANG GI PHYIR YANG DAG PAR BRTAGS NA, RTEN CING 'BYUNG

BA LA SKYE BA MED DE SGYU MA LTA BU YIN PA DE'I PHYIR SKYE BZHIN
PA NYID DANG, SKYE BA YANG ZHI BA NYID YIN NO, ,DE LA PHA ROL POS
SKYE BA LA BRTEN NAS, DON DAM PAR SKYE BZHIN PA RJES SU DPAG PAR
BYA'O ZHES GANG SMRAS PA DE YANG DAG PA MA YIN NO, ,GZHAN DAG GIS
SMRAS PA, RGYU DANG RKYEN DE DANG DE DAG LA

BRTEN NA BUM PA SKYE BA DANG, SNAM BU SKYE BA DE DAG MTHONG STE,
MTHONG BA LAS LHAG PA'I TSAD MA GZHAN MED PAS, ,SKYES DANG MA
SKYES SKYE BZHIN PA, ,JI LTA BUR YANG SKYED MI BYED, ,CES GANG
SMRAS PA DE NI RIGS PA MA YIN NO, ,'DIR BSHAD PA, TSUL KHRIMS LA
SOGS PA TSOGS KYI RJES SU

MTHUN PA DAG MTHONG BA LA SU ZHIG 'GAL BAR BYED DE, DE DAG THA
SNYAD PA YIN GYI, DON DAM PA PA NI MA YIN NO, ,DE BAS NA DE DAG
LA SOGS PA LA MNGON PAR PA ZHEN PA SPANG BAR 'DOD PAS BSTAN BCOS
BRTZAMS PAS NYES PA MED DO, ,CI STE BUM PA SKYE'O ZHES BYA BA
DANG, SNAM BU SKYE'O ZHES

BYA BA DE DAG THA SNYAD PA YIN GYI DON DAM PA MA YIN PAR JI LTAR
NGES PAR GZUNG BAR BYA ZHE NA, DE NYON CIG 'DI LA SKYES NA BUM PA
DANG, SNAM BU YIN GYI MA SKYES NA NI MA YIN NO, ,SKYES PA LA NI
YANG SKYE BA MED PA'I PHYIR BUM PA DANG SNAM BU SKYE'O ZHES BYA
BA DE MI 'THAD DO, ,CI STE MA SKYES KYANG BUM PA BLO LA

@107B BZHAG NAS MING SGRO BTAGS TE BUM PA SKYE'O ZHES BRJOD NA NI
THA SNYAD TZAM DU ZAD DE, BLO LA BZHAG PA'I BUM PA LA NI SKYE BA
MED PA'I PHYIR RO, ,BYE BRAG TU SMRA BA RNAMS GANG DAG GZUGS LA
SOGS PA DANG BUM PA LA SOGS DAG DUS 'PHO BA'I PHYIR YOD PA KHO NA
LAS SKYE BAR RTOG NA DE YANG RIGS PA MA

YIN TE, GAL TE DNGOS PO MA SKYES PA, ,'GA' ZHIG GANG NA YOD GYUR
NA, ,GAL TE BUM PA DANG, SNAM BU LA SOGS PA DNGOS PO MA SKYES PA
'GA' ZHIG RKYEN RNAMS SAM, DE DAG 'DUS PA'I GZHAN LA YOD PAR GYUR
NA, DE NI CI PHYIR DER SKYE 'GYUR, ,YOD PA DE CI'I PHYIR DUS DER
SKYE BAR

'GYUR TE, YOD PA SKYE BA NI DON MED PA NYID DU 'GYUR BA'I PHYIR
RO ZHES BYA BAR DGONGS SO, ,DE'I PHYIR YOD NA SKYE BAR MI 'GYUR
RO ZHES BYA BA SMRAS TE, DE LTAR NA 'DI SA NI SKYE BA'I SNGON ROL
NA, DNGOS PO MA SKYES PA YOD PAR SMRA BA RNAMS KYI DAM BCAS PA NI
YOD PA NYID DU RJES SU DPOG PAS SKYE BA

MED PA DANG LDAN PA NYID KYIS SKYE BA BSAL BA'I PHYIR YOD PA SMRA
BA RNAMS KYI RJES SU DPAG PA LA GNOD PA'I SKYON BSTAN TO, ,DUS
'PHO BAR SMRA BA RNAMS LA YANG YOD PA NYID DU RJES SU DPOG PAS DA
LTAR GYI DUS SU 'PHO BA MED PA NYID KYIS DA LTAR GYI DUS SU 'PHO
BA BSAL BA'I PHYIR SKYON DE NYID YOD DO, ,

'DIS NI DNGOS PO DANG MTSAN NYID DANG GNAS SKABS DANG GZHAN PA
GZHAN DU 'GYUR BA ZHES BYA BA DAG GI LAN BTAB PA YIN NO, ,GAL TE
GRANGS CAN DAG DNGOS PO DAG YOD PA NYID GSAL BAR BYED PAS SKYON
MED DO ZHE NA, DE NI RIGS PA MA YIN TE, GSAL BAR BKAG ZIN PA'I
PHYIR RO, ,MA SKYES PA

YOD PA JI LTAR SHES PAR BYAR NUS, GRANGS CAN DANG, BYE BRAG TU
SMRA BA DAG NA RE MA SKYES PA NI YOD PA KHO NAR SHES PAR BYAR NUS
TE, DUS KYIS BSDUS PA'I PHYIR DE LTAR GYI DNGOS PO BZHIN NO ZHE
NA, DON DAM PAR DE LTAR GYI DNGOS PO YANG NGO BO NYID YOD PA NYID
DU MA GRUB PAS DPE MED PA'I PHYIR, 'DOD

PA'I DON MI 'GRUB BO, ,'DIS NI GZUGS LA SOGS PA DAG SNGA NA MED
PA DANG ZHIG NAS MED PA NYID SGRUB PA LA YANG, SKYON GYI LAN BTAB
PAR RIG PAR BYA'O, ,THA SNYAD KYI BDEN PA LA YANG GNON PAR YANG
MI 'GYUR TE, DA LTAR GYI GZUGS LA SOGS PA'I DNGOS PO DAG SGYU MA
LA SOGS PA BZHIN

@108A *, ,DU YOD PA NYID DU KHAS BLANGS PA'I PHYIR DANG, THA
SNYAD DU GZUGS LA SOGS PA DAG BRTAGS PA'I DNGOS PO YOD PA NYID DU
KHAS BLANGS PA'I PHYIR RO, ,ZHAR LA BSHAD PAS CHOG GI ,SKABS 'DIR
BSDU BAR BYA STE, DE LTAR DE ZHIG ,SKYES DANG MA SKYES SKYE BZHIN

PA, ,JI LTA BUR YANG SKYE MI BYED, ,CES BYA BA DE BZHAD ZIN TO,
,YANG BSHAD PA, GAL TE SKYE BA DE YIS NI, ,SKYE BZHIN PA NI SKYED
BYED NA, ,GAL TE KHYOD 'DOD PA LTAR SKYE BA DES SKYE BZHIN PA
SKYED PAR BYED NA, ,'O NA DES NA, SKYE BA DE NI SKYED BYED PA,
,YIN TE SKYED PAR BYED PA NI SKYE BA MA YIN TE,

SKYED PAR BYED PA PO YIN PA'I PHYIR, DPER NA PHA BU'I SKYE BA MA
YIN PA BZHIN NO, ,DE LTAR NA, SKYE BA YANG NI GANG ZHIG YIN,
,SKYE BA LA SKYE BA'I NGO BO NYID MED DO ZHES BYA BA'I THA TSIG
GO ,DE LTA NA YANG RGOL BA SKYE BAS SKYED PAR BYED DO ZHES ZER
BA'I DAM BCA' BA LAS CHOS CAN GYI NGO BO NYID BZLOG PA'I

SKYON YOD DO, ,DE GZHAN GYIS SKYED PAR BYED DO ZHES KYANG BRJOD
PAR MI NUS PAS DE SKAD BRJOD NA 'DI LTAR NYE BAR GNAS PAR 'GYUR
TE, GAL TE SKYE BA GZHAN ZHIG GIS, ,DE SKYED THUG PA MED PAR
'GYUR, ,YANG NA THUG PA MED PAR THAL BAR 'GYUR BA YONGS SU SPANG
BA'I PHYIR SKYE BA LA SKYED PA MED PA

NYID DU 'DOD PAR BYA'O, ,GAL TE DE LTAR 'GYUR RO ZHE NA, DE'I
PHYIR BSHAD PA, CI STE SKYE BA MED SKYES NA, ,THAMS CAD DE BZHIN
SKYE BAR 'GYUR, ,DE NI MI 'DOD PAS DE'I PHYIR SKYE BAR RTOG PAR
MA BYED CIG ,YANG GZHAN YANG 'DI LA SKYE BA CAN RNAMS KYI SKYE BA
YOD PA'AM, MED PA'AM, YOD MED

CIG SKYE BAR 'GYUR GRANG NA, DE LA, RE ZHIG YOD DANG MED PA YANG,
,SKYE BAR RIGS PA MA YIN NO, ,YOD MED NYID KYANG MA YIN TE, ,GONG
DU BSTAN PA NYID YIN NO, ,SKYE BA MED PA'I RAB BYED PAR, ,MED DAM
YOD PA'I DON LA YANG, ,RKYEN NI RUNG BA MA YIN TE, ,ZHES BYA BA
DANG, GANG TSE CHOS NI YOD PA

DANG, ,MED DANG YOD MED MI SGRUB PA, ,ZHES BYA BA DAG BSTAN PA
NYID YIN PAS DE'I PHYIR YANG 'BAD PAR BYA MI DGOS SO, ,YANG GZHAN
YANG, DNGOS PO 'GAG BZHIN NYID LA NI, ,SKYE BA 'THAD PAR MI 'GYUR
RO, ,'GAG BZHIN PA NYID YIN PA'I PHYIR DPER NA 'CHI BZHIN PA NYID
BZHIN NO, ,GAL TE

@108B 'GAG BZHIN PA NYID MA YIN PA SKYE BAS NYES PA MED DO ZHE
NA, GANG ZHIG 'GAG BZHIN MA YIN PA, ,DE NI DNGOS POR MI 'THAD DO,
,DNGOS PO'I MTSAN NYID DANG MI LDAN PA'I PHYIR, NAM MKHA'I ME TOG
BZHIN NO ZHES BYA BAR DGONGS SO, ,GAL TE GNAS PA NYID KYIS MA
NGES PA NYID DO ZHE NA, DE YANG MI

RTAG PA NYID DANG, RJES SU 'BREL BA'I PHYIR 'GAG BZHIN PA MA YIN
PA NYID DU MA GRUB PAS SKYON MED DE, RGYAS PAR NI SNGA MA BZHIN
NO, ,'DIR SMRAS PA, SKYE BA NI YOD PA KHO NA YIN TE, DE YOD NA
'BYUNG BA'I CHOS YOD PA'I PHYIR RO, ,'DI NA GANG MED PA DE LA NI
DE YOD NA 'BYUNG BA'I CHOS MED DE,

DPER NA RUS SBAL GYI SBU MED PA LA DE'I GOS 'BYUNG BA MED PA
BZHIN NO, ,SKYE BA YOD PA LA NI GNAS PA'I MTSAN NYID 'BYUNG BA'I
CHOS YOD PAS DE'I PHYIR GTAN TSIGS JI SKAD SMOD PA'I 'THAD PAS
SKYE BA YOD PA KHO NA YIN NO, ,'DIR BSHAD PA, SKYE BA MED PA KHO
NAS DE RAB TU MA GRUB PA YIN MOD

KYI, 'ON KYANG THA SNYAD DU GRAGS PA'I SKYE BA KHAS BLANGS NAS
DON DAM PAR GNAS PA KHO NAS BRTAG PAR BYA'O, ,'DI LA DON DAM PAR
DNGOS PO DE GNAS PA'AM MI GNAS PA'AM GNAS BZHIN PA ZHIG GNAS
GRANG NA, DE LA, DNGOS PO GNAS PA MI GNAS TE, ,DA LTAR DANG 'DAS
PA'I DUS GNAS GCIG TU

TSOGS PA MI SRID PA'I PHYIR DPER NA SHI BA DANG, MA SKYES PA
BZHIN NO, ,YANG NA GNAS PA DON MED PA NYID DU 'GYUR BA'I PHYIR
GNAS PAR MI BYED DO, ,DNGOS PO MI GNAS GNAS PA MIN, ,MI GNAS PA'I
PHYIR DPER NA, 'GAG PA BZHIN NO, ,GNAS BZHIN PA YANG MI GNAS TE,
GNAS PA DANG

MI GNAS PA MA GTOGS PAR DE MI SRID PA'I PHYIR TE, RGYAS PAR NI
SNGA MA BZHIN NO, ,GANG GI TSE DON DAM PAR DNGOS PO 'GA' YANG YOD
PA MA YIN PAR BSTAN PA'I TSUL GYIS DNGOS PO THAMS CAD KYI SKYE BA
BRTZAL BA DE'I TSE, MA SKYES GANG ZHIG GNAS PAR BYED, ,SKYE BA
KHAS BLANGS SAM, KHAS MA

BLANGS KYANG RUNG STE, DNGOS PO 'GA' YANG GNAS PAR MI BYED DO
ZHES BYA BAR DGONGS SO, ,DES NA DE YOD NA 'BYUNG BA'I CHOS YOD
PA'I PHYIR RO ZHES BYA BA'I GTAN TSIGS KYI DON MA GRUB PA NYID
DAM, DON 'GAL BA NYID YIN NO, ,YANG GZHAN YANG, DNGOS PO 'GAG
BZHIN NYID LA NI, ,GNAS PA

@109A *, ,'THAD PAR MI 'GYUR RO, ,MI MTHUN PA NYID YIN PA'I
PHYIR, GANG ZHIG GANG DANG MI MTHUN PA DE NI YOD NA 'BYUNG BA MED
DO, ,DPER NA SNANG BA GSAL BA DANG, MUN PA BZHIN NO ZHES BYA BAR
DGONGS SO, ,GAL TE 'GAG BZHIN PA NYID MA YIN PA GNAS PAS NYES PA
MED DO ZHE NA, GANG

ZHIG 'GAG BZHIN MA YIN PA, ,DE NI DNGOS POR MI 'THAD DO, ,'DUS
BYAS THAMS CAD MI RTAG PA NYID DANG, RJES SU 'BREL PA'I PHYIR RO
ZHES DGONGS SO, ,YANG NA DE NI DNGOS PO NYID MA YIN TE, 'GAG
BZHIN PA MA YIN PA'I PHYIR NAM MKHA'I ME TOG BZHIN NO ZHES BYA
BAR DGONGS SO, ,CI STE

SKYE BA'I 'OG TU GNAS PA'I BYA BA MTHU CHE BA'I PHYIR 'GAG BZHIN
PA YANG MA YIN LA DNGOS PO YANG MA YIN PA DANG, RTAG PA YANG MA
YIN TE, GNAS PA'I 'OG TU RGA BA DANG MI RTAG PA NYID 'BYUNG BA'I
PHYIR RO ZHE NA, DE YANG RIGS PA MA YIN TE, GAL TE GZUGS LA SOGS
PA'I DNGOS PO 'DI DAG GI

GNAS PA'I SKAD CIG MA LA MI RTAG PA NYID MED PAR GYUR NA PHYIS
KYANG DE DANG LDAN PAR MI 'GYUR TE, DE MED PAR 'BYUNG BA'I PHYIR
DPER NA ME NI CHU MED KYANG 'BYUNG BA'I TSUL CAN YIN PAS NAM YANG
CHU'I DNGOS POR MI 'GYUR BA BZHIN NO, ,GAL TE MTHONG BA'I PHYIR
DGAG TU MI RUNG NGO ZHE NA, DE'I PHYIR DE

NYID BRTAG PAR BYA STE, CI 'JIG PA MTHONG BA DE DE DANG 'BREL PA
NYID LA 'AM 'ON TE DE MED PA LA MTHONG, DE LA BRTAG PA SNGA MA LA
NI GNAS PA MI 'GRUB BO, ,BRTAG PA GNYIS PA LA NI DNGOS PO 'GAG
BZHIN PA MA YIN PA NYID MI 'GRUB PAS DE GNYI GA LA YANG 'DOD PA'I
DON NYAMS SO, ,GANG

DAG MKHAS SU RE BA NYID KYIS DPER NA SNGA NA SANGS RGYAS NYID MED
PA YANG PHYIS SANGS RGYAS NYID DU 'GYUR BA DE BZHIN DU SNGA NA
'JIG PA MED PA YANG PHYIS 'JIG PA NYID DU 'GYUR RO ZHE NA, SGRUB
PA DE NI THA SNYAD DU YANG MIG NOD DE SHES PA'I SKAD CIG MA GANG
LA SANGS RGYAS NYID MED PA DE NI PHYIS KYANG SANGS RGYAS

NYID DU 'GYUR BAR KHAS MA BLANGS PA'I PHYIR TE, 'DI LTAR NYON
MONGS PA DANG, SHES BYA'I SGRIB PA SPANGS PA'I SHES PA'I SKAD CIG
MA LA SANGS RGYAS NYID KYI SGRAR BRJOD PAR BYA ZHING DE LA NI
SANGS RGYAS NYID MED NA MI 'BYUNG BA MED PAS DE NI GYI NA'O, ,DE
BZHIN DU RGA BA NYID LA YANG SBYAR BAR BYA'O, ,GANG GI

@109B PHYIR DE LTAR RGA SHI MED PA'I DNGOS PO YOD PA NYID MI
'THAD PA DANG LDAN PA DE'I PHYIR SLOB DPON GYIS BSHAD PA, DNGOS
PO THAMS CAD DUS KUN DU, ,RGA DANG 'CHI BA'I CHOS YIN NA, ,GANG
DAG RGA DANG 'CHI MED PAR, ,GNAS PA'I DNGOS PO GANG ZHIG YIN,
,GANG LA SKYE BA YOD NA GNAS PA 'BYUNG BAR

MTHONG BA'I SKYE BA MA GRUB PAS DE'I PHYIR, DON MA GRUB PA NYID
NYAMS PA MED PA 'AM DON 'GAL BA NYID NYAMS PA MED DO, ,YANG GZHAN
YANG, 'DI LA KHYED GNAS PA LA YANG GNAS PA YOD PAR 'DOD PA DE LA
YANG GNAS PA DE GNAS PA GZHAN GYIS SAM, DE NYID KYIS GNAS PAR
'DOD

GRANG NA, DE GNYIS GANG YANG MI RIGS PAS DE'I PHYIR BSHAD PA,
GNAS PA GNAS PA GZHAN DANG NI, ,DE NYID KYIS KYANG GNAS MI RIGS,
,JI LTAR ZHE NA, JI LTAR SKYE BA RANG DANG NI, ,GZHAN GYIS SKYED
PA MA YIN BZHIN, ,JI LTAR SKYE BA RANG NYID KYIS, ,SKYED PAR MI
RIGS SHEN,

JI SKAD DU, SKYE BA 'DI NI MA SKYES PAS, ,RANG GI BDAG NYID JI
LTAR SKYED, ,CI STE SKYES PA SKYED BYED NA, ,SKYES NA CI ZHIG
BSKYED DU YOD, ,CES SMRAS PA'I PHYIR RO, ,JI LTAR SKYE BA GZHAN
GYIS SKYED PAR MI RIGS SHE NA, JI SKAD DU, GAL TE SKYED PA GZHAN
ZHIG GIS, ,DE SKYED THUG PA MED

PAR 'GYUR, ,CI STE SKYE BA MED SKYES NA, ,THAMS CAD DE BZHIN SKYE
BAR 'GYUR, ,ZHES SMRAS PA'I PHYIR RO, ,DE BZHIN DU 'DIR YANG,
GNAS PA 'DI NI MA GNAS PAS, ,RANG GI BDAG NYID JI LTAR GNAS, ,CI
STE GNAS PAS GNAS BYED NA, ,GNAS NA CI ZHIG GNAS SU YOD, ,CES

BYA BA RNAM PAR BSHAD PA'I TSIG LE 'UR BYAS PAS SKYE BA RANG GI
BDAG NYID KYIS SKYED PAR DGAG PA'I RJES SU 'BRANG BAS GNAS PA
RANG GI BDAG NYID KYIS, GNAS PA DGAG PA YANG BRJOD PAR BYA'O,
,GAL TE GNAS PA GZHAN ZHIG GIS, ,DE GNAS THUG PA MED PAR 'GYUR,
,CI STE

GNAS PA MED GNAS NA, ,THAMS CAD DE BZHIN GNAS PAR 'GYUR, ,ZHES
BYA BA RNAM PAR BSHAD PA'I TSIG LE'UR BYAS PAS, 'DIR YANG SKYE BA
GZHAN GYIS SKYED PA DGAG PA'I RJES SU 'BRANG BAS GNAS PA GZHAN
GYIS GNAS PA DGAG PA YANG BRJOD PAR BYA'O, ,DE'I PHYIR DE LTAR
GNAS PA MED

@110A *, ,PAS, SKYE BA NI YOD PA KHO NA YIN TE, DE YOD NA 'BYUNG
BA'I CHOS YOD PA'I PHYIR RO ZHES BYA BA'I GTAN TSIGS KYI DON MA
GRUB PA NYID KYI LAN GDAB DKA'O,, ,,DBU MA'I TZA BA'I 'GREL PA
SHES RAB SGRON MA BAM PO BDUN PA, 'DIR SMRAS PA, DON DAM

PAR DNGOS PO RNAMS KYI SKYE BA DANG, GNAS PA DAG NI YOD PA KHO NA
YIN TE, DE DAG DANG LHAN CIG SPYOD PA'I CHOS YOD PA'I PHYIR RO,
,'DI NA GANG MED PA DE LA NI DE DANG LHAN CIG SPYOD PA'I CHOS MED
DE, DPER NA RTA'I RVA LA 'GAG PA MED PA BZHIN NO, ,SKYE BA DANG,
GNAS PA DAG LA

NI LHAN CIG SPYOD PA'I CHOS 'GAG PA YOD PAS, DE'I PHYIR GTAN
TSIGS JI SKAD SMOS PA'I MTHUS DON DAM PAR SKYE BA DANG, GNAS PA
DAG YOD PA KHO NA YIN NO, ,'DIR BSHAD PA, DNGOS PO'I 'GAG PA YANG
'GAGS PA 'AM, 'GAG BZHIN PA ZHIG 'GAG

PAR 'GYUR GRANG NA, DE RNAM PA THAMS CAD DU MI 'THAD PAS DE'I
PHYIR BSHAD PA, 'GAGS PA 'GAG PAR MI BYED DE, ,SHI BA YANG 'CHI
BAR 'GYUR NA MI RUNG BA'I PHYIR RO, ,MA 'GAGS PA YANG 'GAG MI
BYED, ,'GAGS PAS STONG PA NI 'GAG PAR MI BYED DE 'GAG PA MED PA'I
PHYIR GNAS

PA BZHIN NO, ,'GAG BZHIN PA YANG DE BZHIN MIN, ,'GAG PAR MI BYED
DE, 'GAGS PA DANG, MA 'GAGS PA MA GTOGS PAR 'GAG BZHIN PA MI SRID
PA'I PHYIR DANG, SKYON GNYI GAR 'GYUR BA'I PHYIR RO, ,YANG NA DON
DAM PAR 'GAG BZHIN PA NI 'GAG PAR MI BYED DE, DUS SU

'PHO BA LA MNGON PAR PHYOGS PA'I PHYIR SKYE BAR 'DOD PA BZHIN
NAM, DA LTAR BZHIN NO, ,YANG NA DNGOS PO THAMS CAD KYI SKYE BA
BKAG PA'I PHYIR, MA SKYES GANG ZHIG 'GAG PAR 'GYUR, ,MA SKYES PA
LA NI 'GAG PA MI SRID DE, MA SKYES PA'I PHYIR DPER NA MO GSHAM
GYI BU BZHIN NO, ,

DE'I PHYIR DE LTAR SKYE BA KHAS BLANGS SAM, KHAS MA BLANGS KYANG
RUNG STE, 'GAG PA JI LTAR YANG MI 'GRUB PO, ,YANG GZHAN YANG, 'DI
LA 'GAG PA NI GNAS PA 'AM, MI GNAS PA LA BRTAG GRANG NA, DE NI
GNYI GA LA YANG MI RUNG STE DE LA, RE ZHIG DNGOS PO GNAS PA LA,
,'GAG

@110B PA 'THAD PAR MI 'GYUR RO, ,GNAS PA'I BYA BA SKYES PA LA,
GNAS PA DANG, MI MTHUN PA'I 'GAG PA MI 'THAD DE, GNAS PA'I PHYIR
DE NI GRAGS PA YIN NO, ,GAL TE MI GNAS PA LA 'GAG PA YOD PAS NYES
PA MED DO ZHE NA, DNGOS PO MI GNAS PA LA YANG, ,'GAG PA 'THAD

PAR MI 'GYUR RO, ,MI GNAS PA'I PHYIR DPER NA 'GAGS PA BZHIN NO,
,ZHES BYA BAR DGONGS SO, ,YANG GZHAN YANG, 'DI LA GNAS SKABS 'DI
GNAS SKABS DE NYID KYIS GNAS PA 'GAG GAM, GNAS SKABS GZHAN GYIS
GNAS PA 'GAG ,DES CIR 'GYUR, GNAS SKABS DE YIS

GNAS PA NI, ,DE YIS 'GAG PA NYID MI 'GYUR, ,GNAS SKABS GANG GIS
SNGAR NYE BAR MTSON PA'I GNAS SKABS DES NI 'GAG PA NYID DU MI
'GYUR TE, SNGON GYI NGO BO NYID YONGS SU MA SPANGS PA'I PHYIR
DPER NA 'O MA 'O MA'I GNAS SKABS NYID KYIS 'GAG PA NYID DU MI
'GYUR BA BZHIN NO, ,

GNAS SKABS GZHAN GYIS GNAS PA YANG, ,GZHAN GYIS 'GAG PA NYID MI
'GYUR, ,NYID CES BYA BA'I SGRA NI NGES PAR BZUNG BA'I DON TE,
'DIR GZHAN GYIS 'GAG PA NYID DU MI 'GYUR RO ZHES BYA BAR BLTA'I,
GZHAN DU NA GZHAN MA YIN PAS 'GAG GO ZHES BYA BAR 'GYUR RO, ,DE
NI DAM

BCA' BA NYE BAR GZHAG PA'O, ,GZHAN NYID KYI CHOS GTAN TSIGS NI
GZHAN NYID YIN NO, ,'DIR RJES SU DPAG PA NI DON DAM PAR 'O MA NI
ZHO'I GNAS SKABS KYIS 'GAG PAR MI 'GYUR TE, DE LAS GZHAN NYID YIN
PA'I PHYIR DPER NA DE LAS GZHAN PA'I BRU BA LA SOGS PA BZHIN NO,
PHYIR

RGOL BA PA DAG NA RE, 'GAG PA NI YOD PA KHO NA YIN GYI, DNGOS PO
LA BRTEN PA'I PHYIR DPER NA TSOS PA BZHIN NO ZHES ZER NA, DE LA
BSHAD PA, GANG TSE CHOS RNAMS THAMS CAD KYI, SKYE BA 'THAD PAR MI
'GYUR BA, DE TSE CHOS RNAMS THAMS CAD KYI, ,'GAG PA 'THAD PAR MI
'GYUR RO,

GANG GI TSE JI SKAD BSTAN PA'I TSUL GYIS CHOS THAMS CAD KYI SKYE
BA MI 'THAD PA DE'I TSE, 'GAG PA YANG MI 'THAD DE, TSOS PAR BYA
BA DANG, TSOS PA MA GRUB PAS DPE MED PA'I PHYIR RO ZHES BYA BAR
DGONGS SO, ,YANG GZHAN YANG, 'DI LA 'GAG PA NI DNGOS PO YOD PA'AM
MED PA LA BRTAG

@111A *, ,GRANG NA, DE LA, RE ZHIG DNGOS PO YOD PA LA, ,'GAG PA
'THAD PAR MI 'GYUR RO, ,MI MTHUN PA NYID YIN PA'I PHYIR DPER NA
ME DANG GRANG BA NYID BZHIN NO ZHES BYA BAR DGONGS SO, ,DE'I
PHYIR, DNGOS DANG DNGOS PO MED PA DAG ,GCIG NYID NA NI 'THAD PA

MED, ,CES BYA BA SMRAS SO, ,CI STE YANG, DNGOS POR GYUR NAS DE
NYID BRAL BA NA, DNGOS PO MED PA ZHES BYA'O SNYAM NA, 'O NA NI DE
NYID KYIS DON DAM PAR PHYI NANG GI DNGOS PO RNAMS LA NGO BO NYID
MED PA NYID YIN TE, DNGOS POR GYUR NAS DNGOS PO MED PAR GYUR PAS
NGO BO NYID MED PA

NYID CES GSAL BAR BSTAN TE, SGYU MA LA SOGS PA BZHIN NO, ,CI STE
DNGOS PO MED PA LA RTOG STE, 'DI LTAR KHA CIG NA RE, GZUGS KYI
BLO NI BDAG NYID LAS GZHAN MED PA'I YUL CAN YIN TE, DE MTHONG NA
DE'I BLO SKYE BA'I PHYIR RO, ,'DI NA GANG MTHONG NA GANG GI BLO
SKYE BA DE NI DE'I

YUL CAN YIN TE, DPER NA RTA LA SOGS PA'I BDAG NYID GZHAN MED PA'I
LKOG SHAL LA SOGS PA MTHONG NA BA LANG GI BLO SKYE BA BZHIN NO,
,DE BZHIN DU RO LA SOGS PA'I BDAG NYID GZHAN MED PA'I GZUGS
MTHONG NA, GZUGS KYI BLO SKYE BAS DE'I PHYIR GZUGS KYI BLO NI
BDAG NYID LAS

GZHAN MED PA'I YUL CAN YIN NO ZHES ZER BA LTA BU'O ZHE NA, DE NI
RIGS PA MA YIN TE, DE NYID KYI GTAN TSIGS DE MA GRUB PA'I PHYIR
DANG, DPE LA BSGRUB PAR BYA BA'I CHOS MA TSANG BA'I SKYON YOD
PA'I PHYIR RO, ,YANG BSHAD PA, DNGOS PO MED PAR GYUR PA LA'ANG,
,'GAG PA 'THAD

PAR MI 'GYUR RO, ,MED PA'I PHYIR, MGO GNYIS PA LA JI LTAR NI,
,GCAD DU MED PA DE BZHIN NO, ,'DIS NI MED PA NYID DU RJES SU DPOG
PAS 'GAG PA MED PA NYID KYIS DNGOS PO MED PA LA 'GAG PA YOD PAR
SMRA BA RNAMS KYI DAM BCAS PA LA CHOS CAN GYI NGO BO NYID BSAL
BA'I SKYON YOD

PAR BSTAN TO, ,YANG GZHAN YANG, KHYED CAG 'GAG PA'I 'GAG PA ZHES
SMRA BA DE DON DAM PAR YOD NA RANG GI BDAG NYID KYIS SAM, GZHAN
GYI BDAG NYID KYIS 'GAG PAR 'GYUR GRANG NA, DE LA, 'GAG PA 'GAG
PA GZHAN DANG NI, ,DE NYID KYIS KYANG 'GAG MI RIGS, JI LTAR ZHE
NA, JI

@111B LTAR SKYE BA RANG DANG NI, ,GZHAN GYIS BSKYED PA MA YIN
BZHIN, ,JI LTAR SKYE BA RANG NYID KYIS SKYED BAR MI RIGS SHE NA,
JI SKAD DU, SKYE BA 'DI NI MA SKYES BAS, ,RANG GI BDAG NYID JI
LTAR SKYED, ,CI STE SKYES PAS SKYED BYED NA, ,SKYES PA JI ZHIG
BSKYED DU YOD, ,CES SMRAS PA'I PHYIR

RO, ,JI LTAR SKYE BA GZHAN GYIS BSKYED BAR MI RIGS SHE NA, JI
SKAD DU, GAL TE SKYE BA GZHAN ZHIG GIS, ,DE SKYED THUG PA MED PAR
'GYUR, ,CI STE SKYE BA MED SKYES NA, ,THAMS CAD DE BZHIN SKYE BAR
'GYUR, ,ZHES SMRAS PA'I PHYIR RO, ,DE BZHIN DU 'DIR YANG, 'GAG PA
'DI

NI MA 'GAGS PAS, ,RANG GI BDAG NYID JI LTAR 'GAG ,CI STE 'GAGS
PAS 'GAG BYED NA, ,'GAG NA CI ZHIG 'GAG TU YOD, ,CES BYA BA RNAM
PAR BSHAD PA'I TSIG LE'UR BYAS PAS, SKYE BA RANG GI BDAG NYID
KYIS SKYED PA DGAG PA'I RJES SU 'BRANG BAS 'GAG PA RANG GI

BDAG NYID KYIS 'GAG PA DGAG PA YANG BRJOD PAR BYA'O, ,GAL TE 'GAG
PA GZHAN ZHIG GIS, ,DE 'GAG THUG PA MED PAR 'GYUR, ,CI STE 'GAG
PA MED 'GAG NA, ,THAMS CAD DE BZHIN 'GAG PAR 'GYUR, ,ZHES BYA BA
RNAM PAR BSHAD PA'I TSIG LE'UR BYAS PAS 'DIR YANG

SKYE BA GZHAN GYIS BSKYED PA DGAG PA'I RJES SU 'BRANG BAS 'GAG PA
GZHAN GYIS DGAG PA YANG BRJOD PAR BYA'O, ,GANG DAG 'JIG PA CAN
RNAMS NI 'JIG PA'I RGYUS 'JIG GO ZHES ZER BA DE DAG LA 'DI SKAD
CES BRJOD PAR BYA STE, GANG ZHIG GANG GI 'JIG PA'I RGYU YIN NO
ZHES NGES PAR

SHES PA DE NI, DE'I 'JIG PA'I RGYU MA YIN TE, DE LAS GZHAN YIN
PA'I PHYIR, DPER NA DE LAS GZHAN DAG BZHIN NO, ,DE'I PHYIR DE
LTAR SGRUB PA RGYAS PAR JI SKAD DU BSTAN PAS SKYE BA DANG GNAS PA
DANG, 'GAG PA BSAL BA'I PHYIR, RAB TU BYED PA'I DANG POR PHA ROL
POS SMRAS PA'I

GTAN TSIGS DANG DPE DAG DON DAM PAR NI DON MA GRUB PA NYID DANG
MED PA NYID YIN LA, KUN RDZOB TU GTAN TSIGS DANG, DPE DAG BRJOD
NA NI DON 'GAL BA NYID YIN NO, ,JI SKAD BSTAN PA'I TSUL GYI 'BRAS
BU'I DBANG GIS MJUG BSDU BA'I PHYIR, SKYE DANG GNAS DANG 'JIG PA

@112A *, ,DAG ,MA GRUB PHYIR NA 'DUS BYAS MED, ,DE LA PHA ROL POS
DON DAM PAR 'DUS BYAS PHUNG PO DANG, KHAMS DANG, SKYE MCHED DAG
LA 'DUS BYAS KYI NGO BO NYID DAG YOD PA KHO NAR GZUNG BAR BYA
STE, SKYE BA LA SOGS PA 'DUS BYAS KYI MTSAN NYID DAG DANG LDAN
PA'I

PHYIR RO ZHES GANG SMRAS PA DE MA GRUB PO, ,GANG DAG DON DAM PAR
BA LANG LA SOGS PA 'DUS BYAS DAG YOD PA KHO NA YIN TE, DE DAG GI
MTSAN NYID LKOG SHAL LA SOGS PA DAG YOD PA'I PHYIR RO ZHES ZER BA
DE DAG LA YANG DE BZHIN DU JI LKOG SHAL LA SOGS PA MTSAN NYID DE
DAG MTSAN

NYID DANG BCAS PA YIN NAM, 'ON TE MTSAN NYID MED CING DPE MED PA
YIN ZHES BRGAL ZHING BRTAG PAR BYA'O, ,DE LA GAL TE DE DAG MTSAN
NYID DANG BCAS PA YIN NA NI DE LTA NA LKOG SHAL LA SOGS PA DE DAG
BA LANG GI BA LANG NYID DAM, 'DUS BYAS NYID MTSON PAR BYED PA MA
YIN TE,

MTSAN NYID DANG BCAS PA'I PHYIR DPER NA BA LANG GI RJES BZHIN NO,
,CI STE DE DAG MTSAN NYID MED PA YIN NA NI MTSAN NYID MED PA'I
PHYIR DE DAG RANG NYID MI 'GRUB PAS, DE DAG GI MTSAN NYID KYI
GZHI MTSON PAR MI NUS SO ZHES SNGA MA BZHIN DU RGYAS PAR SBYAR
RO, ,DE DAG LA MTSAN NYID

GZHAN DAG YOD NA NI THUG PA MED PAR THAL BAR 'GYUR LA, MTSAN NYID
GZHAN MED NA NI MTSAN NYID KYI GZHI LA YANG THAL BA NYID DU 'GYUR
RO ZHES BYA BA LA SOGS PA YANG BRJOD PAR BYA'O, ,GZHAN DAG NA RE,
DON DAM PAR 'DUS BYAS NI YOD PA KHO NAR SHES PAR BYA STE, GNYEN
PO DANG

BCAS PA'I PHYIR RO, ,'DI NA GANG MED PAR SHES PA DE NI GNYEN PO
DANG BCAS PA MA YIN TE, DPER NA MO GSHAM GYI BU BZHIN NO, ,'DUS
BYAS LA NI GNYEN PO 'DUS MA BYAS YOD PAS DE'I PHYIR GTAN TSIGS JI
SKAD SMOS PA'I MTHUS, DON DAM PAR 'DUS BYAS YOD PA KHO NAR SHES
PAR

BYA STE; DES NA RJES SU DPAG PA SNGAR SMRAS PA DAG LA 'GAL BA
'KHRUL BA MED PA'I GNOD PA YOD CING PHUNG PO LA SOGS PA DAG KYANG
'GRUB BO ZHES ZER RO, 'DIR BSHAD PA, 'DI LA 'DUS BYAS RAB TU GRUB
NA NI DE BSAL BAS 'DUS MA BYAS ZHES BYA BA RDZAS CUNG ZHIG YOD
PAR BRJOD DU

@112B YANG RUNG GRANG NA, 'DUS BYAS DE BTAGS NA YOD PA MA YIN PAS
DE'I PHYIR, 'DUS BYAS RAB TU MA GRUB PAS, ,'DUS MA BYAS NI JI
LTAR 'GRUB, THA SNYAD DU YANG RI BONG GI RVA BZHIN DU MA SKYES
PAS RDZAS NYID DU MA GRAGS SO ZHES BYA BAR DGONGS TE, DE'I PHYIR
GTAN TSIGS LA SOGS

PA DE DAG MI SRID PA NYID DO, ,'DIR SMRAS PA, GAL TE DON DAM PAR
SKYE BA LA SOGS PA DAG MTSAN NYID MA YIN PAR STON NA DE LTAR NA
DE DAG 'DUS BYAS KYI MTSAN NYID BSAL BA RJES SU BSGRUBS PAS
PHYOGS DANG, GTAN TSIGS DANG DPE'I GZHI LA SOGS PA MA GRUB PA'I
SKYON DU 'GYUR

RO; ,'DIR BSHAD PA, DON DAM PAR YOD PA MA YIN YANG THA SNYAD DU,
RMI LAM JI BZHIN SGYU MA BZHIN, ,DRI ZA'I GRONG KHYER JI BZHIN
DU, ,YOD PA NYID DU KHAS BLANGS PA'I PHYIR SKYON MED DO, ,JI LTAR
RMI LAM RNAM PAR BRTAGS PA NYAMS SU MYONG BA DRAN PA DANG, CHOS
DANG CHOS MA YIN PA

DANG; LHAS BYIN GYIS BRLABS PA'I RGYU CAN YUL 'DOD PA DANG, MI
'DOD PA DAG DANG PHRAD PA NYE BAR DMIGS PA'I 'BRAS BU DANG LDAN
PA BRTAGS NA NGO BO NYID MED KYANG, THA SNYAD DU YOD PA LA SOGS
PA'I BLO'I RGYU NYID KYIS YUL NYID DU 'GYUR BA DANG JI LTAR SGYU
MA SGYU MA MKHAN DANG GSANG SNGAGS

DANG SMAN GYI MTHU KHYAD PAR CAN LAS GLANG PO CHE DANG, KHYU
MCHOG DANG, BUD MED DANG, GNAS LA SOGS PA'I NGO BO NYID DU 'BYUNG
BA DBANG PO'I SPYOD YUL DU GYUR PA DAG NGO BO NYID MED KYANG,
SHES PA 'KHRUL PA'I RGYU YIN PA'I PHYIR YOD DO ZHES BRJOD PA
DANG, JI LTAR DRI ZA'I GROD KHYER 'OBS

RGYA CHEN PO DANG, SGO DANG SGO KHANG DANG, YANG THOG DKAR PO
DGA' BA 'TSER BAG CAN DANG, KHYAMS ZLA BA CAN DANG, SKAR KHUNG
DANG, KHANG PA BRTZEGS PA DANG LDAN PA'I GRONG KHYER GYI BLO SKYE
BA'I RGYU YIN PA, DE BZHIN SKYE DANG DE BZHIN GNAS, DE BZHIN DU
NI 'JIGS GSUNGS, ,DRANG SRONG DE KHO NA NYID MTHONG

BA'I MIG YANG DAG PAR BYE BA RNAMS LA 'DUS BYAS KYI SKYE BA LA
SOGS BA'I BLO SKYE BA'I RGYU NYID DU GSUNGS SO, ,MI SHES PA BLO
GROS KYI MIG ZUM PA RNAMS NI RMI LAM LA SOGS PA BZHIN DU DNGOS PO
RNAMS SKYE'O, ,GNAS SO, ,'GAG GO ZHES YANG DAG PA'I DON GYI MNGON
PA'I NGA RGYAL SKYED PAR BYED DO, ,DE'I PHYIR DE

@113A *, ,LTAR MKHAS PA DANG MKHAS PA MA YIN PA DAG GI THA SNYAD
KYI DBANG GIS SKYE BA LA SOGS PA YOD PA NYID DU KHAS BLANGS PA'I
PHYIR PHYOGS DANG GTAN TSIGS DANG DPE'I GZHI LA SOGS PA MA GRUB
PA'I SKYON MED DO, ,'DI LA KHA CIG NA RE, KUN NAS NYON MONGS PA
'JUG PA'I

RGYU DE LAS GZHAN PA RNAM PAR RTOG PA GSUM PO DAG BSTAN PA'I
PHYIR RMI LAM LA SOGS PA DPE GSUM BSTAN TO ZHES ZER RO, ,GZHAN
DAG NA RE PHA ROL POS SKYE BA LA SOGS PA DAG YOD PA KHO NA YIN
TE, MNGON SUM GYI BLO'I BZUNG BA YIN PA'I PHYIR DANG, BYED PA PO
YOD PA'I PHYIR DANG,

RGYUD THA MI DAD PAS 'DZIN PA'I PHYIR DPER NA, GZUGS BZHIN NO
ZHES SMRAS PA DE DAG MA NGES PA NYID DU BSTAN PA'I PHYIR, RMI LAM
LA SOGS PA'I DPE GSUM PO DAG GO RIMS BZHIN DU GSUNGS TE, BCOM
LDAN 'DAS KYIS KYANG NYAN THOS KYI THEG PA LA BDAG DANG BDAG GI
NGO BO NYID

MED PA YIN YANG DE LTAR SNANG BA'I PHYIR, NYON MONGS PA'I SGRIB
PA'I GNYEN POR, GZUGS NI DBU RDOS PA 'DRA, ,TSOR BA CHU BUR DAG
DANG MTSUNGS, ,'DU SHES SMIG RGYU 'DRA BA STE, ,'DU BYED RNAMS NI
CHU SHING BZHIN, RNAM SHES SGYU MA LTA BU ZHES, ,DE NYID GZIGS
PAS BKA'

STZAL TO, ,ZHES GSUNGS LA, THEG PA CHEN PO LA YANG 'DUS BYAS
RNAMS NGO BO NYID MED PA NYID YIN YANG DE LTAR SNANG ZHING DE
LTAR BSTAN PA'I PHYIR NYON MONGS PA DANG SHES BYA'I SGRIB PA'I
GNYEN POR, ,SKAR MA RAB RIB MAR ME DANG, ,SGYU MA ZIL PA CHU BUR
DANG, ,RMI LAM GLOG DANG SPRIN

LTA BUR, ,'DUS BYAS DE LTAR BLTA BAR BYA, ,ZHES GSUNGS PAS DE'I
PHYIR 'DI LA SKRAG PA'I GNAS MED DE, BLO GROS DANG LDAN PA RNAMS
KYIS YONGS SU BRTAGS NAS BZOD PA BSKYED PAR BYA'O ZHES ZER RO,
,GZHAN DAG NA RE, BCOM LDAN 'DAS KYIS 'DU BYED RNAMS BDAG MED PA
DPER NA,

SGYU MA DANG, BRAG CA DANG, GZUGS BRNYAN DANG, SMIG RGYU DANG,
RMI LAM DANG, DBU BA RDOS PA DANG, CHU'I CHU BUR DANG, CHU SHING
GI PHUNG PO DAG BSTAN TE, 'DI LA DE BZHIN NYID DAM, MA NOR BA DE
BZHIN NYID NI 'GA' YANG MED KYI, 'DI DAG NI SPROS PA YANG YIN,
'DI DAG NI BRDZUN

@113B PA YANG YIN NO ZHES KYANG GSUNGS SO, ,CHOS THAMS CAD BDAG
MED DO ZHES GSUNGS PA LA BDAG MED PA ZHES BYA BA NI NGO BO NYID
MED PA'I DON TE, BDAG CES BYA BA'I SGRA NI NGO BO NYID KYI TSIG
YIN PA'I PHYIR RO ZHES ZER RO, ,GZHAN MA YIN PA NA RE DE LA 'DIR
BDAG TU SNANG BA NI NOR BA'I

DE BZHIN NYID YIN PA'I PHYIR DANG BDAG CES BYA BA'I SGRA YANG
BDAG GI TSIG YIN PA'I PHYIR DE DAG LA BDAG GZHAN YANG MED LA,
RANG NYID KYANG BDAG MA YIN TE, DBANG PHYUG MA YIN PA BZHIN PAS
KHUNGS DES NI NYAN THOS KYI THEG PA LA GANG ZAG GI BDAG MED PA'I
SGRA'I DON BYE BRAG TU

RTOGS PAR BYA BA YIN PA'I PHYIR CHOS BDAG MED PA NYID BSTAN PAR
MI NUS SO, ,NUS PAR GYUR NA NI THEG PA GZHAN YONGS SU BZUNG BA
DON MED PA NYID DU 'GYUR RO ZHES ZER RO, ,DE LA 'DIR RAB TU BYED
PA'I DON NI PHA ROL POS RAB TU BYED PA'I DANG POR SGRUB PA SMRAS
PA'I SKYON BRJOD PAS

'DUS BYAS RNAMS NGO BO NYID MED PA NYID DU BSTAN PA YIN NO, ,DE'I
PHYIR RAB 'BYOR JI TZAM DU 'DUS BYAS YIN PA DE TZAM DU BRDZUN NO
ZHES BYA BA DANG, DE BZHIN DU GANG 'DUS BYAS LA MI SPYOD PA DANG,
'DUS MA BYAS LA MI SPYOD PA DE NI SHES RAB KYI PHA ROL TU PHYIN
PA LA SPYOD PA NYID YIN NO ZHES BYA

BA DANG, DE BZHIN DU CHOS THAMS CAD NI DE BZHIN NYID LA GNAS PA
STE, DE BZHIN NYID GANG YIN PA DE LA NI 'DUS BYAS KYANG MED, 'DUS
MA BYAS KYANG MED DO, ,GANG LA 'DUS BYAS KYANG MED, 'DUS MA BYAS
KYANG MED PA DE LA NI GNYIS SU 'JUG PA MED DO, ,GANG LA GNYIS SU
'JUG PA

MED PA DE LA NI DE BZHIN NYID DO ZHES BYA BA DANG, DE BZHIN DU
TSANGS PA 'DUS BYAS DANG, 'DUS MA BYAS KYI CHOS RNAMS LA THA DAD
DU BYA BA CI YOD, SMRAS PA, 'JAM DPAL 'DUS BYAS DANG, 'DUS MA
BYAS KYI CHOS RNAMS LA THA SNYAD TZAM THA DAD PAR BYA BA YIN TE,
BYANG CHUB SEMS DPA' GZUNGS

'DI 'DZIN PA NI 'DUS BYAS DANG, 'DUS MA BYAS KYI CHOS RNAMS LA
RLOM SEMS SU MI BYED, DMIGS PAR MI BYED DO ZHES BYA BA LA SOGS PA
DANG, DE BZHIN DU RAB KYI RTZAL GYIS RNAM PAR GNON PA GZUGS DANG,
TSOR BA DANG, 'DU SHES DANG, 'DU BYED RNAMS DANG, RNAM PAR SHES

@114A *, ,PA NI 'DUS BYAS KYANG MA YIN, 'DUS MA BYAS KYANG MA YIN
PA GANG YIN PA DE NI SHES RAB KYI PHA ROL TU PHYIN PA'O, ,GZUGS
DANG, TSOR BA DANG, 'DU SHES DANG, 'DU BYED RNAMS DANG, RNAM PAR
SHES PA NI, SKYE BA'I CHOS CAN YANG MA YIN, 'GAG PA'I CHOS CAN
YANG MA

YIN NO, ,GZUGS DANG, TSOR BA DANG, 'DU SHES DANG, 'DU BYED RNAMS
DANG, RNAM PAR SHES PA SKYE BA'I CHOS CAN YANG MA YIN, 'GAG PA'I
CHOS CAN YANG MA YIN PA GANG YIN PA DE NI SHES RAB KYI PHA ROL TU
PHYIN PA'O, ,RNAM PAR RTOG PA MA GTOGS PAR 'DUS BYAS DANG,

'DUS MA BYAS MED DE, BYIS PA RMONGS PA RNAMS NI MO GSHAM GYI RMI
LAM NA BU MTHONG BA BZHIN DU, 'DUS BYAS DANG, 'DUS MA BYAS ZHES
'DZIN PAR BYED DO ZHES BYA BA LA SOGS PA GSUNGS PA DE DAG GRUB PA
YIN NO, ,SLOB DPON LEGS LDAN BYED KYIS NYE BAR SBYAR BA, DBU MA'I
RTZA BA'I 'GREL

PA SHES RAB SGRON MA LAS, SKYE BA DANG, GNAS PA DANG, 'JIG PA
BRTAG PA ZHES BYA BA STE RAB TU BYED PA BDUN PA'O,, ,,DA NI STONG
PA NYID KYI MI MTHUN PA'I PHYOGS KYI KHYAD PAR DGAG PAS PHUNG PO
LA SOGS PA DAG NGO BO NYID MED PA NYID DU BSTAN PA'I DON GYI
DBANG GIS RAB TU

BYED PA BRGYAD PA BRTZAM MO, ,'DIR SMRAS PA, DON DAM PAR PHUNG PO
DANG KHAMS DANG, SKYE MCHED DAG YOD PA KHO NA YIN TE, BCOM LDAN
'DAS KYIS DE DAG LA BRTEN NAS BYED PA PO DANG LAS BSTAN PA'I
PHYIR RO, ,'DI NA GANG MED PA LA NI BCOM LDAN 'DAS KYIS DE LA
BRTEN NAS BYED

PA PO DANG LAS MA BSTAN TE, DPER NA BONG BU DANG RNGA MO'I RVA
DAG BZHIN NO, ,PHUNG PO LA SOGS PA DAG LA NI, BCOM LDAN 'DAS KYIS
DE DAG LA BRTEN NAS BYED PA PO DANG LAS BSTAN PA 'DI YOD DE, LEGS
PAR SPYAD PA'I CHOS SPYAD BYA, ,NYES PAR SPYAD PA DE MI SPYAD,
,CHOS SPYOD 'JIG

RTEN 'DI DANG NI, ,PHA ROL DU YANG BDE BAR GNAS, ,ZHES BYED PA PO
DANG LAS KYANG BSTAN TO, ,DE LA CHOS MNGON PA LAS, LAS NI DGE BA
DANG, MI DGE BA DANG, LUNG DU MA BSTAN PA'I BYE BRAG GIS RNAM PA
GSUM MO, ,DE LA DGE BA YANG NGO BO NYID DANG MTSUNGS PAR LDAN PAR

@114B KUN NAS BSLANG BA DANG, DON DAM PA'I BYE BRAG GIS RNAM PA
BZHI'O, ,MI DGE BA YANG DE BZHIN NO, ,LUNG DU MA BSTAN PA YANG
RNAM PAR SMIN PA LAS SKYES PA DANG, SPYOD LAM LAS BYUNG BA DANG,
BZO'I GNAS LAS BYUNG BA DANG, SPRUL PA LAS BYUNG BA'I BYE BRAG
GIS RNAM PA BZHI'O ZHES

'BYUNG BAS DE'I PHYIR GTAN TSIGS JI SKAD SMOS PA'I MTHUS DON DAM
PAR, PHUNG PO DANG, KHAMS DANG, SKYE MCHED DAG YOD PA KHO NA YIN
NO, ,DE LA 'DIR GAL TE DON DAM PAR DE DAG LA BRTEN NAS, BYED PA
PO DANG LAS BSTAN PA'I PHYIR RO ZHES BYA BA'I GTAN TSIGS 'DOD NA
NI DON

MA GRUB PA NYID DO, ,'ON TE DBYUG PAS MA BZLOG PA'I PHYIR THA
SNYAD DU 'DOD NA NI DON 'GAL BA NYID DANG, GRUB PA LA SGRUB PA
NYID YIN NO, ,BCOM LDAN 'DAS KYIS DON DAM PAR DE DAG LA BRTEN NAS
BYED PA PO DANG LAS BSTAN TO ZHES BYAR YANG DPE MED DE, 'DI LTAR
DON DAM PAR DNGOS

PO MED PA'I PHYIR RO, ,DE'I PHYIR DE LTAR DE DAG MI 'THAD PA DE
LTAR BRTAG PAR BYA STE, 'DI LA BYED PA PO DE YANG YIN PAR GYUR
PA'AM, MA YIN PAR GYUR PA'AM, YIN PA DANG, MA YIN PAR GYUR PA
ZHIG LAS BYED PAR 'GYUR ZHING LAS KYANG YIN PAR GYUR PA'AM, MA
YIN PAR GYUR

PA'AM, YIN PA DANG, MA YIN PAR GYUR PA ZHIG BYED PA PO'I BYA BAR
'GYUR GRANG NA, DE DAG RNAM PA THAMS CAD DU MI 'THAD PAS DE'I
PHYIR BSHAD PA, BYED PO YIN PAR GYUR PA DE, ,LAS SU GYUR PA MI
BYED DO, ,'DI NI DAM BCA' BA NYE BAR GZHAG PA'O, ,DE LA BYED PA
PO YIN PAR GYUR BA NI

BYA BA DANG LDAN PA'O, ,LAS YIN PAR GYUR BA YANG BYA BA DANG LDAN
PA'O, ,BYED PO MA YIN GYUR PA YANG, ,LAS SU MA GYUR MI BYED DO,
,'DI YANG DAM BCA' BA NYE BAR GZHAG PA'O, ,DE LA YANG BYED PA PO
MA YIN PAR GYUR PA DANG, LAS MA YIN PAR GYUR PA NI DE LAS BZLOG
GO, ,BYED PA PO

ZHES BYA BA NI BYA BA BYED PA'O, ,LAS ZHES BYA BA NI BYA BA'O,
,MI BYED DO ZHES BYA BA NI BYA BA MI BYED PA'O, ,DE LA RE ZHIG
DAM BCAS PA'I DON NYE BAR GZHAG PA SNGA MA SGRUB PA'I PHYIR BSHAD
PA, YIN PAR GYUR LA BYA BA MED, ,BYED PA PO GANG BYA BA LA MA
LTOS PA ZHIG BYED PA PO'I NGO BO NYID DU 'DOD

@115A *, ,NA DE LA BYA BA DANG LAS MED DE, BYA BA MED PAR YANG DE
GRUB PA'I PHYIR RO, ,BYA BA DANG LDAN PA LAS KHYAD PAR YOD PAR
YANG MI RIGS PAS BYED PA PO LAS BYED DO ZHES BYA BA DE MI 'THAD
DO ZHES BYA BAR DGONGS SO, ,YANG NA, YIN PAR GYUR LA BYA BA MED,
,CES BYA BA NI CHOS

MTHUN PA'I DPA'I TSIG YIN NO, ,'DIR RJES SU DPAG PA NI DON DAM
PAR BYED PA PO YIN PAR GYUR PA LHAS BYIN ZHES BYA BA BRTEN TE
BRTAGS PA DANG, MU STEGS BYED KYIS YONGS SU BRTAGS PA NI LHAS
BYIN GYI RGYUD LA LAS DGE BA DANG MI DGE BA MI BYED DE, BYED PA
PO YIN PA'I PHYIR DPER NA

MCHOD SBYIN BZHIN NO, ,YANG NA BYED PA PO YIN PAR GYUR PA NYE BAR
BTAGS PA MA YIN PAR JI LTAR GZIGS ZAN PA DAG GIS BDAG BYED PA PO
NYID DU BRTAGS PA LTA BU DE DAG GI PHYIR, RJES SU DPAG PA NI DON
DAM PAR BDAG LHAS BYIN NI LHAS BYIN GYI RGYUD LA LAS MI BYED DE,
DNGOS PO YIN PA'I

PHYIR DPER NA LAS BZHIN NO, ,DON DAM PAR LHAS BYIN GYI RGYUD KYI
LAS NI BYED PA PO BDAG LHAS BYIN GYI BYA BA MA YIN TE, LAS YIN
PA'I PHYIR DPER NA DE LAS GZHAN PA BZHIN PAS DE'I PHYIR RJES SU
DPAG PAS GNOD PAR 'GYUR RO, ,CI STE DAM BCAS PA DE'I DON GANG
YIN, CI LHAS BYIN GYI RGYUD

KYI LAS LA BYED PA PO GZHAN YOD PA YIN NAM, 'ON TE BYED PA PO MED
PA YIN, DES CIR 'GYUR, GAL TE BYED PA PO GZHAN YOD PA YIN NA NI
DAM BCAS PA NYAMS SO, ,CI STE BYED PA PO MED PA YIN NA NI DPE MED
DO ZHE NA, DE NI RIGS PA MA YIN TE, BDAG MCHOD SBYIN ZHES BYA BA
LHAS BYIN

GYI RGYUD KYI BYED PA PO NYID DU MA GRUB PA NYID DPE NYID DU NYE
BAR BZHAG PA'I PHYIR RO, ,DE'I PHYIR DE LTAR BYED PA PO YIN PAR
GYUR PA BYA BA LA MI LTOS PA LA BYED PA PO NYID DU RTOG PA LA BYA
BA DANG LAS MI 'THAD DO, ,LAS KYANG BYED PO MED PAR 'GYUR, ,BYED
PA PO DES DE MA BYAS PA'I PHYIR RO, ,YANG NA,

LAS KYANG BYED PO MED PAR 'GYUR, ,ZHES BYA BA NI LAS YIN PAR GYUR
PAR RTOG PA LA, LAS KYANG LAS KYI NGO BO NYID YIN PA'I PHYIR,
BYED PA PO LA MI LTOS PA YIN TE, NGO BO NYID NI LTOS PA MED PA'I
PHYIR RO, ,DES NA BYED PA POS MA BYAS PA NYID KYI LAS SU 'GYUR
TE, 'DIR YANG RJES SU

@115B DPAG PA SNGA MA BZHIN NO, ,YIN PAR GYUR LA BYA BA MED,
,BYED PA PO YANG LAS MED 'GYUR, ,ZHES BYA BA NI PHYED GONG MA
SHOS KYI RJES SU 'BRANG BAS RNAM PAR BSHAD ZIN PA'I PHYIR BSHAD
MI DGOS SO, ,DE LTAR NA DAM 'CHA' BAR BYED PA'I DAM BCAS PA LA
RJES SU DPAG PAS GNOD

PAR 'GYUR BAS BYED PA PO DANG LAS DAG LTOS PA MED PAR YOD PA DE
NI MI 'DOD DE, DE'I PHYIR BYED PA PO DANG LAS DAG LTOS PA PO DANG
BCAS PA NYID DU 'DOD PA KHO NAR BYA'O, ,DES NA DON DAM PAR BYED
PA PO LHAS BYIN ZHES BYA BA NI, LHAS BYIN GYI RGYUD LA LAS BYED
PA PO'I RGYUD LA GDON

MI ZA BAR RNAM PAR SMIN PAR 'GYUR BA MI BYED PAR SHES PAR BYAR
NUS TE, LTOS PA DANG BCAS PA'I PHYIR DPER NA MCHOD SBYIN BZHIN
NO, ,DE BZHIN DU DON DAM PAR LHAS BYIN GYI RGYUD KYI LAS BYED PA
PO LA GDON MI ZA BAR RNAM PAR SMIN PAR 'GYUR BA NI BYED PA PO
LHAS BYIN GYI BYA BA MA YIN

TE; BYED PA PO LA LTOS PA'I PHYIR, DPER NA MCHOD SBYIN GYI RGYUD
KYI LAS BZHIN NO, ,DE NI DAM BCAS PA'I DON NYE BAR GZHAG PA GNYIS
PA SGRUB PA'I PHYIR BSHAD PA, GAL TE BYED POR MA GYUR PA, ,LAS SU
MA GYUR BYED NA NI, ,DES CIR 'GYUR, LAS LA RGYU NI MED PAR 'GYUR,,

BYED PA PO MED PAR YANG GRUB PA'I PHYIR RO, ,BYED PA PO YANG RGYU
MED 'GYUR, ,BYED PA PO LAS MI BYED PA DANG, LAS LA MI LTOS PA YIN
PA'I PHYIR RO, ,TSIG LE'UR BYAS PA'I PHYED PA 'DIS KYANG BYED PA
PO DANG LAS KYI CHOS BYED PA PO DANG LAS DAG PHAN TSUN LTOS PA
DANG BCAS PA NYID BSTAN TO, ,'DIR RJES SU

DPAG PA NI BYED PA PO DANG LAS KYI PHYOGS LA YANG SNGA MA BZHIN
TE, KHYAD PAR NI BYED PA PO DANG LAS MA YIN PAR GYUR PA DAG
PHYOGS SU BYA BA YIN NO, ,CI STE YANG 'GA' ZHIG KHO BO CAG LA
BYED PA PO DANG LAS DAG NI 'DI LTA STE RANG DBANG NI BYED PA
PO'O, ,BYED PA PO'I 'DOD PA MCHOG NI

LAS SO ZHES BYA BAS, RANG GI MTSAN NYID GRUB PA'I PHYIR PHAN TSUN
LTOS PA MED PA NYID YIN PAS, DES NA LTOS PA DANG BCAS PA'I PHYIR
ZHES BYA BA'I GTAN TSIGS KYI DON MA GRUB PA NYID DO ZHES ZER NA,
SUN 'BYIN PAR BYED PA LA BRKAM PA NYID KYIS DE LA GNOD PA CHEN PO
'BYUNG BAR

@116A *, ,'GYUR TE, JI LTAR ZHE NA, 'DI LA RANG DBANG NI BYED PA
PO'O ZHES BYA BA GANG YIN PA DE YANG LAS BSGRUB PA'I THABS MKHAS
PA LA RANG DBANG YOD PA'I PHYIR, LAS LA LTOS PA NYID YIN LA, BYED
PA PO'I 'DOD PA MCHOG NI LAS SO ZHES BYA BA GANG YIN PA DE

YANG BYED PA PO LA LTOS PA NYID YIN PA'I PHYIR BYED PA PO DANG,
LAS DAG GI BYED PA PO DANG, LAS ZHES THA SNYAD GDAGS PA NYID LA
NI PHAN TSUN RGYU'I DNGOS POR NYE BAR 'GRO BA YOD PA YIN NA, DE
YANG BYED PA PO DANG LAS DAG LTOS PA MED PAR SMRA BA LA MI 'THAD
PAS DE'I PHYIR BYED PA PO DANG LAS

DAG LA RGYU MED PAR 'GYUR TE, DE LTAR, RGYU MED NA NI 'BRAS BU
DANG, ,RGYU YANG 'THAD PAR MI 'GYUR RO, ,RGYU DANG RKYEN SO SOR
NGES PA'I MTHUS BYA BA NYID KYIS 'BRAS BU ZHES BYA ZHING, LHAN
CIG BYED PA'I RGYU TSOGS SU ZIN KYANG DE YOD NA 'BYUNG BA NYID
KYIS 'BRAS BU'I RGYU ZHES BYA NA, LTOS

PA MED PA LA NI RGYU MED PA YANG RGYUR MI RUNG LA, DE'I 'BRAS BU
MED PA YANG 'BRAS BUR MI RUNG NGO ZHES BYA BAR DGONGS SO, ,YANG
GZHAN YANG, DE MED NA NI BYA BA DANG, ,BYED PA PO DANG BYED MI
RIGS, ,'BRAS BU DE MED NA BYA BA DANG BYED PA PO DANG BYED PA PO
DANG BYED PA DAG MI RIGS TE, 'JIG RTEN

PA'I BUM PA LA SOGS PA YUL GYI BYA BA DE YANG BYED PA PO'I 'DOD
PA MCHOG NI LAS SO ZHES BYA BAS BYED PA PO LA LTOS PA YIN NA BUM
PA SGRUB NUS PA'I RTZOL BA LA, THABS SHES PA MA BRJED PA'I MKHAS
PA LA RANG DBANG NI BYED PA PO'O ZHES BYA BA DE YANG BYED PA PO
GZHAN LA MI LTOS SHING LAS

LA LTOS PA YIN, BUM PA BSGRUB PA'I YAN LAG DU MAS BSGRUB PAR BYA
BA DE NYID KYIS BSGRUB PA'I YAN LAG LAS SGRUB PA'I MCHOG NI BYED
PA'O ZHES BYA BA DE YANG BYED PA PO DANG, LAS DAG LA LTOS PA YIN
NA LTOS PA MED PA LA NI DE DAG MED DE, GCAD PAR BYA BA'I SHING
MED NA BCAD PA DANG GCOD

PA PO DANG GCOD PA DAG MED PA BZHIN NO, ,YANG GZHAN YANG, ,BYA BA
LA SOGS MI RIGS NA, ,CHOS DANG CHOS MIN YOD MA YIN, ,BYA BA DANG
BYED PA PO DANG BYA BA DAG MI RIGS NA CHOS DANG CHOS MA YIN PA
DAG YOD PA MA YIN TE, PHA ROL PO'I TSUL LAS CHOS DANG CHOS MA YIN
PA DAG NI BYA

@116B BA DANG BYED PA PO DANG BYED PA DAG GIS BSGRUB PAR BYA BA
YIN PA'I PHYIR DANG DE DAG GIS GSAL BAR BYA BA YIN PA'I PHYIR RO
ZHES BYA BAR DGONGS SO, ,CI STE YANG RANG GI SDE PA DAG LA LA 'DI
SKAD CES 'DU BYED RNAMS LA BYED PA PO DANG, TSOR BA PO MED PA'I
PHYIR BYED PA PO MED PA'I SKYON GYIS MI GNOD

DE; CHOS DANG CHOS MA YIN PA DAG LUS DANG, NGAG DANG YID KYI BYA
BA'I KHYAD PAR GYI BDAG NYID DU KHAS BLANGS PA'I PHYIR RO ZHE NA,
RGYU PHAN 'DOGS PA TSOGS PA TZAM LA THA SNYAD DU BYED PA PO NYID
DU KHAS BLANGS PAS, DE LA LTOS PA NYID KYI CHOS DANG CHOS MA YIN
PA DAG LAS KYI SGRAR

BRJOD PA'I PHYIR, BYED PA PO MED NA DE LA LTOS PA'I LAS MI 'GRUB
PA'I PHYIR, CHOS DANG CHOS YIN PA LA SOGS PA DAG MED PA'I SKYON
GYIS MI GNOD PA MA YIN TE, LTOS PA'I RIGS PA MED PA'I PHYIR RO,
,DE LTAR JI SKAD BSTAN PA'I TSUL GYIS, CHOS DANG CHOS MIN MED NA
NI, ,

DE LAS BYUNG BA'I 'BRAS BU MED, ,CHOS DANG CHOS MA YIN PA DAG MED
NA DE DAG LAS BYUNG BA'I 'BRAS BU LHA DANG MI DANG SEMS CAN DMYAL
BA DANG, DUD 'GRO DANG YI DAGS KYI 'GRO BA DAG TU LUS DANG DBANG
PO DANG LONGS SPYOD 'DOD PA DANG, MI 'DOD PA'I BDAG NYID 'GRUB PA
DAG MED PAR

'GYUR RO, ,DE LTAR, 'BRAS BU MED NA THAR PA DANG, ,MTHO RIS 'GYUR
BA'I LAM MI 'THAD, ,BYA BA DAG NI THAMS CAD KYANG, ,DON MED NYID
DU THAL BAR 'GYUR, ,'BRAS BU MED NA THAL BAR 'GYUR BA'I LAM RNAL
'BYOR PA DAG MYA NGAN LAS 'DAS PA'I DON DU YANG DAG PA'I LTA BA

SNGON DU BTANG BA'I 'PHAGS PA'I LAM YAN LAG BRGYAD PA SGOM PA
YANG MI 'THAD PAR 'GYUR LA, MTHO RIS SU 'GYUR BA'I LAM TSUL
KHRIMS YANG DAG PAR LEN PA DANG, BSAM GTAN DANG, SNYOMS PAR 'JUG
PA LA MNGON PAR BRTZON PA YANG MI 'THAD PAR 'GYUR ZHING, 'JIG
RTEN

DANG 'JIG RTEN LAS 'DAS PA'I BYA BA THAMS CAD KYANG DON MED PA
NYID DU THAL BAR 'GYUR RO, ,DE'I PHYIR DE LTAR BYED PA PO MA NYIN
PAR GYUR PA LAS MA YIN PAR GYUR PA BYED PA DANG, LAS MA YIN PAR
GYUR PA BYED PA PO MA YIN PAR GYUR PA'I BYA BA YIN PAR RTOG PA LA
GNOD PA CHEN PO DE

@117A *, ,DAG 'BYUNG BAR 'GYUR BA BZLOG DKA' BAR RIG NAS BYED PA
PO DANG LAS DAG LTOS PA DANG BCAS PA NYID DU 'DOD PAR BYA'O, ,DE
LTAR GTAN TSIGS KHA NA MA THO BA MED PA JI SKAD BSTAN PA DE YOD
PA'I PHYIR BYED PA PO MA YIN PAR GYUR PA, LAS MA YIN PAR GYUR PA
BYED PA

DANG; LAS MA YIN PAR GYUR PA BYED PA PO MA YIN PAR GYUR PA'I BYA
BA YIN PAR SGRUB PA'I PHYOGS DE MI 'THAD PAR BSTAN TO, ,RNAM
GRANGS KYI TSUL SMRA BA DAG NA RE, RNAM GRANGS LAS BYED PA PO YIN
PA DANG MA YIN PAR GYUR PA LAS YIN PA DANG MA YIN PAR GYUR PA
BYED PA'I PHYIR SKYON MED DO ZHE NA, 'DIR BSHAD PA, BYED

PA POR GYUR MA GYUR PA, ,GYUR MA GYUR DE MI BYED DO, ,YIN DANG MA
YIN GYUR PA NI, ,PHAN TSUN 'GAL BAS GA LA GCIG ,'DI LTAR YIN PA
DANG MA YIN PAR GYUR PA NI PHAN TSUN 'GAL BAS GCIG LA GCIG DUS
GCIG TU MI 'THAD DO, ,GAL TE YIN NA NI JI LTAR MA YIN PAR 'GYUR

CI STE MA YIN NA NI JI LTAR YIN PAR 'GYUR TE, 'DI LTAR 'JIG RTEN
NA ME LA TSA BA'I NGO BO NYID DANG, GRANG BA'I NGO BO NYID DMIGS
SU MED PA BZHIN NO, ,CI STE RDZAS KYI NGO BO NYID DU YOD PA'I
PHYIR YIN PAR GYUR PA YIN LA, BYA BA DANG BYED PA'I SNGON ROL NA
BYED PA PO NYID DU MED PA'I PHYIR MA YIN

PAR GYUR PA YANG YIN PAS DE LTAR LTOS PA'I DBANG GIS GCIG LA YANG
DUS GCIG NA GNYI GA'I BDAG NYID YOD PA'I PHYIR SKYON MED DO ZHE
NA, ,DE NI BZANG PO MA YIN TE, LTOS PA'I NGES PA 'GOG PAR 'GYUR
BA'I PHYIR DANG, PHYOGS GNYI GAR BSTAN PA'I RJES SU DPAG PAS BKAG
PA'I

PHYIR SKYON MED PA MA YIN NO, ,GAL TE MCHOD SBYIN NI BYED PA PO
NYID KYANG YIN LA, BYED PA PO MA YIN PA NYID KYANG YIN PAS, DPE
MED PA'I PHYIR RJES SU DPAG PAS GNOD PAR MI 'GYUR RO ZHE NA, LHAS
BYIN GYI RGYUD LA MCHOD SBYIN BYED PA PO MA YIN PAR GYUR PA'I CHA
DANG, MCHOD SBYIN GYI BYA

BA MA YIN PAR GYUR PA'I CHAR BSGRUB PA NYID DPE NYID DU 'DOD PA'I
PHYIR SKYON MED DO, ,RGYAS PAR SNGA MA BZHIN NO, ,DE'I PHYIR DE
LTAR RE ZHIG PHYOGS MTHUN PA LA BRTEN PA'I BYED PA PO DANG LAS
RNAM PAR BZHAG PA DAG DON DAM PA LA MA YIN PAS RAB TU BYED PA'I
DANG POR SMRAS PA'I GTAN TSIGS

@117B KYI DON MA GRUB PA NYID DO, ,GAL TE BYED PA PO YIN PAR GYUR
PA LAS MA YIN PAR GYUR PA BYED CING, BYED PA PO MA YIN PAR GYUR
PA YANG LAS YIN PAR GYUR PAR BYED PAS SKYON MED DO ZHE NA, 'DIR
BSHAD PA, BYED PA PO DANG LAS DAG NI, ,GYUR PA MA GYUR MI BYED
DE, ,MA GYUR PA YANG GYUR MI BYED, ,

GANG GIS CI ZHIG MI BYED CE NA, BYED PA PO YIN PAR GYUR PA LAS MA
YIN PAR GYUR PA MI BYED LA, BYED PA PO MA YIN PAR GYUR PA LAS YIN
PAR GYUR PA MI BYED DO, ,CI'I PHYIR ZHE NA, 'DI LTAR, 'DIR YANG
SKYON DER THAL BAR 'GYUR, ,YIN PAR GYUR PA DANG, MA YIN PAR GYUR
PA'I PHYOGS

SU BSTAN PA'I SKYON DE DAG NYID DU THAL BAR 'GYUR BA'I PHYIR RO,
,DON DAM PAR BYED PA PO YIN PAR GYUR PA LAS MA YIN PAR GYUR BA MI
BYED LA, BYED PA PO MA YIN PAR GYUR PA LAS YIN PAR GYUR PA MI
BYED DO ZHES DAM BCAS PA LA KHYAD PAR YOD PAR ZAD KYI, SBYOR BA'I
YAN LAG

LHAG MA DAG NI RGYAS PAR SNGA MA BZHIN NO, ,DE BZHIN DU, BYED PA
PO DANG LAS DAG NI, ,GYUR DANG BCAS PA MA GYUR DANG, ,GYUR MA
GYUR PA MI BYED DE, ,GTAN TSIGS GONG DU BSTAN PHYIR RO, ,DE BZHIN
DU, BYED PA PO DANG LAS DAG NI, ,MA GYUR BA NI GYUR BCAS DANG,
,GYUR MA

GYUR PA MI BYED DO, ,GTAN TSIGS GONG DU BSTAN PHYIR RO, ,DE BZHIN
DU, BYED PA POR GYUR MA GYUR NI, ,LAS SU GYUR DANG MA GYUR PA,
,MI BYED 'DIR YANG GTAN TSIGS NI, ,GONG DU BSTAN PAS SHES PAR
BYA, ,'DIR YANG DAM BCAS PA LA KHYAD PAR YOD PA 'BA' ZHIG TU ZAD
KYI, SBYOR

BA'I YAN LAG LHAG MA DAG NI RGYAS PAR SNGA MA BZHIN NO, ,GANG GI
PHYIR DE LTAR BRTAGS NA, ,BYED PO LAS LA BRTEN BYAS SHING, ,LAS
KYANG BYED PO DE NYID LA, ,BRTEN NAS 'BYUNG BA DE YI PHYIR, ,BYED
PA PO DANG LAS NYID LA BYED PA PO DANG LAS KYI RGYU YOD PA NI THA
SNYAD PAR PHAN TSUN LTOS

PA NYID YIN GYI, DE MA GTOGS PAR DE LAS GZHAN PA 'GRUB PA'I RGYU
NI MA MTHONG NGO, ,DE LTA BAS NA RAB TU BYED PA'I DANG POR SMRAS
PA'I GTAN TSIGS KYI DON MA GRUB PA NYID KYI LAN GDAB DKA' BA
DANG, DPE'I SKYON YOD PA DANG, GTAN TSIGS GZHAN DU RTOG NA YANG
DON 'GAL BA NYID

@118A *, ,DU 'GYUR RO, ,GANG DAG DON DAM PAR PHUNG PO DANG, KHAMS
DANG, SKYE MCHED DAG YOD PA KHO NA YIN TE, BCOM LDAN 'DAS KYIS
NYE BAR LEN PA PO DANG, NYE BAR BLANG BA NYID DU GSUNGS PA'I
PHYIR RO ZHES ZER BA DE DAG DGAG PA'I PHYIR, DE BZHIN NYER LEN
SHES PAR

BYA; ,ZHES BYA BA LA SOGS PAS 'DRA BAR BSTAN PAR BYA STE, DE
BZHIN ZHES BYA BA NI JI SKAD BSTAN PA'I 'BAD PAS NYE BAR BSTAN PA
BZHIN DU'O, ,NYER LEN CES BYA BA NI NYE BAR LEN PA STE, DNGOS
PO'I RKYEN DU BLTA BAR BYA'O, ,NYE BAR LEN PA PO DANG, NYE BAR
BLANG BA DAG YONGS SU GZUNG BA'I PHYIR TE,

GANG LA DNGOS PO YOD PA DE LA BYED PA PO DU MA YOD PA'I PHYIR RO,
,JI SKAD BSTAN PA'I 'BAD PA NI JI LTAR BYED PA PO LAS LA BRTEN
CING LAS KYANG BYED PA PO LA BRTEN NAS 'BYUNG BA DE BZHIN DU NYE
BAR LEN PA PO YANG NYE BAR BLANG BA LA BRTEN NAS NYE BAR BLANG BA
YANG NYE BAR LEN PA PO LA BRTEN NAS 'BYUNG

BAR 'GYUR BAS NYE BAR LEN PA PO DANG, NYE BAR BLANG BA DAG GI NYE
BAR LEN PA PO DANG NYE BAR BLANG BA NYID NI DON DAM PA PA MA YIN
NO, ,JI LTAR ZHE NA, LAS DANG BYED PO BSAL PHYIR RO, ,BSAL ZHES
BYAS PA NI BKAG PA'O, ,PHYIR RO ZHES BYA BA NI GTAN TSIGS KYI DON
TE, GANG GI PHYIR DE LTAR BYED

PA PO DANG LAS DAG BSAL BA BSTAN PA DE NYID KYIS NYE BAR LEN PA
PO DANG, NYE BAR BLANG BA DAG KYANG BSAL BAR SHES PAR BYA'O, ,DE
LA PHYOGS TZAM ZHIG BSTAN PAR BYA STE, DON DAM PAR NYE BAR LEN PA
PO MA YIN PAR GYUR PA LHAS BYIN ZHES BYA BA NYE BAR BLANG BA YIN
PAR GYUR PA DE'I SGRAR BRJOD PA

DAG LEN PAR MI BYED PAR GZUNG BAR BYA STE, NYE BAR BLANG BA LA
LTOS PA'I PHYIR DPER NA MCHOD SBYIN BZHIN NO, ,DON DAM PA NYE BAR
LEN PA PO MA YIN PAR GYUR PA LHA SBYIN ZHES BYA BA NYE BAR BLANG
BA MA YIN PAR GYUR PA NYE BAR LEN PAR MI BYED PA DANG, NYE BAR
LEN PA PO YIN PA DANG MA YIN PAR GYUR PA

LHAS BYIN ZHES BYA BA NYE BAR BLANG BA YIN PA DANG, MA YIN PAR
GYUR PA NYE BAR LEN PAR MI BYED DE ZHES BYA BA DAG LA YANG DAM
BCAS PA LA KHYAD PAR YOD PAR ZAD KYI, SBYOR BA'I YAN LAG LHAG MA
DAG NI RGYAS PAR SNGA MA BZHIN NO, ,DE BZHIN DU DON DAM PAR NYE
BAR BLANG BA YIN PAR GYUR PA YANG NYE BAR

@118B LEN PA PO YIN PAR GYUR PA LHAS BYIN ZHES BYA BA'I NYE BAR
BLANG BA MA YIN TE, NYE BAR LEN PA PO LA LTOS PA'I PHYIR DPER NA
MCHOD SBYIN GYI RGYUD KYI NYE BAR BLANG BAR GYUR PA BZHIN NO,
,DON DAM PAR NYE BAR BLANG BA MA YIN PAR GYUR PA NYE BAR LEN PA
PO MA YIN PAR GYUR PA LHAS BYIN ZHES BYA BA'I NYE BAR

BLANG BA MA YIN PA DANG, NYE BAR BLANG BA YIN PA DANG, MA YIN PAR
GYUR PA NYE BAR LEN PA PO YIN PA DANG, MA YIN PAR GYUR PA LHAS
BYIN ZHES BYA BA'I NYE BAR BLANG BA MA YIN TE ZHES BYA BA DAG LA
YANG DAM BCAS PA LA KHYAD PAR YOD PAR ZAD KYI, SBYOR BA'I YAN LAG
LHAG MA DAG NI RGYAS

PAR SNGA MA BZHIN NO, ,DE BZHIN DU PHYOGS MI MTHUN PA DAG LA YANG
BRJOD PAR BYA'O, ,NYE BAR LEN PA PO DANG, NYE BAR BLANG BA YIN
PAR GYUR PA LA SOGS PA DAG DON DAM PAR MA GRUB PA'I PHYIR RO,
,'DIR YANG GTAN TSIGS KYI DON MA GRUB PA NYID DANG, DPE BSGRUB
PAR BYA BA DANG,

SGRUB PA'I CHOS DANG MI LDAN PAS MED PA DANG, GTAN TSIGS GZHAN DU
RTOG NA YANG DON 'GAL BA NYID DU 'GYUR RO, ,JI LTAR DON DAM PAR
BYED PA PO DANG LAS DAG GIS NYE BAR LEN PA PO DANG, NYE BAR BLANG
BA DAG BSAL BA DE BZHIN DU, BYED PA PO DANG LAS DAG GIS, ,DNGOS
PO

LHAG MA SHES PAR BYA, ,RANG DANG GZHAN LA GRAGS PA'I RGYU DANG
'BRAS BU DANG, YON TAN DANG, YON TAN CAN DANG, MTSAN NYID DANG,
MTSAN NYID KYI GZHI DANG, YAN LAG DANG, YAN LAG CAN LA SOGS PA,
DNGOS PO LHAG MA RNAMS KYANG SHES PAR BYA STE, RGYU YANG 'BRAS BU
LA

BRTEN CING 'BRAS BU YANG RGYU LA BRTEN NAS 'GRUB PA LA SOGS PA
THA SNYAD PA YIN GYI, DON DAM PA PA NI MA YIN NO, ,GANG DAG RGYU
DANG 'BRAS BU LA SOGS PA DAG GI DON DAM PA BA'I RGYU DANG 'BRAS
BU LA SOGS PA'I NGO BO NYID LA MNGON PAR ZHEN PA DE DAG GI MNGON
PAR ZHEN PA'I ZUG RNGU DAG

BSAL BAR 'DOD PAS, SLOB DPON GYIS BKA' STZAL BA'I LUNG KHAS
BLANGS NAS, CUNG ZAD DPYAD PAR BYA'O, ,DON DAM PAR 'O MA YIN PAR
GYUR PA NI ZHO YIN PAR GYUR PA MI BYED DE, 'BRAS BU LA LTOS PA'I
PHYIR DPER NA RGYU SPUN DAG BZHIN NO, ,GAL TE MTHONG BA DANG
GRAGS PA'I GNOD

@119A *, ,PAS GNOD PAR 'GYUR RO ZHE NA, DAM BCAS PA KHYAD PAR CAN
BYAS PA'I PHYIR SKYON MED DO, ,YANG NA DON DAM PAR SMRA BAR 'DOD
PA'I 'O MA NI, BSAMS PA'I ZHO'I RGYU MA YIN TE, 'O MA YIN PA'I
PHYIR DPER NA DE LAS GZHAN PA'I 'O MA BZHIN NO, ,DE BZHIN DU DON

DAM PAR SMRA BAR 'DOD PA'I ZHO NI 'O MA'I RGYU CAN MA YIN TE, 'O
MA LA LTOS PA'I PHYIR, DPER NA DE LAS GZHAN PA'I ZHO BZHIN NO,
,YANG NA DON DAM PAR ZHO NI 'O MA'I RGYU CAN MA YIN PAR SHES PAR
BYA STE, RGYU LA LTOS PA'I PHYIR DPER NA SNAM BU BZHIN NA, ,'DIR
KHA CIG NA RE DON

DAM PAR 'O MA NI ZHO MI BYED DE ZHES DAM BCAS PA DE'I DON, GAL TE
THA SNYAD DU BYED PA YIN NA NI DPE MED PA DANG, PHYOGS SNGA MA LA
GNOD DO, ,CI STE RANG GI BYA BA MI BYED PA NYID YIN NA NI DE LTA
NA YANG DPE MED PA DANG, MA NGES PA NYID DE, THAMS CAD KYANG BYA
BA SO SOR NGES PA BYED

PA'I PHYIR RO ZHES ZER RO, ,DE NI BZANG PO MA YIN TE, BRTAG PA
SNGA MA NI KHAS MA BLANGS PA'I PHYIR RO, ,BRTAG PA PHYI MA LA
YANG RGYU SPUN LA SOGS PA ZHO'I RGYU MA YIN PA NYID DANG, SNAM BU
LA SOGS PA 'O MA'I 'BRAS BU MA YIN PA NYID GRUB PA DAG DPE NYID
DU 'DOD PA'I PHYIR DPE MED PA MA

YIN LA, DAM BCAS PA KHYAD PAR CAN YIN PA'I PHYIR MA NGES PA NYID
KYANG MA YIN NO, ,'DIR GRANGS CAN DAG GIS SMRAS PA, 'BRAS BU SNGA
NA YOD PA NYID KYIS BYED DE, MED PA LA MI BYED PA'I PHYIR RO,
,'DI NA GANG MED PA DE LA NI BYED PA MED DE, DPER NA RUS SBAL GYI
SPU LAS GOS

BYED PA MED PA BZHIN NO, ,ZHO LA NI BYED PA YOD PAS DE'I PHYIR,
'BRAS BU SNGA NA YOD PA KHO NA YIN NO, ,GAL TE 'BRAS BU SNGA NA
MED PAR GYUR NA DPER NA 'O MA LA ZHO SNGA NA MED PA BZHIN DU RTZI
RKYANG LA SOGS PA DAG KYANG MED PAR 'DRA BAS ZHO'I DON DU DE'I
RGYU 'O MA LEN PAR MI BYED PA ZHIG NA LAN PAR YANG

BYED PAS DE LTAR RGYU LEN PA'I PHYIR, 'BRAS BU SNGA NA YOD PA KHO
NA YIN NO, ,GAL TE 'BRAS BU SNGA NA MED PAR GYUR NA, DPER NA 'O
MA LA ZHO SNGA NA MED PA BZHIN DU, 'JIG RTEN GSUM PO DAG KYANG
MED PAR 'DRA BAS ZHO BZHIN DU 'JIG RTEN GSUM PO DAG KYANG 'BYUNG
BAR 'GYUR BA'I RIGS

@119B NA DE DAG MI 'BYUNG BAS, DE LTAR THAMS CAD 'BYUNG BA MED
PA'I PHYIR 'BRAS BU SNGA NA YOD PA KHO NA YIN NO, ,GAL TE 'BRAS
BU SNGA NA MED PAR GYUR NA, CI'I PHYIR RDZA MKHAN GYI NUS PAS
'JIM PA NUS PA CAN DAG KHO NA LAS BUM PA SGRUB PAR BYED CING
THAMS CAD LAS MI BYED PA NGES PA

'DI 'BYUNG BAR 'GYUR, DE LTAR NUS PAS NUS PA CAN BYED PA'I PHYIR
'BRAS BU SNGA NA YOD PA KHO NA YIN PAR SEMS SO, ,'DIS KYANG 'BRAS
BU SNGA NA YOD PA KHO NAR MNGON TE, GANG MED PA LA NI RGYU'I
DNGOS PO YOD PA MA YIN PAS, GAL TE 'BRAS BU SNGA NA MED PAR GYUR
NA DE LA YANG RGYU'I

DNGOS PO MED PAR 'GYUR BA ZHIG NA DE LTA MA YIN PAS, DE LTAR RGYU
YOD PA'I PHYIR YANG 'BRAS BU SNGA NA YOD PA KHO NA YIN NA, ,'O MA
LA NI ZHO SNGA NA YOD PA KHO NA YIN TE, DE YOD NA 'BYUNG BA'I
PHYIR RO, ,GANG LA GANG SNGA NA MED PA DE NI DE YOD KYANG 'BYUNG
BAR MI 'GYUR RO, ,DE LA 'DIR MED

PA LA MI BYED PA'I PHYIR ZHES BYA BA DE NI PHYOGS KYI CHOS MA YIN
PA'I PHYIR GTAN TSIGS KYI DON MA GRUB PA NYID DO, ,CHOS MI MTHUN
PA'I DPER RTAG TU YANG BYED PA'I PHYIR ZHES NYE BAR SBYOR BAS,
GTAN TSIGS MNGON PA'I PHYIR THA SNYAD KYI PHYOGS LA NI DON MA
GRUB PA NYID DANG, DON 'GAL BA

NYID DE, YOD PA LA BYED PA MI SRID PA'I PHYIR DANG, MED PA LA DE
SRID PA'I PHYIR RO, ,DON DAM PAR NI GTAN TSIGS DANG DPE MED DO,
,GANG LA GANG SNGA NA YOD PA DE NI DE LAS MI 'BYUNG STE, DPER NA
RGYU'I RANG GI BDAG NYID BZHIN PAS DAM BCAS PA LA CHOS CAN GYI
KHYAD PAR BSAL BA'I SKYON YOD

DO; ,CI STE YANG 'DI SKAD CES 'BRAS BU SNGA NA MED PAR SMRA BA
RNAMS KYI DAM BCAS PA LA CHOS CAN GYI KHYAD PAR BSAL BA'I SKYON
GDAGS PAR 'DOD PAS MED PA LA MI BYED PA'I PHYIR ZHES BYA BA LA
SOGS PA DAG NYE BAR BZHAG STE, GANG LA GANG SNGA NA MED PA DE LA
CI BYED PA LA SOGS PA MED DE,

DPER NA RI BONG GI RA BZHIN PAS DE'I PHYIR 'BRAS BU SNGA NA MED
PAR SMRA BA RNAMS KYI 'BRAS BU SNGA NA MED PA NYID DU DAM BCAS PA
LA YANG BYED PA LA SOGS PA BSAL BA'I SKYON YOD DO ZHES ZER NA, DE
NI MI GNOD DE, LEGS PAR ZIN PA MA YIN PA DE GNYI GA YANG BSAL BAR
'DOD PA'I PHYIR RO, ,SGYU

@120A *, ,MA'I SKYES BU BZHIN DU YOD PA DANG MED PA NYID DU BRJOD
PAR BYA MA YIN PA'I PHYIR BYA BA BYED PA LA SOGS PA DAG THA SNYAD
PAR KHAS BLANGS PA'I PHYIR DANG, DON DAM PAR RGYUS 'BRAS BU YOD
PA DANG MED PA BYED PA BSAL BA'I PHYIR SKYON MED DO, ,THAMS CAD

'BYUNG BA MED PA'I PHYIR ZHES BYA BA DE YANG 'DIR GLAGS YOD PA'I
TSIG YIN PA'I PHYIR RGYU LA 'BRAS BU SNGA NA YOD PA KHO NA YIN
TE, 'GA' ZHIG 'BYUNG BA'I PHYIR RO ZHES NYE BAR SBYOR BAS GTAN
TSIGS MNGON PA'I PHYIR THA SNYAD DU YANG DPE MED DO, ,DAM BCAS PA
LA SKYON YOD PA YANG MA

YIN TE, RJES SU 'GRO BA MED PA'I PHYIR RO, ,'DIS RGYU LEN PA'I
PHYIR ZHES BYA BA LA SOGS PA'I GTAN TSIGS DAG GI LAN KYANG BTAB
PA YIN NO, ,MAR ME BUM PA DMIGS PAR BYA BA'I PHYIR LEN PA DE LA
YANG DE'I 'GAL BA DMIGS SU MED PAS RANG GI GTAN TSIGS RGYU LEN

PA'I PHYIR ZHES BYA BA MA NGES PA NYID DO, ,GRANGS CAN DAG LAS
GANG DAG RGYU LA 'BRAS BU SNGA NA YOD PA YIN MOD KYI CHA PHRA
BA'I PHYIR RAM, ZIL GYIS NON PA'I PHYIR MI DMIGS SO ZHES ZER BA
DE DAG LA YANG RAGS PA NYID DANG, ZIL GYIS MA NON PA NYID SNGA NA
MED PA LAS PHYIS YOD PA'I

PHYIR, 'BRAS BU SNGA NA YOD PA MA YIN PAS PHYOGS SNGA MA LA GNOD
DO, ,CHA PHRA BA YOD PAS BSAMS PA GANG YIN PA DE RAGS PAR MTHONG
NGO ZHES ZER BA DAG GI DAM BCAS PA LA YANG RAGS PA NYID DU YOD PA
RJES SU DPOG PAS CHA PHRA BA NYID BSAL BA'I PHYIR CHOS KYI NGO BO
NYID LAS LOG PA'I

SKYON YOD DO, ,BYE BRAG TU SMRA BA DAG GI DAM BCAS PA'I PHYOGS LA
YANG YOD PA GANG YIN PA DE NI DA LTAR YIN PAS, DA LTAR NYID YOD
PAR RJES SU DPOG PAS 'BRAS BU 'DAS PA DANG, MA 'ONGS PA NYID KYI
KHYAD PAR BSAL BA'I PHYIR CHOS CAN GYI KHYAD PAR BSAL BA'I SKYON
YOD DO, ,GANG

DAG RGYU NI 'BRAS BU BYED PA NYID MA YIN GYI, 'DI LTAR GSAL BAR
BYED DO ZHES ZER BA DE DAG LA YANG 'DI SKAD CES GANG GIS JI ZHIG
BZHIN DU GSAL BAR BYED CES BRGAL ZHING BRTAG PAR BYA'O, ,GAL TE
MAR MES BUM PA YOD PAR GYUR PA GSAL BAR BYED PA BZHIN DU'O ZHE
NA, PHYOGS DE'I

@120B LAN NI SKYE BA MED PA'I RAB TU BYED PAR DON DAM PAR MAR ME
NI BUM PA GSAL BAR BYED PA MA YIN TE, MIG GI YUL YIN PA'I PHYIR
DANG, THOGS PA DANG BCAS PA'I PHYIR DANG, GZUGS CAN YIN PA'I
PHYIR DANG, REG PA YIN PA'I PHYIR DANG, BRJOD PAR BYA BA YIN PA'I
PHYIR ZHES

BYA BA LA SOGS PA'I GTAN TSIGS DAG GI PHYIR DPER NA BONG BA BZHIN
NO ZHES RJES SU DPAG PA DAG GIS LAN BTAB ZIN TO, ,GRANGS CAN DAG
LAS GANG DAG MKHAS PAR RLOM PA DAG GIS 'DI SKAD CES ZER TE, 'BRAS
BU MA SKYES PA DANG, ZHIG PA DAG KYANG NUS PA'I BDAG NYID DU YOD

PAS DE'I PHYIR, 'BRAS BU SNGA NA YOD PA ZHES BYA'I, GSAL BA'I
BDAG NYID DU YOD PA NI MA YIN NO, ,RGYUS 'BRAS BU BYED DO ZHES
BYA BA YANG BYED DO ZHES BYA BA LA DON DU MA YOD PA'I PHYIR SGRA
DE'I DON NI RGYU 'BRAS BU'I NGO BO NYID DU 'GYUR BA YIN PAR RNAM
PAR BSHAD DO, ,CI STE 'BRAS BU MA SKYES

PA DANG ZHIG PA DAG YOD PAR JI LTAR SHES PAR BYA ZHE NA, 'BRAS BU
SNGA NA MED PA DANG, ZHIG NAS MED PA DAG NI YOD PA KHO NAR SHES
PAR BYA STE, DUS KYIS BSDUS PA'I PHYIR DANG, 'I ZHES BSTAN PA'I
PHYIR DPER NA DA LTAR GYI 'BRAS BU BZHIN NO, ,GAL TE 'BRAS BU
SKYE BA'I DUS NA RGYU JI LTAR MA

ZHIG CE NA, RGYU NI 'BRAS BU SKYE BA'I DUS NAM ZHIG PA KHO NA YIN
TE, NGES PAR SKYE BA'I PHYIR 'BRAS BU'I BDAG NYID BZHIN NO, ,DE
BZHIN DU SHES PA LOG PA DANG, MA LOG PA DANG, THE TSOM CAN GYI
RGYU YIN PA'I PHYIR DANG, GZHAN GYI DON NYID YIN PA'I PHYIR DANG,
SHES PA YOD PA NYID MA YIN PA'I

PHYIR ZHES BYA BA LA SOGS PA'I GTAN TSIGS DAG GIS RNAM PAR SHES
PAR BYA'O, ,YANG NA RGYU 'O MA ZHES BYA BA'I SKAD CIG MA LAS
'BRAS BU ZHO ZHES BYA BA'I SKAD CIG MA GZHAN PA NYID MA YIN TE,
BA LAS BYUNG BA'I PHYIR DPER NA ZHO'I BDAG NYID BZHIN NO, ,YANG
NA 'DAS PA'I MIG GI RNAM PAR

SHES PA'I SKAD CIG MA LAS, DA LTAR GYI MIG GI RNAM PAR SHES PA'I
SKAD CIG MA GZHAN PA NYID MA YIN TE, MIG GI RNAM PAR SHES PA YIN
PA'I PHYIR DA LTAR GYI MIG GI RNAM PAR SHES PA'I SKAD CIG MA
BZHIN NO, ,GAL TE RGYUD THA DAD PA'I MIG GI RNAM PAR SHES PA LA
SOGS PA DAG

@121A *, ,GIS MA NGES PA NYID DO ZHE NA, DE DAG KYANG PHYOGS KYI
KHONGS SU GTOGS PA NYID YIN PA'I PHYIR SKYON MED DO, ,'DIR YANG
'DAS PA'I RGYU PHYOGS SU BYED NA NI GZHI MA GRUB PA LA SOGS PA'I
SKYON YOD DO, ,DA LTAR GYI PHYOGS SU BYED NA NI DPE MED DE, DE'I
'BRAS BU MA

GRUB PA'I PHYIR RO, ,'BRAS BU GZHAN MA YIN PA GANG YIN PA DE YANG
DE'I RGYU MA YIN TE, GZHAN MA YIN PA'I PHYIR, RANG GI BDAG NYID
BZHIN PAS GZHAN MA YIN PA NYID DU RJES SU DPOG PA'I DAM BCAS PA
LA RGYU RGYU MA YIN PA NYID KYIS, DE'I RGYU NYID BTZAL BA'I PHYIR
CHOS CAN GYI NGO BO NYID

BSAL BA'I SKYON YOD DO, ,MA ZHIG PA ZHES BYA BA'I DON KYANG GANG
YIN, GAL TE RANG BZHIN GYIS BAG LA ZHA BA'O ZHE NA NI DPE MED DO,
,GAL TE MI GSAL BA'O ZHE NA YANG SKYON DE NYID DO, ,ZHIG PA DAG
DANG SNGA NA MED PA DAG YOD PAR RTOG PA LA NI DPE MED PA DANG
KHAS BLANGS PA LA GNOD PAR

'GYUR RO, ,GAL TE DA LTAR YIN NO ZHE NA, DA LTAR NYID DU RJES SU
DPOG PA'I DAM BCAS PA LA RGYU MA YIN PA NYID KYIS RGYU NYID BSAL
BA'I PHYIR CHOS CAN GYI NGO BO NYID BSAL BA'I SKYON YOD DO, ,DA
LTAR GYI 'BRAS BU YANG RDZAS SU YOD PA NYID DU MI 'GRUB STE MA
SKYES PA'I PHYIR RO, ,DE YOD PA

NYID DU MA GRUB PA'I PHYIR DPE MED DO, ,'DIS DUS KYIS BSDUS PA'I
PHYIR ZHES BYA BA LA SOGS PA GTAN TSIGS GNYIS LA YANG SKYON GYIS
LAN BTAB PA YIN NO, ,DE BZHIN DU GZHAN NYID KYI PHYOGS LA YANG CI
RIGS PAR BRJOD PAR BYA'O, ,DE LTAR RE ZHIG RGYU YIN PAR GYUR PAS
'BRAS BU

YIN PAR GYUR PA MI BYED PAR BSTAN TO, ,DA NI THA SNYAD DU YANG
RGYU MA YIN PAR GYUR PAS 'BRAS BU MA YIN PAR GYUR PA MI BYED DE,
MED PA'I PHYIR DPER NA RUS SBAL GYI SPU DAG DE'I GOS MI BYED PA
BZHIN NO, ,DE BZHIN DU 'BRAS BU LA YANG RGYU MA YIN PAR GYUR PA'I
BYA BA MA YIN NO ZHES DAM

BCAS PA LA KHYAD PAR YOD PAR ZAD KYI, SBYOR BA'I YAN LAG LHAG MA
DAG NI SNGA MA BZHIN NO, ,RNAM PA GNYIS SU SMRA BA DAG GI PHYOGS
LA YANG GNYI GA'I SKYON DU 'GYUR RO, ,RANG GI SDE PA BYE BRAG TU
SMRA BA DAG NA RE, RGYU YIN PAR GYUR PA 'BRAS BU MA YIN PAR GYUR
PA BYED DO, ,'BRAS BU MA

@121B SKYES PA NI MA YIN PAR GYUR PA STE, GZUNG DU MED PA'I PHYIR
NAM MKHA'I ME TOG BZHIN NO, ,SKYES PA LA NI RGYU'I NUS PA NYID
MED KYI, MA SKYES PA LA DE YOD PAS 'BRAS BU MA YIN PAR GYUR PA
NYID DO, ,CI STE MED PAR 'DRA BA LAS RI BONG GI RVA NI MI SKYE
LA, 'BRAS BU NI SKYE BAR

'GYUR BA LA KHYAD PAR CI YOD CE NA, RI BONG GI RVA NI RGYU MED
PA'I PHYIR MI SKYE LA, 'BRAS BU NI DA LTA MA YIN PAS DE LTAR RGYU
YOD PA'I PHYIR 'BRAS BU MED PA SKYE'O, ,YANG NA 'BRAS BU MED PA
NYID NI SKYE'I, 'BRAS BU MA YIN PA NI MI SKYE BAS GANG SKYE BA DE
NI MED PA NYID DO ZHES NGES

PAR GZUNG BAR BYA'O, ,DE'I PHYIR GANG DAG NA RE MED PA NI, MI
SKYE STE MED PA'I PHYIR DPER NA RI BONG GI RVA BZHIN NO ZHES ZER
BA DE NI GRUB PA LA SGRUB PA YIN NO, ,DPE YANG MED DE 'BRAS BU
NYID MED PA'I PHYIR RO ZHES BYA BA'I GTAN TSIGS NAM MKHA'I ME TOG
LA RJES SU 'GRO BA MED PA'I

PHYIR RO, ,YANG NA SKYE BA'I SNGA ROL NA MED PA'I PHYIR RO ZHES
BYA BA'I GTAN TSIGS YONGS SU 'DZIN NA NI DPE MED DE, RI BONG GI
RVA LA DE MED PA'I PHYIR RO, ,GTAN PA MED PA GTAN TSIGS SU BRJOD
NA NI GTAN TSIGS KYI DON MA GRUB PA NYID DO, ,SNAM BU SNGA NA MED
PA NYID SKYE BAR MTHONG STE, MTHONG

BA LAS LHAG PA'I TSAD MA GZHAN MED PAS DES NA 'BRAS BU SNGA NA
MED PA YIN NO ZHES ZER RO,, ,,DBU MA'I RTZA BA'I 'GREL PA SHES
RAB SGRON MA BAM PO BRGYAD PA, 'DIR BSHAD PA, KHYED CAG GTAN
TSIGS NYID DU 'DOD PA GZUNG DU MED PA'I PHYIR ZHES BYA BA DE'I
DON GANG YIN,

MNGON SUM DANG, RJES SU DPAG PA DANG, TSAD MA THAMS CAD KYIS
GZUNG DU MED PA'I PHYIR ZHES BYA BAR RTOG NA NI, RNAM PA THAMS
CAD DU GTAN TSIGS KYI DON MA GRUB PA NYID DANG, GTAN TSIGS KYI
DON MA NGES PA NYID KYI SKYON YOD PAS RJES SU DPAG PA DES 'BRAS
BU MA SKYES PA NI MA

YIN PAR GYUR PA STE ZHES BSTAN PAR MI NUS SO, ,'BRAS BU MED PA
NYID NI SKYE'I, 'BRAS BU MA YIN PA NI MI SKYE BAS, GANG SKYE BA
DE NI MED PA NYID DO ZHES NGES PAR GZUNG BAR BYA'O ZHES GANG
SMRAS PA, DE LA YANG 'BRAS BU MED PA MI SKYE BAR BSTAN ZIN PA'I
PHYIR DANG, MED PA'I PHYIR ZHES

@122A *, ,BYA BA'I GTAN TSIGS SPYIR SBYAR BA'I PHYIR DANG, DE'I
DPE YANG DE BZHIN DU GRUB PA'I PHYIR GRUB PA LA SGRUB PA YANG MA
YIN LA, DPE MED PA DANG GTAN TSIGS MED PA YANG MA YIN NO, ,GZHAN
YANG DON DAM PAR 'BRAS BU ZHO ZHES BYA BA NI 'O MA LAS MI 'BYUNG
BAR

SHES PAR BYA STE, RGYU LA LTOS PA'I PHYIR DPER NA BUM PA SKYE BA
MI RIGS PA BZHIN NO, ,DE SKYE BA NI DON MED PA NYID DU 'GYUR BA'I
PHYIR RO, ,YANG NA DON DAM PAR SMRA BAR 'DOD PA'I ZHO NI SMRA BAR
'DOD PA'I 'O MA'I RGYUN CAN MA YIN PAR SHES PAR BYA STE, ZHO YIN
PA'I PHYIR DPER NA DE LAS

GZHAN PA BZHIN NO, ,DE BZHIN DU BYAS PA NYID DANG, CHUD ZA BA
NYID DANG, RKYEN GYI DBYE BAS THA DAD PA NYID DANG, RGYU DANG
LDAN PA NYID CES BYA BA LA SOGS PA'I GTAN TSIGS DAG KYANG RGYAS
PAR BRJOD PAR BYA'O, ,MED PAR 'DRA BA LAS 'BRAS BU NI RGYU YOD
PA'I PHYIR SKYE LA, RI BONG GI

RVA NI RGYU MED PA'I PHYIR MI SKYE'O ZHES GANG SMRAS PA DE YANG
BZANG PO MA YIN TE, DON DAM PAR GANG GI RGYUR GANG 'DOD DE NI
DE'I RGYU MA YIN PAR SHES PAR BYAR NUS TE, SKYE BA'I SNGA ROL NA
MED PA'I PHYIR, DPER NA RI BONG GI RVA'AM, DE LAS GZHAN PA BZHIN
NO, ,GZHAN YANG GANG GI TSE

'DI SKAD CES SKYE BA'I SNGA ROL NA MED PA GANG YIN PA DE NI SKYE
BAR 'GYUR RO ZHES DAM BCAS PA KHYAD PAR CAN BYAS PA'I PHYIR 'BRAS
BU NI, RI BONG GI RVA LA SOGS PA BZHIN DU SKYE BAR MI 'THAD PA
DANG LDAN PA MA YIN NO ZHES DAM 'CHA' BAR BYED PA DE'I TSE NA
YANG, RJES SU DPAG PA JI SKAD BSTAN PA NYID

KYIS DE BSAL BA'I PHYIR DE NI GYI NA ZER BA YIN NO, ,DON DAM PAR
ZHO NI 'O MA LAS MI 'BYUNG BAR SHES PAR BYA STE, SKYE BA'I SNGA
ROL NA MED PA'I PHYIR DPER NA DE LAS GZHAN PA BZHIN PAS, DE'I
PHYIR DE NI BDAG NYID DBUGS 'BYIN PAR BYED PA TZAM DU ZAD DO,
,'DI SKAD CES SNGA NA MED PA NYID SKYE BAR

MTHONG STE ZHES GANG SMRAS PA DE NYID KYANG CI YANG DAG PAR YOD
PA'AM, MED PA'AM, YOD MED CIG SKYE BAR 'GYUR ZHES BRTAGS NA DE
DAG RNAM PA THAMS CAD DU MI 'THAD DO, ,DE LTA BAS NA MKHAS PA
RNAMS KYIS NI BUM PA LA SOGS PA DAG GI SKYE BA NI SGYU MA'I SKYES
BU'I SKYE BA BZHIN DU THA SNYAD PA

@122B YIN GYI, DON DAM PA PA MA YIN PAR NGES PAR SHES TE, MTHA'
GNYIS LA MI GNAS PA'I BLO GROS DANG LDAN PA'I PHYIR RO, ,ZHAR LA
BSHAD PAS CHOG GI SKABS NYID DPYAD PAR BYA'O, ,DE BZHIN DU DE LAS
GZHAN PA PHYOGS MI MTHUN PA DAG LA YANG CI RIGS PAR BRJOD PAR
BYA'O,,

DE BZHIN DU DON DAM PAR SMRA BAR 'DOD PA'I YON TAN YIN PAR GYUR
PA DAG KYANG BUM PA ZHES BYA BA DE'I YON TAN CAN YIN PAR GYUR PA
RTZOM PAR MI BYED DE, YON TAN CAN LA LTOS PA'I PHYIR DANG, THA
SNYAD GDAGS PA'I PHYIR, DPER NA DE LAS GZHAN PA BZHIN NO, ,DE
BZHIN DU DON DAM PAR

SMRA BAR 'DOD PA'I YON TAN CAN YIN PAR GYUR PA SNAM BU ZHES BYA
BA'I GZUGS GZHAN YANG, YON TAN YIN PAR GYUR PA RGYU SPUN GYI
GZUGS LA SOGS PAS BRTZAMS PA MA YIN TE, YON TAN LA LTOS PA'I
PHYIR DANG, THA SNYAD GDAGS PA'I PHYIR, DPER NA DE LAS GZHAN PA
BZHIN

NO; ,DE BZHIN DU SMRA BAR 'DOD PA'I BUM PA YANG GZUGS LA SOGS PAS
'DU BA'I RGYU CAN MA YIN PAR NGES TE, RGYU LA LTOS PA'I PHYIR
DPER NA SNAM BU LA SOGS PA BZHIN NO, ,YANG NA SMRA BAR 'DOD PA'I
GZUGS LA SOGS PA NI, BSAMS PA'I BUM PAR 'DU BA MA YIN TE,

YON TAN CAN LA LTOS PA'I PHYIR DPER NA DE LAS GZHAN PA BZHIN NO,
,DE BZHIN DU RDZAS NYID DANG, RGYU CAN NYID DANG, 'BRAS BU NYID
DANG, BRJOD PAR BYA BA NYID DANG, SHES BYA NYID LA SOGS PA'I GTAN
TSIGS DAG GI PHYIR RO ZHES KYANG BRJOD PAR BYA'O, ,YON TAN DANG,
YON TAN

CAN MA YIN PAR GYUR PA LA SOGS PA DAG GI PHYOGS LA YANG, DAM BCAS
PA LA KHYAD PAR YOD PAR ZAD KYI SBYOR BA'I YAN LAG LHAG MA DAG NI
SNGA MA BZHIN NO, DE BZHIN DU DON DAM PAR LKOG SHAL LA SOGS PA
MTSAN NYID YIN PAR GYUR PA YANG BA LANG ZHES BYA BA, MTSAN NYID
KYI GZHI

YIN PAR GYUR PA YANG BA LANG ZHES MTSON PAR MI BYED PAR SHES PAR
BYA STE, MTSAN NYID KYI GZHI LA LTOS PA'I PHYIR DPER NA, RTA'I
MTSAN NYID BZHIN NO, DE BZHIN DU DON DAM PAR BA LANG GI RDZAS
KYANG LKOG SHAL LA SOGS PA MTSAN NYID KYI GZHI MA YIN TE MTSAN
NYID LA LTOS PA'I PHYIR DPER NA DE

@123A *, ,LAS GZHAN PA BZHIN NO, ,DE BZHIN DU LKOG SHAL LA SOGS
PA DAG BA LANG GI RDZAS RTZOM PAR BYED PA MA YIN PA DANG, BA LANG
GI RDZAS KYANG LKOG SHAL LA SOGS PA DAG GIS BRTZAMS PA MA YIN PAR
YANG BRJOD PAR BYA'O, ,DE BZHIN DU PHYOGS MTHUN PA DANG,

MI MTHUN PA THAMS CAD LA YANG SBYAR BAR BYA'O, ,DE BZHIN DU DON
DAM PAR LAG PA LA SOGS PA YAN LAG YIN PAR GYUR PA DAG KYANG LHAS
BYIN ZHES BYA BA YAN LAG CAN YIN PAR GYUR BA RTZOM PAR BYED PA MA
YIN TE, YAN LAG CAN LA LTOS PA'I PHYIR DPER NA RTZA BA DANG SDONG
PO LA SOGS PA

DAG BZHIN NO, ,DE BZHIN DU DON DAM PAR LHAS BYIN ZHES BYA BA YAN
LAG CAN YIN PAR GYUR PA YANG, LAG PA LA SOGS PA YAN LAG YIN PAR
GYUR PA DAG GIS BRTZAMS PA MA YIN TE, YAN LAG LA LTOS PA'I PHYIR
DPER NA SHING LJON PA BZHIN NO, ,YANG NA SMRA BAR 'DOD PA'I SO MA
SHAR

MA ZHES BYA BA NI LAG PA LA SOGS PA YAN LAG DAG GIS BRTZAMS PA MA
YIN PAR GZUNG BAR BYA STE YAN LAG LA LTOS PA'I PHYIR DANG, YAN
LAG CAN YIN PA'I PHYIR DPER NA BHA BA SHAR MA BZHIN NO, ,YANG NA
DON DAM PAR SMRA BAR 'DOD PA'I LAG PA LA SOGS PA YAN LAG DAG NI
SO MA SHAR

MA ZHES BYA BA YAN LAG CAN RTZOM PAR BYED PA MA YIN PAR SHES PAR
BYA STE, YAN LAG CAN LA LTOS PA'I PHYIR, DPER NA DE LAS GZHAN PA
BZHIN NO, ,'DIR YANG DAM BCAS PA'I DON LA SOGS PA RNAM PAR BRTAG
PA RGYAS PA NI SNGA MA BZHIN NO, ,YANG GZHAN YANG, 'DI LA YAN LAG
CAN DE YAN

LAG DAG LA CHA SHAS KYIS 'JUG PAR 'DOD DAM, BDAG NYID THAMS CAD
KYIS 'JUG PAR 'DOD, DE LA GAL TE BRTAG PA SNGA MA LTAR 'DOD PA NI
LHAS BYIN ZHES BYA BA, YAN LAG CAN GYI RKANG PA LA SOGS PA DAG
DE'I CHA SHAS LAG PA'I PHYOGS NA 'DUG PA GANG YIN PA DE RTZOM PAR
BYED PA MA

YIN TE, DE DAG TU MA ZHUGS PA'I PHYIR DPER NA RGYU SPUN LA SOGS
PA BZHIN NO, ,CI STE BRTAG PA PHYI MA LTAR 'DOD NA NI LHAS BYIN
ZHES BYA BA, YAN LAG CAN GYI BDAG NYID LAG PA'I PHYOGS NA 'DUG PA
GANG YIN PA DE, DE'I RKANG PA LA SOGS PAS BRTZAMS PA MA YIN TE,
DE DAG TU MA ZHUGS PA'I PHYIR

@123B DPER NA BA LANG LA SOGS PA BZHIN NO, ,DE LA BRTAG PA SNGA
MA LA NI YAN LAG CAN CHA SHAS DANG BCAS PA NYID DU 'GYUR LA,
BRTAG PA PHYI MA LA NI YAN LAG CAN MANG PO NYID DU 'GYUR BAS DE'I
PHYIR DE LA MNGON PAR ZHEN PAR MI BYA'O, ,DE LA 'DIR RAB TU BYED
PA'I DON NI PHA ROL POS PHUNG PO LA

SOGS PA DAG YOD PA NYID DU SGRUB PA'I PHYIR, RAB TU BYED PA'I
DANG POR GTAN TSIGS SMRAS PA'I DON MA GRUB PA NYID DU BRJOD PAS,
BYED PA PO DANG LAS DAG NGO BO NYID MED PA NYID DU BSTAN PA YIN
NO, ,DE'I PHYIR LUS DANG, NGAG DANG, YID DAG GIS MNGON PAR 'DU
BYED PA MED PA NI

YANG DAG PA'I LAS KYI MTHA'O ZHES BYA BA LA SOGS PA DANG, DE
BZHIN DU RAB KYI RTZAL GYIS RNAM PAR GNON PA GZUGS LA BYED PA
PO'AM, BYANG DU 'JUG PA PO MED DO, ,TSOR BA DANG, 'DU SHES DANG,
'DU BYED RNAMS DANG, RNAM PAR SHES PA LA BYED PA PO'AM, BYED DU
'JUG

PA PO MED DO, ,GZUGS LA BYED PA PO'AM, BYED DU 'JUG PA PO MED PA
DANG, TSOR BA DANG, 'DU SHES DANG, 'DU BYED RNAMS DANG, RNAM PAR
SHES PA LA BYED PA PO'AM, BYED DU 'JUG PA PO MED PA GANG YIN PA
DE NI SHES RAB KYI PHA ROL TU PHYIN PA'O ZHES BYA BA DANG, DE
BZHIN DU

BCOM LDAN 'DAS SHES RAB KYI PHA ROL TU PHYIN PA NI MA BGYIS PA'O,
,BKA' STZAL PA, SHA RA DVA TA'I BU BYED PA PO DMIGS SU MED PA'I
PHYIR RO ZHES BYA BA DANG, DE BZHIN DU RAB KYI RTZAL GYIS RNAM
PAR GNON PA, GZUGS NI DGE BA'AM, MI DGE BA MA YIN NO, ,TSOR BA
DANG, 'DU

SHES DANG, 'DU BYED RNAMS DANG, RNAM PAR SHES PA YANG DGE BA'AM,
MI DGE BA MA YIN NO, ,GZUGS DGE BA'AM, MI DGE BA MA YIN PA DANG,
TSOR BA DANG, 'DU SHES DANG, 'DU BYED RNAMS DANG, RNAM PAR SHES
PA DGE BA'AM, MI DGE BA MA YIN PA GANG YIN PA DE NI SHES

RAB KYI PHA ROL TU PHYIN PA'O ZHES BYA BA LA SOGS PA GSUNGS PA DE
DAG GRUB PA YIN NO, ,SLOB DPON LEGS LDAN BYED KYIS NYE BAR SBYAR
BA'I DBU MA'I RTZA BA'I 'GREL PA SHES RAB SGRON MA LAS, BYED PA
PO DANG LAS BRTAG PA ZHES BYA BA STE, RAB TU BYED PA BRGYAD
PA'O,, ,,DE NI STONG PA NYID

@124A *, ,KYI MI MTHUN PA'I PHYOGS KYI KHYAD PAR DGAG PAS, NYE
BAR LEN PA PO DANG, NYE BAR BLANG BA DAG NGO BO NYID MED PA NYID
DU BSTAN PA'I DON GYI DBANG GIS RAB TU BYED PA DGU PA BRTZAM MO,
,RAB TU BYED PA 'DAS MA THAG PAR, DE BZHIN NYE BAR LEN SHES PAR
BYA, ,ZHES SMOS PA

DER NYE BAR LEN PA PO YIN PAR GYUR PA DANG, MA YIN PAR GYUR PA
DANG, YIN PA DANG, MA YIN PAR GYUR PA NYE BAR BLANG BA YIN PAR
GYUR PA DANG, MA YIN PAR GYUR PA DANG, YIN PA DANG, MA YIN PAR
GYUR PA NYE BAR LEN PAR MI BYED DO ZHES BSHAD PA'I PHYIR 'DIR
SMRAS PA, LTA DANG NYAN LA

SOGS PA DANG, ,TSOR SOGS DANG YANG DBANG BYAS PA, ,GANG GI YIN PA
DE DAG GIS, ,SNGA ROL DE YOD KHA CIG SMRA, ,DE LA LTA ZHES BYA BA
NI, 'DIS LTA BAR BYED PA'I PHYIR RO, ,NYAN ZHES BYA BA LA SOGS PA
DAG LA YANG DE BZHIN NO, ,SOGS PA ZHES BYA BA NI GANG DAG GI DANG
POR

LTA BA DANG, NYAN PA BSTAN PA DAG GO ZHES TSIG RNAM PAR SBYAR RO,
,TSOR ZHES BYA BA NI TSOR BA'O, ,SOGS ZHES BYA BA NI RNAM PAR
SHES PA DANG, REG PA DANG, YID LA BYED PA DANG, SEMS PA LA SOGS
PA GANG DAG GI DANG POR TSOR BA BSTAN PA DAG GO , ,DANG ZHES BYA
BA'I SGRA NI KUN BSDU BA'I

DON TO, ,YANG ZHES BYA BA'I SGRA NI YID CES PA'I DON TO, ,DBANG
BYAS PA ZHES BYA BA'I SGRA NI DBANG DU BYAS PA LA 'JUG PA'I DON
TO, ,DE'I PHYIR LTA BA LA SOGS PA DE DAG NYE BAR LEN PA PO GANG
GI YIN PA'I LTA BA LA SOGS PA DANG, TSOR BA LA SOGS PA DE DAG GI
SNGA ROL NA NYE BAR LEN PA PO DE

YOD DO ZHES KHA CIG SMRA STE, KHA CIG CES BYA BA NI RANG GI SDE
PA THAMS CAD KYIS DE LTAR KHAS MA BLANGS PA'I PHYIR GNAS MA'I
BU'I SDE PA DAG STE, DE DAG DE SKAD CES ZER RO ZHES BYA BAR STON
TO, ,DE NI PHA ROL POS DAM BCAS PA NYE BAR BZHAG PA YIN NO, ,DE
DAG 'DI SKAD CES KYANG ZER TE, 'DI LTAR

NYE BAR LEN PA PO GNAS NA NYE BAR BLANG BA DE DAG SHES PAR BYAR
RUNG STE, DE LA LTOS NAS DE DAG 'BYUNG BA'I PHYIR RO, ,GZHAN DU
DAM BCAS NA, DNGOS PO YOD PA MA YIN NA, ,LTA BA LA SOGS JI LTAR
'GYUR, ,DES NA, DE PHYIR DE DAG SNGA ROL NA, ,DNGOS PO GNAS PA DE
YOD DO, ,ZHES BYA

@124B BA NI MJUG BSDU BA'I TSIG YIN NO, ,DE LTA BAS NA SNGA MA
BZHIN DU GTAN TSIGS DANG DPE MNGON PAR RJES SU DPAG PA NI NYE BAR
LEN PA PO DE LTA BA PO LA SOGS PA'I SNGA ROL NA GNAS PA YOD DE,
NYE BAR LEN PA PO YIN PA'I PHYIR RO, ,'DI NA GANG NYE BAR LEN PA
PO YIN PA DE NI NYE BAR BLANG

PA DAG GI SNGA ROL NA GNAS PA KHO NA YIN TE, DPER NA SAB MA MKHAN
RTZI RKYANG LA SOGS PA DAG GI SNGA ROL NA GNAS PA YOD PA BZHIN
NO, ,YANG NA LTA BA DANG NYAN PA LA SOGS PA NYE BAR BLANG BA DAG
NI NYE BAR LEN PA PO SNGA NA GNAS PA DANG LDAN PAR SHES PAR BYA
STE, NYE BAR BLANG BA YIN PA'I

PHYIR DPER NA RTZI RKYANG LA SOGS PA BZHIN NO, ,DE'I PHYIR NYE
BAR BLANG BA NYE BAR LEN PAR BYED PA NYID KYIS NYE BAR LEN PA PO
ZHES GRAGS PAR 'GYUR ZHING, NYE BAR LEN PA POS NYE BAR BLANG BA
NYID KYIS KYANG, NYE BAR BLANG BA ZHES GRAGS PAR 'GYUR BAS GNYI
GA GRUB BO, ,DES NA, KHO BO CAG

GIS DON DAM PAR PHUNG PO LA SOGS PA DAG YOD PA KHO NA YIN TE,
BCOM LDAN 'DAS KYIS DE DAG LA BRTEN NAS NYE BAR LEN PA PO DANG,
NYE BAR BLANG BA BSTAN PA'I PHYIR RO ZHES GANG SMRAS PA DE NYAMS
PA MED DO, ,'DIR BSHAD PA, LTA DANG NYAN LA SOGS PA DANG, ,TSOR
BA LA SOGS

NYID KYI NI, ,SNGA ROL DNGOS PO GANG GNAS PA, ,DE NI GANG GIS
GDAGS BAR BYA, ,LTA BA LA SOGS PA DANG, TSOR BA LA SOGS PA DAG
MED NA, GANG DAG LA BRTEN NAS 'DI NYE BAR LEN PA PO ZHES NYE BAR
'DOGS PAR BYED PA'I NYE BAR BLANG BA GZHAN 'GA' YANG MED DO, ,THA
SNYAD KYI DUS SU

LTA BA LA SOGS PA DAG NYID KYIS DE GDAGS PAR BYA BA YIN NA, LTA
BA LA SOGS PA DE DAG KYANG SKYE BA'I SNGA ROL NA MED DE, DE DAG
MED NA DE GANG GIS GDAGS PAR BYA, DE'I TSE NYE BAR BLANG BA DAG
MED NA DE YANG MED DE, SHING DU [?] BA LA SOGS PA DAG MED NA NAGS
TSAL YANG MED PA BZHIN NO ZHES

BYA BAR DGONGS SO, ,YANG NA, LTA DANG NYAN LA SOGS PA DANG, ,TSOR
BA LA SOGS NYID KYIS NI, ,SNGA ROL DNGOS PO GANG GNAS PA, ,DE NI
GANG GIS GDAGS PAR BYA, ,NYE BAR BLANG BA LA BRTEN NAS NYE BAR
LEN PA PO GDAGS PAR BYA BA NYID DO ZHES BYA BAR DGONGS SO, ,DE
LTAR NA 'DIS NI NYE BAR

@125A *, ,LEN PA PO'I CHOS BRTEN NAS GDAGS PAR BYA BA NYID BSTAN
TO, ,DE'I PHYIR SNGA MA BZHIN DU YAN LAG LHAG MA MNGON PAS 'DIR
RJES SU DPAG PAS NI NYE BAR LEN PA PO DA LTA BA LA SOGS PA NYE
BAR BLANG BA DAG GI SNGA ROL NA MED DE, GDAGS PAR BYA BA YIN PA'I
PHYIR DPER NA

SNAM BU RGYU SPUN DAG GI SNGA ROL NA MED PA BZHIN NO, ,DES NA NYE
BAR LEN PA PO DANG, NYE BAR LEN PA PO MA GRUB PA'I PHYIR GTAN
TSIGS DE NYID KYI DON MA GRUB PA NYID KYI SKYON NAM, DON 'GAL BA
NYID KYI SKYON YOD DO, ,DON DAM PAR SAB MA MKHAN DANG RTZI RKYANG
LA SOGS PA DAG KYANG NYE

BAR LEN PA PO DANG, NYE BAR BLANG BA NYID DU MA GRUB PA'I PHYIR
DPE YANG MED DO, ,YANG NA GNAS MA'I BU'I SDE PA DAG LAS KHA CIG
PHYIR ZLOG PAR BYED DE, LUNG LAS NYE BAR LEN PA PO LTAR GYUR PA
SNGA NA GNAS PA YOD PA LTAR 'GYUR BA'I LAS YONGS SU ZAD PAS, MI
LA SOGS

PA'I PHUNG PO NYE BAR BLANG BA'I NYE BAR LEN PA PO NYID DU 'GYUR
BAR GRAGS PAS RJES SU DPAG PAS NYE BAR LEN PA PO MED PA NYID DU
BSTAN PA KHO BO CAG MI 'DOD DE, LONG BA RKANG PA TSOD DPAGS KYIS,
,NYAM NGA'I LAM DU RGYUG PA LTAR, ,RJES SU DPAG PA GTZOR 'DZIN
PA, ,RNAM PAR LTUNG BA MI

DKA'O, ,ZHES BYA BA LTA BUR 'GYUR RO ZHE NA, DE NI RIGS PA MA YIN
TE, LHA YANG LHA'I NYE BAR BLANG BA DAG NYID LA BRTEN NAS LHA
NYID DU GDAGS PAR BYA BA YIN PA'I PHYIR DANG, RKANG PA'I TSOD
DPAGS PA NI MI MTHUN PA'I PHYOGS LA YANG YOD PA RJES SU DPAG PA
NYID DU MA GRUB PA'I PHYIR DANG, RJES

SU DPAG PA LTAR SNANG BA GTZOR 'DZIN PA NI LTUNG BAR 'GYUR BA'I
PHYIR RO, ,LUNG SPYI YIN PAS THE TSOM SKYE BA'I PHYIR YANG DE
NYID LAS NGES PAR GZUNG BAS MI RIGS TE, LUNG NI RJES SU DPAG PA
LAS DON THA DAD PA MA YIN PAR GZUNG BAR BYA STE, MNGON SUM MA YIN
PA'I DON RTOGS PA'I RGYU YIN PA'I PHYIR,

DPER NA, RJES SU DPAG PA'I RANG GI BDAG NYID BZHIN NO, ,KHA CIG
NA RE, LUNG NI RJES SU DPAG PA LAS DON THA DAD PA KHO NA YIN TE,
DE LAS YUL THA DAD PA'I PHYIR DPER NA MNGON SUM BZHIN NO, ,DE
LTAR YANG RJES SU DPAG PA NI DBANG POS GZUNG BA'I DON GYI YUL CAN
YIN LA, SGRA'I

@125B MTSAN NYID KYI TSAD MA NI DBANG PO LAS 'DAS PA MTHO RIS
DANG BYANG GROL GYI YUL CAN YIN PAS, DE'I PHYIR LUNG NI RJES SU
DPAG PA LAS DON THA DAD PA KHO NA YIN NO ZHE NA, LUNG NI RJES SU
DPAG PA LAS YUL THA DAD PA NYID MA YIN TE, RGYU'I KHYAD PAR LAS
'BRAS BU'I KHYAD PAR MTHO RIS SU RJES

SU DPAG PAR BYA BA'I PHYIR DANG, RGYU BCAD PA LAS SKYE BA MED
PA'I MTSAN NYID BYANG GROL RJES SU DPAG PAR BYA BA'I PHYIR, GTAN
TSIGS KYI DON MA GRUB PA NYID DO, ,YANG NA MTHO RIS DANG THAR BA
YOD DO ZHES BYA BA, DE BZHIN GSHEGS PA'I LUNG GANG YIN PA DE NI
JI LTA BA BZHIN TE, ,DE BRJOD PA'I

PHYIR DE'I TSIG BZHIN PAS, RJES SU DPAG PA KHO NAS MTHO RIS LA
SOGS PA RTOGS PA'I PHYIR GTAN TSIGS KYI DON MA GRUB PA NYID KYI
SKYON DE NYID DU 'GYUR BAS, DE'I PHYIR DE NI RJES SU DPAG PA LAS
SDANG BAR STON PA YIN NO, ,YANG GZHAN YANG, KHYOD 'DOD PAR LTAR,
LTA LA SOGS PA MED

PAR YANG, ,GAL TE DE NI GNAS GYUR NA, ,DE MED PAR YANG DE DAG NI,
,YOD PAR GYUR PA THE TSOM MED, ,LTA BA LA SOGS PA DAG STE, LTA BA
LA SOGS PA DAG NYE BAR LEN PA PO LA MI LTOS PAR NYE BAR BLANG BA
NYID DU GRUB PA'I PHYIR RO ZHES BYA BAR DGONGS SO, ,DE DAG GCIG
MED PAR

GCIG BYUNG NA NI, 'DI LTA STE, LTA BA LA SOGS PA NYE BAR BLANG
BA'I CHOS 'DI DAG NI NYE BAR LEN PA PO LHAS BYIN ZHES BYA BA
'DI'I'O, ,NYE BAR LEN PA PO LHAS BYIN ZHES BYA BA 'DI YANG NYE
BAR BLANG BA 'DI DAG GI'O ZHES BYA BA'I RIM PA DE MI SRID PAR
'GYUR BA ZHIG NA, RIM PA DE NI GDON MI ZA BA KHO NAR

'DOD PAR BYA DGOS SO, ,CI'I PHYIR ZHE NA, 'DI LTAR, CI YIS GANG
ZHIG GSAL BAR BYED, GANG GIS CI ZHIG GSAL BAR BYED, ,CES BYA BA
LA SOGS PA'I PHYIR TE, CI YIS ZHES BYA BA NI LTA BA LA SOGS PA
DAG LAS GANG YANG RUNG BAS SO, ,GANG ZHIG CES BYA BA NI LTA BA PO
DANG NYAN PA PO LA

SOGS PA'O, ,GSAL BAR BYED CES BYA BA NI MNGON PAR BYED PA'O,
,GANG GIS ZHES BYA BA NI LTA BA PO DANG, NYAN PA PO LA SOGS PAS
SO, ,CI ZHIG CES BYA BA NI LTA BA LA SOGS PA DAG LAS GANG YANG
RUNG BA'O, ,GSAL BAR BYED CES BYA BA NI, LTA BA PO DANG NYAN PA
PO LA SOGS PA 'DI'I LTA

@126A *, ,BA DANG, NYAN PA PO LA SOGS PA NI 'DI'O ZHES MNGON PAR
BYED PA'O, ,DE LTAR GCIG LA GCIG LTOS PAS NYE BAR BLANG BA DANG,
NYE BAR LEN PA PO DAG THA SNYAD PAR GRUB PA YIN GYIS, DON DAM PA
NI MA YIN NO, ,GAL TE LTOS PA CAN YIN YANG LTOS PA NGES PAS

DON DAM PA BA YIN NO ZHE NA, GANG LA LTOS NAS NYE BAR BLANG BA
'GRUB PAR 'GYUR BA'I DNGOS PO NYE BAR BLANG BA LA MI LTOS PAR
SNGA NAS NYE BAR LEN PA PO NYID DU GRUB PA CUNG ZAD KYANG MED LA,
GANG LA LTOS NAS NYE BAR LEN PA PO 'GRUB PAR 'GYUR BA'I NYE BAR
BLANG BA YANG, NYE BAR LEN PA PO LA MI

LTOS PAR SNGA NAS NYE BAR BLANG BA'I BDAG NYID DU GRUB PA MED DE,
DE MED NA GANG LA LTOS NAS NYE BAR BLANG BAR 'GYUR BA'I NYE BAR
BLANG BA NI NAM YANG DE LA LTOS NAS NYE BAR BLANG BAR MI 'GYUR
ZHING NYE BAR BLANG BA MA YIN LA, GANG LA LTOS NAS NYE BAR LEN PA
POR 'GYUR BA'I NYE BAR LEN PA PO YOD,

NAM YANG, DE LA LTOS NAS NYE BAR LEN PA POR MI 'GYUR ZHING, NYE
BAR LEN PA PO MA YIN PAS LTOS PA NGES PA YANG SRID PAR DKA'O, ,CI
MED GANG ZHIG GA LA YOD, ,GANG MED CI ZHIG GA LA YOD, ,NYE BAR
BLANG BA CI ZHIG PO MED NA, NYE BAR LEN PA PO GANG ZHIG PO GA LA
YOD, NYE BAR LEN

PA PO GANG ZHIG PO MED NA, NYE BAR BLANG BA ZHIG PO YANG GA LA
YOD DE, DE LTAR DE MED PA'I PHYIR GTAN TSIGS KYI SKYON DE NYID MA
NYAMS SO, ,YANG GNAS MA'I BU'I SDE PA DAG PHYIR LOG PAR BYED DE,
KHYOD LTA BA LA SOGS PA THAMS CAD KYI SNGA ROL NA GANG ZHIG GNAS
PA YOD DO ZHES RNAM PAR

BRTAGS NAS, RANG GI RNAM PAR RTOG PA'I RANG BZOS NYE BAR SBYAR
BA'I TSIG GI DON LA SKYON 'DOGS PA DES CI BYA, KHO BO CAG NI, LTA
LA SOGS PA THAMS CAD KYI, ,SNGA ROL GANG ZHIG YOD PA MIN, ,ZHES
SMRA'O, ,'O NA JI LTA BU ZHE NA, LTA BA LA SOGS PA RE RE'I SNGA
ROL NA YOD DE, LTA LA SOGS

PA GZHAN DAG GIS, ,GZHAN GYI TSE NA GSAL BAR BYED, ,LTA BA DANG
NYAN PA DANG, SMON PA DANG, MYONG BAR BYED PA DANG, LUS DANG TSOR
BA LA SOGS PA DAG LAS LTA BA'AM, NYAN PA'AM, SNOM PA LA SOGS PA
GZHAN DAG GIS GZHAN GYI TSE NA 'DI NI LTA BA PO'O, 'DI NI NYAN PA
PO'O, ,

@126B 'DI NI SNOM PA PO'I ZHES BYA BA LA SOGS PAR GSAL BAR BYED
DO, ,DE'I PHYIR DE LTAR LTA BA'AM, YAN PA LA SOGS PA DAG GI SNGA
ROL NA GNAS PA DE DE LAS GZHAN PA'I NYE BAR BLANG BA LA LTOS PAS,
NYE BAR LEN PA PO NYID DU 'GRUB PA'I PHYIR GTAN TSIGS KYI DON MA
GRUB PA NYID MED DO,,

'DIR BSHAD PA, LTA LA SOGS PA THAMS CAD KYI, ,SNGA ROL GAL TE YOD
MIN NA, ,LTA LA SOGS PA RE RE YI, ,SNGA ROL DE NI JI LTAR YOD,
,GANG GI PHYIR DE LTA BA'AM, NYAN PA LA SGOS PA DAG GI SNGA ROL
NA YOD PAR 'DOD NA, DE LA MI LTOS PA'I NYE BAR BLANG BA DE NYID
DU MI 'GRUB LA, DE LA MI

LTOS PA'I NYE BAR LEN PA PO DE YANG NYE BAR LEN PA PO NYID DU MI
'GRUB BO ZHES BYA BAR DGONGS SO, ,DE LTA BAS NA RJES SU DPAG PA
LAS NYE BAR BLANG BA RE RE'I SNGA ROL NA YANG, NYE BAR LEN PA PO
YOD PAR SNGA MA BZHIN DU RAB TU MI 'GRUB BO, ,YANG GZHAN YANG,
'DI LA NYE BAR LEN PA PO YOD PAR SMRA BA RNAMS LTA BA PO

GANG KHO NA YIN PA DE NYID NYAN PA PO DANG, TSOR BA PO YANG YIN
NO ZHE'AM, GZHAN YIN NO ZHES KHAS LEN PAR 'GYUR GRANG NA, DE LA,
GAL TE RE RE'I SNGA ROL NA, ,LTA PO DE NYID NYAN PO DE, ,TSOR BA
PO YANG DE NYID 'GYUR, ,JI LTAR MU STEGS CAN DAG NA RE, DE'I LTA
BA PO DE'I LUS DANG DBANG

PO'I GNAS RTZA BA DANG, 'JIM PA LTA BU DAG NI 'PHEL BA DANG,
'GRIB PA'I CHOS CAN YIN NO ZHES ZER BA LTAR 'DOD NA DE YANG RNAM
PA DE LTA BUR MA GRAGS PAS, DE NI DE LTAR MI RIGS SO, ,YANG NA,
GAL TE RE RE'I SNGA ROL NA, ,LTA PO DE NYID NYAN PO DE, ,TSOR BA
PO YANG DE NYID 'GYUR, ,GCIG

PU RDZAS SU YOD DU ZIN KYANG SKAD CIG LAS LHAG PAR MI GNAS PA'I
PHYIR, THA SNYAD DU YANG LTA BA PO DANG, NYAN PA PO DANG, TSOR BA
PO NYID YIN PAR MI SRID DE, GCIG PU 'THAD PA MED PA RE RE'I SNGA
ROL NA YOD PAR GA LA RIGS, DE'I PHYIR DE NI DE LTAR MI RIGS SO
ZHES GSUNGS SO, ,CI ZHIG CE NA,

DE GCIG NYID DU STE, DAM BCAS PA'I SKYON GYIS SKYON CHAGS PA'I
PHYIR RO ZHES BYA BAR DGONGS SO, ,DON DAM PAR NYAN PA PO NI LTA
BA PO LAS GZHAN MA YIN PA MA YIN TE, NYAN PA PO YIN PA'I PHYIR
DPER NA, RGYUD THA DAD PA'I NYAN PA PO BZHIN NO, ,NYAN PA PO NYID
LA SOGS PA GZHAN NYID

@127A *, ,DU RJES SU DPOG PAS GZHAN MA YIN PA NYID GSAL BA'I
PHYIR DAM BCAS PA LA CHOS CAN GYI RANG GI NGO BO BSAL BA'I SKYON
YOD DO, ,LTA BA PO YANG GZUGS DMIGS PAR BYA BA'I PHYIR, MIG LA
LTOS PAR MI BYED DE, NYAN PA PO LAS GZHAN MA YIN PA'I PHYIR DPER

NA NYAN PA PO BZHIN NO, ,LTA BA PO NYAN PA PO LAS GZHAN MA YIN PA
NYID DU RJES SU DPOG PAS GZUGS DMIGS PAR BYA BA'I PHYIR, MIG LA
LTOS PAR MI BYED PA NYID KYI DE BSAL BA'I PHYIR DAM BCAS PA LA
CHOS CAN GYI KHYAD PAR BSAL BA'I SKYON YOD DO, ,DE NI DE LTAR MI
RIGS SO ZHES

BYA BA 'DI LA GZHAN DAG NI 'DI SKAD CES, GAL TE DE LTA BA LA SOGS
PA RE RE'I SNGA ROL NA YOD PAR GYUR NA DE LTA NA LTA BA PO YANG
DE NYID YIN LA, NYAN PA PO YANG DE NYID YIN TSOR BA PO YANG DE
NYID YIN PAR 'GYUR TE, DE DE LTAR MI RIGS SO, ,CI'I PHYIR ZHE NA,
SKYES BU SKAR KHUNG THA DAD PAR

'GRO BA BZHIN DU BDAG DBANG PO GZHAN DU 'GRO BAR THAL BAR 'GYUR
BA'I PHYIR TE, BDAG NI DBANG PO GZHAN GANG DU YANG 'GRO BAR MI
'DOD DO ZHES ZER RO, ,KHA CIG NA RE, DE NI THAL BA'I SKYON DU
'GYUR BAR MI RIGS TE, MIG LA SOGS PA BYED PA DE DANG DE NAS SKYES
PA GZUGS LA SOGS PA

DMIGS PA'I BLO DAG BDAG THAMS CAD DU SONG BA'I PHYOGS SU 'DU BAS,
LTA BA PO LA SOGS PA DBANG PO GZHAN DU 'GRO BA MED PAR YANG 'GRUB
PA'I PHYIR DANG, RNA BA LA SOGS PA'I 'JUG PA SGRA LA SOGS PAR
SNANG BA DAG YOD NA, RNA BA LA SOGS PAR SNANG BA'I NANG GI BYED
PA PO YOD CING SHES

PA YOD PAR SNANG BA'I GZUGS BRNYAN 'CHAR BAS PHAN 'DOGS PAR BYED
PA'I PHYIR DANG, 'GYUR BAS LTA BA PO DANG NYAN PA PO NYID LA SOGS
PA DAG GRUB PAS, BDAG THAMS CAD DU SONG BA LA DBANG PO GZHAN GYI
PHYOGS SU 'GRO BA MED PA'I PHYIR RO ZHES ZER RO, ,DE'I PHYIR DE
LTAR RE RE'I SNGA ROL NA YOD

PA NYID MI 'THAD PAS, GTAN TSIGS KYI SKYON DE NYID MA NYAMS SO,
,SKYES BU SMRA BA GANG DAG PHUNG PO DANG, KHAMS DANG, SKYE MCHED
DAG LAS GZHAN PA'I SKYES BU DE NYID LTA BA PO DANG, NYAN PA PO
DANG, SEMS PA PO YIN PAR SMRA BA DAG KYANG DE BZHIN DU DGAG PAR
BYA'O, ,YANG NA LTA BA PO NYID

@127B LA SOGS PA DAG MI 'THAD PAR NI SKYE MCHED BRTAG PAR BSTAN
ZIN PAS YANG BSTAN MI DGOS SO, ,GAL TE BDAG KHAS MA BLANGS PA'I
PHYIR, DE'I KHYAD PAR BSAL BA'I PHYIR DE PHYOGS SU BYED PA MI
RIGS SO ZHE NA, SPYI DANG DMIGS KYIS MA BSTZAL BA MDZAD PA'I
MTHA' GZHAN LAS YONGS

SU BZUNG BA THA SNYAD DU KHAS BLANGS PA PHYOGS SU BYAS TE, DE'I
KHYAD PAR MA GRAGS PA SEL BAS SKYON MED DO, ,CI STE NYE BAR LEN
PA PO YOD PAR SMRA BA DAG JI SKAD BSTAN PA'I SKYON YONGS SU SPANG
BAR 'DOD PAS, LTA BA PO YANG GZHAN, NYAN PA PO YANG GZHAN, TSOR
BA PO YANG GZHAN

YIN PAR RTOG NA DE LTA YANG, GAL TE LTA PO GZHAN NYID LA, ,NYAN
PA PO GZHAN TSOR GZHAN NA, ,ZHES BYA BAS YONGS SU RTOG PAS CIR
'GYUR ZHE NA, LTA PO'I TSE NA NYAN PO YOD, ,LAN 'GA' STE, GZHAN
YIN PA'I PHYIR RO ZHES BYA BA TSIG GI LHAG MA'O, ,'DI NA GANG
ZHIG

GANG LAS GZHAN YIN PAR SHES PA DE NI LAN 'GA' DE NI LAN 'GA' DE
YOD NA YOD PAR 'GYUR TE, DPER NA BUM PA YOD NA KHAM PHOR YOD PA
BZHIN NO, ,DE BZHIN DU NYAN PA PO YANG LTA BA PO LAS GZHAN YIN
NO, LTA BA PO YOD PA'I TSE NA NYAN PA PO YANG YOD PAR 'GYUR ZHING
NYAN PA PO JI LTA BA BZHIN DU SNOM PA

PO DANG, MYANG BA PO DANG, REG PA PO DANG, SEMS PA PO DAG KYANG
DE BZHIN NO, ,DES NA, BDAG KYANG MANG PO NYID DU 'GYUR, ,RGYUD SO
SO LA'O, ,DE LTAR NI MI 'DOD PAS DE'I PHYIR DON DAM PAR RGYUD THA
DAD PA DAG GI LTA BA PO DANG, NYAN PA PO DANG, SNOM PA PO LA SOGS
PA DAG GZHAN

NYID YIN PAR MI 'THAD DO, ,'DIR YANG SKABS KYI DON LA PHAN PA
NYID KYIS RJES SU DPAG PA MTSON PAR BYA STE, NYE BAR LEN PA PO
LHAS BYIN GYI NYAN PA PO NI, LTA BA PO LAS GZHAN MA YIN TE, RGYU
DANG 'BRAS BUR 'BREL PA'I NYE BAR LEN PA PO YIN PA'I PHYIR, DPER
NA, LTA BA PO'I RANG GI BDAG NYID

BZHIN PAS GZHAN NYID DU SMRA BA RNAMS LA RJES SU DPAG PAS GNOD
DO, ,YANG NA, LTA PO'I TSE NA NYAN PO YOD, ,CES BYA BA NI LTA BA
PO LA BRTEN NAS, NYAN PA PO 'BYUNG BAR 'GYUR RO ZHES BYA BA'I DON
TO, ,DE LTA NA, BDAG KYANG MANG PO NYID DU 'GYUR, ,'DAS PA LA
SOGS PA'I DUS THA DAD PA'I PHYIR RO, ,

@128A *, ,DE LTAR GYUR NA 'DIR YANG PHYIR SMRA BAR NUS TE, DON
DAM PAR NYE BAR LEN PA PO NI NYE BAR LEN PA PO'I NGO BO NYID MA
YIN TE, BRTEN NAS 'BYUNG BA'I PHYIR DPER NA, NYE BAR BLANG BA'I
BDAG NYID BZHIN NO, ,DON DAM PAR LHAS BYIN GYI LTA BA LA SOGS PA
NI NYE BAR LEN PA PO LHAS BYIN

ZHES BYA BA'I NYE BAR BLANG BA MA YIN TE, LTA BA LA SOGS PA YIN
PA'I PHYIR DPER NA, MCHOD SBYIN GYI LTA BA LA SOGS PA'I BDAG NYID
BZHIN NO, ,DE LTAR NYE BAR LEN PA PO NYID DANG, NYE BAR BLANG BA
NYID MA GRUB PA'I PHYIR YANG JI SKAD SMRAS PA'I SKYON DANG MA
BRAL LO, ,GAL TE NYE BAR LEN PA PO NI

DE NYID DANG, GZHAN NYID DU BRJOD PAR BYA BA MA YIN PA'I PHYIR
SKYON MED DO ZHE NA, BDAG GI YIN PAR BRJOD PA'I PHYIR SKYON MED
PA MA YIN NO, ,YANG NA GANG DAG BDAG LTA BA PO LA SOGS PA BRJOD
PA DAG PHUNG PO LAS GZHAN PA NYID DU STON PA DE DAG GI PHYOGS LA,
LTA BO'I TSE NA NYAN PO YOD, ,

CES BYA BA'I TSIG GI LHAG MA STE, 'DI LA LTA BAR BYED PAS LTA BA
PO STE, GZUGS DMIGS PA DANG LDAN PA YIN LA, DE NI SGRA DMIGS PA
DANG MI LDAN TE, GCIG LA NGO BO NYID GNYIS MI SRID PA'I PHYIR RO,
,LTA PO'I TSE NA NYAN PO YOD, ,CES BYA BA DE BZHIN DU, SNOM PA PO
DANG, MYONG

BA PO DANG, REG PA PO DANG, SEMS PA PO DAG KYANG YOD PAR GYUR NA
CIR 'GYUR ZHE NA, BDAG KYANG MANG PO NYID DU 'GYUR, LUS DANG
DBANG PO'I TSOGS GCIG LA'AM, RGYU DANG 'BRAS BU'I TSOGS GCIG LA
ZAB BO ZHES BYA BA'I BDAG MANG PO NYID DU 'GYUR TE, DE YANG MI
'DOD PAS

DE'I PHYIR BDAG NI GCIG PA NYID DU MI 'GRUB STE, DMIGS PA THA DAD
PA'I PHYIR, DMIGS PA THA DAD PA'I PHYIR, RGYUD DU MA'I LTA BA PO
BZHIN NO, ,NYE BAR LEN PA PO YO DPAR SMRA BA GZHAN DAG 'DI SKAD
CES ZER TE, 'DI LA BCOM LDAN 'DAS KYIS MING DANG, GZUGS KYI RKYEN
GYIS SKYE MCHED DRUG CES GSUNGS PA DE LA,

GZUGS NI 'BYUNG BA CHEN PO BZHI PO DAG YIN PAS, DE'I PHYIR 'BYUNG
BA CHEN PO'I RKYEN GYIS SKYE MCHED DRUG 'BYUNG LA, 'BYUNG BA DE
DAG KYANG NYE BAR LEN PA PO'I NYE BAR BLANG BA YIN PAS, DE'I
PHYIR NYE BAR LEN PA PO YIN PAR GYUR PA LTA BA LA SOGS PA SKYE
MCHED DRUG DANG LDAN PA SNGA NA GNAS PA'I RIM

@128B GYIS TSOR BA LA SOGS PA DAG 'BYUNG BA NI, DE BZHIN GSHEGS
PA'I TSUL YIN NA KHYED KYIS NYE BAR LEN PA PO DE LTA BA LA SOGS
PA NYE BAR BLANG BA DAG GI SNGA ROL NA MED DE, GDAGS PAR BYA BA
YIN PA'I PHYIR DPER NA, SNAM BU RGYU SPUN DAG GI SNGA ROL NA MED
PA BZHIN NO ZHES BRJOD PAS,

TSUL DE DANG 'GAL BAR BYED PAS, DE'I PHYIR PHYOGS SNGA MA LA GNOD
PAS GNOD PAR 'GYUR BA'I PHYIR DE NI LEGS PA MA YIN NO, ,'DIR
BSHAD PA, LTA DANG NYAN LA SOGS PA DANG, ,TSOR BA DAG LA SOGS PA
YANG, ,GANG LAS 'GYUR BA'I 'BYUNG DE LA'ANG, ,DE NI YOD PA MA YIN
NO, ,

RDZAS SU YOD PA NYE BAR LEN PA PO NYID DU MA GRUB PA'I PHYIR RO,
,'O NA JI LTA BU ZHE NA, THA SNYAD DU MING DANG, GZUGS DANG, DE
LA BRTEN NAS NYE BAR LEN PA PO NYID DU GDAGS PAR ZAD KYI, DON DAM
PAR NYE BAR LEN PA PO RDZAS SU YOD PA'I MING DANG GZUGS KYI GNAS
SKABS KHAS MA BLANGS

PA'I PHYIR PHYOGS SNGA MA LA GNOD PA MED DO, ,YANG NA, LTA DANG
NYAN LA SOGS PA DANG, ,TSOR BA DAG LA SOGS PA YANG, ,GANG LAS
'GYUR BA'I 'BYUNG DE LA'ANG, ,DE NI YOD PA MA YIN NO, ,ZHES BYA
BA NI DE DAG GI NYE BAR LEN PA PO NYID DU GRUB PA ZHES BYA BA'I
TSIG GI LHAG MA'O, ,GAL

TE 'BYUNG BA NYE BAR BLANG BA'I NYE BAR LEN PA PO DE JI LTAR LTA
BA LA SOGS PA'I NYE BAR LEN PA PO NYID DU MI 'GRUB CE NA, 'BYUNG
BA NYE BAR BLANG BA NYE BA LEN PA'I NYE BAR LEN PA PO NI LTA BA
LA SOGS PA NYE BAR BLANG BA DAG NYE BAR LEN PAR BYE DPAR MI RIGS
TE, DE DAG LAS GZHAN NYE BAR LEN PA

YIN PA'I PHYIR RGYUD THA DAD PA'I 'BYUNG BA'I NYE BAR LEN PA PO
BZHIN NO ZHES RJES SU DPAG PA'I PHYIR DANG, 'BYUNG BA NYE BAR
BLANG BA'I DUS NA LTA BA LA SOGS PA DAG NYE BAR BLANG BA MA YIN
PA'I PHYIR DANG, LTA BA LA SOGS PA DAG NYE BAR BLANG BA'I DUS NA
YANG 'BYUNG BA NYE BAR BLANG BA DAG ,

NYE BAR BLANG BA MA YIN PA'I YANG PHYIR RO, ,GAL TE GANG GI TSE,
LTA DANG NYAN LA SOGS PA DANG, ,TSOR BA DAG LA SOGS PA YANG, ,NYE
BAR BLANG BA DAG YIN PA DE'I TSE NA NYE BAR LEN PA PO ZHES SMRA'O
ZHE NA, DE NI BZANG PO MA YIN TE, LTA BA LA SOGS PA DA NYE BAR
BLANG BA YIN PA DE'I TSE NA YANG

@129A *, ,LTA BA LA SOGS PA DAG 'DUS PA TZAM DU ZAD PA'I PHYIR
RDZAS SU YOD PA MA YIN NO, ,GAL TE JI LTAR 'DOD PA DE BZHIN NO
ZHE NA, DE'I PHYIR, GANG GI YIN PA GAL TE MED, ,DE DAG KYANG NI
YOD PA MIN, ,ZHES GSUNGS TE, LTA BA LA SOGS PA DAG NYE BAR LEN PA
NYID

DANG; RDZAS NYID DU YOD PA MA YIN NA NYE BAR LEN PA PO NYID KYI
GTAN TSIGS KYI DON MA GRUB PA LA SOGS PA'I SKYON DE NYID KYI LAN
GDAB PAR DKA'O, ,DE'I PHYIR DE LTAR JI SKAD BSTAN PA'I SGRUB PAS
BRTAGS NA, GANG ZHIG LTA LA SOGS PA YI, ,SNGA ROL DA LTAR PHYIN
MED, ,DE LA YOD DO MED DO

ZHES; ,RTOG PA DAG NI LDOG PAR 'GYUR, ,NYE BAR LEN PA PO GANG
ZHIG LTA BA LA SOGS PA DAG GI SNGA ROL DANG, DA LTAR DANG, PHYI
NA RDZAS SU YOD PA NYID DU MA GRUB CING 'BYUNG BA'I RDZAS BZHIN
DU MED PA DE LTA BU DE LA DON DAM PAR GCIG PA NYID DANG, GZHAN PA
NYID DU YOD DO MED DO ZHES BYA BAR RTOG

PA DAG LDOG PAR 'GYUR RO, ,DE LA RE ZHIG YOD DO ZHES BYA BAR RTOG
PA LDOG PA NI RDZAS SU MED PA'I PHYIR RO, ,MED DO ZHES BYA BAR
MED PAR RNAM PAR RTOG PA 'BYUNG BA DE MED PAS RTOG PA LDOG PA NA
BRTEN NAS GDAGS PAR BYA BA YIN PA'I PHYIR RO, ,YANG NA YOD DO
ZHES BYA BAR RTOG PA LDOG PA NI DON

DON DAM PAR YOD PA NYID DU STON PA'I RJES SU DPAG PA MED PA'I
PHYIR RO, ,MED DO ZHES BYA BAR RTOG PA LDOG PA NI YOD PA BSAL BAS
MED PAR RNAM PAR RTOG PA YANG MED PA'I PHYIR TE, BCOM LDAN 'DAS
KYIS, BLO YIS RNAM PAR GZHIGS NAS NI, ,NGO BO NYID NI GZUNG DU
MED, ,DE PHYIR DE DAG BRJOD

MED DANG, ,NGO BO NYID NI MED PAR BSTAN, ,ZHES JI SKAD GSUNGS PA
LTA BU'O, ,DE LA NYE BAR LEN PA PO YOD PAR SMRA BA DAG GIS RJES
SU DPAG PA LAS NYE BAR LEN PA PO YOD DE, DE YANG NYE BAR LEN PAR
BYED PAS NYE BAR LEN PA PO ZHES BYA ZHING, DES NYE BAR BLANG BA
YIN PAS NYE BAR BLANG BA ZHES BYA STE,

DE GNYI GA GRUB PA'I PHYIR GTAN TSIGS SDANG SMRA PA GRUB BO ZHES
GANG SMRAS PA DE RIGS PA MA YIN NO, ,DE LA 'DIR RAB TU BYED PA'I
DON NI NYE BAR LEN PA PO YOD PA'I GTAN TSIGS SUN DBYUNG BA BRJOD
PA DANG, RANG DBANG GIS RJES SU DPAG PA BRJOD PAS, NYE BAR LEN PA
PO NGO BO NYID MED PA NYID

@129B DU BSTAN PA YIN NO, ,DE'I PHYIR RAB KYI RTZAL GYIS RNAM PAR
GNON PA GZUGS LA SHES PA PO 'AM, SHES PAR BYED PA PO MED DO,
,TSOR BA DANG, 'DU SHES DANG, 'DU BYED RNAMS DANG, RNAM PAR SHES
PA LA SHES PA PO 'AM, SHES PAR BYED PA PO MED DO, ,GZUGS DANG,
TSOR BA

DANG; 'DU SHES DANG, 'DU BYED RNAMS DANG, RNAM PAR SHES PA LA
SHES PA PO 'AM, SHES PAR BYED PA PO MED PA GANG YIN PA DE NI SHES
RAB KYI PHA ROL TU PHYIN PA'O, GZUGS LA SHES PA PO'AM MTHONG BA
PO MED DO, ,TSOR BA DANG, 'DU SHES DANG, 'DU BYED RNAMS DANG,
RNAM PAR

SHES PA LA SHES PA PO 'AM, MTHONG BA PO MED DO, ,GZUGS DANG, TSOR
BA DANG, 'DU SHES DANG, 'DU BYED RNAMS DANG, RNAM PAR SHES PA LA
SHES PA PO 'AM, MTHONG BA PO MED PA GANG YIN PA DE NI SHES RAB
KYI PHA ROL TU PHYIN PA'O ZHES BYA BA LA SOGS PA GSUNGS PA DE DAG
GRUB PA YIN

NO; ,SLOB DPON LEGS LDAN BYED KYIS NYE BAR SBYAR BA, DBU MA'I
RTZA BA'I 'GREL BA SHES RAB SGRON MA LAS, NYE BAR LEN PA PO DANG,
NYE BAR BLANG BA BRTAG PA ZHES BYA BA STE, RAB TU BYED PA DGU
PA'O,, ,,DA NI NYE BAR LEN PA PO DANG, NYE BAR BLANG BA DAG NGO
BO NYID MED PA'I MI MTHUN PA'I

PHYOGS KYI KHYAD PAR DGAG PAS RTEN CING 'BREL PAR 'BYUNG BA DON
GCIG PA MA YIN PA DANG, DON THA DAD PA MA YIN PA'I KHYAD PAR DANG
LDAN PA, BSTAN PA'I DON GYI DBANG GIS RAB TU BYED PA BCU PA
BRTZAM MO, ,'DIR SMRAS PA, 'DI LA KHYOD KYIS NYE BAR LEN PA PO
DANG, NYE BAR BLANG BA

DAG PHAN TSUN LTOS NAS RAB TU 'GRUB PAR SMRAS PAS, DE'I PHYIR
GTAN TSIGS RAB TU GRUB PA'I DBANG GIS NYE BAR LEN PA PO DANG, NYE
BAR BLANG BA NYID DAG BSGRUB PA'I PHYIR SGRUB PA SMRA BAR BYA
STE, DON DAM PAR NYE BAR LEN PA PO DANG NYE BAR BLANG BA DAG YOD
PA KHO NA YIN TE, PHAN TSUN LTOS PA'I

PHYIR DPER NA ME DANG BUD SHING BZHIN NO, ,DE'I PHYIR DE GRUB PAS
DON DAM PAR PHUNG PO LA SOGS PA DAG YOD PA KHO NA YIN TE, BCOM
LDAN 'DAS KYIS DE DAG LA BRTEN NAS, NYE BAR LEN PA PO DANG, NYE
BAR BLANG BA DAG BSTAN PA'I PHYIR RO, ,DE LTAR GTAN TSIGS GRUB
PAS 'DOD PA GRUB PO, ,

@130A *, ,'DIR BSHAD PA, SKYE BA SPYIR BKAG PA NYID DANG, GZUGS
KYI RGYU NI MA GTOGS PAR, ,GZUGS NI DMIGS PAR MI 'GYUR RO, ,ZHES
BYA BA DER RDZAS SU YOD PA NYID BKAG PAS, ME DANG BUD SHING DAG
GI YOD PA NYID DGAG PA YANG GRUB MOD KYI, YANG DE MED

PA NYID DU BSTAN PA'I PHYIR, SGRUB PA GZHAN SEMS GTOD LA NYON CIG
,'DI LA ME DANG BUD SHING DAG YOD PA NYID DU 'DOD NA GCIG PA NYID
DAM, GZHAN NYID DU KHAS BLANG BAR BYA GRANG NA DES CIR 'GYUR ZHE
NA, GAL TE SHING DE ME YIN NA, ,BYED PA PO DANG LAS GCIG 'GYUR,
,DE LA

BUD SHING NI SA LA SOGS PA 'BYUNG BA GSUM PO DAG YIN LA, ME NI
ME'I KHAMS SO, ,KHA CIG NA RE, ME NI 'BYUNG BA BZHI PO DAG LAS ME
SHAS CHE BAR GYUR PA'O ZHE'O, ,DE LA 'DIR GLAGS YOD PA'I TSIG YIN
PA'I PHYIR PHA ROL POS SMRAS PA'I SGRUB PA LAS BZLOG PAS RJES SU
DPAG PA

MNGON TE, DPER NA GAL TE SGRA RTAG NA BUM PA YANG RTAG PAR THAL
BAR 'GYUR BAS DE NI MI 'DOD DE, BYAS PA NYID LA MI RTAG PA NYID
MED NA MI 'BYUNG BA YIN PAS, DE LA YANG YOD PA'I PHYIR RO, ,SGRA
DE YANG BYAS PA YIN PAS DE'I PHYIR SGRA NI MI RTAG STE, BYAS PA'I
PHYIR DPER NA BUM PA BZHIN NO ZHES

BYA BA LTA BU'O, ,'DIR SBYOR BA'I TSIG NI DON DAM PAR ME DANG BUD
SHING DAG GCIG PA NYID MA YIN TE, BYED PA PO DANG LAS YIN PA'I
PHYIR DPER NA GCOD PA PO DANG, BCAD PA DAG BZHIN NO, ,ME YANG BUD
SHING SREG PA'I BYED PA PO YIN LA, BUD SHING YANG SREG PA NA LAS
YIN PAS, ME DANG BUD

SHING DAG LA YANG BYED PA PO DANG LAS NYID YOD PAS DE'I PHYIR DE
NYID GCIG PA NYID MA YIN NO, ,YANG NA, GAL TE SHING DE ME YIN NA,
,BYED PA PO DANG LAS GCIG 'GYUR, ,DE'I PHYIR BUD SHING LAS ME
GZHAN MA YIN PAR DAM 'CHA' BA'I DAM BCAS PA LA GCIG PA NYID DU
RJES SU DPOG PAS MI TSAB

DANG; ME SREG PA NYID KYIS ME'I LCE DAG BSTZAL BA'I PHYIR CHOS
CAN GYI KHYAD PAR BSTZAL BA'I SKYON YOD DE, ,GAL TE MTHONG BAS
GNOD PA'I PHYIR SKYON MED DO ZHE NA, GCIG PA NYID LA YANG MTHONG
BAS GNOD PAR 'GYUR RO, ,DE YONGS SU SPANGS PA'I PHYIR GRUB PA'I
MTHA' DANG 'GAL LO, ,DE LTAR

@130B KHAS MA BLANGS PA'I PHYIR KHAS BLANGS PA LA GNOD PA MED DO,
,DE LTAR RE ZHIG ME DANG BUD SHING DAG GCIG PA NYID DU MI 'THAD
DO, ,CI STE GZHAN NYID DU 'DOD NA DE'I PHYIR BSHAD PA, GAL TE
SHING LAS ME GZHAN NA, ,SHING MED PAR NI 'BYUNG BAR 'GYUR, ,GZHAN
YIN PA'I PHYIR DE LAS GZHAN BZHIN

NO ZHES BYA BAR DGONGS SO, ,'DI LTA STE, BUD SHING LA MI LTOS PAR
ME YOD DO ZHES BYA BA DE NI MNGON PAR ZHEN PA'I BLO CAN DAG KYANG
MI 'DOD DE, 'DIS NI ME DANG BUD SHING DAG GI CHOS LTOS PA DANG
BCAS PA NYID BSTAN TO, ,DE'I PHYIR 'DIR BSTAN PAR BYA BA'I DON
GYI DBANG GIS RJES SU DPAG

PAR 'DOD PA NI, DON DAM PAR ME NI BUD SHING LAS GZHAN MA YIN TE,
LTOS PA DANG BCAS PA'I PHYIR DPER NA BUD SHING GI RANG GI BDAG
NYID BZHIN NO, ,DE BZHIN DU DON DAM PAR BUD SHING YANG ME LAS
GZHAN MA YIN TE, LTOS PA DANG BCAS PA'I PHYIR DPER NA ME'I RANG
GI BDAG NYID BZHIN NO, ,

GAL TE ME DANG BUD SHING DAG THA DAD PA NYID KYIS THAMS CAD LTOS
PA DANG BCAS PA DAG GIS MA NGES PA NYID DO ZHE NA, DE DAG KYANG
BSGRUB PAR BYA BA DANG RIGS MTHUN PA NYID KYIS MTSUNGS PAR BKAG
PA'I PHYIR SKYON MED DO, ,ME DANG BUD SHING DAG GZHAN NYID DU
KHAS LEN PA LA SKYON GZHAN 'DI YANG YOD

DE; 'DI LTA STE, RTAG TU 'BAR BA NYID DU 'GYUR, ,'BAR BYED MED
PA'I RGYU LAS BYUNG, ,GAL TE BUD SHING LAS ME GZHAN NYID YIN PAR
GYUR NA BUD SHING LA MI LTOS PAR RTAG TU 'BAR BAR 'GYUR TE, DE LA
BUD SHING DE MED BYANG 'CHI BAR MI 'THAD CING RTAG PAR 'GYUR RO,
,CI'I PHYIR ZHE NA, 'BAR

BYED MED PA'I RGYU LAS BYUNG BA'I PHYIR TE, 'BAR BYED CES BYA BA
NI BUD SHING NGO, ,GANG LA RGYUD YOD PA DE NI 'BAR BYED KYI RGYU
LAS BYUNG BA'O, ,'BAR BYED MED PA'I RGYU LAS BYUNG BA NI 'BAR BAR
BYED PA'I RGYU MED PA LAS BYUNG BA'O, ,GZHAN YANG 'CHI BA YONGS
SU SPANG PA'I PHYIR BUD SHING SKAM PO GZHUG

PA DANG, SBAR BA'I MTSAN NYID KYI RTZOM PA DAG KYANG MI 'THAD
PAS, RTZOM PA DON MED NYID DU 'GYUR, ,DON MED PA NI DON DANG BRAL
BA'O, ,DE'I DNGOS PO NI DON MED PA NYID DE 'BRAS BU MED PA NYID
CES BYA BA'I THA TSIG GO, ,DE LTA YIN NA LAS KYANG MED, ,LAS MED
PA NI LAS YOD PA MA YIN PA

@131A *, ,STE; BUD SHING LA MI LTOS PAR 'BYUNG ZHING GNAS PAS
BSREG PAR BYA BA SREG PA'I MTSAN NYID KYI LAS MED PA'I PHYIR DE
NI MI 'DOD DO, ,GRONG MI'I BUD MED YAN CHAD LA YANG ME NI RGYU
DANG LDAN PA NYID DANG, RTZOM PA DANG BCAS PA NYID DANG, LAS DANG
BCAS PA NYID DU GRAGS

PAR 'DOD PAS DE'I PHYIR RJES SU DPAG PA SMRA BAR NUS TE, DON DAM
PAR ME NI BUD SHING LAS GZHAN MA YIN TE, RGYU DANG LDAN PA'I
PHYIR DANG, RTZOM PA DANG BCAS PA'I PHYIR DANG, LAS DANG BCAS
PA'I PHYIR DPER NA BUD SHING GI RANG GI BDAG NYID BZHIN TE, RGYAS
PAR NI SNGA MA BZHIN NO, ,DE

BZHIN DU BUD SHING GI PHYOGS LA YANG BRJOD PAR BYA STE, BUD SHING
LA YANG GZUGS PAR BYA BA LA SOGS PA'I LAS YOD PA'I PHYIR LAS DANG
BCAS PA NYID DU GRUB PAS BUD SHING GI GTAN TSIGS DANG DPE NYID MA
GRUB PA NYID MA YIN NO, ,DE LA 'DI SNYAM DU CI'I PHYIR 'BAR BYED
MED PA'I RGYU LAS BYUNG BA

DANG; RTZOM PA DON MED PA NYID DU THAL BAR 'GYUR SNYAM DU SEMS
NA, DE LA BSHAD PAR BYA STE, GZHAN LA LTOS PA MED PA'I PHYIR,
,'BAR BYED MED PA'I RGYU LAS BYUNG, ,RTAG TU 'BAR BA NYID YIN NA,
,RTZOM PA DON MED NYID DU 'GYUR, ,GZHAN LA LTOS PA MED PA'I
PHYIR, ,'BAR BYED MED PA'I

RGYU LAS BYUNG BAR 'GYUR LA, RTAG TU 'BAR BA NYID YIN NA RTZOM PA
DON MED PA NYID DU THAL BAR 'GYUR RO, ,JI STE PHA ROL PO DAG SLOB
DPON GYIS ME DANG BUD SHING DAG GZHAN NYID YIN PA'I SKYON BRJOD
PAS, RTAG TU 'BAR BA NYID DU 'GYUR, ,ZHES BYA BA LA SOGS PA GANG
DAG GSUNGS PA JI SKAD BSTAN

PAR THAL BAR 'GYUR BA DAG YONGS SU SPANG BAR 'DOD PAS, DE LA GAL
TE 'DI SNYAM DU, ,SREG BZHIN BUD SHING YIN SEMS NA, ,MES KHYAB
CING SREG BZHIN PA NYID NA DE BUD SHING ZHES BYA ZHING, ME LA
LTOS PA DANG BCAS PA'I BUD SHING NYID DU 'GRUB PA'I PHYIR, THAL
BAR 'GYUR BA'I SKYON MED DO

SNYAM DU SEMS NA, DE NI BZANG PO MA YIN TE, GLAGS YOD PA'I TSIG
NYE BAR BZHAG PA BRJOD PAS RJES SU DPAG PA RNAM PA BZHI BSTAN PAS
GLAGS YOD PA'I SKYON GYI GZHI'O, ,GZHAN NYID MI 'DOD NA, DAM
BCAS PA NYAMS PA'I PHYIR RO, ,GZHAN YANG NYON CIG ,GANG TSE DE
TZAM DE YIN NA, ,

@131B GANG GIS BUD SHING DE SREG BYED, ,GANG GI TSE ME'I RKYEN
GYIS 'BAR BA DANG BCAS PA DE TZAM DU BUD SHING DE YIN PAR BRJOD
NA, GANG GIS BUD SHING DE SREG PAR BYED, THA SNYAD DU YANG 'BA'
ZHIG BYUNG BA LA NI BUD SHING ZHES BRJOD CING 'BAR BA DANG BCAS
PA LA NI ME ZHES BYA'O, ,DON DAM PAR NI SKYE BA

BKAG PA'I PHYIR RO, ,SKYES SU ZIN NA YANG DE TZAM YIN PA'I PHYIR
GANG GIS GANG LA KHYAB PAR BYED PAR 'THAD DE, DE'I PHYIR TSIG DE
NI RANG GI BLO GROS YANG BAR STON PA TZAM DU ZAD DO, ,YANG NA 'DI
NI RNAM PAR BSHAD PA'I BRNAG PA GZHAN YIN TE, 'DI LA BYED PA PO
ME'I MTSAN NYID 'GA' ZHIG GIS SREG

BZHIN PA NA BUD SHING ZHES BYA GRANG NA DE YANG SGRUB PA SNGAR
BSTAN BAS RDZAS SU YOD PA NYID BRTZAL BA'I PHYIR MED PAS, GANG
TSE DE TZAM DE YIN NA, ,GANG GIS BUD SHING DE SREG BYED, ,GANG GI
TSE GZUGS LA SOGS PA 'DUS PA TZAM DRO BA'I MTSAN NYID KYI REG
PA'I KHYAD PAR DANG LDAN PA DE TZAM

SREG PA DANG, TSOS PA DANG, SNANG BA LA SOGS PA'I 'BRAS BU'I RGYU
YIN PA'I PHYIR DE MA YIN PA'I TSE NA'O, ,YANG NA BUD SHING NI
'BYUNG BA CHEN PO BZHI PO DAG LAS ME SHAS CHE BAR MA GYUR PA 'AM,
GSUM PO DAG YIN PAR BRJOD LA, 'BYUNG BA CHEN PO BZHI 'AM GSUM PO
DE DAG KYANG BSREG PAR

BYA BA YIN GYI, SREG PAR BYED PA DAG MA YIN LA, ME YANG 'BYUNG BA
'AM, 'BYUNG BA 'DUS PA YIN PAR PHA ROL PO DAG GIS KYANG SHES PAS
DE'I PHYIR YANG NGES PAR BYA NUS TE, DON DAM PAR ME NI BUD SHING
SREG PAR BYED PA MA YIN TE, 'BYUNG BA YIN PA'I PHYIR DPER NA CHU
LA SOGS PA BZHIN NO, ,

DE BZHIN DU GZUGS LA SOGS PA DANG LDAN PA NYID DANG RAGS PA NYID
DANG, GZUGS KYI PHUNG POS BSDUS PA NYID DANG, PHYI ROL PA NYID
DANG, SKYE BA CAN NYID DANG, RGYU CAN NYID YIN PA'I PHYIR RO ZHES
BYA BA LA SOGS PA'I GTAN TSIGS DAG KYANG BRJOD PAR BYA'O, ,DE'I
PHYIR DE LTAR DON DAM PAR ME

NI SREG PAR BYED PA NYID YIN PAR MI 'THAD PAS, GANG TSE DE TZAM
DE YIN NA, ,GANG GIS BUD SHING DE SREG BYED, ,GANG GI TSE SKYE
BA'I KHYAD PAR LA LTOS NAS, THA SNYAD DU ME 'AM BUD SHING ZHES
BRJOD PA'I TSE 'BYUNG BA 'DUS PA DE TZAM ME 'AM BUD SHING DE YIN
NA GANG GIS BUD SHING DE SREG PAR BYED,

@132A *, ,DE LTA BAS NA SREG BZHIN PA NA BUD SHING YIN PAR 'GYUR
RO ZHES BYA BA LA SOGS PA DE RIGS PA MA YIN NO, ,GAL TE SA LA
SOGS PA DAG DBYER MED PAR GNAS PA LA, SREG PAR BYED PA ME'I KHAMS
YOD PA'I PHYIR, DPE BSGRUB PAR BYA BA DANG MI LDAN NO ZHE NA, DE
YANG

BSGRUB PAR BYA BA DANG RIGS MTHUN PA NYID KYIS BSGRUB PAR BYA
BA'I KHONGS SU GTOGS PA'I PHYIR RAM, SA LA SOGS PA DAG RANG GI
MTSAN NYID KYIS DPE NYID DU GRUB PA'I PHYIR SKYON MED DO, ,GRAGS
PA'I GNOD PA LA SOGS PA DAG GI SKYON YANG MED DE, SNGAR LAN BTAB
ZIN PA'I PHYIR RO, ,

BYE BRAG PA DAG NA RE, RDUL PHRAN DE BDAG GI PHYOGS DANG PHRAD PA
LA BDAG DANG LDAN PA MA MTHONG BAS BSKYED PA'I LAS KYI RDUL PHRAN
DE BDAG GI PHYOGS DANG PHRAL NAS RDUL PHRAN GZHAN DANG PHRAD PAR
BYA STE, PHRAD PA RDUL PHRAN GNYIS KYIS GNAS SU BYED DO, ,RDUL
PHRAN PHRAD PA DANG BCAS PA DE

GNYIS KYIS RDUL PHRAN GNYIS PA ZHES BYA BA'I RDZAS RTZOM PAR BYED
DO, ,RDUL PHRAN GNYIS PAS KYANG JI SKAD BSTAN PA'I RNAM PAS RDUL
PHRAN DANG PHRAD PAS RDUL PHRAN GNYIS PA'I RDUL PHRAN ZHES BYA
BA'I RDZAS RTZOM PAR BYED PA LA SOGS PA'I RIM GYIS SNANG BYED KYI
RDZAS BRTZAMS PA ME NYID DANG 'BREL BA'I

PHYIR ME YIN LA, DE BZHIN DU BSREG BYA YANG BUD SHING NYID DANG
'BREL BA'I PHYIR BUD SHING YIN TE, DE GNYIS NI RGYU DANG RGYU CAN
YIN PA'I PHYIR PHAN TSUN LTOS PA YIN NO ZHES ZER RO, ,DE DAG
KYANG, GAL TE SHING LAS ME GZHAN NA, ,SHING MED PAR YANG 'BYUNG
BAR 'GYUR, ,ZHES BA LA SOGS

PA RGYAS PAR JI SKAD BSTAN PA DAG GIS DGAG PA BRJOD PAR BYA'O,
,DON DAM PAR SNANG BYED NI ME MA YIN PAR GZUNG BAR BYA STE,
'BYUNG BA YIN PA'I PHYIR DPER NA, DE LAS GZHAN PA'I 'BYUNG BA DAG
BZHIN NO, ,RTZOM PA DGAG PA YANG DON DAM PAR ME'I RDUL PHRA RAB
DAG NI ME ZHES BYA BA'I

RDZAS RTZOM PAR BYED PA MA YIN TE, RDUL PHRA RAB YIN PA'I PHYIR
DPER NA DE LAS GZHAN PA'I RDUL PHRA RAB DAG BZHIN NO, ,CI STE DAM
BCAS PA DE'I DON GANG YIN, CI GZHAN DAG RTZOM PAR BYED PA YIN
NAM, RTZOM PAR MI BYED PA YIN, DES CIR 'GYUR, GAL TE BRTAG PA
SNGA MA LTAR NA NI

@132B DAM BCAS PA NYAMS SO, ,CI STE BRTAG PA PHYI MA LTAR NA NI
DPE MED DO ZHE NA, DE NI BZANG PO MA YIN TE, BRTAG PA SNGA MA
LTAR KHAS MA BLANGS PA'I PHYIR DANG, BRTAG PA PHYI MA LA YANG SA
LA SOGS PA ME RTZOM PAR BYED PA MA YIN PAR GRUB PA DAG LAS GANG
YANG RUNG BA DPE NYID YIN PA'I PHYIR RO,,

YANG NA DON DAM PAR ME NI ME'I RDUL PHRA RAB DAG GIS BRTZAMS PA
MA YIN PAR GZUNG BAR BYA STE, 'BRAS BU YIN PA'I PHYIR DPER NA CHU
BZHIN NO, ,DE BZHIN DU BYAS PA NYID DANG, CHUD ZA BA NYID DANG
SKYE BA CAN NYID YIN PA'I PHYIR RO ZHES BYA BA LA SOGS PA'I GTAN
TSIGS DAG KYANG BRJOD PAR

BYA'O; ,GRANGS CAN DAG NI SNYING STOBS DANG RDUL SHAS CHE BA'I
SGRA DANG, RIG PA DANG, GZUGS DAG NI ME YIN LA, MUN PA SHAS CHE
BA NI BUD SHING YIN PAR SMRA ZHING DES DE LA KHYAB PAR 'DOD PAS,
BUD SHING GI RGYUS ME 'BYUNG BAS BUD SHING RGYU YIN PA'I PHYIR ME
NI BUD SHING LA LTOS

PA NYID YIN PAS, THAL BAR 'GYUR BA'I SKYON YONGS SU SPANGS SO
ZHES ZER NA, DE DAG KYANG DON DAM PAR ME NI BUD SHING SREG PAR
BYED PA MA YIN TE, 'BYUNG BA YIN PA'I PHYIR DPER NA CHU LA SOGS
PA BZHIN NO ZHES SNGA MA BZHIN DU DGAG PAR BYA'O, ,CI STE DAM
BCAS PA'I DON RNAM PAR

BRTAGS NAS DE LAS GZHAN PA'I NGO BO NYID DAM NGO BO NYID MED PAR
RTOG NA, PHYOGS SNGA MA LA GNOD PA 'AM DPE MED DO ZHES RGOL BAR
BYED NA, DE LA 'DIR DGAG PA DE NI SREG PA NYID DGAG PA KHO NAS
MTHU ZAD PA YIN PA'I PHYIR DANG, SREG PA MA YIN PA'I NGO BO NYID
YIN PA'I PHYIR SGRA'I DON NI

SGRA GZHAN GYIS BSTAN PAR BYA BA YIN PA'I PHYIR PHYOGS SNGA MA LA
GNOD PA YANG MED LA, SA LA SOGS PA SREG PA'I NGO BO NYID MA YIN
PAR GRUB PA DAG NYID DPE YIN PA'I PHYIR DPE MED PA YANG MA YIN
NO, ,DPYAD PA RGYAS PAS CHOG GO , ,YANG GZHAN YANG, GZHAN NA MI
PHRAD PHRAD MED NA, ,

SREG PAR MI 'GYUR MI SREG NA, ,'CHI BAR MI 'GYUR MI 'CHI NA,
,RANG GI RTAGS DANG LDAN PAR GNAS, ,ME GZHAN YIN NA BUD SHING
DANG MI PHRAD DE, GZHAN YIN PA'I PHYIR DPER NA DE NYID BUD SHING
DANG MA PHRAD PA BZHIN NO, ,PHRAD PA MED NA SREG PAR MI 'GYUR TE,
'DIR ME DANG BUD SHIN

@133A *, ,DAG KYANG BYED PA PO DANG LAS KYI MTSAN NYID KYIS 'BREL
ZHING PHRAD PAR 'DOD PA'I PHYIR RO, ,MI SREG NA 'CHI BAR MI 'GYUR
TE, BUD SHING MED PAR YANG GRUB PA'I PHYIR RO, ,MI 'CHI NA RANG
GI RTAGS DANG LDAN PAR GNAS PAR 'GYUR TE, 'DI RANG GI RGYU MED
PAR

THER ZUG TU GNAS PAR 'GYUR RO, ,JI LTAR ME DE BUD SHING LAS GZHAN
NAM 'ON TE GZHAN MA YIN, DE DE LAS GZHAN YIN PAR DAM 'CHA' BA LA
NI JI SKAD BSTAN PA'I SKYON DU 'GYUR BAR DGONGS SO, ,DE LA 'DIR
GLAGS YOD PA'I TSIG YIN PA'I PHYIR MI PHRAD PA LA SOGS PA'I CHOS

RNAMS KYI SKABS KYI DON BSGRUB PAR NUS PAS DE'I DBANG GIS RJES SU
DPAG PA BRJOD PAR MI BYA STE, GZHAN NYID RANG LA MA GRUB PA'I
PHYIR DANG MI PHRAD PAR BSTAN PAR MI BYA BA'I PHYIR RO, ,SGRA JI
BZHIN YANG MA YIN TE, ,'DI LTAR GZHAN NYID DANG DGAG PA BSTAN
PA'I TSIG GI DON YIN NO, ,

GZHAN NYID DGAG PA DE YANG BSDIGS PAS BSTAN PAR BYA BA MA YIN
GYI, 'DI LTAR BYED PA PO DANG LAS DAG GI GZHAN NYID DGAG PA BZHIN
DU GRAGS PA YIN NO, ,YANG NA, GANG DANG GANG DU LHAN CIG TU,
,GZHAN PA NYID DU MI 'THAD DO, ,ZHES 'OG NAS STON PAR 'GYUR BAS
'DIR

BSTAN PAR MI BYA'O,, ,,DBU MA'I RTZA BA'I 'GREL PA SHES RAB SGRON
MA BAM PO DGU PA, 'DIR SMRAS PA, GAL TE KHYED SKYES PA DANG, BUD
MED DAG GZHAN NYID YIN YANG PHRAD PA KHAS MI LEN NA NI, DES NI ME
DANG BUD SHING DAG KYANG PHRAD PA MED PAS 'DI LTA STE, GZHAN NA
MI PHRAD

PHRAD MED NA, ,SREG PAR MI 'GYUR MI SREG NA, ,'CHI BAR MI 'GYUR
MI 'CHI NA, ,RANG GI RTAGS DANG LDAN PAR GNAS, ,ZHES BYA BA LA
SOGS PA'I SKYON DE DAG TU YANG 'GYUR GRANG NA, 'JIG RTEN THAMS
CAD LA SKYES PA DANG, BUD MED DAG GZHAN NYID YIN YANG PHRAD PAR
GRAGS

PA SNYON PAR MI NUS PAS DE'I PHYIR, JI LTAR BUD MED SKYES PA
DANG, ,SKYES PA 'ANG BUD MED PHRAD PA BZHIN, ,GAL TE SHING LAS ME
GZHAN YANG, ,SHING DANG PHRAD DU RUNG BAR 'GYUR, ,ZHES SMRA BAR
NUS SO, ,BZHIN ZHES BYA BA'I SGRA MA GSUNGS KYANG, JI LTAR ZHES
BYA BA'I SGRA'I RJES SU

@133B DPAGS NA ZLA YIN PA'I PHYIR YOD PAR BLTA BAR BYA'O, ,PHYED
GONG MA SHOS BSNOR NAS RNAM PAR BSHAD PAR BYA STE, SMRA BAR 'DOD
PA'I DON BSTAN SLA BA'I PHYIR RO, ,DE LA 'DIR TSIG GI DON NI MI
MTHUN PA'I PHYOGS LA YANG SGRUB PA'I CHOS BSTAN PA'I PHYIR MA
NGES PA NYID DU BSTAN PA YIN TE,

DPER NA 'GA' ZHIG GI SGRA RTAG STE, GZUGS CAN YIN PA'I PHYIR RO
ZHES SMRAS PA LA, LA LA NA RE, JI LTAR LAS GZUGS CAN MI RTAG PA
LTAR SGRA YANG DE BZHIN NO ZHES ZER BAS, DES DE SKAD SMRAS PA MA
NGES PA NYID DU BSTAN PAR SHES PA BZHIN NO, ,'DIR BSHAD PA, GAL
TE ME DANG

SHING DAG NI, ,GCIG GIS GCIG NI BSAL GYUR NA, ,SHING LAS ME GZHAN
NYID YIN YANG, SHING DANG PHRAD PAR 'DOD LA RAG ,GAL TE ME DANG
SHING DAG GCIG GIS GCIG BSAL BAR GYUR NA ZHES BYA BA NI BYED PA
PO DANG LAS SU 'BREL BA'I MTSAN NYID MED PAR GYUR NA ZHES BYA
BA'I

THA TSIG GO, ,SHING LAS ME GZHAN NYID YIN YANG, ,SHING DANG PHRAD
PAR 'DOD LA RAG ,CES BYA BA NI, KHYOD 'DOD PA LTAR, BUD MED DANG
SKYES PA DAG BZHIN DU PHRAD PAR 'DOD LA RAG NA ZHES GLAGS YOD
PA'I SGO NAS KHAS BLANGS NAS LAN 'DEBS PAR 'DOD PA YIN NO, ,'DI
LTAR

KHO BOS GAL TE PHAN TSUN LTOS PA MED PA DAG GZHAN YIN PA'I PHYIR
YUL THA MI DAD PAR 'BYUNG BA'I MTSAN NYID KYI PHRAD PA BSAL BAR
GYUR NA NI, GTAN TSIGS MA NGES PA NYID DU 'GYUR ZHING, DAM BCAS
PA'I DON DE YANG 'THAD PAR 'GYUR BA ZHIG NA ME DANG BUD SHING DAG
NI RNAM PA DE LTAR MI 'DOD

DE; DE DAG LA BYED PA PO DANG LAS SU 'BREL PA'I MTSAN NYID KYI
PHRAD PA GZHAN MED NA MI 'BYUNG BA MED PAS GZHAN NYID DU SMRA BA
RNAMS KYI DAM BCAS PA LA GLAGS YOD PA'I SGO NAS YANG DAG PAR CHOS
KYI KHYAD PAR BSAL BA'I SKYON YOD PAR BSTAN PA YIN GYI, RANG
DBANG DU RJES SU DPAG

PA BSTAN PA NI MA YIN NO, ,DES NA BUD MED DANG, SKYES PA DAG
PHRAD NAS JI SKAD SMRAS PA DAG MI SRID PAS, MI MTHUN PA'I PHYOGS
MED PA'I PHYIR MA NGES PA NYID MA YIN PAS, PHA ROL PO'I TSIG DE
NI 'KHRUL PA TZAM STE, RANG GI BLO GROS YANG PAR STON PA YIN NO,
,DE'I PHYIR DE LTAR ME

@134A *, ,DANG BUD SHING DAG GCIG PA NYID DANG GZHAN PA NYID DU
MA GRUB PA'I PHYIR, RAB TU BYED PA'I DANG POR SMRAS PA'I SGRUB
PA'I DPE MA TSANG BA NYID DO, ,'DIR SMRAS PA, DON DAM PAR ME DANG
BUD SHING DAG NI YOD PA KHO NA YIN TE, PHAN TSUN LTOS PA'I PHYIR
RO, ,'DI NA

GANG DAG MED PA DE DAG LA NI PHAN TSUN LTOS PA NYID MED DE, DPER
NA RI BONG GI RVA DAG BZHIN NO, ,ME DANG BUD SHING DAG LA NI ME
'DI'I BUD SHING NI 'DI'O, ,BUD SHING 'DI'I SREG PA NI 'DI'O ZHES
PHAN TSUN LTOS PA NYID YOD PAS DE'I PHYIR ME DANG BUD SHING DAG
NI YOD PA KHO NA YIN TE, DE DAG

YOD PA'I PHYIR DNGOS KYI DON GRUB BO, ,'DIR BSHAD PA, GAL TE
SHING LTOS ME YIN LA, ,GAL TE ME LTOS SHING YIN NA, ,GANG LA LTOS
PA'I ME DANG SHING, ,DANG POR GRUB PA GANG ZHIG YIN, ,CI BUD
SHING GANG LA LTOS NAS ME 'GRUB PA 'AM, 'ON TE ME GANG LA LTOS
NAS BUD SHING 'GRUB PA'I ME DANG BUD SHING DAG

LAS DANG POR GRUB PA GANG ZHIG YIN TE, DE DAG LA GANG LA LTOS NAS
GANG YANG RUNG BA 'GRUB PAR 'GYUR BA'I DANG POR GRUB PA GCIG
KYANG MED DO ZHES BYA BAR DGONGS SO, ,DE LTAR DON DAM PAR LTOS PA
MI 'THAD PA'I PHYIR GTAN TSIGS KYI DON MA GRUB PA NYID DANG,
DPE'I SKYON

DE NYID YOD DO, ,KUN RDZOB PA'I GTAN TSIGS YIN PAR RTOG NA NI DON
'GAL BA NYID DANG, SGRUB PA'I DPE MA TSANG BA NYID KYI SKYON DE
NYID YOD DO, ,CI STE YANG BUD SHING DANG POR GRUB PA'I PHYIR
SKYON MED DO SNYAM NA DE'I PHYIR BSHAD PA, GAL TE SHING LTOS MA
YIN NA, ,ME GRUB PA LA

SGRUB PAR 'GYUR, ,MI GRUB PA LA BRJOD PA KHYAD PAR CAN BSNYAD PA
NYID KYI PHYIR BUD SHING LA LTOS PA'I PHYIR RO ZHES BYA BAR
DGONGS SO, ,DE LTAR RTOG PA LA, BUD PAR BYA BA'I SHING LA YANG,
,ME MED PAR NI 'GYUR BA YIN, ,BUD SHING DE SNGAR ME LA MA LTOS
PAR YANG BUD SHING NYID DU GRUB PA'I

PHYIR RO ZHES BYA BAR DGONGS SO, ,DE NI MI 'DOD PAS 'DIR GLAGS
YOD PA'I TSIG YIN PA'I PHYIR RJES SU DPAG PA MNGON TE, DON DAM
PAR BUD SHING NI ME'I SNGA ROL NA GRUB PA MED DE, LTOS PA DANG
BCAS PA'I PHYIR DPER NA ME'I RANG GI BDAG NYID BZHIN TE, RGYAS
PAR NI SNGA MA BZHIN NO, ,

@134B 'DIR SMRAS PA, DE DAG LAS GANG YANG RUNG BA DANG POR GRUB
PA MA YIN MOD KYI, 'ON KYANG ME DANG BUD SHING DAG NI DUS MNYAM
DU 'GRUB PAR 'GYUR TE, LTOS PA CAN YIN PA'I PHYIR DPER NA BA LANG
GI RVA DUS GCIG TU SKYES PA DAG LA G-YAS PA DANG, G-YON PA NYID
'GRUB PA BZHIN

NO; ,'DIR BSHAD PA, GAL TE DNGOS PO GANG LTOS 'GRUB, ,DE NYID LA
YANG LTOS NAS NI, ,LTOS BYA GANG YIN DE GRUB NA, ,GANG LA LTOS
NAS GANG ZHIG 'GRUB, ,DANG PO ZHES BYA BA'I TSIG GI LHAG MA'O,
,GAL TE KHYOD 'DOD PA LTAR ME'I MTSAN NYID KYI DNGOS PO GANG YIN
PA NI

BUD SHING LA LTOS NAS 'GRUB CING ME DE NYID LA YANG LTOS NAS ME
'GRUB PAR BYA BA'I PHYIR LTOS PAR BYA BA BUD SHING GI MTSAN NYID
KYI DNGOS PO GANG YIN PA DE 'GRUB NA GANG LA LTOS NAS GANG ZHIG
'GRUB PAR 'GYUR TE, GANG YANG RUNG BA ME NYID DAM BUD SHING NYID
DU MI 'GRUB STE, RANG GI RGYU

LAS SKYE BA NI PHAN TSUN LTOS PA MI 'GRUB PA'I PHYIR RO ZHES BYA
BA'I TSIG GI DON TO, ,DES NA BA LANG GI RVA'I DPE NYID LA YANG
GTAM DE NYID DU 'GYUR TE, DE GNYIS LA YANG GANG LA LTOS NAS GZHAN
GANG YANG RUNG BA 'GRUB PAR 'GYUR BA'I G-YAS PA'AM, G-YON PAR
GRAGS PA GANG YIN,

YANG GZHAN YANG, DNGOS PO LTOS GRUB GANG YIN PA, ,DE MA GRUB NA
JI LTAR LTOS, ,MA GRUB PA NI LTOS PAR MI BYED PA NYID DO ZHES BYA
BA'I TSIG GI DON TE, DE NI DAM BCA' BA NYE BAR GZHAG PA'O, ,'DIR
RJES SU DPAG PA NI DON DAM PAR ME MA GRUB PA NI BUD SHING LA LTOS
PAR MI BYED

DE; ME NYID DU MA GRUB PA'I PHYIR DPER NA DE LAS GZHAN BZHIN NO,
,PHA ROL PO DAG RANG GI TSUL LA GNOD PA BCAB PA'I PHYIR, JI STE
GRUB PA LTOS SHE NA, DE SKAD ZER NA DE LTA NA YANG DE NI LTOS PAR
MI RIGS SO, ,LTOS PA DANG BCAS PA NYID DU RJES SU DPOG PAS YOD PA
NYID KYIS

MED PA NYID BSTZAL BA'I PHYIR DES NA MED PAR SMRA BA RNAMS KYI
DAM BCAS PA LA CHOS CAN GYI RANG GI NGO BO BSTZAL BA'I SKYON YOD
DO ZHES BYA BAR DGONGS SO, ,YANG NA, DE NI LTOS PAR MI RIGS SO,
,MED PA'I PHYIR NAM MKHA'I ME TOG BZHIN NO, ,YANG NA DE NI LTOS
PAR MI RIGS SO, ,BUD SHING

@135A *, ,DE NI ME LA LTOS PAR MI RIGS TE DE BZHIN DU MED PA'I
PHYIR DPER NA DE LAS GZHAN BZHIN NO, ,DE BZHIN DU ME'I PHYOGS LA
YANG BRJOD PAR BYA'O, ,DE'I PHYIR DE LTAR BRTAGS NA, SHING LA
LTOS PA'I ME MED DE, ,SNGAR BSTAN PA'I TSUL GYIS BUD SHING ME LA
MI LTOS PAR

BUD SHING NYID DU MA GRUB PA'I PHYIR RO, ,SHING LA MA LTOS ME
YANG MED, ,RGYU THA DAD PA DAG GZHAN NYID DU MA GRUB PA'I PHYIR
DANG, GZHAN NYID BKAG PA'I PHYIR RO, ,DE BZHIN DU, ME LA LTOS
PA'I SHING MED DE, ,ME LA MA LTOS SHING YANG MED, ,LTOS PA BKAG
PA'I PHYIR DANG,

GZHAN NYID BKAG PA'I PHYIR RO, ,YANG GZHAN YANG, ME NI GZHAN LAS
MI 'ONG STE, ,GZHAN NYID BKAG PA'I PHYIR DANG, 'GRO BA BKAG PA'I
PHYIR DANG, RDZAS SU YOD PA NYID BKAG PA'I PHYIR RO, ,BUD SHING
DANG BCAS PAR RAM BUD SHING MED PAR 'ONG BAR BRTAG NA, GNYI GA LA

YANG 'ONG BA MI 'GRUB STE, LTOS PA DANG BCAS PA MA GRUB PA'I
PHYIR DANG, LTOS PA MED NA BUD SHING MED PAS GZHI MED PA'I PHYIR
RO, ,SHING LA'ANG ME NI YOD MA YIN, ,GZHAN NYID BKAG PA'I PHYIR
RO, ,YANG NA BUD SHING ME MED PA NYID PHYOGS SU BYAS TE BSHAD PA,
SHING LA 'ANG ME NI

YOD MA YIN, ,SKYE BA CAN YIN PA'I PHYIR DPER NA RNAM PAR SHES PA
BZHIN NO ZHES BYA BAR DGONGS SO, ,GANG DAG ME NI SNYING STOBS
DANG RDUL DANG MUN PA'I MTSAN NYID YIN PA'I PHYIR DPE LA YANG DE
YOD PAR SMRA BA DE DAG LA YANG, DE LA GSAL BA'I KHYAD PAR CAN GYI
DNGOS PO MED PA'I PHYIR

DPE MED PA MA YIN NO, ,GAL TE DE'I NUS PA YOD PA'I PHYIR SKYON
MED DO ZHE NA, LAN DE NI RTOG GE PA SGRA'I MTSAN NYID MNGON PAR
MI SHES PA LA DE MNGON PAR MI SHES PA NYID DU BSTAN PA NA, RTOG
GE'I BSTAN BCOS SHES PA NYID KYIS SGRA'I MTSAN NYID LA MKHAS SO
ZHES PHYIR ZLOG PAR BYED PA

BZHIN NO, ,GZHAN DAG NI, SHING LA'ANG ME NI YOD MA YIN, ,ZHES BYA
BA 'DI LA MI DMIGS PA'I PHYIR DANG, RTZOM PA DON MED PA NYID DU
'GYUR BA'I PHYIR RO ZHES RNAM PAR BSHAD PAR BYED DO, ,GZHAN MA
YIN PA NA RE, DE NI RIGS PA MA YIN TE, MI DMIGS PA GTAN TSIGS
NYID DU MI

@135B 'GRUB PA'I PHYIR DANG, RTZOM PA DON YOD PA'I GTAN TSIGS
KYIS YOD PA NYID DU STON PA MDZAD PA'I MTHA' DANG 'GAL BAR 'GYUR
BA'I PHYIR RO, ,ME DANG BUD SHING DAG JI SKAD BSTAN PA'I DGAG PA
DAG 'BA' ZHIG GIS DGAG PAR BYA BA YIN PAR MA BSAMS KYI, 'DI LTAR
DGAG PA GZHAN DAG

GIS KYANG DGAG PAR BYA BA YIN PAS DE'I PHYIR DGAG PA LHAG MA DAG
KYANG 'DRA BAR BSTAN PAR BYA STE, SONG DANG MA SONG BGOM PA YIS,
,DE BZHIN SHING LA LHAG MA BSTAN, ,JI LTAR RJES SU DPAG PA LAS
SONG BA DANG MA SONG BA DANG, BGOM PA LA 'GRO BA MED PA DE BZHIN
DU BSREGS PA

DANG; MA BSREGS PA DANG, SREG BZHIN PA LA YANG SREG PA MED DE,
BSREG PAR BYA BA YIN PA'I PHYIR BSREGS PA BZHIN NO ZHES BYA BA LA
SOGS PAR BRJOD PAR BYA'O, ,JI LTAR RJES SU DPAG PA LAS, 'GRO BA
PO DANG, 'GRO BA PO MA YIN PA DE DAG LAS GZHAN PA 'GRO BAR MI
BYED

PAR BSTAN PA DE BZHIN DU DON DAM PAR SREG PA PO DANG, SREG PA PO
MA YIN PA DANG, DE DAG LAS GZHAN PA YANG SREG PAR MI BYED PA
BSTAN PAR BYA STE, BYA BA GNYIS DANG MI LDAN PA'I PHYIR DANG,
,SREG PA PO MA YIN PA'I PHYIR DANG GNYI GA'I SKYON DU 'GYUR BA'I
PHYIR BONG BA BZHIN NO ZHES

BRJOD PAR BYA'O, ,SHING NYID ME NI MA YIN TE, ,GCIG PA NYID DGAG
PA SNGAR BSTAN PA'I PHYIR RO, ,SHING LAS GZHAN LA ME YANG MED,
,GZHAN NYID DGAG PA SNGAR BSTAN PA'I PHYIR RO, ,ME NI SHING DANG
LDAN MA YIN, ,JI LTAR RTZVA'I DRA BA BA LANG DANG LDAN PA LTAR
RO, ,ME LA SHING MED, JI

LTAR RDZA BO NA RGYA SHUG DAG LTAR RO, ,DER DE MED, JI LTAR CHU
NANG PADMA DAG LTAR TE, GZHAN NYID DGAG PA SNGAR BSTAN PA KHO
NA'I PHYIR RO, ,DE'I PHYIR DE LTAR ME DANG BUD SHING DAG MA GRUB
PAS DPE MED PA'I PHYIR, RAB TU BYED PA'I DANG POR DON DAM PAR NYE
BAR LEN PA PO DANG NYE BAR BLANG BA DAG

YOD PA KHO NA YIN TE, PHAN TSUN LTOS PA'I PHYIR DPER NA ME DANG
BUD SHING BZHIN NO ZHES GANG SMRAS PA DE'I DPE MA TSANG BA NYID
KYI LAN GDAB PAR DKA'O, ,DES NA DON DAM PAR PHUNG PO LA SOGS PA
DAG YOD PA KHO NA YIN TE, BCOM LDAN 'DAS KYIS DE DAG LA BRTEN NAS
NYE BAR LEN

@136A *, ,PA PO DANG, NYE BAR BLANG BA BSTAN PA'I PHYIR RO ZHES
BYA BA BSGRUB PA'I RTZA BA MA GRUB BO, ,JI LTAR ME DANG BUD SHING
DAG GI DE NYID DANG GZHAN NYID BKAG PA DE BZHIN DU, ME DANG SHING
GIS BDAG DANG NI, ,NYE BAR BLANG BA'I RIM PA KUN, ,BUM SNAM LA
SOGS

LHAN CIG TU, MA LUS PAR NI RNAM PAR BSHAD, ,RIM PA ZHES BYA BA NI
DGAG PA'I RNAM PA ZHES BYA BA'I THA TSIG STE, THAMS CAD MA LUS
PAR RNAM PAR BSHAD DO, ,DON DAM PAR BDAG NI NYE BAR BLANG BA DANG
GCIG PA NYID MA YIN TE, BYED PA PO DANG LAS YIN PA'I PHYIR, DPER
NA,

GCOD PA PO DANG, BCAD PA DAG BZHIN NO, ,DON DAM PAR BDAG NI NYE
BAR BLANG BA LAS GZHAN NYID MA YIN TE, LTOS PA DANG BCAS PA'I
PHYIR DANG, DNGOS PO YIN PA'I PHYIR DPER NA NYE BAR BLANG BA'I
RANG GI BDAG NYID BZHIN NO, ,DE BZHIN DU DON DAM PAR NYE BAR
BLANG BA NI BDAG

DANG GCIG PA NYID MA YIN TE, LAS DANG BYED PA PO YIN PA'I PHYIR,
,DPER NA BCAD PA DANG GCOD PA PO DAG BZHIN NO, ,DON DAM PAR NYE
BAR BLANG BA NI BDAG LAS GZHAN NYID MA YIN TE, LTOS PA DANG BCAS
PA'I PHYIR DANG, DNGOS PO YIN PA'I PHYIR DPER NA BDAG GI RANG GI
BDAG NYID

BZHIN NO, ,DE BZHIN DU DON DAM PAR LHAS BYIN GYI BDAG NI LHAS
BYIN GYI NYE BAR BLANG BA NYE BAR LEN PAR MI BYED DE, LTOS PA
DANG BCAS PA'I PHYIR, DPER NA DE LAS GZHAN BZHIN NO, ,DON DAM PAR
LHAS BYIN GYI NYE BAR BLANG BA NI LHAS BYIN GYI BDAG GI NYE BAR
BLANG BA MA YIN TE, NYE BAR BLANG BA

YIN PA'I PHYIR DPER NA MCHOD SBYIN GYI NYE BAR BLANG BA BZHIN NO,
,DE BZHIN DU DON DAM PAR LHAS BYIN GYI BDAG GRUB PA DANG MA GRUB
PA NI LHAS BYIN GYI NYE BAR BLANG BA LA LTOS PAR MI BYED DE, BDAG
YIN PA'I PHYIR DPER NA MCHOD SBYIN GYI BDAG BZHIN NO, ,DON DAM
PAR LHAS BYIN GYI NYE BAR

BLANG BA NI LHAS BYIN GYI BDAG GRUB PA DANG MA GRUB PA'I LTOS PAR
BYA BA MA YIN TE, NYE BAR BLANG BA YIN PA'I PHYIR, DPER NA MCHOD
SBYIN GYI NYE BAR BLANG BA BZHIN NO, ,'DIR KHA CIG GIS SMRAS PA,
LHAS BYIN GYI BDAG LHAS BYIN GYI NYE BAR BLANG BA NYE BAR LEN PAR
MI BYED DE ZHES BYA BA DE'I

@136B DON GANG YIN, CI GZHAN NYE BAR LEN PAR BYED PA YIN NAM, 'ON
TE CI YANG NYE BAR LEN PAR MI BYED PA YIN, DES CIR 'GYUR, GAL TE
GZHAN NYE BAR LEN PAR BYED PA YIN NA NI PHYOGS SNGA MA LA GNOD
DO, ,CI STE CI YANG NYE BAR LEN PAR MI BYED PA YIN NA NI DPE MED
DE, MCHOD SBYIN

GYI BDAG NI RANG GI NYE BAR BLANG BA NYE BAR LEN PAR BYED PA'I
PHYIR RO, ,DE NI RIGS PA MA YIN TE, LAN BTAB ZIN PA'I PHYIR RO,
,ME DANG BUD SHING DE DAG GIS BDAG DANG NYE BAR BLANG BA DAG GI
RIM PA GANG DAG RNAM PAR BSHAD PA DE DAG BUM PA DANG, SNAM BU LA
SOGS PA DAG

DANG YANG LHAN CIG TU RNAM PAR BSHAD DE, DE LA BUM PA DANG, SNAM
BU LA SOGS PA DAG NI RGYU DANG 'BRAS BUR GYUR PA DANG, YAN LAG
DANG YAN LAG CAN DU GYUR PA DANG, YON TAN DANG, YON TAN CAN DU
GYUR PA DANG, MTSAN NYID DANG, MTSAN NYID KYI GZHIR GYUR PA

RNAM PA DE LTA BU DAG TU SHES PAR BYA'O, ,DE LA RE ZHIG DON DAM
PAR BUM PA NI 'JIM PA DANG GCIG PA NYID MA YIN TE, LAS DANG BYED
PA PO YIN PA'I PHYIR DPER NA BCAD PA DANG, GCOD PA PO DAG BZHIN
NO, ,DON DAM PAR BUM PA NI 'JIM PA LAS GZHAN NYID MA YIN TE, LTOS

PA DANG BCAS PA'I PHYIR DANG, 'BRAS BU LA SOGS PA YIN PA'I GTAN
TSIGS DAG GI PHYIR, DPER NA 'JIM PA'I RANG GI BDAG NYID BZHIN NO,
,DE BZHIN DU 'JIM PA'I PHYOGS LA SOGS PA LA YANG BRJOD PAR BYA'O,
,GRANGS CAN DAG NI BSGRUB PA'I TSUL GYIS BUM PA NI 'JIM PA

LAS GZHAN NYID MA YIN TE, 'JIM PA'I BDAG NYID DANG, YOD PA NYID
DANG RGYU DANG 'BRAS BU NYID DANG, SPYI DANG KHYAD PAR DANG LDAN
PA NYID DANG, YUL LA SOGS PA GCIG PA NYID KYI PHYIR, DPER NA 'JIM
PA'I RANG GI BDAG NYID BZHIN NO ZHES ZER RO, ,DE DAG GI 'JIM PA'I

BDAG NYID DANG, BUM PA'I BDAG NYID DAG RANG GI BDAG NYID DANG
GCIG PA NYID DU DBU MA SMRA BA RNAMS LA MA GRUB PA'I PHYIR DPE
MED DO, ,DAM BCAS PA'I DON YANG RNAM PAR BRTAG PAR BYA STE, GAL
TE RGYU DANG 'BRAS BU DAG GCIG PA NYID CES BYA BA DUS GCIG NA'O
ZHE NA NI PHYOGS SNGA MA LA

@137A *, ,GNOD DO, ,CI STE RGYU'I GSAL BA 'BRAS BU LA YOD DO ZHE
NA NI GRAGS PA'I GNOD PAR 'GYUR TE, ZHO LA 'O MA MED PA'I PHYIR
RO, ,GAL TE DE'I GNAS SKABS NA YANG DRUG LDAN LA SOGS PA'I KHYAD
PAR DANG BRAL BA'I SGRA LA SOGS PA YOD PA'I PHYIR GRAGS PA'I

GNOD PAR YANG MI 'GYUR LA, KHAS BLANGS PA LA GNOD PA YANG MED DO
ZHE NA, DE DAG LA 'O MA NYID MI 'THAD PA'I PHYIR DE NI LAM MA YIN
NO, ,GZHAN MA YIN PA NYID DU RJES SU DPAG PAS RGYU MA YIN PA NYID
LA SOGS PAS DE DAG RGYU YIN PA NYID LA SOGS PA BSAL BA'I PHYIR
DAM

BCAS PA LA CHOS CAN GYI NGO BO NYID DANG, KHYAD PAR BSAL BA'I
SKYON YOD DO, ,DA LTAR DANG 'DAS PA'I RGYU PHYOGS SU BYED NA YANG
SKYON SNGA MA BZHIN NO, ,RIGS MTHUN PA DANG, RIGS MI MTHUN PA MA
SKYES PA DANG, ZHIG PA DAG GIS MA NGES PA NYID DANG, GRAGS PA'I
GNOD

PAR 'GYUR TE, SKYES BU NI SGRA LA SOGS PA DMIGS PAR BYED PA NA
PHAN GDAGS PAR BYA BA YIN PA'I PHYIR DANG, RANG BZHIN NI SHES PA
YOD PA NYID NANG GI BYED PAR SNANG BA'I RGYU YIN PAS PHAN 'DOGS
PAR BYED PA YIN PA'I PHYIR RO, ,SKYES BU DAG SPYI DANG KHYAD PAR
DANG LDAN PA NYID YIN PA'I

PHYIR DE DAG GI MA NGES PA NYID DE, SKYES BU SKYES BU ZHES BYA BA
NI SPYI YIN LA, LHAS BYIN GYI BDAG DANG MCHOD SBYIN GYI BDAG CES
BYA BA DAG NI KHYAD PAR YIN PA'I PHYIR RO, ,'JIM PA'I BDAG NYID
CES BYA BA'I GTAN TSIGS KYI DON KYANG 'JIM PA LAS GYUR PA YIN PAR
RTOG NA NI DPE SGRUB PA'I

CHOS DANG MI LDAN NO, ,'JIM PA'I NGO BO NYID YIN PAR RTOG NA NI
GTAN TSIGS KYI DON MA GRUB PA NYID DO, ,'BRAS BU RGYU LAS GZHAN
NYID MA YIN TE ZHES BYA BA DE'I DON GANG YIN, CI RANG GI RGYU LAS
SAM, 'ON TE GZHAN GYI RGYU LAS, DES CIR 'GYUR, GAL TE RANG GI
RGYU LAS NA NI

DPE MED DO, ,CI STE GZHAN GYI RGYU LAS NA NI PHYOGS SNGA MA LA
GNOD PA DANG, GRAGS PA'I GNOD PAR 'GYUR RO, ,GAL TE GZHAN NYID MA
YIN NA NI DE'I NUS PAS MI STONG PA'O ZHE NA YANG DPE MED DO,
,RGYU PHYOGS SU BYA BA'I DUS LA YANG DE BZHIN NO, ,DE DAG NI
PHYOGS TZAM ZHIG BSTAN PA

@137B YIN TE, PHYOGS 'DIS GZUGS CAN DANG GZUGS CAN MA YIN PA'I
CHOS RNAMS KYI SKAD CIG MA NYID LA GNOD PAR BYA BA'I PHYIR GRANGS
CAN DAG GIS RJES SU DPAG PA LA SMRAS PA RNAMS SUN DBYUNG BA BRJOD
PAR BYA'O, ,DE BZHIN DU DON DAM PAR YAN LAG CAN SENG LDENG NI YAN
LAG

SENG LDENG GI RTZA BA DANG, SDONG PO DANG, YAL GA DANG, LO MA
DANG, DE LA SOGS PA DAG DANG, GCIG PA NYID MA YIN TE, DE DAG GI
PHYOGS GCIG CHAD KYANG DE MI 'CHAD PA'I PHYIR DPER NA RGYA SHUG
BZHIN NO, ,DON DAM PAR YAN LAG CAN SENG LDENG NI YAN LAG SENG

LDENG GI RTZA BA DANG, SDONG PO DANG, YAL GA DANG, LO MA LA SOGS
PA DAG LAS GZHAN NYID MA YIN TE, LTOS PA DANG BCAS PA'I PHYIR
DPER NA SENG LDENG GI YAN LAG DAG GI RANG GI BDAG NYID BZHIN NO,
,DE BZHIN DU DON DAM PAR SENG LDENG GI YAN LAG DAG NI,

YAN LAG CAN DANG, GCIG PA NYID MA YIN TE, DE'I PHYOGS GCIG CHAD
KYANG DE DAG MI 'CHAD PA'I PHYIR DPER NA RGYA SHUG GI YAN LAG DAG
BZHIN NO, ,DON DAM PAR SENG LDENG GI YAN LAG DAG NI YAN LAG CAN
LAS GZHAN NYID MA YIN TE, LTOS PA DANG BCAS PA'I PHYIR

DPER NA YAN LAG CAN SENG LDENG GI RANG GI BDAG NYID BZHIN NO,
,LHAG MA NI SNGA MA BZHIN NO, ,DE BZHIN DU DON DAM PAR SNAM BU NI
RGYU SPUN GYI BDAG NYID KYI GZUGS DAG DANG GCIG PA NYID MA YIN
TE, LTOS PA DANG BCAS PA'I PHYIR DANG, RDZAS YIN PA'I PHYIR DPER
NA SAB MA BZHIN

NO; ,DON DAM PAR SNAM BU NI RGYU SPUN GYI BDAG NYID KYI GZUGS DAG
LAS GZHAN NYID MA YIN TE, LTOS PA DANG BCAS PA'I PHYIR DANG, DE
ZHIG NA DE DAG KYANG 'JIG PA'I PHYIR DPER NA RGYU SPUN DAG GI
RANG GI BDAG NYID BZHIN NO, ,DE BZHIN DU DON DAM PAR RGYU SPUN
GYI BDAG NYID KYI

GZUGS DAG NI SNAM BU DANG GCIG PA NYID MA YIN TE, LTOS PA DANG
BCAS PA'I PHYIR DANG, RDZAS YIN PA'I PHYIR DPER NA RTZI RKYANG
BZHIN NO, ,DON DAM PAR RGYU SPUN GYI BDAG NYID KYI GZUGS DAG NI
SNAM BU LAS GZHAN NYID MA YIN TE, LTOS PA DANG BCAS PA'I PHYIR
DANG, DE ZHIG

@138A *, ,NA DE DAG KYANG 'JIG PA'I PHYIR DPER NA SNAM BU'I RANG
GI BDAG NYID BZHIN NO, ,LHAG MA NI SNGA MA BZHIN NO, ,MTSAN NYID
DANG MTSAN NYID KYI GZHI DAG LA YANG DE BZHIN DU BRJOD PAR BYA'O,
,GAL TE GCIG PA NYID DGAG PA'I RJES SU DPAG PAS NI GZHAN NYID
DGAG PA'I

RJES SU DPAG PA LA GNOD LA, GZHAN NYID DGAG PA'I RJES SU DPAG PAS
KYANG GCIG PA NYID DGAG PA'I RJES SU DPAG PA BSAL BA'I PHYIR GANG
YANG RUNG BA MI 'GRUB BO ZHE NA, GNYI GA BKAG PAS 'DOD PA 'GRUB
PA'I PHYIR SKYON MED DO, ,DE'I PHYIR DE LTAR DPYAD NA DON DAM PAR
GCIG PA NYID DANG GZHAN

NYID MI 'THAD DE, MI 'THAD DU ZIN KYANG BCOM LDAN 'DAS KYI THA
SNYAD KYI DBANG GIS GDUL BA'I SEMS CAN RNAMS KYI TSUL KHRIMS
DANG, TING NGE 'DZIN DANG, SHES RAB LA SOGS PA YON TAN GYI TSOGS
YANG DAG PAR BSGRUB PA'I PHYIR DE DAG 'JIG RTEN LAS GRAGS PA DAG
GIS BKA'

STZAL PA LA, KHA CIG GIS DE DAG NI DON DAM PA'O SNYAM DU RIG NAS
CHOS RNAMS DE LTAR SPROS PA MED KYANG, SPROS PAR BYED PA DE RIGS
PA MA YIN PAR SLOB DPON GYIS DGONGS PA NA, GANG DAG BDAG DANG
DNGOS PO RNAMS, ,DE BCAS NYID DANG THA DAD PAR, ,STON PA DE DAG
BSTAN

DON LA, ,MKHAS SO SNYAM DU MI SEMS SO, ,ZHES BYA BA GSUNGS TE,
TSAD MA DANG 'GAL BA'I CHOS GZHAN DAG KHAS LEN PA'I PHYIR RO ZHES
BYA BAR DGONGS SO, ,DE LA 'DIR RAB TU BYED PA'I DON NI PHA ROL
POS RAB TU BYED PA'I DANG POR SMRAS PA'I SGRUB PA DANG, DPE MED
PAR BSTAN PAS, RTEN CING 'BREL

PAR 'BYUNG BA DON GCIG PA MA YIN PA DANG, DON THA DAD PA MA YIN
PA'I KHYAD PAR DANG LDAN PA BSTAN PA YIN NO, ,DE'I PHYIR LUS LAS
GZHAN PA'I CHOS MI MTHONG LA, CHOS LAS GZHAN PA'I LUS MI MTHONG
STE, JI LTAR GNYIS MA YIN PA DANG, GNYIS MA YIN PA MA YIN PA DE
LTAR MTHONG NGO, ,

DE LTAR MTHONG BAS MNGON SUM NYID DU MTHONG BA YANG MI MTHONG NGO
ZHES BYA BA LA SOGS PA GSUNGS PA DE DAG GRUB PA YIN NO, ,SLOB
DPON LEGS LDAN BYED KYIS NYE BAR SBYAR BA, DBU MA'I RTZA BA'I
'GREL PA SHES RAB SGRON MA LAS, ME DANG BUD SHING BRTAG PA ZHES
BYA BA STE,

@138B RAB TU BYED PA BCU PA'O,, ,,DA NI DNGOS PO NGO BO NYID MED
PA'I MI MTHUN PA'I PHYOGS KYI KHYAD PAR DGAG PAS 'KHOR BA NGO BO
NYID MED PA NYID DU BSTAN PA'I DON GYI DBANG GIS RAB TU BYED PA
BCU GCIG PA BRTZAM MO, ,'DIR SMRAS PA, DON DAM PAR PHUNG PO LA

SOGS PA DAG YOD PA KHO NA YIN TE, BCOM LDAN 'DAS KYIS MING DANG
KHYAD PAR BSTAN NAS, DE ZAD PAR BYA BA'I PHYIR MAN NGAG BSTAN
PA'I PHYIR RO, ,'DI LA GANG MED PA DE LA NI MING DANG KHYAD PAR
BSTAN PA DANG, DE ZAD PAR BYA BA'I PHYIR MAN NGAG BSTAN PAR YANG
MI RIGS TE, DPER

NA MGO GNYIS PA'I MIG GI NAD MED PAR BYA BA BZHIN NO, ,DE DAG LA
NI MING DANG KHYAD PAR BSTAN NAS DE ZAD PAR BYA BA'I PHYIR MAN
NGAG BSTAN PA 'DI LTA STE, DGE SLONG DAG 'KHOR BA THOG MA DANG
THA MA MED DE, DAM CHOS RNAM PAR MI SHES PA'I, ,BYIS PA LA NI
'KHOR BA RING, ,ZHES BYA

BA DANG, DE BZHIN DU DGE SLONG DAG ,DE LTA BAS NA KHYED KYIS
'KHOR BA ZAD PAR BYA BA'I PHYIR NAN TAN BYA'O ZHES DE LTAR BSLAB
PAR BYA'O ZHES GSUNGS PA DE DAG YOD PAS, DE'I PHYIR GTAN TSIGS JI
SKAD SMOS PA'I MTHUS PHUNG PO LA SOGS PA DAG YOD PA KHO NA YIN
NO, ,'DIR BSHAD

PA; 'JIG RTEN GYI MGON POS SKYE BA'I RGYUN LAS DANG NYON MONGS
PAS BSKYED PA SGYU MA DANG SMIG RGYU LTA BU SKYE BA'I GNYEN POR
MA SKYES PA RGYUN MA CHAD PA LA GZIGS NAS, BYIS PA RNAMS KYI
'KHOR BA RING NGO ZHES GSUNGS SHING, SKYE BA NI SDUG BSNGAL RNAM
PA DU MA'I GLENG GZHIR GYUR PA

YIN PAS, 'KHOR BA ZAD PAR BYA BA'I PHYIR GUS PAR BYA BA NYID LA
SBYAR BAR BZHED PA NA DE SKAD GSUNGS PAR ZAD KYI, RTOG PA'I RANG
BZHIN CAN RNAMS KYIS YONGS SU BRTAGS NA DON DAM PAR 'KHOR BA DANG
MYA NGAN LAS 'DAS PA DAG GI KHYAD PAR 'GA' YANG DMIGS SU MED PAS,
BCOM

LDAN 'DAS KYIS DON DAM PAR GSUNGS PA MA YIN NO, ,DE'I PHYIR GAL
TE MING DANG KHYAD PAR BSTAN NAS DE ZAD PAR BYA BA'I PHYIR, MAN
NGAG BSTAN PA'I DON DAM PA PA YIN PAR 'DOD NA NI, GTAN TSIGS KYI
DON MA GRUB PA NYID DO, ,KUN RDZOB PA'I GTAN TSIGS YIN PAR RTOG
NA NI DON

@139A *, ,'GAL BA NYID DANG DPE MED DO, ,'KHOR BA THOG MA DANG
THA MA MED DO ZHES GANG GSUNGS PA NI 'DI NA RGYU MED PAR SMRA BA
BSAL BA'I PHYIR DNGOS PO RGYU LAS SKYE'O ZHES BCOM LDAN 'DAS KYIS
GSUNG RAB SKYE BA BSTAN PA'I PHYOGS SU BKA' STZAL PA, DE SUN
DBYUNG BAR

'DOD PA'I MU STEGS CAN DAG GIS, BCOM LDAN 'DAS LA JI LTAR 'KHOR
BA'I, SNGON MTHA' MNGON NAM ZHES ZHUS TSE, ,THUB PA CHEN PO SA
MIN ZHES GSUNGS, ,'KHOR BA THOG MA THA MED DE, ,DE LA SNGON MED
PHYI MA MED, ,DE LA 'KHOR BA NI KUN DU 'GRO BA STE, SKYE BA DANG
RGA

SHI'I DPYAD THAG GI RGYUN MA CHAD PA'O, ,THOG MA DANG THA MA NI
THOG MA DANG THA MA DAG STE, DE LA THOG MA DANG THA MA DAG MED
PA'I PHYIR SNGON DANG PHYI MA MED PAR GSUNGS TE, RGYU GCIG NAS
GCIG TU BRGYUD PA DAG LAS BRTZOM [*RTZOM?] PA'I DUS NGES PA MED PA'I PHYIR
DANG, GNYEN PO MA SHAR BA

DAG LA THA MA MA GRUB PA'I PHYIR DANG, THA SNYAD DU YIN GYI DON
DAM PAR NI MA YIN TE, DE'I PHYIR DE NI LAN GDAB PA'I TSIG YIN NO,
,DE LTA BAS NA BCOM LDAN 'DAS LA LOG PA MI GSUNG BA NYID DU YID
CHES PA YANG DAG PAR SKYES PA RNAMS NI DE LA YID CHES PAR 'GYUR
GYI TSAD MA LTAR SNANG

BAS SEMS PHYIN CI LOG TU GYUR PA GZHAN DAG NI YID CHES PAR MI
'GYUR LA, THUB PA'I DBANG PO'I GSUNG RAB 'DI YANG SLOB DPON GYI
DPE MKHYUD DANG BRAL BA YIN PAS DE'I PHYIR DON 'DI GZHAN LA BSTAN
PAR NUS PA'I RJES SU DPAG PA BRJOD PAR BYA STE, BSKAL PA DANG
PO'I LUS CAN RNAMS

KYI LUS DANG DBANG PO DANG BLO'I TSOGS GANG YIN PA DE NI TSE RABS
GZHAN DAG TU NYE BAR BSAGS PA'I LAS DGE BA DANG, MI DGE BA'I
RGYU CAN YIN PAR SHES PAR BYA STE, BDE BA DANG SDUG BSNGAL DANG
CHOS DANG CHOS MA YIN PA LA SOGS PA SKYE BA'I RGYU YIN PA'I
PHYIR, DPER NA DENG SANG GI LUS DANG

DBANG PO DANG PO'I BLO'I TSOGS BZHIN NO, ,DE BZHIN DU THUN MONG
MA YIN PAR DMIGS PA'I RGYU NYID DANG, PHAN GDAGS PAR BYA BA NYID
DANG, PHAN 'DOGS PAR BYED PA NYID DANG, DGA' BA DANG, YONGS SU
GDUNG BA'I RGYU NYID DANG, RNAM PAR 'JIG PA'I CHOS CAN NYID LA
SOGS PA'I GTAN

@139B TSIGS DAG DANG, DAM BCAS PA DANG, DPE JI SKAD BSTAN PA DAG
GIS RJES SU DPAG PA RGYAS PAR BRJOD PAR BYA'O, ,LHAG MA NI SNGA
MA BZHIN NO, ,'DIR MU STEGS CAN DAG GIS SMRAS PA, 'KHOR BA NI
THOG MA YOD PAR GZUNG BAR BYA STE, THA MA YOD PA'I PHYIR RO,
,GANG LA

THA MA YOD PA DE LA NI THOG MA YANG YOD PAR MTHONG STE, DPER NA
BUM PA BZHIN NO, ,DE BZHIN DU YANG DAG PA'I SHES PA SKYES PA'I
'KHOR BA LA YANG THA MA YOD PAS DE'I PHYIR GTAN TSIGS JI SKAD
SMOS PA'I MTHUS 'KHOR BA NI THOG MA YOD PAR GZUNG BAR BYA'O, ,DE
LA 'DIR

'KHOR BA 'BA' ZHIG SNGON GYI MTHA' YOD PA MA YIN GYI, DNGOS RNAMS
THAMS CAD NYID LA YANG, ,SNGON GYI MTHA' NI YOD MA YIN, ,ZHES 'OG
NAS STON PAR 'GYUR BA'I PHYIR BUM PA LA SOGS PA THOG MA MED PA'I
RGYU GCIG NAS GCIG TU BRGYUD PA LAS BYUNG BA DAG LA YANG THOG MA
YOD PA

NYID DU MA GRUB PA'I PHYIR SGRUB PA DPE MA TSANG BA'I SKYON YOD
DO, ,THA MA YOD PA'I PHYIR RO ZHES BYA BA'I GTAN TSIGS KYI DON
KYANG MA GRUB PA NYID DE, 'KHOR BA NI MTHA' DANG LDAN PA NYID LA
SOGS PA'I DBYE BAS LUNG DU MA BSTAN PA YIN PA'I PHYIR RO, ,GZHAN
DAG NA RE GAL TE 'KHOR BA THOG

MED PAR 'DOD NA, 'O NA DE LTAR DE LA ZAD PA MED PAR YANG SHES PAR
BYA STE, THOG MA MED PA DANG LDAN PA'I PHYIR DPER NA SKYES BU'AM
NAM MKHA' BZHIN NO ZHES ZER RO, ,SKYES BU'AM GZHAN YANG RUNG STE,
MA SKYES PA NI THA SNYAD DU YANG KHAS MA BLANGS PA'I PHYIR DPE'I
CHOS CAN MA GRUB PA'I SKYON

YOD DO, ,KUN RDZOB KYI PHYOGS LA YANG 'BRU LA SOGS PA THOG MA MED
PA DAG LA GNYEN PO BYUNG BAS MTHA' MTHONG BA'I PHYIR DON 'GAL BA
NYID DO, ,MKHAS PA'I NGA RGYAL CAN NYE BAR 'KHRUL PA GZHAN DAG NA
RE, BCOM LDAN 'DAS NI THAMS CAD MKHYEN PA NYID MA YIN TE, 'KHOR

BA'I SNGON GYI MTHA' MI MNGON NO ZHES ZER BAS, RANG NYID MI SHES
PAR KHAS BLANGS PA'I PHYIR DPER NA MI PHAL PA SROG CHAGS SHI BA
GAR SONG MI SHES SO ZHES ZER BA BZHIN NO ZHES ZER RO, ,DE NI RIGS
PA MA YIN TE, GZHAN GYIS 'KHOR BA THOG MA YOD PA NYID DU YONGS SU

@140A *, ,BRTAGS PA BSTZAL BA'I PHYIR, SNGON GYI MTHA' MI MNGON
NO ZHES GSUNGS PA DE NI 'KHOR BA THOG MA MED PA NYID DU BSTAN
PA'I TSIG GI DON YIN PA'I PHYIR 'KHOR BA LA THOG MA MED PA NYID
YIN PAS MI MNGON PA NYID DU MKHYEN PA'I PHYIR DANG, 'KHOR BA THOG
MA MED PA NYID

DU BSTAN PAS, BCOM LDAN 'DAS NI DE LA THOGS PA MI MNGA' BA'I
PHYIR DE NI MA BRTAGS PAR SMRA BA GZHAN GYI 'BYOR BA CHEN PO LA
PHRAG DOG BYED PA RNAMS KYI RGYU MTHUN PA YIN NO, ,DAM BCAS PA'I
DON RGYAS PAR NI DE BZHIN GSHEGS PA BRTAG PA'I RAB TU BYED PA LAS
RTOGS PAR 'GYUR

RO; ,DPYAD PA SPROS PAS CHOG GI SKABS NYID BRJOD PAR BYA'O, ,'DIR
TSIGS SU BCAD PA 'DIS 'KHOR BA'I CHOS NI THOG MA DANG THA MA MED
PA NYID YIN PAR BSTAN TE, DE'I PHYIR RJES SU DPAG PA NI DON DAM
PAR PHUNG PO RNAMS JI LTAR SNANG BA DE LTAR YOD PA MA YIN TE,
THOG MA DANG THA MA

MED PA'I PHYIR, DPER NA SGYU MA MKHAN GYIS SPRUL PA'I SKYES BU
BZHIN NO, ,'DIR MKHAS SU RE BA'I BLO CAN KHA CIG NA RE, SGYU MA
MKHAN GYIS SPRUL PA'I SKYES BU LA YANG SHES PA RNAM PAR RTOG PA
MED PA'I YUL GZUGS LA SOGS PA GANG DAG YOD PA DE DAG DUS PHYI MAR
YANG DE BZHIN DU YOD PA'I

PHYIR DPE BSGRUB PAR BYA BA CHOS DANG MI LDAN PAS MED DO ZHES ZER
RO, ,DE NI RIGS PA MA YIN TE, SGYU MA MKHAN GYIS SPRUL PA'I SKYES
BU LOG PAR SNANG BA NYID DPE NYID DU 'DOD PA'I PHYIR DANG, SHES
PA RNAM PAR RTOG PA MED PA'I SPYOD YUL GYI GZUGS LA SOGS PA DAG
LA YANG SKYES BU'I NGO BO NYID

KYIS STONG PA'I PHYIR DPE MA GRUB PAS SKYON MED DO, ,DE LTA BAS
NA 'KHOR BA YOD PA NYID DU MA GRUB PA'I PHYIR MING DANG KHYAD PAR
BSTAN NAS DE ZAD PAR BYA BA'I PHYIR MAN NGAG BSTAN PA'I PHYIR RO
ZHES BYA BA'I GTAN TSIGS KYI DON MA GRUB PA NYID DO, ,'DIR SMRAS
PA, DON DAM PA'I PHUNG PO'I RGYUD CES BYA BA'I

'KHOR BA YOD PA KHO NA YIN TE, DE'I DBUS YOD PA'I PHYIR RO, ,'DI
NA GANG MED PA DE LA NI DBUS DMIGS SU MED DE, DPER NA RI BONG GI
RVA BZHIN NO, ,'KHOR BA LA NI GANG NA KUN NAS NYON MONGS PA DANG,
RNAM PAR BYANG BA DAG YOD PA'I DBUS YOD PAS DE'I PHYIR 'KHOR BA
YOD PA KHO NA YIN NO

@140B DES NA GTAN TSIGS KYI DON MA GRUB PA NYID DANG, 'GAL BA
NYID MED PAS 'DOD PA'I DON 'GRUB PO, ,'DIR BSHAD PA, GANG LA THOG
MED THA MED PA, ,DE LA DBUS NI GA LA YOD, ,DE LA DBUS YOD PA NYID
MA YIN NO ZHES BYA BA'I TSIG GI DON TE, SGYU MA BYAS PA'I SKYES
BU'I RGYUD LA DBUS

MED PA BZHIN NO ZHES BYA BAR DGONGS SO, ,DE LTAR THOG MA DANG THA
MA MA GRUB PA'I PHYIR DANG, DPE MED PA'I PHYIR JI SKAD BSTAN PA'I
SKYON LDOG PAR MI 'THAD DE, ,DE'I PHYIR DE LTAR BRTAGS NA 'KHOR
BA NGO BO NYID MED PA, DE PHYIR DE LA SNGA PHYI DANG, ,LHAN CIG
RIM PA MI 'THAD DO, ,SKYE BA DANG RGA SHI

DAG GI'O, ,DE LA SMRA BA GANG DAG NA RE, 'KHOR BA NI NGO BO NYID
YOD DE, SKYE BA DANG RGA SHI DANG LDAN PA'I PHYIR RO, ,MO GSHAM
GYI BU MED PA NI, SKYE BA DANG, RGA SHI DANG LDAN PAR MI RIGS SO
ZHES ZER BA DE DAG LA YANG, SKYE BA DANG, RGA SHI DAG GI SNGA
PHYI DANG LHAN CIG GI RIM PA DAG MA GRUB

PA'I PHYIR, GTAN TSIGS KYI DON MA GRUB PA NYID DANG, DON DAM PAR
SKYE BA LA SOGS PA DANG LDAN PA GANG YANG NGO BO NYID YOD PA NYID
DU MA GRUB PA'I PHYIR DPE MED PA DANG DON 'GAL BA NYID DU YANG
'GYUR RO, ,JI LTAR SKYE BA LA SOGS PA NGAG GI SNGA PHYI DANG LHAN
CIG GI RIM PA DAG MI 'GRUB PA DE LTAR 'DI

BRTAG PAR BYA STE, GAL TE SKYE BA SNGA GYUR LA, ,RGA SHI 'PHYI BA
YIN NA NI, ,GAL TE PHA ROL PO DAG 'DOD PA LTAR RO, ,DE LTAR NA,
SKYE BA RGA SHI MED PA DANG, ,MA SHI BAR YANG SKYE BAR 'GYUR, ,DE
LTAR NA, SKYE BA LA RGA SHI'I NGO BO NYID MED PAR YANG 'GYUR TE,
RGA SHI MED PAR YANG SKYES PA'I

PHYIR RO, ,GANG ZHIG GANG MED PAR YANG SKYES PA DE LA DE'I NGO BO
NYID MED DE, DPER NA BA LANG RTA MED PAR SKYES PA DE LA DE'I NGO
BO NYID MED PA BZHIN NO ZHES BYA BAR DGONGS SO, ,YANG GZHAN YANG,
MA SHI BAR SKYE BAR YANG 'GYUR TE, SNGAR GZHAN DU MA SHI BA KHO
NAR SKYES PA'I PHYIR RO, ,DE DAG NI MI

'DOD DO, ,DE LA SKYE BA NI MI SKYED PA STE, MA BYUNG BA LAS BYUNG
BA'O, ,RGA BA NI LUS YONGS SU 'GYUR BA'O, ,'CHI BA NI SROG GI
DBANG PO 'GAG PA'O, ,DE LA 'DIR GLAGS YOD PA'I TSIG YIN PA'I
PHYIR GLAGS YOD PA LAS BZLOG PAS RJES SU DPAG PA MNGON TE, SKYE
BA NI RGA SHI BAS SNGA BA MA

@141A *, ,YIN TE, DE'I BDAG NYID YIN PA'I PHYIR DPER NA ME TSA BA
BAS SNGA BA MA YIN PA BZHIN NO, ,CI STE SKYON DER 'GYUR NA MI
RUNG NGO SNYAM PAS RGA SHI SNGA BAR 'DOD NA DE LTA NA YANG, GAL
TE SKYE BA 'PHYI GYUR LA, ,RGA SHI SNGA BA YIN NA NI, ,DE LTA NA,
SKYE BA MED PA'I RGA SHI NI, RGYU

MED PAR NI JI LTAR 'GYUR, ,SMRA BA GZHAN DAG KYANG SKYE BA'I
RKYEN GYIS RGA SHI ZHES BYA BAR 'DOD PAS, DE MED NA SKYE BA MED
PA'I RGA SHI RKYEN MED PA JI LTAR 'BYUNG BAR 'GYUR TE, SKYE BA
MED PA'I RGA SHI NI YOD PA MA YIN PA KHO NA STE, MA SKYES PAS
GZHI MED PA'I PHYIR RO ZHES BYA BAR DGONGS SO, ,'DIR

RJES SU DPAG PA NI RGA SHI NI SKYE BA BAS SNGA BAR MI RIGS TE, DE
YOD NA 'BYUNG BA'I PHYIR DPER NA GNAS PA BZHIN NO, ,GAL TE SKYE
BA NI RGA SHI DANG RJES SU 'BREL BZHIN PA KHO NAR YOD PA'I PHYIR
SKYON MED DO ZHE NA, SKYE BA DANG NI RGA SHI DAG ,LHAN CIG RUNG
BA MA YIN NO, ,CI'I PHYIR ZHE NA, GANG GI PHYIR

DE LTAR RTOG NA, ,SKYE BZHIN PA NA 'CHI 'GYUR NA, ,GNYI GA RGYU
MED CAN DU 'GYUR, ,DE GNYIS NI DGAG PA MI MTHUN PA YIN PAS SKYE
BA ZHES BYA BA NYID DU YANG MI 'GYUR TE, SKYE BZHIN BA NYID NA
'CHI BA'I PHYIR RO, ,DE LTAR SKYE BA MED NA SNGA MA BZHIN DU SKYE
BA DANG RGA SHI GNYI GA RGYU MED PA CAN DU 'GYUR

TE; LHAN CIG TU 'BYUNG BA'I PHYIR, ,DPER NA SKYE BA'I RGYU RGA
SHI MA YIN PA DE BZHIN DU DE GNYIS KYI RGYU YANG MA YIN NO ZHES
BYA BAR DGONGS SO, ,GAL TE LHAN CIG SKYES PA RNAMS KYANG RGYU
NYID YIN TE, MTSAN DANG, DPE BYED DANG SKYES BU CHEN PO BZHIN NO
ZHE NA, DE NI LAN MA YIN TE, DGAG PA

SNGAR BSTAN ZIN PA'I PHYIR RO, ,DE'I PHYIR YANG SKYE BA DANG, RGA
SHI DAG LA LHAN CIG NYID MI SRID DO, ,DE'I PHYIR DE LTAR BRTAGS
NA, GANG LA SNGA PHYI LHAN CIG GI ,RIM PA DE DAG MI SRID PA'I,
,SKYE BA DE DANG RGA SHI DE, ,CI YI PHYIR NA SPROS PAR BYED, ,DON
DAM PAR DE DAG SPROS PAR BYA BAR MI RIGS

PA KHO NA STE, DE DAG MA SKYES PA'I PHYIR RO ZHES BYA BAR DGONGS
SO, ,DE LTAR 'KHOR BA SGRUB PA'I GTAN TSIGS SKYE BA DANG, RGA SHI
DANG, LDAN PA NYID MA GRUB PA'I PHYIR PHA ROL POS RAB TU BYED
PA'I DANG POR SMRAS PA'I GTAN TSIGS KYI DON MA GRUB PA NYID KYI
SKYON GYI LAN GDAB PAR BYAS SO, ,

@141B DA NI SLOB DPON GYIS SKYE BA LA SOGS PA DAG GI SNGA PHYI
DANG LHAN CIG GI RIM PA DAG YOD PAR MI 'THAD PA BZHIN DU DNGOS PO
LHAG MA RNAMS LA YANG 'DRA BAR BSTAN PAR BSHED NAS BSHAD PA, RGYU
DANG 'BRAS BU NYID DANG NI, ,MTSAN NYID DANG NI MTSAN NYID GZHI,
,TSOR DANG TSOR PO NYID DANG NI, DON

YOD GANG DAG CI YANG RUNG, ,TSAD MA DANG GZHAL BYA DANG, SHES PA
DANG SHES BYA DANG, GROL BA DANG THAR PA'I MTSAN NYID DAG GO,
,'KHOR BA 'BA' ZHIG SNGON GYI MTHA', ,YOD MA YIN PA MA YIN GYI,
,DNGOS RNAMS THAMS CAD NYID LA YANG, SNGON GYI MTHA' NI YOD MA
YIN, ,DE

LA RE ZHIG 'DIR RGYU DANG 'BRAS BU DANG MTSAN NYID DANG MTSAN
NYID KYI GZHI'I DBANG DU BYAS NAS PHYOGS TZAM ZHIG BSHAD PAR BYA
STE, DON DAM PAR 'BRU NI MYU GU'I SNGA NA YOD PA MA YIN PAR SHES
PAR BYA STE, 'BRAS BU YIN PA'I PHYIR DPER NA MYU GU'I RANG GI
BDAG NYID BZHIN NO, ,GAL TE RGYUD

THA DAD PA'I 'BRAS BU SNGAR 'BYUNG BA DAG GIS MA NGES PA NYID DO
ZHE NA, ,DE DAG KYANG DON DAM PAR DE BZHIN DU BKAG PA'I PHYIR MI
MTHUN PA'I PHYOGS MED PAS MA NGES PA NYID MA YIN NO, ,CI STE
'BRAS BU RGYU BAS SNGA BAR 'DOD NA YANG DON DAM PAR 'BRAS BU RGYU
BAS SNGA BAR 'DOD PAR MI BYA

STE, RGYU MED PA'I SKYON DU 'GYUR BA'I PHYIR RO, ,GANG DAG RGYU
LAS 'BRAS BU SNGA NA YOD PA NYID BSAL BAR BYED DO ZHES ZER BA DE
DAG LA YANG, 'BRAS BU RKYEN RNAMS KYIS BSAL BAR BYED PA MI 'THAD
DE, DE DAG ZHIG PAS DE 'JIG PAR 'GYUR BA'I PHYIR DPER NA 'JIM PA
LA SOGS PA ZHIG

PAS BUM PA BZHIN NO, ,GANG ZHIG GANG GIS BSAL BAR BYED PA DE NI
DE ZHIG PAS 'JIG PAR MI 'GYUR TE, DPER NA NYI MA DANG NOR BU
DANG, MAR ME DANG, SMAN GYI 'OD ZHIG PAS GSAL BAR BYA BA KHRI'U
DANG, GTAN PA DAG ZHIG PAR MI 'GYUR BA BZHIN NO ZHES BRJOD PAR
BYA'O, ,

GSAL BA YANG SNGON MA BYUNG BA LAS 'BYUNG BA'I PHYIR 'BRAS BU
SNGA NA MED PAR SMRA BA YIN NO, ,RGYU DANG 'BRAS BU DAG DUS MNYAM
PA NYID DO ZHE NA, DE YANG RIGS PA MA YIN NO, ,CI STE LHAN CIG
TU'O ZHE NA, DE LTA NA YANG DON DAM PAR 'BRU DANG MYU GU LHAN CIG
'BYUNG BA DAG RGYU DANG 'BRAS

@142A *, ,BU'I DNGOS POR MI RUNG STE, LHAN CIG TU 'BYUNG BA'I
PHYIR DPER NA BA LANG GI RVA DAG BZHIN NO, ,DE BZHIN DU LKOG SHAL
LA SOGS PA'I MTSAN NYID KYANG MTSAN NYID KYI GZHI BAS SNGA BAR MI
'DOD DE, GZHI MED PA'I PHYIR DPER NA RI MO RTZIG PA BAS SNGA BA
MA YIN PA BZHIN

NO; ,DE BZHIN DU MTSAN NYID KYI GZHI YANG MTSAN NYID PAS SNGA BAR
MI RIGS TE, LKOG SHAL LA SOGS PA MTSAN NYID KYI GZHI YIN PA'I
PHYIR DPER NA SKYES BU CHEN PO NYID SKYES BU CHEN PO'I MTSAN
RNAMS PAS SNGA BAR MI RIGS PA DANG, SA NYID SRA BA BAS SNGA BAR
MI RIGS PA BZHIN NO, ,MTSAN NYID

DANG MTSAN NYID KYI GZHI LHAN CIG TU 'BYUNG BA DAG KYANG, MTSAN
NYID DANG MTSAN NYID KYI GZHI NYID DU MI 'DOD DE, LHAN CIG TU
'BYUNG BA'I PHYIR DPER NA DRI DANG RO LHAN CIG TU 'BYUNG BA DAG
BZHIN NO, ,RGYAS PAR NI SNGA MA BZHIN NO, ,DE LA 'DIR RAB TU BYED
PA'I DON NI PHA ROL POS RAB TU BYED PA'I DANG POR

SMRAS PA'I SGRUB PA'I SKYON BRJOD PAS, 'KHOR BA NGO BO NYID MED
PA NYID DU BSTAN PA YIN NO, ,DE'I PHYIR DE BZHIN DU 'DI LA 'GA'
YANG 'KHOR BAR MI 'GYUR MYA NGAN LAS 'DAS PAR MI 'GYUR KUN NAS
NYON MONGS PAR MI 'GYUR, RNAM PAR BYANG BAR MI 'GYUR RO ZHES BYA
BA LA SOGS PA DANG, DE BZHIN DU

TSANGS PA NGAS 'KHOR BA YANG MI DMIGS, MYA NGAN LAS 'DAS PA YANG
MI DMIGS SO, ,DE CI'I PHYIR ZHE NA, DE BZHIN GSHEGS PAS 'KHOR BA
'DOGS PAR MDZAD KYANG, DER 'GA' YANG 'KHOR BAR MI 'GYUR ZHING DE
BZHIN GSHEGS PAS MYA NGAN LAS 'DAS PA 'DOGS PAR MDZAD KYANG,

DER 'GA' YANG MYA NGAN LAS 'DA' BAR MI 'GYUR BA'I PHYIR RO ZHES
BYA BA LA SOGS PA DANG, DE BZHIN DU RAB KYI RTZAL GYIS RNAM PAR
GNON PA GZUGS SKYE BA 'AM 'CHI BAR MI 'GYUR RO, ,TSOR BA DANG,
'DU SHES DANG, 'DU BYED RNAMS DANG, RNAM PAR SHES PA SKYE BA'AM
'CHI BAR MI 'GYUR RO, ,

RAB KYI RTZAL GYIS RNAM PAR GNON PA, GZUGS DANG, TSOR BA DANG,
'DU SHES DANG, 'DU BYED RNAMS DANG, RNAM PAR SHES PA SKYE BA'AM
'CHI BAR MI 'GYUR BA GANG YIN PA DE NI SHES RAB KYI PHA ROL TU
PHYIN PA'O ZHES BYA BA LA SOGS PA DANG, DE BZHIN DU RAB KYI RTZAL
GYIS RNAM PAR GNON PA,

@142B SNGON DANG PHYI MA DANG, DBUS KYI MTHA' MED PA NI MYA NGAN
LAS 'DAS PA'I MTHA'O, ,JI LTAR BRJOD PA DE LTA MA YIN TE, CHOS
THAMS CAD MTHA' MED PA NI MYA NGAN LAS 'DAS PA'I MTHA'O ZHES BYA
BA LA SOGS PA GSUNGS PA DE DAG GRUB PA YIN NO, ,SLOB DPON LEGS
LDAN BYED KYIS NYE BAR SBYAR BA,

DBU MA'I RTZA BA'I 'GREL PA SHES RAB SGRON MA LAS, 'KHOR BA BRTAG
PA ZHES BYA BA STE, RAB TU BYED PA BCU GCIG PA'O,, ,,DA NI STONG
PA NYID KYI MI MTHUN PA'I PHYOGS KYI KHYAD PAR DGAG PAS SDUG
BSNGAL NGO BO NYID MED PA NYID DU BSTAN PA'I DON GYI DBANG GIS
RAB TU BYED PA BCU GNYIS PA

BRTZAM MO, ,'DIR SMRAS PA, DON DAM PAR PHUNG PO RNAMS YOD PA KHO
NA YIN TE, SDUG BSNGAL YIN PA'I PHYIR 'DI NA GANG MED PA DE NI
SDUG BSNGAL MA YIN TE, DPER NA MGO GNYIS PA BZHIN NO, ,PHUNG PO
RNAMS NI SDUG BSNGAL YIN TE, MDO SDE LAS, MDOR NA NYE BAR LEN
PA'I PHUNG PO LNGA SDUG

BSNGAL LO ZHES GSUNGS PA'I PHYIR DANG, CHOS MNGON PA LAS KYANG,
SDUG BSNGAL KUN 'BYUNG 'JIG RTEN DANG, ,LTA BA'I GNAS DANG SRID
PA YIN, ,ZHES 'BYUNG BAS DE'I PHYIR GTAN TSIGS JI SKAD SMOS PA'I
MTHUS DON DAM PAR PHUNG PO RNAMS YOD PA KHO NA YIN NO, ,'DIR
BSHAD PA, SDUG

BSNGAL DU RNAM PAR RTOG PA NYE BAR BZHAG NAS, KHA CIG SDUG BSNGAL
BA DAG GIS BYAS, ,GZHAN GYIS BYAS DANG GNYI GAS BYAS, ,RGYU MED
PA LAS BYUNG BAR 'DOD, ,DE NI BYA BAR MI RUNG NGO, ,SMRA BA KHA
CIG SDUG BSNGAL BDAG GIS BYAS PA DANG, GZHAN GYIS BYAS PA DANG,
GNYI GA MA

BYAS PA DANG, RGYU MED PA LAS BYUNG BAR 'DOD DE, RNAM PA DU MAR
RNAM PAR BRTAGS PA DE NI BYA BA'I 'BRAS BUR MI RUNG NGO, ,JI LTAR
ZHE NA, DE LA RE ZHIG JI LTAR DON DAM PAR SDUG BSNGAL BDAG GIS
BYAS PAR MI RUNG BA DE LTAR 'DIR BSTAN PAR BYA STE, GAL TE BDAG
GIS BYAS GYUR PA, ,DE PHYIR BRTEN

NAS 'BYUNG MI 'GYUR, ,GANG GI PHYIR BDAG GIS BYAS PA NI RGYU DANG
RKYEN GYIS BYAS PA MA YIN PA DE'I PHYIR, DE LA BRTEN NAS 'BYUNG
BA NYID KYI CHOS MED DO ZHES BYA BA'I THA TSIG STE, DE NI MI 'DOD
DO, ,BRTEN NAS BYUNG BA NYID DU 'DOD DE 'DIS NI SDUG BSNGAL GYI
CHOS BRTEN NAS 'BYUNG BA NYID YIN PAR BSTAN

@143A *, ,TO; ,GANG PHYIR PHUNG PO 'DI DAG LA, ,BRTEN NAS PHUNG
PO DE DAG 'BYUNG, ,GANG GI PHYIR DA LTAR GYI PHUNG PO 'DI DAG LA
BRTEN NAS 'BYUNG BAR 'DOD PA'I PHUNG PO 'DI DAG 'BYUNG STE, GANG
GI PHYIR ZHES BYA BA'I SGRA NI 'DI LTAR ZHES BYA BA'I DON DU BLTA
BAR BYA'O, ,DE LTAR NA DE

NI CHOS MTHUN PA'I DPE'I TSIG YIN TE, 'DIR RJES SU DPAG PA NI DON
DAM PAR LHAS BYIN ZHES BYA BA'I PHUNG PO LNGA NI BYED PA PO LHAS
BYIN DANG LDAN PA MA YIN TE, BRTEN NAS BYUNG BA'I PHYIR DPER NA
SRID PA GCIG TU GTOGS PA'I PHUNG PO LNGA PO PHYI MA DAG PHUNG PO
LNGA PO SNGA MA'I RGYU LAS BYUNG BZHIN NO, ,YANG

NA BYE BRAG PA DAG NA RE, LUS DANG, DBANG PO DANG, BLO'I TSOGS
ZHIG KYANG BDAG NI MI 'JIG LA, DE YANG KHO BO CAG GI PHYOGS LA
BYED PA PO DE DANG BCAS PA NYID DU GNAS PA GCIG PU YIN PAS DE'I
PHYIR DES BYAS PA'I SDUG BSNGAL NI BDAG GIS BYAS PA ZHES BYAR
RUNG GI, GANG LA 'DU BYED

RNAMS SKAD CIG MA RE RE LA 'JIG PA'I NGANG CAN YIN PA DE LA NI
SEMS KYI SKAD CIG MA GANG LA SDUG BSNGAL SKYE BA DE BYED PA PO DE
DANG LDAN PA YIN PAS BDAG GIS BYAS PA MA YIN LA, GZHAN GYIS BYAS
PA'I LAS KYI 'BRAS BU LA LONGS SPYOD PA MI SRID BAS GZHAN GYIS
BYAS PA YANG MA YIN TE,

MDZAD PA'I MTHA' DANG 'GAL LO ZHES ZER BAS DE DAG LA YANG, DE NI
BYA BAR MI RUNG NGO, ,SDUG BSNGAL DE NI BYA BAR MI RUNG STE, BDAG
DE DANG BCAS BA NYID DU GNAS PA LA RJES SU DPAG PAS GNOD PA'I
PHYIR RO, ,DE LA 'DIR RJES SU DPAG PA NI SKYES BU NI BYED PA PO
MA YIN TE, RTAG PA'I PHYIR

DPER NA NAM MKHA' BZHIN NO, ,RTAG PA NYID DU RJES SU DPOG PAS
BYED PA PO MA YIN PA NYID KYIS BYED PA PO NYID BRTZAL BA'I PHYIR
DAM BCAS PA LA CHOS CAN GYI NGO BO NYID BRTZAL BA'I SKYON YOD DO,
,GZHAN YANG, GAL TE BDAG GIS BYAS GYUR NA, ,DE PHYIR BRTEN NAS
'BYUNG MI 'GYUR, ,BDAG

GI RKYEN LAS 'BYUNG BAR MI 'GYUR TE, BYED PA PO MA SKYES PA LA
BYA BA MI 'THAD PA'I PHYIR RO ZHES BYA BAR DGONGS SO, ,YANG NA
GAL TE SDUG BSNGAL BYED PA PO BDAG DANG LDAN PAR 'DOD NA DE LTA
NA YANG, DE PHYIR BRTEN NAS 'BYUNG MI 'GYUR, ,KHO BO CAG GI
PHYOGS LA SDUG BSNGAL NYID BDAG GI

@143B SGRAR BRJOD PA'I PHYIR RO ZHES BYA BAR DGONGS SO, ,YANG NA
GAL TE SKYES BU RANG GIS LAS DE BYAS PAR GYUR NA, DE PHYIR BRTEN
NAS 'BYUNG MI 'GYUR, ,LHAN CIG BYED PA'I RGYU GZHAN DAG LA ZHES
BYA BA'I TSIG GI LHAG MA'O, ,SDUG BSNGAL NI BYED PA PO BDAG DANG
LDAN PAR 'DOD PAR MI BYA STE, RGYU DU

MA DAG GIS BSGRUB PAR BYA BA YIN PA'I PHYIR, DPER NA RLUNG SHUGS
DRAG PO DAG GIS SHING SKAM PO'I YAL GA DAG BSKYOD DE DRUD PA LAS
BYUNG BA'I NAGS KYI MES NAGS TSAL BSREG PA'I LAS BZHIN NO ZHES
BYA BAR DGONGS SO, ,'DIR RJES SU DPAG PA NI DON DAM PAR LHAS BYIN
GYI SDUG

BSNGAL NI BYED PA POS LHAS BYIN GYI BDAG DANG LDAN PA MA YIN TE,
SDUG BSNGAL YIN PA'I PHYIR DPER NA MCHOD SBYIN GYI SDUG BSNGAL
BZHIN NO, ,GAL TE MCHOD SBYIN GYI SDUG BSNGAL SKYE BA LA YANG LAN
'GA' LHAS BYIN BYED PA PO YIN PA'I PHYIR MA NGES PA NYID DO ZHE
NA, RANG GIS BYAS PA'I LAS

KYI 'BRAS BU MYONG BA YIN PA'I PHYIR MA NGES PA NYID MA YIN NO,
,DE'I RNAM PAR 'GYUR BA YIN NA YANG BYED PA PO'I NGO BO NYID MA
YIN PA BONG BA LA SOGS PA DAG KYANG THA SNYAD DU LHAN CIG BYED
PA'I RGYU'I DNGOS POS DE'I YAN LAG NYID DU 'GYUR BA'I PHYIR SKYON
MED DO, ,GANG LA 'DU BYED RNAMS SKAD CIG

MA RE RE LA 'JIG PA'I NGANG CAN YIN PA DE LA NI SEMS KYI SKAD CIG
MA GANG LA SDUG BSNGAL SKYE BA DE, BYED PA PO DE DANG LDAN PA MA
YIN PAS, BDAG GIS BYAS PA MA YIN LA ZHES BYA BA LA SOGS PA GANG
SMRAS PA DE LA YANG NYON CIG ,DON DAM PAR NI SDUG BSNGAL BDAG GIS
BYAS PA DANG, GZHAN

GYIS BYAS PAR BRJOD PAR BYA BA MA YIN PA'I PHYIR, DE DAG MI SRID
PAR BSTAN PA MI GNOD DO, ,THA SNYAD DU NI 'JIG RTEN NA DE DANG
RIGS MTHUN PA NYID KYIS RGYU DANG 'BRAS BU'I RGYUD THA MI DAD PA
LA, THA SNYAD DE DAG MTHONG STE, DPER NA BDAG GIS BTZUGS PA'I MAR
ME DE NYID 'DI YIN NO, ,BDAG

GIS BSKYED PA'I SHING AA MRA DE NYID 'DI YIN NO ZHES BRJOD PA DE
BZHIN DU 'DI LA YANG SEMS CAN GYI SKAD CIG MA SNGA MA SEMS CAN
GYI SKAD CIG MA PHYI MA DANG, RGYU DANG 'BRAS BU 'BREL BA THA MI
DAD PAS BYAS PA LA BDAG GIS BYAS PA ZHES BYA'O, ,GZHAN NYID YIN
DU ZIN KYANG RGYU DANG 'BRAS BUR

@144A *, ,'BREL BA'I PHYIR, SEMS CAN GYI SKAD CIG MA SNGA MAS DGE
BA DANG, MI DGE BA NYE BAR BSAGS PA DAG GI RNAM PAR SMIN PA MI
MYONG BA MA YIN TE, DPER NA DUG GI MTHU 'O MA'I SKAD CIG MAR
BLUGS PA DE'I RNAM PAR 'GYUR BA ZHO'I SKAD CIG MAR MYONG BA
BZHIN PAS

MA BYAS PA DANG PHRAD PA DANG, BYAS PA CHUD ZA BAR YANG MI 'GYUR
RO, ,CI STE SKAD CIG MA SNGA MAS LAS NYE BAR BSAGS PA'I 'BRAS BU
NI 'DU BYED KYI SKAD CIG MA PHYI MA LA MYONG BAR MI 'GYUR TE,
GZHAN YIN PA'I PHYIR DPER NA RGYUD THA DAD PA BZHIN NO ZHE NA, DE
YANG BZANG PO MA YIN TE, MDZAD PA'I

MTHA' LAS, GANG LA BRTEN NAS GANG 'BYUNG BA, ,DE NI RE ZHIG DE
NYID MIN, ,DE LAS GZHAN PA'ANG MA YIN PA'I PHYIR, ,DE PHYIR CHAD
MIN RTAG MA YIN, ,ZHES 'BYUNG BA'I PHYIR GZHAN NYID KYI GTAN
TSIGS KYI DON MA GRUB PA NYID DO, ,SEMS KYI SKAD CIG MA SNGA MA
LA SOGS PA'I MTHU'I KHYAD PAR NI

SKYE BA'I GNYEN PO MA SKYES PA'I RGYUD LA 'BRAS BUR 'GYUR BAR
GZUNG BAR BYA STE, MTHU'I KHYAD PAR YIN PA'I PHYIR DPER NA MA DU
LUNG GA'I ME TOG GI ZE BA DMAR BA BZHIN PAS THA SNYAD KYI BDEN PA
LA GNOD PA MED DO, ,GAL TE PHYOGS GZHAN GYIS LAS BYAS PA'I 'BRAS
BU PHYOGS GZHAN GYIS

MYONG BAR 'GYUR BAS PHYOGS LA MA BYAS PA DANG PHRAD PA DANG, BYAS
PA CHUD ZA BA'I SKYON DU 'GYUR TE, DE NYID KYIS LAN 'GA' YANG
'BRAS BU MYONG BAR MI 'GYUR BA'I PHYIR RO, ,PHYOGS 'BREL PAR
BRTAGS NA YANG DAM BCAS PA NYAMS PAR 'GYUR TE, PHRAD PA DANG, 'DU
BA DAG LA YANG 'BREL

PA YOD PA'I PHYIR DRAN PA DANG SHES PA LA SOGS PA SKYES PA DAG
DNGOS MA YIN PAS MDZAD PA'I MTHA' DANG 'GAL LO, ,BDAG GCIG PA
NYID KYI PHYIR SKYON MED DO ZHE NA, DE JI LTAR GCIG PA NYID YIN,
GCIG NYID KYI GRANGS DANG LDAN PA'I PHYIR RO ZHE NA NI, BDAG NI
GCIG NYID KYI GRANGS DNGOS

DANG LDAN PA MA YIN TE, YOD PA'I PHYIR GCIG NYID KYI GRANGS DNGOS
BZHIN NO, ,GCIG DANG GCIG MA YIN PA LA GCIG PA NYID DU BRTAGS NA
YANG 'BREL PA DON MED PA NYID DU 'GYUR BA'I PHYIR DANG, MI SRID
PA'I PHYIR BZANG PO MA YIN PA NYID DO, ,ZHAR LA BSHAD PAS CHO GA
STE, DE'I PHYIR DE LTAR SDUG

@144B BSNGAL BDAG GIS BYAS PA MA YIN PAR 'DOD DO, ,GZHAN GYIS
BYAS PA YANG MA YIN TE, JI LTA ZHE NA, GAL TE DE LAS 'DI GZHAN
ZHING, ,GAL TE 'DI LAS DE GZHAN NA, ,GZHAN DE DAG GIS 'DI BYAS
PAS, ,SDUG BSNGAL GZHAN GYIS BYAS PAR 'GYUR, ,GAL TE SNGON GYI
PHUNG PO

DE DAG LAS NYID MTSAMS SBYOR BA'I PHUNG PO PHYI MA 'DI DAG GZHAN
YIN PAR GYUR CING, GAL TE 'DI DAG LAS KYANG SNGON GYI PHUNG PO DE
DAG GZHAN YIN PAR GYUR NA NI DE LTAR BRTAG NA GZHAN DE DAG GIS
'DI DAG BYAS PAS, SDUG BSNGAL GZHAN GYIS BYAS PAR YANG 'GYUR BA
ZHIG NA, DE LTAR NI MI

'DOD DE GZHAN NYID DU RJES SU DPOG PAS DE BYED PA PO NYID MA YIN
PAS, DE BYED PA PO YIN PA BSTZAL BAS, GANG GI PHYIR SDUG BSNGAL
GZHAN GYIS BYAS PAR DAM BCAS PA'I DAM BCA' BA LA CHOS KYI NGO BO
NYID BSTZAL BA'I SKYON YOD DO ZHES BYA BAR DGONGS SO, ,YANG NA,
GZHAN DE DAG GIS 'DI BYAS PAS, ,SDUG BSNGAL

GZHAN GYIS BYAS PAR 'GYUR, ,ZHES BYA BA NI 'THAD PAS DE DAG LA,
GZHAN NYID DE YANG MI SRID PA KHO NA'I PHYIR RO, ,GZHAN NYID YIN
DU ZIN KYANG SKYE BA MED PA'I RAB TU BYED PAR GZHAN LAS SKYE BA
MED PAR BSTAN PA BZHIN DU, DE LAS SKYE BA MED DO ZHES BYA BAR
DGONGS SO, ,JI LTAR GZHAN NYID MI SRID PAR

DGONGS SHE NA, DON DAM PAR LHAS BYIN GYI SNGON GYI PHUNG PO RNAMS
NI PHUNG PO PHYI MA RNAM PA LAS GZHAN MA YIN TE, LHAS BYIN GYI
PHUNG PO YIN PA'I PHYIR DPER NA PHUNG PO PHYI MA'I RANG GI BDAG
NYID BZHIN NO, ,YANG NA GTAN TSIGS NI RGYUD THA MI DAD PA'I SDUG
BSNGAL YIN PA'I PHYIR TE, SBYOR BA'I YAN

LAG LHAG MA RNAMS NI SNGA MA BZHIN NO, ,GZHAN DAG GIS SMRAS PA,
GZHAN GYIS BYAS PA'I LAS KYI 'BRAS BU MI MYONG BA'I PHYIR DANG,
GANG ZAG GNAS SKABS GZHAN THA DAD PAS BYAS PA'I PHYIR SDUG BSNGAL
BDAG GIS BYAS PA YANG YIN LA, GZHAN GYIS BYAS PA YANG YIN PAS,
PHYOGS

GNYI GAR BSTAN PA'I SKYON MED DO, ,'DIR BSHAD PA, GAL TE GANG ZAG
BDAG GI NI, ,SDUG BSNGAL BYAS NAS GANG DAG GIS, ,SDUG BSNGAL BYAS
PA'I GANG ZAG NI, ,SDUG BSNGAL MED PA DE GANG YIN, ,RANG GI GRUB
PA'I MTHA' LA GNOD PA BCAS PA'I PHYIR, GAL TE GANG ZAG BDAG

@145A *, ,GIS PHUNG PO LNGA'I MTSAN NYID KYI SDUG BSNGAL BYAS PAR
RTOG NA, GANG GIS BDAG GIS SDUG BSNGAL BYAS PA'I GANG ZAG SDUG
BSNGAL MED PA DE GANG ZHIG YIN TE, BDAG GI DNGOS PO GANG GIS SDUG
BSNGAL DE BYAS PA'I GANG ZAG CES BRJOD PA, SDUG BSNGAL MED PA NI,
,'GA'

YANG YOD PA MA YIN NO ZHES BYA BAR DGONGS SO, ,CI STE YANG RANG
GI LTA BA BSKYANG BAR 'DOD PAS GANG ZAG NI PHUNG PO RNAMS LAS DE
NYID DANG, GZHAN NYID DU BRJOD PAR BYA BA MA YIN PA NYID DU BRJOD
NA YANG DE LTA NA YANG GANG ZAG NI LHAS BYIN ZHES BYA BA'I PHUNG
PO LNGA PO 'DI DAG LA MED PAR SHES PAR BYA STE, BRTEN

NAS 'BYUNG BA'I PHYIR DPER NA BUM PA BZHIN NO, ,GAL TE YOD PA
NYID 'GOG PAR BYED PA'I PHYIR DE NI YOD DO ZHE NA, DE NI BZANG PO
MA YIN TE, MU STEGS BYED KYIS YONGS SU BRTAGS PA'I GTZO BO DANG
SKYES BU DANG, DBANG PHYUG LA SOGS PA DAG GIS MA NGES PA NYID YIN
PA'I PHYIR DANG, DON DAM PAR DPE MED

PA'I PHYIR DANG, YOD PA NYID 'GA' YANG MI 'THAD PA'I PHYIR RO,
,'DIR YANG SNGAR SLOB DPON NYID KYIS, GAL TE BDAG GIS BYAS GYUR
NA, ,DE PHYIR BRTEN NAS 'BYUNG MI 'GYUR, ,ZHES BYA BAS SDUG
BSNGAL GYI CHOS BRTEN NAS BYUNG BA NYID YIN PAR BSTAN PA, DE'I
DBANG KHO NAS RJES SU DPAG PA BSTAN TO,

DE'I PHYIR DE LTAR DON DAM PAR GANG ZAG MA GRUB PA'I PHYIR SDUG
BSNGAL GANG ZAG GANG GIS KYANG BDAG GIS MA BYAS PAR GRUB BO, ,DA
NI JI LTAR GANG ZAG GZHAN DU 'GYUR BAS SDUG BSNGAL BYAS PAR MI
'THAD PA DE LTAR BSHAD PA, GAL TE GANG ZAG GZHAN GYIS NI, ,SDUG
BSNGAL BYAS NA GZHAN ZHIG GIS, ,SDUG

BSNGAL DE BYAS GANG SBYIN DE, ,SDUG BSNGAL MED PAR JI LTAR RUNG,
,GAL TE GANG ZAG GZHAN GYIS SDUG BSNGAL BYAS NAS GNAS SKABS GZHAN
THA DAD PA'I GZHAN ZHIG GIS SDUG BSNGAL DE BYAS NAS GANG LAS
SBYIN PAR BYA BA DE SDUG BSNGAL MED PAR JI LTAR RUNG STE, DE NI
YOD PA MA YIN PA KHO NA STE, GANG ZAG SDUG

BSNGAL MED PA BKAG PA'I PHYIR DANG, DE YOD PA NYID DU STON PA'I
RJES SU DPAG PA MED PA'I PHYIR RO ZHES BYA BAR DGONGS SO, ,DA
LTAR GYI GANG ZAG MED PA'I PHYIR GNAS SKABS GZHAN THA DAD PA'I
GZHAN NYID YOD PA MA YIN NA GANG GI PHYIR DES BYAS PA GZHAN GYIS
BYAS PA ZHES BYA BAR 'GYUR, YANG GZHAN YANG,

@145B SNGAR RJES SU DPAG PA LAS SDUG BSNGAL BDAG GIS MA BYAS SO
ZHES BYA BA DE BSTAN ZIN PAS DE'I PHYIR, BDAG GIS BYAS PAR MA
GRUB PAS, ,SDUG BSNGAL GZHAN GYIS GA LA BYAS, ,MA BYAS PA LA
GZHAN GYI THA SNYAD MI SRID PA'I PHYIR RO ZHES BYA BAR DGONGS SO,
,YANG NA RGYUD SO SOR NGES PA LA LAS

RNAM PAR SMIN PA CAN GZHAN GYIS BYED PA MI SRID PA'I PHYIR, SDUG
BSNGAL GZHAN GYIS GA LA BYAS ZHES GSUNGS TE, DE'I PHYIR DE LTAR
SDUG BSNGAL BDAG DANG GZHAN GYIS BYAS PA NYID DU MI 'THAD DO,
,YANG GZHAN YANG, GZHAN GYIS SDUG BSNGAL GANG BYED PA, ,DE NI DE
YI BDAG BYAS 'GYUR, ,GNAS

SKABS GZHAN THA DAD DU ZIN KYANG GANG ZAG THA DAD PA MED PA'I
PHYIR RO, ,DE LTA BAS NA BDAG GIS BYAS PA DANG, GZHAN GYIS BYAS
PA ZHES BYA BA DE DAG NI GYI NA'O, ,GZHAN DAG GIS SMRAS PA, GANG
ZAG GI BDAG GIS BYAS PA'I PHYIR, SDUG BSNGAL BDAG GIS BYAS PA
YANG YIN LA, SDUG BSNGAL

GANG YIN PA DE NYID GANG ZAG MA YIN PA'I PHYIR, SDUG BSNGAL GZHAN
GYIS BYAS PA YANG YIN TE, DE LTAR RNAM GRANGS LAS BDAG DANG GZHAN
GYIS BYAS PAR GRUB PA'I PHYIR SKYON MED DO, ,'DIR BSHAD PA, RE
ZHIG SDUG BSNGAL BDAG BYAS MIN, ,GANG ZAG GI BDAG GIS MA BYAS SO
ZHES BYA BA'I THA

TSIG STE, SDUG BSNGAL GYI NGO BO NYID MA YIN PA'I PHYIR GANG ZAG
MED PA'I PHYIR RO ZHES BYA BAR DGONGS SO, ,SDUG BSNGAL GYI NGO BO
YIN NA YANG, DE NYID KYIS NI DE MA BYAS, ,GAL TE BDAG GIS BYAS
GYUR NA, ,DE PHYIR BRTEN NAS 'BYUNG MI 'GYUR, ,ZHES BYA BA DE
BKAG ZIN PA'I PHYIR RO ZHES BYA BAS DGONGS SO,,

YANG NA, DE NYID KYIS NI DE MA BYAS, ,ZHES BYA BA NI RANG LA BYA
BA BYED PA MA MTHONG BA'I PHYIR DANG, BDAG LAS SKYE BA MI 'THAD
PA BZHIN DU NGES BYED PA MI 'THAD PA'I PHYIR RO ZHES BYA BAR
DGONGS SO, ,SDUG BSNGAL GANG YIN PA DE NYID GANG ZAG MA YIN PA'I
PHYIR DES BYAS PA NI GZHAN GYIS

BYAS PA YANG YIN TE ZHES GANG SMRAS PA DE YANG BZANG PO MA YIN
TE, GAL TE GZHAN DAG MA NYES NA, ,SDUG BSNGAL GZHAN BYAS GA LA
'GYUR, ,PHA ROL PO DAG GIS GZHAN NYID DU BSAMS PA GANG YIN PA DE
GAL TE BDAG GIS MA BYAS SHING BDAG NYID MA SKYES KYANG YOD PAR
GYUR NA NI DES NI DE GZHAN NYID DU GRUB PA'I PHYIR

@146A *, ,DES BYAS PA YANG GZHAN GYIS BYAS PAR 'GYUR GRANG NA,
MKHAS PA RNAMS NI MA SKYES PA YOD PA NYID DU MI STON PAS DE'I
PHYIR SDUG BSNGAL GZHAN GYIS BYAS PAR GA LA 'GYUR TE, DE NI YOD
PA MA YIN PA NYID DO ZHES BYA BA'I TSIG GI DON TO, ,DE LTAR SDUG
BSNGAL BDAG GIS BYAS PA

DANG; GZHAN GYIS BYAS PAR MI RIGS SO, ,GRANGS CAN DAG NI RDUL
SHAS CHE BAS BYA BA BYED PA'I 'JUG PA DE DAG DMIGS PA NI SDUG
BSNGAL YIN LA, DE YANG GANG GI PHYIR BDAG NYID KYI NANG GI BYED
PA DAG BYED PA PO YIN PA DE'I PHYIR BYED PA PO BDAG NYID DANG
LDAN PA YIN LA, GANG GI PHYIR SKYES BU'I

NGO BO NYID LAS THA DAD PAS NANG GI BYED PA GZHAN DU GYUR PA DAG
BYED PA PO NYID YIN PA DE'I PHYIR BYED PA PO GZHAN DANG LDAN PA
YIN PAS DES BYAS PA'I SDUG BSNGAL NI BDAG DANG GZHAN GYIS BYAS PA
YIN NO ZHES ZER ZHING, ,DE DAG 'DI SKAD CES, PHUNG PO SKAD CIG
SMRA BA YIS, ,SH'AKYA PA DAG BDAG MED

NA; ,MTHO RIS THAR PA DGOS PA YI, ,'BAD PA DON MED NYID DU 'GYUR,
,PHUNG PO SNGA MAR GTOGS PA YI, ,DGE BA DE 'BRAS SKYED PA LAS,
,PHUNG PO PHYI MA KHYAD PAR CAN, ,KUN DU 'BYUNG BAR 'DOD MOD KYI,
,'ON KYANG DE DAG GZHAN DON DU, ,'BAD PA 'THAD PAR MI 'GYUR TE,
,GZHAN LA PHAN PAR BYA

BAR NI, ,'GA' YANG 'JUG PAR MI BYED DO, ,ZHES BYA BA LA SOGS PA
YANG BRJOD DO, ,'DIR BSHAD PA, RE ZHIG SDUG BSNGAL BDAG BYAS MIN,
,SKYES BUS SO, ,GAL TE NANG GI BYED PAS BYAS SO ZHE NA, NANG GI
BYED PA RDUL SHAS CHE BA DE NI SDUG BSNGAL YIN PAS SDUG BSNGAL DE
NYID KYIS DE NYID BYED

PAR MI 'THAD DE, DPER NA BUM PA DE NYID KYIS BUM PA DE NYID BYED
PAR MI 'THAD PA BZHIN NO ZHES BYA BAR SLOB DPON GYIS DGONGS NAS,
DE NYID KYIS NI DE MA BYAS ZHES GSUNGS TE, DE'I PHYIR SDUG BSNGAL
BDAG GIS MA BYAS SO, ,DA NI, GAL TE GZHAN DAG MA BYAS NA, ,SDUG
BSNGAL GZHAN BYAS GA LA

'GYUR, ,PHA ROL PO DAG GIS NANG GI BYED PA LAS, GZHAN YIN PAR
BSAMS PA GANG YIN PA'I GZHAN DE NI BDAG GIS MA BYAS TE, BDAG NYID
MA GRUB BO ZHES BYA BA'I THA TSIG GO, ,BYAS ZHES BYA BA'I SGRA NI
DON DU MA LA 'JUG PA'I PHYIR, DPER NA ZAN BYAS SO ZHES BYA BA
BZHIN NO, ,DE'I PHYIR DE LTAR

@146B GZHAN ZHES BYA BA BDAG NYID MA GRUB PAS, SDUG BSNGAL GZHAN
GYIS BYAS PAR GA LA 'GYUR, YANG NA GZHAN NYID MA GRUB PA'I PHYIR
TE, SKYES BU NI NANG GI BYED PA LAS GZHAN MA YIN TE, DNGOS PO YIN
PA'I PHYIR DPER NA NANG GI BYED PA'I RANG GI BDAG NYID BZHIN PAS
RANG GI RJES SU DPAG PA LA GNOD

DO; ,GZHAN NYID DU RJES SU DPOG PAS, SDUG BSNGAL DMIGS PA'I BYED
PA PO MA YIN PA NYID KYIS DE BSTZAL BA'I PHYIR DAM BCAS PA LA,
,CHOS KYI NGO BO NYID BZLOG PA'I SKYON YANG YOD DO ZHE NA, DE LTA
NA YANG SDUG BSNGAL BDAG GIS BYAS PA DANG, GZHAN GYIS BYAS PAR MI
RIGS SO, ,RNAM

GNYIS SU SMRA BA DAG NA RE, 'O NA RNAM GRANGS LAS, SDUG BSNGAL NI
GNYI GAS BYAS PA'I PHYIR SKYON MED DO ZHE NA, DE'I PHYIR DE DGAG
PA'I PHYIR BSHAD PA, GAL TE RE RES BYAS GYUR NA, ,SDUG BSNGAL
GNYI GAS BYAS PAR 'GYUR, ,GANG GI TSE JI SKAD BSTAN PA'I SGRUB
PAS BDAG GIS BYAS PA

DANG; GZHAN GYIS BYAS PA MI RIGS PA DE'I TSE GNYIS GAS BYAS SO
ZHES BYA BA'I SKABS MED DO ZHES BYA BAR DGONGS SO, ,RGYU MED PA
LAS BYUNG BA YANG MA YIN TE, SKYE BA MED PA'I PHYIR RAB TU BYED
PAR RGYU MED PAR SMRA BA BSTZAL BAS, DE'I PHYIR BSHAD PA, GZHAN
GYIS MA BYAS BDAG MA BYAS, ,SDUG

BSNGAL RGYU MED GA LA 'GYUR, ,GZHAN GYIS BYAS PA NI GZHAN GYIS DE
BYAS PA STE, GZHAN GYIS BYED CES BYA BA'I THA TSIG GO, ,GZHAN
GYIS MA BYAS PA NI GZHAN GYIS MI BYED PA'O, ,BDAG GIS BYAS PA
YANG BDAG GIS DE BYAS PA STE, BDAG GIS BYED CES BYA BA'I THA TSIG
GO, ,BDAG GIS MA

BYAS PA NI BDAG GIS MI BYED PA'O, ,GZHAN GYIS MA BYAS PA DANG,
BDAG GIS MA BYAS PA NI, GZHAN GYIS MI BYED PA DANG, BDAG GIS MI
BYED PA'O, ,GANG GI TSE JI SKAD SMOS PA'I TSAD MAS GNOD PA'I
PHYIR DON DAM PAR SDUG BSNGAL DMIGS SU MED PA DE'I TSE SDUG
BSNGAL RGYU MED PA LAS BYUNG BAR

GA LA 'GYUR TE, DE YOD PA MA YIN PA NYID DO ZHES BYA BA'I TSIG GI
DON TO, ,DE'I PHYIR DE LTAR RNAM PA THAMS CAD SDUG BSNGAL MI SRID
PAS PHA ROL POS RAB TU BYED PA'I DANG POR DON DAM PAR PHUNG PO
RNAMS YOD PA KHO NA YIN TE, SDUG BSNGAL YIN PA'I PHYIR RO ZHES
SMRAS PA'I GTAN TSIGS KYI DON MA GRUB PA NYID

@147A *, ,DO; ,SDUG BSNGAL 'BA' ZHIG RNAM PA BZHI, ,YOD MA YIN PA
MA YIN GYI, ,PHYI ROL DNGOS PO RNAMS LA YANG, ,RNAM PA BZHI PO
YOD MA YIN, ,JI SKAD BSTAN PA'I TSUL GYIS GZUGS LA SOGS PA PHYI
ROL GYI DNGOS PO RNAMS LA YANG RNAM PA BZHI PO DAG YOD

PA MA YIN NO, ,DE LA RE ZHIG GZUGS KYI DBANG DU BYAS NAS BSHAD
PAR BYA STE, GZUGS NI BDAG NYID KYIS MA BYAS TE, YOD PA DANG MED
PA LA BYED PA MI 'THAD PA'I PHYIR TSUL SNGAR BSTAN PA BZHIN NO,
,YANG NA BRTEN NAS BYUNG BA'I PHYIR DPER NA MYU GU BZHIN NO,
,'BYUNG BA GZHAN DU GYUR PA DAG GIS KYANG MA BYAS PA

STE; DE DAG GZHAN NYID DU MI 'THAD PA'I PHYIR RO, ,DE JI LTAR MI
'THAD CE NA, 'BYUNG BA CHEN PO DAG NI GZUGS LAS GZHAN DU GYUR PA
MA YIN TE, PHYI ROL PA YIN PA'I PHYIR DPER NA GZUGS KYI RANG GI
BDAG NYID BZHIN NO, ,YANG NA RDZAS SU YOD PA NYID BKAG PA'I PHYIR
TE, MED PA LA GZHAN NYID MI

'THAD PA'I PHYIR RO, ,GNYI GAS KYANG MA BYAS TE, RE RES BYED PA
MI 'THAD PA'I PHYIR RO, ,RGYU MED PA LAS KYANG BYUNG BA YANG MA
YIN TE, RGYU MED PAR SMRA BA BKAG PA'I PHYIR RO, ,DE BZHIN DU
SGRA LA SOGS PA DAG LA YANG BRJOD PAR BYA'O, ,DE LA 'DIR RAB TU
BYED PA'I DON NI PHA ROL POS RAB TU BYED PA'I DANG

POR SMRAS PA'I GTAN TSIGS KYI DON MA GRUB PA NYID DU BRJOD PAS
SDUG BSNGAL NGO BO NYID MED PA NYID DU BSTAN PA YIN NO, ,DE'I
PHYIR RAB KYI RTZAL GYIS RNAM PAR GNON PA, GZUGS NI BDE BA'AM,
SDUG BSNGAL MA YIN NO, ,DE BZHIN DU TSOR BA DANG, 'DU SHES DANG,
'DU BYED RNAMS DANG, RNAM

PAR SHES PA YANG BDE BA'AM, SDUG BSNGAL MA YIN NO, ,GZUGS DANG,
TSOR BA DANG, 'DU SHES DANG, 'DU BYED RNAMS DANG, RNAM PAR SHES
PA BDE BA'AM, SDUG BSNGAL MA YIN PA GANG YIN PA DE NI SHES RAB
KYI PHA ROL TU PHYIN PA'O ZHES BYA BA DANG, DE BZHIN DU TSANGS PA
RNAM GRANGS NGES KYANG KHYOD KYIS

'DI LTAR SHES PAR BYA STE, SDUG BSNGAL BA DANG, KUN 'BYUNG BA
DANG, 'GOG PA DANG, LAM NI 'PHAGS PA RNAMS KYI BDEN PA MA YIN
GYI, 'DI LTAR SDUG BSNGAL BA DANG, KUN 'BYUNG BA DANG, 'GOG PA
DANG, LAM MA SKYES PA NI 'PHAGS PA RNAMS KYI LAM MO ZHES BYA BA
DANG, NYAN THOS

@147B KYI THEG PAR YANG BCOM LDAN 'DAS KYIS BKA' STZAL TE, KYE
GOO TA MA SDUG BSNGAL BDAG GIS BYAS SAM, TSE DANG LDAN PA MA YIN
NO, ,GZHAN GYIS BYAS SAM, TSE DANG LDAN PA MA YIN NO, ,GNYI GAS
BYAS SAM, TSE DANG LDAN PA MA YIN NO, ,BDAG GIS KYANG MA BYAS,
GZHAN GYIS KYANG MA BYAS

PAS BYAS SAM, TSE DANG LDAN PA MA YIN NO ZHES BYA BA LA SOGS PA
RGYA CHER GSUNGS PA DE DAG GRUB PA YIN NO, ,SLOB DPON LEGS LDAN
BYED KYIS NYE BAR SBYAR BA, DBU MA'I RTZA BA'I 'GREL PA SHES RAB
SGRON MA LAS SDUG BSNGAL BRTAG PA ZHES BYA BA STE RAB TU BYED PA
BCU GNYIS PA'O,, ,,DBU

MA'I RTZA BA'I 'GREL PA SHES RAB SGRON MA BAM PO BCU PA, DA NI
SUN 'BYIN PA'I LAN BTAB PA DANG, RANG DBANG DU RJES SU DPAG PA'I
MTHUS 'DU BYED RNAMS RNAM PA LAS NGO BO NYID MED PA NYID DU BSTAN
PA'I DON GYI DBANG GIS RAB TU BYED PA BCU GSUM PA BRTZAM MO,
,CHOS GANG SLU BA DE BRDZUN ZHES, ,

ZHES BYA BA LA SOGS PA DE LA BRDZUN PA ZHES BYA BA NI LOG PA'I
SHES PAS DMIGS PAR BYA BA YIN PA'I PHYIR DANG, BYIS PA'I SKYE BO
BDAG LA SOGS PA'I TSUL GYIS 'DRID PA'I PHYIR RO, ,SLU BA ZHES BYA
BA NI DRAN PA LA SOGS PA DON DAM PA'I YUL CAN DAG RAB TU SLU BA'I
RGYU YIN PA'I PHYIR RO, ,DE LA BRDZUN

PA ZHES BYA BA NI BSTAN PA'I TSIG GI YIN LA, SLU BA ZHES BYA BA
NI BSHAD PA'I TSIG GI YIN NO, ,BCOM LDAN 'DAS KYIS DE SKAD GSUNGS
ZHES BYA BA NI MDO SDE LAS SO, ,DE SKAD CES BYA BA'I SGRA NI NYE
BAR BSTAN PA'I DON TO, ,BCOM LDAN 'DAS KYIS MDO SDE LAS JI SKAD
GSUNGS SHE NA, NYAN

THOS KYI THEG PA LAS KYANG 'DI LTA STE, 'DUS BYAS GANG YIN PA DE
NI BRDZUN PA SLU BA'I CHOS SO, ,DGE SLONG DAG 'DI LTA STE, MI
BSLU BA'I CHOS MYA NGAN LAS 'DAS PA DE NI BDEN PA'I MCHOG GO,
,'DUS BYAS DE NI SLU BA'I CHOS KYANG YIN, DE NI RAB TU 'JIG PA'I
CHOS KYANG YIN NO ZHES KYANG GSUNGS LA, THEG

PA CHEN PO LAS KYANG RAB 'BYOR CI TZAM DU 'DUS BYAS PA DE TZAM DU
BRDZUN LA, JI TZAM DU 'DUS MA BYAS PA DE TZAM DU MI BRDZUN NO
ZHES GSUNGS SO, ,DE'I PHYIR DE LTAR PHYOGS GNYI GA LA GRAGS PA'I
LUNG DAG YOD PA'I PHYIR, 'DUS BYAS THAMS CAD SLU BA'I CHOS, ,'DIS
NI 'DU BYED KYI CHOS NI SLU BA'I CHOS NYID YIN PAR BSTAN TO, ,DE

@148A *, ,NA DE DAG BRDZUN PA YIN, ,ZHES BYA BA NI NGO BO NYID
MED PA'I PHYIR TE, DE NI MJUG BSDU BA'I TSIG YIN NA, ,'DIR SBYOR
BA'I TSIG NI DON DAM PAR NANG GI DNGOS PO RNAMS NI NGO BO NYID
STONG PA NYID YIN TE, SLU BA'I CHOS YIN PA'I PHYIR, DPER NA, SGYU
MA MKHAN GYIS SPRUL PA'I

BUD MED KYI LUS BZHIN NO, ,'DIR KHA CIG GIS SMRAS PA, 'DI LTAR
SANGS RGYAS PA DAG NI YAN LAG GSUM SMRA BA YIN PAS DE'I PHYIR NYE
BAR SBYAR BA DANG, MJUG BSDU BA'I TSIG DAG MI RIGS SO, ,DE NI
BZANG PO MA YIN TE, 'DI LTAR NYE BAR SBYAR BA DANG, MJUG BSDU BA
DAG YAN LAG GZHAN

NYID DU MI 'DOD MOD KYI DE DAG SBYAR BAR MI BYA BA NI MA YIN NO,
,GZHAN DU NA GANG LA CHOS MTHUN PA'I DPE NYI TSE YOD PA LA SGRA
NI MI RTAG STE, BYAS PA'I PHYIR RO, ,BYAS PA NI MI RTAG PAR
MTHONG STE, DPER NA BUM PA BZHIN NO, ,SGRA YANG DE BZHIN PAS DE
LTAR BYAS PA'I PHYIR MI RTAG GO ZHES BYA BA DANG, DE BZHIN DU

GANG LA CHOS MI MTHUN PA'I DPE NYI TSE BA YOD PA SGRA NI MI RTAG
STE BYAS PA'I PHYIR RO, ,MA BYAS PA NI RTAG PAR MTHONG STE, DPER
NA NAM MKHA' BZHIN NO, ,SGRA NI DE LTAR MA BYAS PA MA YIN TE BYAS
PA YIN PAS, DE LTAR BYAS PA'I PHYIR MI RTAG GO ZHES BYA BA DANG,
DE LTA BU DANG MTHUN PA DON GYI

TSIG DAG LA DAM BCAS PA'I GTAN TSIGS KYI DON JI LTAR GSAL BAR
'GYUR, SBYOR BA'I TSIG DAG LA NI DE DAG MI DGOS TE DON MED PA'I
PHYIR RO, ,YAN LAG LNGAR SMRA BA DAG NA RE, YAN LAG GSUM NYID DU
MI RIGS TE BSGRUB PAR BYA BA CHOS 'BA' ZHIG LA GTAN TSIGS BRJOD
NA NI DPE LA DE MED PA'I

PHYIR THUN MONG MA YIN PA NYID DO, DPE'I CHOS 'BA' ZHIG LA GTAN
TSIGS BRJOD NA NI GTAN TSIGS KYI DON MA GRUB PA NYID DO, ,SPYI'I
CHOS LA GTAN TSIGS BRJOD NA NI RJES SU 'GRO BA BSTAN PA DON MED
DE, DPE'I CHOS LA YANG SPYIR BSTAN PA'I PHYIR RO, ,DPE LA GTAN
TSIGS KYI RJES SU 'GRO BA YOD PA

NYID DU STON NA NI BSGRUB PAR BYA BA LA YANG DE DANG 'BREL PA
BSTAN PA'I TSIG GZHAN BRJOD DGOS SO, ,GAL TE DAM BCAS PA'I MJUG
THOGS SU SMOS PAS BSGRUB PAR BYA BA DANG 'BREL PAR 'GRUB BO ZHE
NA, DE LTA NA SGRA NI MI RTAG STE, MIG GIS GZUNG BA YIN PA'I
PHYIR RO ZHES BYA BA YANG 'GRUB PAR 'GYUR

@148B RO; ,GRAGS PA DE DANG DE 'BREL PAR 'GRUB PA NYID DU RTOG NA
NI KHYED KYI DPE LA YANG DE BZHIN DU 'GYUR TE, DE LTAR BUM PA LA
SOGS PA BYAS PA NYID DU RTOGS PAR 'GYUR GYI SGRA NI BYAS PA NYID
DU MI RTOGS SO, ,NYE BAR SBYAR BA DANG, MJUG BSDU BDAG YAN LAG
GZHAN MA YIN TE, DON LA KHYAD PAR MED PA'I

PHYIR DPER NA GTAN TSIGS NYID BZHIN NO ZHE NA, DE LA GTAN TSIGS
KYI DON MA GRUB PA NYID DE, NYE BAR SBYAR BAS BSGRUB PAR BYA BA
DANG, SGRUB PA GTAN TSIGS MA BRJOD KYANG GCIG TU BYED PA'I PHYIR
DANG, GTAN TSIGS GRUB NA YANG SMOS PAS MJUG BSDU BA BRJOD PA'I
PHYIR RO ZHES ZER RO, ,DE LA 'DIR

GTAN TSIGS SPYIR GRAGS PA NYID BRJOD PAS GTAN TSIGS NYID PHYOGS
DANG MTHUN PA'I PHYOGS GNYI GA DANG 'BREL PAR 'GRUB BO, ,DPE
BSTAN PA NI, MTHUN PA'I PHYOGS BYE BRAG TU RTOGS PAR BYA BA'I
PHYIR TE, PHYOGS BYE BRAG TU RTOGS PAR BYA BA'I PHYIR DAM BCAS PA
BSTAN PA BZHIN PAS, DE'I PHYIR

GTAN TSIGS KYI DON NYID NYE BAR SBYAR BAS BRJOD DO, ,GTAN TSIGS
SMOS NA YANG DAM BCAS PA'I YAN LAG GI DON THA MA DAD PA'I PHYIR
DON DE NYID MJUG SDUD PAS BYED PA'I PHYIR GTAN TSIGS KYI DON MA
GRUB PA NYID MA YIN NO, ,YAN LAG GSUM GYIS BSGRUB PAR BYA BA GRUB
NA YAN LAG BZHI 'AM LNGA SBYOR BA DON

MED PAS DE NI LAN MA YIN NO, ,GRANGS LA SOGS PA'I YAN LAG GI
MTSAN NYID NI DPYAD PAR MI BYA STE, HA CANG THAL BAR 'GYUR BA'I
PHYIR RO, ,'DI NA BSTAN BCOS BYED PA'I TSIG DAG NI PHAL CHER CHOS
MTHUN PA'I MTSAN NYID DANG, CHOS MI MTHUN PA'I MTSAN NYID DANG,
GTAN TSIGS KYI MTSAN NYID GSUM

GYIS THA SNYAD BYED DE PHYOGS KYI CHOS NYID DANG MTHUN PA'I
PHYOGS LA RJES SU 'GRO BA DANG, MI MTHUN PA'I PHYOGS LA MED PAS
TE, DE'I PHYIR PHYOGS TZAM ZHIG BSTAN TO, ,ZHAR LA BSHAD PA'I
GTAM GYIS CHOS GI SKABS NYID DPYAD PAR BYA'O, ,DE LTAR NGO BO
NYID MED PA NYID STON PA'I RJES SU DPAG PA BSTAN PA LA

KHA CIG NA RE NGO BO NYID STONG PA NYID NI MED PA'I DON YIN LA,
SLU BA'I CHOS YIN PA'I ZHES BYA BA YANG MED PA'I PHYIR DON DE
NYID YIN PAS, DAM BCAS PA'I DON GYI PHYOGS GCIG YIN PA'I PHYIR
SGRUB PA GTAN TSIGS MA TSANG BA NYID KYI SKYON YOD PAS 'DOD PA'I
DON MI 'GRUB BO ZHES ZER RO, ,'DIR BSHAD PA,

@149A *, ,GAL TE SLU CHOS GANG YIN PA, ,DE BRDZUN 'DI LA CI ZHIG
SLU, ,GAL TE DAM BCAS PA'I GTAN TSIGS DE'I DON MED PA NYID YIN NA
DE LA CI ZHIG SLU BAR 'GYUR, ,CUNG ZAD KYANG SLU BAR MI 'GYUR TE,
MED PA'I PHYIR DPER NA RI BONG GI RVA BZHIN PAS 'DUS BYAS BRDZUN
PA ZHES

GSUNGS PA'I TSIG NYID KYANG MED DO ZHES BYA BAR DGONGS SO, ,DE
LTA BAS NA BRDZUN PA DANG, SLU BA'I CHOS ZHES GSUNGS PA'I DON NI
MED PA NYID MA YIN TE, 'O NA CI ZHE NA, DE GNYIS KYI DON NI RNAM
PAR BRTAGS PA'I NGO BO NYID STONG PA NYID DANG LOG PAR SNANG BA
YIN PAS, DAM BCAS PA'I DON GYI PHYOGS

GCIG NYID MA YIN NO, ,LOG PAR SNANG BA LA YANG PHYOGS GNYI GA LA
GRAGS PA'I PHYIR DES NA GTAN TSIGS MA TSANG BA NYID MED PA'I
PHYIR 'DOD PA'I DON GRUB BO, ,GZHAN YANG BCOM LDAN 'DAS KYIS DE
GSUNGS PA, STONG NYID YONGS SU STON PA YIN, ,BCOM LDAN 'DAS NYON
MONGS PA DANG, SHES

BYA'I SGRIB PA RTZA BA DANG BCAS PA MA LUS PA DRUNGS PHYUNG BAS
SLU BA'I CHOS ZHES BYA BA DE GSUNGS PA NI STONG PA NYID YONGS SU
STON PAR BYED PA YIN TE, SLU BA'I CHOS ZHES GSUNGS PA NI DE MED
NA MI 'BYUNG BA'I PHYIR DPER NA SMRA BA POS PHYOGS 'DI DU BA DANG
BCAS PA YIN NO ZHES SMRAS PAS DE ME DANG BCAS PA NYID YIN

PAR STON PA BZHIN NO, ,'DIR SMRAS PA, BRDZUN PA ZHES GSUNGS PA,
DE NI YOD MOD KYI, 'ON KYANG MED PA'I PHYIR DON KYANG MA YIN LA,
CHOS BDAG MED PA YONGS SU STON PAR BYED PA YANG MA YIN TE, 'DI
LTAR BCOM LDAN 'DAS KYIS BRDZUN PA ZHES GSUNGS PAS NI, DNGOS
RNAMS NGO BO

NYID MED DE, ,GZHAN DU 'GYUR BA SNANG PHYIR RO, ,ZHES BSTAN TE,
GZHAN DU 'GYUR BA NYID SNANG BA'I PHYIR RO ZHES BYA BA'I THA TSIG
GO, ,BCOM LDAN 'DAS KYIS BRDZUN PA ZHES GSUNGS PAS DNGOS PO RNAMS
NGO BO NYID MED PA NYID NGES PAR MI GNAS PA'I NGO BO NYID YIN PAR
BSTAN TO, ,'DI LTAR BRTAGS

PAR RIGS TE, NGO BO NYID MED DNGOS MED DE, ,'O NA JI LTA BU ZHE
NA, NGO BO NYID DANG BCAS PA NYID DO, ,KHYOD KYI LUGS LTAR NA
DNGOS PO RNAMS NGO BO NYID MED PA NYID DU 'GYUR BAS DE NI MI RIGS
TE, GANG PHYIR DNGOS RNAMS STONG PA NYID, ,GANG GI PHYIR DNGOS PO
RNAMS BDAG DANG BDAG GI BA NYID DANG

@149B BRAL BA DE'I PHYIR STONG PA NYID CES BYA BA'I DNGOS PO MED
PA NI MA YIN PAS DE'I PHYIR, DNGOS PO YOD PAR SHES PAR BYA'O, ,CI
STE DE LTAR MI 'DOD NA, ,GAL TE NGO BO NYID MED NA, ,GZHAN DU
'GYUR BA GANG GI YIN, ,DE YANG MTHONG BAS DE'I PHYIR DNGOS PO
RNAMS LA GZHAN DU 'GYUR BA YOD PA NI,

BSGRUB PA'I CHOS YIN PAS RJES SU DPAG PAR NUS TE, DON DAM PAR
DNGOS PO RNAMS NGO BO NYID YOD DE GZHAN DU 'GYUR BA'I PHYIR RO,
,'DI NA GANG MED PA DE LA NI GZHAN DU 'GYUR BA MED DE, DPER NA MO
GSHAM GYI BU BZHIN NO, ,NANG GI DNGOS PO RNAMS LA NI GZHAN DU
'GYUR BA YOD PAS DE'I

PHYIR DON DAM PAR DNGOS PO RNAMS NGO BO NYID YOD DO, ,'DIR BSHAD
PA, GAL TE NGO BO NYID YIN NA, ,JI LTA BUR NA GZHAN DU 'GYUR,
,NGO BO NYID YIN PA GZHAN DU 'GYUR BA NYID MI RIGS TE, NGO BO
NYID NI NYAMS PAR MI 'GYUR BA'I PHYIR RO, ,GZHAN DU 'GYUR BA NI
MTHONG STE DE YANG NGO BO NYID MED PA NYID

NA MI 'BYUNG BAS GTAN TSIGS KYI DON 'GAL BA NYID DO, ,GZHAN DAG
GIS SMRAS PA, SLU BA'I CHOS ZHES BYA BA'I DON NI LOG PAR SNANG
BA'I DON YIN MOD KYI DNGOS PO MED PA'I DON MA YIN NO, ,BRDZUN PA
ZHES GSUNGS PA DES NI DNGOS PO RNAMS NGO BO NYID MED PA NYID CES
BYA BA BDAG MED PA NYID

BSTAN TE, NGO BO NYID CES BYA BA'I SGRA NI BDAG GI TSIG YIN PA'I
PHYIR RO, ,CI'I PHYIR ZHE NA, GZHAN DU 'GYUR BA SNANG PHYIR RO,
,GZHAN DU 'GYUR BA NYID SNANG BA'I PHYIR RO ZHES BYA BA'I THA
TSIG GO, ,DE LTA BAS NA BRDZUN PA ZHES GSUNGS PA NI BDAG MED PA
NYID MED NA MI 'BYUNG BA'I PHYIR BDAG MED PA NYID STON

PA YIN GYI, STONG PA NYID STON PA NI MA YIN NO, ,'DI LTAR 'PHAGS
PA'I LAM MA SKYES SHING 'JIG TSOGS LA LTA BA'I MI DRUNGS MA
PHYUNG BA DAG LA NI NANG DANG PHYI ROL GYI DNGOS PO RNAMS BDAG
DANG BDAG GI RNAM PAR SNANG LA, 'PHAGS PA'I LAM YANG DAG PAR
SKYES PA RNAMS LA NI DE LTAR YUL GYI DNGOS POR

MI 'GYUR BAS, DE LTAR BDAG DANG BDAG GIR LOG PAR SNANG BA'I
PHYIR, BCOM LDAN 'DAS KYIS BRDZUN PA ZHES GSUNGS SO, ,DE LA GAL
TE NGO BO NYID MED PA DAG MU STEGS BYED KYIS YONGS SU BRTAGS PA'I
BDAG DANG BDAG GI MED DO ZHES BYA BAR SGRUB NA NI GRUB PA LA
SGRUB PA YIN NO, ,CI STE NGO BO NYID

@150A *, ,STONG PA NYID CES PAR SGRUB NA NI, SGYU MA MKHAN GYIS
SPRUL PA'I BUD MED KYI LUS BZHIN NO ZHES BYA BA LA NGO BO NYID
STONG PA NYID CES BYA BA DNGOS PO MED PA'I MTSAN NYID MED PAS DES
NA GTAN TSIGS MI MTHUN PA'I PHYOGS 'BA' ZHIG LA YOD PA'I PHYIR
DON 'GAL BA NYID DO, ,'DIR

BSHAD PA, KHYED NGO BO NYID MED PA DAG RI BONG GI RVA BZHIN DU,
NGO BO NYID MED PA NYID DU SGRO BTAGS NAS KUN DU SKRAG PAR GYUR
PA NI DPER NA BYIS PA DAG MTSAN MO RANG GI GRIB MA LA, 'DRE NYID
DU SGRO BTAGS NAS SKRAG PA'I SKAD 'BYIN PA DANG 'DRA'O, ,DE LA
GAL TE NGO BO NYID MED PA DAG MU STEGS BYED

KYIS YONGS SU BRTAGS PA'I BDAG GIS BDAG MED DO ZHES BYA BAR SGRUB
NA NI, GRUB PA LA SGRUB PA YIN NO ZHES BYA BA LA SOGS PA DAG
BRJOD MOD KYI, 'ON KYANG NYON CIG ,GAL TE MU STEGS BYED KYIS
YONGS SU BRTAGS PA'I BDAG GI DE DAG LAS GZHAN NA YANG MED LA RANG
NYID KYANG MA YIN PAS DE

DAG LA BDAG MED PA'I DNGOS PO BDAG MED PA NYID CES BYA BA DE
BRDZUN PA ZHES GSUNGS PA NYID KYIS BSTAN PAR BYA BA YIN NO ZHES
ZER NA DE LTAR GYUR KYANG SLA STE, GAL TE DNGOS PO RNAMS NGO BO
NYID STONG PA NYID DU BSTAN PA'I PHYIR GTAN TSIGS SBYAR BAS, GANG
ZAG BDAG MED PA NYID KYANG DE MED NA MI 'BYUNG BA'I PHYIR

STON PAR BYED NA YANG DPER NA MI RTAG PA NYID BSTAN PA'I PHYIR
BYAS PA NYID CES BYA BA'I GTAN TSIGS SBYAR BAS SDUG BSNGAL LA
SOGS PA DAG KYANG DE MED NA MI 'BYUNG BA'I PHYIR STON PAR BYED PA
DANG 'DRA LA NGO BO NYID STONG PA NYID KYANG STON PAR BYED PA
NYID YIN PAS KHO BO CAG LA CI GNOD, SLU BA'I CHOS NYID KYANG DE
MED

NA MI 'BYUNG BA'I PHYIR, SGYU MA MKHAN GYIS SPRUL PA'I BUD MED
KYI LUS BZHIN NO ZHES BYA BA DE YANG 'GAL BA LTAR SNANG BA YIN
NO, ,'DU BYED RNAMS LA GZHAN DU 'GYUR BA NYID MED DE, LTA BA PO'I
YANG DAG PA DANG, LOG PA'I SHES PA SKYE BA'I DUS NA SHES BYA'I
NGO BO NYID YONGS SU MA SPANGS PA'I PHYIR

DPER NA THAG PA LA LTA BA POS THAG PA'AM, SPRUL DU MTHONG BA NA
THAG PA'I NGO BO NYID YONGS SU MA SPANGS PA BZHIN PAS BDAG DANG
BDAG GIR SNANG BA'I 'DU BYED RNAMS LA GZHAN DU 'GYUR BA NYID DO,
,'ON KYANG RAB RIB CAN RNAMS LA DBANG PO NYAMS PAS 'KHRUL PA'I
BLO SKYE BA BZHIN DU YANG DAG

@150B PA MA YIN PA'I BDAG DANG BDAG GI BLO SKYE BA'I PHYIR 'KHRUL
PA ZHES BYA BA NYE BAR GDAGS PAR NI YOD DE, 'DUS BYAS NI BRDZUN
PA NYID YIN TE, SHES PA BRDZUN PA'I YUL YIN PA'I PHYIR, DPER NA
MNGON SUM GYI SHES PA'I YUL GYI DON LA MNGON SUM ZHES BYA BA
BZHIN NO, ,GANG DAG GIS BRDZUN PA ZHES

BYA BA NI DNGOS PO RNAMS NGES PAR MI GNAS PA'I NGO BO NYID STONG
PA NYID YIN NO ZHES SMRAS PA DE DAG GI PHYIR 'DI BSHAD DE, DE
NYID LAS NI GZHAN 'GYUR MED, ,GZHAN NYID LA YANG YOD MA YIN,
,DNGOS PO GANG RANG BZHIN GANG GIS GZUNG BA'I YUL DU 'GYUR BA DE
NYID LA NI RGA SHI'I MTSAN NYID DU

GZHAN DU 'GYUR BA MED LA GZHAN NYID LA YANG YOD PA MA YIN TE, DE
DAG NI DAM BCA' BA GNYIS NYE BAR GZHAG PA YIN NO, ,GANG PHYIR
GZHON NU MI RGA STE, ,GANG PHYIR RGAS PA'ANG MI RGA'O, ,ZHES BYA
BA DAG NI GO RIMS BZHIN DU CHOS MTHUN PA'I DPE'I TSIG GNYIS YIN
NO, ,'DIR SBYOR BA'I TSIG

DAG NI RE ZHIG BDAG NYID DE NYID KYIS GNAS PA LA NI GZHAN DU
'GYUR BA MI 'THAD PA NYID DE SNGON GYI RANG BZHIN YONGS SU MA
SPANGS PA'I PHYIR DPER NA GZHON NU RGAN PO NYID DU MI 'GYUR BA
BZHIN NO, ,SNGON GYI MTSAN NYID LAS MTSAN NYID MI 'DRA BA RGAN
PO'I BDAG NYID DU GNAS PA LA YANG GZHAN DU 'GYUR BA MED

DE; MTSAN NYID MI 'DRA BA'I GNAS SKABS THOB PA'I PHYIR DPER NA
RGAS PA BZHIN PAS RGOL BA RANG GI RJES SU DPAG PA LA GNOD DO,
,'DIR KHA CIG GIS SMRAS PA, 'O MA LA SOGS PA NGO BO NYID YONGS SU
MA SPANGS PA DAG KYANG ZHO LA SOGS PA'I DNGOS POR 'GYUR BA'I
PHYIR GTAN TSIGS MA NGES PA

NYID DO, ,'DIR BSHAD PA, GANG GI DNGOS PO ZHO YIN, GAL TE 'O MA'I
ZHO ZHE NA, DE LTA NA YANG 'O MAS 'O MA'I NGO BO NYID YONGS SU MA
SPANGS PAS SGRA TZAM GYIS KYANG ZHO'I DNGOS POR BRTAG PAR MI NUS
TE, GANG GI PHYIR DE LTAR RNAM PAR RTOG PA LA YANG, GAL TE DE
NYID GZHAN GYUR NA, ,'O

MA NYID NI ZHOR 'GYUR RO, ,'O MA RO DANG MTHUN DANG SMIN PA DANG,
MTHU STOBS YONGS SU SPANGS PA ZHO'I DNGOS POR MI 'GYUR RO,
,BRAGS PA'I GNOD PAR 'GYUR BA'I PHYIR RO, ,GAL TE DE BZHIN TE 'O
MA ZHO'I DNGOS POR MI 'GYUR RO ZHE NA, 'O MA LAS GZHAN GANG GIS
NI, ,DNGOS PO ZHO NI YIN PAR 'GYUR, ,

@151A *, ,MI 'GYUR BA NYID DE ZHO 'AM DE LAS GZHAN PA DAG DER MI
'GYUR RO ZHES BYA BAR DGONGS SO, ,DE'I PHYIR DE LTAR 'O MA DANG
DE LAS GZHAN PA DAG DNGOS PO GZHAN DU MI 'THAD PA'I PHYIR GTAN
TSIGS MA NGES PA NYID MA YIN NO, ,GZHAN DAG GIS SMRAS PA, 'O MA

ZHO'I MTSAN NYID KYI CHOS GZHAN DU 'GYUR BAS 'O MA'I DNGOS PO
ZHO YIN NO ZHES NI MI SMRA'I, 'ON KYANG TSOGS PA'I DBANG GIS 'O
MA ZHO'I DNGOS POR 'GYUR RO, ,'DIR YANG 'O MAS 'O MA'I DNGOS PO
SPANGS NAS ZHO'I DNGOS POR 'GYUR RAM MA SPANGS PAR 'GYUR GRANG,
DES CIR 'GYUR, GAL TE BRTAG

PA SNGA MA LTAR 'DOD NA NI ZHO'I DNGOS POR 'GYUR BA MA YIN NO,
,CI STE BRTAG PA PHYI MA LTAR 'DOD NA NI DGAG PA MI MTHUN PA'I
SKYON DU 'GYUR TE, GAL TE 'O MA YIN NA NI JI LTAR ZHO YIN CI STE
ZHO YIN NA NI JI LTAR 'O MA YIN, 'O MA ZHO YIN NO ZHES SMRA NA NI
GRAGS PA'I GNOD PAR YANG 'GYUR RO, ,

'DIS GANG DAG 'O MA'I DNGOS PO ZHO YIN PAR MI 'DOD KYI, 'O MA
ZHO'I DNGOS POR 'GYUR BAR 'DOD DO ZHES ZER BA DE DAG GI LAN KYANG
BTAB PA YIN NO, ,DE'I PHYIR DE LTAR DPYAD NA DON DAM PAR DNGOS PO
RNAMS GZHAN DU 'GYUR BA NYID MA GRUB PAS PHA ROL POS DNGOS PO
RNAMS NGO BO NYID YOD PA NYID DU

BSTAN PA'I PHYIR GTAN TSIGS SMRAS PA'I DON MA GRUB PA NYID DAM,
DON 'GAL BA NYID DO, ,SLU BA'I CHOS ZHES GSUNGS PA YANG DNGOS PO
RNAMS NGES PAR MI GNAS PA'I NGO BO NYID STON PA NYID MA YIN TE,
DON DAM PAR 'GA' YANG GZHAN DU 'GYUR BA NYID MI SRID PA'I PHYIR
RO, ,'DIR SMRAS PA, DON DAM PAR

DNGOS PO RNAMS STONG PA NYID MA YIN TE, DE'I GNYEN PO YOD PA'I
PHYIR DPER NA LOG PA'I SHES PA'I GNYEN PO YANG DAG PAR SHES PA
YOD PA BZHIN NO, ,'DI NA GANG MED PA DE LA NI GNYEN PO MED DE,
DPER NA NAM MKHA'I ME TOG BZHIN NO, ,STONG PA NYID MA YIN PA LA
NI GNYEN PO STONG PA NYID YOD PAS

DE'I PHYIR GTAN TSIGS JI SKAD SMOS PA'I MTHUS STONG PA NYID MA
YIN PA YOD PA NYID DO, ,'DIR BSHAD PA, GAL TE STONG MIN CUNG ZAD
YOD, ,STONG PA 'ANG CUNG ZAD YOD PAR 'GYUR, ,'DI LA GAL TE DON
DAM PAR PHUNG PO DANG, KHAMS DANG, SKYE MCHED LA SOGS PA DNGOS
PO'I RANG BZHIN GYIS

@151B MI STONG PA CUNG ZAD CIG YOD PAR GYUR NA NI DE LA LTOS
PA'AM, MI STONG PA DE BSTZAL BAS STONG PA ZHES BRJOD PAS 'BYUNG
BA'I PHYIR STONG PA'ANG CUNG ZAD YOD PAR 'GYUR BA ZHIG NA MI
STONG PA DE YANG MI 'THAD PAR BSTAN CING STON PAR 'GYUR BAS DE'I
PHYIR DE LTAR DON DAM PAR, MI STONG CUNG ZAD YOD

MIN NA, ,STONG PA'ANG YOD PAR GA LA 'GYUR, ,STONG PA NYID DU 'THAD PA
MED PA'I PHYIR RO ZHES BYA BAR DGONGS SO, ,'ANG ZHES BYA BA'I
SGRA NI MI STONG PA DANG, STONG PA CU ZAD KYANG MED DO ZHES GNYI
GA BSDU BA'I PHYIR RO, ,YANG NA STONG PA DANG, MI STONG PA ZHES
BYA BAR RNAM PAR RTOG PA DE DAG NI

GZHI LA BRTEN PAS THA SNYAD PA YIN TE, DPER NA GTZUG LAG KHANG
SKU GZUGS KYIS MI STONG LA, DGE SLONG DAG GIS STONG PA YOD PA
NYID DO ZHES BYA BA BZHIN NO, ,DON DAM PAR NI, MI STONG CUNG ZAD
YOD MIN NA, ,GNYEN POR BRTAGS PA GANG YIN PA'I, ,STONG PA'ANG YOD
PAR GA LA 'GYUR, ,

GANG GI PHYIR 'DZIN PA TZAM SPANGS PA NYID STONG PA NYID DO ZHES
BYA BAR DGONGS SO, ,DE'I PHYIR GNYEN PO YOD PA'I PHYIR ZHES BYA
BA'I GTAN TSIGS KYI DON MA GRUB PA NYID DO, ,YANG NA RNAL 'BYOR
PA DNGOS PO THAMS CAD KYI NGO BO NYID DGAG PA LHUR LEN PA'I THOS
PA DANG BSAMS PA DANG, BSGOMS

PA LAS BYUNG BA'I SHES PA GOMS PAR BYED PA LA LA 'DI SNYAM DU
SEMS TE, GAL TE KUN BRTAGS PA NYID KYI BDAG NYID STONG PA'I PHYIR
DNGOS PO DE DAG LA KUN BRTAGS PA'I BDAG NYID MED DU ZIN KYANG DE
DAG GI STONG PA NYID NI MA BYAS PA'I PHYIR DANG, LTOS PA MED PA'I
PHYIR DE KHO NA YIN NO SNYAM NA DE YANG

LEGS PAR ZIN PA MA YIN TE, CI'I PHYIR ZHE NA, GANG GI PHYIR DNGOS
PO THAMS CAD KYI NGO BO NYID MED PA NI STONG PA NYID YIN PA, DE
NI RDZAS SU YOD PA MA YIN PAS DE LA NGO BO NYID DU MNGON PAR ZHEN
PA MI RIGS PAS DE DGAG PA'I PHYIR, GAL TE STONG MIN CUNG ZAD YOD,
,STONG PA'ANG CUNG ZAD

YOD PAR 'GYUR, ,ZHES BYA BA SMRAS TE, STONG PA MA YIN PA'I SHES
PA RTOG PA CAN NAM RTOG PA CAN MA YIN PA'I SPYOD YUL GYI DNGOS PO
CUNG ZAD CIG YOD PAR GYUR NA DE LA LTOS PAS SAM, BLO'I BYE BRAG
GIS STONG PA NYID KYIS SHES PA'I SPYOD YUL DNGOS PO'I DE KHO NA
STONG PA'AM CUNG ZAD CIG YOD PAR

@152A *, ,'GYUR GRANG NA, MI STONG CUNG ZAD YOD MIN NA, ,STONG
PA'ANG YOD PAR GA LA 'GYUR, ,'O NA CI ZHE NA, GANG YOD PA DE NI
STONG PA NYID YIN PAS DE'I PHYIR DPE 'DI LAS RJES SU DPAG PAR BYA
STE, STONG PA NYID KYI SHES PA RNAM PAR RTOG PA DANG BCAS PA'AM,
RNAM PAR

RTOG PA MED PA'I SPYOD YUL DNGOS PO'I BDAG NYID GANG YIN PA DE NI
YANG DAG PA MA YIN TE, SHES PA'I SPYOD YUL YIN PA'I PHYIR DPER NA
STONG PA MA YIN PA'I SHES PA'I SPYOD YUL BZHIN PAS DNGOS PO'I DE
KHO NA STONG PA'ANG YOD PAR GA LA 'GYUR TE, RJES SU DPAG PAS GNOD
PA'I PHYIR DANG,

MA BYAS PA DANG, LTOS PA MED PA'I NGO BO NYID MED PA'I PHYIR, DPE
MA GRUB BO ZHES BYA BAR DGONGS SO, ,YANG NA, MI STONG CUNG ZAD
YOD MIN NA, ,STONG PA'ANG YOD PAR GA LA 'GYUR, ,JI LTAR STONG PA
NYID MA YIN PAR RNAM PAR RTOG PA'I DRA BA STONG PA NYID MTHONG
BA'I MES BSREGS PA'I PHYIR MI

STONG PA CUNG ZAD KYANG YOD PA MA YIN PA DE BZHIN DU, STONG PA
NYID DU RNAM PAR RTOG PA'I DRA BA YANG DE NYID KYIS BSREGS PA'I
PHYIR STONG PA NYID DU RNAM PAR RTOG PA YANG JI LTA BA BZHIN MA
YIN TE, ,RNAM PAR RTOG PA YIN PA'I PHYIR DNGOS POR RNAM PAR RTOG
PA BZHIN BAS STONG PA'ANG YOD PAR GA LA 'GYUR TE, RNAM

PAR RTOG PA'I DBANG GIS DE LTAR 'KHRUL TO ZHES BYA BAR DGONGS SO,
,YANG NA, MI STONG CUNG ZAD YOD MIN NA, ,STONG PA'ANG YOD PAR GA
LA 'GYUR, ,GNYIS SU SPYOD PA LA NI DNGOS PO'I NGO BO NYID KYI YUL
CAN GYI BLO'I BYE BRAG LAS SGYU MAR BYAS PA 'DI NI RTA LA SOGS
PA'I BDAG NYID KYIS STONG NGO, ,YANG

DAG PA 'DI NI RTA LA SOGS PA'I BDAG NYID KYIS MI STONG NGO ZHES
BYA BAR RNAM PAR RTOG PA 'BYUNG BAR 'GYUR RO, ,GANG GI TSE RNAL
'BYOR BA DE RNAM PAR MI RTOG PA'I SHES RAB KYI SPYOD PA LA GNAS
SHING GNYIS SU MED PA LA SPYOD PA DE'I TSE NA DE LA DON DAM PAR
SHES BYA'I DE KHO NA THAMS CAD 'DI LTA STE, NAM MKHA'

BZHIN DU MTSAN NYID GCIG PA DANG, MTSAN NYID MED PAR SNANG BA MED
PA'I TSUL GYIS SNANG BAR 'GYUR BAS MI STONG PA CUNG ZAD KYANG YOD
PA MA YIN, STONG PA'ANG YOD PAR GA LA 'GYUR TE, BLO'I BYE BRAG
MED PAS PHAN TSUN LTOS PAR RTOGS PA'I MNGON PAR ZHEN PA MED PA'I
PHYIR RO ZHES BYA BAR DGONGS

@152B SO; ,DE'I PHYIR RNAM PAR BSHAD PA'I BRNAG PA SNGA MA THA
DAD PA DAG GIS GTAN TSIGS KYI DON MA GRUB PA NYID DO, ,'DIR SMRAS
PA, GTAN TSIGS KYI DON MA GRUB PA NYID DANG, DON 'GAL BA NYID DU
GYUR KYANG SLA STE, YANG KHO BO CAG GI SNYING NI STONG PA NYID
DGAG PA'I PHYIR SGRUB PA SMRA BAR 'DOD PAS KHYAB PA

YIN LA, DE YANG KHYED NYID KYIS BKAG PAS 'DOD PA'I DON GRUB BO,
,'DIR BSHAD PA, STONG PA NYID SHES PAS DNGOS PO RNAMS STONG PA
NYID DU BYED PA MA YIN GYI, 'DI LTAR DNGOS PO RNAMS KYI DE'I NGO
BO NYID MA YIN PA NYID, DE'I NGO BO NYID MA YIN PA NYID DU GSAL
BAR BYED DE, DPER NA MAR ME'I SNANG BAS

KHANG KHYIM NA BUM PA MED PA NYID DU GSAL BAR BYED KYI, MED PAR
BYED PA MA YIN PA BZHIN PAS DE MED NA DE YOD PAR 'GYUR BA MA YIN
PA'I PHYIR DE NI MA BRTAGS PAR SMRA BA YIN NO, ,GZHAN DAG GIS
SMRAS PA, STONG PA NYID DU SMRA BA DAG NI, PHA ROL PO'I TSIG SUN
DBYUNG BAR 'DOD PAS STONG PA NYID DU

SMRA BA LA BRTEN CING DE YANG GZHUNG MI GZUGS PAR SEMS PA NA
STONG PA NYID KYANG YOD PA MA YIN NO ZHES LOG PAR SGRUB PAR BYED
PAS DE'I PHYIR DE DAG GIS KHAS BLANGS PA LA GNOD PAR 'GYUR TE,
LUNG LAS, GANG DAG STONG NYID RAB SHES PA, ,DE DAG CHOS NYID RNAM
PAR MTHONG, ,ZHES BYA BA LA SOGS

PA DANG, 'DU BA DAG NI MA RTOGS PA'I, ,DNGOS PO YOD PA MA YIN TE,
,DE PHYIR STONG DANG MA SKYES DANG, ,DNGOS NYID MED PAR NGAS
SMRAS SO, ,ZHES BYA BA LA SOGS PA GSUNGS PA'I PHYIR RO, ,DE NI
RIGS PA MA YIN TE LUNG LAS, CHOS KYI RNAM GRANGS GZINGS LTA BUR
SHES PA RNAMS KYIS CHOS RNAMS

KYANG SPANG BAR BYA NA, CHOS MA YIN PA RNAMS LTA CI SMOS ZHES BYA
BA DANG, DE BZHIN DU GZUGS STONG ZHES BYA BAR MI BRTAG MI STONG
ZHES BYA BAR YANG MI BRTAG GO ZHES GSUNGS PAS, STONG PA NYID DU
LTA BA 'DZIN PA GZHAN BSTZAL BA LA DGOS PAS YONGS SU BZUNG BA
YANG DON DPYAD ZIN NA, YONGS SU SPANG BAR

BYA BA YIN PA'I PHYIR DANG, STONG PA MA YIN PAR RNAM PAR RTOG PA
BZHIN DU RNAM PAR RTOG PA DE YANG RNAM PAR MI RTOG PA'I SHES PA'I
GEGS YIN PAS SPANG BAR 'DOD PA'I PHYIR DANG, DE LA MNGON PAR ZHEN
PA YANG SKYON CHEN POR 'GYUR BA'I PHYIR DE YONGS SU SPANG BA LA
SKYON MED DO, ,'DI LTAR LHA DANG MI'I BLA MA

@153A *, ,RNAMS KYIS SROG CHAGS LTA BA SNA TSOGS KYI SKYON GYI
DUG GIS SEMS KHYAB PAR GYUR PA SDUG BSNGAL MI BZAD PA'I NAD RGYUN
MI 'CHAD PA RNAMS LA THUGS RJE BA NA, RGYAL BA RNAMS KYI STONG
NYID NI, ,LTA KUN NGES PAR 'BYIN PAR GSUNGS, ,SDUG BSNGAL SNA
TSOGS KYI SA BON

GYI LTA BA THAMS CAD DO, ,LTA BA NI MNGON PAR ZHEN PA DANG 'DZIN
PA STE, DE DAG GI RAB TU DBYE BA NI 'JIG TSOGS LA LTA BA LA SOGS
PA'O, ,DE DAG GI GNYEN PO NI NANG STONG PA NYID LA SOGS PA'O,
,DGE BA'I RTZA BA RGYA CHEN PO NYE BAR MA BSAGS PA, BSAM PA YONGS
SU MA SMIN PA, CHOS ZAB MO LA

BZOD PA MA SKYES PA, LAM LA MI MKHAS PA, GANG DAG STONG PA NYID
LTA BA, ,DE DAG BSGRUB TU MED PAR GSUNGS, ,'DI NYID YOD DO ZHES
STONG PA NYID DU 'DZIN PA GANG DAG BKRU SMAN BTANG BA KHONG DU
'KHYIL BA'I NAD PA BZHIN DU LTA BA SNA TSOGS KYI SKYON GYIS SEMS
MA RUNGS PAR GYUR PA RNAMS LA DE ZHI BAR

NUS PA STONG PA NYID KYI SMAN BYIN PA LAS SKYON CHEN POS 'KHRUGS
PAR GYUR PA NAD PA LTA BU DE DAG NI, DE BZHIN GSHEGS PA SMAN PA
MCHOG LTA BUS BSGRUB TU MED PAR GSUNGS PAS DE'I PHYIR DE SPANGS
PA LA YANG SKYON MED DO, ,'GRON PO PHAL PA SHING RTA BYING BA
'BYIN PA'I RNGAN PA CI YANG MED DO ZHES BYA BA GANG

YIN PA DE BYIN CIG CES ZER BA SGRA'I DON MNGON PAR MI SHES PA LTA
BUR MKHAS PA RNAMS KYIS SMAD PAR GYUR NA MI RUNG BAS KHO BO STONG
PA NYID LA DNGOS PO MNGON PAR ZHEN PAR MI BYED DO, ,DE'I PHYIR
YANG GTAN TSIGS KYI DON MA GRUB PA NYID KYI LAN MED DO, ,DE LA
'DIR RAB TU BYED PA'I DON NI PHA ROL POS SMRAS PA'I SUN

'BYIN PA'I LAN BTAB PA DAG RANG DBANG DU RJES SU DPAG PA KHA NA
MA THO BA MED PA BSTAN PA'I MTHUS 'DU BYED RNAMS, RNAM PA LAS NGO
BO NYID MED PA NYID DU BSTAN PA YIN NO, ,DE'I PHYIR RAB KYI RTZAL
GYIS RNAM PAR GNON PA CHOS THAMS CAD NI PHYIN CI LOG GI KUN NAS
BSLANG BA YANG DAG PA MA YIN PA YOD PA MA YIN PA

LOG PAR BRDZUN PA STE, RAB KYI STZAL GYIS RNAM PAR GNON PA DE'I
PHYIR GANG CHOS 'GA' ZHIG LA SPYOD PA DE NI PHYIN CI LOG LA SPYOD
PA DANG, YANG DAG PA MA YIN PA LA SPYOD PA'O ZHES BYA BA DANG, DE
BZHIN DU 'JIG RTEN NI BDEN PA LA MNGON PAR ZHEN PA YIN GYI, CHOS
'DI NI BDEN PA YANG

@153B MA YIN BRDZUN PA YANG MA YIN NO ZHES BYA BA LA SOGS PA
GSUNGS PA DE DAG GRUB PA YIN NO, ,SLOB DPON LEGS LDAN BYED KYIS
NYE BAR SBYAR BA, DBU MA RTZA BA'I 'GREL PA SHES RAB SGRON MA
LAS, DE KHO NA BRTAG PA ZHES BYA BA STE, RAB TU BYED PA BCU GSUM
PA'O,, ,,DA NI DE BZHIN DU STONG PA

NYID KYI MI MTHUN PA'I PHYOGS KYI KHYAD PAR BSTZAL BAS PHRAD PA
NGO BO NYID MED DU BSTAN PA'I DON GYI DBANG GIS RAB TU BYED PA
BCU BZHI PA BRTZAM MO, ,'DIR SMRAS PA, KHYED PHUNG PO LA SOGS PA
DAG NGO BO NYID MED PA NYID DU SMRA BA NI BCOM LDAN 'DAS KYI
GSUNG GI TSUL DANG 'GAL TE, GZUGS DANG,

RNAM PAR SHES PA DANG MIG GSUM PHRAD PA NI REG PA'O ZHES 'BYUNG
BAS DE'I PHYIR KHYED KYIS KHAS BLANGS PA LA GNOD PAR 'GYUR RO,
,DON DAM PAR DNGOS PO RNAMS NGO BO NYID YOD PAR SHES PAR BYA STE,
DE DAG LA BRTEN NAS PHRAD PA BSTAN PA'I PHYIR RO, ,DE DAG LA
BRTEN NAS 'DI NA GANG MED PA DE LA NI STON PAS DE LA BRTEN

NAS PHRAD PA NYID MA BSTAN TE, DPER NA RUS SBAL GYI SPU DAG BZHIN
NO, ,BCOM LDAN 'DAS KYI GSUNG RAB LA 'DOD CHAGS DANG, KHONG KHRO
BA DANG, MA RIG PA'I KUN DU SBYOR BA DAG GIS KUN DU SBYAR RO ZHES
BYA BA DE YOD PAS, DE'I PHYIR GTAN TSIGS JI SKAD SMOS PA'I MTHUS
DNGOS PO RNAMS NGO BO

NYID YOD PA KHO NA YIN NO, ,'DIR BSHAD PA, BLTA BYA LTA BA LTA BA
PO, ,GSUM PO DE DAG GNYIS GNYIS DANG, ,THAMS CAD KYANG NI PHAN
TSUN DU, ,PHRAD PAR 'GYUR BA YOD MA YIN, BLTA BAR BYA BA DANG LTA
BA DANG LTA BA PO DE DAG GNYIS GNYIS DANG THAMS CAD KYANG PHAN
TSUN DU PHRAD PAR 'GYUR BA MED

DO ZHES BYA BA'I THA TSIG GO, ,DE BZHIN 'DOD CHAGS CHAGS PA DANG,
,CHAGS PAR 'GYUR DANG NYON MONGS PA, ,LHAG MA RNAMS DANG SKYE
MCHED KYI, ,LTAG MA'ANG RNAM PA GSUM GYIS BLTA, ,DE BZHIN DU 'DOD
CHAGS DANG CHAGS PA DANG, CHAGS PAR 'GYUR BA DANG, 'DOD CHAGS
BSTAN PA LAS GZHAN PA NYON

MONGS PA LHAG MA ZHE SDANG LA SOGS PA DE DAG KYANG, ZHE SDANG
DANG, ZHE SDANG CAN DANG, ZHE SDANG BAR BYA BA LA SOGS PA RNAM
PAR BZHAG NAS, GNYIS GNYIS DANG, THAMS CAD KYI RNAM PA GSUM GYIS
PHAN TSUN DU PHRAD PAR 'GYUR BA MED PAR DGAG PAR BRJOD PAR BYA'O,
,DE LA 'DOD CHAGS NI LHAG

@154A *, ,PAR CHAGS PA'I MTSAN NYID DO, ,NYON MONGS PA NI SEMS
CAN RNAMS KYI RGYUD NYON MONGS PAR BYED PA'O, ,SKYE MCHED BSTAN
PA LA LTOS NAS MA BSTAN PA LHAG MA NYAN PA DANG, SNOM PA DANG,
LCE DANG, LUS DANG, YID CES BYA BA DE DAG LA YANG MNYAN PAR BYA
BA DANG, NYAN

PA DANG, NYAN PA PO DANG, DE BZHIN DU BSNAM PAR BYA BA DANG, SNOM
PA DANG, SNOM PA PO LA SOGS PA DAG KYANG GNYIS GNYIS DANG, THAMS
CAD KYI RNAM PA GSUM GYIS PHAN TSUN DU PHRAD PAR 'GYUR BA MED PAR
DGAG PA YANG BRJOD PAR BYA'O, ,DE LA SKYE MCHED KYI DON NI SEMS
DANG SEMS LAS BYUNG BA RNAMS

SKYE BA'I SGO'I DON TO, ,BLTA BAR BYA BA LA SOGS PA DANG 'DOD
CHAGS LA SOGS PA DAG GNYIS GNYIS DANG, THAMS CAD KYANG PHAN TSUN
DU PHRAD PA MED PA DE NI DAM BCA' BA NYE BAR GZHAG PA YIN NO, ,DA
NI PHRAD PA MED PA BSTAN PA'I PHYIR 'THAD PA BSHAD PAR BYA STE,
GZHAN NI GZHAN DANG PHRAD GYUR

NA; ,GANG PHYIR BLTA BYA LA SOGS LA, ,GZHAN DE YOD PA MA YIN PA,
,DE PHYIR PHRAD PAR MI 'GYUR RO, ,PHRAD PA NI SBYOR BA'I RNAM
GRANGS TE DE YANG GZHAN YOD NA GZHAN DANG PHRAD PAR 'GYUR BA YIN
NA, GANG GI PHYIR BLTA BAR BYA BA DANG, LTA BA DANG, LTA BA PO
DANG, 'DOD CHAGS DANG, CHAGS PA DANG,

CHAGS PAR 'GYUR BA LA SOGS PA DAG LA GZHAN DE YANG YOD PA MA YIN
PA DE'I PHYIR PHRAD PAR MI 'GYUR RO ZHES MJUG BSDU BA'I TSIG YIN
NO, ,'DIS NI MI MTHUN PA'I PHYOGS LAS LDOG PAS PHYOGS KYI CHOS
STON TE, DPER NA RTAG PA DANG, MA BYAS PA NYID DU 'BREL PA DE
YANG SGRA LA MED LA BYAS PA NYID NI YOD PA LTA BU'O,

'DIR SBYOR BA'I TSIG NI DON DAM PAR LTA BA PO NI BLTA BAR BYA BA
'AM, LTA BA DANG MI PHRAD DE, DE LAS GZHAN MA YIN PA'I PHYIR RO,
,GANG ZHIG GANG LAS GZHAN MA YIN PA DE NI DE DANG DE MI PHRAD DE,
DPER NA RANG GI BDAG NYID BZHIN NO, ,GZHAN NI GZHAN DANG PHRAD
'GYUR NA, ,ZHES BYA BA 'DI LA, GZHAN DAG NA RE, 'DOD CHAGS

LA SOGS PA LA PHRAD PA MED DE, YUL DANG RGYUD THA DAD PA'I RJES
SU 'JUG PA'I PHYIR RO, ,PHRAD PA NI YUL THA DAD PA MA YIN PA
DANG, RGYU THA DAD PA MA YIN PA DAG BAR DU MCHOD PAR 'JUG PA NYID
YIN NO ZHES ZER RO, ,DE LA 'DIR KHA CIG NA RE BLTA BAR BYA BA LA
SOGS PA DAG YUL THA DAD PA MA YIN PA'I PHYIR DANG, 'DOD

@154B CHAGS LA SOGS PA DAG KYANG YUL NA MI GNAS PA'I PHYIR YUL
DANG RGYUD THA DAD PA'I RJES SU 'JUG PA'I PHYIR RO, ,ZHES BYA
BA'I GTAN TSIGS KYI DON MA GRUB PA NYID DANG, RJES SU 'GRO BA MED
PA'I PHYIR DE NI LEGS PA MA YIN PA 'DRA'O ZHES ZER RO, ,'OG NAS
'BYUNG BA'I TSUL GYIS, BLTA BYA LA SOGS

'BA' ZHIG LA, ,GZHAN NYID MED PAR MA ZAD KYI, ,GANG YANG GANG
DANG LHAN CIG TU, ,GZHAN PA NYID DU MI 'THAD DO, ,MNYAN PAR BYA
BA DANG, NYAN PA DANG, NYAN PA PO LA SOGS DANG, ZHE SDANG DANG,
ZHE SDANG CAN DANG, ZHE SDANG BAR BYA BA LA SOGS PA ZHES BYA BA'I
THA TSIG STE, DE'I PHYIR

DE DAG LA PHRAD PA MED DO, ,'DIR SMRAS PA, BLTA BAR BYA BA DANG,
LTA BA DANG, LTA BA PO LA SOGS PA DAG GZHAN MA YIN PA NYID DU MA
GRUB PA'I PHYIR GTAN TSIGS KYI DON MA GRUB PA NYID KYI SKYON DU
'GYUR BA MA YIN NAM, BSHAD PA MA YIN TE, JI LTAR ZHE NA, GZHAN NI
GZHAN LAS BRTEN TE

GZHAN, ,GZHAN MED GZHAN LAS GZHAN MI 'GYUR, ,GZHAN NI GZHAN LA
LTOS NAS GZHAN, ,ZHES BYA NA, GZHAN MED PAS DE'I PHYIR GZHAN LA
BRTEN TE GZHAN ZHES BYA BA YANG MI 'THAD DO, ,'O NA CI ZHE NA,
GZHAN NI GZHAN LAS BRTEN TE GZHAN ZHES THA SNYAD GDAGS PA YIN NO
ZHES BYA BA'I THA

TSIG GO, ,'DIS NI BSGRUB PAR BYA BA'I CHOS BRJOD PA KHYAD PAR CAN
BRTEN PA NYID LA LTOS PA DANG BCAS PA NYID YIN PAR BSTAN TO,
,GANG LA BRTEN TE GANG YIN PA, ,DE NI DE LAS GZHAN MI 'THAD, ,CES
BYA BA NI DAM BCA' BA NYE BAR GZHAG PA YIN NO, ,'DIR RJES SU DPAG
PA NI DON DAM PAR BLTA BA NI BLTA

BAR BYA BA LAS GZHAN MA YIN TE, BRJOD PA KHYAD PAR CAN BRTEN PA
NYID LA LTOS PA DANG BCAS PA NYID YIN PA'I PHYIR BLTA BAR BYA
BA'I RANG GI BDAG NYID BZHIN PAS DE'I PHYIR BSGRUB PAS SGRUB PA'I
GTAN TSIGS KYANG GTAN TSIGS YIN PA'I PHYIR DON MA GRUB PA NYID MA
YIN LA, BRJOD PAR BYA BA KHYAD PAR CAN BRTEN PA NYID LA LTOS PA

DANG BCAS PA NYID KYI GTAN TSIGS KYI DON KYANG MA GRUB PA NYID MA
YIN TE, LTOS PA MED PA NYID MA GRUB PA'I PHYIR RO, ,JI LTAR ZHE
NA, GAL TE GZHAN NI GZHAN LAS GZHAN, ,GZHAN MED PAR YANG RUNG BAR
'GYUR, ,GAL TE GZHAN ZHES BYA BA NGO BO NYID KYIS GZHAN LAS GZHAN
YIN PAR GYUR NA DE LTA

@155A *, ,NA GZHAN MED PAR YANG GZHAN DU RUNG BAR 'GYUR TE, DE'I
NGO BO NYID YIN PA'I PHYIR DPER NA THA SNYAD KYI BDEN PAR GRAGS
PA'I ME'I DNGOS PO GZHAN LA MI LTOS PAR YANG TSA BA'I NGO BO NYID
DU 'GYUR BA BZHIN NO, ,GZHAN LAS GZHAN PA'I GZHAN PA DE, ,MED NA
MED PAS DE PHYIR MED, ,

GZHAN NYID CES BYA BA DE'O, ,DE NI MI 'DOD DE, LTA BA PO DANG,
NYAN PA PO LA SOGS PA DAG BLTA BAR BYA BA DANG, MNYAN PAR BYA BA
LA SOGS PA LA MI LTOS PHAR GZHAN NYID DU 'GYUR BA MED LA, CHAGS
PA LA SOGS PA DAG KYANG 'DOD CHAGS LA SOGS PA LA MI LTOS PAR
GZHAN NYID DU 'GYUR BA MED DE, DPER

NA THA SNYAD DU YANG ME GRANG BA LA MI LTOS PAR RANG GI NGO BO
NYID KYIS TSA BA NYID MED PA BZHIN NO, ,CI STE LTA BA PO NI LTA
BA LA SOGS PA LA LTOS PA MED PAR YANG GZHAN NYID YIN TE, MTSAN
NYID THA DAD PA'I PHYIR BA LANG DANG RTA BZHIN NO, ,MTSAN NYID
THA DAD 'DI LTA BU YANG YOD DE, LTA BA PO NI YUL DU SNANG BA'I

RNAM PAR SHES PA'I MTSAN NYID DAM DE DANG LDAN PA'I 'DU BYED KYI
TSOGS BZHIN NO, ,LTA BA NI YUL KHA DOG GZUGS DANG BA MIG GI RNAM
PAR SHES PA'I GNAS YIN NO, ,GZUGS NI GZUGS SU RUNG BA'I MTSAN
NYID KHA DOG DANG, DBYIBS KYI BDAG NYID YIN NO, ,DE'I PHYIR GTAN
TSIGS JI SKAD SMOS PA'I

MTHUS LTA BA PO NI LTA BA LA SOGS PA DAG LAS GZHAN NYID YIN PAS
RTOG GE PHYI MA DANG RANG DBANG DU, RJES SU DPAG PAS GNOD DO ZHE
NA, DE NI RIGS PA MA YIN TE, DE NYID KYI PHYIR BA LANG DANG, RTA
DAG GZHAN NYID DU MA GRUB PA'I PHYIR RO, ,'DIS MING THA DAD PA'I
PHYIR DANG RGYU DANG 'BRAS BU THA DAD PA'I PHYIR

ZHES BYA BA LA SOGS PA'I GTAN TSIGS DAG GI LAN KYANG BTAB PA YIN
NO, ,GZEGS ZAN PA DAG GIS SMRAS PA, BLTA BAR BYA BA LA GZHAN NYID
NGES PAR GNAS PA KHO NA YIN PAS DE'I PHYIR GZHAN NYID GRUB PAS
BRJOD PA KHYAD PAR CAN BRTEN PA NYID LA LTOS PA DANG BCAS PA NYID
YIN PA'I PHYIR ZHES BYA BA'I GTAN

TSIGS KYI DON MA GRUB PA NYID DO, ,DE LTA NA YANG GZHAN NYID CES
BYA BA BRJOD PA'I CHOS CAN GZHAN NYID LA LTOS PA DANG BCAS PA'I
PHYIR DANG, PHYOGS KYI CHOS SPYIR BRJOD PA'I PHYIR GTAN TSIGS KYI
DON MA GRUB PA NYID MA YIN NO, ,GZHAN YANG GZHAN NYID DANG LDAN
PAS GZHAN NYID DU 'DOD NA GNYIS PA MED PAR

@155B YANG RANG LAS GZHAN NYID DU 'GYUR TE, DE'I BDAG NYID YIN
PA'I PHYIR DPER NA ME GRANG BA LA SOGS PA LA MA LTOS PAR YANG
RANG GI BDAG NYID KYIS TSA BA NYID DU 'GYUR BA BZHIN NO, ,GNYIS
MED PA DNGOS PO GZHAN LA MI LTOS PA'I CHOS CAN LA GZHAN NYID DU
RTOG NA YANG RTOG PA TZAM DU ZAD DE, DNGOS PO

GZHAN LA LTOS PA NYID GZHAN NYID KYI BLO'I RGYU MA YIN LA, GZHAN
NYID NI BLO DE'I RGYU YIN PA'I PHYIR RO, ,GZHAN DANG GZHAN MA YIN
PA NYID GZHAN NYID DANG LDAN PAR RTOG NA YANG DON MED PA NYID
DANG, DGAG PA MI MTHUN PA NYID DU 'GYUR RO, ,DNGOS PO BRJOD PAR
BYA BA MA YIN PA DUS PHYIS GZHAN

NYID DANG LDAN PAR RTOG NA YANG DNGOS PO NI GZHAN NYID DANG LDAN
PA MA YIN TE, DNGOS PO YIN PA'I PHYIR, DPER NA BRJOD PAR BYA BA
MA YIN PA DE NYID KYI SKAD CIG MA BZHIN PAS RANG GI RJES SU DPAG
PA LA GNOD DO, ,BYE BRAG PA GZHAN DAG GIS SMRAS PA, DON DAM PAR
LTA BA NI BLTA BAR BYA BA LAS GZHAN

MA YIN TE ZHES DAM BCAS PA DE'I DON GANG YIN, GAL TE GZHAN NYID
DE LA MI 'JUG GO ZHE NA NI GTAN TSIGS MA NGES PA NYID DE, MI
MTHUN PA'I PHYOGS LA YANG, LTOS PA DANG BCAS PA NYID DU 'JUG PA'I
PHYIR RO, ,CI STE GZHAN NYID RDZAS KYI NGO BO NYID MA YIN GZHAN
NI GRUB PA LA SGRUB PA YIN TE, GZHAN NYID

NI DE'I NGO BO NYID YIN PA'I PHYIR RO, ,DE LA 'DIR BRTAG PA SNGA
MA LA YANG JI SKAD BSTAN PA'I TSUL GYIS GZHAN NYID BKAG PA'I
PHYIR, MI MTHUN PA'I PHYOGS MED PAS MA NGES PA NYID MA YIN NO,
,BRTAG PA GNYIS PA LA YANG DON DAM PAR LTA BA NI BLTA BAR BYA BA
LAS GZHAN MA YIN NO ZHES BYA BA LA, KHO BO

CAG GIS DE LA GZHAN NYID KYI BLO DANG SGRA'I SPYOD YUL NYID KYI
CHOS MED DO ZHES BSTAN PA'I PHYIR PHA ROL PO LA SGRUB PA DE LTA
BU MED PAS GRUB PA LA SGRUB PA YANG MA YIN NO, ,DON DAM PAR GZHAN
NYID LA GZHAN NYID KYI NGO BO NYID MED DE, SPYI DANG KHYAD PAR
DANG LDAN PA'I PHYIR DPER NA GZUGS NYID BZHIN NO, ,YANG

NA DON DAM PAR GZHAN NYID NI GZHAN NYID KYI BLO DANG SGRA SKYE
BA'I RGYU NYID MA YIN TE, BLO DANG SGRA KHYAD PAR CAN GYI RGYU
YIN PA'I PHYIR DPER NA GZUGS NYID BZHIN NO, ,YANG NA DON DAM PAR
GZHAN NYID KYI BLO NI GZHAN NYID DANG LDAN PA'I BLTA BAR BYA BA
LA SOGS PA'I YUL DNGOS DANG LDAN PA MA YIN TE, GZHAN NYID KYI BLO
YIN

@156A *, ,PA'I PHYIR DPER NA GZHAN NYID KYI YUL CAN MA YIN PA
BZHIN NO, ,RGYAS PAR NI SNGA MA BZHIN NO, ,YANG GZHAN YANG, 'DI
LA GZHAN NYID CES BYA BA DE GZHAN LA YOD DAM GZHAN MA YIN PA LA
YOD GRANG NA, DES CIR 'GYUR, GAL TE GZHAN LA YOD DO ZHE NA,
,GZHAN NYID GZHAN LA'ANG

YOD MA YIN, ,DE 'JUG PA DON MED PA NYID DU 'GYUR BA'I PHYIR DANG,
GZHAN NI GZHAN NYID DANG BRAL BAR PHA ROL PO'I PHYOGS LA YANG
GRUB PA'I PHYIR RO, ,CI STE GZHAN MA YIN PA LA YOD DO ZHE NA, DE
LTA NA YANG, GZHAN MA YIN LA'ANG YOD PA MIN, ,RANG LAS GZHAN NYID
YIN PAR GYUR NA MI RUNG BA'I PHYIR RO, ,YANG

GZHAN YANG, GZHAN NYID DANG LDAN PA NI DE DANG LDAN DU ZIN KYANG
DE'I NGO BO NYID DU 'GYUR BAR MI 'THAD DE, BA LANG DANG LDAN PA
BA LANG DANG LDAN DU ZIN KYANG BA LANG NYID DU 'GYUR BAR MI 'THAD
PA BZHIN NO, ,GZHAN DAG GIS SMRAS PA, DE DANG LDAN PAS DE'I BDAG
NYID DU 'GYUR BA MA YIN MOD KYI, 'ON KYANG DE'I

BLO DANG SGRA'I RGYU NYID YIN NO, ,DE NI DGAG PA SMRAS ZIN PA'I
PHYIR LAN DU MI RUNG NGO, ,GAL TE GZHAN NYID KYIS GZHAN 'DI NI
GZHAN YIN NO ZHES GSAL BAR BYED PA'I PHYIR DE'I NGO BO NYID KYANG
MA YIN LA, DE DANG LDAN PA DON MED PA NYID DU YANG MI 'GYUR RO
ZHE NA, DE NI RIGS PA MA YIN TE, GSAL BAR BYED PAS

GSAL BAR BYA BA'I DON GSAL BA'I NGO BO NYID DU GSAL BAR BYED PA'I
PHYIR GZHAN NYID KYIS GZHAN 'DI NI GZHAN YIN NO ZHES GSAL BAR
BYED PAS GZHAN NYID KYIS DE GSAL BAR BYED PA DON MED PA NYID DU
'GYUR BA'I PHYIR DANG, GZHAN NYID MA YIN PAS NI 'DI GZHAN YIN NO
ZHES GSAL BAR BYAR

MI RUNG BA'I PHYIR RO, ,'DI NI PHYOGS TZAM PA ZHIG BSTAN PA YIN
TE, 'DIS SPYI DANG KHYAD PAR DANG YOD PA NYID DANG, TSAD LA SOGS
PA DAG KYANG DGAG PAR BYA'O, ,DE'I PHYIR DE LTAR GZHAN NYID MI
'THAD PAS GTAN TSIGS JI SKAD SMOS PAS MA GRUB PA MED DO, ,GZHAN
DAG GIS SMRAS PA GZHAN

NYID KYI MTHA' DANG, GZHAN MA YIN PA NYID KYI MTHA' DE DAG NI
MTHA' GNYIS TE, DE LA GAL TE KHYED KYIS GZHAN NYID KYI MTHA' MED
DO ZHES DE DGAG PA BRJOD PAS GZHAN MA YIN PA NYID KYIS MTHA'
YONGS SU BZUNG BA BYAS PAS DES NA MDZAD PA'I MTHA' LA GNOD PAR
'GYUR RO, ,'DIR BSHAD PA, JI LTAR

@156B BSTAN PA'I TSUL GYIS RE ZHIG GZHAN NYID MED DO ZHES BYA BA
DE BSTAN ZIN PAS, GZHAN NYID YOD PA MA YIN NA, ,GZHAN NAM DE NYID
YOD MA YIN, ,GZHAN LA LTOS PAS SAM, DE BKAG PAS GZHAN MA YIN PA
NYID GRUB PAS, THA SNYAD PA YIN PA'I PHYIR DANG, GZHAN NYID MA
GRUB PAS GZHAN MA YIN PA

NYID KYANG MED PA'I PHYIR RO ZHES BYA BAR DGONGS SO, ,JI LTAR DE
DGAG CE NA, DON DAM PAR LTA BA PO NI BLTA BAR BYA BA DANG GZHAN
MA YIN PA NYID MA YIN TE, BRJOD PA KHYAD PAR CAN BRTEN PA NYID LA
LTOS PA DANG BCAS PA NYID YIN PA'I PHYIR, DPER NA BLTA BAR BYA
BA'I RANG GI BDAG NYID BZHIN NO, ,DE BZHIN DU YOD PA NYID

DANG; RGYU NYID DANG, 'BRAS BU NYID DANG, LAN 'GA' SHES PA LOG
PA'AM THE TSOM CAN GYI YUL NYID DANG, RKYEN GYI DBYE BAS THA DAD
PA NYID KYI PHYIR RO ZHES BYA BA LA SOGS PA'I GTAN TSIGS DAG GIS
KYANG RJES SU DPAG PA BYAS PAR BSTAN PAR BYA'O, ,DE'I PHYIR DE
LTAR GZHAN MA YIN PA NYID KYANG BKAG PA'I PHYIR

MDZAD PA'I MTHA' LA GNOD PAR MI 'GYUR RO, ,GANG GI PHYIR DE LTAR
GCIG PA NYID LA SOGS PA DAG MA GRUB PA'I PHYIR, DE NI DE DANG
PHRAD PA MED, ,GZHAN YANG GZHAN DANG PHRAD MI 'GYUR, ,ZHES RAB TU
BYED PA BSTAN PA'I NANG NAS 'BYUNG BA'I DBANG GIS MJUG BSDU BA'O,
,GANG LA LA 'DI SKAD CES 'DOD CHAGS DANG

CHAGS PA DAG PHRAD PA YOD PA NYID DE, PHRAD BZHIN PA YOD PA'I
PHYIR DPER NA, 'O MA DANG CHU DAG BZHIN NO, ,YANG NA PHRAD PA DE
DANG LDAN PA'I PHRAD PA YOD PA NYID DE, MTHAR THUG PA'I SGRAR
BRJOD PA'I PHYIR DPER NA LCAGS SGROG LA SOGS PAS BCINGS PA BZHIN
PAS PHRAD PA PHRAD PA DANG LDAN PA'I MTHAR THUG PA'I

SGRAR BRJOD PA DE YANG YOD DO, ,DE BZHIN DU DON DAM PAR PHRAD PA
PO DE DANG LDAN PA'I PHRAD PA YOD PA NYID DE, BRJOD PA KHYAD PAR
CAN GYIS BRJOD PAR BYA BA YIN PA'I PHYIR DANG, DPER NA ZAS DANG
'BREL PAS BRJOD PA KHYAD PAR CAN GYI CHA LA BRTEN PA'I ZA BA PO
BZHIN PAS PHRAD PA PO BRJOD PA KHYAD PAR CAN GYIS BRJOD PAR BYA

BA'I PHRAD PA PO DE YANG YOD PAS, DE'I PHYIR PHRAD PA YOD PA NYID
DO ZHES ZER RO, ,DE'I PHYIR BSHAD PA, PHRAD BZHIN PA DANG PHRAD
PA DANG, ,PHRAD PA PO YANG YOD MA YIN, ,SGRUB PA JI SKAD BSTAN
PAS GZHAN NYID MI SRID PA'I PHYIR RO ZHES BYA BAR DGONGS SO, ,DE
LA 'DIR RAB TU BYED PA'I DON NI PHA ROL POS RAB TU BYED PA'I

@157A *, ,DANG POR SGRUB PA SMRAS PA'I SKYON BRJOD PAS PHRAD PA
NGO BO NYID MED PA NYID DU BSTAN PA YIN NO, ,DE'I PHYIR RANG GI
RTZAL GYIS RNAM PAR GNON PA GZUGS LA PHRAD PA'AM, BRAL BA MED DO,
,DE BZHIN DU TSOR BA DANG, 'DU SHES DANG, 'DU BYED RNAMS DANG,
RNAM PAR SHES PA LA YANG PHRAD PA'AM,

BRAL BA MED DO, ,GZUGS DANG, TSOR BA DANG, 'DU SHES DANG, 'DU
BYED RNAMS DANG, RNAM PAR SHES PA LA PHRAD PA'AM BRAL BA MED PA
GANG YIN PA DE NI SHES RAB KYI PHA ROL TU PHYIN PA'O ZHES BYA BA
LA SOGS PA GSUNGS PA DE DAG GRUB PA YIN NO, ,SLOB DPON LEGS LDAN
BYED KYIS NYE BAR SBYAR BA, DBU MA RTZA BA'I

'GREL PA SHES RAB SGRON MA LAS, PHRAD PA BRTAG PA ZHES BYA BA
STE, RAB TU BYED PA BCU BZHI PA'O,, ,,DA NI DE BZHIN DU STONG PA
NYID KYI MI MTHUN PA'I PHYOGS KYI KHYAD PAR DGAG PAS, RTEN CING
'BREL BAR 'BYUNG BA CHAD PA MED PA DANG, RTAG PA MED PA BSTAN
PA'I DON GYI DBANG GIS RAB TU BYED PA BCO LNGA

PA BRTZAM MO, ,'DIR SMRAS PA, KHYED DNGOS PO RNAMS NGO BO NYID
MED DO ZHES SMRA BA'I DAM BCAS PA LA RANG GI TSIG DANG 'GAL BA'I
SKYON YOD DE, DE NYID KYI DON DE LA SKUR BA BTAB PA'I PHYIR DPER
NA SMRAS PA, THAMS CAD BRDZUN NO ZHES BYA BA BZHIN NO, ,'DIR YANG
GAL TE, NGO BO NYID MED PA YIN NA NI JI

LTAR DNGOS PO YIN, CI STE DNGOS PO YIN NA NI, ,NGO BO NYID MED PA
MA YIN PAS DAM BCAS PA LA DE NYID KYIS DON DE LA SKUR BA BTAB
PA'I SKYON YOD DO, ,'DIR BSHAD PA, DON DAM PAR DNGOS PO RNAMS NGO
BO NYID YOD PA YIN TE, DPER NA CHE GE MO ZHIG BZHIN NO ZHES BYA
BA'I RJES SU 'GRO BA MED PA'I PHYIR

DANG, DON DAM PAR DNGOS PO RNAMS NGO BO NYID YOD PA NYID DU KHAS
BLANGS NAS NGO BO NYID MED PA NYID DU DAM MA BCAS PA'I PHYIR DES
NA DAM BCAS PA'I DON LA SKUR BA MA BTAB PAS GTAN TSIGS KYI DON MA
GRUB PA NYID MA YIN LA, THA SNYAD DU YANG DNGOS PO RNAMS KYI NGO
BO NYID SGYU MA'I NGO BO NYID BZHIN DU DAM BCAS PA LA DE BZHIN DU
SKUR BA MA BTAB PA'I

PHYIR DANG, RTEN CING 'BREL PAR 'BYUNG BA NI SKYE BA MED DO ZHES
BYA BAS LAN BTAB ZIN PA'I PHYIR 'DI LA SKYON MED DO, ,MKHAS PAR
RLOM PA GZHAN DAG GZHAN DU PHYIR ZLOG PAR BYED DE, DE DAG NGO BO
NYID GANG GIS NGO BO NYID MED PA NYID DU 'DOD, GAL TE RANG GI
RNAM PAR RTOG PA'I BZOS SBYAR BA'I NGO BO NYID

@157B SGRO BTAGS NAS MA GRUB BO ZHE NA NI GRUB PA LA SGRUB PA YIN
NO, ,CI STE DE DAG RGYU DANG RKYEN LAS BYUNG BA'I NGO BO NYID
GANG YIN PA DES NGO BO NYID MED PA NYID DO ZHE NA NI DE NI RIGS
PA MA YIN TE, MNGON SUM DANG GRAGS PA'I GNOD PAS GNOD PAR 'GYUR
BA'I PHYIR RO, ,'DIR BSHAD PA, DON DAM PAR RNAM PAR

SHES PA RNAM PAR BRTAGS PA'I DNGOS PO'I GZUGS LA DMIGS PA'I SKYE
BA KHAS MA BLANGS PA'I PHYIR DANG, DNGOS PO YOD PA NYID BKAG PA'I
PHYIR DANG, 'JIG RTEN GYI THA SNYAD MA SPANGS PA'I PHYIR MNGON
SUM DANG GRAGS PA'I GNOD PA MED PAS KHO BO CAG GI PHYOGS LA GANG
GIS GANG LA GNOD PA YANG MED

DO; ,MNGON SUM GYIS GNOD PA YOD PAR STON PAR 'DOD NA DE YANG RIGS
PA MA YIN TE, MNGON SUM DU DMIGS PA'I DNGOS PO MNGON SUM DU YOD
PA NYID DU BSTAN PAR BYA DGOS NA DE YANG MA GRUB PA'I PHYIR RO,
,GAL TE DON DAM PAR DNGOS PO 'BA' ZHIG RNAM PA 'GA' ZHIG GIS YOD
PAR GYUR NA RANG GI

BDAG NYID KYIS YOD PA DE'I SKYE BA DON MED PAR 'GYUR TE, NGO BO
NYID NI RGYU RKYEN LAS, ,'BYUNG BA RIGS PA MA YIN NO, ,NGO BO
NYID YOD PAR SMRA BA'I PHYOGS LA ZHES BYA BA'I TSIG GI LHAG MA'O,
,NGO BO NYID NI RANG GI NGO BO STE, RANG GI BDAG NYID CES BYA
BA'I THA TSIG GO, ,'BYUNG BA NI SKYE BA'O, ,CI STE 'BYUNG

BAR MTHONG BAS BSNYON PAR MI NUS SO ZHE NA, DE YANG RGYU DANG
RKYEN GZHAN LA RAG LAS PA YIN PAS, RGYU DANG RKYEN LAS BYUNG BA
YI, ,NGO BO NYID NI BYAS PAR 'GYUR, ,DE LA RGYU NI THUN MONG MA
YIN PA DANG, RANG GI DON DANG DE MA THAG PA DANG, CHA MTHUN PA
DANG BSKYED PA GCIG BU GANG YIN PA'O, ,RKYEN NI

DE LAS BZLOG PA STE, ,LHAN CIG BYED PA DAG GO, ,BYAS PA NI BCOS
MA ZHES BYA BA'I THA TSIG GO, ,DE LA 'DIR RAB NI MI MTHUN PA'I
PHYOGS LAS BZLOG PAS PHYOGS KYI CHOS MNGON NO ZHES BYA BA'I TSIG
GI DON TE, DPER NA SGRA MI RTAG PA DANG LDAN PA MA YIN TE, RTAG
PA NI BYAS PA YIN PA'I PHYIR RO, ,RTAG

PA LA NI BYAS PA NYID MED LA SGRA LA NI BYAS PA NYID YOD PAS DE'I
PHYIR SGRA NI MI RTAG STE, BYAS PA'I PHYIR RO ZHES BYA BA DE
BZHIN DU 'DIR YANG NGO BO NYID NI RGYU DANG RKYEN RNAMS LAS BYUNG
BAR MI RIGS TE, RGYU DANG RKYEN RNAMS LAS BYUNG BA'I NGO BO NYID
NI BYAS PA YIN PAR 'GYUR LA, NGO BO NYID LA NI BYAS PA NYID YOD
PA MA

@158A *, ,YIN TE, ,NGO BO NYID NI MA BYAS PA'I PHYIR RO, ,'DI LA
NI BYAS PA NYID YOD PAS 'DIR RJES SU DPAG PA NI DON DAM PAR NANG
GI SKYE MCHED RNAMS NI NGO BO NYID YOD PA MA YIN TE, RGYU DANG
RKYEN LAS BYUNG BA'I PHYIR DPER NA SGYU MAR BYAS PA'I MI DANG,
PHYUGS DANG, RI DAGS DANG, BYA LA SOGS

PA'I RDZAS DAG BZHIN NO, ,GANG LA NGO BO NYID YOD PA DE NI 'BYUNG
BAR MI 'GYUR BAS MI MTHUN PA'I PHYOGS LAS LDOG GO, ,'DIR TSIG GI
DON MA RTOGS PA SUN 'BYIN PAR 'DOD PA KHA CIG GIS SMRAS PA, SGYU
MA NI GSANG SNGAGS DANG SMAN YONGS SU GZUNG BA'I DBANG GIS 'JIM
PA DANG, SA DANG, RTZA

DANG, 'BRAS BU DANG, LO MA LA SOGS PA DAG YOD PA NYID LAS GLANG
PO CHE LA SOGS PA'I GZUGS SU SNANG BA'I PHYIR, DPE BSGRUB PAR BYA
BA'I CHOS DANG MI LDAN PA'I SKYON YOD DO, ,DE NI RIGS PA MA YIN
TE, GLANG PO CHER SNANG BA GLANG PO CHE'I NGO BO NYID MED PA DPE
NYID DU 'DOD KYI RTZA LA SOGS PA DAG MI 'DOD

PA'I PHYIR DANG, DE DAG GI NGO BO NYID KYANG YOD PA MA YIN TE, DE
DAG GI SKYE BA BKAG PA'I PHYIR DANG, SA LA SOGS PA DAG RDZAS SU
YOD PA NYID BKAG PA'I PHYIR RO, ,GZHAN DAG GIS SMRAS PA, JI TZAM
DU GANG DAG RGYU DANG RKYEN LAS BYUNG BA DE DAG THAMS CAD DNGOS
PO'I NGO BO NYID YIN PAS GTAN TSIGS KYI

DON 'GAL PA NYID YIN NO, ,MA NGES PA NYID KYANG YIN TE, SGYU MA LA
SOGS PA KHA CIG MTHUN PA'I PHYOGS DANG MI MTHUN PA'I PHYOGS LA
YANG YOD PA'I PHYIR RO, ,MTHUN PA'I PHYOGS THAMS CAD LA MA KHYAB
PAS GTAN TSIGS KYI DON MA GRUB PA NYID KYANG YIN TE, NAM MKHA' LA
SOGS PA 'DUS MA BYAS DANG

RGYU DANG RKYEN LAS MA BYUNG BA'I PHYIR RO, ,DE YANG BZANG PO MA
YIN TE, DNGOS PO'I NGO BO NYID SGYU MA DANG, RMI LAM DANG, SMIG
RGYU LTA BU DAG RGYU DANG RKYEN GYIS BYAS SU ZIN KYANG GZHAN LA
MED PA'I PHYIR NGO BO NYID CES BRJOD DE, DPER NA ME'I TSA BA NYID
BZHIN PAS DE'I PHYIR NGO BO NYID CES BYA BA DE NI THA SNYAD PA
YIN GYI

DON DAM PA PA MA YIN NO, ,DON DAM PAR NI, NGO BO NYID NI BYAS PA
ZHES, ,JI LTA BUR NI RUNG BAR 'GYUR, ,BYAS PA NYID NI NGO BO NYID
MED PA NYID MED NA MI 'BYUNG BA'I PHYIR RO ZHES BYA BAR DGONGS
SO, ,DE LTA BAS NA MI MTHUN PA'I PHYOGS MED PA'I PHYIR GTAN TSIGS
KYI DON 'GAL BA NYID DANG MA NGES PA NYID MA

@158B YIN NO, ,MTHUN PA'I PHYOGS THAMS CAD LA MA KHYAB PA YANG MA
YIN TE, THA SNYAD DU YANG NAM MKHA' LA SOGS PA MA SKYES PA DAG NI
RI BONG GI RVA BZHIN DU YOD PA NYID DU KHAS MA BLANGS PA'I PHYIR
RO, ,MTHUN PA'I PHYOGS THAMS CAD LA MA KHYAB TU ZIN KYANG BSGRUB
PAR BYA BA LA 'KHRUL PA MED PAS

BRTZAL MA THAG TU 'BYUNG BA BZHIN DU DE YANG GTAN TSIGS YIN PA'I
PHYIR DANG, DUS GCIG TU PHYOGS SU MA BYAS PA'I PHYIR DANG, 'DUS
MA BYAS KYI DNGOS PO PHYOGS SU MA BYAS PA'I PHYIR SKYON MED DO,
,DA NI MI MTHUN PA'I PHYOGS BRTAGS NA YANG DE LAS BZLOG PAS
PHYOGS KYI CHOS KYI DBANG GIS RJES

SU DPAG PA SMRA BAR 'DOD NAS BSHAD PA, NGO BO NYID NI BCOS MIN
DANG, ,GZHAN LA LTOS PA MED PA YIN, ,BCOS MA MA YIN PA NI RGYU
DANG RKYEN RNAMS KYIS MA BYAS PA'I PHYIR RO, ,GZHAN LA LTOS PA
MED PA NI BRJOD PA KHYAD PAR CAN BRTEN PA GZHAN LA LTOS PA MED
PA'I PHYIR RO, ,NANG GI DNGOS

PO RNAMS NI DE LTAR BCOS MA MA YIN PA DANG, GZHAN LA LTOS PA MED
PA MA YIN TE, 'O NA CI ZHE NA, BYAS PA NYID DANG, LTOS PA DANG
BCAS PA NYID YIN NO, ,'DIS NI DNGOS PO'I CHOS BYA BA NYID DANG,
LTOS PA DANG BCAS PA NYID YIN PAR BSTAN TO, ,DE'I PHYIR RJES SU
DPAG PA NI DON DAM PAR NANG

GI DNGOS PO RNAMS NGO BO NYID MED PA NYID DE, BYAS PA'I PHYIR
DANG, BRJOD PA KHYAD PAR CAN BSTAN PA NYID LA LTOS PA DANG BCAS
PA'I PHYIR DPER NA SGYU MA MKHAN GYIS SPRUL PA'I MI LA SOGS PA
BZHIN NO, ,GANG NGO BO NYID YOD PA DE NI DE LAS BZLOG PAR 'GYUR
RO, ,RGYAS PAR NI SNGA MA BZHIN NO,, ,,

DBU MA RTZA BA'I 'GREL PA SHES RAB SGRON MA BAM PO BCU GCIG PA,
,'DIR SMRAS PA, DON DAM PAR NANG GI SKYE MCHED KYI DNGOS PO RNAMS
NGO BO NYID YOD PA NYID YIN TE, RANG LAS GZHAN PA'I BRJOD PA
DANG, BRJOD PAR BYA BA KHYAD PAR CAN NYID KYI RGYU YIN PA'I PHYIR
DPER NA RING PO THUNG NGU'I BRJOD PA

DANG; BRJOD PAR BYA BA KHYAD PAR CAN NYID KYI RGYU YIN PA BZHIN
NO, ,DE BZHIN DU RANG LAS GZHAN PA LA'ANG, 'DI NI GZHAN NO ZHES
BRJOD PA DANG, BRJOD PA KHYAD PAR CAN NYID KYI RGYU YOD DO, ,'DIR
BSHAD PA, 'DI LA NGO BO NYID MED PA NYID STON PA'I RJES SU DPAG
PA DU MA BRJOD PAS, DNGOS PO'I

@159A *, ,NGO BO NYID MED DO ZHES BSTAN ZIN PAS, NGO BO NYID NI
YOD MIN NA, ,GZHAN GYI DNGOS PO GA LA YOD PA DE SMROS SHIG ,NGO
BO NYID NI DE LAS GZHAN PA'I DNGOS PO LA LTOS NAS GZHAN GYI DNGOS
PO ZHES BRJOD PA'I PHYIR RO ZHES BYA BAR DGONGS SO, ,DE'I PHYIR,
GZHAN GYI DNGOS

PO'I NGO BO NYID, ,GZHAN GYI DNGOS PO YIN ZHES BRJOD, ,CES BYA BA
SMRAS TE, GZHAN GYI DNGOS PO'I RANG GI BDAG NYID KYI NGO BO NYID
NI DNGOS PO GZHAN LA LTOS NAS GZHAN GYI DNGOS POR BRJOD PA YIN
NO, ,NGO BO NYID MED PA'I PHYIR GZHAN GYI DNGOS PO YANG MA GRUB
PAS DE'I PHYIR RANG LAS GZHAN PA'I BRJOD

PA DANG, BRJOD PAR BYA BA KHYAD PAR CAN NYID KYI RGYU YIN PA'I
PHYIR ZHES BYA BA'I GTAN TSIGS DE'I DON MA GRUB PA NYID DAM, DON
'GAL BA NYID KYANG YIN LA, DPE YANG MED DE, RING PO DANG THUNG
NGU DAG MA GRUB PA'I PHYIR RO, ,GZHAN DAG GIS SMRAS PA, MIG LA
SOGS PA'I DNGOS PO DAG GIS DON DAM PA'I NGO

BO NYID YOD PA NYID DE, DNGOS PO YIN PA'I PHYIR DPER NA ME'I TSA
BA NYID BZHIN NO, ,'DIR BSHAD PA, MED DANG BUD SHING BRTAG PA'I
SKABS SU DON DAM PAR ME'I TSA BA NYID BSAL BA'I PHYIR DANG, DON
DAM PAR YOD PA NYID BKAG PA'I PHYIR DANG, SKYE BA BKAG PA'I PHYIR
ME MA GRUB PAS DPE'I CHOS CAN

MA GRUB PA'I SKYON DANG, DPE BSGRUB PAR BYA BA'I CHOS DANG MI
LDAN PA'I SKYON YOD DO, ,YANG GZHAN YANG, NGO BO NYID DANG GZHAN
DNGOS DAG ,MA GTOGS DNGOS PO GA LA YOD, ,DNGOS PO YOD PA MA YIN
PA NYID DO ZHES BYA BA'I TSIG GI DON TO, ,DE CI'I PHYIR ZHE NA,
RGYU DANG RKYEN RNAMS LA BRTEN TE BYUNG BA'I

DNGOS PO'I BDAG NYID NI NGO BO NYID CES BYA LA, NGO BO NYID LAS
GZHAN PA'I DNGOS PO RGYU LA SOGS PA DAG NI GZHAN GYI DNGOS PO
ZHES BYA STE, DE LA, NGO BO NYID DANG GZHAN DNGOS DAG ,YOD NA
DNGOS PO 'GRUB PAR 'GYUR, ,DE DAG KYANG JI LTAR MED PA DE LTAR
SNGAR SPYI DANG KHYAD PAR BSTZAL BAS, DE BSTZAL ZIN

PAS, DE'I PHYIR DNGOS PO YIN PA'I PHYIR ZHES BYA BA'I GTAN TSIGS
KYI DON MA GRUB PA NYID DO, ,'DIR SMRAS PA, GANG DAG DNGOS NYID
GZHAN DNGOS DANG, ,DNGOS DANG DNGOS MED NYID LTA BA, ,DE DAG
SANGS RGYAS BSTAN PA LA, ,DE NYID MTHONG BA MA YIN NO, ,ZHES
KHYOD KYIS 'OG NAS SMRAS PA DE LA DA

@159B LTAR KHYOD, NGO BO NYID DANG GZHAN DNGOS DAG ,MA GTOGS DNGOS
PO GA LA YOD, ,CES SMRA BA 'DIS GNOD PAR 'GYUR RO, ,YANG NA DNGOS
PO YOD PA NYID DE, MI MTHUN PA'I PHYOGS YOD PA'I PHYIR DPER NA,
BYA ROG YOD PAS 'UG PA YOD PA BZHIN NO, ,'DIR BSHAD PA, DON DAM
PAR SKYE BA BKAG

PAS, GAL TE DNGOS PO MA GRUB NA, ,DNGOS MED 'GRUB PAR MI 'GYUR
RO, ,DNGOS PO BKAG PAS DNGOS PO MED PA ZHES BRJOD PA'I PHYIR RO,
,DNGOS PO MED PAR YANG MI BRJOD PAS KHAS BLANGS PA LA GNOD PA
YANG MED LA, GTAN TSIGS KYI DON MA GRUB PA YANG MA YIN NO, ,YANG
NA, DNGOS PO GZHAN

DU 'GYUR BA NI, ,DNGOS MED YIN PAR SKYE BO SMRA, ,DNGOS PO MED
PA'I PHYIR DE YANG MED PAS GTAN TSIGS THUN MONG MA YIN PA NYID
DAM, DON 'GAL BA NYID DO, ,DPE YANG MED DE, DAM DAM PAR BYA ROG
DANG 'UG PA DAG YOD PA NYID DU MA GRAGS PA'I PHYIR RO, ,GANG GI
PHYIR DE LTAR NYE BAR BRTAGS NA,

NGO BO NYID DANG GZHAN GYI DNGOS PO DANG DNGOS PO MED PA MA GRUB
PA DE'I PHYIR BDE BAR GSHEGS PA'I SRAS GANG DAG CHAGS PA MED PA'I
BLO YOD PA SHES BYA'I RGYA MTSO CHEN PO MTHA' DAG LA BLO GROS KYI
'OD ZER THOGS PA MED PA DANG LDAN PAS THAMS CAD LA PHAN GDAGS
PA'I PHYIR, DE BZHIN GSHEGS PA'I TSUL

SPYAD DKA' BA SPYOD PAR BYED PA RNAMS PAR MI RTOG PA'I YE SHES
KYI SHING RTA LA SPYOD PA DE DAG NI NGO BO NYID DANG, GZHAN GYI
DNGOS PO DANG, DNGOS PO DANG, DNGOS PO MED PAR MI BLTA'O, ,DE DAG
LAS GZHAN PA'I SEMS CAN CHUNG NGU TSE RABS GZHAN DU YANG CHOS ZAB
CING RGYA CHE BA LA BZOD PA MA SKYES PA NGO BO NYID DANG,

GZHAN GYI DNGOS PO DANG DNGOS PO DANG DNGOS PO MED PAR SMRA BA LA
MNGON PAR ZHEN PA'I BAG CHAGS KYIS BLO NYAMS PAR GYUR PA, GANG
DAG DNGOS NYID GZHAN DNGOS DANG, ,DNGOS DANG DNGOS MED NYID LTA
BA, ,DE DAG SANGS RGYAS BSTAN PA LA, ,DE NYID MTHONG BA MA YIN
NO, ,NGO BO NYID LA SOGS PAR LTA BA NI,

RIGS PA DANG LUNG DANG 'GAL BA'I PHYIR RO ZHES BYA BAR DGONGS SO,
,DE LA JI LTAR RIGS PA DANG 'GAL BA NYID YIN PA DE LTAR NI BSTAN
ZIN TO, ,JI LTAR LUNG DANG 'GAL BA NYID YIN PA DE LTAR 'DIR BSHAD
DE, BCOM LDAN DNGOS DANG DNGOS MED PA, ,STON PAS K'A TY'A YA NA
YI, ,GDAMS NGAG LAS NI YOD PA DANG, ,

@160A *, ,MED PA GNYI GA'ANG DGAG PA MDZAD, ,K'A TY'A YA NA 'JIG
RTEN 'DI NI GNYIS LA GNAS TE, PHAL CHER YOD PA NYID DANG, MED PA
NYID LA'O ZHES BYA BA LA SOGS PA DANG, DE BZHIN DU KUN DGA' BO
YOD CES BYA BA NI RTAG PAR 'GYUR LA, MED CES BYA BA NI CHAD PAR
'GYUR RO ZHES

KYANG GSUNGS SO, ,YANG NA KHA CIG LA BLO 'DI LTA BU 'BYUNG STE,
GAL TE DON DAM PAR DNGOS PO RNAMS MED PA YIN NA, 'O NA GANG DAG
GI ,DE KHO NA MTHONG BA LA DE KHO NA MTHONG ZHES BYA SNYAM NA
THUB PA CHEN PO'I SRAS RTEN CING 'BREL PAR 'BYUNG BA SHES PA'I
NYI MA'I 'OD ZER GYIS MI SHES PA'I MUN PA

BSAL BA GANG DAG ,DNGOS PO RGYU DANG RKYEN LAS BYUNG BA THA SNYAD
KYI YAN LAG TU GYUR PA DAG LA, SHES RAB KYIS YONGS SU RTOG NA,
NGO BO NYID KYANG MED, GZHAN GYI DNGOS PO YANG MED, DNGOS PO YANG
MED, DNGOS PO MED PA YANG MED DO ZHES DGAG PA'I TSUL GYIS MTHONG
BA DE DAG NI DE KHO NA MTHONG BA

YIN TE, DE KHO NA MTHONG BA'I RGYU YIN PA'I PHYIR RO, ,GZHAN
STONG PA NYID DU LTA BAS 'JIGS SHING SKRAG PAR GYUR PA, NAM MKHA'
'JIGS SHING SKRAG PA THOGS PA DANG BCAS PA'I RDZAS KYI GNAS SU
GYUR PA'I NAM MKHA' SEL BAR 'DOD PA LTA BU NGO BO NYID LA SOGS
PAR LTA BA LA GNAS PA, GANG DAG

DNGOS NYID GZHAN DNGOS DANG, ,DNGOS DANG DNGOS MED NYID LTA BA,
,DE DAG SANGS RGYAS BSTAN PA LA, ,DE NYID MTHONG BA MA YIN NO,
,DE DAG MTHONG BA NI LOG PA'I SHES PAS MTHONG BA YIN PA'I PHYIR
RO ZHES BYA BAR DGONGS SO, ,DE NYID KYI PHYIR, BCOM LDAN DNGOS
DANG DNGOS MED PA, ,STON

PAS K'A TY'A YA NA YI, ,GDAMS NGAG LAS NI YOD PA DANG, ,MED PA
GNYIS KA DGAG PAR MDZAD, ,NGO BO NYID LA SOGS PAR MI LTA BA NI DE
KHO NA MTHONG BA YIN NO ZHES BYA BA DE LTAR KHONG DU CHUD PAR BYA
BA NYID DU RIGS SO, ,CI'I PHYIR ZHE NA, GAL TE RANG BZHIN YOD
NYID NA, ,DE NI MED NYID MI 'GYUR

RO; ,DNGOS PO RNAMS LA NI SNGA NA MED PA DANG, ZHIG NAS MED PA
NYID DAG KYANG YOD DO, ,'DIS NI DNGOS PO'I CHOS GZHAN DU 'GYUR BA
NYID BSTAN TO, ,CI'I PHYIR DNGOS PO'I BDAG NYID RANG BZHIN GYIS
YOD PA NYID YIN NA, GZHAN DU 'GYUR BA NYID DU MI 'DOD CE NA, DE'I
PHYIR DNGOS PO'I MTSAN

@160B NYID KYI, RANG BZHIN GZHAN DU 'GYUR BA NI, ,NAM YANG 'THAD
PAR MI 'GYUR RO, ,ZHES SMRAS TE, ME'I TSA BA'I MTSAN NYID KYI
RANG BZHIN GRANG BA NYID DU MI 'GYUR BA BZHIN NO ZHES BYA BAR
DGONGS SO, ,DE'I PHYIR DE NI CHOS MI MTHUN PA'I DPE'I TSIG YIN
TE, DPER NA BRTAG PA LA BYAS PA NYID YOD

PAR MI RIGS PA BZHIN NO, ,'DIR RJES SU DPAG PA NI DON DAM PAR
NANG GI DNGOS PO RNAMS LA JI LTAR RTOG PA'I NGO BO NYID YOD PA MA
YIN TE, GZHAN DU 'GYUR BA'I PHYIR DPER NA CHU'I REG PA MED DANG
PHRAD PAS, TSA BA'I DNGOS POR GYUR PA LA DON DAM PA PA'I TSA BA'I
NGO BO NYID MED PA BZHIN NO, ,CI STE YANG

LA LA 'DI SNYAM DU SEMS TE, LUNG LAS, SHING SDONG PO 'DI LA KHAMS
SNA TSOGS YOD DO ZHES GSUNGS PAS TSUL YANG TSA BA NYID YOD PA'I
PHYIR DPE MED DO SNYAM NA, DE LA RDZU 'PHRUL DANG LDAN PA'AM,
SEMS LA DBANG THOB PAS RTZVA 'AM, PHUB MA DANG, LCI BA LA SOGS PA
GANG DANG GANG LA NOR

BU DANG, GSER DANG, DNGUL LA SOGS PAR GYUR CIG CES BYIN GYIS RLOB
PAR BYED PA DE DANG DE BZHIN DU 'GYUR BA SHING LA ZHAL GYIS BZHES
NAS, SHING SDONG PO 'DI LA KHAMS SNA TSOGS YOD DO ZHES GSUNGS PA
YIN NO, ,GAL TE KHAMS SNA TSOGS ZHES BYA BA NI NUS PA SNA TSOGS
ZHES BYA BA'I DON YIN NO ZHE

NA; GANG ZHIG GANG GI NUS PA DANG LDAN PA DE NI DE'I NGO BO NYID
YIN PAR MI RIGS TE, SA'I SRA BA NYID KYANG GSHER BA NYID DANG,
TSA BA NYID DANG G-YO BA NYID KYI NGO BO NYID DU GYUR NA MI RUNG
BA'I PHYIR RO, ,BYE BRAG TU SMRA BA DAG GIS SMRAS PA, DNGOS PO
GNAS SKABS DANG DUS GZHAN DU GYUR PA DAG KYANG YOD PA NYID

DU SHES PAR BYA STE, RNAM PAR SHES PA'I YUL YIN PA'I PHYIR DPER
NA DA LTAR BZHIN PAS DES NA GZHAN DU GYUR PA'I PHYIR ZHES BYA
BA'I GTAN TSIGS DE'I DON GAL TE BYUNG NAS 'JIG PA YIN NA NI,
GZHAN LA GTAN TSIGS KYI DON MA GRUB PA NYID YIN LA, CI STE GZHAN
DU 'GYUR BA YIN NA NI RANG LA GTAN

TSIGS KYI DON MA GRUB PA NYID DO, ,DE NI RIGS PA MA YIN TE, DON
DAM PAR DA LTAR BYUNG BA'I DNGOS PO YANG YOD PA NYID DU MA GRUB
PAS DPE MA TSANG BA NYID KYI PHYIR DANG, GNAS SKABS DANG DUS
GZHAN DU GYUR PA YANG MED DE, SKYE BA BKAG PA BZHIN DU DE DAG
KYANG BKAG PA'I PHYIR RO, ,'DAS PA DANG MA

@161A *, ,'ONGS PA'I DNGOS PO RNAMS KYANG YOD PA NYID MA YIN TE,
DA LTAR MA YIN PA'I PHYIR DPER NA NAM MKHA'I ME TOG BZHIN NO,
,THA SNYAD DU YANG 'DAS PA DANG MA 'ONGS PA'I DNGOS PO RNAMS YOD
PA NYID DU MI 'GRUB STE, 'GAL BA 'KHRUL PA MED PA'I GNOD PA YOD
PA'I PHYIR DANG, DNGOS PO

DANG DNGOS PO MED PA DAG MI SGRUB PA'I PHYIR 'DOD PA'I DON GRUB
PAS, DE NI BZANG PO MA YIN NO, ,GRANGS CAN DAG LAS GANG DAG YOD
PA NYID ZIL GYIS NON PA'I PHYIR RAM, BAG LA ZHA BA'I PHYIR GTAN
TSIGS KYI DON MA GRUB PA NYID DO ZHES ZER BA DE DAG LA YANG SGRUB
PA BRGAL ZHING BRTAG PAR BYA STE, GAL TE DE

DAG NA RE DNGOS PO 'GAGS PA DANG, MA SKYES PA NI YOD PA NYID DE,
ZIL GYIS NON PA'I PHYIR NYI MA'I 'OD ZER DAG GIS SKAR MA'I 'OD
ZIL GYIS NON PA BZHIN NAM, RNAM PAR SHES PA'I YUL YIN PA'I PHYIR
RAM, DUS SU BRJOD PA'I PHYIR RAM, 'DI ZHES BSTAN PA'I PHYIR DA
LTAR GYI DNGOS PO BZHIN NO ZHES

ZER NA, DE LA YANG DGAG PA JI SKAD BSTAN PA NYID BRJOD PAR BYA'O,
,ZIL GYIS NON PA'I GTAN TSIGS KYI DON KYANG MA GRUB PA NYID DU
BRJOD PAR BYA'O, ,MI GSAL BA NI GSAL BAR BYAR MI RUNG STE, MI
GSAL BA'I PHYIR DPER NA NAM MKHA'I ME TOG BZHIN NO, ,DE BZHIN DU
BAG LA MA ZHA BA YANG BAG LA ZHA BAR

MI 'GYUR TE, BAG LA MA ZHA BA'I PHYIR DPER NA SHES PA YOD PA NYID
BZHIN NAM, GTZO BO BZHIN PAS GRUB PA'I MTHA' LA GNOD DO, ,DNGOS
PO YOD PA NYID DU 'DZIN PA LA SKYON GZHAN 'DI YANG YOD DE, GAL TE
RANG BZHIN YOD NYID NA, DE NI MED NYID MI 'GYUR RO, ,RANG BZHIN
GZHAN DU 'GYUR BA NI, ,

NAM YANG 'THAD PAR MI 'GYUR RO, ,RANG BZHIN NI MI 'GYUR BA'I
PHYIR DANG, DPE YANG MED PA'I PHYIR RO ZHES BYA BAR DGONGS SO,
,RANG BZHIN MED PA YANG GZHAN DU 'GYUR BA NYID DU BSTAN PAR MI
NUS TE, MO GSHAM GYI BU'I NA TSOD BZHIN DU 'GYUR BA MED PA BZHIN
PAS, RANG BZHIN YOD PA MA YIN NA, ,GZHAN

DU 'GYUR BA GANG GI YIN, ,DE LTA BAS NA MTHA' DE GNYI GA YANG
SKYON CHE BAS DAM PA RNAMS DE DAG YONGS SU 'DZIN PAR MI BYED DO,
,'DIR SMRAS PA, KHYOD KYIS RANG BZHIN YOD PA MA YIN PA LA GZHAN
DU 'GYUR BA MED DO ZHES SMRAS PA'I PHYIR DGAG PA NYID BRJOD PAS
DE'I SKABS STON PA'I PHYIR SGRA'I DON GYI

@161B MTHUS, RANG BZHIN YOD NA GZHAN DU 'GYUR BA NYID DU KHAS
BLANGS PA YIN TE, DES NA KHYOD KYIS PHYOGS SNGA MA LA GNOD PA
DANG, GTAN TSIGS KYI DON MA GRUB PA NYID DO, ,RANG BZHIN YOD NA
GZHAN DU 'GYUR BA MI SRID PA'I PHYIR RO, ,'DIR BSHAD PA, KHO BO
NI MED PA'I NGO BO NYID MED PA STONG PA NYID DU

SMRA'I, NGO BO NYID YOD PAR MI SMRA STE, GANG GI PHYIR CHOS GANG
LA YANG RANG BZHIN YOD PAR MI 'THAD PA'I PHYIR RO, ,CI STE YANG
MI 'THAD BZHIN DU YANG RTOG PA LA GOMS PA'I DBANG GIS RAB TU RTOG
PAR BYED NA, RANG BZHIN YOD PA YIN NA YANG, ,GZHAN DU 'GYUR BAR
JI LTAR RUNG, ,LAN BTAB ZIN

PA'I PHYIR DANG, GZHAN DU 'GYUR BA NI RANG BZHIN STONG PA NYID
MED NA MI 'BYUNG BA'I PHYIR RO ZHES BYA BAR DGONGS SO, ,DGAG PA
NYID KYANG THA SNYAD PA YIN TE, THA SNYAD PA KHO NAR YOD PA NYID
DU SGRUB PA YIN GYI, DON DAM PA PA MA YIN PAS PHYOGS SNGA MA LA
GNOD PAR YANG MI 'GYUR LA THA SNYAD DU GZHAN DU 'GYUR

BA NYID KYANG 'GRUB PAS GTAN TSIGS KYI DON MA GRUB PA NYID MA YIN
NO, ,'DIR BYE BRAG TU SMRA BA DAG GIS SMRAS PA, DON DAM PAR MIG
LA SOGS PA SKYE MCHED DRUG PO DAG NGO BO NYID YOD PA KHO NA YIN
TE, YOD PA'I BLO'I RGYU YIN PA'I PHYIR DPER NA MYA NGAN LAS 'DAS
PA BZHIN NO, ,DE LA 'DIR SMIG RGYU'I CHU LA

SOGS PA DAG KYANG YOD PA'I BLO'I RGYU YIN PA'I PHYIR GTAN TSIGS
KYI DON MA NGES PA NYID DO, ,YOD PA'I BLO NYID KYI RGYU YIN PA'I
PHYIR ZHES NGES PAR BZUNG NAS GTAN TSIGS SBYOR BAR BYED NA YANG
GTAN TSIGS KYI DON MA GRUB PA NYID DAM, DON 'GAL BA NYID DO,
,SKYON GZHAN 'DI YANG YOD DE, YOD CES BYA BA

RTAG PAR 'DZIN, ,MED CES BYA BA CHAD PAR LTA, ,DE GNYI GA YANG
LTA BA NGAN PA YIN TE, MTHO RIS DANG BYANG GROL GYI GEGS SU GYUR
PA'I PHYIR RO, ,'DI LTAR RTAG PA NYID YIN NA GANG BDE BAR GYUR PA
DE YANG BDE BAR GYUR PA NYID YIN LA, GANG SDUG BSNGAL BAR GYUR PA
DE YANG SDUG BSNGAL BAR GYUR PA

NYID YIN PAS, BDE BA BSKYED PA'I PHYIR DANG, SDUG BSNGAL NYE BAR
ZHI BAR BYA BA'I PHYIR SDUG BSNGAL 'GOG PAR 'GRO BA'I LAM KUN DU
STEN PAR MI BYED DE, YOD PA LA BYA BA MI 'THAD PA'I PHYIR RO,
,CHAD PA NYID YIN NA YANG MED PA LA KUN NAS NYON MONGS PA DANG,
RNAM PAR BYANG BA'I SDUG BSNGAL DANG, BDE BA

@162A *, ,MI 'THAD PA SU ZHIG TSUL KHRIMS YANG DAG PAR BLANGS TE
'JUG CING CI'I PHYIR 'JUG PAR 'GYUR TE, MED PA LA 'JUG PA MI
'THAD PA'I PHYIR RO, ,DE'I PHYIR YOD DANG MED PA LA, ,MKHAS PAS
GNAS PAR MI BYA'O, ,DE LTAR GANG GI PHYIR YOD PA DANG MED PAR LTA
BA DE DAG LTA BA SKYON

CHAGS PA YIN PA DE'I PHYIR, MKHAS PA 'KHOR BA'I DGON PA LAS BRGAL
BAR 'DOD PAS MTHO RIS KYI GNAS DANG, SKYED MOS TSAL DAG TU LHA'I
GRONG KHYER NA LHA MO'I LONGS SPYOD RNYED SLA BA'I BDE BA DANG,
TSOR BA THAMS CAD RGYUN CHAD PA'I BDE BA, SPROS PA THAMS CAD MA
LUS PAR NYE BAR ZHI BA'I BDE BA MYONG BAR

'DOD PA, BDAG NYID DANG LDAN PAS, DNGOS PO RNAMS KYI YOD PA NYID
DANG, MED PA NYID LA GNAS PAR MI BYA STE, DE DAG LA GNAS PA NI
RTAG PA DANG, CHAD PA'I SKYON DU THAL BAR 'GYUR BA'I PHYIR RO
ZHES BYA BAR DGONGS SO, ,JI LTAR NA YOD PA DANG, MED PAR LTA BA
DAG RTAG PA DANG, CHAD PAR

LTA BA THAL BAR 'GYUR ZHE NA, GANG ZHIG NGO BO NYID YOD PA, ,DE
NI MED PA MIN PAS RTAG ,SNGON BYUNG DA LTAR MED CES PA, ,DES NA
CHAD PAR THAL BAR 'GYUR, ,DBU MAR SMRA BA THAMS CAD THA SNYAD
TZAM DU 'DOD PAS, GZUGS LA SOGS PA SKYES PA 'DI DAG NI YOD PA'I
BLO'I RGYU YIN PA'I PHYIR YOD PA

YIN LA, MA SKYES PA DANG, MA 'GAGS PA DAG NI MED DO ZHES SMRA BA
RNAMS LA NI DE LTAR THAL BAR MI 'GYUR RO, ,DON DAM PAR YANG RTOGS
PAR BYA BA'I NGO BO NYID STONG PA'I PHYIR DANG, MA SKYES PA'I
PHYIR YOD PA NYID DU LTA BA MED LA, DON DAM PAR DNGOS PO'I NGO BO
NYID MED PA NYID MA YIN TE, RGYU DANG LDAN

PA'I PHYIR DPER NA SGYU MA BYAS PA BZHIN PAS MED PA NYID DU LTA
BA YANG MED PA'AM, YOD PA DANG MED PA'I BLO LA MNGON PAR ZHIN PA
MED PA'I PHYIR YOD PA DANG MED PA'I MTHA' GNYIS SU LTUNG BA YANG
MED DO, ,DE LA 'DIR RAB TU BYED PA'I DON NI STONG PA NYID KYI MI
MTHUN PA'I PHYOGS KYI KHYAD PAR DGAG PAS RTEN CING 'BREL

BAR 'BYUNG BA CHAD PA MED PA DANG, RTAG PA MED PA BSTAN PA YIN
NO, ,DE'I PHYIR RAB KYI RTZAL GYIS RNAM PAR GNON PA GZUGS LA CHAD
PA'I DNGOS PO'AM RTAG PA'I DNGOS PO MED DO, ,DE BZHIN DU TSOR BA
DANG, 'DU SHES DANG, 'DU BYED RNAMS DANG, RNAM PAR SHES PA LA
CHAD PA'I DNGOS PO'AM, RTAG

@162B PA'I DNGOS PO MED DO, ,GZUGS DANG, TSOR BA DANG, 'DU SHES
DANG, 'DU BYED RNAMS DANG, RNAM PAR SHES PA LA CHAD PA'I DNGOS
PO'AM, RTAG PA'I DNGOS PO MED PA GANG YIN PA DE NI SHES RAB KYI
PHA ROL TU PHYIN PA'O ZHES BYA BA DANG, DE BZHIN DU, YOD DANG MED
PA GNYI GA MTHA', ,DAG DANG MA DAG GNYI

GA MTHA', ,DE PHYIR MTHA' GNYIS RNAM SPANGS TE, ,MKHAS PA DBUS
NA'ANG GNAS MI BYED, ,CES BYA BA LA SOGS PA DANG, DE BZHIN DU, JI
LTAR BYIS PAS RNAM BRTAGS LTAR, ,DNGOS RNAMS THAMS CAD YOD PA
NYID, ,GAL TE JI LTAR DE MTHONG YOD, ,THAMS CAD DE NYID MTHONG
BAR 'GYUR, ,CHOS RNAMS

THAMS CAD YOD MIN PAS, ,NYON MONGS MED CING RNAM DAG MED, ,DE DAG
JI LTAR MTHONG LTAR MED, ,DE DAG MED PA NYID KYANG MIN, ,ZHES BYA
BA LA SOGS PA GSUNGS PA DE DAG GRUB PA YIN NO, ,SLOB DPON LEGS
LDAN BYED KYIS NYE BAR SBYAR BA, DBU MA RTZA BA'I 'GREL PA SHES
RAB SGRON MA

LAS, DNGOS PO DANG DNGOS PO MED PA BRTAG PA ZHES BYA BA STE, RAB
TU BYED PA BCO LNGA PA'O,, ,,DA NI DE BZHIN DU STONG PA NYID KYI
MI MTHUN PA'I PHYOGS KYI KHYAD PAR DGAG PAS, 'KHOR BA DANG MYA
NGAN LAS 'DAS PA NGO BO NYID MED PA NYID DU BSTAN PA'I DON GYI
DBANG GIS RAB TU BYED PA BCU DRUG PA

BRTZAM MO, ,'DIR SMRAS PA, DON DAM PAR NANG GI DNGOS PO RNAMS LA
NGO BO NYID YOD PA KHO NA YIN TE, DE DAG LA BCINGS PA DANG, THAR
PA YOD PA'I PHYIR RO, ,'DI NA GANG YOD PA MA YIN PAR NGES PAR
GZUNG BA DE LA NI BCINGS PA DANG THAR PA MI 'THAD DE, DPER NA MO
GSHAM GYI BU BZHIN NO, ,

NANG GI DNGOS PO RNAMS LA NI DE LTAR BCINGS PA DANG, THAR PA MED
PA MA YIN PAS DE'I PHYIR DE DAG YOD PAS, DON DAM PAR NANG GI
DNGOS PO RNAMS LA NGO BO NYID YOD PA KHO NA YIN NO, ,'DIR BSHAD
PA, 'DI LA 'DU BYED KYI RGYUN THOG MA MED PA'I DUS NAS RAB TU
BSAGS PA'I MI SHES PA'I MUN PAS MDONGS

PAR GYUR PA, BDAG DANG BDAG GIR 'DZIN PA'I CHU SRIN 'DZIN KHRIS
ZIN PA, SGYU MA DANG, RMI LAM DANG, SMIG RGYU LTA BU 'KHOR BA'I
BTZON RA NAS YANG DAG PAR 'DA' BA'I 'GRO BA NYAMS PA, 'DOD CHAGS
LA SOGS PA NYON MONGS PA'I LCAGS SGROG GIS GZHUNGS PA NI BCINGS
PA'O, , YANG

@163A *, ,DAG PA'I SHES PA SKYES PAS, 'DOD CHAGS LA SOGS PA NYON
MONGS PA'I LCAGS SGROG GIS GZHUNGS PA DANG BRAL ZHING DE LAS NGES
PAR GROL BA NI THAR PA'O ZHES THA SNYAD BDEN PAR RTOGS PA'I SHES
RAB KYIS GDAGS PAR ZAD KYI, DON DAM PA'I BDEN PAR RTOGS PAS NI MA
YIN TE, DON

DAM PAR BCINGS PA DANG THAR PA DAG MI 'THAD PA'I PHYIR RO, ,DE
LTAR BCOM LDAN 'DAS KYIS KYANG, DE BZHIN GSHEGS PAS 'KHOR BA
'DOGS PAR MDZAD KYANG DER 'GA' YANG 'KHOR BA MED LA, DE BZHIN
GSHEGS PAS MYA NGAN LAS 'DAS PA 'DOGS PAR MDZAD KYANG, DER 'GA'
YANG MYA NGAN LAS 'DA'

BA MED DO ZHES JI SKAD GSUNGS PA LTA BU'O, ,SLOB DPON GYIS KYANG
DON DE NYID KYI DBANG DU MDZAD NAS BCINGS PAR RNAM PAR RTOGS PA
DAG RNAM PAR BRTAGS TE, 'DI LTAR BCINGS PA ZHIG YOD PAR GYUR NA
'DU BYED RNAMS SAM, SEMS CAN YIN GRANG, 'DU BYED RNAMS KYANG RTAG
PA DAG GAM, MI RTAG PA DAG CIG

YIN GRANG NA, DE LA GAL TE BRTAG PA SNGA MA LTAR 'DOD NA BSHAD
PA, GAL TE 'DU BYED 'KHOR ZHE NA, ,DE DAG RTAG NA MI 'KHOR TE,
,'DU BYED RTAG PA YOD PA NYID DU STON PA'I RJES SU DPAG PA MED
PA'I PHYIR DANG, RTAG PA NYID DU RJES SU DPOG PAS BCINGS PA DANG,
THAR PA MED PAS DE DAG BSTZAL BA'I PHYIR

DAM BCAS PA LA CHOS KYI NGO BO NYID LAS BZLOG PA'I SKYON DU 'GYUR
RO ZHES BYA BAR DGONGS SO, ,YANG NA, DE DAG RTAG NA MI 'KHOR TE,
,ZHES BYA BA 'DI LA 'KHOR BA NI RGYUN CHAGS PAR RGYU ZHING 'BYUNG
BA DANG, 'GRO BA LNGAR 'KHOR BA YIN PA DE YANG 'DU BYED RTAG PA
SNGA PHYI KHYAD PAR MA SKYES PA RNAMS LA MI 'THAD DO, ,

'DIR GRANGS CAN DAG GIS SMRAS PA, GAL TE THER ZUG TU SMRA BA
RNAMS KYANG DE SKAD SMRA BA DGAG PA'I PHYIR RTAG PA RNAMS MI
'KHOR RO ZHES ZER NA NI RIGS SO, ,'ON TE 'DU BYED GNAS SKABS SNGA
MA SNGA MA GZHAN BOR NAS, GNAS SKABS PHYI MA PHYI MA GNAS 'THOB
MYONG BAR 'GYUR BA MI 'JIG PA KHO NA DAG MI

'KHOR RO ZHES ZER NA NI DE MI RIGS TE, 'DI LTAR KHO BO CAG GI
PHYOGS LA 'BRAS BU'I SKAD CIG MA SKYE BA'I DUS NA RGYU MA ZHIG
PAR SHES PAR BYA STE, YUL DANG, TSAD DANG, GZUGS LA SOGS PA'I NYE
BA'I PHYIR DPER NA 'BRAS BU'I BDAG NYID BZHIN NO, ,YANG NA 'JIG
PA BKAG PA'I PHYIR, LUS DANG, DBANG

@163B PO DANG, BLO'I MTSAN NYID KYI 'DU BYED RNAMS NGES PAR GNAS
PA KHO NA STE, SKYES BU'I DON BYA BA'I PHYIR SKYES BU'I DMIGS PA
BSGRUB NUS PA'I TSUL GYIS SNANG BA DANG, MI SNANG BA'I CHOS GZHAN
GYI MTSAN NYID DU YONGS SU 'GYUR BAS YONGS SU 'GYUR BA NI 'KHOR
BA ZHES BYA'O, ,YONGS SU 'GYUR BA YANG

NGES PAR GNAS PA RNAMS KYI YIN GYI, DE'I DUS SU 'JIG PA RNAMS KYI
YIN PAR NI MI 'DOD DO, ,'DIR DE NI RIGS PA MA YIN TE, SNANG BA
DANG, MI SNANG BA'I CHOS CAN YANG DE DANG LDAN PAR BSTAN PA'I
PHYIR DANG, YUL LA SOGS PA NYE BA'I GTAN TSIGS DAG GI SKYON YANG
SNGAR BSTAN ZIN PA'I PHYIR

DANG, SKYE BA BKAG PA'I PHYIR DANG, DNGOS PO'I NGO BO NYID BKAG
PA'I PHYIR DANG, PHA ROL POS SMRAS PA'I SGRUB PA MA GRUB PAS 'DU
BYED MI 'JIG PA RNAMS 'KHOR RO ZHES BYA BA DE MI RIGS SO, ,GZEGS
ZAN PA DAG DANG, RANG GI SDE PA DAG GIS SMRAS PA, 'DU BYED MI
RTAG PA RNAMS 'KHOR BA NYID

YIN GYI, RTAG PA SNGA PHYI'I KHYAD PAR MA SKYES PA RNAMS LA 'KHOR
BA MED PA NI BDEN NO, ,DE DAG GI PHYIR BSHAD PA, MI RTAG NA YANG
'KHOR MI 'GYUR, ,'DI LTAR MI RTAG PAR RAB TU ZHIGS PA RNAMS LA
PHYIR SKYE BA MED PAS, DE'I PHYIR DE DAG LA YANG RGYUN CHAGS PAR
RGYU ZHING 'BYUNG BA DANG, 'GRO BA LNGAR

'KHOR BA MI 'THAD DO, ,YANG NA MI RTAG PA RNAMS LA MI RTAG PA'I
CHOS SU RJES SU DPOG PAS 'KHOR BA MED PAS 'KHOR BA BSTZAL BA'I
PHYIR, DAM BCAS PA LA CHOS KYI NGO BO NYID BSTZAL BA'I SKYON YOD
DE DE'I PHYIR, MI RTAG NA YANG 'KHOR MI 'GYUR, ,ZHES BSHAD DE,
'DU BYED RNAMS ZHES BYA BA'I

SKABS YIN NO, ,YANG NA, MI RTAG NA YANG 'KHOR MI 'GYUR, ,ZHES BYA
BA NI PHYI ROL GYI 'DU BYED RNAMS BZHIN NO ZHES BYA BA'I TSIG GI
LHAG MA STE, DE LTAR NA DE NI CHOS MTHUN PA'I DPE MI 'KHOR BA
DANG, MI RTAG PA NYID KYI CHOS KYI KHYAD PAR CAN DU BYAS PA'I
TSIG YIN TE, BYAS PA NI MI RTAG PA ZHES BYA

BA BZHIN NO, ,'DIR SBYOR BA'I TSIG NI DON DAM PAR NANG GI 'DU
BYED RNAMS 'KHOR BAR MI 'THAD DE, MI RTAG PA'I PHYIR DPER NA PHYI
ROL GYI BUM PA LA SOGS PA BZHIN NO, ,CI STE 'DU BYED RNAMS RTAG
PA GNYI GA LTAR YANG 'KHOR BAR MI 'THAD PA'I PHYIR SEMS CAN 'KHOR
RO ZHES RNAM PAR RTOG NA DE LA YANG BRGAL

@164A *, ,ZHING BRTAG PA DE NYID DE, CI SEMS CAN RTAG PA ZHIG
GAM, 'ON TE MI RTAG PA ZHIG ,'KHOR GNYI GA LTAR YANG DAM 'CHA' NA
LAN KYANG DE NYID DE RTAG PA NI MI 'GYUR BAS GNAS SKABS SNGA
PHYI'I KHYAD PAR MA SKYES PA'I PHYIR DANG, MI RTAG PA YANG ZHIG
NAS MI SKYE BA'I PHYIR MI 'KHOR BAS,

SEMS CAN LA YANG RIM 'DI MTSUNGS, ,DGAG PA'I TSUL GYIS ZHES BYA
BA'I THA TSIG GO, ,DE BAS NA SEMS CAN RTAG PA DANG MI RTAG PA
'KHOR BA'I PHYOGS LA YANG DAM BCAS PA'I SKYON DANG, RJES SU DPAG
PA'I GNOD PA SNGA MA BZHIN NO, CI DE YANG 'DU BYED RNAMS DANG
SEMS CAN MI RTAG PAR SMRA BA DAG PHYIR

ZLOG PAR BYED DE, 'DU BYED RNAMS DANG, SEMS CAN ZHIG PA'I RGYU
CAN GYI 'DU BYED RNAMS DANG, SEMS CAN GYI RGYUD PHYI MA DE DAG GI
RGYU LAS BYUNG BA DAG GNYEN PO MA SKYES PA'I PHYIR, RGYUN CHAGS
SU 'KHOR BAS 'KHOR BA 'GRUB PA'I PHYIR SKYON MED DO ZHE NA, DE NI
BZANG PO MA YIN TE, DE MA THAG PA'I RKYEN

BZHIN DU 'DU BYED RNAMS DANG, SEMS CAN ZHIG PA DAG SKAD CIG MA
PHYI MA'I RKYEN NYID YIN PA BSTZAL BA'I PHYIR DANG, DAM BCAS PA'I
SKYON MA SPANGS PA'I PHYIR DANG, DE SKAD SMRA BA LA RJES SU DPAG
PAS GNOD PA'I PHYIR, SKYON MED PA MA YIN NO, ,'DIR 'JIG RTEN
RGYANG PHAN PA DAG GIS SMRAS PA, 'DU

BYED RNAMS DANG, SEMS CAN RTAG PA DANG, MI RTAG PA MI 'KHOR RO
ZHES ZER BA NI GRUB PA LA SGRUB PA YIN TE, JI TZAM DBANG PO'I
SPYOD YUL BA, ,SKYES BU DE TZAM NYID DU ZAD, ,SNGO BSANGS MANG
THOS GANG SMRA BA, ,DE DAG SPYANG KI'I RJES DANG 'DRA, ,MDZES MA
LEGS PAR SPYOD CING ZO, ,LUS MCHOG KHYOD

'DAS GANG DE MED, ,'JIGS RUNG SONG BA PHYIR MI LDOG ,LUS 'DI 'DUS
PA TZAM DU ZAD, ,'JIG RTEN 'DI NAS 'JIG RTEN GZHAN DU CHOS 'GA'
YANG MI 'GRO ZHING, MNGAL NA GNAS PA'I SNGON ROL GYI 'JIG RTEN
GANG YIN PA DE NAS KYANG 'DIR 'GA' YANG MA 'ONGS TE, GANG DAG
MNGAL NA GNAS PA'I

SNGON ROL NA 'JIG RTEN YOD DO ZHES BYA BA'I DON DE BSGRUB PA'I
PHYIR MNGAL NA GNAS PA'I SNGON ROL GYI BLO GANG YIN PA DE NI DE
MA THAG TU 'GAGS PA'I BLO CAN DU 'GRO BA YIN TE, BLO YIN PA'I
PHYIR DPER NA DE'I 'OG ROL GYI BLO BZHIN NO ZHES SGRUB PA SMRA BA
DE DAG LA NI DPE MED DE, 'DI LTAR MA SHI BA'I BAR DU GNAS PA

@164B RNAMS LA BLO GCIG KHO NAR ZAD PA'I PHYIR TE, DE LTAR RE
ZHIG 'JIG RTEN SNGA MA MED DO, JI LTAR 'JIG RTEN PHYI MA MED PA
DE LTAR 'DI BSHAD DE, LHAS BYIN GYI 'CHI KA'I SEMS NI SEMS GZHAN
DANG NYING MTSAMS SBYOR BA MED DE, 'CHI KA'I SEMS YIN PA'I PHYIR
DPER NA DGRA BCOM PA'I 'CHI KA'I SEMS

BZHIN NO, ,DE LA 'DIR 'DU BYED MI RTAG PA 'KHOR BA THA SNYAD DU
MA BKAG PA'I PHYIR DANG, 'DU BYED RTAG PA 'KHOR BA NI, ,GNYI GAR
YANG BKAG PA'I PHYIR GRUB PA LA SGRUB PA MA YIN NO, ,LHAS BYIN
GYI RGYUD KYI GZUGS KYI BLO NI SGRA'I BLO LAS GZHAN PA MA YIN TE,
,YUL THA DAD PA'I PHYIR DPER NA RGYUD GZHAN GYI BLO BZHIN

PAS RJES SU DPAG PA LA DPE YOD PA'I PHYIR, THA SNYAD DU 'JIG RTEN
PHA ROL SNGA MA MA GRUB PA MA YIN NO, ,'JIG RTEN PHA ROL PHYI MA
YANG MED PA MA YIN TE, ZAG PA DANG BCAS PA'I 'CHI KA'I SEMS NI
SEMS GZHAN DANG NYING MTSAMS SBYOR TE, ZAG PA DANG BCAS PA'I
PHYIR DPER NA 'CHI BA'I RGYU'I SEMS

BZHIN PAS THA SNYAD KYI BDEN PA DANG 'GAL BA MED DO, ,GAL TE DON
DAM PAR LHAS BYIN GYI BLO YANG RGYUD GZHAN GYI BLO THAMS CAD LAS
GZHAN NYID MA YIN TE, BLO YIN PA'I PHYIR DPER NA LHAS BYIN GYI
BLO BZHIN NO ZHE NA, DE NI BZANG PO MA YIN TE, DON DAM PAR LHAS
BYIN GYI BLO'I SKYE BA BKAG PA'I PHYIR DANG,

DE LAS GZHAN PA NYID MA YIN PA MA GRUB PA'I PHYIR DANG, THA SNYAD
DU GZHAN NYID MA YIN PAR DAM 'CHA' NA GRAGS PA'I GNOD PAR 'GYUR
PA'I PHYIR DANG, DGRA BCOM PA'I SEMS KYANG NYING MTSAMS SBYOR BA
DANG, NYING MTSAMS SBYOR BA MED PAR MA GRUB PA'I PHYIR DANG, DON
DAM PAR SGRUB PA DPE MA TSANG BA'I SKYON

YOD PA'I PHYIR RO, ,THA SNYAD DU ZAG PA MED PA'I SEMS PHYOGS SU
BYED NA NI GRUB PA LA SGRUB PA YIN NO, ,SRID PA SNGA MA'I 'CHI
KA'I SEMS SEMS GZHAN DANG NYING MTSAMS SBYOR BAS MA NGES PA NYID
KYANG YIN NO, ,GAL TE DE YANG PHYOGS SU BYAS PA'I PHYIR SKYON MED
DO ZHE NA, 'JIG RTEN PHA ROL LA SKUR PA 'DEBS PA'I

PHYOGS LA SRID PA SNGA MA'I 'CHI KA'I SEMS MA GRUB PAS DE PHYOGS
SU BYA BA MI 'THAD DO, ,BRTAG PA SPROS PAS CHOG GO, ,GNAS MA BU'I
SDE BA DAG GIS SMRAS PA, GANG ZAG NI PHUNG PO DANG KHAMS DANG,
SKYE MCHED RNAMS LAS DE NYID DANG GZHAN NYID DU BRJOD PAR BYA BA
NYID MA YIN PA DE BZHIN DU RTAG PA DANG, MI RTAG

@165A *, ,PA NYID DU YANG BRJOD PAR BYA BA NYID MA YIN PA'I PHYIR
PHYOGS GNYI GAR BSTAN PA'I SKYON DE DAG KHO BO CAG LA MI GNOD DE,
GANG ZAG DE LTA BU DE 'KHOR RO, ,'DIR BSHAD PA, GAL TE GANG ZAG
'KHOR ZHE NA, ,PHUNG PO SKYE MCHED KHAMS RNAMS LA, ,DE NI RNAM PA
LNGAS BTZAL NA, ,MED

NA GANG ZHIG 'KHOR BAR 'GYUR, ,'KHOR BAR MI 'GYUR BA KHO NA STE,
MED PA'I PHYIR RO ZHES BYA BAR DGONGS SO, ,DE LTAR NA DE NI
BSGRUB PAR BYA BA DANG, SGRUB PA'I CHOS NYE BAR BZHAG PA'I TSIG
YIN NO, ,'DIR SBYOR BA'I TSIG NI DON DAM PAR GANG ZAG YOD PA MA
YIN TE, GZUGS SU RUNG BA DANG, MYONG

BA DANG, MTSAN MAR 'DZIN PA DANG, MNGON PAR 'DU BYED PA DANG,
RNAM PAR SHES PAR BYED PA LAS MA GTOGS PA'I MTSAN NYID DMIGS SU
MED PA'I PHYIR DPER NA BONG BU'I RVA BZHIN NO, ,CI STE MED BZHIN
DU YANG DE LA MNGON PAR ZHEN PA'I BAG CHAGS KYIS BLO GROS NYAMS
PAS RAB RIB CAN GYIS SKRA

SHAD DANG SBRANG BU LA SOGS PA YOD PAR MTHONG BA BZHIN DU DE YOD
PAR RNAM PAR RTOG NA DE LTA NA YANG, NYE BAR LEN NAS NYER LEN
PAR, ,'KHOR NA SRID PA MED PAR 'GYUR, ,NYE BAR LEN PA NAS NYE BAR
LEN PAR 'KHOR NA NYE BAR LEN PA'I BAR DU NYE BAR LEN PA MED CING
NYE BAR LEN PA DANG BRAL BAR 'GYUR RO, ,

NYE BAR LEN PA NI SRID PA ZHES GDAGS PAS NYE BAR LEN PA MED NA
SRID PA DE YANG MED PA'I PHYIR, ,SRID MED NYE BAR LEN MED NA, ,DE
GANG CI ZHIG 'KHOR BAR 'GYUR, ,SRID PA MED PA DANG, NYE BAR LEN
PA MED PA NI GSAL BAR BYED PA MED PA'I PHYIR RO, ,GAL TE BAR MA
DO'I SRID PA'I PHUNG PO NYE BAR LEN

PAS NYE BAR LEN PA DANG BCAS PA NYID DU GRUB PA'I PHYIR SKYON MED
DO ZHE NA, KHA CIG NA RE, DE YONGS SU GTONG BA NA JI SKAD SMOS
PA'I SKYON RJES SU 'BRANG PA'I PHYIR DE NI LEN DU MI RUNG NGO
ZHES SO, ,DE NI RIGS PA MA YIN NO, ,SKAD CIG MA GCIG KHO NA LA
SRID PA SNGA MA DANG PHYI MA GTONG ZHING LEN PA'I PHYIR RO, ,'DI

LTAR RNAM PA LNGAS BTZAL NA MED PA'I PHYIR RO ZHES BYA BA DE LTAR
RIGS SO, ,PHA ROL POS SMRAS PA, GANG ZAG NI YOD PA KHO NA YIN TE,
NYE BAR LEN PA GZHAN DU 'PHO BAS GNAS PA'I PHYIR RO, ,'DI NA GANG
MED PA DE NI NYE BAR LEN PA GZHAN DU 'PHO BAS MI GNAS TE, DPER NA
MO GSHAM GYI BU BZHIN NO,,

@165B GANG ZAG LA NI NYE BAR LEN PA GZHAN DU 'PHO BAS GNAS PA 'DI
LTA BU YOD DE, BCOM LDAN 'DAS KYIS DE'I TSE DE'I DUS NA NGA NYID
NGA LAS NUR GYUR TO, ,NGA NYID LEGS MTHONG DU GYUR TO ZHES JI
SKAD GSUNGS PA LTA BU'O, ,DE'I PHYIR GTAN TSIGS JI SKAD SMOS PA'I
MTHUS GANG ZAG NI YOD PA KHO NA YIN NO, ,

'DIR SLOB DPON GYIS BSHAD PA, NYE BAR LEN PAS NA NYE BAR LEN PAR
'KHOR NA DE SRID PA SNGA PHYIR GDAGS PA'I GNAS NYE BAR LEN PA
DANG LDAN PA MA YIN PAR 'GYUR TE, LHAS BYIN KHYIM NAS KHYIM GZHAN
DU RGYU BA BZHIN PAS SRID PA'I NGO BO NYID DANG BRAL ZHING SRID
PA MED PAR 'GYUR RO, ,DE'I NGO BO NYID MA YIN

PA'I PHYIR DE DE'I NYE BAR LEN PA MA YIN PAS, NYE BAR LEN PA MED
PAR YANG 'GYUR RO, ,KHYED NYE BAR LEN PA GANG DAG NYE BAR LEN PAR
'DOD PA DE DAG KYANG DES NYE BAR LEN PAR MI BYED DE, NYE BAR LEN
PA YIN PA'I PHYIR DPER NA DE LAS GZHAN PA'I NYE BAR LEN PA BZHIN
PAS RJES SU DPAG PA LAS DE LTAR, SRID

MED NYE BAR LEN PA NA, ,DE GANG CI ZHIG 'KHOR BAR 'GYUR, ,DE LTAR
RE ZHIG DON DAM PAR 'DU BYED RNAMS DANG, SEMS CAN DANG GANG ZAG
'KHOR BAR MI 'THAD DO, ,DA NI MYA NGAN LAS 'DAS PA ZHIG YOD PAR
GYUR PA NA YANG DE DAG LAS GANG YANG RUNG BA ZHIG MYA NGAN LAS
'DAS PAR 'GYUR GRANG NA, DE

LA GAL TE DON DAM PAR 'DU BYED RNAMS MYA NGAN LAS 'DA' BAR 'DOD
NA, 'DU BYED MYA NGAN 'DA' BAR NI, ,JI LTA BUR YANG MI 'THAD DO,
,DON DAM PAR MA SKYES PA'I PHYIR DANG, THA SNYAD DU YANG RTAG PA
DAG MA GRUB PA'I PHYIR DANG, DON DAM PAR MI RTAG PA RNAMS NI MYA
NGAN LAS 'DA' BAR MI 'THAD DE, MI

RTAG PA'I PHYIR, DPER NA PHYI ROL GYI SA LA SOGS PA BZHIN NO, ,JI
STE SEMS CAN MYA NGAN LAS 'DA'O ZHE NA YANG, SEMS CAN MYA NGAN
'DA' BAR YANG, ,JI LTA BUR YANG 'THAD MI 'GYUR, ,RTAG PA'AM MI
RTAG PAR YONGS SU BRTAG PA'O, ,DE LA RE ZHIG RTAG PA NI, ,MYA
NGAN LAS MI 'DA' STE,

RGYU MED PA'I PHYIR DPER NA NAM MKHA' BZHIN NO, ,RGYU MED PA NI
YOD PA NYID DU MA GRAGS PA'I PHYIR, DPER NA MO GSHAM GYI BU BZHIN
PAS RTAG PA NYID DANG, RGYU MED PA NYID DU RJES SU DPOG PAS, THAR
PA MI THOB PAS DE BSAL BA'I PHYIR RTAG PA NYID DU SMRA BA'I DAM
BCAS PA LAS, CHOS CAN GYI KHYAD PAR BSTZAL

@166A *, ,BA'I SKYON YOD DO, ,MI RTAG PA YANG MYA NGAN LAS MI
'DA' STE, DON DAM PAR GANG MI RTAG PA DE NI MYA NGAN LAS MI 'DA'
STE, MI RTAG PA'I PHYIR DPER NA PHYI ROL GYI SA LA SOGS PA BZHIN
NO, ,'DIR YANG MI RTAG PA NYID DU RJES SU DPOG PAS THAR PA MI
'THOB PAS DE BSAL BA'I PHYIR SEMS

CAN MI RTAG PA NYID DU SMRA BA'I DAM BCAS PA LA, CHOS CAN GYI
KHYAD PAR BSTZAL BA'I SKYON YOD DO, ,GNAS MA BU'I SDE PA DAG
,GANG ZAG NI RTAG PA DANG MI RTAG PA NYID DU BRJOD PAR BYA BA MA
YIN PAS JI SKAD SMOS PA'I SKYON MED PA'I PHYIR MYA NGAN LAS 'DAS
PA GRUB BO ZHES ZER NA, DE NI BZANG PO MA YIN TE, GANG

ZAG RTAG PA DANG, MI RTAG PA NYID DU BRJOD PAR BYA BA MA YIN PA
ZHIG RDZAS SU YOD PA NYID DU GRUB TU ZIN NA YANG DON DAM PAR THAR
PA MI 'THAD DE, BRTEN TE GDAGS PA'I PHYIR DPER NA BUM PA BZHIN
PAS RJES SU DPAG PAS GNOD PAR 'GYUR RO, ,GANG RDZAS YIN PA DE NI
MI RTAG STE, DPER NA GZUGS LA SOGS

PA BZHIN PAS RDZAS NYID DU RJES SU DPOG PAS, MI RTAG PA NYID
DANG, BRJOD PAR BYA BA NYID KYIS DE DAG TU BRJOD PAR BYA BA NYID
MA YIN PA BSAL BA'I PHYIR, RDZAS SU YOD PA NYID DU SMRA BA'I DAM
BCAS PA LA CHOS CAN GYI KHYAD PAR BSAL BA'I SKYON YOD DO, ,GZHAN
YANG PHUNG PO'I LHAG MA MED PA'I MYA NGAN LAS

'DAS PA'I DBYINGS KYI SKAD CIG MA LA GAL TE GANG ZAG YOD NA NI
RTAG PA NYID KYI SKYON DU 'GYUR LA, GAL TE MED NA NI CHAD PA NYID
KYI SKYON DU 'GYUR RO, ,YOD PA DANG MED PA NYID DU BRJOD PAR BYA
BA NYID MA YIN NA NI DBU MA PA SMRA BA DANG MTHUN PAR SMRA BA YIN
NO, ,GAL TE RNAM PAR SHES PA RNAM PAR RTOG PA MED PA'I

SPYOD YUL GYI GZUGS LA SOGS PA DAG YOD PA DANG MED PA NYID DU THA
SNYAD GDAGS PAR BYA BA MA YIN YANG, DNGOS PO YOD PA NYID YIN PA
BZHIN TE, DE LTAR YANG, ,THAR LA GAL TE BDAG YOD RTAG ,GAL TE MED
NA MI RTAG 'GYUR, ,SKYES BU BRJOD PAR BYA MIN YANG, ,MKHAS PAS
SHES PAR BYA MIN

MIN; ,ZHES SMRAS PA LTA BU'O ZHE NA, DE NI RIGS PA MA YIN TE,
DNGOS PO YOD PA NYID YIN NA DE NYID DANG, GZHAN NYID DU BRJOD PAR
BYA BA NYID DU THAL BAR 'GYUR BAS GRUB PA'I MTHA' DANG 'GAL BA'I
PHYIR RO, ,DON DAM PAR GANG ZAG GI BLO 'DI NI DNGOS PO YOD PA'I
YUL CAN MA YIN TE, BLO YIN PA'I PHYIR ZHE

@166B NA; DPER NA BUM PA LA SOGS PA'I BLO BZHIN PAS GANG ZAG
DNGOS PO NYID DU MA GRUB PA'I PHYIR, DON DAM PAR DE LA THAR PA
MED DO, ,GAL TE GANG ZAG NI RDZAS SU YOD PA YIN TE, RNAM PAR SHES
PAR BYA BA YIN PA'I PHYIR, DPER NA GZUGS BZHIN NO ZHE NA, DE NI
RI BONG GI RVA LA SOGS PA DAG GIS MA

NGES PA NYID YIN NO, ,RNAM PAR SHES PAR BYA BA NYID KYANG MI RTAG
PA NYID LA SOGS PA DAG MED NA MI 'BYUNG BA'I PHYIR RTAG PA DE
DANG MI MTHUN PA'I CHOS SGRUB PAS, DON 'GAL BA NYID KYANG YIN NO,
,RANG GI SDE PA DAG LAS KHA CIG GIS SMRAS PA, 'DU BYED RGYU DANG
RKYEN GCIG NAS GCIG TU RGYUN CHAGS SU 'JUG

PA 'DOD CHAGS LA SOGS PA DANG LHAN CIG SKYES PA RNAMS DANG, THAR
PA DANG, BDE 'GROR 'GRO BA LA GEGS BYED PA'I 'DOD CHAGS LA SOGS
PAS BCINGS PA'I PHYIR BCINGS PA YANG 'GRUB LA, BCINGS PA RNAMS
DAM PA'I CHOS MNYAN PA DANG, TSUL BZHIN YID LA BYED PA LA SOGS PA
LAS BYUNG

BA YANG DAG PA'I YE SHES KYI SNANG BA SHAR BAS MI SHES PA'I MUN
PA BSAL BA NA, 'DOD CHAGS LA SOGS PA'I 'CHING BA LAS NGES PAR
'GROL BA'I PHYIR THAR PA YANG 'GRUB BO, ,DE DAG KYANG 'BRAS BU'I
SKAD CIG MA SKYE BA'I DUS NA RGYU'I SKAD CIG MA 'JIG PA'I PHYIR
RTAG PA YANG MA YIN LA, RGYU RTAG

PA'I PHYIR MI RTAG PA YANG MA YIN PAS PHYOGS GNYI GAR BSTAN PA'I
SKYON MED DO, ,'DIR BSHAD PA, SKYE 'JIG CHOS CAN 'DU BYED RNAMS,
,MI 'CHING GROL BAR MI 'GYUR TE, ,SNGA MA BZHIN DU ZHES BYA BA NI
SNGA MA DANG MTSUNGS PAR TE, 'DU BYED MI RTAG PA RNAMS LA 'KHOR
BA DANG MYA NGAN LAS 'DAS PA

MI 'THAD PAR SNGAR BSTAN PA BZHIN DU ZHES BYA BA'I THA TSIG GO,
,JI LTAR DER DON DAM PAR NANG GI 'DU BYED RNAMS 'KHOR BAR MI
'THAD DE, MI RTAG PA'I PHYIR DPER NA PHYI ROL GYI BUM PA LA SOGS
PA BZHIN NO ZHES BYA BA DANG, DON DAM PAR MI RTAG PA RNAMS NI MYA
NGAN LAS 'DA' BAR MI 'THAD DE, MI RTAG PA'I PHYIR DPER

NA PHYI ROL GYIS LA SOGS PA BZHIN NO ZHES BSTAN PA DE BZHIN DU
'DIR YANG 'DU BYED SKYE BA DANG 'JIG PA'I CHOS CAN RNAMS LA
BCINGS PA DANG THAR PAR MI 'THAD DO, ,DE'I PHYIR SDE PA GZHAN DAG
GIS YONGS SU BRTAGS PA'I 'DU BYED RNAMS LA YANG DON DAM PAR 'KHOR
BA DANG, MYA NGAN LAS 'DAS PA RNAM PA THAMS

@167A *, ,CAD DU MI 'THAD DE, 'DU BYED SKAD CIG MA RE RE LA 'JIG
PA'AM DUS GZHAN DU GNAS PA'AM, RTAG PA DANG MI RTAG PA NYID DU
BRJOD PAR BYA BA MA YIN PAR BRTAGS PA RNAMS NI SKYE BA DANG 'JIG
PA'I CHOS CAN YIN PA'I PHYIR RO, ,YANG NA, SKYE 'JIG CHOS CAN 'DU
BYED RNAMS, ,MI 'CHING GROL

BAR MI 'GYUR TE, ,ZHES BYA BA NI 'DU BYED NGES PAR MI GNAS PA
RNAMS LA BCINGS PA DANG, THAR PA'I MTSAN NYID DUS THA DAD PAR
MYONG BAR 'GYUR PA'I GNAS SKABS GZHAN MI SRID PA'I PHYIR RO ZHES
BYA BAR DGONGS SO, ,YANG NA, SKYE 'JIG CHOS CAN 'DU BYED RNAMS,
MI 'CHING GROL BAR MI 'GYUR TE, ,ZHES

BYA BA NI 'DU BYED 'DOD CHAGS LA SOGS PA DANG, LHAN CIG SKYES PA
RNAMS NI ZHIG PA'I PHYIR DANG, MA BCINGS PA RNAMS LA NI THAR PA
SKAD CIG MA PHYI MA LA 'BYUNG BAR 'GYUR BA MI 'THAD PA'I PHYIR
RAM, 'GAL BA'I PHYIR RO, ,SMRAS PA, MTSAN NYID LAS, MI SLOB SEMS
NI SKYE BZHIN PA, ,SGRIB PA LAS NI RNAM

PAR GROL, ,ZHES 'BYUNG NGO, ,SKYE BZHIN PA YANG NYON MONGS PA CAN
DANG, NYON MONGS PA CAN MA YIN PA NYID LA SKYON DE NYID DU 'GYUR
RO, ,BRJOD PAR BYA BA NYID MA YIN PA LA YANG NYON MONGS PAR 'GYUR
BA BZHIN PAS NYON MONGS PA CAN DANG, NYON MONGS PA CAN MA YIN PA
NYID DU BRJOD PAR BYA BA NYID MA YIN PA DE

BZHIN DU SKYE BZHIN PA LA YANG BRJOD PAR BYA BA NYID MA YIN PA'I
PHYIR THAR PA MED DO, ,GAL TE RGYUN LA BCINGS PA DANG THAR PA YOD
PAS SKYON MED DO ZHE NA, DE NI RIGS PA MA YIN TE, RGYUN RDZAS SU
MED PA'I PHYIR DANG, RGYUN NYON MONGS PA CAN DANG, NYON MONGS PA
CAN MA YIN PA DANG, BRJOD PAR BYA BA

NYID MA YIN PA DAG LA SNGA MA BZHIN DU THAR BAR MI 'GRUB PA'I
PHYIR DANG, BCINGS PA DANG, THAR PA DAG THA SNYAD PAR 'DOD PA NI
DAM BCAS PA NYAMS PA'I PHYIR RO, ,SEMS CAN BCINGS PA DANG, THAR
PA SMRA BA LA YANG BSHAD PAR BYA STE, SNGA MA BZHIN DU SEMS CAN
YANG, ,MI 'CHING GROL BAR MI

MI 'GYUR RO, ,SNGA MA BZHIN DU SEMS CAN YANG MI 'CHING STE, RTAG
PA DANG, MI RTAG PA'I PHYOGS LA SKYON SMOS PA'I PHYIR RO, ,GROL
BAR YANG MI 'GYUR TE, 'DU BYED RTAG PA DANG, MI RTAG PA RNAMS LA
THAR PA MI 'THAD PAR BSTAN PA BZHIN NO ZHES BYA BAR DGONGS SO,
,SEMS CAN BCINGS PA DGAG

@167B PA SNGAR BSTAN PA DANG, KHYAD PAR MED DU ZIN KYANG RGOL BA
THA DAD DE SNGAR NI SEMS CAN BCINGS PA 'BA' ZHIG TU DAM BCAS PA
BSAL BAR 'DOD PA'I PHYIR RO, ,'DIR NI SEMS CAN BCINGS PA DANG,
THAR PA GNYI GAR DAM BCAS PA DE DAG DGAG PA 'DRA BAR BSTAN PA'I
PHYIR RO, ,GZHAN DAG GIS SMRAS

PA, SEMS CAN GYI NYE BAR LEN PA NI 'CHING BA YIN PA'I PHYIR NYE
BAR LEN PA NI 'CHING BA YIN LA, DE GTAN DU NYE BAR ZHI BA NI THAR
PA YIN ZHING RTAG PA DANG, MI RTAG PA NYID DU YANG BRJOD PAR BYA
BA NYID MA YIN PA'I PHYIR, 'DU BYED RNAMS DANG SEMS CAN RTAG PA
DANG, MI RTAG PA'I PHYOGS SU BSTAN PA'I SKYON MI 'THAD

PAS JI SKAD SMOS PA'I SKYON MED DO, ,'DIR BSHAD PA, GAL TE NYE
BAR LEN 'CHING NA, ,NYE BAR LEN BCAS 'CHING MI 'GYUR, ,GAL TE DON
DAM PAR NYE BAR LEN PA 'CHING BA YIN NA NYE BAR LEN PA DANG BCAS
PA'I NYE BAR LEN PA PO LHAS BYIN NYE BAR LEN PA GANG GIS NYE BAR
LEN PA DANG BCAS PAR BRJOD

PA DE NI 'CHING BAR MI 'GYUR RO, ,YANG NA, GAL TE NYE BAR LEN
'CHING NA, ,NYE BAR LEN BCAS GROL MI 'GYUR, ,ZHES BYA BAR YANG
SBYAR TE, DE DANG LDAN PA DE GROL BAR MI 'DOD DE DGAG PA MI MTHUN
PA'I PHYIR RO, ,YANG NA DON DAM PAR LHAS BYIN GYI NYE BAR LEN PA
DE NYE BAR MI LEN TE, NYE BAR LEN PA

YIN PA'I PHYIR RO, ,DPER NA MCHOD SBYIN GYI NYE BAR LEN PA BZHIN
NO, ,CI STE DAM BCAS PA DE'I DON GANG YIN, GAL TE NYE BAR LEN PAR
BYED PA'I NYE BAR LEN PA GANG YIN PA DE DE'I 'CHING BA MA YIN NO
ZHE NA NI DPE MED DE, MCHOD SBYIN GYI NYE BAR LEN PA 'CHING BA
YIN PA'I PHYIR RO, ,CI STE 'CHING BA GZHAN

ZHIG YOD DO ZHE NA NI PHYOGS SNGA MA LA GNOD DO ZHE NA, DE YANG
RIGS PA MA YIN TE, MCHOD SBYIN GYI NYE BAR LEN PA LHAS BYIN GYI
'CHING BA NYID DU MA GRUB PA NYID DPE NYID DU 'DOD PA'I PHYIR DPE
MED PA YANG MA YIN LA, DE LAS GZHAN PA'I 'CHING BA KHAS MA BLANGS
PA'I PHYIR PHYOGS SNGA MA LA GNOD PA YANG MED

DO; ,DON DAM PAR LHAS BYIN GYI RANG GI NYE BAR LEN PA 'DI NI NYE
BAR LEN PA MA YIN TE, BRJOD PA KHYAD PAR CAN BSTEN PA LA LTOS PA
DANG BCAS PA NYID YIN PA'I PHYIR DPER NA MCHOD SBYIN GYI NYE BAR
LEN PA BZHIN NO, ,'DI LTAR NYE BAR LEN PA MED PA YANG YOD PA NYID
DU MA GRUB PAS NYE BAR LEN MED MI 'CHING STE, NYE BAR LEN PA MED

@168A *, ,PA YANG 'CHING BAR MI 'GYUR RO, ,NYE BAR LEN PA DANG
BCAS PA DANG, NYE BAR LEN PA MED PA'I MTSAN NYID KYI GNAS SKABS
MA GTOGS PAR GNAS SKABS GZHAN MED PAS DE'I PHYIR, GNAS SKABS GANG
ZHIG 'CHING BAR 'GYUR, ,ZHES BYA BA SMRAS TE, 'CHING BA MED PA
NYID DO ZHES

BYA BA'I TSIG GI DON TO, ,GZHAN DAG GIS SMRAS PA, SEMS CAN BCINGS
PA NI YOD PA KHO NA YIN TE, DE'I 'CHING BA YOD PA'I PHYIR DPER NA
LCAGS SGROG LA SOGS PA 'CHING BA YOD NA DES BCING BAR BYA BA YANG
YOD PA BZHIN PAS 'CHING BA NYE BAR LEN PA 'DI YOD PAS, DE'I PHYIR
SEMS CAN BCINGS PA

YOD PA KHO NA YIN NO, ,'DIR BSHAD PA, KHYOD 'DOD PA LTAR, GAL TE
BCINGS PA'I SNGA ROL NA, ,'CHING BA YOD NA 'CHING LA RAG ,DE YANG
MED DE BCINGS PA'I SNGA ROL NA 'CHING BA DE YANG MED DE, 'DIS NI
NYE BAR LEN PA'I CHOS DUS THA DAD PA MA YIN PA NYID BSTAN TO,
,DE'I PHYIR RJES SU DPAG

PA NI DON DAM PAR LHAS BYIN GYI NYE BAR LEN PA NI LHAS BYIN GYI
'CHING BA MA YIN TE, DUS MNYAM PA'I PHYIR DPER NA LHAS BYIN GYI
RANG GI BDAG NYID BZHIN NO, ,YANG NA, GAL TE BCINGS PA'I SNGA ROL
NA, ,'CHING BA YOD NA 'CHING LA RAG ,DE YANG MED DE BCINGS PA'I
SNGA ROL NA 'CHING BA DE YANG MED DE,

'DIS NI NYE BAR LEN PA'I CHOS SNGA NA MED PA NYID BSTAN TO, ,DE'I
PHYIR RJES SU DPAG PA NI DON DAM PAR LHAS BYIN GYI NYE BAR LEN PA
NI, LHAS BYIN GYI 'CHING BA MA YIN TE, SNGA NA MED PA'I PHYIR
DPER NA MCHOD SBYIN GYI NYE BAR LEN PA BZHIN NO, ,LHAG MA NI,
SONG DANG MA SONG BGOM PAS BSTAN, ,CI

ZHIG BSTAN CE NA, BCINGS PA MI 'THAD PAR SGRUB PA LHAG MA DAG
STE, JI LTAR DER SONG BA DANG, MA SONG BA DANG, BGOM PA DAG LA
'GRO BA MI 'THAD PAR BSTAN PA DE BZHIN DU 'DIR YANG BCINGS PA NI
MI 'CHING STE, BCINGS ZIN PA'I PHYIR DPER NA BCINGS PA LA YANG
'CHING BA DON MED PA'AM, BCINGS

ZIN PAR THE TSOM MED PA BZHIN NO, ,MA BCINGS PA YANG MI 'CHING
STE, BCINGS PA BSAL BA'I PHYIR DPER NA THAR PA BZHIN NO, ,'CHING
BZHIN PA DANG, BRJOD PAR BYA BA MA YIN PA YANG MI 'CHING STE,
SKYON GNYI GAR 'GYUR BA'I PHYIR DANG, BRJOD PAR BYA BA MA YIN
PA'I PHYIR DPER NA THAR PA BZHIN PA LA 'CHING

@168B BA MI 'THAD PA BZHIN NO, ,JI LTAR DER SONG BA DANG, MA SONG
BA DANG, BGOM PA DAG LA 'GRO BA'I RTZOM PA MED PAR BSTAN PA DE
BZHIN DU 'DIR YANG BCINGS PA DANG, MA BCINGS PA DANG, 'CHING
BZHIN PA DAG LA 'CHING BA'I RTZOM PA MED DO, ,BCINGS PA LA NI
'CHING BA'I RTZOM PA MED DE, BCINGS ZIN

PA'I PHYIR DPER NA BCINGS NAS YUN RING DU LON PA BZHIN NO, ,MA
BCINGS PA LA YANG 'CHING BA'I RTZOM PA MED DE, MA BCINGS PA'I
PHYIR DPER NA THAR PA BZHIN NO, ,'CHING BZHIN PA DANG, BRJOD PAR
BYA BA MA YIN PA LA 'CHING BA'I RTZOM PA MED DE, SKYON GNYI GAR
'GYUR BA'I PHYIR DANG, BRJOD PAR BYA BA MA YIN

PA'I PHYIR DPER NA THAR PA BZHIN PA LA 'CHING BA'I RTZOM PA MED
PA BZHIN NO, ,'DIR SMRAS PA, BCINGS PA NI YOD PA KHO NA YIN TE,
DE'I GNYEN PO YOD PA'I PHYIR RO, ,SHES PA'I GNYEN PO MI SHES PA
BZHIN DU BCINGS PA'I GNYEN PO THAR PA YOD PAS DE'I PHYIR BCINGS
PA NI YOD PA KHO NA YIN NO, ,'DIR

BSHAD PA, DON DAM PAR THAR PA YANG YOD PAR GYUR NA BCINGS PA'AM,
MA BCINGS PA'AM, GROL BZHIN PA ZHIG THAR PAR 'GYUR GRANG NA, DE
LA RE ZHIG BCINGS PA MI 'GROL TE, 'DI LTAR BCINGS PA ZHES BYA BA
NI, 'CHING BA'I GNYEN PO MA SKYES PA STE, DE YANG 'CHING BA'I
GNYEN PO MA SKYES PA'I PHYIR

MI 'GROL TE, DPER NA NYON MONGS PA'I 'CHING BA MTHA' DAG DANG
LDAN PA BZHIN NO, ,MA BCINGS PA YANG GROL MI 'GYUR, ,BCINGS PA
DANG BRAL BA'I GROL BA NYID LA NI THA SNYAD DU YANG DE MED PA'I
PHYIR RO, ,CI STE MTSAN NYID LAS, MI SLOB SEMS NI SKYE BZHIN PA,
,SGRIB PA LAS NI RNAM PAR GROL, ,ZHES

'BYUNG BAS, 'GROL BZHIN PA THAR BAR 'GYUR SNYAM NA, GROL BZHIN PA
ZHES BYA BA DE GANG YIN ZHES BRJOD PAR BYA'O, ,GAL TE BCINGS PA
YIN NO ZHE NA, BCINGS PA GROL BZHIN YIN GYUR NA, ,BCINGS DANG
GROL BA DUS GCIG 'GYUR, ,'CHING BA GANG GIS BCINGS PA ZHES BYA BA
DANG, THAR PA GANG GIS

GROL BA ZHES BYA BA DE GNYIS DUS GCIG TU 'GYUR BAS DE NI MI 'DOD
DE, DE'I PHYIR DE NI BCINGS PA NYID DAM THAR PA NYID GCIG YIN PAR
GDON MI ZA BAR BSGRUB PAR BYA DGOS SO, ,DE LTA YIN NA RJES SU
DPAG PA JI SKAD BSTAN PA DAG GIS GNOD PAR 'GYUR BA'I PHYIR LAN
CUNG ZAD MA THEBS SO, ,SKYE BZHIN PA YANG

@169A *, ,SKYES PA DANG MA SKYES PA'AM, BCINGS PA DANG MA BCINGS
PA NYID YIN PAS, JI SKAD SMOS PA'I SKYON MED PA MA YIN NO, ,GAL
TE SKYE BZHIN PA NI SKYE BA LA MNGON PAR PHYOGS PA YIN NO ZHEN
YANG, RTA BCING BA LTA BU YIN PA'I PHYIR DANG, BRGAL ZHING BRTAG
PA MTSUNGS PA'I PHYIR JI SKAD

SMOS PA'I SKYON LDOG PA MED DO, ,GAL TE SEMS KYI SKAD CIG MA SNGA
MA LA LTOS NAS, MI SLOB PA'I SEMS RNAM PHAR GROL BAR RTOG NA DE
YANG RIGS PA MA YIN TE, BCINGS PA DANG, THAR PA DAG THA SNYAD PA
NYID DU GRUB PAS, 'DOD PA'I DON NYAMS PA'I PHYIR RO, ,DE'I PHYIR
DE LTAR DON DAM PAR THAR PA

MI 'THAD PA'I PHYIR GNYEN PO YOD PA'I PHYIR RO ZHES BYA BA'I GTAN
TSIGS KYI DON MA GRUB PA NYID DANG, THAR PA BZHIN DU SHES PA'I
GNYEN PO MI SHES PA MA GRUB PAS DPE MED PA'I PHYIR SGRUB PA DPE
MA TSANG PA'I SKYON YANG YOD DO, ,'DIR SMRAS PA, DON DAM PAR THAR
PA NI YOD PA KHO NA YIN TE, DE 'DOD PA

RNAMS LA SMON PA YOD PA'I PHYIR RO, ,'DI NA GANG DON DAM PAR MED
PA DE LA NI DE 'DOD PA RNAMS LA SMON PA MED DE, DPER NA CHU SBRUL
GYI MGO'I NOR BU BZHIN NO, ,THAR PA 'DOD PA RNAMS LA NI BDAG BUD
SHING ZAD PA'I ME BZHIN DU NYE BAR LEN PA MED PAR MYA NGAN LAS
'DA' BAR GYUR NA CI MA RUNG, MYA NGAN

LAS 'DAS PA BDAG GIR GYUR NA CI MA RUNG SNYAM DU SMON PA YOD PAS,
DE'I PHYIR DON DAM PAR THAR PA NI YOD PA KHO NA YIN NO, ,'DIR
BSHAD PA, BDAG NI LEN MED MYA NGAN 'DA', ,MYANG 'DAS BDAG GIR
GYUR CIG CES, ,GANG DAG 'DZIN PA DE DAG GI ,NYER LEN LEGS PAR ZIN
MA YIN, ,THAR PA

'DOD PA GANG DAG BDAG DANG BDAG GIR DMIGS PA LEGS PAR ZIN PA MA
YIN PA LA 'JUG PA DE DAG GI NYE BAR LEN PA NI LEGS PAR ZIN PA MA
YIN TE, BDAG DANG BDAG GIR 'DZIN PA'I TSUL GYIS MCHOG TU BZUNG
ZHING, GNAS PA NI THAR PA'I BGEGS YIN PA'I PHYIR RO ZHES BYA BAR
DGONGS SO, ,YANG NA NYE BAR LEN PA MED

PA'I NGO BO NYID LA NYE BAR LEN PA'O SNYAM DU 'DZIN PA NI YUL DA
LA LOG PA'I SHES PA SKYE BA'I PHYIR NYE BAR LEN PA NI LEGS PAR
ZIN PA MA YIN NO, ,YANG NA NYE BAR ZHI BA NYID THAR PA YIN PAS DE
GANG GI YANG MA YIN PA LA GANG NYE BAR LEN PA MED PAR GYUR NA CI
MA RUNG SNYAM PA DE'I NYE BAR LEN PA NI, LEGS PAR ZIN PA

@169B MA YIN PAS, DE'I PHYIR DE 'DOD PA RNAMS LA SMON PA YOD PA'I
PHYIR RO ZHES BYA BA'I GTAN TSIGS DE'I DON MA GRUB PA NYID DAM,
DON 'GAL BA NYID YIN NO, ,DE'I PHYIR DE LTAR BRTAGS NA DON DAM
PAR 'DU BYED RNAMS DANG, SEMS CAN DANG GANG ZAG LA BCINGS PA
DANG, THAR PA MI 'THAD PAR BSGRUB PA BSTAN

PA'I DBANG GIS MJUG BSDU BAR BYA STE, GANG LA MYA NGAN 'DAS
BSKYED MED, ,'KHOR BA BSTZAL BA'ANG YOD MIN PAS, ,DE LA 'KHOR BA
CI ZHIG YIN, ,MYA NGAN 'DAS PA'ANG CI ZHES BRTAG ,'DI LA DON DAM
PAR 'KHOR BA DANG, MYA NGAN LAS PA'I CHOS NYID NAM MKHA' BZHIN DU
MTSAN NYID GCIG PA NYID

KYIS KHYAD PAR MED PA DAG NI RNAM PAR MI RTOG PA'I YE SHES KYI
SPYOD YUL YIN PA'I PHYIR DANG, BSKYED PA MED PA DANG, DBRI BA MED
PA'I CHOS NYID YIN PA'I PHYIR, MYA NGAN LAS 'DAS PA PHAN 'DOGS
PAR BYED PA NYID YIN YANG RDZAS NYID DANG, RTAG PA NYID LA SOGS
PA'I RNAM PAS MYA NGAN LAS 'DAS PA SGRO

GDAGS SU YANG MED LA, 'KHOR BA GNOD PA BYED PA NYID YIN YANG BSAL
BAR BYAR MED PAS, DE'I PHYIR 'KHOR BA DANG MYA NGAN LAS 'DAS PAR
RNAM PAR RTOG PA NI RIGS PA MA YIN NO ZHES BYA BA'I THA TSIG STE
SGRO 'DOGS PA DANG, SKUR PA 'DEBS PA NI SHES PA RNAM PAR RTOG
PA'I DBANG GIS DMIGS PAR BYA

BA'I YUL GYI DNGOS PO YIN PA'I PHYIR DANG, DMIGS PAR BYA BA'I YUL
GYI DNGOS PO NI BSKYED PA DANG, DBRI BA'I CHOS CAN YIN PA'I PHYIR
RO ZHES BYA BAR DGONGS SO, ,YANG NA KUN RDZOB KYI PHYOGS LA GDUL
BA'I SKYE BO RNAMS MYA NGAN LAS 'DAS PA LA NYE BAR 'DUN PAR BYA
BA'I PHYIR, MYA NGAN LAS 'DAS PA

NYON MONGS PA NYE BAR ZHI BA'I MTSAN NYID ZHI BA YOD DO ZHES MA
'ONGS PA'I 'DU BYED SKYE BA MED PA TZAM LA RTOG PAS SGRO 'DOGS
PAR BYED CING, 'KHOR BA LA SKYO BA BSKYED PA'I PHYIR 'KHOR BA
SDUG BSNGAL MANG PO LDAN PA, RMI LAM DANG, MIG 'PHRUL DANG, CHU
ZLA DANG, SMIG RGYU LTA BU'I NGO BO NYID THOG MA MED PA

NAS RKYEN BRGYUD PAS BSKYED PA'I BDAG NYID KYI DNGOS PO 'DU BYED
KYI SGRAR BRJOD PA RNAMS SPANG BAR BYA'O ZHES BSAL BA BSTAN PAR
ZAD KYI, DON DAM PAR NI 'DU BYED MA GRUB PA'I PHYIR GANG GI SKYE
BA MED PA MYA NGAN LAS 'DAS PA YIN NO ZHES BYA BA DE NYID MED PAS
MYA NGAN LAS 'DAS PA BSKYED DU YANG MED LA, 'DU

@170A *, ,BYED NGO BO NYID KYIS MA SKYES PA RNAMS MYA NGAN LAS
'DAS PA BZHIN DU ZHI BA NYID YIN PA LA BSAL BA MI 'THAD PAS 'KHOR
BA BSAL BA YANG YOD PA MA YIN NO, ,DE LTAR DON DAM PAR CHOS THAMS
CAD SKYE BA MED PA'I MTSAN NYID GNYIS SU MED PA RAB TU DBEN PA RO
GCIG PA, GANG LA

MYA NGAN 'DAS BSKYED MED, ,'KHOR BA BSAL BA'ANG YOD MIN PA, ,DE
LA 'KHOR BA CI ZHIG YIN, ,MYA NGAN 'DAS PA'ANG JI ZHES BRTAG STE,
RTOGS PAR BYA BA LA THA DAD PA MED PAS BLO THA DAD PA MED PA'I
PHYIR YUL DE LA THA DAD PAR RTOG PA MI 'THAD PA'I PHYIR RO ZHES
BYA BAR DGONGS SO, ,DE'I PHYIR

PHA ROL POS RAB TU BYED PA'I DANG POR DON DAM PAR NANG GI DNGOS
PO RNAMS LA NGO BO NYID YOD PA KHO NA YIN TE, DE DAG LA BCINGS PA
DANG, THAR PA YOD PA'I PHYIR RO ZHES GANG SMRAS PA DE'I GTAN
TSIGS KYI DON MA GRUB PA NYID DO, ,DE LA 'DIR RAB TU BYED PA'I
DON NI PHA ROL POS BSGRUB PA SMRAS PA'I SKYON

BRJOD PAS 'KHOR BA DANG, MYA NGAN LAS 'DAS PA NGO BO NYID MED PA
NYID DU BSTAN PA YIN NO, ,DE'I PHYIR RIGS KYI BU DE LTA BAS NA
BCOM LDAN 'DAS NI 'KHOR BA SPONG BAR YANG MI MDZAD LA MYA NGAN
LAS 'DAS PA THOB PAR YANG MI MDZAD MOD KYI, 'ON KYANG 'KHOR BA
LAS YANG DAG PAR BZLA BA GSUNGS TE, 'DI

LA 'GA' YANG 'KHOR BA LAS YANG DAG PAR 'DA' BA YANG MED LA, MYA
NGAN LAS 'DAS PA RJES SU 'THOB PA YANG MED DO, ,DE CI'I PHYIR ZHE
NA, 'DI LTAR MNYAM PA NYID LA 'KHOR BA YANG MED, MYA NGAN LAS
'DAS PA YANG MED, KUN NAS NYON MONGS PA YANG MED, RNAM PAR BYANG
BA YANG MED PA'I PHYIR RO ZHES BYA

BA LA SOGS PA DANG, DE BZHIN DU RAB KYI RTZAL GYIS RNAM PAR GNON
PA GZUGS LA 'KHOR BA'AM 'KHOR BA'I CHOS CAN MED DO, ,DE BZHIN DU
TSOR BA DANG, 'DU SHES DANG, 'DU BYED RNAMS DANG, RNAM PAR SHES
PA LA 'KHOR BA'AM 'KHOR BA'I CHOS CAN MED DO, ,GZUGS DANG, TSOR
BA DANG, 'DU

SHES DANG, 'DU BYED RNAMS DANG, RNAM PAR SHES PA LA 'KHOR BA'AM,
'KHOR BA'I CHOS CAN DAG MED PA GANG YIN PA DE NI SHES RAB KYI PHA
ROL TU PHYIN PA'O ZHES BYA BA LA SOGS PA GSUNGS PA DANG, DE BZHIN
DU TSANGS PA NGAS 'KHOR BA YANG MA DMIGS, MYA NGAN LAS 'DAS PA
YANG MA DMIGS SO, ,

@170B DE CI'I PHYIR ZHE NA, DE BZHIN GSHEGS PAS 'KHOR BA 'DOGS
PAR MDZAD KYANG DER 'GA' YANG 'KHOR BAR MI 'GYUR LA, DE BZHIN
GSHEGS PAS MYA NGAN LAS 'DAS PA 'DOGS PAR MDZAD KYANG DER 'GA'
YANG MYA NGAN LAS 'DA' BAR MI 'GYUR PA'I PHYIR RO ZHES BYA BA LA
SOGS PA GSUNGS PA DE DAG

GRUB PA YIN NO, ,SLOB DPON LEGS LDAN BYED KYIS NYE BAR SBYAR BA,
DBU MA'I RTZA BA'I 'GREL PA SHES RAB SGRON MA LAS, BCINGS PA DANG
THAR PA BRTAG PA ZHES BYA BA STE, RAB TU BYED PA BCU DRUG PA'O,,
,,DBU MA RTZA BA'I 'GREL PA SHES RAB SGRON MA, BAM PO BCU GNYIS
PA, DA NI DE BZHIN DU

STONG PA NYID KYI MI MTHUN PA'I PHYOGS KYI KHYAD PAR DGAG PA LAS
DANG 'BRAS BU NGO BO NYID MED PA NYID DU BSTAN PA'I DON GYI DBANG
GIS RAB TU BYED PA BCU BDUN PA BRTZAM MO, ,RAB TU BYED PA 'DAS MA
THAG PAR 'DU BYED RNAMS DANG, SEMS CAN DANG, GANG ZAG 'KHOR BAR
MI 'THAD DO, ,ZHES BSTAN PA'I

PHYIR 'DIR PHA ROL PO DAG GIS BSTAN BCOS MDZAD PAS DAM BCAS PA'I
DON SGRO BTAGS NAS SMRAS PA, KHYOD KYIS 'DU BYED RTAG PA DANG, MI
RTAG PA RNAMS LA 'KHOR BA MI 'THAD DE, RTAG PA DANG CHAD PA'I
SKYON DU 'GYUR BA'I PHYIR RO ZHES SMRAS PAS NI, 'DU BYED MYA NGAN
'DA' BAR NI, ,JI LTA BUR YANG MI 'THAD

DO; ,ZHES BSTAN PA YIN PAS, DE'I PHYIR 'DIR JI LTAR RTAG PA DANG,
CHAD PA'I SKYON DU YANG MI 'GYUR LA, 'DU BYED RNAMS LA 'KHOR BA
YANG YOD PA DE LTAR BSGRUB PAR BYA STE, DON DAM PAR NANG GI 'DU
BYED RNAMS LA 'KHOR BA YOD PA KHO NA YIN TE, LAS DANG 'BRAS BU
'BREL PA'I PHYIR RO, ,'DI NA GANG MED PA DE

LA NI LAS DANG 'BRAS BUR 'BREL PA MA MTHONG STE, DPER NA MO GSHAM
GYI BU ZHES BYA BA'I 'DU BYED RNAMS BZHIN NO, ,NANG GI 'DU BYED
RNAMS LA NI LAS DANG 'BRAS BUR 'BREL PA YOD PAS DE'I PHYIR GTAN
TSIGS JI SKAD SMOS PA'I MTHUS DON DAM PAR NANG GI 'DU BYED RNAMS
LA 'KHOR BA YOD PA KHO NA YIN NO, ,DE LA RE

ZHIG LAS NI, BDAG NYID LEGS PAR SDOM PA DANG, ,GZHAN LA PHAN
'DOGS BYAMS SEMS GANG, ,DE CHOS DE NI 'DI GZHAN DU, ,'BRAS BU DAG
GI SA BON YIN, ,BDAG NYID LEGS PAR SDOM PA ZHES BYA BA NI BDAG
NYID YANG DAG PAR SDOM PAR BYED CING MI DGE BA LAS LDOG PAR BYED
PA STE, MI DGE BA SPONG

@171A *, ,BA'I SEMS PA DANG MTSUNGS PAR LDAN PA'I SEMS ZHES BYA
BA'I THA TSIG GO, ,GZHAN LA PHAN 'DOGS PAR ZHES BYA BA NI SBYIN
PA DANG SNYAN PAR SMRA BA DANG, 'JIGS PA LAS YONGS SU SKYOB PA LA
SOGS PA GZHAN DAG LA PHAN 'DOGS PAR BYED PA'O, ,BYAMS PA ZHES BYA
BA NI MDZA' BSHES

LAS 'BYUNG BAS BYAMS PA'O, ,YANG NA BYAMS PA NYID BYAMS PA STE,
BDAG GI DON LA DE DANG MTHUN PA'I RKYEN BRJOD PA'I PHYIR RO, ,DE
LTA BU'I SEMS PA GANG YIN PA DE CHOS YIN NO, ,DE NI SA BON YIN
TE, RGYU DANG RKYEN CES BYA BA'I THA TSIG GO, ,GANG DAG GI ZHE
NA, 'BRAS BU DAG GI'O, ,GANG DU ZHE NA, 'DI

DANG GZHAN DU STE, TSE 'DI DANG GZHAN DAG TU MYONG BAR 'GYUR BA'I
RKYEN DBANG GIS SO, ,SEMS PA NI SA BON NYID DU GSUNGS TE, LUS
DANG NGAG GI LAS DAG KUN NAS SLONG BA YIN PA'I PHYIR RO, ,CHOS
LAS BZLOG PAS CHOS MA YIN TE, CHOS MA YIN PA DANG, SDIG PA DANG,
MI DGE BA ZHES BYA BA DAG NI RNAM

GRANGS SO, ,CHOS MA YIN PA LAS BZLOG PAS CHOS KYI RNAM GRANGS DAG
GO, ,LUNG DU MA BSTAN PA NI RNAM PAR SMIN PA LAS SKYES PA DANG,
SPYOD LAM LAS BYUNG BA DANG, BZO'I GNAS LAS BYUNG BA DANG, SPRUL
PA BYED PA LAS BYUNG BA'I BYE BRAG GIS RNAM PA BZHI STE, RNAM PAR
SMIN PA 'DOD PA DANG, MI 'DOD PA

MI SKYE BA'I PHYIR DANG, DGE BA DANG, MI DGE BA NYID DU BRDA MI
SPROD PA'I PHYIR LUNG DU MA BSTAN TO, ,DE LTAR CHOS LA SOGS PA'I
DBYE BAS THA DAD PA DE DAG KYANG RNAM PA GNYIS TE, DRANG SRONG
MCHOG GIS LAS RNAMS NI, ,SEMS PA DANG NI BSAM PAR GSUNGS, ,DRANG
SRONG MCHOG NI BCOM LDAN 'DAS TE, DE NI DRANG SRONG

YANG YIN LA MCHOG KYANG YIN TE, BGROD PAR BYA BA MA LUS PAR BGROD
ZIN PA'I PHYIR DANG, NYAN THOS DANG, RANG SANGS RGYAS DANG, BYANG
CHUB SEMS DPA' ZHES BYA BA'I DRANG SRONG RNAMS LAS MCHOG TU GYUR
PA'I PHYIR RO, ,DE LAS CHOS DANG, CHOS MA YIN PA DANG, LUNG DU MA
BSTAN PA'I DBYE BAS THA DAD PA

RNAMS NI RNAM PA GNYIS TE, SEMS PA DANG, BSAM PA'O ZHES GSUNGS
SO, ,LAS DE DAG GI BYE BRAG NI, ,RNAM PA DU MAR YONGS SU BSGRAGS,
,ZHES BYA BA NI MDOR BSTAN PA'O, ,DE RGYAS PAR BSHAD PA NI, DE LA
LAS GANG SEMS PA ZHES, ,GSUNGS PA DE NI YID KYIR 'DOD, ,DE LA
ZHES BYA BA'I SGRA

@171B NI DMIGS KYIS BSAL BA'I DON TO, ,LAS GANG SEMS PA ZHES
GSUNGS PA DE NI YID KYIR 'DOD DE, YID KYI ZHES BYA BA NI YID LAS
BYUNG BA STE, YID KYI SGO KHO NA NAS DE MTHAR THUG BAR 'GYUR BA'I
PHYIR RO, ,LUS KYI DANG NGAG GI DAG NI SEMS PA ZHES MI BRJOD DE,
DE DAG SEMS PAS KUN NAS BSLANG BA YIN

YANG LUS DANG, NGAG GI SGO NAS YONGS SU RDZOGS PA'I PHYIR RO,
,BSAM PA ZHES NI GANG GSUNGS PA, ,DE NI LUS DANG NGAG GI YIN,
,BSAM PA ZHES BYA BA NI BLOS BSAMS NAS BYED PA GANG YIN PA STE,
DE LTAR LAS GANG BSAM PA ZHES BYA BA GSUNGS PA NI LUS DANG NGAG
GI YIN TE, LUS DANG NGAG LAS BYUNG

BA'I PHYIR DANG, DE DAG GI SGO NYID NAS MTHAR THUG PAR 'GYUR BA'I
PHYIR RO, ,DE LTAR RE ZHIG LAS RNAM PA GNYIS BSTAN TO, ,JI LTAR
RNAM PA DU MA ZHE NA, NGAG DANG BSKYOD DANG MI SPONG BA'I, ,RNAM
RIG BYED MIN ZHES BYA GANG, ,SPONG BA'I RNAM RIG BYED MIN PA,
,GZHAN DAG KYANG NI DE BZHIN 'DOD, ,LONGS

SPYOD LAS BYUNG BSOD NAMS DANG, ,BSOD NAMS MA YIN TSUL DE BZHIN,
,SEMS PA DANG NI CHOS DE BDUN, ,LAS SU MNGON PAR 'DOD PA YIN, ,DE
LA NGAG NI YI GE GSAL BAR BRJOD PA'O, ,BSKYOD PA NI LUS G-YO
BA'O, ,MI SPONG BA'I RNAM PAR RIG BYED MA YIN PA ZHES BYA BA NI,
BDAG GI LUS SAM

NGAG GAM YID KYIS MI DGE BA 'DI LTA BU ZHIG BYA'O SNYAM DU YI DAM
BCAS PA'I SKAD CIG MA TSUN CHAD NAS BYED PA POS LAS DE MI BYED DU
ZIN KYANG, MI DGE BA YANG DAG PAR BLANGS PA'I RGYU LAS BYUNG BA
MI SPONG BA'I MTSAN NYID KYI RNAM PAR RIG BYED MA YIN PA GANG DAG
YIN PA'O, ,SPONG PA'I RNAM PAR RIG BYED MA YIN

PA GZHAN DAG KYANG DE BZHIN DU 'DOD DE, BDAG GIS LUS SAM NGAG GAM
YID KYI DGE BA'I LAS 'DI LTA BU ZHIG BYA'O SNYAM DU YI DAM DU
BCAS PA'I SEMS PA TSUN CHAD NAS BYED PA POS LAS DE MI BYED DU ZIN
KYANG DGE BA'I BYA BA YANG DAG PAR BLANGS PA'I SEMS PAS BSKYED PA
SPONG BA'I MTSAN NYID KYI RNAM PAR RIG

BYED MA YIN PA GANG DAG YIN PA'O, ,RNAM PAR RIG BYED MA YIN PA
ZHES BYA BA NI, GZUGS DANG BYA BA'I NGO BO NYID YIN DU ZIN KYANG
RNAM PAR RIG BYED BZHIN DU GZHAN LA RNAM PAR RIG PAR MI BYED PA'I
PHYIR RO, ,LONGS SPYAD PA LAS BYUNG BA'I BSOD NAMS ZHES BYA BA NI
YONGS SU LONGS SPYAD PA'I RGYU LAS BSOD

@172A *, ,NAMS DE BYUNG NGO ZHES BYA BAR TSIG RNAM PAR SBYAR TE,
YONGS SU LONGS SPYOD PA ZHES BYA BA 'DI DKON MCHOG GSUM GYI YUL
LA DNGOS PO YONGS SU BTANG BA NYE BAR SPYAD PA'O, ,DE'I RGYU LAS
BYUNG BA ZHES BYA BA NI DE'I RJES LAS BYUNG BA STE, 'BREL PA DANG
'PHEL BA ZHES PA DAG GI RNAM GRANGS

SO; ,BSOD NAMS ZHES BYA BA NI DAG BAR BYED BAS BSOD NAMS TE, DGE
BA ZHES BYA BA DAG GI RNAM GRANGS SO, ,LONGS SPYAD PA LAS BYUNG
BA'I BSOD NAMS MA YIN PA YANG TSUL DE BZHIN TE, YONGS SU LONGS
SPYAD PA'I RGYU LAS BYUNG ZHES BYA BA'I THA TSIG GO, ,BSOD NAMS
MA YIN PA NI BSOD NAMS LAS

BZLOG PA LAS KHONG DU CHUD PAR BYA'O, ,SEMS PA ZHES BYA BAS NI
YID KYI LAS BSTAN TE, 'O NA SEMS PA ZHES BYA BA DE GANG YIN ZHE
NA, YON TAN DANG SKYON LAS SEMS MNGON PAR 'DU BYED PA STE YID KYI
LAS SO, ,DE LTAR NGAG LA SOGS PA BDUN PO DE DAG NI CHOS TE, RANG
GI MTSAN NYID 'DZIN PA'I DON GYIS

CHOS YIN NO, ,LAS SU MNGON PAR 'DOD PA YIN ZHES BYA BA NI LAS KYI
MTSAN NYID DAG TU 'DOD PA YIN NO, ,BSAM GTAN DANG, KLOG PA LA
SOGS PA'I LAS DAG KYANG YOD MOD KYI 'DI DAG NYID KYI KHONGS SU
'DUS PA'I PHYIR BDUN KHO NAR NGES PAR GZUNG NGO, ,LAS DE DANG
'BRAS BUR 'BREL PA MTHONG

BA NI; 'GRO BA LNGAR PHUNG PO LNGA SKYE BA'I MTSAN NYID YIN NO,
,DE LTAR LAS DANG 'BRAS BUR 'BREL BA'I MTSAN NYID KYI GTAN TSIGS
KYIS DON DAM PAR NANG GI 'DU BYED RNAMS LA 'KHOR BA YOD PA KHO NA
YIN TE, DES NA BCINGS PA DANG THAR PA YOD PA'I PHYIR DON DAM PAR
NANG GI DNGOS PO RNAMS LA NGO BO NYID

YOD PA KHO NA YIN NO, ,'DIR BSHAD PA, 'DI LA LAS DE SKYES NAS
SMIN PA'I DUS KYI BAR DU GNAS PA'AM, SKYES NAS 'JIG PAR 'GYUR BA
ZHIG YIN GRANG NA, DE LA RE ZHIG ,GAL TE SMIN PA'I DUS BAR DU,
,GNAS NA LAS TE RTAG PAR 'GYUR, ,SKYES MA THAG TU MI 'JIG PA DE'I
BDAG NYID MA YIN PA

NI PHYIS KYANG 'JIG PAS MI RIGS PA'I PHYIR RTAG PA NYID DU THAL
BAR 'GYUR RO ZHES BYA BA'I THA TSIG GO, ,GAL TE CHU SHING DANG
'DAM BU DANG, SMYIG MA BZHIN DU 'BRAS BU SMIN PA'I 'OG TU DE 'JIG
PAS SKYON MED DO ZHE NA, SKYON MED PA MA YIN TE, CHU SHING LA
SOGS PA DAG SKAD CIG MA RE RE LA 'JIG PA NYID DANG,

@172B DE DANG RIGS MTHUN PA'I RGYUN CHAD PAS 'JIG PA NYID THA DAD
PAR KHAS BLANGS PA'I PHYIR DANG, DON DAM PA NI LAS BZHIN DU
SMYIG MA LA SOGS PA DAG KYANG 'BRAS BU DANG 'BREL PAR MI 'THAD PA'I
PHYIR DANG, SNGAR MA ZHIG PA PHYIS DE'I BDAG NYID DU 'GYUR BA
YANG BSTAN DKA' BA'I PHYIR RO, ,GAL TE 'JIG

PA'I RGYU'I SNGA ROL NA, 'JIG PA MED DU ZIN KYANG PHYIS YOD PAR
'GYUR BAS SNGON MA ZHIG PA YANG PHYIS 'JIG PA NYID DU 'GYUR RO
ZHE NA, DE YANG RIGS PA MA YIN TE, 'DI LTAR GANG ZHIG GANG GI
'JIG PA'I RGYUR BRJOD PA DE NI DE'I 'JIG PA'I RGYU MA YIN TE, DE
LAS GZHAN PA'I PHYIR DANG, RGYU CAN YIN PA'I

PHYIR DPER NA DE LAS GZHAN PA BZHIN PAS RJES SU DPAG PAS GNOD
PA'I PHYIR DANG, LUNG LAS, LUS DANG DBANG PO BLO RNAMS NI, ,SKAD
CIG LAS NI RING MI GNAS, ,ZHES GSUNGS PAS, KHAS BLANGS PA LA GNOD
PAR 'GYUR BA'I PHYIR RO, ,CI STE SKYON DER GYUR NA MI RUNG NGO
SNYAM NAS SKYES MA THAG TU 'JIG PAR DAM BCA'

NA, DE LTA NA YANG, GAL TE 'GAGS NA 'GAGS GYUR PA, ,JI LTAR 'BRAS
BU BSKYED PAR 'GYUR, ,'GAG PA NI RANG GI BDAG NYID MED PA KHO
NA'I PHYIR RO ZHES BYA BAR DGONGS SO, ,'GAG BZHIN PA YANG 'BRAS
BU BSKYED PA NYID DU RTOG NA YANG 'GAG BZHIN PA 'GAGS PA 'AM, MA
'GAGS PA NYID LA DE MI

'THAD PA'I PHYIR DANG, BRGAL ZHING BRTAG PA DANG, LAN MTSUNGS
PA'I PHYIR RO, ,'GAG BZHIN PA NI 'GAG PA LA MNGON PAR PHYOGS PA'O
ZHES RTOG NA YANG SKYON JI SKAD BSTAN PA NYID DU 'GYUR BA'I PHYIR
RO, ,BRJOD PAR BYA BA MA YIN PA NYID DU RTOG NA YANG DON DAM PAR
BRJOD PAR BYA BA MA YIN PA NI 'BRAS BU BSKYED PA

NYID DU MI 'THAD DE, BRJOD PAR BYA BA MA YIN PA'I PHYIR DPER NA
SKYE BZHIN PAS RJES SU DPAG PAS GNOD PA'I PHYIR DE YANG SNYING PO
MA YIN NO, ,DE'I PHYIR GTAN TSIGS KYI DON MA GRUB PA NYID KYI
SKYON DANG, DON 'GAL BA NYID KYI SKYON DE NYID YOD DO, ,'DIR
SMRAS PA, LAS DANG 'BRAS BUR 'BREL PA NI 'THAD

PA KHO NA YIN TE, CI'I PHYIR ZHE NA, RGYUD KYI RGYUN LAS 'BRAS BU
'GRUB PA'I PHYIR TE, 'DI LTA STE DPER NA, MYU GU LA SOGS RGYUN
GANG NI, ,SA BON LAS NI MNGON PAR 'BYUNG, ,DE LAS 'BRAS BU SA BON
NI, ,MED NA DE YANG 'BYUNG MI 'GYUR, ,GANG PHYIR SA BON NA LAS
RGYUN DANG, ,RGYUN LAS 'BRAS BU 'BYUNG

@173A *, ,'GYUR ZHING, ,SA BON 'BRAS BU'I SNGON 'GRO BA, ,DE
PHYIR CHAD MIN RTAG MA YIN, ,MYU GU DANG, 'DAB MA DANG, SDONG BU
DANG, SBU GU DANG, SNYE MA DANG, SPUN PA DANG, GRA MA DANG, SRUGS
DANG, 'BRAS THUG PO CHE LA SOGS PA'I MTSAN NYID KYI RGYUN GANG
YIN PA DE NI

SA BON 'GAGS PA LAS MNGON PAR 'BYUNG ZHING RGYUN DE LAS 'BRAS BU
MNGON PAR 'BYUNG NGO, ,SA BON MED NA MYU GU SNGON DU BTANG BA'I
RGYUN DE LAS MNGON PAR 'BYUNG BAR MI 'GYUR RO, ,GANG GI PHYIR SA
BON LAS RGYUN MNGON PAR 'BYUNG LA, RGYUN LAS 'BRAS BU MNGON PAR
'BYUNG BAR 'GYUR ZHING, SA BON

'BRAS BU'I SNGON DU 'GRO BA DE'I PHYIR CHAD PA MA YIN TE, SA BON
GYI RGYUN GYIS NGES PAR GNAS PA'I PHYIR RO, ,RTAG PA YANG MA YIN
TE, MYU GU BYUNG BA NA SA BON DE 'GAGS PA'I PHYIR RO, ,DE LTAR NA
DE NI CHOS MTHUN PA'I DPE'I TSIG YIN NO, ,DE BZHIN DU, SEMS KYI
RGYUN NI GANG YIN PA, ,SEMS PA

LAS NI MNGON PAR 'BYUNG, ,DE LAS 'BRAS BU SEMS PA NI, ,MED NA DE
YANG 'BYUNG MI 'BYUNG, ,GANG PHYIR SEMS PA LAS RGYUN DANG, ,RGYUN
LAS 'BRAS BU 'BYUNG 'GYUR ZHING, ,LAS NI 'BRAS BU'I SNGON 'GRO
BA, ,DE PHYIR CHAD MIN RTAG MA YIN, ,SEMS NI RGYUN 'BREL PAR 'JUG
PA'I MTSAN NYID GANG YIN

PA DE NI BYAMS PA DANG, BYAMS PA MA YIN PA'I SEMS PA LAS SU BRJOD
PA GANG YIN PA'I SEMS 'GAG PA DE LAS MNGON PAR 'BYUNG ZHING RGYUN
DE LAS 'BRAS BU 'DOD PA DANG MI 'DOD PA NYAMS SU MYONG BA'I MTSAN
NYID MNGON PAR 'BYUNG NGO, ,SEMS PA MED NA SEMS KYI RGYUN DE YANG
MNGON PAR 'BYUNG BAR MI 'GYUR TE,

DE LTAR DES NI LAS KYI CHOS RGYUN RJES SU 'JUG PA NYID BSTAN TO,
,GANG GI PHYIR SEMS PA LAS RGYUN CES BYA BA RGYU DANG 'BRAS BU'I
DNGOS POR 'BREL CING RGYAS PAR 'GYUR BA'I RGYUN 'BREL PA ZHES BYA
BA'I DON MNGON PAR 'BYUNG LA, RGYUN LAS 'BRAS BU MNGON PAR 'BYUNG
BAR 'GYUR ZHING, LAS 'BRAS BU'I SNGON DU

'GRO BA DE'I PHYIR CHAD PA YANG MA YIN LA, RTAG PA YANG MA YIN
TE, BSGRUB PA JI SKAD BSTAN PAS 'DU BYED RNAMS KYI RGYUN GYIS
'BRAS BU SKYED PA'I PHYIR DANG, SKAD CIG MA GNYIS PAR NGES PAR MI
GNAS PA'I PHYIR RO ZHES BYA BAR DGONGS TE, DE LTAR NA DE NI MJUG
BSDU BA'I TSIG YIN NO, ,DE'I PHYIR 'DIR RJES

@173B SU DPAG PA NI DON DAM PAR SEMS CAN GYI SGRAR BRJOD PA'I 'DU
BYED RNAMS LA LAS DANG 'BRAS BUR 'BREL BA YOD PA KHO NA YIN TE,
BCOM LDAN 'DAS KYIS 'BRAS BU KHYAD PAR CAN THOB PAR 'DOD PA RNAMS
LA DE DANG 'BREL PA THOB PAR BYA BA'I PHYIR THABS BSTAN PA YOD
PA'I PHYIR, DPER NA SA BON DANG

'BRAS BUR 'BREL PA BZHIN NO, ,'DI NA GANG YOD PA MA YIN PA DE LA
NI BCOM LDAN 'DAS KYIS DE DANG 'BREL PA THOB PAR BYA BA'I PHYIR
THABS MA BSTAN TE, DPER NA NAM MKHA'I ME TOG GI PHRENG BA BZHIN
NO, ,'DI LA NI, CHOS SGRUB PA YI THABS RNAMS NI, DKAR PO LAS NI
LAM BCU STE, ,CHOS KYI

'BRAS BU 'DI GZHAN DU, ,'DOD PA'I YON TAN RNAM LNGA'O, ,RNAM PAR
SMIN PA DANG, RGYU MTHUN PA'I 'BRAS BU'I BYE BRAG LAS SO ZHES
BCOM LDAN 'DAS KYIS 'BRAS BU KHYAD PAR CAN 'DOD PA RNAMS LA DE
DANG 'BREL PA THOB PAR BYA BA'I PHYIR THABS BSTAN PA YOD PAS,
DE'I PHYIR GTAN TSIGS JI SKAD

SMOS PA'I MTHUS JI SKAD SMRAS PA'I DON GRUB PO, ,GZHAN DAG GIS
SMRAS PA, GAL TE BRTAG PA DER GYUR NA, ,NYES PA CHEN PO MANG POR
'GYUR, ,DE LTA BAS NA BRTAG PA DE, ,'DIR NI 'THAD PA MA YIN NO,
,GAL TE KHYOD KYI SA BON GYI RGYUN DANG, CHOS MTHUN PA'I MTSAN
NYID KYI BRTAG PA DE LTAR GYUR NA,

NYES PA'I SKYON CHEN PO MANG DU 'BYUNG BAR 'GYUR TE, MI'I RGYUD
LAS LHA LA SOGS PA'I RGYUD DU SKYE BAR MI 'GYUR TE, RIGS THA DAD
PA'I PHYIR DPER NA SHING NIM PA'I SA BON LAS AA MRA LA SOGS PA'I
'BRAS BU SKYE BAR MI 'GYUR BA BZHIN PAS, RJES SU DPAG PAS GNOD
PA'I PHYIR RO, ,DE BZHIN DU DGE

BA'I SEMS LAS MI DGE BA DANG, LUNG DU MA BSTAN PA'I SEMS DANG, MI
DGE BA'I SEMS LAS DGE BA DANG, LUNG DU MA BSTAN PA'I SEMS DANG,
LUNG DU MA BSTAN PA'I SEMS LAS DGE BA DANG, MI DGE BA'I SEMS
DANG, 'DOD PA NA SPYOD PA'I SEMS LAS GZUGS DANG, GZUGS MED PA NA
SPYOD PA DANG, 'JIG RTEN LAS 'DAS PA'I

SEMS DANG, GZUGS NA SPYOD PA'I SEMS LAS 'DOD PA DANG, GZUGS MED
PA NA SPYOD PA DANG, 'JIG RTEN LAS 'DAS PA'I SEMS DANG, GZUGS MED
PA NA SPYOD PA'I SEMS LAS 'DOD PA DANG, GZUGS NA SPYOD PA DANG,
'JIG RTEN LAS 'DAS PA'I SEMS SKYE BAR MI 'GYUR TE, RJES SU DPAG
PA JI SKAD BSTAN PAS GNOD

@174A *, ,PAR 'GYUR BA'I PHYIR TE, DE LTAR NA DGE BA DANG, MI DGE
BA DAG BYA BA DANG, SPANG BAR MI 'THAD PAS, DE'I PHYIR BRTAG PA
DE NI 'DIR 'THAD PA MA YIN NO, ,'O NA JI LTA BU 'THAD CE NA, JI
SKAD SMOS PA'I SKYON GYI DRI MAS MA GOS PA, SANGS RGYAS RNAMS
DANG RANG RGYAL DANG, ,NYAN

THOS RNAMS KYIS GSUNGS PA YI, ,BRTAG PA GANG ZHIG 'DIR 'THAD PA,
,DE NI RAB TU BRJOD PAR BYA, ,DE YANG GANG ZHE NA, JI LTAR BU LON
DPANG RGYA LTAR, ,DE LTAR LAS DANG CHUD MI ZA, ,BU LON GYI DPANG
RGYA JI LTA BA DE LTAR LAS KYI CHUD MI ZA BA'I MTSAN NYID KYI
CHOS NGES PAR GNAS TE, DPER NA

BU LON GYI NOR DE SPYAD KYANG DPANG RGYA YOD PAS NOR BDAG GI NOR
CHUD MI ZA ZHING NOR GYI PHUNG PO SKYED DANG BCAS PA 'ONG BAR
'GYUR BA BZHIN DU LAS SKAD CIG MA 'GAGS SU ZIN KYANG, DE'I RGYU
LAS BYUNG BA CHUD MI ZA BA ZHES BYA BA'I CHOS YOD PAS, BYED PA
PO'I LAS KYI 'BRAS BU CHUD MI ZA ZHING 'BRAS BU KHYAD PAR

DANG BCAS PA 'ONG BAR 'GYUR RO, ,JI LTAR NOR BDAG GIS NOR PHYIR
KHUGS NA BU LON GYI DPANG RGYA ROR 'GYUR BA DE LTAR BYED PA POS
'BRAS BU MYONG NA CHUD MI ZA BA YANG DE BZHIN DU 'GYUR RO, ,DE NI
KHAMS LAS RNAM PA BZHI CHUD MI ZA BA DE NI 'DOD PA DANG, GZUGS
DANG, GZUGS MED PAR GTOGS PA DANG, ZAG

PA MED PA'I KHAMS KYI BYE BRAG LAS RNAM PA BZHIR 'GYUR RO, ,DE
YANG RANG BZHIN LUNG MA BSTAN, ,DGE BA DANG MI DGE BA NYID DU
BRDA MI SPROD PA'I PHYIR RO, ,SPONG BAS SPANG BA MA YIN TE, SDUG
BSNGAL BA DANG, KUN 'BYUNG BA DANG, 'GOG PA DANG, LAM MTHONG BAS
SPANG BAR BYA BA SPONG BAS, SPANG BA

MA YIN PA'I PHYIR RO, ,BSGOM PAS SPANG BA NYID KYANG YIN, ,'BRAS
BU 'PHO BA NA BSGOM PA'I LAM GYIS SPANG BA YIN PA'I PHYIR RO,
,KYANG ZHES BYA BA'I SGRA NI 'BRAS BU BSKYED PAS KYANG SPANG BA
NYID YIN NO ZHES RNAM PAR BRTAG PA'I DON TO, ,DE PHYIR CHUD MI ZA
BA YI, ,LAS KYI 'BRAS BU SKYE BAR 'GYUR, ,GANG GI PHYIR

DE SDUG BSNGAL LA SOGS PA MTHONG BAS SPANG BAR BYA BA SPONG BAS,
SPANG BA MA YIN PA DE'I PHYIR SDUG BSNGAL LA SOGS PA MTHONG BAS
SPANG BAR BYA BA'I LAS MI DGE BA BZHIN DU LAS SPANGS SU ZIN KYANG
CHUD MI ZA BAS LAS RNAMS KYI 'BRAS BU SKYED PAR 'GYUR RO, ,DE LA
CHUD MI ZA BA DE, ,GAL TE MTHONG BAS SPANG BA DANG, ,

@174B LAS 'PHO BA DANG MTHUN GYUR NA, ,DE LA LAS 'JIG LA SOGS
PA'I, ,SKYON RNAMS SU NI THAL BAR 'GYUR, ,DE LA GAL TE CHUD MI ZA
BA DE SDUG BSNGAL LA SOGS PA MTHONG BAS SPANG BAR BYA BA NYON
MONGS PA'I PHRA RGYAS SDUG BSNGAL LA SOGS PA MTHONG BAS SPANG BAR
BYA BA DANG, LAS 'PHO BA DANG, RIGS

MTHUN PA YIN PAR GYUR NA DE LA LAS KYI 'BRAS BU MED PAS, LAS 'JIG
PA LA SOGS PA'I SKYON RNAMS SU THAL BAR 'GYUR RO, ,LAS MI DGE BA
NI MTHONG BA'I LAM GYIS SPANG BA YIN PAR BLTA BAR BYA STE, 'PHAGS
PA YANG SO SO'I SKYE BO'I LAS DANG LDAN PAR GYUR NA MI RUNG BA'I
PHYIR RO, ,DE LTA BAS NA MTHONG BAS

SPANG BAR BYA BA DANG, LAS BZHIN DU SPANG BAR BYA BA MA YIN TE,
'BRAS BU 'PHOS NA NI SPANG BAR 'GYUR RO, ,'DOD PAR GTOGS PA NI
'DOD PA'I KHAMS LAS YANG DAG PAR 'DAS PAS SPONG LA, GZUGS DANG
GZUGS MED PAR GTOGS PA DAG KYANG, GZUGS DANG, GZUGS MED PA'I
KHAMS DAG

LAS YANG DAG PAR 'DAS PAS SPONG NGO, ,KHAMS MTSUNGS LAS NI CHA
MTSUNGS DANG, ,CHA MI MTSUNGS PA THAMS CAD KYI, ,DE NI NYID
MTSAMS SBYOR BA'I TSE, ,GCIG PU KHO NAR SKYE BAR 'GYUR, ,KHAMS
MTSUNGS PA'I ZHES BYA BA NI KHAMS 'DRA BA'I'O, ,LAS CHA MTSUNGS
PA NI RIGS MTHUN PA'O, ,CHA

MI MTSUNGS PA NI RIGS MI MTHUN PA'O, ,DE DAG THAMS CAD KYI CHUD
MI ZA BA DE'I TSE 'DI LA RE RE LAS BSKYED PA DAG NI NYID MTSAMS
SBYOR BA'I DUS KYI TSE DE DAG THAMS CAD 'GAG PA NA YANG GCIG PU
KHO NAR SKYE BAR 'GYUR RO, ,TSE 'DI LA NI LAS DANG LAS, ,RNAM PA
GNYIS PO THAMS CAD KYI, ,DE NI THA DAD

SKYE 'GYUR ZHING, ,RNAM PAR SMIN KYANG GNAS PA YIN, ,TSE 'DI LA
NI LAS DANG LAS SO SO BA SEMS PA DANG, BSAMS PA'I BYE BRAG GAM,
DGE BA DANG, MI DGE BA'I BYE BRAG GIS RNAM PA GNYIS PO THAMS CAD
KYIS CHUD MI ZA BA GANG YIN PA DE NI THA DAD PAR SKYE BAR 'GYUR
RO, ,RNAM PAR SMIN PA YANG

GNAS PA YIN TE, DE NI LAS RNAM PAR SMIN PA'I RGYUS 'GAG PA LTAR
NGES PA NYID MA YIN NO, ,DE GNAS SU ZIN KYANG 'BRAS BU BSKYED PAR
MI NUS TE, 'BRAS BU BSKYED ZIN PA'I PHYIR NGES PAR SPYAD ZIN PA'I
DPANG RGYA BZHIN NO, ,DE NI 'BRAS BU 'PHOS PA DANG, ,SHI BAR GYUR
NA 'GAG PAR 'GYUR, ,DE

@175A *, ,YI RNAM DBYE ZAG MED DANG, ,ZAG DANG BCAS PAR SHES PAR
BYA, ,LAS DE'I CHUD MI ZA BA DE'I 'GAG PA NI RNAM PA GNYIS SU
NGES PA YIN TE, 'BRAS BU 'PHOS PAR GYUR PA DANG, SHI BAR GYUR
PA'O, ,DE LA 'BRAS BU 'PHOS PAR GYUR PA NI SGOM PAS SPANG BAR BYA
BA NYID KYANG YIN

ZHES BSTAN PA YIN NO, ,SHI BAR GYUR PA NI, KHAMS MTSUNGS LAS NI
CHA MTSUNGS DANG, ,CHA MI MTSUNGS PA THAMS CAD KYI, ,DE NI NYID
MTSAMS SBYOR BA'I TSE, ,GCIG PU KHO NAR SKYE BAR 'GYUR, ,ZHES
BSTAN PA YIN NO, ,DE'I DE YANG RNAM PAR DBYE NA RNAM PA GNYIS SU
SHES PAR BYA STE, ZAG

PA MED PA DANG, ZAG PA DANG BCAS PA'I LAS KYI BYE BRAG GIS SO,
,DE'I PHYIR DE LTAR CHUD MI ZA BA YOD NA, SROG CHAGS LAS SNA
TSOGS LAS SKYES PA 'GRO BA DANG, RIGS DANG, RUS DANG, YUL DANG,
DUS THA DAD PA RNAMS KYI LUS DANG, DBANG PO DANG, KHA DOG DANG,
DBYIBS DANG, STOBS DANG, BLO DANG, MOS

PA DANG, NGANG TSUL DANG, LONGS SPYOD LA SOGS PA THA DAD PA DAG
MNGON PAR 'GRUB PAR 'GYUR RO, ,DE'I PHYIR, STONG PA NYID DANG
CHAD MIN DANG, ,'KHOR BA DANG NI RTAG PA MIN, ,LAS RNAMS CHUD MI
ZA BA'I CHOS, ,SANGS RGYAS KYIS NI BSTAN PA YIN, ,DE LTAR GANG GI
PHYIR LAS DANG 'BRAS BUR

'BREL PA DE'I PHYIR STONG PA NYID KYANG 'THAD PA YIN TE, 'DU BYED
RNAMS MU STEGS BYED KYIS YONGS SU BRTAGS PA'I BDAG GIS STONG PA'I
PHYIR RO, ,CHAD PA YANG MA YIN TE, CHUD MI ZA BA NGES PAR GNAS
PA'I PHYIR RO, ,'KHOR BA YANG 'THAD DE, 'GRO BA THA DAD PAR 'DU
BYED RNAMS MNGON PAR GRUB PA'I

MTSAN NYID YOD PA'I PHYIR RO, ,RTAG PA YANG MA YIN TE, LAS RNAM
PAR 'JIG PA'I PHYIR RO, ,LAS RNAMS KYANG CHUD MI ZA BA ZHES BYA
BA'I CHOS SANGS RGYAS KYIS BSTAN PA DE YANG GRUB PA'I PHYIR RO,
,DE LTA BAS NA BRTAG PA DE NYID 'DIR 'THAD PA YIN NO, ,DE'I PHYIR
SNGAR SMRAS PA'I GTAN TSIGS LAS DANG

'BRAS BUR 'BREL BA'I PHYIR RO ZHES BYA BA DE'I DON MA GRUB PA
NYID KYANG MA YIN LA, RTAG PA DANG, CHAD PA'I SKYON DU YANG THAL
BAR MI 'GYUR RO, ,'DIR BSHAD PA, KHO BO CAG GI PHYOGS LA, GANG
PHYIR LAS NI SKYE MED PA, ,DE'I PHYIR LAS KHO NA BZHIN DU DON DAM
PAR SA BON GYI RGYUN KYANG SKYE BA MED PAS

@175B DPE MED PA'I PHYIR SGRUB PA MA TSANG BA'I SKYON YOD DO,
,GAL TE LAS DE CI'I PHYIR SKYE BA MED CE NA, GANG PHYIR DNGOS
NYID MED DE'I PHYIR, ,GANG GI PHYIR LAS NGO BO NYID MED PA DE'I
PHYIR SKYE BA MED DO, ,DE LTAR RE ZHIG PHYOGS DANG PO SHOS KYI
PHYIR SKYON BSHAD DO, ,PHYOGS GNYIS PA SHOS KYIS GANG SMRAS PA DE

LA YANG GAL TE SGRUB PA'I SBYOR BA 'DI YIN TE, LAS DANG 'BRAS BUR
'BREL PA YANG YOD LA, RTAG PA DANG, CHAD PA'I SKYON DU YANG MI
'GYUR TE, CHUD MI ZA BA YOD PA'I PHYIR RO ZHE NA, DE LTA NA YANG
KHO BO CAG GI PHYOGS LA, GANG PHYIR LAS NI SKYE MED PA, ,DE'I
PHYIR DON DAM PAR CHUD MI ZA BA YANG MA GRUB

STE; 'DI LTAR SKYES NA NI DE'I CHUD MI ZA BA YANG CHUD MI ZA BAR
'GYUR BA ZHIG NA, DE YANG MA SKYES PAS, DE MED PA'I PHYIR DE YANG
MED PAS GTAN TSIGS KYI DON MA GRUB PA NYID DO, ,KUN RDZOB TU LAS
DANG, 'BRAS BUR 'BREL PA STON PA NA NI DON 'GAL BA NYID DO,
,PHYOGS DANG PO PA'I PHYIR PHYOGS GNYIS

PA LAS GAL TE, KHYOD KYI SA BON GYI RGYUN DANG CHOS MTHUN PA'I
MTSAN NYID KYI BRTAG PA DE LTAR GYUR NA NYES PA'I SKYON CHEN PO
MANG DU 'BYUNG BAR 'GYUR TE ZHES GANG SMRAS PA, DE YANG RIGS PA
MA YIN TE, RGYU DANG 'BRAS BU'I RGYUN RJES SU 'JUG PA NYID KYIS
'BREL PA MED NA MI 'BYUNG BA NYID DANG, RTAG PA MA YIN PA DANG,

CHAD PA MA YIN PA NYID MED NA MI 'BYUNG BA NYID KYIS SA BON GYI
RGYUN DPE NYID DU 'DOD PA'I PHYIR RO, ,DE'I KHYAD PAR DAG BSGRUB
PAR BYA BA LA RNAM PAR RTOG PAR BYED PA YANG, RNAM PAR RTOG PA'I
DRA BA'I LTAG CHOD DU 'GYUR TE, SEMS DANG SEMS LAS BYUNG BA'I
RGYUN LAS, DE DAG GI RGYUN 'BYUNG BAS RIGS THA DAD

PA'I PHYIR ZHES BYA BA'I GTAN TSIGS KYI DON MA GRUB PA NYID DO,
,GTAN TSIGS KYI DON MA NGES PA NYID KYI SKYON YANG YOD DE, DE DAG
GI PHYOGS LA BA LANG GI SPU DANG, LUG GI BAL DAG LAS RTZVA D'UR
BA'I RGYUN 'BYUNG BA'I PHYIR DANG, RVA LAS SMYIG MA SKYE BA'I
PHYIR RO, ,'DIR SMRAS PA, LUNG LAS BYUNG BA

YANG RTAGS YIN PAS CHUD MI ZA BA YANG BCOM LDAN 'DAS KYIS GSUNGS
LA, DE'I RTAGS RTAG PA MA YIN PA DANG CHAD PA MA YIN PA NYID
KYANG GRUB PA'I PHYIR LAS BZHIN DU, DON DAM PAR CHUD MI ZA BA
YANG MA GRUB PAS GTAN TSIGS KYI DON MA GRUB PA NYID DO ZHES GANG
SMRAS PA DE RIGS PA MA YIN NO, ,'DIR BSHAD

@176A *, ,PA; BCOM LDAN 'DAS KYIS, GANG PHYIR DE NI MA SKYES PA,
,DE PHYIR CHUD ZAR MI 'GYUR RO, ,ZHES GSUNGS PAS, DE'I PHYIR MA
SKYES PA LA CHUD ZA BAR MI 'GYUR RO ZHES GANG GSUNGS PA DE 'DOD
LA DE YANG PHA ROL PO'I PHYOGS LA MA GRUB PAS RANG LA DON MA GRUB
PA NYID DO, ,NGO BO NYID

YOD PAR SMRA BAS KYANG LAS LA NGO BO NYID MED DO ZHES DE KHONG DU
CHUD PAR BYA DGOS SO, ,GZHAN DU DAM BCAS NA, ,GAL TE LAS LA DNGOS
NYID YOD, ,RTAG PAR 'GYUR BAR THE TSOM MED, ,RANG BZHIN NI MI
'GYUR BA'I PHYIR RO ZHES BYA BAR DGONGS SO, ,DE'I PHYIR, LAS NI
BYAS PA MA YIN 'GYUR, ,RTAG

LA BYA BA MED PHYIR RO, ,LAS MA BYAS PA LA 'BRAS BU MYONG BA YOD
PAR RTOG NA, CI STE LAS NI MA BYAS NA, ,MA BYAS PA DANG PHRAD
'JIG 'GYUR, ,GZHAN YANG TSANGS SPYOD GNAS PA MA YIN PA'ANG, DE LA
SKYON DU THAL BAR 'GYUR, ,TSANGS PA NI MYA NGAN LAS 'DAS PA'O,
,TSANGS PAR SPYOD PA NI DE LA

SPYOD PA'O, ,TSANGS PAR SPYOD PA LA GNAS PA NI DE'I DON DU GNAS
PA'O, ,TSANGS PAR SPYOD PA LA GNAS PA MA YIN PA NI, TSANGS PAR
SPYOD PA LA MI GNAS PA'O, ,DE LA TSANGS PAR SPYOD PA LA GNAS PA
MA YIN PA YANG TSANGS PAR SPYOD PA LA GNAS PA'I SKYON DU THAL BAR
'GYUR TE, MYA NGAN LAS 'DAS

PA THOB PAR BYED PA'I LAS MA BYAS PA NYID LA YANG DE YOD PAR
'GYUR BA'I PHYIR RO ZHES BYA BAR DGONGS SO, ,DE BZHIN DU BUM PA
DANG, SNAM BU DAG GIS SHIG CES BYA BA LA SOGS PA'I, THA SNYAD
THAMS CAD NYID DANG YANG, ,'GAL BAR 'GYUR BA THE TSOM MED, ,GZHAN
YANG, BSOD NAMS DANG NI

SDIG BYED PA'I, ,RNAM PAR DBYE BA 'THAD MI 'GYUR, ,'DI NI BSOD
NAMS BYED PA'O, ,'DI NI SDIG PA BYED PA'O ZHES BYA BA'I RNAM PAR
DBYE BA DAG KYANG 'THAD PA NYID DU MI 'GYUR RO, ,DE YI RNAM PAR
SMIN GYUR PA, ,YANG DANG YANG DU RNAM SMIN 'GYUR, ,DE YI RNAM
SMIN SMIN GYUR PA, ,ZHES BYA BA NI DE'I RNAM PAR

SMIN PA SMIN ZIN PAR GYUR PA STE, LAS KYI 'BRAS BU BSKYED ZIN PA
ZHES BYA BA'I THA TSIG GO, ,GAL TE CI'I PHYIR LAS KYI RNAM PAR
SMIN PA SMIN ZIN KYANG, YANG DANG YANG DU RNAM PAR SMIN PAR 'GYUR
BAR BSHAD CE NA, GAL TE GANG PHYIR LAS GNAS PA, ,DE PHYIR NGO BO
NYID YOD PHYIR, ,GAL TE GANG GI PHYIR

@176B LAS NGO BO NYID KYIS NGES PAR GNAS PA DE'I PHYIR NGO BO
NYID YOD PA'I PHYIR RO, ,GAL TE DE GNAS SU ZIN KYANG YANG 'BRAS
BU BSKYED PAR MI NUS TE 'BRAS BU BSKYED ZIN PA'I PHYIR, NGES PAR
SPYAD ZIN PA'I DPANG RGYA BZHIN NO ZHE NA, NGES PAR SPYAD ZIN
PA'I DPANG RGYA YANG DON DAM PAR MA GRUB PA'I PHYIR DE NI LAM MA
YIN

NO; ,,PHYIR RGOL BA DAG NA RE, DON DAM PAR LAS NI YOD PA KHO NA
YIN TE, DE'I RGYU YOD PA'I PHYIR RO, ,'DI NA GANG MED PA DE LA NI
RGYU MI 'THAD DE, DPER NA RUS SBAL GYI SPU'I GOS BZHIN NO, ,LAS
LA NI RGYU NYON MONGS PA DAG YOD PAS DE'I PHYIR GTAN TSIGS JI
SKAD SMOS PA'I MTHUS DON DAM PAR LAS NI

YOD PA KHO NA YIN NO ZHE NA, DE NI BZANG PO MA YIN TE, LAS NI
NYON MONGS BDAG NYID NA, ,NYON MONGS DE DAG YANG DAG MIN, ,GAL TE
NYON MONGS YANG DAG MIN, ,LAS NI DE YIS JI LTAR BYAS, ,LAS NI
NYON MONGS BDAG NYID NA, ,ZHES BYA BA NI LAS 'DI NYON MONGS PA'I
RGYU LAS BYUNG BA YIN NA

ZHES BYA BA'I THA TSIG STE, DPER NA BUM PA 'JIM PA'I BDAG NYID
YIN NA ZHES BYA BA LTA BU'O, ,NYON MONGS SEMS DAG YANG DAG MIN,
,ZHES BYA BA NI NYON MONGS PA'I NGO BO NYID MED DO ZHES BYA BA'I
THA TSIG STE, SKYE BA BKAG PA'I PHYIR DAG 'DOD CHAGS DANG, CHAGS
PA BRTAG PAR DE'I NGO BO NYID BKAG

PA'I PHYIR RAM, YANG NA 'OG NAS, GANG DAG SDUG DANG MI SDUG PA'I,
,PHYIN CI LOG LA BRTEN 'BYUNG BA, ,DE DAG NGO BO NYID MED PAS,
,DE PHYIR NYON MONGS YANG DAG MIN, ,ZHES 'GOG PAR 'GYUR BA'I
PHYIR RO, ,DE'I PHYIR DE LTAR GAL TE NYON MONGS PA DE DAG YANG
DAG PAR NGO BO NYID MED PA YIN NA LAS

DE; DE DAG GIS BYAS PAR JI LTAR 'GYUR TE, LAS KYI RGYU NYON MONGS
PA MA YIN NO ZHES BYA BA'I THA TSIG GO, ,DE'I PHYIR GTAN TSIGS
KYI DON MA GRUB PA NYID DAM, DON 'GAL BA NYID DO, ,'DIR SMRAS PA,
DON DAM PAR NYON MONGS PA RNAMS NI YOD PA KHO NA YIN TE, DE DAG
GI 'BRAS BU YOD PA'I PHYIR RO, ,

'DI NA GANG MED PA DE LA NI 'BRAS BU GZUNG DU MED DE, DPER NA 'ON
PA'I RNA BA'I DBANG PO LA 'BRAS BU RNA BA'I RNAM PAR SHES PA
BZHIN NO, ,NYON MONGS PA RNAMS LA NI 'BRAS BU LAS DANG LUS KYI
MTSAN NYID YOD PAS DE'I PHYIR DON DAM PAR, NYON MONGS PA RNAMS NI
YOD PA KHO NA YIN PAS GTAN TSIGS KYI DON MA

@177A *, ,GRUB PA NYID DO, ,DON 'GAL BA NYID MA YIN PA'I PHYIR
'DOD PA'I DON GRUB BO, ,YANG NA DON DAM PAR LAS NI YOD PA KHO NA
YIN TE, DE'I 'BRAS BU YOD PA'I PHYIR RO, ,'DI NA GANG MED PA DE
LA NI 'BRAS BU MED DE, DPER NA NAM MKHA'I ME TOG GI 'BRAS BU
BZHIN NO, ,LAS LA

NI 'BRAS BU LUS KYI MTSAN NYID YOD PAS DE'I PHYIR DON DAM PAR LAS
NI YOD PA KHO NA YIN PAS LUS YOD PA MA YIN PAR SGRUB PA'I RJES SU
DPAG PA DAG LA RTOG GE PHYI MAS GNOD PAR 'GYUR RO, ,'DIR BSHAD
PA, LAS DANG NYON MONGS PA DAG NI, ,LUS RNAMS KYI NI RKYEN DU
BSTAN, ,BSTAN

BCOS LAS DE LTAR BSTAN PA NI THA SNYAD PA DAG YIN GYI DON DAM PA
PA NI MA YIN NO, ,DON DAM PAR NI KHO BO CAG GI PHYOGS LA SGRUB PA
SNGAR BSTAN PA DAG GIS, GAL TE LAS DANG NYON MONGS PA, ,DE STONG
LUS LA JI LTAR BRJOD, ,LAS DANG NYON MONGS PA DAG LA NGO BO NYID
MED PA'I PHYIR LAS DANG NYON MONGS PA

DAG KHO NA BZHIN DU LUS KYANG MA GRUB PA'I PHYIR RO ZHES BYA BAR
DGONGS SO, ,DE'I PHYIR DE DAG GI 'BRAS BU YOD PA'I PHYIR RO ZHES
BYA BA'I GTAN TSIGS KYI DON MA GRUB PAS JI SKAD BSTAN PA'I SKYON
YANG MA NYAMS LA DPE MA GRUB PAS, RTOG GE PHYI MAS GNOD PA YANG
MED DO, ,SMRAS PA, DON DAM PAR LAS NI

YOD PA KHO NA YIN TE, DE'I 'BRAS BU LA LONGS SPYOD PA'I ZA BA PO
YOD PA'I PHYIR RO, ,'DI NA GANG MED PA DE LA NI DE'I 'BRAS BU LA
LONGS SPYOD PA'I ZA BA PO MED DE, DPER NA NAM MKHA'I ME TOG GI
PHRENG BA BZHIN NO, ,LAS LA NI 'BRAS BU LA LONGS SPYOD PA'I ZA BA
PO, ,MA RIG BSGRIBS PA'I SKYE BO GANG, ,SRED LDAN

DE NI ZA BA PO, ,DE YANG BYED LAS GZHAN MIN ZHING, ,DE NYID DE
YANG MA YIN NO, ,ZHES BYA BA YOD DE, DE LA MA RIG PA NI RIG PA'I
MI MTHUN PA'I PHYOGS SU GYUR PA'I CHOS SO, ,DES BSGRIBS PA NI
G-YOGS PA'O, ,SKYE BO GANG ZHES BYA BA NI SKYE BA PO GANG YIN PA
STE SROG CHAGS SO, ,SRED LDAN ZHES BYA BA LA SRED PA

NA 'DOD PA'O, ,DE LA KUN DU SBYOR BA DE NYID YOD PAS SRED LDAN
TE, SRED PA'I KUN DU SBYOR BA DANG LDAN PA ZHES BYA BA'I THA TSIG
GO, ,DE NI LAS KYI 'BRAS BU ZA BA PO STE, JI SKAD DU, MDO SDE
LAS, MA RIG PA SGRIBS PA'I SEMS CAN DAG ,SRED PA'I KUN DU SBYOR
DANG LDAN, ,ZHES BYA BA DANG, DE BZHIN DU JI STE KHYOD

@177B RANG NYID KYIS SDIG PA'I LAS 'DI BYAS NA KHYOD RANG NYID
KYIS DE'I RNAM PAR SMIN PA NYAMS SU MYONG BAR BYA DGOS SO ZHES
GSUNGS PA'I PHYIR RO, ,DE YANG BYED PA PO LAS GZHAN MA YIN ZHING,
DE NYID DE YANG MA YIN TE, DE NYID DANG GZHAN NYID DU BRJOD PAR
BYA BA MA YIN PA'I PHYIR RO, ,DE'I PHYIR GTAN TSIGS

JI SKAD SMOS PA'I MA DUS LAS KYI 'BRAS BU LA LONGS SPYOD PA'I ZA
BA PO YOD PAS, DON DAM PAR LAS NI YOD PA KHO NA YIN NO, ,'DIR
BSHAD PA, DE NI BSTAN BCOS KYI DANG PO KHO NAR DNGOS PO SPYIR, DE
PHYIR RKYEN LAS BYUNG MA YIN, ,RKYEN MIN LAS BYUNG 'BRAS BU NI,
,YOD MIN 'BRAS BU MED PAS

NA; ,RKYEN MIN RKYEN DU GA LA 'GYUR, ,ZHES BSHAD ZIN PAS, GANG GI
PHYIR NA LAS 'DI NI, ,RKYEN LAS BYUNG BA MA YIN ZHING, ,RKYEN MIN
LAS BYUNG YOD MIN PA, ,DE PHYIR BYED PA PO YANG MED, ,DE YANG DE
BZHIN DU MA SKYES PA'I PHYIR DANG, BYED PA PO BKAG PA'I PHYIR
DANG, RDZAS SU YOD PA MA YIN

PA'I PHYIR RO ZHES BYA BAR DGONGS SO, ,DE'I PHYIR DE LTAR SGRUB
PA JI SKAD BSTAN PAS, GAL TE LAS DANG BYED MED NA, ,LAS SKYES
'BRAS BU GA LA YOD, ,DES NA, JI STE 'BRAS BU YOD MIN NA, ,ZA BA
PO LTA GA LA YOD, ,ZA BA PO'I SGRAR BRJOD PA NYID KYI RGYU MED
PA'I PHYIR RO ZHES BYA BAR DGONGS SO, ,

DE'I PHYIR DE'I 'BRAS BU LA LONGS SPYOD PA'I ZA BA PO YOD PA'I
PHYIR RO ZHES BYA BA'I GTAN TSIGS DE'I DON MA GRUB PA NYID DO,
,LOG PAR STON PA NI DON 'GAL BA NYID DO, ,'DIR KHA CIG GIS SMRAS
PA, LAS DANG 'BRAS BU LA SKUR BA 'DEBS PA'I LTA BA NI LOG PAR LTA
BA YIN PAS, DBU MA SMRA BA LTA

BA'I SKYON GYI LING TOG GIS BLO GROS KYI MIG BSGRIBS PA RNAMS LA
DE KHO NA MTHONG BA MI 'THAD DO, ,'DIR BSHAD PA, JI LTAR SPRUL PA
STON BYED PA, ,RDZU 'PHRUL PHUN SUM TSOGS PA YIS, ,SPRUL ZHING
SPRUL PAS GZHAN SPRUL BYED, ,SPRUL PA DES KYANG GZHAN DAG LTAR,
,SPRUL PAR BYED PA ZHES BYA BAR

SBYAR RO, ,DE BZHIN BYED POS LAS GANG BYAS, ,DE YANG SPRUL PA'I
RNAM PA BZHIN, ,DE BZHIN DU BYED PA POS LAS GANG BYAS PA'I BYED
PA PO DE YANG SPRUL PA'I RNAM PA BZHIN TE, THOG MA MED PA NAS
RKYEN BRGYUD PA LAS BYUNG BA'I BDAG NYID BZHIN YIN PA'I PHYIR RO,
,LAS DE YANG SPRUL PA'I RNAM PA BZHIN

@178A *, ,TE; NGO BO NYID MED PA'I PHYIR RO, ,DPER NA SPRUL PAS
SPRUL GZHAN ZHIG ,SPRUL PA MDZAD PA DE BZHIN NO, ,DPER NA DE
BZHIN GSHEGS PA'I SPRUL PAS SPRUL PA GZHAN ZHIG SPRUL PA MDZAD PA
DE LA YANG NGO BO NYID MED PA BZHIN NO, ,NYON MONGS LAS DANG LUS
RNAMS DANG, ,

BYED PA PO DANG 'BRAS BU DAG ,DRI ZA'I GRONG KHYER LTA BU DANG,
,SMIG RGYU RMI LAM 'DRA BA YIN, ,RGYU DANG RKYEN TSOGS PAS BSKYED
PAS THA SNYAD DU GRAGS PA MTHO RIS DANG BYANG GROL 'THOB PA'I
TSOGS SU GYUR PA DAG THA SNYAD DU KHAS LEN PAS, DE'I PHYIR LAS
DANG 'BRAS BU LA SKUR PA MI 'DEBS PAS JI SKAD SMRAS PA'I SKYON

MED DO, ,GAL TE DON DAM PAR DE DAG LA SKUR PA BTAB PAS DE NI LAN
MA YIN NO ZHE NA, DE NI SNGAR, GAL TE DNGOS POR MA GRUB NA,
,DNGOS MED GRUB PAR MI 'GYUR RO, ,YOD CES BYA BA RTAG PAR 'DZIN,
,MED CES BYA BA CHAD PAR LTA, ,DE PHYIR YOD DANG MED PA LA,
,MKHAS PAS GNAS PAR MI BYA'O, ,

ZHES BYA BA BSTAN PA DER BSGRUB PA SMRAS PAS, LAS DANG 'BRAS BU
MED PAR SMRA BA KHAS BLANGS PA'I PHYIR LAN MA YIN PA MA YIN NO,
,YANG NA RNAM PAR RMONGS PA'I SEMS DANG LDAN PA DAG DON DAM PAR
DNGOS PO RNAMS NGO BO NYID MED PA NYID YIN NA LAS DANG 'BRAS BU
DANG DE DAG 'BREL BA DANG, BYED PA PO DANG ZA BA PO

DAG MED PAS TSANGS PAR SPYOD PA LA GNAS PA DON MED PAR 'GYUR RO
SNYAM DU SEMS PA RNAMS KYI RNAM PAR RMONGS PA'I YOL BA BSHU BA'I
PHYIR LAS LA SOGS PA KUN RDZOB TU SPRUL PA LA SOGS PA'I RNAM PA
BZHIN DU YOD PAR BSTAN PA'I PHYIR RO, ,JI LTAR SPRUL PA STON BYED
PA, ,RDZU 'PHRUL PHUN SUM TSOGS PA YIS, ,SPRUL ZHING

SPRUL PA GZHAN SPRUL BYED, ,SPRUL PA DES KYANG GZHAN DAG LTAR,
,ZHES BYA BA LA SOGS PA RGYA CHER GSUNGS SO, ,DE LA 'DIR RAB TU
BYED PA'I DON NI, PHA ROL POS RAB TU BYED PA'I DANG POR SMRAS
PA'I GTAN TSIGS KYI SKYON BRJOD PAS, LAS DANG 'BRAS BU NGO BO
NYID MED PA NYID DU BSTAN PA YIN NO, ,DE'I PHYIR GANG LA LAS

KYANG MED LAS KYI 'BRAS BU YANG MED PA DE NI BYANG CHUB BO,
,BYANG CHUB JI LTA BA BZHIN DU 'THOB PA YANG DE BZHIN NO, ,'THOB
PA JI LTA BA BZHIN DU LUNG BSTAN PA YANG DE BZHIN NO, ,DE BZHIN
DU 'PHAGS PA RNAMS KYI RIGS GANG YIN PA DE LA NI LAS KYANG MED
LAS KYI RNAM PAR SMIN PA YANG MED DO, ,RIGS DE LA NI LUS

@178B KYIS KYANG LAS MI BYED, DAG GIS KYANG MI BYED, YID KYIS
KYANG MI BYED DO ZHES BYA BA LA SOGS PA GSUNGS PA DE DAG GRUB PA
YIN NO, ,SLOB DPON LEGS LDAN BYED KYIS NYE BAR SBYAR BA, DBU MA'I
RTZA BA'I 'GREL PA SHES RAB SGRON MA LAS, LAS DANG 'BRAS BU BRTAG
PA ZHES BYA BA STE, RAB TU BYED LA BCU

BDUN PA'O,, ,,DA NI GZHAN GYIS SMRAS PA'I SGRUB PA BSAL BA DANG
BDAG NYID KYI SGRUB PA KHA NA MA THO BA MED PA BSTAN PAS 'DU BYED
RNAMS BDAG DANG BDAG GIS STONG PA NYID DU BSTAN PA'I DON GYI
DBANG GIS RAB TU BYED PA BCO BRGYAD PA BRTZAM MO, ,DE LA BDAG TU
LTA BA RNAM PA DU MA DAG GI YUL YANG PHUNG PO

YIN PA'I PHYIR PHUNG PO RNAMS KHO NA LAS BRTZAMS NAS DPYAD PAR
BYA STE, 'DI LTAR BCOM LDAN 'DAS KYIS KYANG, DGE SLONG NGAM BRAM
ZE GANG DAG BDAG TU YANG DAG PAR RJES SU LTA BA DE DAG THAMS CAD
NI NYE BAR LEN PA'I PHUNG PO LNGA PO 'DI DAG NYID LA YANG DAG PAR
RJES SU LTA'O ZHES GSUNGS SO, ,DE LA

RE ZHIG GANG DAG 'BYUNG BA CHEN PO LUS KYI RNAM PAR 'JUG PA DAG
GAM, 'BYUNG BA 'DUS PA'AM, DBANG PO RNAMS SAM, DBANG PO 'DUS
PA'AM, RNAM PAR SHES PA BDAG YIN NO ZHES SMRA BA DE DAG LA 'DI
SKAD CES BRJOD PAR BYA STE, 'BYUNG BA DANG, DBANG PO DANG, RNAM
PAR SHES PA SO SO 'AM,

'DUS PA DAG PHUNG PO'I MTSAN NYID YIN PA'I PHYIR DE DAG BDAG YIN
PAR RTOG NA, GAL TE PHUNG PO BDAG YIN NA JI LTAR KHO BO CAG GIS
THA SNYAD KYI DON DU PHUNG PO'I YUL LA BDAG CES STON PAR BYED PA
LTA BU YIN NAM, 'ON TE GZHAN ZHIG YIN, GAL TE JI LTAR YANG RUNG
STE, BDAG GRUB PA'I PHYIR 'DOD PA'I DON

GRUB BO ZHE NA, DE'I PHYIR DA DE DPYAD PAR BYA STE, KHYED 'DOD PA
LTAR, GAL TE PHUNG PO BDAG YIN NA, ,SKYE DANG 'JIG PA CAN DU
'GYUR, PHUNG PO RNAMS SKYE BA DANG 'JIG PA'I CHOS CAN YIN PA'I
PHYIR RO, ,DE LTAR NA 'DIS NI PHUNG PO'I CHOS NI SKYE BA DANG,
'JIG PA'I CHOS CAN NYID YIN PAR BSTAN TO, ,'DIR

SKYE BA DANG, 'JIG PA'I CHOS CAN NYID KYANG MTSAN NYID KYI SGRA'I
TSUL GYIS GZUNG BAR ZAD KYI, JI LTAR PHUNG PO'I CHOS SKYE BA
DANG, 'JIG PA'I CHOS CAN NYID YIN PA DE BZHIN DU, PHUNG PO'I CHOS
'BRAS BU NYID DANG, RGYU NYID DANG, RTOGS PAR BYA BA NYID DANG,
RNAM PAR SMIN PA NYID LA SOGS PA GZHAN

@179A *, ,DAG KYANG YIN PAR SHES PAR BYA'O, ,'DIR SBYOR BA'I TSIG
NI DON DAM PAR 'BYUNG BA DANG, 'BYUNG BA 'DUS PA DANG, DBANG PO
DANG DBANG PO 'DUS PA DANG, RNAM PAR SHES PA DANG, DBANG PO DANG
BCAS PA'I LUS DANG, RNAM PAR SHES PA DANG BCAS PA'I LUS NI BDAG
MA YIN TE,

SKYE BA DANG 'JIG PA'I CHOS CAN NYID YIN PA'I PHYIR, DPER NA PHYI
ROL GYI 'BYUNG BA DAG BZHIN NO, ,DE BZHIN DU 'BRAS BU NYID YIN
PA'I PHYIR ZHES BYA BA LA SOGS PA'I GTAN TSIGS RE RES KYANG RJES
SU DPAG PA RGYAS PAR BRJOD PAR BYA'O, ,GSAL BAR SMRA BA DAG LA
YANG GSAL BA'I PHYIR BUM PA LA SOGS PA DAG

LA BDAG MED PA NYID MED NA MI 'BYUNG BA'I PHYIR LUS BDAG DANG
BCAS PA SMRA BA RNAMS LA RANG GI RJES SU DPAG PAS GNOD DO, ,YANG
NA, GAL TE PHUNG PO BDAG YIN NA, ,ZHES BYA BA NI LUS LA BDAG MANG
PO NYID DU 'GYUR TE, PHUNG PO MANG BA NYID YIN PA'I PHYIR RO ZHES
BYA BA'I TSIG GI LHAG MA'O, ,YANG NA, GAL

TE PHUNG PO BDAG YIN NA, ,SKYE DANG 'JIG PA CAN DU 'GYUR, ,ZHES
BYA BA NI DES NA PHUNG POR RJES SU DPAG PAS SKYE BA DANG, 'JIG
PA'I CHOS CAN NYID KYIS BDAG GI CHOS CAN GYI KHYAD PAR SKYE BA
DANG, 'JIG PA'I CHOS CAN NYID MA YIN PA BSTZAL BA'I PHYIR RO,
,DAM BCAS PA LA CHOS CAN GYI KHYAD PAR BSTZAL BA'I

SKYON YOD DO, ,YANG NA, GAL TE PHUNG PO BDAG YIN NA, ,SKYE DANG
'JIG PA CAN DU 'GYUR, ,ZHES BYA BA NI, DES NA SKYE BA DANG 'JIG
PA'I CHOS CAN NYID DU RJES SU DPOG PAS BDAG MA YIN PA NYID KYIS
BDAG GI DE'I BDAG NYID BSTZAL BA'I PHYIR RAM, DAM BCAS PA LA CHOS
CAN GYI NGO BO NYID BSTZAL BA'I SKYON YOD

DO; ,YANG NA, GAL TE PHUNG PO BDAG YIN NA, ,SKYE DANG 'JIG PA CAN
DU 'GYUR, ,ZHES BYA BA NI BDAG NI SKYE BA DANG, 'JIG PA CAN DU MI
'DOD PAS DE'I MTSAN NYID MA YIN PA YOD PA NYID DU BSTAN DKA' BA
DANG, DON DAM PAR BDAG MED PAR SMRA BAR NUS TE, SKYE BA DANG 'JIG
PA'I CHOS CAN NYID MA YIN PA'I

PHYIR DPER NA RI BONG GI RVA BZHIN NO, ,YANG NA, GAL TE PHUNG PO
BDAG YIN NA, ,SKYE DANG 'JIG PA CAN DU 'GYUR, ,ZHES BYA BA NI
PHUNG PO RNAMS SKYE BA DANG 'JIG PA'I CHOS CAN NYID YIN PA'I
PHYIR, DES NA DON DAM PAR GZUGS SU RUNG BA DANG, MYONG BA DANG
MTSAN MAR 'DZIN PA DANG, MNGON PAR 'DU BYED PA DANG,

@179B RNAM PAR SHES PAR BYED PA'I MTSAN NYID KYI PHUNG PO LNGA PO
DAG NI BDAG MA YIN PAR SHES PAR BYAR NUS TE, SKYE BA DANG 'JIG
PA'I CHOS CAN NYID YIN PA'I PHYIR, DPER NA BUM PA BZHIN NO, ,DE
BZHIN DU 'BRAS BU NYID DANG, RGYU NYID DANG, LAN 'GA' DGA' BA
DANG, YONGS SU GDUNG BA'I RGYU NYID DANG, THE

TSOM CAN GYI SHES PA DANG, LOG PA'I SHES PA'I RGYU NYID YIN PA
LA SOGS PA'I GTAN TSIGS DAG GIS KYANG RJES SU DPAG PA RGYAS PAR
BYA'O, ,BYE BRAG PA DAG NI BDAG LUS DANG, DBANG PO DANG, BLO LAS
GZHAN PA BDE BA LA SOGS PA'I GZHIR GYUR PA DANG, BYED PA PO DANG,
SEMS PA MED PA DANG,

RTAG PA DANG, THAMS CAD DU SONG BA YIN PAR BRJOD PA, GRANGS CAN
DAG NI BDAG 'BRAS BU DANG RGYU LAS GZHAN PA BYED PA PO MA YIN PA
DANG, ZA BA PO DANG, DAG PA DANG, THAMS CAD DU SONG BA DANG, MI
'GYUR BA DANG, SEMS PA YOD PA YIN PAR BRJOD CING SKYES BU RGYUR
'DOD PA DAG KYANG DE BZHIN PAS

DE DAG LA SGRUB PA 'DI MI GNOD DO ZHE NA, DE'I PHYIR SLOB DPON
GYIS PHUNG PO LAS GZHAN PA'I BDAG BSTAN DKA' BA NGES PAR MDZAD
NAS DE DAG GI PHYIR BSHAD PA, GAL TE PHUNG PO RNAMS LAS GZHAN,
,PHUNG PO'I MTSAN NYID MED PAR 'GYUR, ,PHUNG PO'I MTSAN NYID MED
PA NI PHUNG PO'I MTSAN NYID MA YIN TE, DE

GZUGS SU RUNG BA DANG, MYONG BA DANG, MTSAN MAR 'DZIN PA DANG,
MNGON PAR 'DU BYED PA DANG, RNAM PAR SHES PAR BYED PA'I MTSAN
NYID MA YIN PAR 'GYUR RO ZHES BYA BA'I THA TSIG GO, ,DE LTAR NA
'DIS NI BRTAGS PA'I BDAG GI CHOS NI PHUNG PO'I MTSAN NYID MA YIN
PA NYID YIN PAR BSTAN TO, ,DPE NI DE'I

DBANG GIS BSGRUB PAR BYA BA DANG, SGRUB PA'I CHOS GNYI GA LA
GRAGS PA'I CHOS CAN MO GSHAM GYI BU LA SOGS PA DAG YIN NO, ,'DIR
RJES SU DPAG PA NI DON DAM PAR BDAG GZUGS LA SOGS PA'I PHUNG PO
LAS GZHAN PA MED DE, PHUNG PO'I MTSAN NYID MA YIN PA'I PHYIR DPER
NA MO GSHAM GYI BU BZHIN NO, ,

GAL TE MYA NGAN LAS 'DAS PA PHUNG PO'I MTSAN NYID MA YIN PAS MA
NGES PA NYID DO ZHE NA, DE NI, MTSAN NYID MED PA'I DNGOS PO NI,
,'GA' YANG GANG NA YOD MA YIN, ,ZHES BYA BA DER MYA NGAN LAS 'DAS
PA LA SOGS PA 'DUS MA BYAS KYI DNGOS PO BSAL BA'I PHYIR MI MTHUN
PA'I PHYOGS MED PAS MA NGES PA NYID MA YIN,

@180A *, ,NO; ,GAL TE BSTAN BCOS MDZAD PAS, DAM BCAS PA LA SOGS
PA'I YAN LAG MA BRJOD PA'I PHYIR SGRUB PA MA CHANG BA'I SKYON YOD
DO ZHE NA, DON GYI TSIG YIN PA'I PHYIR SKYON MED DE, 'DI LTAR
SLOB DPON GYI TSIG DAG NI DON GYI TSIG DAG YIN TE, YI GE MDOR
BSDUS PA DANG, DON

RGYA CHE BA DAG YIN PAS DON GYI DBANG GIS SBYOR BA'I TSIG DU MA
DAG GI GZHI YIN PAR BZHED PA'I PHYIR RO, ,SBYOR BA'I TSIG LA NI
DE SKYON DU YANG 'GYUR RO, ,YANG NA DE LA YANG MI 'GYUR TE, RAB
TU BYED PA'AM, LUNG LAS LA LA LA YAN LAG 'GA' ZHIG GRAGS PA YIN
NA'O, ,KHA CIG NA RE PHYOGS LA

SOGS PA DAG GIS GTAN TSIGS SNGA MA MA NGES PA NYID DO ZHE'O, ,DE
NI BZANG PO MA YIN TE, MTSAN NYID MED PA'I DNGOS PO NI, ,'GA'
YANG GANG NA YOD MA YIN, ,ZHES BYA BAS LAN BTAB ZIN PA'I PHYIR
RO, ,RTAG PA DANG, THAMS CAD DU SONG BA'I TSIG GI DON NI BDE BA
DANG, SDUG BSNGAL LA

SOGS PA'I GZHI MA YIN TE, SKYE BA CAN YIN PA LA SOGS PA'I GTAN
TSIGS DAG GI PHYIR DPER NA GZUGS LA SOGS PA BZHIN NO, ,RGYAS PAR
NI SNGA MA BZHIN NO, ,BDAG NI KHYAB BDAG MA YIN TE, ,RDZAS YIN
PA'I PHYIR DPER NA BUM PA BZHIN NO, ,GAL TE NAM MKHAS MA NGES PA
NYID DO ZHE NA, NAM

MKHA' RDZAS SU YOD PA NYID BKAG PA'I PHYIR DANG, DE'I KHYAB BDAG
NYID KYANG BDAG GI KHYAB BDAG NYID BZHIN DU BKAG PA'I PHYIR MA
NGES PA NYID MA YIN NO, ,DE BZHIN DU BDAG NI BYED PA PO MA YIN
TE, LUS CAN MA YIN PA'I PHYIR DPER NA LAS BZHIN NO, BDAG NI RTAG
PA YANG MA YIN TE, RDZAS

YIN PA'I PHYIR DPER NA BUM PA BZHIN NO, ,DE BZHIN DU SHES BYA
NYID DANG, BRJOD PAR BYA BA NYID DANG, DNGOS PO NYID LA SOGS PA'I
GTAN TSIGS DAG GI PHYIR RO ZHES KYANG BRJOD PAR BYA'O, ,BDAG NI
RGYU MED PA YANG MA YIN TE, DNGOS PO YIN PA'I PHYIR DPER NA BUM
PA BZHIN NO, ,DE BZHIN DU TSIG

GI DON NYID YIN PA LA SOGS PA'I GTAN TSIGS DAG GI PHYIR RO ZHES
KYANG BRJOD PAR BYA'O, ,DE BZHIN DU DON DAM PAR BDAG NI SEMS PA
YOD PA YANG MA YIN, RTAG PA YANG MA YIN THAMS CAD DU SONG BA YANG
MA YIN, RGYU MED PA YANG MA YIN TE, DNGOS PO YIN PA'I PHYIR DANG,
LAN 'GA' YANG DAG

@180B PA'I SHES PA DANG, LOG PA'I SHES PA DANG, THE TSOM CAN GYI
SHES PA'I RGYU NYID YIN PA'I PHYIR DANG, LAN 'GA' DGA' BA DANG,
YONGS SU GDUNG BA'I RGYU NYID YIN PA LA SOGS PA'I GTAN TSIGS DAG
GI PHYIR DPER NA KA BA BZHIN NO ZHES BRJOD PAR BYA'O, ,YANG
GRANGS CAN GYI PHYOGS

LA BRJOD PAR BYA STE, DON DAM PAR BDAG NI ZA BA PO MA YIN TE, THE
TSOM CAN GYI SHES PA LA SOGS PA'I RGYU YIN PA'I PHYIR, DPER NA
SDONG DUM DANG, BUM PA BZHIN NO ZHES BRJOD PAR BYA'O, ,CI STE
YANG LA LA 'DI SNYAM DU DBU MA PAS BDAG TSIG GI DON NYID DU KHAS
MA BLANGS PA'I PHYIR DE'I KHYAD

PAR BSTAN PA MI RIGS TE, DPER NA MO GSHAM GYI BU'I SNGO BSANGS
DANG, DKAR SHAM NYID LA SOGS PA BZHIN NO SNYAM DU SEMS NA, DE NI
BZANG PO MA YIN TE, YANG 'BYUNG BA'I SRID PA LEN PA'I PHYIR BDAG
CES BYA STE, RNAM PAR SHES PA'I YUL LA BDAG TU THA SNYAD GDAGS
PA'I PHYIR RNAM PAR

SHES PA LA BDAG TU BRJOD DE, DE LTAR YANG BCOM LDAN 'DAS KYIS,
SEMS DUL BA NI DGE BA STE, ,DUL BA'I SEMS KYIS BDE BA 'THOB, ,CES
GSUNGS NAS MDO SDE GZHAN LAS, BDAG GI MGON NI BDAG NYID YIN,
,GZHAN NI MGON DU SU ZHIG 'GYUR, ,MKHAS PA BDAG NYID LEGS

DUL BAS; MTHO RIS DAG KYANG 'THOB PAR 'GYUR, ,ZHES GSUNGS PAS,
DE'I PHYIR THA SNYAD DU BDAG SPYIR KHAS BLANGS PA'I KHYAD PAR MA
GRAGS PA SEL BA'I PHYIR SKYON MED DO, ,YANG NA SBYOR BA'I LAM
GZHAN BYA STE, DBANG PO DANG BCAS PA'I LUS NI RTAG PA DANG, THAMS
CAD DU SONG BA'I TSIG

GI DON GYI DMIGS PA'I RGYU THUN MONG MA YIN PA NYID KYANG MA YIN
TE, DMIGS PAR BYA BA MA YIN PA'I PHYIR DPER NA KA BA BZHIN NO,
,DE BZHIN DU GZHAL BYA YIN PA'I PHYIR RO ZHES BYA BA LA SOGS PA'I
GTAN TSIGS DAG KYANG BRJOD PAR BYA'O, ,'DIR BDAG TU SMRA BDAG
PHYIR ZLOG PAR BYED DE, PHUNG

PO LNGA DANG LUS LA BDAG MED DO ZHES BYA BA DE'I DON GANG YIN,
GAL TE DE DAG LA BDAG MED DO ZHE NA NI DPE MED DE, BUM PA LA SOGS
PA DAG LA YANG DE YOD PA'I PHYIR RO, ,GAL TE DE LA DMIGS PAR MI
BYED DO ZHE NA NI DE LTA NA YANG DPE MED DE, BUM PA LA SOGS PA NI
YUL DMIGS PA'I RGYU YIN PA'I PHYIR

@181A *, ,RO; ,GAL TE DMIGS PA'I RGYU THUN MONG MA YIN PA NYID
KYANG MA YIN NO ZHE NA, DE LTA NA YANG DPE MED DE, BUM PA LA SOGS
PA DAG NI DMIGS PA'I RGYU THUN MONG MA YIN PA NYID KYANG YIN PA'I
PHYIR RO, ,DE LA 'DIR PHUNG PO LNGA DANG, LUS NI BDAG GI DMIGS
PA'I RGYU THUN MONG MA YIN PA NYID KYANG MA YIN

NO ZHES DAM BCAS PA'I PHYIR, JI SKAD SMRAS PA'I SGRUB PA SUN
DBYUNG BAR NUS PA'I LAN MA YIN NO,, ,,DBU MA RTZA BA'I 'GREL PA
SHES RAB SGRON MA BAM PO BCU GSUM PA, YANG NA RNAL 'BYOR PAS RANG
NYID KYIS 'DI BRTAG PAR BYA STE, 'DI LA BDAG CES BYA BA GANG YIN
PA DE CI PHUNG PO RNAMS KYI

MTSAN NYID DAM, 'ON TE PHUNG PO RNAMS LAS GZHAN ZHIG YIN, DE LA
RE ZHIG ,GAL TE PHUNG PO BDAG YIN NA, ,SKYE DANG 'JIG PA CAN DU
'GYUR, ,DES NA DE DAG BDAG MA YIN TE, SKYE BA DANG 'JIG PA CAN
YIN PA'I PHYIR DPER NA KA BA BZHIN NO, ,GAL TE PHUNG PO RNAMS LAS
GZHAN, ,PHUNG PO'I

MTSAN NYID MED PAR 'GYUR, ,DES NA DE NI MED PA KHO NA YIN TE,
PHUNG PO'I MTSAN NYID MA YIN PA'I PHYIR DPER NA NAM MKHA'I ME TOG
BZHIN NO, ,DE BZHIN DU MA SKYES PA NYID DANG, RGYU MED PA NYID LA
SOGS PA'I GTAN TSIGS DAG GIS KYANG BDAG MED PAR KHONG DU CHUD PAR
BYA'O, ,BDAG TU SMRA BA DAG NA RE BDAG NI

YOD PA KHO NA YIN TE, DON MTHONG BA'I PHYIR RO, ,'DI LTAR LUS LA
BDAG MED NA DBANG PO SEMS MED PA SKAR KHUNG DANG 'DRA BAS DON
MTHONG BAR MI 'THAD KYI, BDAG DES NI DE DANG MTSAN NYID MI 'DRA
BA GZHAN MTHONG BAR RIGS PAS, GANG GIS MTHONG BA DE NI BDAG YIN
TE, DE'I PHYIR BDAG NI YOD PA KHO NA

YIN NO ZHES ZER RO, ,DE NI BZANG PO MA YIN TE, DON MTHONG BA NI
BDAG GI CHOS NYID YIN PAR MA GRUB PA'I PHYIR DANG, RJES SU 'GRO
BA MED PA'I PHYIR RO, ,LUS 'DI BDAG DANG BCAS PA'O, ,ZHES PHYOGS
SU BYED NA YANG, GTAN TSIGS THUN MONG MA YIN PA NYID DU 'GYUR RO,
,'DIS NI G-YAS PAS MTHONG BA,

G-YON PAS NGO SHES PA'I PHYIR DANG, NYAMS SU MYONG BA DRAN PA'I
PHYIR DANG, LAS DMIGS PA'I PHYIR RO ZHES BYA BA LA SOGS PA'I GTAN
TSIGS DAG GI LAN KYANG BTAB PA YIN NO, ,MKHAS PAR RLOM PA GZHAN
DAG GIS SMRAS PA, LUS LA BDAG GO ZHES BYA BA'I SGRA GANG YIN PA
DE NI YUL GZHAN LA DNGOS

@181B SU YOD DE, 'GA' ZHIG LA NYE BAR BTAGS PA'I PHYIR DPER NA
BRAM ZE'I KHYE'U LA SENG GE'I SGRA NYE BAR BTAGS PA GANG YIN PA
DE NI DE LAS GZHAN PA'I SENG GE RAL PA DANG, ZE BA SPUNGS PA CAN
LA DON JI LTA BA BZHIN DU MTHONG BA BZHIN NO, ,DE BZHIN DU BDAG
CES BYA BA'I SGRA LUS DANG DBANG PO DANG, BLO TZAM DAG

LA NYE BAR BTAGS PA DE YANG 'GA' ZHIG LA NYE BAR BTAGS PA MA YIN
PA'I PHYIR, DE NI DE LAS GZHAN PA DE LA DNGOS SU YOD PAS DE NI
BDAG YIN TE, DE'I PHYIR BDAG NI YOD PA KHO NA YIN NO, ,YANG NA
BDAG CES BYA BAR SHES PA'I BLO GANG YIN PA DE NI DON JI LTA BA
BZHIN PA'I YUL CAN YIN PAR NGES PAR SHES TE,

YUL GZHAN LA LOG PAR SHES PA'I PHYIR DPER NA SDONG DUM LA MIR
SHES PA BZHIN NO, ,DE BZHIN DU RGYU DANG, 'BRAS BU'I YUL LA BDAG
TU SHES PA DE YANG LOG PAR SHES PA YIN PAS DE LTAR YUL GZHAN LA
LOG PAR SHES PA'I PHYIR DE LAS GZHAN PA'I YUL GANG LA DON JI LTA
BA BZHIN YIN PA DE NI BDAG YIN TE,

DE'I PHYIR BDAG NI YOD PA KHO NA YIN NO, ,'DIR BSHAD PA, GAL TE
RANG GI GRUB PA'I MTHA'I TSUL LAS BDAG GI NGO BO NYID NGES PAR MA
BZUNG BAR THA SNYAD DU BDAG SPYIR DAM 'CHA' NA NI GRUB PA LA
SGRUB PA YIN TE, 'DI LTAR KHO BO CAG GI LUNG LAS KYANG, BDAG GI
SGRA RNAM PAR SHES PA LA NI DON JI LTA BA BZHIN YIN

LA, SKYE BA LA SOGS PA DAG LA NI NYE BAR BTAGS PA YIN TE, DPER NA
SHING RTA'I YAN LAG LA BRTEN NAS SHING RTAR GDAGS PAR 'DOD PA DE
BZHIN DU, PHUNG PO LA BRTEN NAS SEMS CAN DU GDAGS PAR 'DOD LA,
RNAM PAR SHES PA NI YANG 'BYUNG BA'I SRID PA LEN PA'I PHYIR BDAG
CES BRJOD PA'I PHYIR RO, ,

CI STE SEMS PA NI BDAG GI SGRA'I SPYOD YUL DNGOS DANG, BDAG CES
BYA BAR SHES PA'I BLO'I SPYOD YUL LA DNGOS MA YIN PAR SHES PAR
BYA STE, BYAS PA'I PHYIR DPER NA LUS BZHIN NO ZHE NA, DE LA 'DIR
GAL TE PHA ROL PO DAG DON DAM PAR SEMS PA NI BDAG GI SGRA'I SPYOD
YUL DNGOS DANG BDAG CES BYA BAR SHES PA'I

BLO'I DON JI LTA BA BZHIN MA YIN PA NYID DU STON PAR BYED NA NI
GRUB PA LA SGRUB PA YIN TE, BDAG TU LTA BA RNAM PA THAMS CAD
KYANG THAMS CAD DU SPANG BAR 'DOD PA'I PHYIR RO, ,'ON TE THA
SNYAD DU NA NI, DE RIGS PA MA YIN TE, SGRA DANG BLO'I BTAGS PA
DANG, DNGOS KYI NGES PA RANG GI GRUB PA'I MTHAR YANG SGRUB PA THA
SNYAD

@182A *, ,DU 'DOD PAS 'DOD PA'I PHYIR RO, ,DON DAM PAR NI BDAG NI
SGRA YANG BDAG LA DNGOS SU YOD PAR MI 'GRUB STE, SENG GE'I SGRA
BRJOD PA'I DON KYANG BTAGS PAR YOD PA'I PHYIR YUL DE LA SENG GE'I
SGRA YANG DON JI LTA BA BZHIN NYID MA YIN PA'I PHYIR RO, ,YANG NA
SGRA 'GA' ZHIG LA NYE BAR BTAGS PA

DE NI 'DUS PA LA YOD PAR MTHONG STE, SPYI LA NYE BAR BTAGS PA'I
PHYIR SENG GE LA SOGS PA'I SGRA BZHIN PAS, DES BDAG GI SGRA 'DUS
PA MA YIN PA LA DNGOS SU YOD PA NYID SEL BAR BYED PAS DES NA DAM
BCAS PA LA, CHOS KYI KHYAD PAR BSTZAL BA'I SKYON YOD DO, ,DES
BLO'I PHYOGS LA YANG SKYON GYI LAN BTAB BO, ,

GRANGS CAN DAG LAS KHA CIG GIS SMRAS PA, SHES PA YOD PA NYID NI
SKYES BU'I NGO BO NYID YIN TE, DE YANG SMRA BA THAMS CAD KYIS
KHAS BLANG BAR BYA BA YIN PAS, KHO BO CAG GIS DE YOD PA NYID DU
BSTAN PA'I PHYIR RJES SU DPAG PA SMRA BAR MI BYA STE, 'DI LTAR
DE'I KHYAD PAR ZA BA PO NYID LA SOGS PA DAG

BSTAN PAR BYA'O, ,GAL TE GZHAN DAG 'DI SKAD CES SHES PA YOD PA
NYID NI SHES PA DANG, DON GCIG LA SHES PA NI BLO YIN PAS, DE'I
PHYIR SHES PA YOD PA NYID NI SKYES BU'I NGO BO NYID MA YIN NO
ZHES ZER NA DE YANG RIGS PA MA YIN TE, BLO NI SHES PA YOD PA NYID
MA YIN TE, SKYE BA'I PHYIR DPER

NA BUM PA BZHIN NO, ,DE BZHIN NYID DU DAG PAR BYA BA NYID DANG,
SPAG PAR BYA BA NYID DANG, PHAN GDAGS PAR BYA BA NYID LA SOGS PA
DAG YIN PA'I PHYIR, DPER NA HVAGS LA SOGS PA BZHIN PAS DE'I PHYIR
BLO NI SHES PA YOD PA NYID MA YIN NO, ,DE'I PHYIR SHES PA YOD PA
NYID DE NI LONGS SPYAD PAR BYA BA'I

KHONGS SU MA GTOGS PAS DE NI ZA BA PO NYID YIN PAR GRUB STE, BDAG
DANG ZHING SHES PA ZHES BYA BA DAG GI RNAM GRANGS SO, ,DE'I KHYAD
PAR NI RTAG PA DANG, THAMS CAD DU SONG BA NYID DANG, YAL BAR 'DOR
BA NYID LA SOGS PA DAG YIN NO, ,DE LA 'DIR BDAG GI SHES PA YOD PA
NYID DANG, THAMS

CAD DU SONG BA NYID DANG, ZA BA PO NYID LA SOGS PA DAG DGAG PA
SMRAS ZIN PAS DE DAG NI BZANG PO MA YIN NO, ,BLO NI SHES PA YOD
PA NYID MA YIN TE ZHES DAM BCAS PA'I DON GANG YIN, SEMS MED PA
'AM SHES PA YOD PA NYID KYI NUS PA YIN NO ZHE NA NI PHYOGS SNGA
MA LA GNOD DO, ,GAL TE SEMS

@182B PA LAS GZHAN ZHIG YIN NO ZHE NA, YANG GANG LAS GZHAN NYID
DU 'GYUR BA DE GANG YIN TE DE YANG MED DO, ,DE LTAR DE MA GRUB
PA'I PHYIR DAM BCAS PA LA BRTEN PA MA GRUB PA'I SKYON YOD DO,
,SKYE BA'I PHYIR ZHES BYA BA'I GTAN TSIGS DE'I DON KYANG GANG
YIN, GAL TE MA BYUNG BA LAS 'BYUNG BA'I PHYIR RO ZHE NA

NI RANG LA GTAN TSIGS MA GRUB BO, ,GAL TE RANG LA GTAN TSIGS MA
GRUB PAS KYANG 'DOD PA'I DON STON PAR BYED DE, GZHAN GYI PHYOGS
LA GRUB PA'I PHYIR PHYOGS GNYI GA LA GRAGS PA'I CHOS BZHIN NO ZHE
NA, GZHAN GYI PHYOGS 'BA' ZHIG LA GRAGS PA'I PHYOGS KYI CHOS KYIS
NI BSGRUB PAR BYA BA'I DON

BSGRUB MI NUS PAR NGES PAR GZUNG STE, GANG YANG RUNG BA LA MA
GRUB PA'I PHYIR GZHAN GYI PHYOGS LA MA GRUB PA BZHIN PAS BLO SHES
PA YOD PA NYID MA YIN PAR STON PA'I RJES SU DPAG PA 'GAL BAS
BZLOG PA'I PHYIR GTAN TSIGS KYI DON MA GRUB PA NYID NYAMS PA MED
DO, ,SKYE BA'I PHYIR ZHES BYA BA'I GTAN TSIGS

KYI DON GSAL BA NYID YIN PAR RTOG NA YANG GTAN TSIGS KYI DON MA
GRUB PA NYID DANG, DPE LA BSGRUB PA'I CHOS MED PA NYID KYI SKYON
DU 'GYUR TE, GSAL BA DGAG PA SMRAS ZIN PA'I PHYIR RO, ,RIGS PA LA
MI MKHAS PA KHA CIG GIS SMRAS PA, PHUNG PO LNGA DANG, DBANG PO
DANG BCAS PA'I LUS 'DI BDAG GI

DMIGS PA'I RGYU THUN MONG MA YIN PA NYID KYANG MA YIN NO ZHES BYA
BA NI BDAG KHAS MA BLANGS PAR DE'I KHYAD PAR DGAG PA'I SGRUB PA
SMRA BAR MI RIGS PAS, BDAG LA SDANG BA KHYED KYIS KHAS BLANGS BA
LA GNOD PAR 'GYUR RO, ,DE LA 'DIR THA SNYAD KYI DBANG GIS BDAG
SPYIR KHAS BLANGS NAS, GZHAN GYIS YONGS SU

BRTAGS PA'I BDAG GI CHOS RTAG PA DANG, THAMS CAD DU SONG BA DANG,
BYED PA PO DANG ZA BA PO NYID LA SOGS PA DAG BSAL BAS THA SNYAD
DU GZHAN GYIS BRTAGS PA'I BDAG STONG PA NYID DU STON PA'I PHYIR
DANG, DON DAM PAR NI THAMS CAD KYANG STONG PA NYID DU STON PAS
THA SNYAD DU DE'I KHYAD PAR TZAM BSAL DU MED PA MA YIN PA'I

PHYIR, KHAS BLANGS PA LA GNOD PAR MI 'GYUR BAS, DE'I PHYIR DE NI
NAM MKHA' LDANG DU ZAD DO, ,PHYIR RGOL BA DAG NA RE, BDAG NI YOD
PA KHO NA YIN TE, KHA CIG TU DE BKAG PA'I PHYIR 'DI NI KHRON PA
NA CHU MED DO ZHES KHRON PAR BDAG PA'I PHYIR GZHAN DU NA CHU YOD
PA NYID SHES PA BZHIN NO, ,DE BZHIN DU LUS DANG,

@183A *, ,DBANG PO DANG, BLO DAG LA BDAG BKAG PA'I PHYIR, DBANG
PO DANG BCAS PA'I LUS LA BDAG MED DO ZHES LUS DANG DBANG PO DANG
BLO DAG LA BDAG BKAG PA YOD PAS, GZHAN LA BDAG YOD PA NYID DU
'GYUR BAS, DE'I PHYIR BDAG NI YOD PA KHO NA YIN NO ZHES ZER RO,
,NANG GI SKYE MCHED

RNAMS LA BYED PA PO DBANG PHYUG DANG, BYED PA PO GTZO BO DANG,
BYED PA PO DUS DANG, BYED PA PO SRED MED KYI BU DAG MED DO ZHES
BKAG KYANG, GZHAN GANG LA YANG BYED PA PO DE DAG GI 'BRAS BU MED
PA'I PHYIR MA NGES PA NYID DO, ,DON DAM PAR NI CHU LA SOGS PA DAG
KYANG MA GRUB PA'I PHYIR, DPE MED PAS, DE NI

RIGS PA MA YIN NO, ,GRANGS CAN DAG LAS KHA CIG YANG BDAG DGAG
PA'I RJES SU DPAG PA SNGAR BSTAN PA DAG LA SKYON 'DOGS PAR BYED
DE, RNAM PAR 'JIG PA'I CHOS CAN BUM PA LA SOGS PA LTA BU DAG
KYANG DMIGS PA'I RGYU THUN MONG MA YIN PA NYID YIN PAS DPE MED PA
DANG, BUM PA LA SOGS PA DBANG PO'I

DNGOS POR GYUR PA DAG KYANG DMIGS PA'I RGYU THUN MONG MA YIN PA
NYID YIN PA'I PHYIR YANG DPE MED DO ZHE NA, DE NI BZANG PO MA YIN
TE, BUM PA LA SOGS PA DAG NI DE KHO NA RTOGS PA DANG LDAN PA
RNAMS KYI DMIGS PA'I RGYU THUN MONG MA YIN PA NYID KYANG YIN PAR
MI RIGS TE, RNA BA LA SOGS PA'I BLO DAG GI YUL

YIN PA'I PHYIR DPER NA DE LAS GZHAN PA'I RNA BA LA SOGS PA DAG GI
BLO'I YUL BZHIN NO ZHES RJES SU DPAG PA'I PHYIR DANG, BUM PA LA
SOGS PA DBANG PO'I NGO BO NYID DU MA GYUR PA DAG DPE NYID DU 'DOD
PA'I PHYIR JI SKAD SMRAS PA'I SKYON DU MI 'GYUR RO, ,NUS PA YOD
PAR STON PA'I RJES SU DPAG PA MED PA'I PHYIR DE

YOD PAS BUM PA LA SOGS PA'I DPE MED PAR YANG MI 'GYUR BAS DE NI
SNYING PO MA YIN NO, ,BDAG TU SMRA BA DAG NA RE BDAG NI YOD PA
KHO NA YIN TE, BDAG GI YOD PA'I PHYIR DPER NA NOR YOD PA'I PHYIR
NOR BDAG YOD PA BZHIN NO, ,'DI LA BDAG GI KHANG KHYIM DANG GNAS
MAL DANG, GOS ZAS DANG, LTA

BA DANG, NYAN PA LA SOGS PA DE DAG YOD PAS, DE'I PHYIR BDAG NI
YOD PA KHO NA YIN NO ZHES ZER RO, ,'DIR BSHAD PA, 'DI LTAR BDAG
YOD NA NI DE'I 'DI YIN NO ZHES BDAG GI YANG 'GRUB PAR 'GYUR BA
ZHIG NA, BDAG DE NI MED PAR BSTAN ZIN PAS DE'I PHYIR, ,BDAG NYID
YOD PA MA YIN NA, ,BDAG

@183B GI YOD PAR GA LA 'GYUR, ,DES NA GTAN TSIGS KYI DON MA GRUB
PA NYID DO, ,DPE YANG MED DE, DON DAM PAR NOR DANG NOR BDAG YOD
PA NYID DU MA GRUB PA'I PHYIR RO, ,DON 'GAL BA NYID KYANG YIN TE,
BDAG THA SNYAD PA YIN PAR STON PA'I PHYIR RO, ,'DIS NI DE'I 'BRAS
BU YOD PA'I PHYIR DANG, DE'I YON

TAN YOD PA'I PHYIR RO ZHES BYA BA LA SOGS PA'I GTAN TSIGS DAG LA
YANG SKYON GYIS LAN BTAB PA YIN NO, ,DE'I PHYIR DE LTAR RNAL
'BYOR PA YANG DAG PA NYID SO SOR RTOG PA LA BRTZON PA LA, BDAG
DANG BDAG GI ZHI BA'I PHYIR, ,NGAR 'DZIN NGA YIR 'DZIN MED 'GYUR,
,ZHES BYA BAS NI JI SKAD BSTAN PA'I

TSUL BSGOMS PA'I 'BRAS BU BSTAN TO, ,BDAG TU SMRA BA DAG KYANG
PHYIR ZLOG PAR BYED DE, BDAG NI YOD PA KHO NA YIN TE, LUS DANG
DBANG PO DANG, BLO LA SOGS PA BDAG DANG BDAG GI MED PA RNAMS LA
DE KHO NA SHES PA YANG DAG PAR SKYES PA LA, NGAR 'DZIN PA MED PA
DANG, NGA YIR 'DZIN PA MED

DO SNYAM PA'I YANG DAG PA'I LTA BA YOD PA'I PHYIR RO, ,MO GSHAM
GYI BU LTA BU MED PA LA NI DE LTA BU MED DO, ,THAR PA'I GNAS
SKABS GANG LA 'ANG NGAR 'DZIN PA MED PA DANG, NGA YIR 'DZIN PA
MED PA DE LA NI DE LTAR SHES PA DE YOD PAS DE'I PHYIR BDAG NI YOD
PA KHO NA YIN NO, ,'DIR BSHAD PA, 'PHAGS PA NYAN

THOS 'DU BYED KYI TSOGS GZHAN DANG GZHAN DU SKYES PA SKAD RIG MA
RE RE LA 'JIG PA'I NGANG CAN BDAG DANG, BDAG GI MED PA LA NGES
PAR LTA BA LA YANG BDAG CES BYA BA'I DNGOS PO MED PA'I PHYIR SKYE
BA DANG, 'CHI BA 'DI DAG NI CHOS TZAM DU ZAD DO ZHES BYA BAR LTA
BA SKYE STE, 'DI LTAR BDAG NI NGAR 'DZIN

PA'I YUL YIN PAS MED NA DE YANG MI 'BYUNG LA, DE MED PA KHO NA'I
PHYIR NANG DANG PHYI ROL GYI DNGOS PO GANG LA YANG NGA YIR 'DZIN
PA MI 'THAD PA'I PHYIR NGAR 'DZIN PA MED CING NGA YIR 'DZIN PA
MED PA THA SNYAD KYI BRDAR BYA BA MA RTOGS PAR NGA ZHES BYA BA
RANG GI NGO BO NYID NGES PAR SKYE BAR MI 'GYUR NA, BYANG CHUB
SEMS DPA' CHEN PO 'DU

BYED SKYE BA MED PAR LTA BA RNAM PAR MI RTOG PA'I SHES RAB KYI
SPYAD PA LA GNAS PA RNAMS LA LTA SMOS KYANG CI DGOS PAS DE'I
PHYIR, NGAR 'DZIN NGA YIR 'DZIN MED GANG, ,DE YANG YOD PA MA YIN
TE, ZHES BYA BA GSUNGS TE, BDAG LA SOGS PA DAG BTAGS PAR YOD PA'I
PHYIR DANG, GANG ZAG GI NYE

@184A *, ,BAR LEN PA SKYE BA MED PA'I PHYIR RO ZHES BYA BAR
DGONGS SO, ,DE NYID YOD PA MA YIN PAS RAB RIB CAN DBANG PO NYAMS
PAS SKRA SHAD DANG, SBRANG BU LA SOGS PA YANG DAG PA MA YIN PA
MTHONG BA LTAR, NGAR 'DZIN NGA YIR 'DZIN MED PAR, ,GANG GIS
MTHONG BAS MI MTHONG NGO, ,YOD PA

DANG MED PAR MTHONG BA NI LOG PAR LTA BA MCHOG TU 'DZIN PA YIN
PA'I PHYIR RO ZHES BYA BAR DGONGS SO, ,DES NA GTAN TSIGS KYI DON
MA GRUB PA NYID DE, NGAR 'DZIN PA DANG NGA YIR 'DZIN PA'I RGYUR
GYUR PA'I BDAG YOD PA'I PHYIR RO, ,DON RANG LA MA GRUB PA NYID
KYANG YIN TE, NGAR 'DZIN PA DANG, NGA YIR

'DZIN PA MED DO ZHES BYA BA RANG GI NGO BO NYID DU DES PA MA GRUB
PA'I PHYIR RO, ,GAL TE NANG GI BYED PA BDAG MED PAR LTA BAS NGAR
'DZIN PA LDOG PA'I PHYIR DANG, YID BDAG MA YIN PA YANG GZHAN GYI
DON LUS DANG DBANG PO'I YUL DAG LA NGA YIR 'DZIN PA MI 'JUG PA'I
PHYIR SKYON MED DO ZHE NA, BDAG LA BDAG TU

LTA BA LA NGAR 'DZIN PA DON JI LTA BA BZHIN DU YOD PA'I PHYIR
DANG, DE'I DON BYED PA DANG, RTEN SGRA LA SOGS PA DAG LA NGA YIR
'DZIN PA 'JUG PA MI LDOG PA'I PHYIR NGAR 'DZIN PA MED PA DANG,
NGA YIR 'DZIN PA MED PA NYID DU MA GRUB PAS DE NI LAN MA YIN TE,
DE LTAR YANG, GAL TE BDAG CES BYA BA YOD, ,

BDAG MED CES BYA DE MI RIGS, ,YANG NA DE NYID RTOGS PA'AM, ,MYA
NGAN 'DAS PA DES BRDZUN 'GYUR, ,ZHES GSUNGS SO, ,'DIR GRANGS CAN
DAG LAS KHA CIG NI RANG BZHIN THAR PAR SMRA LA, KHA CIG NI SKYES
BU THAR PAR SMRA STE, DE LA RE ZHIG GANG DAG ,RANG BZHIN SNA
TSOGS RTEN CAN NI, ,'KHOR DANG 'CHING

DANG THAR PAR 'GYUR, ,ZHES ZER BA DE DAG GI BDAG KYANG GZHAN LA
RANG BZHIN YANG GZHAN NO SNYOM PA'I BLO NI LOG PAR LTA BA YIN TE,
DE LAS GZHAN MA YIN PA'I PHYIR RO, ,THAR PAR GYUR PA YANG SKYES
BU DU MA DAG GI THUN MONG YIN PA'I PHYIR, DON DAM PAR MA BYAS
PA'I SKYES BU DAG GI PHYIR 'JUG PAS

THAR PA MED DO, ,GANG DAG SKYES BU'I DBANG DU BYAS PA'I 'CHING
BAS, SNGAR BCINGS PA THAR BAR 'GYUR BAR SMRA BA, DE DAG GI BDAG
KYANG GZHAN LA RANG BZHIN YANG GZHAN NO SNYAM DU BLOS NGES PAR
BYAS PA YANG SKYES BU SNGA PHYI'I KHYAD PAR MA SKYES PA LA GANG
GIS BCINGS PA DANG THAR PA ZHES BYA BAR BRJOD PA'I KHYAD PAR

@184B MED DO, ,GAL TE YONGS SU 'GYUR NA YANG, ,YONGS SU 'GYUR
BA'I PHYIR SHES PA YOD PA NYID MA YIN PA'I SKYON DU 'GYUR RO, ,JI
STE YOD PA TZAM GYIS PHAN 'DOGS PA NYID KYIS NANG GI BYED PA
SNYING STOBS SHES CHE BAR GYUR PA NA, GZUGS BRNYAN 'BYUNG BA'I
RGYU NYID KYIS BDAG KYANG GZHAN LA, RANG

BZHIN YANG GZHAN NO SNYAM DU NGES PAR 'GYUR NA YANG DE LTA NA
YANG NANG GI BYED PA LA BYE BRAG YOD PAR ZAD KYI, SKYES BU LA BYE
BRAG MED PAS THAR PA MED DO, ,BYE BRAG YOD NA YANG SKYON SNGA MA
BZHIN DU 'GYUR RO, ,YANG GZHAN YANG, BDAG KYANG GZHAN LA RANG
BZHIN YANG GZHAN NO SNYAM DU SHES PA ZLOG

PA YOD KYANG SKYES BU LA SHES PA ZLOG PA MI SKYE BA'I PHYIR RO,
,KHYED RGYU'I GZUGS BRNYAN 'BYUNG BA'I TSUL GYIS THAR PAR 'DOD PA
DE LA YANG SKYES BU LA 'GYUR BA MED PA'I PHYIR SNGA NAS MA BZLOG
PA YIN PA LA PHYIS KYANG SHES PA MA NOR BA SKYE MI SRID DE, MA
BZLOG PA'I PHYIR DPER NA PHYI MA BZHIN PAS THAR PA MED DO,

SHES PA SKYES NA YANG 'BYUNG BA'I PHYIR SHES PA YOD PA NYID MA
YIN PA LA SOGS PA'I SKYON DU THAL BAR 'GYUR RO, ,BYED PA'I CHOS
'DZIN PA LA SOGS PA DAG NI RJE DPON RGYAL BA BZHIN DU SKYES BU LA
NYE BAR BTAGS PA'I PHYIR THAR PA NYE BAR BTAGS PA YIN NO, ,ZHAR
LA BSHAD PAS CHOG GI SKABS NYID DPYAD PAR

BYA'O, ,DE LTAR NANG DANG PHYI ROL GYI SKYE MCHED RNAMS KYI DE
KHO NA NYID RTOG PAR BYED PA LA BRTZON PA'I RNAL 'BYOR PA DES DE
DAG STONG PA NYID DU RTOGS PA'I PHYIR, NANG DANG PHYI ROL NYID
DAG LA, ,BDAG DANG BDAG GIR ZAD GYUR NA, ,NYE BAR LEN PA 'GAG
'GYUR ZHING, ,DE ZAD PAS NA SKYE BA ZAD, ,DE LTAR NANG DANG

PHYI ROL NYID DAG LA DE'I BDAG CES BYA BA DANG, BDAG GI ZHES BYA
BAR DE DAG LOG PAR 'DZIN PA ZAD PAR 'GYUR NA, 'DOD PA DANG, LTA
BA DANG, TSUL KHRIMS DANG, BRTUL ZHUGS DANG, BDAG TU SMRA BA ZHES
BYA BA NYE BAR LEN PA RNAM PA BZHI 'GAG PAR 'GYUR TE, DE LA RE
ZHIG BDAG MED PA NYID DU

MTHONG BAS NI BDAG TU SMRA BA'I NYE BAR LEN PA SPONG BAR 'GYUR
LA, DE SPANGS PAS NYE BAR LEN PA LHAG MA RNAMS KYANG SPONG BAR
'GYUR TE, DE DAG NI BDAG TU SMRA BA NYE BAR LEN PA'I SKYE GNAS
YIN PA'I PHYIR RO, ,NYE BAR LEN PA 'GAGS PA'I PHYIR DE'I SKYE
GNAS LAS BYUNG BA'I SRID PA ZAD PAR 'GYUR BAS,

@185A *, ,DE ZAD PA NA SKYE BA ZAD DE DE NI THAR PA ZHES PA'O,
,THAR PA DE YANG GANG ZAG BDAG MED PAS MTHONG BA'I PHYIR, 'PHAGS
PA NYAN THOS DANG, RANG SANGS RGYAS KYI YIN NO, ,SANGS RGYAS KYI
THEG PAS 'GRO BA RNAMS KYI NI NYON MONGS PA'I SGRIB PA SPANGS PA
DANG, SHES BYA'I SGRIB PA

SPANGS PAS 'THOB STE, NYON MONGS PA'I SGRIB PA SPONG BA'I THABS
NI JI SKAD BSTAN PA DE DAG YIN NO, ,SHES BYA'I SGRIB PA SPANG
BA'I PHYIR NI 'DI BSHAD DE, LAS DANG NYON MONGS ZAD PAS THAR,
,LAS DANG NYON MONGS PA DAG NI SKYE BA'I RGYU YIN PA'I PHYIR, DE
DAG ZAD PAS SDUG BSNGAL LAS RNAM PAR GROL BA

BA NI THAR PA'O, ,SKYE BA'I RGYU LAS DANG NYON MONGS PA, DE DAG
NI YUL RNAMS LAS MI 'BYUNG STE, 'DOD CHAGS DANG BRAL BA LA YUL
RNAMS YOD KYANG DE DAG MED PA'I PHYIR RO, ,'O NA CI LAS 'BYUNG
ZHE NA, LAS DANG NYON MONGS RNAM RTOG LAS, ,ZHES BYA BA GSUNGS
TE, LAS DANG NYON MONGS PA DAG NI

SDUG PA DANG, MI SDUG PAR KUN DU RTOG PA'I MTSAN NYID KYI RNAM
PAR RTOG PA DAG LAS 'BYUNG STE, DE DAG YOD NA 'BYUNG BA'I PHYIR
RO, ,'DI NA GANG YOD NA GANG 'BYUNG BA DE NI DE'I RGYU CAN YIN
PAR SHES PAR BYA STE, DPER NA SA BON YOD NA MYU GU 'BYUNG BA DE
BZHIN DU 'PHAGS PA MA YIN PA'I TSUL BZHIN MA

YIN PA YID LA BYED PA ZHES BYA BA'I RNAM PAR RTOG PA YOD NA LAS
DANG NYON MONGS PA DAG KYANG 'BYUNG BAR 'GYUR RO, ,GANG LA RNAM
PAR RTOG PA MED PA DE LA DE DAG KYANG MI 'BYUNG STE, DPER NA
'PHAGS PA'I RGYUD BZHIN NO, ,DE LA LAS NI NYON MONGS PA CAN GYI
SEMS DANG LDAN PA'I YID KYI MNGON PAR

'DU BYED PA DANG, DES KUN NAS BSLANG BA LUS DANG NGAG GI 'JUG
PA'O, ,NYON MONGS PAR BYED PA NI SEMS CAN GYI RGYUD NYON MONGS
PAR BYED PA DAG STE, 'DOD CHAGS LA SOGS PA DAG GO, ,LAS DANG NYON
MONGS PA'I RGYU RNAM PAR RTOG PA GANG YIN PA DE DAG NI SPROS PA
LAS BYUNG BAS DE DAG SPROS LAS ZHES BYA

BA GSUNGS TE, THA SNYAD KYI BDEN PA LA MNGON PAR ZHEN PA'I MTSAN
NYID KYI SPROS PA LAS 'BYUNG NGO, ,SPROS PA DE YANG GANG GIS 'GAG
PAR 'GYUR ZHE NA, SPROS PA NI, STONG PA NYID KYIS 'GAG PAR 'GYUR,
,ZHES BYA BA GSUNGS TE, RTOGS PAS ZHES BYA BA'I TSIG GI LHAG
MA'O, ,CHOS BDAG

@185B MED PA NYID KYI MTSAN NYID RTOGS PAS 'GAG PAR 'GYUR RO,
,YANG NA STONG PA NYID KYIS 'GAG PAR 'GYUR, ,ZHES BYA BA LA,
STONG PA NYID NI STONG PA NYID CES PA STE, STONG PA NYID SHES PA
SKYES NA 'GAG PAR 'GYUR RO ZHES BYA BA'I THA TSIG GO, ,GAL TE
GANG ZAG BDAG MED PA NYID MTHONG BA KHO NAS SDUG PA DANG,

MI SDUG PAR RNAM PAR RTOG PA LAS BYUNG BA'I LAS DANG, NYON MONGS
PA DAG NYE BAR ZHI BA 'GRUB PA'I PHYIR, CHOS BDAG MED PA NYID
MTHONG BA DON MED PAR 'GYUR RO ZHE NA DE NI RIGS PA MA YIN TE,
NYON MONGS PA'I DRA BA BAG CHAGS DANG BCAS PA MA LUS PA DRUNGS
DBYUNG BAR 'DOD PA'I PHYIR TE, DE'I CHOS BDAG MED PA NYID

MTHONG BA MED PA MI SRID PA'I PHYIR DANG, NYON MONGS PA CAN MA
YIN PA'I MI SHES PA GNYEN PO RANG BYUNG GI YE SHES CHOS THAMS CAD
KYI YUL PHYIN CI MA LOG PAR THUGS SU CHUD PA CAN YANG DES SPANG
BAR BYA BA YIN PA'I PHYIR, CHOS BDAG MED PA NYID MTHONG BA DON
MED PAR MI 'GYUR RO, ,DE'I PHYIR DE LTAR SPROS

PA MA LUS PA NYE BAR ZHI BA'I MTSAN NYID STONG PA NYID NI THAR PA
YIN TE, DE LTAR YANG, MDOR NA CHOS NI MI 'TSE STE, ,MYA NGAN 'DAS
PA STONG PA NYID, ,'DI LA DE GNYIS 'BA' ZHIG CES, ,DE BZHIN
GSHEGS PA RNAMS KYIS GSUNGS, ,ZHES GSUNGS SO, ,MU STEGS CAN KHA
CIG GIS SMRAS PA, 'DI

LA KHYED KYI STON PAS MDO SDE LAS, ,BDAG GI MGON NI BDAG NYID
YIN, ,GZHAN NI MGON DU SU ZHIG 'GYUR, ,MKHAS PA BDAG NYID LEGS
DUL BAS, ,MTHO RIS DAG KYANG 'THOB PAR 'GYUR, ,ZHES GSUNGS SHING
DE BZHIN DU, SEMS CAN 'KHOR BAR ZHUGS PA NI, ,SDUG BSNGAL LAS NI
RNAM MI 'GROL,

ZHES KYANG GSUNGS PAS KHYED BDAG MED DO ZHES SMRA BA LA KHAS
BLANGS PA SNGA MAS GNOD PAR 'GYUR BAS, ,DE'I PHYIR BDAG DGAG PA'I
RJES SU DPAG PA MA GRUB BO, ,'DIR BSHAD PA, SEMS CAN GANG DAG
RGYU DANG 'BRAS BU LA SKUR PA 'DEBS PA'I LTA BAS BLO GROS NYAMS
PA 'JIG RTEN 'DI MED DO, ,'JIG RTEN

PHA ROL MED DO, ,LEGS PA BYAS PA DANG, NYES PA BYAS PA'I LAS
RNAMS KYI 'BRAS BU DANG, RNAM PAR SMIN PA MED DO, ,SEMS CAN RDZUS
TE SKYE BA MED DO ZHES BYA BA LA MNGON PAR ZHEN PA RTAG TU MI DGE
BA MNGON PAR 'DU BYA BA LA GZHOL BA'I YID DANG LDAN PA NGAN SONG
GI G-YANG SA CHEN PO'I 'GRAM NA GNAS

@186A *, ,PA DAG YOD PAS DE'I PHYIR SANGS RGYAS BCOM LDAN 'DAS DE
DAG LA, PHAN GDAGS PAR BZHED PA GZHAN LA PHAN PA SKYED PA'I THUGS
DAM MNGA' BA, SEMS DANG SEMS LAS BYUNG BA'I RGYUN LA BRTEN NAS,
PHYI MA LA DE DAG GI RGYUN MI 'CHAD PAR GZIGS PA RNAMS KYIS THA
SNYAD KYI BDEN PA'I DBANG GIS

BDAG YOD DO ZHES KYANG GDAGS PAR MDZAD PAS DE'I PHYIR, BDAG GO
ZHES KYANG BRTAGS GYUR CING, ,ZHES BYA BA GSUNGS SO, ,SEMS CAN
GANG DAG BDAG RTAG PA DANG, THAMS CAD DU SONG BA DANG, DGE BA
DANG, MI DGE BA'I BYA BA LA RANG DBANG CAN DANG, ZA BA PO YIN NO
SNYAM DU MNGON PAR ZHEN

BDAG YOD DE, DE DAG BDAG TU LOG PAR LTA BA'I THAG PAS SEMS BCINGS
SHING, LUS DANG DBANG PO DANG, BLO'I YUL LA BDAG MED PA'I LTA BA
MA SKYES PAS, BSAM GTAN DANG TING NGE 'DZIN DANG SNYOMS PAR 'JUG
PA'I STOBS KYIS SHIN TU RING DU SONG YANG BYA RKANG PA BSHAL THAG
GIS BCINGS PA, THAG

RING POR SONG YANG PHYIR LHUNG BA BZHIN DU, SKYE BA LA SOGS PA'I
SDUG BSNGAL DAG LAS RNAM PAR MI 'GROL BAR THUGS SU CHUD NAS, DE
LTAR BDAG TU LTA BA'I THAG PA BCAD PAS SDUG BSNGAL NYE BAR ZHI
BAR MDZAD PA'I PHYIR PHUNG PO LNGA LA BDAG MED DE ZHES KYANG
BSTAN PAR MDZAD PAS DE'I PHYIR, BDAG

MED CES KYANG BSNYEN PAR 'GYUR, ,ZHES BYA BA GSUNGS SO, ,GANG DAG
DGE BA'I RTZA BA RGYA CHEN PO SHIN TU NYE BAR BSAGS PA, DBANG PO
YONGS SU SMIN PA, ZAB CING RGYA CHE BA LA MOS PA, THAMS CAD
MKHYEN PA NYID RTOGS PA'I BSHAD PA BDUD RTZI'I SNOD DU GYUR PA DE
DAG LA NI 'DUS BYAS NGO BO NYID STONG PA NYID

RMI LAM DANG, MIG 'PHRUL DANG, CHU ZLA LTA BUR THUGS SU CHUD NAS
DON DAM PAR BDAG DANG BDAG MED PA 'GA' YANG MED PAR BSTAN PA
MDZAD PAS DE'I PHYIR, SANGS RGYAS RNAMS KYIS BDAG DANG NI, ,BDAG
MED 'GA' YANG MED PAR BSTAN, ,CES BYA BA GSUNGS TE, BDAG DANG
BDAG MED PAR RNAM PAR

BRTAG PA'I GZHI'I DNGOS PO YOD PA MA YIN PA'I PHYIR RO ZHES BYA
BAR DGONGS SO, ,DE'I PHYIR DE LTAR THA SNYAD DU BDAG KHAS BLANGS
PA'I PHYIR KHAS BLANGS PA LA MI GNOD DO, ,GAL TE DE NI DON DAM
PAR BSTAN PA'I PHYIR LAN MA YIN NO ZHE NA, LAN MA YIN PA MA YIN
TE, LUNG LAS, 'DI LA BDAG DANG SEMS CAN MED, ,CHOS 'DI

@186B DAG NI RGYU DANG BCAS, ,ZHES GSUNGS PA'I PHYIR DANG, DE YOD
PA NYID DU STON PA'I RJES SU DPAG PA MA SMRAS PA'I PHYIR DANG,
BDAG DGAG PAR NUS PA'I BSGRUB PA BSTAN PA'I PHYIR RO, ,YANG GZHAN
DU BRTAG STE, MU STEGS BYED KHA CIG 'DU BYED BDAG MED PA, SKAD
CIG MA RE RE LA RNAM PAR 'JIG PA'I NGANG

TSUL CAN NAM DUS GZHAN DU NGES PAR GNAS PA RNAMS LA BDAG MED NA,
LAS DANG 'BRAS BU MED PAR BRTAGS NAS, 'JIG PAR 'GYUR BA DAG GIS
BDAG YOD DO ZHES KYANG BRTAGS PAS DE'I PHYIR, BDAG GO ZHES KYANG
BRTAGS GYUR CING, ,ZHES BYA BA GSUNGS SO, ,GZHAN GANG DAG 'DI NI,
LUS

DANG, DBANG PO DANG, BLO'I TSOGS TZAM DU ZAD DE, 'DI LA RGYU DANG
'BRAS BU LAS GANG MA GTOGS PAR 'GYUR BA'I BDAG NI NGO BO NYID
KYIS ZAD DE, SEMS CAN DU BGRANG BA'I 'DU BYED BDAG MED PA, NGES
PAR MI GNAS PA GNAS SU MA BYAS PA 'DI DAG LA YANG 'KHOR BA MI
'THAD DO ZHES BYA BAR RIGS

NAS, RGYU DANG 'BREL PA LA RMONGS PA, ,JI TZAM DBANG PO'I SPYOD
YUL BA, ,SKYES BU DE TZAM NYID DU ZAD, ,SNGO BSANGS MANG THOS
GANG SMRA BA, ,DE DAG SPYANG KI'I RJES DANG 'DRA, ,MDZES MA LEGS
PAR SPYOD CING ZO, ,LUS MCHOG KHYOD 'DAS GANG DE MED, ,'JIGS RUNG
SONG BA PHYIR MI LDOG ,LUS 'DI 'DUS

BTZAM DU ZAD, ,CES ZER BDAG GIS LUS DANG, DBANG PO LA BDAG MED DO
ZHES GANG BSTAN PAS DE'I PHYIR, BDAG MED CES KYANG BSTAN PAR GYUR
ZHES BYA BA GSUNGS SO, ,SANGS RGYAS BCOM LDAN 'DAS CHOS THAMS CAD
LA MKHYEN PA, LKOG TU MA GYUR PA 'JUG PA RNAMS KYIS NI BDAG DANG,
BDAG MED PA

'GA' YANG MED PAR BSTAN PA MDZAD PAS DE'I PHYIR, ,SANGS RGYAS
RNAMS KYIS BDAG DANG NI, ,BDAG MED 'GA' YANG MED PAR BSTAN, ZHES
BYA BA GSUNGS TE, CHOS THAMS CAD KYI DE KHO NA SPROS PA MED PA
NYID LEGS PAR THUGS SU CHUD PA'I PHYIR DANG, BDAG DANG BDAG MED
PAR 'DZIN PA NYID

SPANGS PA'I PHYIR DANG, BDAG DANG BDAG MED PAR RNAM PAR RTOG PA
'JUG PA'I RGYU MED PAR MKHYEN PA'I PHYIR RO ZHES BYA BAR DGONGS
TE, BDAG DANG BDAG MED PA'I RNAM PAR SGRO 'DOGS PAS, GZUGS LA
SOGS PA DAG LA KUN DU MI RTOG PA'I PHYIR RO, ,DE LTAR YANG JI
SKAD DU RAB KYI RTZAL GYIS RNAM

@187A *, ,PAR GNON PA, GZUGS NI BDAG GAM BDAG MED PA MA YIN NO,
,DE BZHIN DU TSOR BA DANG, 'DU SHES DANG, 'DU BYED RNAMS DANG,
RNAM PAR SHES PA LA YANG BDAG GAM BDAG MED PA MA YIN NO, ,GZUGS
DANG, TSOR BA DANG, 'DU SHES DANG, 'DU BYED RNAMS

DANG, RNAM PAR SHES PA BDAG GAM BDAG MED PA NYID MA YIN PA GANG
YIN PA DE NI SHES RAB KYI PHA ROL TU PHYIN PA'O ZHES GSUNGS SO,
,SPROS PA NI STONG PA NYID KYIS 'GAG PAR 'GYUR ZHES SNGAR GANG
SMRAS PA DE JI LTAR STONG PA NYID KYIS 'GAG PAR 'GYUR BA DE LTAR
'DIR BSHAD PAR BYA STE, 'DI LA BRJOD PAR BYA

BA LA RTOGS PAS SGRO BTAGS PA LAS NI BRJOD PA'I BDAG NYID KYI
SPROS PA DPAG TU MED PA 'BYUNG LA, DNGOS PO THAMS CAD KYI NGO BO
NYID RAB TU DBEN PA'I MTSAN NYID KYI STONG PA NYID NAM MKHA' LTA
BU MNGON SUM DU BYAR MED PA'I TSUL GYIS MNGON SUM DU BYAS SHING,
DNGOS PO THAMS CAD BRJOD DU MED PAR MTHONG

BA'I; BRJOD PAR BYA BA LDOG PAS TE, ,BRJOD PA 'JUG PA'I RGYU MED
PA'O ZHES BYA BA'I THA TSIG GO, ,BRJOD PAR BYA BA DE YANG JI LTAR
LDOG PAR 'GYUR ZHE NA, SEMS KYI SPYOD YUL LDOG PA'O, ,GANG GI
PHYIR ZHES BYA BA'I TSIG GI LHAG MA'O, ,SEMS KYI SPYOD YUL NI
SEMS KYI YUL TE, GZUGS LA

SOGS ZHES BYA BA'I THA TSIG GO, ,DE YANG DON DAM PAR YONGS SU MA
GRUB PA'I PHYIR RO, ,SEMS KYI SPYOD YUL NI DNGOS POR BRJOD DE,
RANG GI NGO BO DANG, SPYI'I NGO BO STON PA'I PHYIR RO, ,LDOG PA
NI LDOG PA LTA BU STE, LTA BA PO'I DE KHO NA SHES PA SKYES PA
DANG, MA SKYES PA NA YANG DNGOS PO'I DE KHO NA RNAM

PAR MI RTOG PA'I YE SHES KYI SPYOD YUL GYI RANG GI NGO BO YONGS
SU MI GTONG BA'I PHYIR RO, ,DE'I PHYIR DE LDOG PA'I BRJOD PA'I
BDAG NYID KYI SPROS PA LDOG GO, ,SEMS KYI SPYOD YUL LDOG PA DE
YANG GANG GIS KYANG MI BYED DO, 'O NA JI LTA BU ZHE NA, SEMS KYI
SPYOD YUL GZUGS LA SOGS PA DAG ,MA SKYES

PA DANG MA 'GAGS PA, ,CHOS NYID MYA NGAN 'DAS DANG MTSUNGS, ,CHOS
NYID DANG CHOS KYI NGO BO NYID DANG, CHOS KYI RANG BZHIN ZHES BYA
BA DAG GI RNAM GRANGS SO, ,YANG NA GZHAN GYIS SPROS PA NI STONG
PA NYID KYIS 'GAG PAR 'GYUR RO ZHES BYA BA DE LA RIGS PA GANG YIN
ZHES SMRAS PA NA, SLOB DPON GYIS

@187B RNAL 'BYOR PA STONG PA NYID LA GNAS SHING, MTSAN MA MED PA
LA GNAS PA'I BRJOD PAR BYA BA LDOG PAS, DE'I PHYIR, BRJOD PAR BYA
BA LDOG PAS TE, ,ZHES BSHAD DE, BRJOD PAR 'JUG PA LDOG PAS ZHES
BYA BA'I THA TSIG GO, ,DES NA, SEMS KYI SPYOD YUL LDOG PAS SO,
,SEMS KYI SPYOD YUL

NI SEMS KYI RGYU BA ZHES BYA BA'I THA TSIG GO, ,YUL GYI NGO BO
NYID NI SEMS KYIS RNAM PAR BRTAGS PA YIN PAR BRJOD DE, DE YANG
DMIGS SU MED PA LA GNAS PAS LDOG PA'I PHYIR SEMS KYI SPYOD YUL
LDOG PAS SO, ,JI LTAR SEMS KYI SPYOD YUL LDOG PAR 'GYUR ZHE NA,
MA SKYES PA DANG MA 'GAGS PA, ,

CHOS NYID MYA NGAN 'DAS DANG MTSUNGS, ,GANG GI PHYIR SEMS KYI DE
KHO NA ZHES BYA BA'I TSIG GI LHAG MA'O, ,YANG NA, DNGOS PO DANG
DNGOS PO MED PA DAG MA MTHONG BA DE KHO NA MTHONG BA ZHES BYA
STE, DE YANG JI LTA BU ZHIG YIN SNYAM DU KHA CIG DE LTAR SEMS PAS
DE'I PHYIR, BRJOD PAR BYA BA LDOG PAS TE, ,ZHES

BSHAD DO, DNGOS PO DANG DNGOS PO MED PA DAG MA MTHONG BA'O, ,DE
YANG JI LTAR ZHE NA, GANG GI PHYIR, SEMS KYI SPYOD YUL LDOG PAS
SO, ,SEMS LA SOGS PA'I SPYOD PA STE, DNGOS PO LA SOGS PAR MI
DMIGS PA'I PHYIR RO ZHES BYA BAR DGONGS SO, ,'DIR YANG SOGS PA'I
SGRA KHONG NAS DBYUNG BAR BLTA

BAR BYA STE, SEMS LA SOGS PA'I SPYOD PA NI SEMS KYI SPYOD YUL LO,
DE KHO NA MTHONG BA MED PA YANG MA YIN TE, GANG GI PHYIR GZUGS LA
SOGS PA YUL RNAMS MA MTHONG BA GANG KHO NA YIN PA DE NYID DE KHO
NA MTHONG PA'I SGRAR BRJOD DE, DNGOS PO'I NGO BO NYID PHYIN CI MA
LOG PAR RTOGS PA'I PHYIR RO, ,JI SKAD

DU MTHONG BA MED PA NI, DE KHO NA MTHONG BA'O ZHES GSUNGS SO,
,DE'I PHYIR BRJOD PAR BYA BA LDOG PA STE, JI SKAD DU, 'PHAGS PA
BLO GROS MI ZAD PAS BSTAN PA'I MDO LAS, DON DAM PA'I BDEN PA GANG
ZHE NA, GANG LA SEMS KYANG MI RGYU NA YI GE RNAMS LTA SMOS KYANG
CI DGOS PA'O ZHES GSUNGS PA DANG, DE

BZHIN DU GZHAN NAS KYANG, SEMS DANG, YID DANG, RNAM PAR SHES PA
DANG BRAL PA'O ZHES BYA BA LA SOGS PA GSUNGS PA LTA BU'O, ,DE'I
PHYIR RE ZHIG DE KHO NA LA NI, MA SKYES PA DANG MA 'GAGS PA,
,CHOS NYID MYA NGAN 'DAS DANG MTSUNGS, ,ZHES BYA BA DE TZAM DAG
SMRA BAR NUS TE, CHOS THAMS

@188A *, ,CAD DBEN PA'I MTSAN NYID YIN PA'I PHYIR RO, ,YANG NA
STONG PA NYID SHES PA'I NYI MA'I 'OD ZER GYIS SNANG BAR BYAS PA'I
DNGOS PO THAMS CAD KYI NGO BO NYID LA KUN DU LTA ZHING, DMIGS SU
MED PA LA RAB TU GNAS PA'I NGAG DANG YID KYI BRJOD PA LDOG PA'I
PHYIR DANG, BRJOD PAR BYA BA LDOG PAS

TE; DE NYID KYANG, SEMS KYI SPYOD YUL LDOG PAS SO, ,SPYOD YUL NI
MTHU NYID DO, ,JI LTAR SEMS KYI MTHU NYID LDOG PAR 'GYUR ZHE NA,
'DI LA YUL GYI STOBS KYIS RNAM PAR SHES PA SKYES SHING DNGOS PO'I
NGO BO NYID DANG, KHYAD PAR GYI YUL THA DAD PA LA RTOGS PA'I
RGYUN THAG GIS RNAM PA THA DAD PA DU MAR RTOG

PA NA DAR GYI SRIN BU BZHIN DU BDAG NYID KYI MTHU NYID KUN NAS
DKRIS PAR 'GYUR RO, ,CHOS THAMS CAD BDAG MED PAR MTHONG BAS NI,
DE MI 'JUG PA'I PHYIR SEMS KYI SPYOD YUL LDOG GO, ,SEMS KYI SPYOD
YUL LDOG PA YANG DE KHO NA SHES PA'I BYED PA PO DANG LDAN PA MA
YIN TE, 'O NA JI LTA BU ZHE NA; MA

SKYES PA DANG MA 'GAGS PA, ,CHOS NYID MYA NGAN 'DAS DANG MTSUNGS,
,GANG GI PHYIR SEMS DANG SEMS LAS GZHAN PA'I CHOS RNAMS KYI DE NI
GANG GIS KYANG BYA BA MA YIN PA'I PHYIR TE, DA LTAR YANG 'PHAGS
PA DKON MCHOG BRTZEGS PA'I MDO LAS, STONG PA NYID KYIS CHOS RNAMS
STONG PAR MI BYED KYI,

'DI LTAR CHOS RNAMS STONG PA'O, ,ZHES BYA BA LA SOGS PA GSUNGS
SO, ,'ON KYANG DE DAG GI RANG BZHIN NI MYA NGAN LAS 'DAS PA DANG
MTSUNGS SO ZHES BYA BAR KHONG DU CHUD PAR BYA STE, JI SKAD DU 'DI
LTAR DE BZHIN GSHEGS PA BYANG CHUB KYI SNYING PO LA BZHUGS NAS
YANG DAG PA MA YIN PA'I KUN TU RTOG PAS

KUN NAS BSLANG BA'I NYON MONGS PA YOD PA MA YIN PA'I RANG BZHIN
SHIN TU SKYE BA MED PA'I NOG BO NYID KUN DU MKHYEN PAR GYUR TO
ZHES BYA BA LA SOGS PA GSUNGS SO, ,DE'I PHYIR, SRID PA'I SA BON
RNAM SHES TE, ,YUL RNAMS DE YI SPYOD YUL BO, ,YUL LA BDAG MED
MTHONG NA NI, ,SRID PA'I SA BON

DGAG PAR 'GYUR, ,ZHES BYA BA DE YANG 'THAD PA YIN NO, ,DE'I PHYIR
DE LTAR CHOS THAMS CAD MNYAM PA NYID MYA NGAN LAS 'DAS PA DANG
MTSUNGS PA SKYE BA MED PAR MTHONG BAS NI SEMS KYI SPYOD YUL LDOG
PAR 'GYUR LA, SEMS KYI SPYOD YUL LDOG PAS NI BRJOD PAR BYA BA
LDOG CING, DE LOG PAS NI THA SNYAD

@188B KYI BDEN PA LA MNGON PAR ZHEN PA'I MTSAN NYID KYI SPROS PA
NYE BAR ZHI BAR 'GYUR RO, ,RANG GI SDE PA DANG, GZHAN GYI SDE PA
KHA CIG NA RE, DBU MA SMRA BA NI DNGOS PO THAMS CAD LA SKUR BA
'DEBS PA'I PHYIR MED PA BDAG DANG KHYAD PA NI MED DO ZHES ZER BA
DE DAG LA KHA CIG GIS, DNGOS PO SEL BA NYID DU MTSUNGS SU

ZIN KYANG, SO SO'I SKYE BO DANG, DGRA BCOM PA SO SOR MA BRTAGS PA
DANG, SO SOR BRTAGS PA'I BTANG SNYOMS PA DAG BZHIN NAM, DMUS LONG
DANG MIG CAN GYI PHYOGS MI BDE'O SNYAM DU NGES PAR SEMS PA DAG
MTSUNGS SU ZIN KYANG KHYAD PAR YOD PA BZHIN DU MED PA DANG, DBU
MA PA DAG LA YANG KHYAD PAR

YOD DO ZHES LAN 'DEBS PAR BYED PAS NI, PHA ROL POS DNGOS PO'I DE
KHO NA NYID RTOGS PA LA KHYAD PAR MED DO ZHES BSTAN PA LA KHYAD
PAR YOD PAR MA BRJOD PAS LAN MA YIN NO, ,'DI SKAD BRJOD NA MI
RIGS TE, MED PA PA DAG DANG, DBU MA SMRA BA DAG GANG GI TSE
MTSUNGS PAR RTOG ,THA SNYAD KYI DUS

SU 'AM, 'O NA TE DE KHO NA LA LTA BA'I DUS SU DE LA RE ZHIG THA
SNYAD KYI DUS SU NI DE DAG RGYU DANG 'BRAS BU LA SKUR PA 'DEBS PA
LA MNGON PAR ZHEN PAS DGE BA'I PHYOGS DRUNGS PHYUNG ZHING MI DGE
BA'I LAS THAMS CAD LA ZHUGS PA DANG, THA SNYAD KYI BDEN PA NYID
LA GNOD PA BYED PA DE LTAR, DBU MA SMRA BA DAG RGYU DANG

'BRAS BU'I 'BREL PA SGYU MA DANG, SMIG RGYU LTA BU DAG LA SKUR PA
MI 'DEBS SHING MI DGE BA'I LAS KYI LAM LA MA ZHUGS PA DANG, ZAG
PA DANG BCAS PA'I PHUNG PO'I RGYUN LAS YANG 'BYUNG BA'I SRID PA'I
PHUNG PO 'BYUNG ZHING, PHUNG PO'I RGYUN 'GAG PA SNGON DU 'GRO BA
LAS DA LTAR DANG, MA 'ONGS PA RMI LAM

LTA BU DAG 'BYUNG BAR STON PAS THA SNYAD KYI BDEN PA NYID LA GNOD
PAR MI BYED PA'I PHYIR, THA SNYAD KYI DUS SU YANG MED PA PA DANG,
DBU MA SMRA BA DAG MTSUNGS PA MA YIN LA, DE KHO NA LA LTA BA'I
DUS SU YANG MTSUNGS PA MA YIN TE, 'DI LTAR MED PA PA DAG LA NI
RNAM PAR SHES PA MED DO ZHES MED PA'I YUL

CAN DNGOS PO THAMS CAD LA SKUR PA 'DEBS PA 'BYUNG ZHING DE YANG
LOG PAR SHES PA YIN PAS, 'CHAL PA'I TSUL KHRIMS KYI DRI MAS NYE
BAR SBAGS PA NYID KYIS SDUG BSNGAL NYE BAR ZHIG BAR MI 'GYUR GYI,
DBU MA SMRA BA DAG LA NI DE KHO NA LA LTA BA'I DUS SU YANG GZUGS
LA SOGS PA'I YUL GYI DNGOS PO DAG

@189A *, ,LA YOD PA'I BLO SNGAR BYUNG BAR GYUR BA GANG YIN PA DE
YANG GZUGS LA SOGS PA'I DNGOS PO STONG PA NYID DU RTOGS PAS,
GZUGS LA SOGS PA'I DNGOS PO 'DI DAG NI YOD PA MA YIN NO SNYAM PAS
RNAM PAR RTOG PA LDOG PAR 'GYUR RO, ,DON GYI GO BAS MED PA'I BLO
SKYES SO SNYAM PA YANG SKYE BAR

MI 'GYUR TE, DON DAM PAR GZUGS LA SOGS PA'I YUL MED DO SNYAM PA'I
BLO GANG YIN PA DE YANG DON JI LTA BA BZHIN MA YIN TE, BLO YIN
PA'I PHYIR DPER NA YOD PA'I BLO BZHIN PAS, BLO DE SUN DBYUNG BA'I
PHYIR RO, ,YANG NA GANG LA DNGOS POR SNANG BA'I BLO SKYE BA DE LA
NI, DE BSAL BAS MED PA'I BLO SKYE

BA'I SKABS YOD KYI, SEL BA MED PA LA NI MED PAR RTOG PA'I SGO NAS
MED PA'I BLO YANG LDOG PAR 'GYUR TE, SPYOD PA MED PAR SPYOD PA'I
SHES RAB KYI SPYOD PA LA GNAS PA RAB TU DBEN PAR GYUR PA RNAMS LA
MED DO SNYAM PA'I BLO MI SKYE BA'I PHYIR MED PA BDAG DANG, DBU MA
SMRA BA DAG LA SGRA MTSUNGS PA TZAM

YANG MED DO, ,STON PA'I DUS NA YANG YOD PA NYID DGAG PA TZAM BYED
PA'I PHYIR MED PA NYID DU STON PAR MI BYED PAS, YUNGS 'BRU DANG,
RI RAB BZHIN DU KHYAD PAR SHIN TU CHE'O, ,CHOS THAMS CAD MYA NGAN
LAS 'DAS PA DANG MTSUNGS SU ZIN KYANG DON DAM PAR RTOGS PAR 'GYUR
BA'I PHYIR TSOGS MANG PO NYE BAR

BLANG BA DANG, RJES SU MTHUN PA'I PHYIR DANG, 'JIG RTEN GYI THA
SNYAD DU YANG DE LTAR BDEN PA'I PHYIR JI LTAR NANG DANG PHYI ROL
GYI DNGOS PO 'JIG RTEN LA YANG DAG PA NYID DU GRAGS PA DANG, YANG
DAG PA NYID DU MA YIN PAR GRAGS PA GANG YIN PA DE DAG THA SNYAD
DU, THAMS CAD YANG DAG YANG DAG MIN, ,'DI LTAR BCOM

LDAN 'DAS KYIS KYANG, GANG 'JIG RTEN LA YOD PAR GRAGS PA DE NGA
YANG YOD PAR SMRA'O, ,GANG 'JIG RTEN LA MED PAR GRAGS PA DE NGA
YANG MED PAR SMRA'O ZHES JI SKAD GSUNGS PA LTA BU'O, ,YANG NA MIG
LA SOGS PA SKYE MCHED RNAMS DANG, GZUGS LA SOGS PA YUL RNAMS THA
SNYAD KYI BDEN PA DANG MI

'GAL BAR YOD PAS, THAMS CAD LA YANG DAG CES GSUNGS SO, ,DON DAM
PAR NI BRTEN NAS 'BYUNG BA SGYU MA BZHIN DU NGO BO NYID YONGS SU
MA GRUB PA'I PHYIR, JI LTAR SNANG BA DE LTAR YOD PA MA YIN PAS
YANG DAG MIN ZHES GSUNGS SO, ,BDEN PA GNYI GA'I RNAM PA LA LTOS
NAS, YANG DAG YANG DAG MA

@189B YIN NYID, ,CES GSUNGS SO, ,MNGON PAR RTOGS PA'I DUS NA RNAL
'BYOR PA RNAM PA THAMS CAD DU CHOS THAMS CAD KYI DE KHO NA LA
RNAM PAR MI RTOG PA'I PHYIR, YANG DAG MIN MIN YANG DAG MIN, ,DE
NI SANGS RGYAS BSTAN PA'O, ,YANG NA BCOM LDAN 'DAS KYIS NYON
MONGS PA'I SGRIB PA SPANG BA'I PHYIR NANG

DANG PHYI ROL GYI SKYE MCHED BDAG DANG, BDAG GI DANG BRAL BA'I
MTSAN NYID G-YO BA MED PA SHES BYAR BSTAN PA GANG DAG YIN PA DE
DAG THAMS CAD YANG DAG CES GSUNGS SO, ,RNAM PAR SHES PA'I MTSAN
NYID KYI BDAG GIS BDAG DANG BCAS PA'I PHYIR DANG, BDAG GI YIN
PA'I PHYIR BYED PA POR BRJOD PAS NYAN

PA DANG, SEMS PA DANG SGOM PAR BYED PA DAG YANG DAG MIN ZHES
GSUNGS SO, ,'JIG RTEN DANG BSTAN BCOS KYI THA SNYAD LA LTOS PA'I
DBANG GIS, YANG DAG YANG DAG MA YIN NYID, ,CES GSUNGS SO, ,THEG
PA CHEN PO'I TSUL GYIS CHOS THAMS CAD SKYE BA MED PA'I PHYIR SHES
PA RNAM PAR RTOG PA DANG BCAS PA

DANG; RNAM PAR RTOG PA MED PA'I SPYOD YUL NYID DU 'GYUR BA'I
DNGOS PO'I TSUL GYIS YANG DAG PA NYID LA SOGS PAR RNAM PAR BRTAGS
PA GANG YIN PA DE LTA BU MED PAS, YANG DAG MIN MIN YANG DAG MIN,
,DE NI SANGS RGYAS BSTAN PA'O, ,DE LA SANGS RGYAS ZHES BYA BA NI
CHOS KYI DE KHO NA PHYIN CI MA LOG PA MA

LUS PAR THUGS SU CHUD PA'I PHYIR SANGS RGYAS TE, DRANG SRONG
MCHOG RNAMS SO, ,BSTAN PA ZHES BYA BA NI LHA DANG, MI'I MTHO RIS
DANG, BYANG GROL GYI BDE BA 'DOD PA RNAMS LA, DBANG PO DANG, BSAM
PA DANG, BAG LA NYAL DANG, DUS KYI DBANG GIS MTHO RIS DANG, BYANG
GROL GYI LAM PHYIN CI MA LOG

PAR RJES SU BSTAN PA'O, ,YANG NA RANG DANG GZHAN GYI RGYUD LA YOD
PA'I NYON MONGS PA'I BAG CHAGS DANG BCAS PA'I SGRA THAMS CAD TSAR
GCOD PA BSTAN PA'O, ,SANGS RGYAS KYIS BSTAN PA ZHES BYA BA NI
SANGS RGYAS RNAMS KYIS BSTAN PA STE, THA SNYAD DANG DON DAM PA'I
BDEN PA'I TSUL MCHOG TU RMAD DU BYUNG BA THOGS

PA MED PAR SMRA BA GZHAN DAG DANG THUN MONG MA YIN PA STE, MNGON
PAR ZHEN PA'I ZUG RNGU THAMS CAD DBYUNG BA'I PHYIR DE LA NAN TAN
BYA'O, ,RANG GI SDE PA DANG, GZHAN GYI SDE PA DAG LAS PHAL CHER
SKYON 'DOGS PAR BYED DE, GAL TE KHYED DNGOS PO'I NGO BO NYID
GZHAN GYIS YONGS SU BRTAGS PA MA LUS PAR BSAL

@190A *, ,BAS DE KHO NA RTOGS PAR 'DOD NA 'O NA DES NA DE'I MTSAN
NYID BSTAN PAR BYA DGOS SO, ,CI STE MI STON NA NI RANG GI PHYOGS
NGES PAR MI 'JOG LA, GZHAN GYI PHYOGS SUN 'BYIN PAR BYED PA'I
PHYIR, ,KHYED CO 'DRI BA NYID YIN NO, ,'DIR BSHAD PA, GAL TE DE
KHO NA'I MTSAN NYID BRJOD PAR BYA BA

ZHIG YIN NA NI, BSTAN PAR BYA DGOS PA YANG BDEN PA ZHIG NA, DE NI
BRJOD PAR BYA BA MA YIN NO, ,'ON KYANG SKYE BO LAS DANG PO BDAG
YANG DAG PAR DBUGS DBYUNG BA'I PHYIR, SO SOR RTOG PA'I SHES PA
RNAM PAR RTOG PA DANG BCAS PAS DE LTAR RNAM PAR NGES PAS 'DIR
BSHAD PAR BYA STE, GZHAN LAS SHES

MIN ZHI BA DANG, ,SPROS PA RNAMS KYIS MA SPROS PA, ,RNAM RTOG MED
DON THA DAD MIN, ,DE NI DE NYID MTSAN NYID DO, ,DE LA GZHAN LAS
SHES MIN ZHES BYA BA NI 'DI LA GZHAN LAS SHES PA MED PA STE, LUNG
MED PAR BDAG GI MNGON SUM DU 'GYUR ZHING BDAG NYID KYIS RANG RIG
PAR BYA BA ZHES BYA BA'I THA TSIG GO , ,

ZHI BA ZHES BYA BA NI NGO BO NYID DANG BRAL BA'I PHYIR TE, DNGOS
PO'I NGO BO NYID DANG, KHYAD PAR GYI YUL LA RNAM PAR RTOG PA'I
SPYOD YUL MA YIN PA'I PHYIR RO, ,SPROS PA RNAMS KYIS MA SPROS PA,
,ZHES BYA BA NI MNGON PAR BRJOD PA'I MTSAN NYID KYI SPROS PA NYE
BAR ZHI BA'I PHYIR RO, ,RNAM PAR RTOG PA MED PA ZHES BYA BA

NI SNANG BA MED PA NYID KYIS 'DI DANG, 'DI'O ZHES RNAM PAR MA
BRTAGS PA'I PHYIR RO, ,DON THA DAD PA MA YIN PA ZHES BYA BA NI
CHOS NYID RO GCIG PA'I PHYIR DON DBYER MED PA STE, DE NI DE KHO
NA'I MTSAN NYID YIN NO, ,DE LA GANG GI PHYIR RNAM PAR RTOG PA MED
PA DE'I PHYIR SPROS PA RNAMS KYIS MA SPROS PA'O, ,GANG GI

PHYIR SPROS PA RNAMS KYIS MA SPROS PA DE'I PHYIR ZHI BA'O, ,GANG
GI PHYIR ZHI BA DE'I PHYIR RNAM PAR MI RTOG PA'I YE SHES KYI
SPYOD YUL LO, ,GANG GI PHYIR RNAM PAR MI RTOG PA'I YE SHES KYI
SPYOD YUL YIN PA DE'I PHYIR, GZHAN LA SHES PA MA YIN NO, ,GANG
GZHAN LAS SHES PA MA YIN PA DE LA TSIG MI 'JUG PAS, DE'I

PHYIR DE KHO NA'I NGO BO NYID NI TSIG GIS SGRO BTAGS PA LAS YANG
DAG PAR 'DAS PA YIN NO, ,DE NI BRJOD PAR MI NUS MOD KYI, DNGOS PO
THAMS CAD KYI NGO BO NYID DANG, KHYAD PAR DGAG PA STON PA'I PHYIR
BSHAD PA, DE KHO NA'I NGO BO NYID RTOGS PAR NUS PA, RNAM PAR MI
RTOG PA'I SHES PA SKYE BA MED PA'I

@190B TSUL GYIS SKYE BA DANG RJES SU MTHUN PAR YI GER SGRO BTAGS
PA LAS 'BYUNG BAR 'GYUR TE, DE LTAR DE KHO NA RANG RIG PAR BYA BA
THABS KYI SGO NAS BSTAN PAS, MTSAN NYID MA BSTAN PA MA YIN PA'I
PHYIR, CO 'DRI BA NYID MA YIN PAS SKYON GDAGS SU MED DO, ,DE LTAR
RE ZHIG DON DAM PA'I DE KHO NA BSTAN PA'O, ,

DA NI KUN RDZOB BSHAD PAR BYA STE, GANG LA BRTEN TE GANG BYUNG
BA, ,DE NI RE ZHIG DE NYID MIN, ,RGYU GANG LA BRTEN TE 'BRAS BU
GANG BYUNG BA DE NI RE ZHIG DE NYID MA YIN TE, RGYU LAS 'BRAS BU
GZHAN MA YIN PA NYID MA YIN NO ZHES BYA BA'I THA TSIG GO , ,RGYU
LAS 'BRAS BU GZHAN MA YIN PA NYID MA YIN NO ZHES SHES

PAR BYAR NUS TE, BLO THA DAD PAS SHES PAR BYA BA YIN PA'I PHYIR,
DPER NA RTOGS PA DANG, RTOGS PAR BYA BA BZHIN NO, ,YANG NA RGYU
GANG LA BRTEN TE 'BRAS BU GANG BYUNG BA DE NI RE ZHIG DE NYID MA
YIN TE, RGYU'I BDAG NYID LAS MI SKYE BAR THAL BAR 'GYUR BA'I
PHYIR RO, ,DE LAS GZHAN PA'ANG MA YIN PHYIR, ,GANG LA

BRTEN TE GANG 'BYUNG BA, ,DE NI DE LAS GZHAN PA 'ANG MA YIN TE,
ZHES SHES PAR BYAR NUS TE, RGYU MA YIN PA LAS MI SKYE BA BZHIN DU
RGYU LAS KYANG 'BRAS BU MI SKYE BAR THAL BAR 'GYUR BA'I PHYIR RO,
,YANG NA RGYU LAS 'BRAS BU GZHAN PA'ANG MA YIN TE, ZHES BYA BAR
SHES PAR BYA STE, RGYU DANG 'BRAS BUR 'BREL NA BRTEN

TE BYUNG BA'I PHYIR, RGYU'I RANG GI BDAG NYID BZHIN NO ZHES RJES
SU DPAG PA'I PHYIR RO, ,GTAN TSIGS KYI SBYOR BA KHYAD PAR DANG
BCAS PA YIN PA'I PHYIR, DE LAS GZHAN PA LA BRTEN TE BYUNG BA'I
'BRAS BU DAG GIS MA NGES PA NYID KYANG MA YIN NO, ,PHYIR ZHES BYA
BA'I SGRA NI GTAN TSIGS KYI DON TE, GANG GI PHYIR DE

LTAR RGYU LAS 'BRAS BU DE NYID KYANG MA YIN LA, GZHAN PA YANG MA
YIN PA'I PHYIR, DE PHYIR TSAD MIN RTAG MA YIN, ,'DI LA GANG GI
PHYIR RGYU ZHIG KYANG 'BRAS BU SKYE BAS RGYUN GYIS NGES PAR GNAS
SHING RGYU ZHIG KYANG 'BRAS BU DE MI 'JIG PA DE'I PHYIR GZHAN
NYID MA YIN PAS CHAD PA MA YIN LA, GANG GI PHYIR 'BRAS BU'I DUS
NA RGYU

'JIG CING RGYU DE ZHIG KYANG 'BRAS BU NAM YANG MI 'JIG PA DE'I
PHYIR DE NYID MA YIN PAS RTAG PA YANG MA YIN TE, JI SKAD DU, GANG
PHYIR DNGOS PO 'JIG 'GYUR BA, ,DES NA CHAD PAR MI 'GYUR RO, ,GANG
PHYIR DNGOS PO LDOG 'GYUR BA, ,DES NA RTAG PAR MI 'GYUR RO, ,ZHES
BSHAD PA LTA BU'O, ,YANG NA

@191A *, ,KHA CIG NA RE CHOS NYID RJES SU 'JUG PA'I PHYIR CHAD PA
MA YIN LA, CHOS RNAM PAR LDOG PA'I PHYIR RTAG PA MA YIN NO ZHES
ZER RO, ,DE'I PHYIR DE LTAR, DON GCIG MIN DON THA DAD MIN, ,CHAD
PA MA YIN RTAG MIN PA, ,DE NI SANGS RGYAS 'JIG RTEN GYI, ,MGON
PO'I BSTAN PA

BDUD RTZI YIN, ,BDUD RTZI ZHES BYA BA NI BDUD RTZI'I GO 'PHANG
'THOB PA'I RGYU YIN PA'I PHYIR TE, BYANG CHUB SEMS DPA' BSOD NAMS
DANG, YE SHES KYI TSOGS DPAG TU MED PA DANG LDAN PA RNAMS KYIS DE
RTOGS NAS, 'GRO BA MTHA' DAG LA PHAN PA BSKYED PA'I PHYIR RAB TU
BRTZON PAR BYED PA NA YANG DAG PAR RDZOGS

PA'I SANGS RGYAS NYI MA DAG TU GYUR NAS GSUNG GI 'OD ZER DAG GIS
SEMS CAN SKAL PA DANG LDAN PA RNAMS KYI BLO GROS KYI PAD MA DAG
KHA 'BYED PAR MDZAD PA DANG, NYON THOS RNAMS KYIS KYANG THOS PA
DANG, BSAMS PA DANG, BSGOMS PA LAS BYUNG BA'I SHES PA YONGS SU
'DRIS PAR BYAS PAS, TSE 'DI NYID

LA MYA NGAN LAS 'DAS PA MNGON SUM DU BYED PA'I PHYIR, SDUG BSNGAL
THAMS CAD NYE BAR ZHI BA NI BDUD RTZI NYID YIN NO, ,GANG GI TSE
'GA' ZHIG BRGYA LA TSE 'DI LA TSOGS MA BSAGS PA NYID KYIS THAR PA
THOB PAR MA GYUR NA, DE LTA NA YANG TSE RABS GZHAN DAG LA DE LA
NGES PAR 'GRUB STE, JI SKAD DU, DE NYID SHES

PAS 'DI LA NI, ,'DOD CHAGS BRAL BA MA THOB PA, ,TSE RABS GZHAN LA
'BAD MED PAR, ,NGES PAR 'THOB STE LAS BZHIN NO, ,ZHES BSHAD PA
LTA BU'O, ,CI STE YANG BRGYA LA, RDZOGS SANGS RGYAS RNAMS MA
BYUNG ZHING, ,NYAN THOS RNAMS NI ZAD GYUR KYANG, ,DE KHO NA SHES
PA SKYE BA'I RKYEN DANG

MI LDAN DU ZIN KYANG DE LTA MOD KYI, TSE RABS GZHAN LA RAB TU
DBEN PA'I SHES PA GOMS PAR BYAS PA'I BAG CHAGS BSAGS PAS BLO GROS
SBYANGS PA RNAMS LA GZHAN GYI RKYEN MED PAR, RANG SANGS RGYAS KYI
YE SHES NI, ,BSTEN PA MED LAS RAB TU SKYE, ,BSTEN PA MED PA NI
LUS DANG SEMS RAB TU DBEN

PA STE, DE'I PHYIR BSTEN PA MED PA'I RGYU DE LAS RAB TU SKYE STE,
'DU 'DZI MED PA'I RGYU LAS 'BYUNG NGO ZHES BYA BA'I THA TSIG GO ,
,DE'I PHYIR BSTAN PA BDUD RTZI DE NI SGRUB PA RNAMS LA TSE 'DI
DANG, TSE PHYI MA DAG LA BDUD RTZI'I GO 'PHANG 'THOB PAR BYED PA
YIN PAS, BDAG LA LEGS PAR 'DOD PA RNAMS KYIS

@191B BSAM PA THAG PAS DE BSGRUB PAR BYA'O, ,DE LA 'DIR RAB TU
BYED PA'I DON NI GZHAN GYIS SMRAS PA'I SGRUB PA BSAL BA DANG,
BDAG NYID KYI SGRUB PA KHA NA MA THO BA MED PAR BSTAN PAS, 'DU
BYED RNAMS BDAG DANG, BDAG GIS STONG PA NYID DU BSTAN PA YIN NO,
,DE'I PHYIR RAB KYI RTZAL GYIS RNAM PAR GNON

PA; GZUGS NI BDAG GAM BDAG MED PA MA YIN NO, ,DE BZHIN DU TSOR BA
DANG, 'DU SHES DANG, 'DU BYED RNAMS DANG, RNAM PAR SHES PA YANG
BDAG GAM BDAG MED PA MA YIN NO, ,GZUGS DANG, TSOR BA DANG, 'DU
SHES DANG, 'DU BYED RNAMS DANG, RNAM PAR SHES PA BDAG GAM BDAG

MED PA MA YIN PA GANG YIN PA DE NI SHES RAB KYI PHA ROL TU PHYIN
PA'O ZHES BYA BA LA SOGS PA DANG, DE BZHIN DU, 'DI LA BDAG MED
SEMS CAN MED, ,SROG KYANG YOD MIN GANG ZAG MED, ,LUS 'DI KHAMS
RNAMS 'DUS TZAM DU, ,BDAG LA DE LTAR RAB TU SNANG, ,ZHES BYA BA
LA SOGS PA DANG, DE

BZHIN DU, 'DI LA BDAG DANG SEMS CAN MED, ,CHOS 'DI DAG NI RGYU
DANG BCAS, ,ZHES BYA BA LA SOGS PA DANG, DE BZHIN DU SRING MO
GZHAN YANG, KHYOD KYI LUS 'DI LA BDAG MED, SEMS CAN MED, SROG
MED, SKYES BU MED, GANG ZAG MED, SHED BU MED, TSOR BA PO MED,
BYED PA PO

MED DO ZHES BYA BA LA SOGS PA GSUNGS PA DE DAG GRUB PA YIN NO,
,SLOB DPON LEGS LDAN BYED KYIS NYE BAR SBYAR BA, DBU MA'I RTZA
BA'I 'GREL PA SHES RAB SGRON MA LAS, BDAG DANG CHOS BRTAG PA ZHES
BYA BA STE, RAB TU BYED PA BCO BRGYAD PA'O,, ,,DBU MA RTZA BA'I
'GREL PA SHES RAB SGRON

MA; BAM PO BCU BZHI PA, DA NI STONG PA NYID KYI MI MTHUN PHYOGS
KYI KHYAD PAR DGAG PAS DUS NGO BO NYID MED PA NYID DU BSTAN PA'I
DON GYI DBANG GIS RAB TU BYED PA BCU DGU PA BRTZAM MO, ,'DIR
SMRAS PA, DON DAM PAR DNGOS PO RNAMS KYI NGO BO NYID YOD PA KHO
NA YIN TE, GSAL BA'I RGYU YIN PA'I PHYIR, DPER

NA MAR ME BZHIN NO, ,GANG YOD PA MA YIN PA DE NI GSAL BA'I RGYU
MA YIN TE, DPER NA RUS SBAL GYI SPU'I GOS BZHIN NO, ,DNGOS PO
RNAMS KYI NGO BO NYID NI DUS GSUM GSAL BAR BYED PA'I RGYU YIN PAS
DE'I PHYIR DE NI YOD PA KHO NA YIN NO, ,'DIR BSHAD PA, THA SNYAD
KYI KHONGS SU GTOGS PA'I 'DU BYED

@192A *, ,DE DAG GI SKYE BA GANG YIN PA DE BYA BA ZHES BYA STE,
DE YANG DNGOS PO'I BDAG NYID SKYE BA YIN PAS, DNGOS PO DE DAG
NYID RGYU DANG 'BRAS BU SPYAD PA DANG, MA SPYAD PA LAS 'DAS PA
DANG, MA 'ONGS PA DANG, DA LTAR GYI DUS ZHES BRJOD DE, DE'I PHYIR
THA SNYAD DU BYA BA GZHAN YONGS SU DPYOD PA'I

BYA BA NYID LA DUS ZHES KHAS LEN TE, DPER NA BA 'JOS TZAM GYIS
'ONGS NAS GZOD BE'U BLAGS SO ZHES BYA BA BZHIN NO, ,DON DAM PAR
NI JI LTAR DE MI 'THAD PA DE LTAR DPYAD PAR BYA STE, 'DI LA DUS
YOD PAR SMRA BA DAG 'DUS BYAS KYI DNGOS PO RNAMS LAS DUS GZHAN PA
DANG, RTAG PAR SMRA STE, DE LA DON DAM

PAR DUS NI 'DUS BYAS KYI DNGOS PO RNAMS LAS DON GZHAN DU GYUR PA
MA YIN PAR GZUNG BAR BYA STE, DNGOS PO YIN PA'I PHYIR 'DUS BYAS
KYI DNGOS PO'I BDAG NYID BZHIN NO, ,DE BZHIN DU DON DAM PAR DUS
NI RTAG PA MA YIN TE, MTSAN NYID KYI GZHI YIN PA'I PHYIR DPER NA
BUM PA BZHIN NO, ,GAL TE

NAM MKHA' LA SOGS PA DAG GIS MA NGES PA NYID YIN NO ZHE NA, DE
DAG KYANG DE BZHIN DU BKAG PA'I PHYIR MI MTHUN PA'I PHYOGS MED
PAS MA NGES PA NYID MA YIN NO, ,DA LTAR GYI GZUGS SO SNYAM PA'I
BLO NI RANG GI BDAG NYID LAS GZHAN PA'I DNGOS PO DANG 'BREL BA'I
TSIG GI DON GYI YUL CAN YIN TE, YID

CHES PA SKYE BA'I PHYIR DPER NA DBYUG PA CAN MANG PO DANG NYUNG
NGU DAG LA DBYUG PA CAN DBYUG PA CAN SNYAM DU YID CHES PA SKYE
BA'I BLO DE LA LHAS BYIN LA SOGS PA'I RANG GI BDAG NYID LAS GZHAN
PA'I DNGOS PO DBYUG PA DANG 'BREL BA'I TSIG GI DON GYI YUL YOD
PAR MTHONG BA BZHIN NO, ,DE BZHIN DU 'DIR YANG

GZUGS LA DA LTAR DA LTAR RA SNYAM DU YID CHES PA SKYE BA YOD PAS,
DE'I PHYIR DA LTAR GYI GZUGS SO SNYAM PA'I BLO 'DI LA YANG RANG
GI BDAG NYID LAS GZHAN PA'I DNGOS PO DANG 'BREL BA'I TSIG GI DON
GYI YUL YOD DE, GZUGS LAS GZHAN PA'I TSIG GI DON GANG YIN PA DE
NI DUS YIN PAS DE'I PHYIR

DE NI GZHAN YIN NO, ,DE LA 'DIR YID CHES PA SKYE BA'I PHYIR ZHES
BYA BA'I GTAN TSIGS KYIS RANG GI BDAG NYID LAS GZHAN PA'I DNGOS
PO DANG 'BREL BA'I TSIG GI DON LA DUS MA YIN PA DANG, MI RTAG
PA'I MTSAN NYID KYI TSIG GI DON MTHONG BA'I PHYIR YID CHES PA
SKYE BAR RJES SU DPOGS PAS DUS MA YIN

@192B PA NYID DANG, RTAG PA MA YIN PA NYID KYIS DE DAG BSAL BA'I
PHYIR DAM BCAS PA LA CHOS CAN GYI NGO BO NYID DANG, KHYAD PAR
BSAL BA'I SKYON YOD DO, ,DPE YANG MED DO, DON DAM PAR DBYUG PA
DANG, DBYUG PA CAN DE 'BREL PA MA GRUB PA'I PHYIR, DE NI RIGS PA
MA YIN NO, ,YANG NA GAL TE DA LTAR GYI

GZUGS SO SNYAM PA'I BLO DE KHYAD PAR GZHAN GANG YANG RUNG 'GA'
ZHIG DANG 'BREL BA'I TSIG GI DON GYI YUL CAN YIN PAR SGRUB NA NI
GRUB PA LA SGRUB PA DANG, RANG GI GRUB PA'I MTHA' DANG 'GAL BAR
'GYUR RO, ,CI STE BLO DE GZUGS DUS KYI MTSAN NYID KYI TSIG GI DON
DANG 'BREL BA'I YUL CAN YIN PAR BSGRUBS NA

NI DPE MED DE, BLO DE GZUGS DUS KYI MTSAN NYID KYI TSIG GI DON
DANG 'BREL BA'I YUL CAN YIN PAR BSTAN PAR MI NUS PA'I PHYIR RO,
,DPYAD PA RGYAS PA NI YOD PA NYID BZHIN NO, ,DUS KYI DBYE BA
'GRUB NA YANG LTOS PA CAN NAM, 'ON TE MA LTOS PA BZHIN DU 'GYUR
GRANG NA, DE LA GAL TE LTOS PA CAN DU DAM 'CHA'

NA; DA LTAR BYUNG DANG MA 'ONGS PA, ,GAL TE 'DAS LA LTOS GYUR NA,
,DA LTAR BYUNG DANG MA 'ONGS PA, ,'DAS PA'I DUS NA YOD PAR 'GYUR,
,DUS NYID YIN NA LTOS PA DANG BCAS PA'I PHYIR 'DAS PA'I DUS BZHIN
NO ZHES BYA BAR DGONGS SO, ,YANG NA, DA LTAR BYUNG DANG MA 'ONGS
PA, ,GAL TE 'DAS LA LTOS

GYUR NA, DA LTAR BYUNG DANG MA 'ONGS PA, ,'DAS PA'I DUS NA YOD
PAR 'GYUR, ,ZHES BYA BA NI LAN 'GA' ZHES BYA BA'I TSIG GI LHAG
MA'O, ,'DI LA GANG DAG LTOS PA DANG BCAS PA DE DAG NI DUS GCIG
NYID DU YANG 'GYUR TE, LAN 'GA' MI MTHUN PA NYID MED NA LTOS PA
DANG BCAS PA'I PHYIR DPER NA, PHA DANG

BU DAG BZHIN NO, ,CI STE LTOS PA DANG BCAS PA NYID KYI GTAN TSIGS
BSTAN KYANG, DA LTAR BYUNG BA DANG, MA 'ONGS PA DAG 'DAS PA'I DUS
NA YOD PAR MI 'DOD NA, DE LTA NA SKYON GZHAN 'DIR YANG 'GYUR TE,
DA LTAR BYUNG DANG MA 'ONGS PA, ,GAL TE DE NI MED GYUR NA, ,DA
LTAR BYUNG DANG MA 'ONGS PA, ,JI LTAR

DE LA LTOS PAR 'GYUR, ,LTOS PA DANG BCAS PA NYID YIN NA, DA LTAR
BYUNG BA DANG, MA 'ONGS PA DAG 'DAS PA'I DUS LA LTOS NAS DA LTAR
BYUNG BA DANG, MA 'ONGS PA NYID DU 'GRUB PAR 'GYUR RO, ,KHA CIG
NA RE, DE LTA NA DON DAM PAR DA LTAR DANG, MA 'ONGS PA'I DUS DAG
LA DA LTAR DANG, MA 'ONGS PA'I NGO BO

@193A *, ,NYID DAG MED DE, DUS NYID YIN NA LTOS PA DANG BCAS PA'I
PHYIR DPER NA 'DAS PA'I DUS BZHIN NO ZHE'O, [?] ,GZHAN DAG NA RE,
DA LTAR BYUNG DANG MA 'ONGS PA, ,'DAS PA'I DUS NA YOD PAR 'GYUR,
,ZHES BYA BA NI, DUS MNYAM PA RNAMS LA LTOS PA SRID PA'I PHYIR RO
ZHES ZER RO, ,GZHAN

DAG NA RE, DE NI RIGS PA MA YIN TE, DUS THA DAD PA YIN YANG SPUN
DAG LA LTOS PA YOD PAS MA NGES PA NYID YIN PA'I PHYIR RO ZHE'O,
,GZHAN DAG NA RE, 'DAS PA DANG MA 'ONGS PA DAG NI MED PA'I PHYIR
LTOS PA MED LA, 'DAS PA DANG, MA 'ONGS PA DAG YOD PA NYID YIN NA
NI GSUM CHAR YANG DA LTAR

NYID DU 'GYUR RO ZHE'O, ,KHA CIG NA RE, DE YANG RIGS PA MA YIN
TE, DA LTAR GYI TSA BO LA LTOS NAS MES PO MED PA LA YANG, SGRA
BRJOD PA KHYAD PAR CAN 'JUG PA'I PHYIR DANG, DUS DGAG PA SMRA BA
DAG GIS, 'DAS PA DANG, MA 'ONGS PA DAG DA LTA NYID DU BSTAN PAS,
PHYOGS SNGA MA LA GNOD

PA'I PHYIR RO ZHE'O, ,GZHAN DAG GIS SMRAS PA, DA LTAR BYUNG DANG
MA 'ONGS PA, ,'DAS PA'I DUS NA YOD PAR 'GYUR, ,DE DANG 'BREL PA'I
PHYIR 'DAS PA'I DUS BZHIN TE, DA LTAR BYUNG DANG MA 'ONGS PA,
,GAL TE 'DAS LA LTOS GYUR NA, ,ZHES GSUNGS PAS 'BREL PA'I GTAN
TSIGS BSTAN PA'I

PHYIR RO ZHE'O, ,GZHAN MA YIN PA NA RE, 'BREL PA'I GTAN TSIGS
KYANG RIGS PA MA YIN TE, LTOS PA DANG, 'BREL PA NYID YIN YANG
DBYUG PA CAN DBYUG PA NYID DU MI 'GYUR BAS, MA NGES PA NYID YIN
PA'I PHYIR DANG, DUS THA DAD PA DAG LA YANG 'BREL PA YOD PA'I
PHYIR RO ZHES ZER RO, ,DE LTAR RE

ZHIG LTOS PA CAN GYI DUS MA GRUB BO, ,'ON TE MA LTOS PAR DAM
'CHA' NA DE'I PHYIR, 'DAS PA LA NI MA LTOS PAR, ,DE GNYIS GRUB PA
YOD MA YIN, ,DA LTAR DANG MA 'ONGS PA NYID KYI RGYU 'DAS PA LA MA
LTOS PAR, DA LTAR DANG MA 'ONGS PA DE GNYIS RGYU MED PAR 'GRUB PA
YOD PA MA YIN NO, ,GANG GI

PHYIR DE LTAR LTOS PA MED PAR DA LTAR BYUNG BA DANG, MA 'ONGS PA
DAG MA GRUB PA, ,DE PHYIR DA LTAR BYUNG BA DANG, ,MA 'ONGS DUS
KYANG YOD MA YIN, ,'DAS PA DANG MA 'ONGS PA DANG, DA LTAR GYI
SGRAR BRJOD PA'I DUS DAG MI SRID PA'I PHYIR RO ZHES BYA BAR
DGONGS SO, ,RIM PA'I TSUL NI 'DI NYID KYI, ,LHAG

@193B MA GNYIS PO BSNOR BA DANG, ,ZHES BYA BA NI SGRUB PA'I RIM
PA'I TSUL 'DI NYID KYIS, 'DAS PA DANG MA 'ONGS PA DANG, DA LTAR
BYUNG BA DANG, 'DAS PA'I DUS LHAG MA GNYIS PO BSNOR BA DAG KYANG
DE BZHIN DU SHES PAR BYA STE, 'DAS PA DANG NI MA 'ONGS PA, ,GAL
TE DA LTAR LTOS GYUR NA, ,'DAS PA DANG NI

MA 'ONGS PA, ,DA LTA'I DUS NA YOD PAR 'GYUR, ,'DAS PA DANG NI MA
'ONGS PA, ,GAL TE DE NA MED GYUR NA, ,'DAS PA DANG NI MA 'ONGS
PA, ,JI LTAR DE LA LTOS PAR 'GYUR, ,DA LTAR LA NI MA LTOS PAR,
,DE NYID GRUB PA YOD MA YIN, ,DE PHYIR 'DAS PAR GYUR PA DANG, ,MA
'ONGS DUS KYANG YOD MA

YIN, ,ZHES BYA BA DANG DE BZHIN DU, DA LTAR BYUNG DANG 'DAS PA
DAG ,GAL TE MA 'ONGS LTOS GYUR NA, ,DA LTAR BYUNG DANG 'DAS PA
DAG ,MA 'ONGS DUS NA YOD PAR 'GYUR, ,DA LTAR BYUNG DANG 'DAS PA
DAG ,GAL TE DE NA MED GYUR NA, ,DA LTAR BYUNG DANG 'DAS PA DAG
,JI LTAR DE LA LTOS PAR 'GYUR, ,

MA 'ONGS PA LA MA LTOS PAR, ,DE GNYIS GRUB PA YOD MA YIN, ,DE'I
PHYIR DA LTAR BYUNG BA DANG, ,'DAS PA'I DUS KYANG YOD MA YIN,
,ZHES BYA BA DE LTAR BSNOR BAR BYA STE, DE DAG NI RNAM PAR BSHAD
PA'I TSIG LE'UR BYAS PA DAG YIN NO, ,DE DAG GIS SNGA MA BZHIN DU
BSGRUB PA DANG, SUN DBYUNG BA DAG

KYANG BSTAN PAR BYA'O, ,MCHOG DANG THA MA 'BRING LA SOGS, ,GCIG
LA SOGS PA'ANG SHES PAR BYA, ,RIM PA'I TSUL 'DI NYID KYIS SHES
PAR SBYAR RO, ,DE LA MCHOG DANG, THA MA DANG, 'BRING LA SOGS PA
NI RANG GI RIGS LAS MA 'DAS PAR YON TAN 'PHEL BA DANG, 'GRIB PA
DANG LDAN PA'I PHYIR

RO; ,DE DAG KYANG LTOS PA CAN NAM, 'ON TE MA LTOS PAR 'GRUB PA
ZHIG TU 'GYUR GRANG NA, DE LA DON DAM PAR, MCHOG DANG, 'BRING GI
NGANG TSUL CAN DAG LA DE DAG GI NGO BO NYID MED DE NGANG TSUL CAN
NYID YIN NA LTOS PA DANG BCAS PA'I PHYIR, DPER NA THA MA'I NGANG
TSUL CAN BZHIN NO, ,DE BZHIN DU

NGANG TSUL CAN GZHAN GNYIS LA YANG BRJOD PAR BYA'O, ,CI STE LTOS
PA DANG BCAS PA NYID KYI GTAN TSIGS BSTAN KYANG, MCHOG DANG,
'BRING DAG THA MA LA YOD PAR MI 'DOD NA, DE LTAR NA MCHOG DANG,
'BRING DAG THA MA LA JI LTAR LTOS PAR 'GYUR, LTOS PA DANG BCAS PA

@194A *, ,NYID YIN NA, MCHOG DANG 'BRING DANG, THA MA LA LTOS NAS
MCHOG DANG 'BRING NYID DU 'GRUB PAR 'GYUR RO, ,DE BZHIN DU NGANG
TSUL CAN GZHAN GNYIS BSNOR BA LA YAR BRJOD PAR BYA'O, ,DE BZHIN
DU GCIG LA SOGS PA DAG KYANG SHES PAR BYA STE, GCIG NYID DANG,
GNYIS

NYID DANG, MANG PO NYID LA SOGS PA DAG GO, ,'DIR YANG SNGA MA
BZHIN DU BSTAN PAR BYA STE, DON DAM PAR GRANGS GCIG NYID LA GCIG
NYID KYI NGO BO NYID MED DE, GRANGS NYID YIN NA LTOS PA DANG BCAS
PA'I PHYIR, GNYIS NYID BZHIN NO ZHES BYA BA LA SOGS PAR BRJOD PAR
BYA'O, ,GANG DAG

GRANGS DNGOS PO LAS GZHAN PAR MI 'DOD PA DE DAG GNYIS PA MED PA
NI GCIG YIN LA, DE DANG GZHAN NI GNYIS YIN TE, GNYIS DANG GZHAN
NI GSUM YIN, DE PHAN CHAD NI MANG PO YIN PAR 'DOD DO, ,DE DAG LA
YANG SNGA MA BZHIN DU BSTAN PAR BYA STE, DON DAM PAR GCIG LA GCIG
GI NGO BO

NYID MED DE, BGRANG BAR BYA BA YIN PA'I PHYIR, DPER NA DE LAS
GZHAN PA BZHIN NO, ,DE BZHIN DU GNYIS LA GNYIS KYI NGO BO NYID
MED DE ZHES BYA BA LA SOGS PA DAG KYANG BRJOD PAR BYA STE, DAM
BCAS PA'I DON RNAM PAR BRTAGS NAS RGYAS PAR SNGA MA BZHIN DU
SBYAR RO, ,SOGS PA'I SGRA NI CHUNG NGU DANG,

CHEN PO DANG, RING PO DANG, THUNG NGU DANG, THAG NYE BA DANG,
THAG RING BA DANG, SNGON DANG, PHYI MA DANG, RGYU DANG, 'BRAS BU
DANG, 'DUS BYAS DANG, 'DUS MA BYAS LA SOGS PA DAG LA YANG DE
BZHIN DU BRJOD PAR BYA'O, ,DUS YOD PAR SMRA BA DAG NA RE, DON DAM
PAR DUS NI

YOD PA KHO NA YIN TE, TSAD DANG LDAN PA'I PHYIR RO, ,'DI NA GANG
YOD PA MA YIN PA DE LA NI TSAD MED DE, DPER NA RTA'I RVA BZHIN
NO, ,DUS LA NI TSAD SKAD CIG DANG, THANG CIG DANG, YUD TZAM DANG,
MTSAN MO DANG, NYIN MO DANG, ZLA BA PHYED PA DANG, ZLA BA DANG,
DUS TSIGS DANG,

NUR BA DANG, LO LA SOGS PA DAG YOD DO, ,GANG TSAD DANG LDAN PA DE
NI YOD DE, DPER NA 'BRU LA SOGS PA BZHIN PAS DE'I PHYIR DUS NI
YOD PA KHO NA YIN NO ZHES ZER RO, ,'DIR BSHAD PA, MI GNAS DUS SU
'DZIN MI BYED, ,'DU BYED KYI TSOGS NI SKYE BA DANG, 'JIG PA'I
CHOS CAN YIN

@194B PAS MI GNAS PA STE, DE LA NI KHYED KYANG THA SNYAD DU YANG
DUS DUS ZHES 'DZIN PAR MI BYED DO, ,GANG ZHIG GZUNG BAR BYA BA'I
DUS, ,GNAS PA YOD PA MA YIN PAS, ,DNGOS PO LAS GZHAN PA GANG ZHIG
GANG GIS DE'I NGO BO NYID DU GZUNG BAR BYA BA NGES PAR GNAS PA
YANG YOD PA MA YIN PAS SO, ,MA BZUNG DUS

SU JI LTAR GDAGS, ,GZUNG DU YOD NA GDAGS PAR BYA BA NYID YIN PA'I
PHYIR RO ZHES BYA BAR DGONGS SO, ,DE LTAR NA 'DIS NI YUD TZAM LA
SOGS PA'I TSAD NI 'DU BYED NYI MA'I 'GROS LA SOGS PA'I BYA BA
GZHAN YONGS SU GCOD PA NYID DAG GI CHOS YIN GYI, DUS KYI MA YIN
PAR BSTAN PAS, GTAN

TSIGS KYI GZHI MA GRUB PA NYID DANG DPE YANG MED DO, ,MI GNAS DUS
SU 'DZIN MI BYED, ,CES BYA BA 'DI LA GZHAN DAG NA RE, 'DI LA
DNGOS PO NGES PAR GNAS PA RNAMS NI TSAD LAS GZUNG DU RUNG STE,
DPER NA SHING 'DI NI MTHO'O, ,BA 'DI NI CHU RING NGO, ,MI 'DI
THUNG NGO, ,GLANG PO CHE 'DI NI CHE'O

ZHES BYA BA LTA BU YIN NA, DUS NI DE LTAR NGES PAR GNAS PA MA YIN
PAS DE LA TSAD MI 'GRUB BO ZHES ZER RO, ,GZHAN MA YIN PA NA RE,
DE NI BZANG PO MA YIN TE, GZUGS CAN MA YIN PA NGES PAR MI GNAS PA
LA YANG TSAD GZUNG DU RUNG BA'I PHYIR RO ZHE'O, ,'DIR SMRAS PA,
DUS NI RTAG PA YIN TE,

DE LA SKAD CIG DANG, THANG CIG DANG, YUD TZAM LA SOGS PA DANG,
'DAS PA DANG, MA 'ONGS PA DANG, DA LTAR BYUNG BA LA SOGS PA DAG
YOD PA NI NYE BAR GNAS PA SNA TSOGS PA NYID KYI KHYAD PAR LAS NOR
BU BZHIN NAM, SMIN PA'I KHYAD PAR LAS SMIN PAR BYA BA BZHIN NO,
,'DIR BSHAD PA, KHO BO

CAG GI PHYOGS LA DNGOS PO DNGOS PO GZHAN PA BRTEN CING LTOS PA'I
DNGOS PO LA SKAD CIG LA SOGS PA'I SGRAR BRJOD DE, DE LA, GAL TE
DUS NI DNGOS BRTEN NA, ,THA SNYAD DU DE DNGOS POR BRJOD NA NI DE
'DOD PA NYID DO, ,JI STE DON DAM PAR NA NI DON DAM DNGOS PO NYID
KYANG MA GRAGS PAS, DNGOS MED DUS NI

GA LA YOD, ,DE YOD PA MA YIN PA NYID DO ZHES BYA BA'I TSIG GI DON
TO, ,DE'I PHYIR JI SKAD SMRAS PA'I SKYON NYAMS PA MED DO, ,'DIR
SMRAS PA, DON DAM PAR DUS NI RDZAS KYI NGO BO NYID DU YOD PA KHO
NA YIN TE, RTAGS YOD PA'I PHYIR RO, ,'DI NA GANG YOD PA MA YIN PA
DE LA NI RTAGS MED DE, DPER NA RI BONG GI

@195A *, ,RVA BZHIN NO, ,DUS LA NI RTAGS SNGA MA DANG PHYI MA
DANG, CIG CAR DANG, CIG CAR MA YIN PA DANG, YUN THUN RING PO
DANG, MYUR BA ZHES BYA BA DAG YOD PAS DE'I PHYIR DUS NI RDZAS KYI
NGO BO NYID DU YOD PA KHO NA YIN NO, ,'DIR BSHAD PA, DNGOS PO
'GA' YANG YOD MIN NA, ,YANG

ZHES BYA BA'I SGRA NI NGES PAR GZUNG BA'I DON TO, ,KHO BO CAG GI
PHYOGS LA DON DAM PAR DNGOS PO 'GA' YANG YOD PA MA YIN PA NYID
DO, ,THA SNYAD DU NI 'DU BYED KYI RGYUN THA DAD PA LA LTOS NAS
SNGA MA DANG, PHYI MA ZHES BYA BAR SHES PA DE SKYE ZHING, 'DU
BYED KYI SKAD CIG THA MI DAD PA NYE BAR GYUR PA LAS CIG CAR ZHES
BYA

BA DANG; DE LAS BZLOG PAS LAS CIG CAR MA YIN PA ZHES BYA BA DANG,
'DU BYED KYI RGYUN MANG PO 'JUG PA LAS YUN RING PO ZHES BYA BA
DANG, 'DU BYED KYI RGYUN NYUNG NGU 'JUG PA LAS MYUR BA ZHES BYA
BAR SHES PA SKYE STE, DE'I PHYIR SNGA MA LA SOGS PAR SHES PA NI
'DU BYED KYI CHOS YIN PA'I PHYIR GTAN TSIGS

MED PAS, DUS LTA YOD PAR GA LA 'GYUR, DE SGRUB PA'I GTAN TSIGS
BSTAN PA MA GRUB PA'I PHYIR RO ZHES BYA BAR DGONGS SO, ,CI STE
SNGA MA LA SOGS PAR SHES PA 'DU BYED KYI CHOS YIN GYI, DUS KYI
CHOS MA YIN PA ZHES BYA BA DE GA LAS SHES SHE NA, DUS RTAG PA
DANG, GCIG PUR STON PA'I RJES

SU DPAG PA MED PA LAS TE, THA SNYAD DU YANG SNGA MA LA SOGS PAR
YANG SHES PA NI DUS RTAG PA DANG, GCIG PU'I RGYU MA YIN TE, SHES
PA YIN PA'I PHYIR DPER NA GZUGS LA SOGS PAR SHES PA BZHIN NO,
,GAL TE DUS NI RDZAS SU YOD PA YIN TE, BTAGS PAR YOD PA'I PHYIR
RO ZHE NA, JI LTA BU

ZHES BRJOD PAR BYA'O, ,GAL TE GZUGS LA SOGS PA BZHIN NO ZHE NA,
DON DAM PAR JI SKAD BSTAN PA'I TSUL GYIS GZUGS LA SOGS PA'I DNGOS
PO GRUB PA MED PAS, DNGOS MED DUS NI GA LA YOD, ,GZUGS KYI MTSAN
NYID KYI DNGOS PO MED PA'I PHYIR DPE NYID DU BZHAG PA DAG GI
DNGOS PO MED NA, DUS

GA LA YOD DE, DPE MA BSTAN PAS DUS MI 'GRUB BO ZHES BYA BA'I THA
TSIG GO, ,SHING RTA DANG DMAG DANG NAGS TSAL LA SOGS PA RDZAS SU
YOD PA MA YIN PA DAG LA YANG MED KYANG YOD DO ZHES BTAGS PAR YOD
PA'I PHYIR GTAN TSIGS MA NGES PA NYID KYANG YIN NO, ,GAL TE SHING
RTA LA SOGS PA YAN LAG CAN DAG RDZAS

@195B NYID DU BSTAN PA'I PHYIR SKYON MED DO ZHE NA, YAN LAG CAN
DAG RDZAS NYID DU BSTAN PA'I DGAG PA SNGAR BSHAD ZIN PAS SKYON
MED PA MA YIN NO, ,GANG DAG DUS NI DNGOS PO LA BRTEN NAS GDAGS PA
KHO NA YIN TE, YUD TZAM ZHIG 'DUG PAR GYUR TO, ,NYIN GCIG 'DUG
GO, ,ZLA BA GCIG 'DUG PAR

'GYUR RO ZHES BYA BA LTA BU'O ZHES ZER BA DE DAG LA YANG, DNGOS
PO 'GA' YANG YOD MIN NA, ,DUS LTA YOD PAR GA LA 'GYUR, ,ZHES
BRJOD PAR BYA STE, DE LAS GZHAN PA'I DUS MED PA'I PHYIR RO ZHES
BYA BAR DGONGS SO, ,DUS YOD PAR SMRA BA DAG NA RE, DUS NI YOD PA
KHO NA YIN TE, BRJOD PA KHYAD

PAR CAN 'JUG PA'I RGYU YIN PA'I PHYIR RO, ,'DI NA GANG MED PA DE
NI BRJOD PA KHYAD PAR CAN 'JUG PA'I RGYU NYID YIN PAR MA MTHONG
STE, DPER NA RI BONG GI RVA BZHIN NO, ,DUS NI SAB MA BYAS SO BYED
DO BYED PAR 'GYUR RO ZHES BRJOD PA KHYAD PAR CAN 'JUG PA'I RGYU
NYID YIN PAR MTHONG BAS DE'I PHYIR DUS NI YOD

PA KHO NA YIN NO ZHES ZER RO, ,DE NI BZANG PO MA YIN TE, BYAS PA
LA SOGS PA'I BRJOD PA KHYAD PAR CAN 'JUG PA NI, 'DU BYED KYI CHOS
YIN PA'I PHYIR, GTAN TSIGS KYI DON MA GRUB PA NYID DO, ,DON 'GAL
BA NYID KYANG YIN TE, BRJOD PA KHYAD PAR CAN 'JUG PA'I RGYU NYID
NI KUN RDZOB PA NYID

YIN PA'I PHYIR RO, ,DE'I PHYIR DE LTAR RNAM PA THAMS CAD DU DUS
MA GRUB PA'I PHYIR DE GSAL BA'I RGYU YIN PA'I PHYIR ZHES BYA BA'I
GTAN TSIGS KYI DON MA GRUB PA NYID DO, ,DE LA 'DIR RAB TU BYED
PA'I DON NI PHA ROL POS RAB TU BYED PA'I DANG POR SGRUB PA SMRAS
PA'I SKYON BRJOD PA DANG, RANG GI SGRUB PA KHA NA MA

THO BA MED PA BSTAN PA DAG GIS STONG PA NYID KYIS MI MTHUN PA'I
PHYOGS KYI KHYAD PAR DGAG PAS DUS NGO BO NYID MED PA NYID DU
BSTAN PA YIN NO, ,DE'I PHYIR BCOM LDAN 'DAS KYIS, 'PHAGS PA LAG
BZANGS KYIS ZHUS PA'I MDO LAS, DE DUS GSUM PO 'DAS PA DANG, MA
'ONGS PA DANG, DA LTAR

BYUNG BA DAG RAB TU SHES TE, DE LA 'DU BYED GANG DAG 'DAS SHING
'GAGS PA DE NI 'DAS PA'I DUS ZHES BYA'O, ,GANG DAG MA 'ONGS SHING
MA BYUNG BA DE NI MA 'ONGS PA'I DUS ZHES BYA'O, ,GANG DAG DA LTAR
BYUNG ZHING 'JUG PA DE NI DA LTAR BYUNG BA'I DUS ZHES BYA'O, ,DE
LA DA LTAR GYI DUS KYI PHUNG PO DANG,

@196A *, ,KHAMS DANG, SKYE MCHED GANG YIN PA DE NI MI GNAS PA
DANG NGES PAR MI GNAS PAR RAB TU SHES TE, DE CI'I PHYIR ZHE NA,
'DI LTAR 'JIG RTEN NI SKAD CIG LAS LHAG PAR MI GNAS PA'I PHYIR
RO, ,SKAD CIG MA GANG YIN PA DE LA YANG SKYE BA'I DUS KYANG GZHAN
LA GNAS PA'I DUS

KYANG GZHAN 'GAG PA'I DUS KYANG GZHAN NO, ,SKAD CIG MA DE YANG MI
GNAS PA DANG, NGES PAR MI GNAS PAR RAB TU SHES SO ZHES BYA BA LA
SOGS PA DANG, DE BZHIN DU CHOS NYID KYI YANG CHOS NYID GANG YIN
PA DE NI 'DAS PA MA YIN, MA 'ONGS PA YANG MA YIN, DA LTAR BYUNG
BA MA YIN NO ZHES BYA BA LA SOGS PA

DANG; DE BZHIN DU DE BZHIN GSHEGS PA NI, 'DAS PA MA YIN, MA 'ONGS
PA YANG MA YIN, DA LTAR BA MA YIN NO ZHES BYA BA LA SOGS PA
GSUNGS PA DE DAG GRUB PA YIN NO, ,SLOB DPON LEGS LDAN BYED KYIS
NYE BAR SBYAR BA, DBU MA'I RTZA BA'I 'GREL PA SHES RAB SGRON MA
LAS, DUS

BRTAG PA ZHES BYA BA STE RAB TU BYED PA BCU DGU PA'O,, ,,DA NI
DUS NGO BO NYID MED PA NYID DU BSTAN PA'I MI MTHUN PA'I PHYOGS
KYI KHYAD PAR DGAG PAS, RGYU DANG 'BRAS BU NGO BO NYID MED PA
NYID DU BSTAN PA'I DON GYI DBANG GIS RAB TU BYED PA NYI SHU PA
BRTZAM MO, ,RAB TU BYED PA 'DAS MA THAG PAR

DUS MA GRUB PAS GTAN TSIGS KYI SKYON BSTAN PA'I PHYIR DUS GRUB NA
SKYON MED PAS, 'DOD PA'I DON 'GRUB PAR BSTAN PA'I PHYIR 'DIR
SMRAS PA, DON DAM PAR DUS NI YOD PA KHO NAR SHES PAR BYA STE,
'BRAS BU 'GRUB PA'I RGYU YIN PA'I PHYIR RO, ,'DI NA SA BON LA
SOGS PA TSOGS PA NYID YOD KYANG,

DUS TSIGS MED NA MYU GU 'BYUNG BAR MI 'GYUR GYI YOD NA 'GYUR LA,
GANG YOD PA MA YIN PA DE NI 'BRAS BU 'GRUB PA'I RGYU NYID YIN PAR
MA MTHONG BAS, DE'I PHYIR GTAN TSIGS JI SKAD SMOS PA'I MTHUS DON
DAM PAR DUS NI YOD PA KHO NA YIN NO, ,DE LA RE ZHIG GANG DAG GI
GRUB PA'I MTHA' LA RGYU DANG, RKYEN

RNAMS KYI TSOGS PA NYID LA 'BRAS BU YOD PAR 'DOD PA DE DAG GI
PHYIR 'DI BSHAD DE, GAL TE RGYU DANG RKYEN RNAMS KYI, ,TSOGS PA
NYID LAS SKYE 'GYUR NA, ,PHA ROL PO'I TSUL GYI 'BRAS BU'O, ,DE
YANG DE LA YOD NA 'O NA DE LTAR NA, TSOGS PA NYID LA 'BRAS BU YOD
NA NI, JI LTAR TSOGS PA NYID LAS SKYE,

@196B SKYE BAR MI 'GYUR BA NYID DE, DGAG PA MI MTHUN PA'I SKYON
DU 'GYUR BA'I PHYIR RO, ,GAL TE YOD NA NI CI'I PHYIR SKYE, 'ON TE
SKYE NA NI YOD PA ZHES BYA BA MA YIN TE, YOD PA ZHES BYA BA DANG,
SKYE'O ZHES BYA BA DE DAG MI MTHUN PAS BKAG PA'I PHYIR RO ZHES
BYA BAR DGONGS SO, ,YANG NA GAL TE YOD

NA DE SKYE BAR MI 'GYUR TE, YOD PA NYID DU RJES SU DPAG PA NYID
KYIS SKYE BA MED PAS DE'I SKYE BA BSAL BA'I PHYIR DAM BCAS PA LA
CHOS KYI NGO BO NYID BSAL BA'I SKYON YOD PAS, TSOGS LA 'BRAS BU
YOD NA NI, ,JI LTAR TSOGS PA NYID LAS SKYE, ,SKYE BAR MI 'GYUR BA
NYID DE, JI SKAD BSTAN PA'I SKYON

DU 'GYUR BA'I PHYIR RO ZHES BYA BA'I THA TSIG GO, ,GANG DAG GIS
GRUB PA'I MTHA' LAS RGYU DANG RKYEN RNAMS KYI TSOGS PA NYID LA
'BRAS BU MED PAR 'DOD PA DE DAG GI PHYIR 'DI BSHAD DE, GAL TE
RGYU DANG RKYEN RNAMS KYI, ,TSOGS PA NYID LAS SKYE 'GYUR NA, ,PHA
ROL PO'I TSUL GYI 'BRAS BU'O, ,DE YANG

KHYOD DON DAM PAR MED PAR STON PAS, 'O NA DE LTAR NA, TSOGS LA
'BRAS BU MED NA NI, ,JI LTAR TSOGS PA NYID LAS SKYE, ,SKYE BAR MI
'GYUR BA NYID DE, MED PA NYID DU RJES SU DPAG PA NYID KYIS SKYE
BA MED PAS, DE'I SKYE BA BSAL BA'I PHYIR DAM BCAS PA LA CHOS KYI
NGO BO NYID LAS ZLOG PA'I SKYON

YOD PA'I PHYIR RO ZHES BYA BAR DGONGS SO, ,GANG DAG GIS RGYU DANG
RKYEN RNAMS KYI TSOGS PA NYID LA 'BRAS BU YOD PAR DAM BCAS PA DE
DAG GI PHYIR YANG BSHAD PA, GAL TE RGYU DANG RKYEN RNAMS KYI,
,TSOGS LA 'BRAS BU YOD NA NI, ,TSOGS LA GZUNG DU YOD RIGS NA,
,YOD PA'I PHYIR SKYES PA BZHIN

DU'O; ,TSOGS PA 'DI LA GZUNG DU MED, ,YID BTUD PAS KYANG NGO, ,DE
LTAR NA 'DIS NI TSOGS PA NYID LA 'BRAS BU'I CHOS GZUNG DU MED PA
NYID YIN PA BSTAN TO, ,DE'I PHYIR RJES SU DPAG PA NI SA BON LA
SOGS PA TSOGS PA NYID LA 'BRAS BU MYU GU ZHES BYA BA LA SOGS PA
YOD PA MA YIN PAR GZUNG

BAR BYA STE, DE LA GZUNG DU MED PA'I PHYIR RO, ,GANG LA GANG
GZUNG DU MED PA DE LA DE YOD PA MA YIN TE, DPER NA BUM PA LAS
SNAM BU BZHIN NO, ,TSOGS PA NYID LA MYU GU YANG DE BZHIN PAS DE'I
PHYIR SA BON LA SOGS PA TSOGS PA NYID LA 'BRAS BU MYU GU ZHES BYA
BA LA SOGS PA YOD PA NA YIN PAR GZUNG

@197A *, ,BAR BYA'O, ,'DIR GRANGS CAN DAG LAS KHA CIG PHYIR ZLOG
PAR BYED DE, HA CANG RING BA DANG, HA CANG NYE BA DANG, DBANG PO
NYAMS PA DANG, YID NGES PAR MI GNAS PA DANG, CHA PHRA BA DANG,
BSGRIBS PA DANG, ZIL GYIS NON PA DANG, 'DRA BA 'DRES PA ZHES BYA
BA GZUNG

BA'I GAGS [?] SU GYUR PA DAG YOD NA, DNGOS PO YOD PA RNAMS KYANG
GZUNG DU MED PA'I PHYIR GTAN TSIGS MA NGES PA NYID KYI SKYON YOD
DO, ,GRANGS CAN DAG LAS GZHAN DAG SKYON GZHAN 'DI SKAD CES SMRA
STE, GZUNG DU MED PA'I PHYIR RO ZHES BYA BA'I GTAN TSIGS DE'I DON
GANG YIN, GAL TE MNGON SUM

GYIS GZUNG DU MED PA'I PHYIR RO ZHE NA NI MA NGES PA NYID DE,
DBANG PO'I DE KHO NA DAG MNGON SUM GYIS GZUNG DU MED KYANG YOD
PA'I PHYIR RO, ,GAL TE RJES SU DPAG PAS GZUNG DU MED PA'I PHYIR
RO ZHE NA NI DON MA GRUB PA NYID DE, 'DI LTAR RJES SU DPAG PA LAS
RGYU NI 'BRAS BUS MI STONG PAR GZUNG BAR BYA STE, TSAD

YOD PA'I PHYIR RO, ,GANG TSAD YOD PA DE NI DES MI STONG STE, DPER
NA 'BRAS BU'I BDAG NYID BZHIN NO, ,DE BZHIN DU RGYU YANG BDE BA
DANG, SDUG BSNGAL DANG, GTI MUG GSUM DANG, SGRA LA SOGS PA LNGA
DANG, GCIG LA SOGS PA'I RGYU'I TSAD KYI TSAD YOD PAS DE'I PHYIR
RGYU NI TSAD YOD PA'I PHYIR 'BRAS BUS

ME STONG PA'I PHYIR RO, ,MNGON SUM GYI GZUNG BA NYID MA YIN PAS
MNGON SUM KHO NAS GZUNG DU MED PA'I PHYIR RO ZHES GTAN TSIGS
KHYAD PAR DANG BCAS PA BRJOD NA YANG GTAN TSIGS KYI DON MA NGES
PA NYID DE, MNGON SUM GYIS GZUNG BA MA YIN PA'I DNGOS PO YANG
RJES SU DPAG PAS GZUNG BA NYID YIN PA'I PHYIR RO, ,

RNAM PA THAMS CAD DU GZUNG DU MED PA'I PHYIR RO ZHES BYA BAR GTAN
TSIGS KYI DON RTOGS NA YANG, DE NYID DON MA GRUB PA NYID KYI
SKYON YOD DO, ,'DIR GZUNG DU MED PA KHO NA'I PHYIR RO ZHES NGES
PAR GZUNG BA'I PHYIR, THA SNYAD DU YANG HA CANG THAG RING PO NA
GNAS PA LA SOGS PA DAG GIS MA NGES PA NYID MA YIN

NO, ,DON DAM PAR NI HA CANG THAG RING PO NA GNAS PA LA SOGS PA'I
DNGOS PO DAG MA GRUB PA'I PHYIR RO, ,BDE BA DANG, SDUG BSNGAL
DANG, GTI MUG GI MTSAN NYID LA SOGS PA RANG BZHIN PA'I TSAD DAG
KYANG MA GRUB PA'I PHYIR, GTAN TSIGS KYI DON MA GRUB PA NYID DO,
,TSAD KYI GTAN TSIGS

@197B SPYIR BRDZAD NA NI RJES SU 'GRO BA MED DE, 'BRAS BU YANG
'BRAS BU'I BDAG NYID KYIS STONG PA'I PHYIR RO, ,THA SNYAD DU YANG
GANG ZHIG GANG GIS MI STONG PA DE LAS DE 'BYUNG BAR MI 'GYUR TE,
DES MI STONG BA'I PHYIR DPER NA DBYU GU GSUM LAS DBYU GU GSUM GYI
BDAG NYID BZHIN PAS THA SNYAD DU YANG RGYU LAS 'BRAS BU SNGA NA
YOD

PA SKYE BAR DAM 'CHA' NA RJES SU DPAG PAS GNOD PAR 'GYUR RO,
,MNGON SUM GYI GZUNG BA NYID MA YIN PAS MNGON SUM KHO NAS GZUNG
DU MED PA'I PHYIR RO ZHES GTAN TSIGS KYI KHYAD PAR DANG BCAS PA
BRJOD NA YANG GTAN TSIGS KYI DON MA NGES PA NYID DE ZHES GONG DU
GTAN TSIGS KYI SBYOR BA BYAS PA

DER YANG, MA NGES PA NYID MA YIN TE, JI SKAD BSTAN PA'I TSUL GYIS
RJES SU DPAG PA LAS DE YOD PA NYID DU BSTAN PAR MI NUS PA'I PHYIR
DANG, 'BRAS BU SNGA NA YOD PA'I SKYE BA DGAG PA BSTAN PA'I TSUL
GYIS SO, ,RNAM PA THAMS CAD DU GZUNG DU MED PA'I PHYIR RO ZHES
BYA BA'I GTAN TSIGS KYI DON

KHAS BLANGS PA'I PHYIR DON MA GRUB PA NYID MA YIN NO, ,ZIL GYIS
MA NON PA DANG, RAGS PA NYID NI MED PA MA BYUNG BA LAS GDOD 'BYUNG
BA'I PHYIR, 'BRAS BU SNGA NA MED PAR SMRA BA YIN PAR THAL BAR
'GYUR RO, ,RGYU LAS 'BRAS BU YOD PA NYID YIN YANG ZIL GYIS NON
PA'I PHYIR DANG, CHA PHRA BA'I PHYIR GZUNG DU MED

DO ZHES SMRA BA DAG GI TSIG KYANG RGYU LA 'BRAS BU YOD PA ZIL
GYIS NON PA DANG, CHA PHRA BA NYID YIN PAR BSTAN DKA' BA'I PHYIR,
DE YANG RIGS PA MA YIN NO, ,GRANGS CAN DAG LAS GANG DAG 'BRAS BU
SNGA NA YOD PA ZHES BYA BA DE'I DON NI SKYE BA'I SNGON ROL NA MED
PA MA YIN LA, 'BRAS BU'I BDAG NYID

GSAL BAR YOD PA NYID MA YIN PA NYID SKYE'O ZHES ZER BA DE DAG
DGAG PA YANG SNGA MA BZHIN DU RGYAS PAR BYA'O, ,DE BZHIN DU 'BRAS
BU SNGA NA MED PAR SMRA BA DAG GI PHYIR YANG BSHAD PA, GAL TE
RGYU DANG RKYEN RNAMS KYI, ,TSOGS LA 'BRAS BU MED NA NI, ,RGYU
RNAMS DANG NI RKYEN DAG KYANG, ,RGYU CAN MA YIN

MTSUNGS PAR 'GYUR, ,'BRAS BUS STONG PA'I PHYIR RO, ,JI STE RGYU
DANG RKYEN RNAMS LA KHYAD PAR CI YOD CE NA, RGYU'I MTSAN NYID NI
THUN MONG MA YIN PA DANG, GCIG PHU DANG RANG GI DON BYED PA DANG,
DE MA THAG PA DANG, CHA MNYAM PA BSKYED PA LA SOGS PA DAG YIN PAR
RIG PAR BYA'O, ,RKYEN RNAMS KYI

@198A *, ,MTSAN NYID NI DE LAS BZLOG PA STE, THUN MONG DANG, DU
MA DANG, GZHAN GYI RGYUD GSO BA'I PHYIR GZHAN GYI DON BYED PA
DANG, THAG RING BA DANG, CHA MI MNYAM PA SKYED PA LA SOGS PA DAG
YIN PAR RIG PAR BYA'O, ,RGYU RKYEN MA YIN MTSUNGS PAR 'GYUR,
,ZHES BYA BA 'DIS NI

RGYU DANG RKYEN RNAMS KYI CHOS 'BRAS BU SKYED PA MA YIN PA NYID
DANG, 'BRAS BUS STONG PA NYID YIN PAR BSTAN PAS 'DIR 'BRAS BU
SNGA NA MED PAR SMRA BA DAG GI PHYOGS LA SKABS KYI DON LA PHAN
PA'I RJES SU DPAG PA BSAL BA 'DI LTA BU MNGON TE, DON DAM PAR SA
BON LA SOGS PA RGYU DANG RKYEN RNAMS NI 'BRAS BU

BSKYED PA MA YIN PA NYID YIN PAR SHES PAR BYA STE, 'BRAS BUS
STONG PA NYID YIN PA'I PHYIR DPER NA, RGYU DANG RKYEN MA YIN PA
DAG BZHIN NO, ,GAL TE 'BRAS BU NI RGYU DANG RKYEN RNAMS KYIS
BSKYED PAR BYA BA NYID YIN TE, RGYU DANG RKYEN NGES PA NYID LAS
'BRAS BU SKYE BA'I PHYIR RO ZHE NA, DES KYANG MI NUS TE,

RJES SU 'GRO BA MED PA'I PHYIR DANG, BRGAL ZHING BRTAG PA MTSUNGS
PAR NYE BAR GNAS PA'I PHYIR RO, ,GAL TE NAS KYI SA BON LAS NAS
KYI MYU GU SKYE BAR MTHONG BAS, MTHONG BA LA GTAN TSIGS KYI TSIG
DON MED DO ZHE NA, THA SNYAD KYI KHONGS SU GTOGS PA'I BLOS MYU GU
SKYE BA DANG, DE BZHIN DU RGYU DANG

RKYEN NGES PA DANG 'BRAS BU SKYE BA MTHONG BA NI BDEN NO, ,DON
DAM PAR NI MA MTHONG STE, ,DON DAM PAR DE'I SKYE BA MA GRUB PA'I
PHYIR RO, ,DE'I PHYIR DE LTAR YONGS SU BRTAGS NA 'BRAS BU 'GRUB
PA MI 'THAD PAS 'BRAS BU 'GRUB PA'I RGYU YIN PA'I PHYIR RO ZHES
BYA BA'I GTAN TSIGS KYI DON MA GRUB PA NYID

DANG; RJES SU 'GRO BA YANG MED DO, ,YANG GZHAN YANG, 'BRAS BU
SNGA NA MED PAR SMRA BA RNAMS KYI RGYUS 'BRAS BU LA RGYU BYIN NAS
'GAG PAR 'GYUR RAM, 'ON TE MA BYIN PAR 'GAG PAR 'GYUR, DES CIR
'GYUR, GAL TE RGYUS NI 'BRAS BU LA, ,RGYU SBYIN NAS NI 'GAG 'GYUR
NA, ,GANG

BYIN PA DANG GANG 'GAG PA, ,RGYU YI BDAG NYID GNYIS SU 'GYUR,
,GAL TE RGYUS 'BRAS BU LA RGYU'I NUS PA PHUL NAS 'GAG PAR 'GYUR
NA, GANG BYIN PA DANG, GANG 'GAG PA'I RGYU'I BDAG NYID GNYIS SU
'GYUR TE, BYIN PA DANG, 'GAG PA'I RGYU'I BDAG NYID THA DAD PA'I
PHYIR RO, ,

@198B DE NI THA SNYAD DU YANG MI 'DOD DO, ,'DI LTAR RTEN CING
'BREL PAR 'BYUNG BA'I RGYU NI 'BRU LA SOGS PA GROGS BYED PAS PHAN
BTAGS NA 'BRAS BU SKYED PAR NUS PA YIN PAS, DE'I RKYEN GYIS 'BRAS
BU SKYE BAR 'GYUR BA YIN NA 'BRAS BU MED PA GZHAG PA'I KHYAD PAR
GYI GZHI MED PA LA NUS PA DBUL DU MI RUNG

NGO; ,DE'I PHYIR 'DU BYED RNAMS LA 'PHO BA MED DE, 'DRA BA LAS,
DE LTAR 'KHRUL TO, ,'ON TE MA BYIN BAR 'GAG PAR 'GYUR NA, DE LTA
NA, GAL TE RGYUS NI 'BRAS BU LA, ,RGYU MA BYIN PAR 'GAG 'GYUR NA,
,RGYU 'GAGS PA NA SKYES PA YI, ,'BRAS BU DE NI RGYU MED 'GYUR,
,'BRAS BU RGYU MED

PA LAS 'BYUNG BAR MI 'DOD PAS, DE'I PHYIR YANG RGYU 'GAGS PA NI
'BRAS BU SKYED PAR MI BYED DE, 'GAGS PA'I PHYIR 'GAGS NAS YUN
RING DU LON PA BZHIN NO, ,'DI LA 'GAL BA BSGRUB PA MED PAS DON
'DI GZHAN LA BSTAN PAR BYA MI DGOS SO, ,GAL TE TSOGS PA NYID DANG
LHAN CIG SKYE

BZHIN PAS 'BRAS BU SKYED PAR BYED DE, DPER NA MAR ME DANG 'OD
BZHIN NO ZHE NA, DE'I PHYIR BSHAD PA, GAL TE TSOGS DANG LHAN CIG
TU, ,'BRAS BU YANG NI SKYE 'GYUR NA, ,SKYED PA DANG NI GANG
BSKYED PA, ,DUS GCIG PAR NI THAL BAR 'GYUR, ,SKYED PA DANG BSKYED
PA PHA DANG BU LTA BU DAG DUS

GCIG TU 'BYUNG BA NYID DE NI MI 'DOD DO, ,'O NA JI LTAR 'DOD CE
NA, DUS THA DAD PA NYID DU'O, ,SKYED PA DANG BSKYED PA NYID DAG
LA RGYU DANG 'BRAS BU DAG YOD PAS DE'I PHYIR RJES SU DPAG PAR NUS
TE, 'BRAS BU TSOGS PA NYID NI LHAN CIG MI SKYE STE, SKYED PA DANG
BSKYED PA YIN PA'I PHYIR DPER NA BU DANG PHA BZHIN

NO; ,TSOGS PA SNGA MA'I DBANG GIS MAR ME 'OD DANG BCAS PA THA
SNYAD PAR 'BYUNG BA'I PHYIR MAR ME DANG 'OD DAG RGYU DANG 'BRAS
BU'I DNGOS PO YOD PA MA YIN TE, DGAG PA RGYAS PAR SNGAR BSTAN
PA'I PHYIR, DE NI BZANG PO MA YIN NO, ,GANG DAG 'BRAS BU SNGAR
SKYES PA NYID TSOGS PA NYID KYIS GSAL BAR

BYED DO ZHES ZER BA DE DAG GI PHYIR 'DI BSHAD DE, GAL TE TSOGS
PA'I SNGA ROL DU, ,'BRAS BU SKYE BAR GYUR NA NI, ,GAL TE RGYU
DANG RKYEN RNAMS KYI TSOGS PA NYID KYI SNGA ROL DU DE DAG MED PAR
DE YOD PAR GYUR NA NI DE LTAR NA, RGYU DANG RKYEN RNAMS MED PA
YIS, ,'BRAS BU RGYU MED 'BYUNG BAR 'GYUR, ,DE

@199A *, ,YANG MI 'DOD DE, DE'I PHYIR KHO BO CAG LA 'BRAS BU YOD
PA NYID DU BSGRUB PAR BYA BA'I GSAL BA YOD PA NYID DU NI RJES SU
DPAG PAR MI BYA STE, GSAL BA'I LAN BTAB ZIN PA'I PHYIR RO,
,GRANGS CAN DAG LAS, GZHAN DAG GIS SMRAS PA, RGYU NYID 'GAG PA
'BRAS BU'I BDAG NYID DU

GNAS SO, ,DE DAG GI YANG GAL TE RGYUS RGYU'I NGO BO NYID YONGS SU
MA SPANGS PA, 'GAGS PA 'BRAS BU'I BDAG NYID DU GNAS SO ZHE NA NI,
GAL TE RGYU 'GAGS 'BRAS BU NA, ,RGYU'I BDAG NYID YIN PAR 'DOD
NA'O, ,DE LTA NA, RGYU NI KUN DU 'PHO BAR 'GYUR, ,NGO BO NYID
YONGS SU MA SPANGS

PA'I PHYIR, LHAS BYIN KHYIM NAS KHYIM DU KUN DU 'PHO BA BZHIN NO,
,GZHAN YANG, SNGON SKYES PA YI RGYU YANG NI, ,YANG SKYE BAR NI
THAL BAR 'GYUR, ,RGYU'I BDAG NYID DU YOD PA NI, RGYU'I BDAG NYID
KHO NAR MI SKYE STE, CI YANG MA DGOS PA'I PHYIR RO, ,GAL TE RGYU
'BRAS BU'I BDAG NYID DU SKYE

BAR KHAS BLANGS PA'I PHYIR SKYON MED DO ZHE NA RGYU'I NGO BO NYID
YONGS SU MA SPANGS PA'I RGYU'I BDAG NYID LA 'BRAS BU ZHES BRJOD
NA NI MING TZAM THA DAD PAR ZAD PA'I PHYIR JI SKAD SMRAS PA'I
SKYON LDOG PA MED DO, ,RGYU'I NGO BO NYID YONGS SU SPANGS PA
'BRAS BU'I BDAG NYID DU NGES PAR GNAS PAR RTOG NA YANG RGYU'I NGO
BO

NYID YONGS SU SPANGS PA NI RGYU MA YIN PA'I PHYIR RGYU 'BRAS BU'I
BDAG NYID DU GNAS SO ZHES BYA BA DE LEGS PAR MA BRTAGS PAR SMRAS
PA YIN NO, ,GZHAN YANG 'BRAS BU SNGA NA YOD PAR SMRA BA DAG RGYU
'GAGS PAS 'BRAS BU SKYES PA NYID SKYED PAR BYED DAM, GNAS PAS
SKYED PAR BYED PAR RTOG GRANG NA, GNYI

GA LTAR YANG RIGS PA MA YIN TE, JI LTA ZHE NA, 'GAGS PA NUB PAR
GYUR PA YIS, ,'BRAS BU SKYES PA JI LTAR SKYE, ,'GAGS PA NI RGYU
NYID DU MI RIGS PA'I PHYIR DANG, SKYES PA YANG BSKYED MI DGOS
PA'I PHYIR, RGYU 'GAGS PAS 'BRAS BU SKYES PA SKYED PAR MI BYED DO
ZHES BYA BA'I TSIG GI DON TO, ,

GRANGS CAN DAG LAS KHA CIG GIS SMRAS PA, RDZAS NGES PAR GNAS PA'I
CHOS GZHAN LDOG PA NA, CHOS GZHAN SKYE BA NI YONGS SU 'GYUR BA
YIN PAS DE'I PHYIR, RGYU 'GAGS NAS 'BRAS BU SKYE BAR 'GYUR BA
YANG MA YIN LA, NUS PA'I TSUL DU YOD PA'I PHYIR, GSAL BA KHYAD
PAR CAN MA SKYES PAR SKYED

@199B PAR BYA MI DGOS PA YANG MA YIN NO, ,'DIR BSHAD PA, DE LTA
NA YANG RDZAS NGES PAR GNAS PA YANG CHOS GZHAN LDOG PA'I DUS NA
LDOG PAR 'GYUR TE, DE LAS GZHAN MA YIN PA'I PHYIR DPER NA CHOS
GZHAN LDOG PA BZHIN NO, ,DE BZHIN DU CHOS CAN YANG CHOS GZHAN
SKYE BA'I DUS NA SKYE BAR 'DOD PAR

BYA DGOS TE, DE LAS GZHAN MA YIN PA'I PHYIR, DPER NA CHOS GZHAN
SKYES BA BZHIN PAS THA SNYAD DU YANG BSGRUB PAR NI 'GAL BAR SNANG
NGO, ,DON DAM PAR NI JI LTAR RDZAS NGES PAR GNAS PA DE'I CHOS
GZHAN SNANG BA DANG, MI SNANG BA'I MTSAN NYID NI YONGS SU 'GYUR
BA MA YIN TE, DPER

NA CHE GE MO BZHIN NO ZHES BYA BA'I DPE RNAM PA THAMS CAD DU MED
PA'I PHYIR DE YANG RIGS PA MA YIN NO, ,YANG GZHAN YANG, CHOS
GZHAN LDOG PA GANG YIN PA DE, RGYU'I BDAG NYID YIN NAM, 'ON TE
RGYU'I BDAG NYID MA YIN, DE LA GAL TE DE RGYU'I BDAG NYID YIN NA
NI, DE 'GAGS PA'I PHYIR

RGYU 'GAGS PA YIN PAS, 'GAG PA NUB PAR GYUR PA YIS, ,'BRAS BU
SKYES PA JI LTAR SKYED, ,RGYU 'GAGS PA LA 'BRAS BU SKYES PA SKYED
PAR BYED PA'I MTHU NYID MED PA KHO NA'O ZHES BYA BA'I TSIG GI DON
TO, ,'ON TE RGYU'I BDAG NYID MA YIN NA NI DE LTA NA RGYU NGES PAR
GNAS PA'I PHYIR 'BRAS BU SNANG BAR

'GYUR BA'I RIGS SO, ,GAL TE DE LTAR MI 'DOD PA'I PHYIR, DE MI
GNOD DO ZHE NA, DE'I PHYIR BSHAD PA, 'BRAS BU DANG NI 'BREL PA'I
RGYU, ,GNAS PAS KYANG NI JI LTAR SKYED, ,RANG GI BDAG NYID LAS
GZHAN MA YIN PA'I PHYIR, DPER NA RGYU'I RANG GI BDAG NYID BZHIN
NO, ,

DE LTA BAS NA RGYU NGES PAR GNAS PAS DE NYID KYI 'BRAS BU SKYED
PAR BYED DO ZHES SMRA BA DAG GI TSIG GIS DUS MNYAM PA NYID RJES
SU DPOG PAS SKYED PAR BYED PA MA YIN PA NYID KYIS, DE BSKYED PA
NYID YIN PA GSAL BA'I PHYIR, DE RGYU NYID YIN PA GSAL BAS, DAM
BCAS PA LA CHOS CAN GYI NGO BO NYID LAS

BZLOG PA'I SKYON YOD DO, ,'BREL PA ZHES BYA BA NI TSOGS PA ZHES
BYA BA'I THA TSIG GO, ,GANG DAG ,CI STE DE 'BRAS MA 'BREL NA,
,RGYU DE 'BRAS BU DANG MA 'BREL BAR SMRA BA DE DAG GI YANG, 'BRAS
BU GANG ZHIG SKYED PAR BYED, ,'BRAS BU SKYED PAR MI BYED PA NYID
DE, 'BRAS BUS STONG PA'I PHYIR

@200A *, ,DPER NA, DE LAS GZHAN ZHIG BZHIN NO ZHES BYA BAR DGONGS
SO, ,DE LTAR RE ZHIG 'BRAS BU SPYIR DGAG PA BYAS SO, ,DA NI MIG
GI RNAM PAR SHES PA LA SOGS PA 'BRAS BU'I KHYAD PAR DAG BSAL BA'I
PHYIR 'DI BSTAN PAR BYA STE, 'DI LA MIG GI DBANG PO NI MIG GI

RNAM PAR SHES PA'I RGYU YIN NA DES GZUGS MTHONG NAS, MIG GI RNAM
PAR SHES PA SKYED PAR BYED DAM, MA MTHONG BAR SKYED PAR BYED
GRANG NA, GNYI GA LTAR YANG MI SRID DE, KHA CIG NA RE MTHONG NA
NI SKYE BA DON MED PA NYID DU 'GYUR BA'I PHYIR DANG, MA MTHONG NA
YANG RKYEN MED PA'I PHYIR, RGYUS NI

MTHONG DANG MA MTHONG BAR, ,'BRAS BU SKYED PAR MI BYED DO, ,ZHES
ZER RO, ,GZHAN DAG NA RE MTHONG NAS ZHES BYA BA NI PHRAD NAS ZHES
BYA BA'I THA TSIG STE, 'DI LTAR YOD NA PHRAD PAR 'GYUR BAS YOD PA
LA SKYE BAS CI BYA, MED PA LA YANG PHRAD PA MI SRID PAS MED PA LA
CI ZHIG SKYE BAR 'GYUR ZHES

ZER RO, ,GZHAN MA YIN PA NA RE DE NI RIGS PA MA YIN TE, 'BRAS BU
DANG NI 'BREL PA'I RGYU, ,GNAS PAS KYANG NI JI LTAR SKYED, ,CI
STE DE 'BRAS MA 'BREL NA, ,'BRAS BU GANG ZHIG SKYED PAR BYED,
,CES BSTAN PA DANG KHYAD PAR MED PA'I PHYIR DANG, GAL TE RGYU
DANG RKYEN RNAMS KYI, ,TSOGS

PA NYID LAS SKYE 'GYUR NA, ,TSOGS LA 'BRAS BU YOD NA NI, ,JI LTAR
TSOGS PA NYID LAS SKYE, ,GAL TE RGYU DANG RKYEN RNAMS KYI, ,TSOGS
PA NYID LAS SKYE 'GYUR NA, ,TSOGS LA 'BRAS BU MED NA NI, ,JI LTAR
TSOGS PA NYID LAS SKYE, ,ZHES BSTAN PA DAG DANG YANG KHYAD PAR
MED PA'I PHYIR RO ZHE'O, ,

DE BZHIN DU RNA BA LA SOGS PA RGYU DAG GIS RNA BA'I RNAM PAR SHES
PA LA SOGS PA 'BRAS BU DAG SKYED PAR MI BYED PA NYID DU YANG
BRJOD PAR BYA'O, ,GZHAN DAG GIS SMRAS PA, DON DAM PAR RGYUS NI
'BRAS BU SKYED PAR BYED PA NYID DE, 'BRAS BU'I RGYU YIN PA'I
PHYIR RO, ,'DI NA GANG GIS GANG SKYED PAR MI BYED

PA DE NI DE'I RGYU MA YIN TE, DPER NA, BUM PA DANG SNAM BU BZHIN
PAS DE LTA NA GTAN TSIGS GRUB PA'I PHYIR 'DOD PA'I DON GRUB BO,
,'DIR BSHAD PA, 'BRAS BU 'DAS PA RGYU 'DAS DANG, ,MA SKYES PA
DANG SKYES PA DANG, ,LHAN CIG PHRAD PAR 'GYUR BA NI, ,NAM YANG
YOD PA MA YIN NO, ,'BRAS BU

@200B 'DAS PA NI RGYU 'DAS PA DANG MA SKYES PA DANG, LHAN CIG
PHRAD PAR GYUR BA NAM YANG YOD PA MA YIN TE, 'BRAS BU DANG, RGYU
GNYI GA MED PA'I PHYIR RO ZHES BYA BAR DGONGS SO, ,'BRAS BU 'DAS
PA DANG, RGYU SKYES PA YANG LHAN CIG PHRAD PAR 'GYUR BA NAM YANG
YOD PA MA YIN TE, 'BRAS BU MED PA'I

PHYIR RO, ,'BRAS BU MA SKYES RGYU MA SKYES, ,'DAS PA DANG NI
SKYES PA DANG, ,LHAN CIG PHRAD PAR 'GYUR BA NI, ,NAM YANG YOD PA
MA YIN NO, ,'BRAS BU MA SKYES PA NI RGYU MA SKYES PA DANG, 'DAS
PA DANG LHAN CIG PHRAD PAR 'GYUR BA NAM YANG YOD PA MA YIN TE,
'BRAS BU DANG, RGYU GNYI GA MED PA'I PHYIR RO, ,

'BRAS BU MA SKYES PA DANG, RGYU MA SKYES PA YANG LHAN CIG PHRAD
PAR 'GYUR BA NAM YANG YOD PA MA YIN TE, 'BRAS BU MED PA'I PHYIR
RO, ,'BRAS BU SKYES PA RGYU SKYES DANG, ,MA SKYES PA DANG 'DAS PA
DANG, ,LHAN CIG PHRAD PAR 'GYUR BA NI, ,NAM YANG YOD PA MA YIN
NO, ,'BRAS BU SKYES PA NI RGYU SKYES PA DANG, LHAN CIG PHRAD PAR
'GYUR

BA NAM YANG YOD PA MA YIN TE, RGYU DANG 'BRAS BU GNYIS DUS GCIG
TU 'BYUNG BA BKAG PA'I PHYIR RO, ,'BRAS BU SKYES PA DANG, RGYU MA
SKYES PA DANG, 'DAS PA DANG, YANG LHAN CIG PHRAD PAR 'GYUR BA NAM
YANG YOD PA MA YIN TE, RGYU GNYIS KA MED PA'I PHYIR RO, ,DE'I
PHYIR DE LTAR DPYAD NA RGYU DANG

'BRAS BU JI LTAR YANG PHRAD PA YOD PA MA YIN PA DE'I PHYIR, PHRAD
PA YOD PA MA YIN NA, ,RGYUS NI 'BRAS BU JI LTAR SKYED, ,CES BYA
BA GSUNGS TE, SKYED PAR MI BYED DE, PHRAD PA YOD PA MA YIN PA'I
PHYIR RO ZHES BYA BAS BSGRUB PAR BYA BA DANG, SGRUB PA'I TSIG GI
DON MNGON NO, ,'DIR RJES SU DPAG PA NI

DON DAM PAR RGYUS NI 'BRAS BU SKYED PAR MI BYED DE, PHRAD PA YOD
PA MA YIN PA'I PHYIR DPER NA SA'I STENG NA 'DUG PA'I SA BON DANG,
RI'I SGANG NA 'DUG PA'I SA BON BZHIN NO, ,GANG DAG RGYU DANG
'BRAS BU MI MTHUN PA MED PA'I PHYIR, RGYU DANG 'BRAS BU PHRAD PAR
SMRA BA DE DAG LA YANG RGYUS 'BRAS BU SKYED PAR

BYED NA RGYU YIN GYI, 'BRAS BU SKYED PAR MI BYED PA NI RGYU MA
YIN PAS, RGYU MA YIN PA JI LTAR RGYUR 'GYUR, RGYUS 'BRAS BU
BSKYED ZIN PA LA NI YANG BSKYED PAR BYA BA CI YANG MED PA'I PHYIR
RGYU NYID MI SRID DO, ,BYED DO, ,BYAS SO, ,BYED PAR 'GYUR RO ZHES
BYA BAS, RGYU BYE BRAG TU BSHAD PA BYED NA YANG

@201A *, ,THA SNYAD KYI BDEN PA BSGRUB PAR ZAD KYI, DON DAM PAR
DE DANG MTHUN PA CUNG ZAD KYANG STON PAR MI NUS SO, ,CI STE, MI
'THAD BZHIN DU RTOG NA YANG, ,PHRAD PA YOD PA YIN NA YANG, ,RGYUS
NI 'BRAS BU JI LTAR BSKYED, ,'BRAS BU YOD NA YANG SNGA MA BZHIN
DU SKYE BA DON MED PA NYID DU

'GYUR BA'I PHYIR RO ZHES BYA BAR DGONGS SO, ,YANG NA 'DI NI SUN
DBYUNG BA'I LAM GZHAN YIN TE, GANG DAG GI GRUB PA'I MTHA' LAS
RGYU 'BRAS BUS STONG PA DE DAG LA GAL TE 'BRAS BUS STONG PA'I
RGYU, JI LTAR 'BRAS BU SKYED PAR BYED, ,CIS BRJOD PAR BYA STE,
DES STONG PA'I PHYIR DPER NA DE LAS

GZHAN BZHIN NO ZHES BSTAN TO, ,GANG DAG GI GRUB PA'I MTHA' LAS
RGYU 'BRAS BUS MI STONG PA DE DAG LA YANG, GAL TE 'BRAS BUS MI
STONG RGYU, ,JI LTAR 'BRAS BU SKYED PAR BYED, ,CES BRJOD PAR BYA
STE, DES MI STONG PA'I PHYIR DPER NA, 'BRAS BU'I BDAG NYID BZHIN
NO ZHES BYA BAR DGONGS

SO,, ,,DBU MA'I RTZA BA'I 'GREL PA SHES RAB SGRON MA, BAM PO BCO
LNGA PA, BYE BRAG TU SMRA BA DAG NI 'BRAS BU SKYE BA'I SNGA ROL
NA YANG 'BRAS BU'I BDAG NYID KYIS MI STONG PAR SMRA BAS DE DGAG
PA'I PHYIR SBYOR BA'I LAM GZHAN BSTAN PAR BYA STE, 'BRAS BU MI
STONG SKYE MI 'GYUR, ,MI STONG 'GAG PAR

MI 'GYUR RO, ,'BRAS BU RTEN CING 'BREL PAR 'BYUNG BA MA YIN PA
NYID 'BRAS BU'I BDAG NYID KYIS YOD PA LA NI SKYE BA DON MED PA
NYID YIN PAS, DE'I PHYIR SKYE BAR MI 'GYUR RO, ,MA SKYES PA LA NI
NGO BO NYID 'GYUR BA MED PA NYID YIN PAS DE'I PHYIR 'GAG PAR MI
'GYUR RO, ,DE LTA NA, MI STONG DE NI MA 'GAGS

DANG; ,MA SKYES PAR YANG 'GYUR BA YIN, ,DE LTAR NI MI 'DOD DE,
'BRAS BU NI SKYE BA DANG, 'GAG PA'I CHOS CAN NYID DU 'DOD DO,
,DES NA GANG DANG GANG YOD PA DE DANG DE NI SKYE BA MED PA'I CHOS
CAN DANG, 'GAG PA MED PA'I CHOS CAN YIN PAR MTHONG STE, YOD PA'I
PHYIR DPER NA, DA LTAR GYI SKAD

CIG MA BZHIN NO, ,DE LTAR YOD PA NYID DU RJES SU DPOG PAS SKYE BA
MED PA DANG, 'GAG PA MED PA NYID KYIS DE DAG BSAL BA'I PHYIR, DAM
BCAS PA LA CHOS CAN GYI NGO BO NYID BSAL BA'I SKYON YOD DO, ,'JIG
RTEN RGYANG PHAN PA DAG NI 'BRAS BU SKYE BA'I SNGA ROL NA NI MED
PA'I NGO BO NYID YIN PAS, 'BRAS

@201B BU STONG PA'I NGO BO NYID YIN LA, SKYES NA YANG DNGOS PO
GZHAN GYI NGO BO NYID MED PA NYID YIN NO ZHES ZER BAS DE DAG LA
YANG, STONG PA JI LTAR SKYE 'GYUR ZHING, ,STONG PA JI LTAR 'GAG
PAR 'GYUR, ,ZHES BRJOD PAR BYA STE, DON DAM PAR STONG PA NI SKYE
BAR MI RIGS TE, MED PA'I PHYIR, DPER NA

NAM MKHA'I ME TOG BZHIN NO, ,DON DAM PAR 'BRU'I NGO BO NYID DE LA
'BRU MA YIN PA'I DNGOS PO MED PA NI 'GAG PAR MI RIGS TE, 'BRU MA
YIN PA'I DNGOS PO MED PA'I PHYIR DPER NA 'BRU MA YIN PA ZHIG NAS
MED PA BZHIN NO, ,YANG NA KHO BO CAG NI DON DAM PA'I BDEN PA LA
RNAM PAR LTOS PAS, RTEN

CING 'BREL PAR 'BYUNG BA YOD PA'I NGO BO NYID STONG PA NYID KYIS
STONG PAR BRJOD PAS MI STONG PA CUNG ZAD CIG YOD PAR GYUR NA DE
NI DE LAS ZLOG PAR 'GYUR BAS, DE LTA BU DE NI THA SNYAD DU YANG
NAM MKHA'I ME TOG BZHIN DU MA GRAGS PA'I PHYIR, 'BRAS BU MI STONG
SKYE MI 'GYUR, ,MI STONG 'GAG PAR MI

'GYUR RO, ,DE LTA NA, MI STONG DE NI MA 'GAGS DANG, ,MA SKYES PAR
YANG 'GYUR BA YIN, ,'DIS NI MI STONG PA NYID KYIS SKYE BA MED PA
DANG, 'GAG PA MED PAR THAL BAR 'GYUR BAR BSTAN PAS, STONG PA NYID
YIN NA 'BRAS BU SKYE BA DANG, 'GAG PA'I CHOS DANG LDAN PA'I PHYIR
BSGRUB PAR

BYA BA DANG SGRUB PA'I CHOS MNGON PAS, DON DAM PAR 'BRAS BU NI
STONG PA NYID YIN TE, SKYE BA DANG 'GAG PA'I PHYIR DPER NA, SGYU
MA BZHIN NO ZHES BRJOD PAR BYA'O, ,DE BZHIN DU GAL TE 'BRAS BU
MED PA'I NGO BO NYID YIN PAR GYUR NA, THA SNYAD DU YANG SKYE BA
MED PA DANG, 'GAG PA MED PAR 'GYUR TE, MED PA'I PHYIR

DPER NA NAM MKHA'I ME TOG BZHIN PAS, STONG PA JI LTAR SKYE 'GYUR
ZHING, ,STONG PA JI LTAR 'GAG PAR 'GYUR, ,SKYE BA DANG 'GAG PA
MED PA'I PHYIR, STONG PA DE YANG MA 'GAGS DANG, ,MA SKYES PA YANG
THAL BAR 'GYUR, ,DE YANG MI 'DOD PAS 'DIS KYANG GONG DU BSTAN PA
BZHIN DU DAM BCAS PA DANG,

GTAN TSIGS KYI DON MNGON PAS, 'DIR RJES SU DPAG PA NI DON DAM PAR
NANG GI 'BRAS BU NI MED PA'I NGO BO NYID MA YIN TE ZHES DAM BCAS
PA LA KHYAD PAR YOD PAR ZAD KYI LHAG MA NI SNGA MA BZHIN NO,
,YANG NA MED PA'I NGO BO NYID DU RJES SU DPOG PAS SKYE BA MED PA
DANG, 'GAG PA MED PA NYID KYIS

@202A *, ,'BRAS BU SKYE BA DANG, 'GAG PA BSAL BA'I PHYIR DAM BCAS
PA LA CHOS CAN GYI KHYAD PAR BSAL BA'I SKYON YOD PAR BSTAN PA NI
'DIR TSIG GI DON YIN NO, ,GZHAN YANG SKYE BA NYID KYI RGYU DANG
'BRAS BUR GCIG PA NYID DAM GZHAN NYID DU 'GYUR GRANG NA, DE LA,
RGYU DANG 'BRAS BU

GCIG NYID DU, ,NAM YANG 'THAD PAR MI 'GYUR RO, ,DE BZHIN DU, RGYU
DANG 'BRAS BU GZHAN NYID DU, ,NAM YANG 'THAD PAR MI 'GYUR RO,
,CI'I PHYIR ZHE NA GO RIMS BZHIN DU SKYON BRJOD PAR BYA STE, RGYU
DANG 'BRAS BU GCIG NYID NA, ,SKYED DANG SKYED PA GCIG TU 'GYUR,
,SKYED PA DANG BSKYED PA PHA DANG BU LTA BU

GANG DAG YIN PA DAG GCIG PA NYID DU 'GYUR BA DE LTAR MI 'DOD PAS,
'DIR GLAGS YOD PA'I SGYU THABS KYIS CHOS MTHUN PA'I DPE NYE BAR
GZHAG STE, GAL TE SHING DE ME YIN NA, ,BYED PA PO DANG LAS GCIG
'GYUR, ,ZHES BYA BA DER BSTAN PA'I TSUL BZHIN NO, ,DE'I PHYIR
'JIG RTEN LA GRAGS

PA'I DPE DE LAS SHES PAR BYAR NUS TE, RGYU DANG 'BRAS BU DAG GCIG
PA NYID MA YIN TE, SKYED PA DANG BSKYED PA YIN PA'I PHYIR DPER NA
PHA DANG BU DAG BZHIN TE, DE LTAR RE ZHIG GCIG PA NYID KYI PHYOGS
LA'O, ,GZHAN GYI PHYOGS LA YANG, RGYU DANG 'BRAS BU GZHAN NYID
NA, ,RGYU DANG RGYU MIN MTSUNGS PAR

'GYUR, ,'BRAS BU LAS GZHAN NYID YIN PA'I PHYIR DPER NA DE LAS
GZHAN PA BZHIN PAS DE YANG MI 'DOD DO, ,RGYU DANG 'BRAS BU DAG GI
CHOS NI RGYU THA MI DAD PA NYID YIN PAR 'DOD PAS 'DIR YANG SHES
PAR BYAR NUS TE, RGYU DANG 'BRAS BU DAG GZHAN NYID MA YIN TE,
RGYU THA MI DAD PA NYID YIN PA'I

PHYIR, DPER NA RGYU'I RANG GI BDAG NYID BZHIN NO, ,YANG GZHAN
YANG, RGYUS 'BRAS BU SKYED PAR BYED NA THER ZUG PA DAG GIS 'BRAS
BU SNGA NA YOD PAR SMRA BA'I TSUL GYIS YOD PAR GYUR PA ZHIG SKYED
PAR BYED DAM, 'JIG RTEN RGYANG PAN PA DAG GIS 'BRAS BU SNGA NA
MED PAR SMRA BA'I TSUL GYIS MED

PAR GYUR PA ZHIG SKYED PAR BYED GRANG NA, DE LA, 'BRAS BU'I NGO
BO NYID YOD NA, ,RGYUS NI CI ZHIG SKYED PAR 'GYUR, ,'DI LTAR
'BRAS BU'I NGO BO NYID YOD PAR GYUR PA NI THA SNYAD DU YANG BSTAN
DKA' BA'I PHYIR DANG, DAM BCAS PA LA SOGS PA'I SKYON JI SKAD
BSTAN PA DAG TU 'GYUR BA'I PHYIR RO ZHES

@202B BYA BAR DGONGS SO, ,DE LTAR RE ZHIG BRTAG PA DANG PO LA'O,
,BRTAG PA GNYIS PA LA YANG, 'BRAS BU NGO BO NYID MED NA, ,RGYUS
NI CI ZHIG SKYED PAR 'GYUR, ,'BRAS BU NGO BO NYID MED PAR GYUR PA
NAM MKHA'I ME TOG LTA BU SKYE BA NI, THA SNYAD DU YANG BSTAN DKA'
BA'I PHYIR DANG, SNGA MA BZHIN DU

DAM BCAS PA LA SOGS PA'I SKYON JI SKAD BSTAN PA DAG TU 'GYUR BA'I
PHYIR RO ZHES BYA BAR DGONGS SO, ,SNGAR, 'BRAS BU MI STONG SKYE
MI 'GYUR, ,MI STONG 'GAG PAR MI 'GYUR RO, ,MI STONG DE NI MA
'GAGS DANG, ,MA SKYES PAR YANG 'GYUR BA YIN, ,STONG PA JI LTAR
SKYE 'GYUR ZHING, ,STONG

PA JI LTAR 'GAG PAR 'GYUR, ,STONG PA DE YANG MA 'GAGS DANG, ,MA
SKYES PAR YANG THAL BAR 'GYUR, ,ZHES BYA BA DE DAG GIS NI 'BRAS
BU'I SGO NAS RGYU NGO BO NYID MED PA NYID DU BSTAN TO, ,DA LTAR
NI RGYU DNGOS LAS NGO BO NYID MED PA NYID DU BSTAN TE, KHYAD PAR
NI DE YIN NO, ,DE'I PHYIR DE LTAR

YONGS SU BRTAGS NA DON DAM PAR RGYUS 'BRAS BU BSKYED PA NYID MI
'THAD PA DE'I PHYIR, SKYE BA YOD PA MA YIN NA, ,RGYU NYID 'THAD
PAR MI 'GYUR RO, ,ZHES GSUNGS TE, DE LTAR JI SKAD BSTAN PA'I TSUL
GYIS SO, ,DE LA DON DAM PAR RGYUS NI 'BRAS BU SKYED PAR BYED PA
NYID DE, 'BRAS BU'I RGYU YIN

PA'I PHYIR RO ZHES GANG SMRAS PA'I GTAN TSIGS DE DON DAM PAR NI
DON MA GRUB PA NYID DO, ,THA SNYAD PA'I GTAN TSIGS YIN PAR BRJOD
NA NI DON 'GAL BA NYID DE, MI MTHUN PA'I PHYOGS 'BA' ZHIG LA YOD
PA'I PHYIR RO, ,'DIR SMRAS PA, DON DAM PAR RGYUS NI 'BRAS BU SKYE
PAR BYED PA NYID DE,

'DI'I 'DI'O ZHES BRJOD PA'I PHYIR RO, ,GANG GIS GANG SKYED PAR MI
BYED PA DE LA NI RGYU'I 'BRAS BU 'DI'O ZHES MI BRJOD DE, DPER NA
RNGA MO'I RVA 'DI'I RU BZHI 'DI'O ZHES MI BRJOD PA BZHIN NO, ,'DI
LA NI MIG 'DI'I 'BRAS BU MIG GI RNAM PAR SHES PA 'DI'O ZHE 'AM,
SA BON 'DI'I 'BRAS BU MYU GU

'DI'O ZHES BRJOD PAS, DE'I PHYIR GTAN TSIGS GRUB PAS 'DOD PA'I
DON GRUB BO, ,'DIR BSHAD PA, GAL TE DON DAM PAR 'BRAS BU SKYE BA
'GAG ZHIG YOD PAR GYUR NA NI, DES NA 'BRAS BU SKYE BA LAS, RGYU
YANG RGYU NYID DU 'THAD PAS RGYU 'DI'I 'BRAS BU 'DI'O ZHES BRJOD
DU YANG RUNG BA ZHIG NA,

@203A *, ,DE YANG MED PAS, RGYU NYID 'THAD PA YOD MIN NA, ,'BRAS
BU GANG GIS YIN PAR 'GYUR, ,DE LTAR DE MA GRUB PA'I PHYIR GTAN
TSIGS KYI DON MA GRUB BA NYID DAM, DON 'GAL BA NYID DO, ,GZHAN
DAG GIS SMRAS PA, TSOGS PA NYID NA 'BRAS BU SKYE BAR 'GYUR LA,
DUS

KYANG TSOGS PA'I YAN LAG YIN PAS, DES NA 'BRAS BU GRUB PA'I RGYU
YIN PA'I PHYIR, GTAN TSIGS SNGAR SMRAS PA'I DON MA GRUB PA NYID
MA YIN NO, ,KHO BO CAG RGYU 'BA' ZHIG LAS 'BRAS BU 'GRUB PAR YANG
MI 'DOD PAS, DE'I PHYIR RGYUS 'BRAS BU SKYED PAR MI BYED LA,
'BRAS BU YANG

RGYUS BSKYED PAR BYA BA MA YIN NO ZHES GANG SMRAS PA DE YANG GRUB
PA LA SGRUB PA YIN NO, ,'DIR BSHAD PA, 'DI LA RGYU DANG RKYEN
RNAMS KYI TSOGS PA DE NI RDZAS SU YOD PA MA YIN PA'I PHYIR RANG
GI BDAG NYID KYIS YOD PA MA YIN TE, GAL TE DES BDAG NYID SKYED
PAR BYED CING, SKYES NA YANG 'BRAS BU

SKYED PAR 'GYUR GRANG NA, PHYOGS DE YANG 'KHRUL BA SKYED PA YIN
TE, RGYU RNAMS DANG NI RKYEN DAG GI ,TSOGS PA GANG YIN DE YIS NI,
,BDAG GIS BDAG NYID MI SKYED NA, ,'BRAS BU JI LTAR SKYED PAR
BYED, ,DES 'BRAS BU SKYED PAR MI BYED PA NYID DE, RDZAS SU YOD PA
MA YIN PA'I PHYIR RO ZHES BYA

BAR DGONGS SO, ,TSOGS PA DGAG PA 'DI LA KHA CIG NA RE TSOGS PA
GCIG PU MA YIN TE, DE BZHIN DNGOS PO 'GA' YANG MED, ,GAL TE DE
YANG DE LAS GZHAN, ,DE YANG GCIG PU 'GA' ZHIG YOD, ,CES JI SKAD
BSHAD PA LTA BU'O ZHES ZER RO, ,KHA CIG NA RE DE NI KHUNGS SU MI
RUNG STE, TSIG

LE'UR BYAS PA'I DON DANG MI MTHUN PA'I PHYIR RO ZHE'O, ,YANG NA
TSOGS PA NYID KYI 'BRAS BU SKYED PA NYID DU RNAM PAR RTOG PA YANG
SNGA MA BZHIN DU NYE BAR SBYAR NAS, RGYU BZHIN DU DGAG PAR BYA'O,
,YANG NA TSOGS PA NI 'BRAS BUR GYUR PA RNAMS KYI RGYU DANG RKYEN
DAG GI TSOGS PA NYID YIN NA, 'BRAS BU DE YANG

DON DAM PAR DNGOS SU 'AM BRGYUD PAS 'BRAS BU'I NGO BO NYID DU MED
PAR BSTAN ZIN PAS, DE'I PHYIR GANG DAG GI TSOGS PA GANG ZHIG YIN,
DE DAG GI DE MED PA NYID DU NGES PAR BZUNG NAS, RGYU RNAMS DANG
NI RKYEN DAG GI ,TSOGS PA GANG YIN DE YIS NI, ,BDAG GIS BDAG NYID
MI SKYE NA, ,'BRAS

@203B BU JI LTAR SKYED PAR BYED, ,CES GSUNGS TE, 'DIR DON NI SNGA
MA BZHIN NO, ,GANG GI TSE DE LTAR TSOGS PAS 'BRAS BU BSKYED PAR
MI 'THAD CING, TSOGS PA MA YIN PA RGYU DANG, RKYEN TSOGS PA'I
MTSAN NYID MA YIN PA'I RGYU DES KYANG 'BRAS BU SKYED PAR MI BYED
LA, 'BRAS BU YANG RGYUS BSKYED PAR BYA BA MA

YIN PAR DGAG PA SNGAR BSTAN ZIN PAS, DE PHYIR TSOGS PAS BYAS PA
DANG, ,TSOGS MIN BYAS PA'I 'BRAS BU MED, ,CES RAB TU BYED PA 'DAS
MA THAG PA'I NANG DU BSTAN PA'I DBANG GIS MJUG BSDU BAR BYA'O,
,DE'I PHYIR DUS NI YOD PA KHO NA YIN TE, 'BRAS BU GRUB PA'I RGYU
YIN PA'I PHYIR RO ZHES BYA BA'I

GTAN TSIGS DE'I DON MA GRUB PA NYID DU NYAMS PA MED DO, ,GRANGS
CAN DAG GIS SMRAS PA, TSOGS PA NI RDZAS SU YOD PA NYID DE, RANG
GI YAN LAG DAG LAS GZHAN MA YIN PA'I PHYIR DPER NA, TSOGS PA'I
YAN LAG DAG GI BDAG NYID BZHIN PAS, TSOGS PAS 'BRAS BU SKYED PAR
MI BYED PA NYID DE,

RDZAS SU YOD PA MA YIN PA'I PHYIR RO ZHES GANG SMRAS PA DE RIGS
PA MA YIN NO, ,'DIR BSHAD PA, 'BRAS BU SKYE BA'I TSOGS PA YIN
GRANG NA, 'BRAS BU SKYE BA MED PA DANG, RDZAS SU YOD PA NYID MA
YIN PA YANG SNGAR BSTAN ZIN PAS DE'I PHYIR, 'BRAS BU YONG PA MA
YIN NA, ,RKYEN GYI TSOGS PA GA LA

YOD, ,DPE MA GRUB PA'I PHYIR DANG, BTAGS BAR YOD PA YANG DE NYID
DANG, GZHAN NYID DU BRJOD PAR BYA BA MA YIN PAS GTAN TSIGS KYI
DON MA GRUB PA'I PHYIR RO ZHES BYA BAR DGONGS SO, ,DE LTAR YANG,
GANG PHYIR 'JIG RTEN JI SNYED MING, ,TSOGS PA NYID LA SNANG GYUR
PA, ,DE PHYIR DNGOS PO YOD

MIN TE, ,DNGOS PO TSOGS PA'ANG YOD MA YIN, ,ZHES BSHAD PA LTA
BU'O, ,DE LA 'DIR RAB TU BYED PA'I DON NI DUS NGO BO NYID MED PA
NYID DU BSTAN PA'I MI MTHUN PA'I PHYOGS KYI KHYAD PAR DGAG PAS,
RGYU DANG 'BRAS BU'I NGO BO NYID MED PA NYID DU BSTAN PA YIN NO,
,DE'I PHYIR BCOM LDAN 'DAS KYIS 'PHAGS

PA SRID PA 'PHO BA'I MDO LAS, 'DREN PAS GANG DU TSOGS NYID KYI,
,LTA BA RAB TU BSTAN PA DE, ,BLO CAN RNAMS KYI DON DAM GYI, ,NYE
BAR GDAGS PA'I SAR STON TO, ,ZHES BYA BA LA SOGS PA GANG DAG
GSUNGS PA DE DAG GRUB PA YIN NO, ,SLOB DPON LEGS LDAN BYED KYIS
NYE BAR SBYAR BA, DBU MA'I RTZA BA'I 'GREL

@204A *, ,PA SHES RAB SGRON MA LAS, RGYU DANG 'BRAS BU BRTAG PA
ZHES BYA BA STE, RAB TU BYED PA NYI SHU PA'O,, ,,DA NI DE BZHIN
DU STONG PA NYID KYI MI MTHUN PA'I PHYOGS KYI KHYAD PAR DGAG PAS,
'BYUNG BA DANG 'JIG PA NGO BO NYID MED PA NYID DU BSTAN PA'I DON
GYI DBANG GIS RAB TU BYED PA NYI SHU GCIG

PA BRTZAM MO, ,'DIR SMRAS PA, DON DAM PAR DUS NI YOD PA KHO NA
YIN TE, 'BYUNG BA DANG 'JIG PA'I RGYU YIN PA'I PHYIR RO, ,'DI NA
GANG YOD PA MA YIN PA DE NI 'BYUNG BA DANG 'JIG PA'I RGYU MA YIN
TE, DPER NA SBRUL GYI RKANG PA BZHIN NO, ,DUS NI 'BYUNG BA DANG,
'JIG PA DUS KYI RJES SU 'BRANG

BA DAG GI RGYU YIN PAS, DE'I PHYIR DON DAM PAR DUS NI YOD PA KHO
NA YIN PAS DES NA DE GSAL BAR YOD PA'I PHYIR GTAN TSIGS GRUB PAS
'DOD PA'I DON GRUB PO, ,'DIR BSHAD PA, 'BYUNG BA DANG, 'JIG PA
DAG GANG YANG RUNG BA MED PAR RAM, LHAN CIG TU 'GRUB PAR 'GYUR
GRANG NA,

DE LA RE ZHIG ,'JIG PA 'BYUNG BA MED PAR RAM, ,LHAN CIG YOD PA
NYID MA YIN, ,'JIG PA NI 'GAG PA'I RNAM GRANGS SO, ,'BYUNG BA NI
SKYE BA'I RNAM GRANGS SO, ,NYID CES BYA BA'I TSIG GI PHRAD NI
RTZA BA BSKANG BA'I PHYIR RO, ,DE BZHIN DU, 'BYUNG BA 'JIG PA MED
PAR RAM, ,LHAN CIG

YOD PA NYID MA YIN, ,KHO BO CAG GI PHYOGS LA'O, ,DE'I PHYIR DE
DAG GI RGYU DUS NYID YOD PA MA YIN PAS GTAN TSIGS KYI DON GZHAN
LA MA GRUB PA NYID DO, ,CI STE RANG GI GRUB PA'I MTHA'I TSUL RAB
TU MA GRUB PAR GZHAN GYI PHYOGS SUN DBYUNG BAR MI NUS SO SNYAM
NA, DE BSTAN PA'I PHYIR RE ZHIG RNAM

PAR BRTAGS PA SNGA MA'I DBANG DU BYAS TE BSHAD PA, 'JIG PA 'BYUNG
BA MED PAR NI, ,JI LTA BUR NA YOD PAR 'GYUR, ,YOD PA NYID NI MA
YIN NO, ,ZHES BYA BA NI TSIG GI DON TE, DE NI DAM BCA' BA NYE BAR
GZHAG PA'O, ,JI LTAR, 'CHI BA SKYE BA MED PA LTAR, ,DE LTAR, 'JIG
PA 'BYUNG BA MED PAR

MED; ,DE'I RKYEN YIN PA'I PHYIR RO ZHES BYA BAR DGONGS SO, ,'DIR
TSIG GI DON GSAL BAR BYA BA'I TSIG GZHAN 'DOD PA'I PHYIR JI LTAR
DANG, DE LTAR ZHES BYA BA'I TSIG GNYIS KHONG NAS DRANGS TE, BSTAN
PAR BLTA BAR BYA'O, ,DON 'DI YANG RAB TU GRAGS PA YIN PAS, 'DIR
RJES SU DPAG PA NI

@204B BRJOD PAR MI BYA'O, ,RAB TU GRAGS PA YIN YANG DPES DRAN PAR
BYA STE, DE LTAR RE ZHIG 'JIG PA 'BYUNG BA MED PAR YOD PA NYID MA
YIN NO, ,'JIG PA NI 'BYUNG BA DANG LHAN CIG TU YANG YOD PA NYID
MA YIN TE, DE'I PHYIR BSHAD PA, 'JIG PA 'BYUNG DANG LHAN CIG TU,
,JI LTAR YOD PA NYID DU 'GYUR, ,

'CHI BA SKYE DANG DUS GCIG TU, ,YOD PA NYID NI MA YIN BZHIN, ,DE
LA 'DIR GLAGS YOD PA'I TSIG YIN PA'I PHYIR BZLOG NA DON GSAL BA'I
TSIG GI DON TE, DPER NA SGRA JI LTAR RTAG PAR 'GYUR TE, 'DI LTAR
BUM PA RTAG PAR MI RIGS SO ZHES BYA BA BZHIN NO, ,'DIR TSIG GI
DON GSAL BA'I DBANG

GIS RJES SU DPAG PA NI 'JIG PA 'BYUNG BA DANG, LHAN CIG YOD PA
NYID MA YIN TE, DE'I RKYEN CAN YIN PA'I PHYIR DPER NA 'CHI BA
DANG SKYE BA BZHIN NO, ,CI STE RNAM PAR BRTAG PA PHYI MA LTAR NA
'DIR BSHAD PA, 'BYUNG BA 'JIG PA MED PAR NI, ,JI LTAR YOD PA NYID
DU 'GYUR, ,YOD PA NYID MA YIN NO

ZHES BYA BA'I TSIG GI DON TE, DE YANG DAM BCA' BA NYE BAR GZHAG
PA'O, ,DE CI'I PHYIR ZHE NA, DNGOS PO RNAMS LA MI RTAG NYID, ,NAM
YANG MED PA MA YIN NO, ,DE'I BDAG NYID YIN PA'I PHYIR DPER NA
DNGOS PO'I RANG GI BDAG NYID BZHIN NO, ,SDE PA GZHAN LAS GANG
'JIG PA'I RGYU DANG PHRAD NAS

MI RTAG PA NYID KYIS 'JIG PAR BYED PAS DES NA DUS THAMS CAD DU MI
RTAG PA NYID YOD PA MA YIN NO ZHES ZER BA DE YANG, GAL TE DE LTAR
NA AA RU RA DANG PHRAD NAS LHAS 'KHRU BAR BYED PA LTA BUR 'GYUR
TE, GAL TE 'JIG PA'I RGYU YOD NA MI RTAG PA NYID KYIS 'JIG PAR
BYED NA, DE LTA NA 'JIG PA'I RGYU NYID KYIS

'JIG PAR BYED KYI, MI RTAG PA NYID KYIS 'JIG PAR MI BYED DE, DE
YOD KYANG 'JIG PAR MI BYED PA'I PHYIR RO, ,DE LA 'DI SKAD CES
KYANG DRI BAR BYA STE, CI 'JIG PA'I BDAG NYID CAN ZHIG 'JIG PA'I
RGYU LA LTOS NAS 'JIG PAR 'GYUR RAM, 'ON TE 'JIG PA'I BDAG NYID
CAN MA YIN PA ZHIG 'JIG

PA'I RGYU LA LTOS NAS 'JIG PAR 'GYUR, DE LA GAL TE 'JIG PA'I BDAG
NYID CAN ZHIG YIN NA NI DE'I 'JIG PA DE SKYES MA THAG TU 'BYUNG
BAR 'GYUR TE, DE'I BDAG NYID YIN PA'I PHYIR DPER NA RANG GI BDAG
NYID BZHIN PAS DO NI RIGS PA MA YIN NO, ,'JIG PA'I BDAG NYID CAN
MA YIN NA YANG 'JIG

@205A *, ,PAR MI 'GYUR TE, DE'I BDAG NYID MA YIN PA'I PHYIR DPER
NA MYA NGAN LAS 'DAS PA BZHIN PAS DE YANG RIGS PA MA YIN NO,
,GANG ZHIG GANG GIS 'JIG PA'I RGYUR 'DOD PA DE YANG DE'I RGYU MA
YIN TE, DE LA KHYAD PAR YOD KYANG DE KHYAD PAR MED PA'I PHYIR
DPER NA DE LAS GZHAN

BZHIN NO, ,YANG NA 'JIG PA NI RGYU DANG BCAS PA MA YIN TE, 'JIG
PA DANG LDAN PA MA YIN PA'I PHYIR DPER NA 'DUS MA BYAS BZHIN NO,
,DE LTAR 'JIG PA DANG LDAN PA MA YIN PA NYID DU RJES SU DPOG PAS
RGYU DANG LDAN PA MA YIN PA NYID KYIS RGYU DANG LDAN PA NYID BSAL
BA'I PHYIR DAM BCAS PA LA CHOS KYI NGO

BO NYID BSAL BA'I SKYON YOD DO, ,GAL TE 'JIG PA NI RGYU DANG BCAS
PA MA YIN TE, 'DUS BYAS KYI MTSAN NYID YIN PA'I PHYIR, DPER NA
SKYE BA BZHIN NO ZHE NA, SEMS DANG SEMS LAS BYUNG BA DANG, BLO
DANG SGRA'I SKAD CIG MA THA MA DAG GIS MA NGES PA NYID DO, ,DPE
YANG MED DE, DNGOS PO MA BYUNG BA LAS

'BYUNG BAS DNGOS PO'I BDAG NYID THOB PA NYID SKYE BA ZHES BYA
STE, THA SNYAD DU YANG, DNGOS PO NYID NA BYUNG BA LAS 'BYUNG BAS
SKYE BA RDZAS SU MA GRUB PA'I PHYIR RO, ,GZIGS ZAN PA GANG DAG
BLO DANG SGRA'I SKAD CIG MA THA MA 'JIG PA NI MA MTHONG BA'I BYED
PA PO DANG LDAN PA YIN NO ZHES ZER NA, DE NI RIGS PA MA YIN TE,

ZHIG NAS MED PA LA NI RGYU YOD PA MA YIN TE, MED PA'I PHYIR DPER
NA GTAN MED PA BZHIN NO ZHES RJES SU DPAG PA'I PHYIR RO, ,BLO
DANG SGRA'I SKAD CIG MA THA MA 'JIG PA NI MA MTHONG BA'I BYED PA
PO DANG LDAN PA MA YIN TE, 'JIG PA'I PHYIR DPER NA BLO DANG SGRA
DANG, ME LCE DAG GI DANG PO BZHIN NO ZHES RJES SU DPAG

PA'I PHYIR RO, ,KHA BA DANG, TSVA DANG, ME DANG, THO BA DAG GIS
PHOG PA YANG THA SNYAD KYI BDEN PAR GTOGS PA'I RGYU MTSAN MI 'DRA
BAR BYED PA YIN GYI 'JIG PAR BYED PA NI MA YIN NO, ,CI STE THO
BAS PHOG PA LA SOGS PA DAG NI 'JIG PA'I RGYU NYID YIN TE, DE DAG
YOD NA GZHIG PAR BYA BA GZUNG DU MED

PA'I PHYIR RO ZHE NA, DE NI RIGS PA MA YIN TE, GTAN TSIGS KYI
GZHI MI MTHUN PA'I PHYIR DANG, RJES SU 'GRO BA MED PA'I PHYIR RO,
,CI STE YANG BUM PA MED PAR 'GYUR BA'I RGYU NI THO BAS PHOG PA
YIN TE, DE YOD NA 'BYUNG BA'I PHYIR DPER NA MIG YOD NA GZUGS
DMIGS PA 'BYUNG BAS GZUGS DMIGS PA'I

@205B RGYU NI MIG YIN PA BZHIN NO ZHE NA, DE YANG RIGS PA MA YIN
TE, KHO BO CAG GI GRUB PA'I MTHA' LAS BUM PA LA THO BAS PHOG PA
YOD PA NA BUM PA'I RGYU MTSAN NYID MI 'DRA BA 'BYUNG BA YIN GYI,
'JIG PA MA YIN PAS GTAN TSIGS GANG YANG RUNG BA LA MA GRUB PA'I
PHYIR DANG, DPE YANG MED PA'I PHYIR RO, ,GZHAN

GYI PHYOGS LA YANG GYO MO LA SOGS PA THO BAS PHOG PA LA SOGS PA'I
RGYU CAN DAG NI, BYED PA PO PHOG BA DANG LDAN PA YIN PAR 'DOD
PA'I PHYIR RO, ,THO BAS PHOG PA GANG YIN PA DE NYID KYIS BUM PA
YANG 'JIG PAR BYED LA, GYO MO YANG SKYED PAR BYED DO ZHES BYA BA
NI GCIG GIS DUS GCIG TU BYA BA NI MI

MTHUN PA GNYIS BYED PAR MI RIGS SO, ,'O NA ME GCIG GIS DUS GCIG
TU MUN PA YANG SEL BAR BYED LA, BTZO BA'I RNAM PA 'GYUR BA SKYED
PAR BYED PA MA MTHONG NGAM ZHE NA, BTZO BA'I RNAM PA 'GYUR BA
SKYED PA NI MTHONG GI ,MUN PA SEL BA NI MA MTHONG STE, MUN PA NI
SNANG BA MED PA TZAM YIN PA'I PHYIR

RO; ,MDZAD PA'I MTHA' DANG YANG 'GAL TE, KHO BO CAG GI PHYOGS LA
MUN PA ZHES BRJOD PA'I GZUGS KYI GNYEN POR SNANG BA SHAR NA SKAD
CIG MA PHYI MA NI RKYEN MED PAS MI SKYE LA, SKAD CIG MA SNGA MAS
NI RANG GI NGANG GIS 'GAG PA NYID KYIS 'GAGS BAS, DE 'GAG PA'I
BYED PA PO NI ME MA YIN

PA'I PHYIR RO, ,GZHAN YANG DE DAG YOD NA GZHIG PAR BYA BA GZUNG
DU MED PA'I PHYIR RO ZHES GANG SMRAS PA DE YANG GZUNG DU MED PA
NI MTSAN NYID MI 'DRA BA'I RGYUN SKYE BA LA GRUB KYI, KHA BA
DANG, TSVA DANG, ME DANG, THO BA LA SOGS PA DAG YOD NA, ME TOG
DANG 'BRAS BU DANG, SHING DANG, BUM PA

PA SOGS PA'I GZUGS GZUNG DU MED PA NI, DE DAG GI 'JIG PA'I RGYU
NYID YIN PAR MI 'GRUB PO, ,GANG ZHIG GANG GI 'JIG PA'I RGYUR 'DOD
PA DE NI DE'I 'JIG PA'I RGYU MA YIN TE, RGYU CAN YIN PA'I PHYIR
DPER NA ME'I RANG GI BDAG NYID BZHIN NO, ,YI GE MANG POR 'GYUR BA
YONGS SU SPANG BAR 'DOD PAS 'PHRO

BAR MI BYA BAR SKABS NYID DPYAD PAR BYA'O, ,DE LTAR RE ZHIG
'BYUNG BA 'JIG PA MED PAR YOD PA NYID MA YIN NO, ,'BYUNG BA NI
'JIG PA DANG LHAN CIG TU YANG YOD PA NYID MA YIN TE, DE'I PHYIR
BSHAD PA, 'BYUNG BA 'JIG DANG LHAN CIG TU, ,JI LTAR YOD PA NYID
DU 'GYUR, ,SKYE BA 'CHI DANG DUS GCIG TU, ,

@206A *, ,YOD PA NYID DU MI RIGS BZHIN, ,'DIR DON NI SNGA MA
BZHIN NO, ,DE'I PHYIR DE LTAR YONGS SU BRTAGS NA, GANG DAG PHAN
TSUN LHAN CIG GAM, ,PHAN TSUN LHAN CIG MA YIN PAR, ,'GRUB PA YOD
PA MA YIN PA, ,'BYUNG BA DANG 'JIG PA DAG GO, ,DE DAG GRUB PA
RNAM PA

GZHAN YANG YOD PA MA YIN PAS, DE DAG 'GRUB PA'I RNAM PA MI SRID
PAR BSTAN PA'I PHYIR, DE DAG 'GRUB PA JI LTAR YOD CES GSUNGS TE,
DE DAG 'GRUB PA YOD PA NYID MA YIN NO ZHES BYA BA'I TSIG GI DON
TO, ,DE'I PHYIR 'BYUNG BA DANG 'JIG PA'I RGYU YIN PA'I PHYIR RO
ZHES BYA BA'I GTAN TSIGS KYI

DON MA GRUB PA NYID DO, ,'DIR SMRAS PA, DNGOS PO NI 'JIG PA'I
BDAG NYID CAN NYID YIN YANG, SKYES MA THAG TU 'JIG PAR MI 'GYUR
TE, 'DI LTAR SKYES MA THAG TU GNAS PA 'BYUNG BAR 'GYUR ZHING,
DE'I 'OG TU 'JIG PAR 'GYUR RO, ,'DIR BSHAD PA, ZAD LA 'BYUNG BA
YOD MA YIN, ,

CHOS MI MTHUN PA GNYIS DUS GCIG TU MI 'BYUNG BA'I PHYIR DPER NA
SKYE BA DANG 'CHING DAG BZHIN NO, ,CI STE SKYES MA THAG TU ZAD
PAR MI 'GYUR NA NI 'O NA DE LTAR NA ZAD PA'I NGO BO NYID MA YIN
PAS, DES NA KUN RDZOB TU YANG JI SKAD SMRAS PA'I RNAM PA MA GRUB
PA'I PHYIR, MA ZAD PA LA'ANG 'BYUNG BA MED, ,CES

GSUNGS SO, ,DE BZHIN DU, ZAD LA 'JIG PA YOD MA YIN, ,ZAD PAR GYUR
PA'I NGANG TSUL CAN, ,'JIG PA DANG LDAN PA LA 'JIG PA YOD PA MA
YIN TE, DER RTAG PA DON MED PA NYID DU 'GYUR BA'I PHYIR, 'CHI
BA'I DANG TSUL CAN BZHIN NO, ,MA ZAD PA LA'ANG 'JIG PA MED, ,DE'I
NGO BO NYID MA YIN

PA'I PHYIR, DPER NA THAR PA BZHIN PAS DE NI GYI NA'O, ,'DIR SMRAS
PA 'BYUNG BA DANG 'JIG PA DAG NI YOD PA KHO NA YIN TE, DNGOS PO'I
CHOS YIN PA'I PHYIR RO, ,'DI NA GANG YOD PA MA YIN PA DE NI DNGOS
PO'I CHOS MA YIN TE, DPER NA SBAL PA'I ZE BA BZHIN NO, ,'BYUNG BA
DANG 'JIG PA DAG NI DNGOS

PO'I CHOS YIN PAS, DE'I PHYIR DE DAG NI YOD PA KHO NA YIN NO,
,'DIR BSHAD PA, GAL TE DON DAM PAR 'GA' ZHIG LA 'BYUNG BA DANG,
'JIG PA DAG YOD PAR GYUR NA NI DE DNGOS PO ZHES BRJOD PAR YANG
RIGS PAR 'GYUR GRANG NA, DE DAG MED PAS DE'I PHYIR, 'BYUNG DANG
'JIG PA MED PAR NI, ,DNGOS PO YOD PA MA

@206B YIN NO, ,DNGOS PO DANG NI 'BYUNG BA DANG, ,'JIG PA'I BDAG
NYID CAN YIN PA'I PHYIR RO ZHES BYA BAR DGONGS SO, ,DE YOD PA MA
YIN PAS, GTAN TSIGS KYI DON MA GRUB PA NYID DO, ,DE BZHIN DU,
DNGOS PO YOD PA MA YIN PAR, ,'BYUNG BA 'JIG PA YOD MA YIN, ,RTEN
MED PA KHO NA'I PHYIR BRTEN PA MI 'GRUB

PA'I PHYIR RO ZHES BYA BAR DGONGS SO, ,YANG NA DNGOS PO'I CHOS
YIN PA'I PHYIR RO ZHES BYA BA'I GTAN TSIGS DE SUN DBYUNG BA'I LAM
GZHAN 'DI YANG YOD DE, DE LA RE ZHIG SMRA BA GANG DAG DNGOS PO
YOD PAR GYUR PA MA YIN PA NGO BO NYID STONG PA LA 'BYUNG BA DANG,
'JIG PA DAG YOD PAR STON PA DE DAG GI PHYIR

'DI BSHAD DE, STONG LA 'BYUNG DANG 'JIG PA DAG ,'THAD PA NYID NI
MA YIN NO, ,RJES SU DPAG PAS GNOD PAR 'GYUR BA'I PHYIR RO, ,SMRA
BA GANG DAG DNGOS PO YOD PAR GYUR PA NGO BO NYID MI STONG PA LA
'BYUNG BA DANG, 'JIG PA DAG YOD PAR STON PA DE DAG GI PHYIR 'DI
BSHAD DE, MI STONG LA YANG

'BYUNG 'JIG DAG ,'THAD PA NYID NI MA YIN NO, ,RANG GI BDAG NYID
KYIS YOD PAR 'GYUR BA MED PA NI DE DAG DANG MI LDAN PA'I PHYIR
DANG, RJES SU DPAG PAS GNOD PAR 'GYUR PA'I PHYIR RO, ,DE'I PHYIR
GTAN TSIGS KYI DON MA GRUB PA NYID KYI SKYON DANG, DON 'GAL BA
NYID KYI SKYON DE DAG NYID DU 'GYUR

RO; ,YANG NA SUN DBYUNG BA'I LAM GZHAN YANG YOD DE, 'BYUNG BA
DANG 'JIG PA DAG GCIG PA NYID DAM, GZHAN NYID DU 'GYUR GRANG NA,
DE LA GNYI GA LTAR YANG MI 'THAD DE, JI LTA ZHE NA, 'BYUNG BA
DANG NI 'JIG PA DAG ,GCIG PA NYID DU MI 'THAD DO, ,MI MTHUN PA'I
PHYIR DPER NA SHES

PA DANG MI SHES PA DAG BZHIN NO, ,'BYUNG BA DANG NI 'JIG PA DAG
,GZHAN NYID DU YANG MI 'THAD DO, ,DNGOS PO GCIG LA BRTEN PA'I
PHYIR GANG YANG RUNG BA'I RANG GI BDAG NYID BZHIN NO, ,DES KYANG
GTAN TSIGS KYI DON MA GRUB PA NYID DANG, DON 'GAL BA NYID KYI
SKYON DE DAG NYID DU 'GYUR RO, ,CI

STE BRGYA LA, 'BYUNG BA DANG NI 'JIG PA DAG ,MTHONG NGO SNYAM DU
KHYOD SEMS NA, ,BYIS PA PHAL PA'I BLOS MTHONG BA NI BDEN GYI, DON
DAM PAR NI MA YIN TE, DON DAM PAR 'BYUNG BA BKAG PA'I PHYIR DANG,
'BYUNG BA LA 'JIG PA MI SRID PA'I PHYIR RO, ,DE'I PHYIR, 'BYUNG
BA DANG NI 'JIG PA DAG ,

@207A *, ,GTI MUG NYID KYIS MTHONG BA YIN, ,CI STE DE DAG GTI MUG
GIS MTHONG BA YIN GYI, DON DAM PAR NI MA YIN NO ZHES BYA BA DE JI
LTAR NGES PAR SHES SHE NA, BSHAD PA, DE YI LAN BTAB ZIN MOD KYI,
,GAL TE DE TZAM GYIS KYANG YONGS SU MI MGU NA YANG BSHAD PAR BYA
STE, 'DI LTAR DON DAM

PAR 'BYUNG BA DANG 'JIG PA DNGOS PO LA BRTEN PA ZHIG YOD NA
MTHONG BAR YANG 'GYUR GRANG STE, DE LA DNGOS PO DNGOS PO LAS SKYE
BA'AM, DNGOS PO MED PA DNGOS PO LAS SKYE BA'AM, DNGOS PO DNGOS PO
MED PA LAS SKYE BA'AM, DNGOS PO MED PA DNGOS PO MED PA LAS SKYE
BAR 'GYUR GRANG NA, DE LA RE ZHIG DON DAM

PAR, DNGOS PO DNGOS PO LAS MI SKYE, ,DNGOS PO YIN PA'I PHYIR DPER
NA SKYES PA BZHIN NO, ,CI STE SKYE BA'I SNGA ROL NA NI YOD PA MA
YIN PA NYID YIN TE, PHYIS 'BYUNG BA'I MING GIS DNGOS PO ZHES
BYA'O ZHE NA, DE LTA NA YANG, DNGOS MED DNGOS LAS MI SKYE'O, ,MYU
GU ZHES BYA BA'I DNGOS PO MED PA 'BRU'I

MTSAN NYID KYI DNGOS PO LAS MI SKYE STE, SKYE BA'I SNGA ROL NA
MED PA'I PHYIR RAM, BRJOD PAR BYA BA MA YIN PA'I PHYIR DPER NA DE
LAS GZHAN BZHIN NO, ,YANG NA, DNGOS MED DNGOS LAS MI SKYE'O,
,ZHES BYA BA NI, MED PA'I PHYIR, DPER NA RI BONG GI RVA BZHIN NO,
,CI STE BUM PA MED BZHIN DU, ,THO BAS SNUN

PA LAS BYUNG BAR 'GYUR BA DES MA NGES PA NYID DO ZHE NA, MA NGES
PA NYID MA YIN TE, BUM PA LA SKYE BA DANG 'GAG PA BKAG PA'I PHYIR
DANG, DE NYID KYANG PHYOGS SU BYAS PAS, MI MTHUN PA'I PHYOGS MED
PA'I PHYIR RO, ,DE BZHIN DU, DNGOS PO DNGOS MED MI SKYE STE,
,SKYON BSTAN ZIN PA'I PHYIR RO, ,YANG

NA DNGOS PO MED PA NI DNGOS PO'I RGYU MA YIN TE, MA NGES PA'I
PHYIR DPER NA RI BONG GI RVA BZHIN NO ZHES RJES SU DPAG PA'I
PHYIR RO, ,DE BZHIN DU, DNGOS MED DNGOS MED MI SKYE'O, ,RJES SU
DPAG PA DANG, GRAGS PA'I GNOD PAS GNOD PAR 'GYUR BA'I PHYIR RO,
,GZHAN YANG, BDAG LAS SAM GZHAN

LAS SAM, GNYI GA LAS SKYE BAR 'GYUR GRANG NA, DE LA YANG, DNGOS
PO BDAG LAS MI SKYE STE, ,GZHAN LAS SKYE BA NYID MA YIN, ,BDAG
DANG GZHAN LAS SKYE BA NI, ,YOD MIN JI LTAR ZHE NA, DE LTAR DANG
PO NYID DU RGYAS PAR BSTAN ZIN TO, ,'O NA DE JI LTAR SKYE BAR
'GYUR BA NI SMROS SHIG ,SKYE BAR MI

@207B 'GYUR BA NYID DO ZHES BYA BA'I TSIG GI DON TO, ,DE'I PHYIR
DE LTAR 'BYUNG BA DANG, 'JIG PA DAG YOD PA MA YIN PA'I PHYIR,
GTAN TSIGS KYI RTZA BA'I DON MA GRUB PA NYID DO, ,DON DAM PAR NI,
DNGOS PO YOD PAR KHAS BLANGS NA, ,RTAG DANG CHAD PAR LTA BA NI,
,THAL BAR 'GYUR TE, CI'I PHYIR ZHE NA, 'DI

LTAR DNGOS DE NI, RTAG DANG MI RTAG 'GYUR PHYIR RO, ,DE LA RTAG
PA NI MI 'JIG PA'I PHYIR RTAG PAR LTA BAR THAL BAR 'GYUR LA, MI
RTAG PA NI 'JIG PA'I PHYIR CHAD PAR LTA BAR THAL BAR 'GYUR RO,
,'DIR SMRAS PA, DNGOS PO YOD PAR KHAS BLANGS KYANG, ,CHAD PAR MI
'GYUR RTAG MI 'GYUR, ,CI'I PHYIR ZHE NA

'DI LTAR, 'BRAS BU RGYU YI 'BYUNG 'JIG GI ,RGYUN DE SRID PA YIN
PHYIR RO, ,DE LA RGYU 'GAG BZHIN PA LAS 'BRAS BU SKYE BA'I PHYIR
CHAD PAR MI 'GYUR LA, 'BRAS BU SKYES PA NA RGYU 'GAGS PA'I PHYIR
RTAG PAR MI 'GYUR RO, ,'DIR BSHAD PA, GAL TE 'BRAS RGYU'I 'BYUNG
'JIG GI, ,RGYUN DE SRID PA YIN

GYUR NA, ,'JIG LA'ANG SKYE BA MED PA'I PHYIR, ,RGYU NI CHAD PAR
THAL BAR 'GYUR, ,ZAD PA LAS SKYE BA MED PA'I PHYIR SA BON TSIG PA
BZHIN NO ZHES BYA BAR DGONGS SO, ,JI STE SNGAR, GANG LA BRTEN TE
GANG 'BYUNG BA, ,DE NI RE ZHIG DE NYID MIN, ,DE LAS GZHAN PA'ANG
MA YIN PHYIR, ,DE PHYIR CHAD MIN

RTAG MA YIN, ,ZHES KHAS BLANGS LA, DA NI RTAG PA DANG CHAD PAR
THAL BAR SKYON 'DOGS PA DE RIGS PA MA YIN NO ZHE NA, DE NI BZANG
PO MA YIN TE, DER NI THA SNYAD PA'I DE KHO NA'I MTSAN NYID NI
CHAD PA YANG MA YIN PA DANG, RTAG PA MA YIN PAR BSTAN LA, DON DAM
PA'I BDEN PA NI SKYE BA MED PA KHO NA'I

PHYIR RTAG PA DANG, CHAD PA'I SKYON DU MI 'GYUR BAS, DE NI SNYING
PO MA YIN NO, ,GRANGS CAN DAG NA RE RGYU NYID 'BRAS BU'I BDAG
NYID DU YONGS SU 'GYUR BAS, DNGOS PO YOD PAR KHAS BLANGS KYANG,
RTAG PA DANG CHAD PA'I SKYON DU MI 'GYUR RO ZHES ZER RO, ,DE YANG
BZANG PO MA YIN TE, YONGS SU 'GYUR BA YOD

PAR STON PA'I RJES SU DPAG PA MED PA'I PHYIR DANG, DE DGAG PA
RGYAS PAR BSTAN ZIN PA'I PHYIR RO, ,YONGS SU MA GYUR PA YONGS SU
GYUR PAR RTOG NA YANG, YONGS SU MA GYUR PA NI YONGS SU MI 'GYUR
TE, YONGS SU MA GYUR PA'I PHYIR DPER NA RI BONG GI RVA BZHIN NO
ZHES RJES SU DPAG PAS GNOD PA'I PHYIR

@208A *, ,RO; ,BAG LA ZHA BA'I MTSAN NYID KYI CHOS GZHAN LDOG PA
NI BSTAN PAR MI NUS PA'I PHYIR DANG, YONGS SU 'GYUR BA DGAG PA
SNGAR BSTAN ZIN PA'I PHYIR RO, ,YANG GZHAN YANG, GAL TE DNGOS
PO'I NGO BO NYID YOD PAR GYUR NA, DE LA, DNGOS PO NGO BO NYID YOD
NA, ,DNGOS MED

'GYUR BAR MI RIGS SO, ,SKYES PA NI DNGOS PO YOD PA YIN LA, ZHIG
PA NI DNGOS PO MED PA YIN PA DE YANG MTHONG BAS, DE'I PHYIR DNGOS
PO NGO BO NYID MED PAR GRUB STE, DE SKYE BA DANG 'GAG PA'I CHOS
CAN YIN PA'I PHYIR RO ZHES BSTAN TO, ,GZHAN YANG, MYA NGAN 'DAS
PA'I DUS NA CHAD, ,SRID RGYUN

RAB TU ZHI PHYIR RO, ,DGRA BCOM PA'I SEMS DANG SEMS LAS BYUNG BA
THAM RKYEN PHYI MA MED PAS MI SKYE BA BZHIN NO ZHES BYA BA'I LAN
GDAB DKA'O, ,CI STE 'DI SNYAM DU GAL TE MYA NGAN LAS 'DAS PA'I
DUS NA CHAD PAR GYUR NA GYUR KYANG BLA STE, SRID PA'I RGYUN GYI
DUS NA CHAD PA DE MED PAS SKYON MED PAR SEMS NA, DE NI

BZANG PO MA YIN TE, SNGAR SRID PA'I RGYUN NYID LA CHAD PA'I SKYON
BSTAN ZIN PAS CHAD PAR LTA BA'I PHYIR DANG, PHYIS CHAD PA YANG
THAR PA'I 'GAGS YIN PAS, SKYON MED PA MA YIN NO, ,CI STE DE TZAM
GYIS KYANG YONGS SU MI MGU NA GZHAN YANG NYON CIG ,'DI LA DA LTAR
GYI SRID PA'I MJUG GI SRID PA NI SRID PA THAM

ZHES BYA LA, MA 'ONGS PA'I SRID PA'I SEMS PA SKYE BA'I DANG PO NI
SRID PA DANG PO YIN PAS, DE LA, THA MA 'GAGS PAR GYUR PA NI,
,SRID PA DANG POR SBYOR MI 'GYUR, ,ZHES BYA BA NI DAM BCA' BA NYE
BAR GZHAG PA'O, ,'GAGS PA'I CHOS NI 'GAGS PA NYID YIN NO, ,DE'I
PHYIR RJES SU DPAG PA NI DON

DAM PAR SRID PA THA MA 'GAGS PA NI MA 'ONGS PA'I SRID PA DANG PO
DANG, NYID MTSAMS SBYOR BA MED DE, 'GAGS PA NYID YIN PA'I PHYIR
RAM, SRID PA THA MA YIN PA'I PHYIR DPER NA, DGRA BCOM PA'I SRID
PA THA MA 'GAGS PA BZHIN NO, ,GAL TE SRID PA THA MA 'GAGS PA MA
'ONGS PA'I SRID PA DANG PO DANG

NYID MTSAMS SBYOR BAR DAM BCAS PA'I PHYIR SKYON MED DO ZHE NA, MA
'GAGS PA YANG RGYU SRID PA THA MA MA NYAMS PA'I PHYIR, SKYON 'OG
NAS 'BYUNG BA LTA BUR 'GYUR BAS SKYON MED PA MA YIN TE, 'DI LTAR,
THA MA 'GAGS PAR MA GYUR PA, ,SRID PA DANG POR SBYOR MI 'GYUR,
,'DIR YANG DE NI DAM BCA' PA

@208B NYE BAR GZHAG PA'O, ,MA 'GAGS PA'I CHOS NI MA 'GAGS PA NYID
YIN NO, ,DE'I PHYIR 'DIR YANG RJES SU DPAG PA NI DON DAM PAR SRID
PA THA MA MA 'GAGS PA NI MA 'ONGS PA'I SRID PA DANG PO DANG, NYID
MTSAMS SBYOR BA MED DE, MA 'GAGS PA NYID MA YIN PA'I PHYIR DPER
NA DA LTAR GYI SRID PA BZHIN NO, ,

GAL TE SRID PA THA MA 'GAGS BZHIN PA MA 'ONGS PA'I SRID PA DANG
PO DANG, NYID MTSAMS SBYOR BAR BYED DO ZHE NA, DE YANG BZANG PO
MA YIN TE, GAL TE THA MA 'GAG BZHIN PA, ,DANG PO SKYE BAR GYUR NA
NI, ,'GAG BZHIN PA NI GCIG 'GYUR ZHING, ,SKYE BZHIN PA YANG GZHAN
DU 'GYUR, ,'GAG BZHIN

PA DANG; SKYE BZHIN PA DAG NI THA DAD PA NYID YIN PA'I PHYIR,
RGYUD THA DAD PA'I SRID PA BZHIN NO, ,GAL TE DE LTAR 'DOD PA'I
PHYIR SKYON MED DO ZHE NA, DE NI MI RIGS TE, LHAS BYIN GYI SRID
PA THA MA NI LHAS BYIN GYI SRID PA DANG PO DANG, NYID MTSAMS
SBYOR BA MED DE, DE LAS GZHAN PA NYID YIN

PA'I PHYIR DPER NA MCHOD SBYIN GYI SRID PA THA MA BZHIN NO,
,GZHAN YANG 'GAGS PA DANG, MA 'GAGS PA DAG NI 'GAG BZHIN PA NYID
YIN PAR MI RIGS PA'I PHYIR RO, ,GAL TE 'GAG BZHIN PA NI 'GAG PA
LA MNGON PAR PHYOGS PA'O ZHE NA, MI RUNG STE, DE'I LAN BTAB ZIN
PA'I PHYIR RO, ,

DE BZHIN DU SKYE BZHIN PA YANG SKYE BZHIN PA NYID YIN PAR MI RIGS
PAS, DE'I PHYIR, GAL TE 'GAG BZHIN SKYE BZHIN PA, ,LHAN CIG SBYOR
BA'ANG YOD MIN NA, ,'O NA JI LTAR 'GYUR ZHE NA, PHUNG PO GANG
LA'ANG 'CHI 'GYUR BA, ,DER MI SKYE BA'ANG 'BYUNG BAR 'GYUR, ,DE
NI MI 'DOD DE, GCIG

LA DUS GCIG TU MI MTHUN PA'I BDAG NYID GNYIS MI SRID PA'I PHYIR
RO, ,YANG NA GANG DAG 'DI SKAD CES SRID PA THA MA SRID PA DANG PO
DANG, 'DI LTAR NYID MTSAMS SBYOR RO ZHES BRJOD PAR MI NUS MOD
KYI, 'ON KYANG RE ZHIG SRID PA DANG PO'I SKYE BA MTHONG PAS, DE
YANG GANG LAS RIGS PAR 'GYUR BA

DE LAS 'BYUNG BAR 'GYUR RO ZHES ZER BA DE DAG GI PHYIR 'DI BSHAD
DE, SRID PA THA MA 'GAGS PA DANG, ,MA 'GAGS PA DAG SRID PA DANG
PO DANG NYID MTSAMS SBYOR BAR MI 'THAD DO ZHES MI BSTAN ZIN TO,
,GAL TE SRID PA THA MA 'GAG BZHIN PA SRID PA DANG PO DANG NYID
MTSAMS SBYOR BAR 'GYUR RO ZHE NA, DE LA

@209A *, ,YANG RJES SU DPAG PA BSTAN ZIN TO, ,YANG NA SRID PA THA
MA 'GAG BZHIN PA NI SRID PA DANG PO DANG, NYID MTSAMS SBYOR BA
MED DE, 'GAG BZHIN PA MA YIN PA'I PHYIR DPER NA DGRA BCOM PA'I
SEMS THA MA BZHIN NO, ,DE'I PHYIR DE LTAR JI SKAD BSTAN PA'I TSUL
GYIS, GAL

TE 'GAG BZHIN SKYE BZHIN DAG ,LHAN CIG SBYOR BA'ANG YOD MIN NA,
,'O NA DE CIR 'GYUR ZHE NA, ,PHUNG PO GANG LA 'CHI 'GYUR PA, ,DER
NI SKYE BA'ANG 'BYUNG BAR 'GYUR, ,DE NI MI 'DOD DE, SRID PA DANG
PO DANG NYID MTSAMS SBYOR BA LAS SKYE BAR 'DOD NA DE DANG, NYID
MTSAMS SBYOR BAR MI 'THAD

PAR YANG BSTAN ZIN TO, ,DE'I PHYIR SGRUB PA JI SKAD BSTAN PA'I
DBANG GIS, DE LTAR DUS GSUM DAG TU YANG, ,SRID PA'I RGYUN NI MI
RIGS NA, ,DUS GSUM DAG TU GANG MED PA, ,DE NI JI LTAR SRID PA'I
RGYUN, ,ZHES MJUG BSDU BAR BYA STE, DE LTAR SRID PA THA MA SRID
PA DANG PO DANG, NYID

MTSAMS SBYOR BA MI 'THAD PA'I PHYIR, RGYUN LA CHAD PA MED PA
DANG, RTAG PA MED DO ZHES BYA BA'I TSIG NI DON DAM PA MA YIN LA,
KHAS BLANGS PA LA GNOD PAR YANG MI 'GYUR RO, ,DE LA 'DIR RAB TU
BYED PA'I DON NI PHA ROL POS RAB TU BYED PA'I DANG POR DON DAM
PAR DUS NI YOD PA KHO NA YIN TE, 'BYUNG

BA DANG, 'JIG PA'I RGYU YIN PA'I PHYIR RO ZHES SMRAS PA'I GTAN
TSIGS KYI SKYON BRJOD PAS DUS MA GRUB PA'I PHYIR, 'BYUNG BA DANG,
'JIG PA NGO BO NYID MED PA NYID DU BSTAN PA YIN NO, ,DE'I PHYIR
RAB KYI RTZAL GYIS RNAM PAR GNON PA, GZUGS LA 'CHI BA'AM SKYE BA
MED DO, ,DE BZHIN DU TSOR BA DANG,

'DU SHES DANG, 'DU BYED RNAMS DANG, RNAM PAR SHES PA LA 'CHI BA
'AM SKYE BA MED DO, ,GZUGS DANG, TSOR BA DANG, 'DU SHES DANG, 'DU
BYED RNAMS DANG, RNAM PAR SHES PA LA 'CHI BA 'AM, SKYE BA MED PA
GANG YIN PA DE NI SHES RAB KYI PHA ROL TU PHYIN PA'O ZHES BYA BA
LA SOGS PA GSUNGS PA

DE DAG GRUB PA YIN NO, ,SLOB DPON LEGS LDAN BYED KYIS NYE BAR
SBYAR BA, DBU MA'I RTZA BA'I 'GREL PA SHES RAB SGRON MA LAS,
'BYUNG BA DANG 'JIG PA BRTAG PA ZHES BYA BA STE, RAB TU BYED PA
NYI SHU GCIG PA'O,, ,,DA NI STONG PA NYID KYI MI MTHUN PA'I
PHYOGS KYI KHYAD PAR DGAG PAS DON DAM

@209B PAR DE BZHIN GSHEGS PA'I SKU BSAL BA'I DON GYI DBANG GIS
RAB TU BYED PA NYI SHU GNYIS PA BRTZAM MO, ,MDO SDE PA DANG, BYE
BRAG TU SMRA BA DAG GIS 'DIR SMRAS PA, DON DAM PAR GZUGS LA SOGS
PA DNGOS PO RNAMS NGO BO NYID YOD PA KHO NA YIN TE, DNGOS PO YIN
PA'I PHYIR DPER NA DE BZHIN GSHEGS

PA'I SKU BZHIN NO, ,DE BZHIN GSHEGS PA'I CHOS KYI SKU DON DAM PA
NI RDO RJE LTA BU'I TING NGE 'DZIN GYI SEMS KYI SKAD CIG MA'I
MJUG THOGS SU SKYES PA RNAM PAR GROL BA'I LAM ZHES BYA BA'I YE
SHES KYI SKAD CIG MA'O, ,GZUGS KYI SKU KUN RDZOB PA YANG DE'I
GZHI YIN PA'I PHYIR, DE BZHIN GSHEGS PA'I SKU ZHES

BYA'O, ,DE'I PHYIR GTAN TSIGS JI SKAD SMOS PA'I MTHUS DON DAM PAR
GZUGS LA SOGS PA DNGOS PO RNAMS NGO BO NYID YOD PA KHO NA YIN NO,
,'DIR BSHAD PA, GAL TE THA SNYAD DU GTOGS PA'I BLO GROS KYIS
DNGOS PO RNAMS DANG, DE BZHIN GSHEGS PA NGO BO NYID YOD PA KHO
NAR 'DOD NA NI GRUB PA LA SGRUB PA NYID

YIN NO, ,'ON TE DON DAM PAR NA NI RE ZHIG DE BZHIN GSHEGS PA NYID
JE DPYAD PAR BYA STE, 'DI LA YE SHES KYANG PHUNG PO'I KHONGS SU
GTOGS PA'I PHYIR PHUNG PO'I BDAG NYID KYI DE BZHIN GSHEGS PA BKAG
PAS DE YANG BKAG PAR 'GYUR BAS DE'I PHYIR, SKU MIN ZHES BYA BA LA
SOGS PA STE, DE LA SKU'I DON

NI PHUNG PO'I DON TO, ,PHUNG PO RNAMS CI ZHIG MA YIN ZHE NA, DE
BZHIN GSHEGS PA'O, ,DE BZHIN GSHEGS PA ZHES BYA BA'I SGRA NI SO
SOR BRJOD PAR BYA STE, TSIG GI DON GSAL BAR 'DOD PA DANG BCAS
PA'I PHYIR RO, ,PHUNG PO RNAMS DE BZHIN GSHEGS PA MA YIN ZHES BYA
BA NI, DE BZHIN GSHEGS PA'I

NGO BO NYID MA YIN NO ZHES BYA BA'I THA TSIG STE, DE NI DAM BCA'
BA NYE BAR GZHAG PA'O, ,PHUNG PO RNAMS KYI CHOS NI PHUNG PO NYID
DANG, 'BYUNG BA DANG, 'JIG PA'I CHOS CAN NYID DANG, BYAS PA NYID
LA SOGS PA STE, DE NI GTAN TSIGS SO, ,DPE NI DE'I DBANG GIS SO
SO'I SKYE BO'I PHUNG PO LA SOGS PA DAG

GO, ,'DIR RJES SU DPAG PA NI DON DAM PAR PHUNG PO RNAMS NI DE
BZHIN GSHEGS PA MA YIN TE, PHUNG PO NYID YIN PA'I PHYIR DANG,
'BYUNG BA DANG 'JIG PA'I CHOS CAN NYID YIN PA'I PHYIR DPER NA, SO
SO'I SKYE BO'I PHUNG PO RNAMS BZHIN NAM, PHYI ROL GYI SA LA SOGS
PA DAG BZHIN NO, ,DE BZHIN DU BYAS

@210A *, ,PA NYID LA SOGS PA'I GTAN TSIGS DAG GI PHYIR RO ZHES
KYANG BRJOD PAR BYA'O, ,YANG NA DON DAM PAR PHUNG PO RNAMS NI DE
BZHIN GSHEGS PA MA YIN TE, DE DAG GI SKYE BA BKAG PA'I PHYIR
DANG, GZUGS LA SOGS PA DAG GI RDZAS SU YOD PA NYID BKAG PA'I
PHYIR RO, ,YANG NA YE SHES 'BA'

ZHIG PHYOGS SU BYAS NAS BRJOD PAR BYA STE, DON DAM PAR YE SHES NI
DE BZHIN GSHEGS PA MA YIN TE, 'BYUNG BA DANG 'JIG PA'I CHOS CAN
NYID YIN PA'I PHYIR DANG, SHES PA NYID YIN PA'I PHYIR DPER NA SO
SO'I SKYE BO'I SHES PA BZHIN NO, ,MU STEGS CAN DAG NI PHUNG PO
RNAMS LAS DE BZHIN GSHEGS PA GZHAN YIN

PAR BSAMS NAS, BDAG TU SGRUB PAR 'DOD PAS DE DAG GI PHYIR 'DI
BSHAD DE, SKU LAS GZHAN MA YIN, DE BZHIN GSHEGS PA STE, DE DAG
LAS GZHAN PA'I DE BZHIN GSHEGS PA YOD PAR STON PA'I RJES SU DPAG
PA MED PA'I PHYIR DANG, PHUNG PO RNAMS LAS GZHAN PA'I BDAG DGAG
PA BZHIN DU

DE YANG BKAG PA'I PHYIR RO, ,PHUNG PO RNAMS LAS DE BZHIN GSHEGS
PA GZHAN YIN PAR MA GRUB PA KHO NA'I PHYIR, DE LA SKU MED CES
GSUNGS TE, JI LTAR GANGS LA SMAN DAG YOD PA DE LTAR RO, ,DER DE
MED, JI LTAR SHING LDON PA'I NAGS TSAL DAG LA SING GE YOD PA DE
LTAR RO, ,DE BZHIN GSHEGS PA

SKU LDAN MIN, ,JI LTAR NOR CAN NOR DANG LDAN PA DE LTAR RO, ,DE'I
PHYIR DE LTAR RNAM PA LNGAS YONGS SU BRTAGS NA GANG MI SRID PA'I,
DE BZHIN GSHEGS PA GANG ZHIG YIN, ,SGRUB PA JI SKAD BSTAN PA DAG
GIS YONGS SU BRTAGS NA, DE BZHIN GSHEGS PA ZHES BYA BA YOD PA MA
YIN PA NYID DO ZHES BYA BA'I

TSIG GI DON TO, DPER NA CHOM RKUN PA NYID LA MNGON PAR BRTZON PA
DAG LA YONGS SU BRTAGS PA NA GANG YANG DE YIN PAR MI 'THAD PA'I
PHYIR CHOM RKUN PA GANG ZHIG YIN ZHES BYA BA BZHIN NO, ,YANG DPER
NA PHUNG PO RNAMS MA GCOGS [*GCOG] PAR SKYES BU'AM, DBANG PHYUG CIS BYA
BA GANG ZHIG YIN ZHES BYA BA BZHIN NO, ,

DE'I PHYIR DE LTAR DE BZHIN GSHEGS PA MA GRUB PAS SGRUB PA DPE MA
TSANG BA NYID KYI SKYON YOD DO, ,GZHAN DAG GIS SMRAS PA, DE BZHIN
GSHEGS PA NI PHUNG PO RNAMS LA BRTEN NAS GRUB PA'I PHYIR, KHO BO
CAG LA SGRUB PA DES MI GNOD DO, ,'DIR BSHAD PA, GAL TE SANGS
RGYAS PHUNG PO LA, ,BRTEN

@210B NAS GDAGS PAR 'DOD NA, 'O NA DE LTA NA, NGO BO NYID LAS
MED, DE BZHIN GSHEGS PA NGO BO NYID MED PA DANG, RDZAS SU YOD PA
MA YIN NO ZHES BYA BA'I THA TSIG STE, DE NI DAM BCA' BA NYE BAR
GZHAG PA'O, ,PHYOGS KYI CHOS NI KHONG NA YOD DO, ,DPE NI DE'I
DBANG GIS MGAL ME'I 'KHOR LO DANG BUM PA DAG

BZHIN NO, ,'DIR RJES SU DPAG PA NI, DON DAM PAR DE BZHIN GSHEGS
PA NI NGO BO NYID MED PA DANG, RDZAS SU YOD PA MA YIN TE, GDAGS
PAR BYA BA'I PHYIR DPER NA MGAL ME'I 'KHOR LO BZHIN NAM, RDZAS SU
YOD PA MA YIN PA'I PHYIR DPER NA BUM PA BZHIN NO, ,MI MKHAS PA
KHA CIG 'DIR SMRAS PA, GAL

TE RE ZHIG MTSAN NYID LAS, ,GANG ZHIG BLO GZHAN SEL BA LA, ,DE YI
BLO MED BUM CHU BZHIN, ,DE NI KUN RDZOB YOD PA YIN, ,DON DAM YOD
PA DON GZHAN NO, ,ZHES 'BYUNG BA DES RDZAS SU YOD PA NYID 'GOG
PAR BYED NA NI DE KHO BO CAG LA MI GNOD DE, 'DI LTAR BUM PA ZHIG
PA DANG, BLO GZHAN SEL BA NA,

DE DAG LAS GZHAN PA'I GZUGS DAG LA DE DAG GI BLO YOD PAS, DE DAG
RDZAS SU YOD PA YIN PA'I PHYIR RO, ,DE NI BZANG PO MA YIN TE,
RDZAS SU YOD PA LA MTSAN NYID KYIS GNOD PA'I PHYIR RO, ,GANG ZHIG
PA DE RDZAS SU YOD PA LA GNOD PA NYID DO, ,DE'I BLO MED PA ZHES
NGES PAR GZUNG BA'I PHYIR GANG MA ZHIG PA DE LA

YANG DE'I BLO MED DO, ,NYE BAR LEN PA DANG BCAS PA GZHAN DAG SEL
BA LA GZHAN SEL BA ZHES BYA BAR 'DOD PA'I PHYIR RO, ,GZHAN DAG
GIS SMRAS PA, DON DAM PAR BUM PA NI RDZAS SU YOD PA YIN TE, SHES
BYA YIN PA'I PHYIR DPER NA GZUGS BZHIN TE, SHES PAR BYA BA YIN
PAS RDZAS DE SHES PAR BYA BA NI

RTOGS PAR BYA BA ZHES BYA BA'I THA TSIG GO, ,MTSAN NYID LAS SHES
PAR BYA BA'I SKAD KYI BYINGS DAG NI RTOGS PAR BYA BA'I DON YIN
PAR 'BYUNG BA'I PHYIR RO, ,BUM PA LA SOGS PA DAG KYANG RDZAS SU
YOD PA NYID DU GRUB PAS, BUM PA DANG, CHU BZHIN DU KUN RDZOB TU
YOD PA YIN NO ZHES BYA BA'I KHUNGS KYANG MED DO, ,

DE NI DBANG PO MA YIN TE, DON DAM PAR GZUGS RDZAS SU YOD PA NYID
DU MA GRUB PA'I PHYIR DPE MED DO, ,THA SNYAD DU NI MTSAN NYID JI
SKAD SMRAS PA NYID KYIS DNGOS PO THAMS CAD BTAGS PAR YOD PA NYID
YIN YANG, GANG ZHIG KYANG DE'I BLO MI 'JIG PA DE NI RDZAS SU YOD
PA YIN LA, GANG ZHIG PA NA DE'I BLO MED PA DE

@211A *, ,NI BTAGS PAR YOD PA YIN PAR RNAM PAR GZHAG GO, ,DNGOS
PO MED PA YANG DNGOS PO MED PA'I TSUL GYIS SHES BYA YIN YANG,
RDZAS SU YOD PA NYID MA YIN PAS MA NGES PA NYID KYANG YIN NO, ,DE
RDZAS SU YOD PA NYID DU RTOG NA NI GRAGS PA DANG, LUNG GIS GNOD
PAR 'GYUR BAS DE YANG RIGS

PA MA YIN NO,, ,,DBU MA'I RTZA BA'I 'GREL PA SHES RAB SGRON MA
BAM PO BCU DRUG PA, GZHAN DAG GIS SMRAS PA, PHUNG PO LNGA NI
GDAGS PAR BYA BA YIN YANG NGO BO NYID YOD PA YIN LA, DE YANG DE
BZHIN GSHEGS PAR GDAGS PA'I BRJOD PAR BYA BA YIN PAS, DE BZHIN
GSHEGS PA DE'I NGO BO NYID BCOS

MA MA YIN PA GANG YIN PA BLO LA NGES PAR BZHAG NAS, DE BZHIN
GSHEGS PA NGO BO NYID MED DO ZHES SGRUB NA NI GRUB PA LA SGRUB PA
YIN TE, PHUNG PO RNAMS BYAS PA YIN PA'I PHYIR RO, ,'ON TE GZHAN
LAS BYUNG BA'I DNGOS PO RGYU DANG, RKYEN GZHAN DAG LAS BYUNG
ZHING, SKYES PA BDAG NYID THOB PA GANG YIN PA

'GOG PAR BYED NA NI, 'O NA DES NA DPE MED DE DNGOS PO THAMS CAD
NI GZHAN LAS BYUNG BA'I MTSAN NYID KYI NGO BO NYID DANG BCAS PA
YIN PAS 'DI LTAR KHO BO CAG NI MGAL ME'I 'KHOR LO'I GZUGS LA SOGS
PA, MIG GI RNAM PAR SHES PA RNAM PAR RTOG PA MED PA'I SPYOD YUL
GANG DAG YIN PA

DE DAG NGO BO NYID DANG BCAS PA KHO NA YIN PAR 'DOD PA'I PHYIR
RO, ,DE NI BZANG PO MA YIN TE, 'DIR MGAL ME'I 'KHOR LO NYID NI
'KHRUL PA STE, NGOS DANG STENG DANG, 'OG NI NAM MKHA'I CHA DANG,
MGAL ME LA 'KHOR LO'I NGO BO NYID KYIS STONG PA DPE NYID DU 'DOD
PA'I PHYIR DANG, MGAL ME'I GZUGS

LA SOGS PA DAG GI SKYE BA BKAG PA'I PHYIR DANG, RDZAS SU YOD PA
NYID BKAG PA'I PHYIR DANG, DE DE BZHIN DU MIG GI RNAM PAR SHES PA
LA SOGS PA'I SPYOD YUL GZUGS LA SOGS PA DAG KYANG, MIG GI LTA BA
DGAG PA BZHIN DU BKAG PA'I PHYIR RO, ,NGO BO NYID LAS GANG MED
PA, ,DE GZHAN DNGOS LAS GA LA YOD, ,BDAG GI DNGOS

PO'I DNGOS PO GZHAN LA LTOS NAS GZHAN NYID 'GRUB PA'I PHYIR RO
ZHES BYA BAR DGONGS SO, ,YANG GZHAN YANG, GANG ZHIG GZHAN GYI
DNGOS BRTEN NAS, ,GDAGS PA'O, ,DE BDAG NYID DU MI 'THAD DO,
,GZHAN GYI DNGOS PO LA BRTEN NAS GDAGS PAR BYA BA YIN PA'I PHYIR
DPER NA, SGYU MA'I SKYES BU BZHIN TE,

@211B DE NI BDAG NYID MED DE NGO BO NYID MED DO ZHES BYA BA'I THA
TSIG GO, ,DE LTAR, GANG ZHIG BDAG NYID MED PA DE, ,JI LTAR DE
BZHIN GSHEGS PAR 'GYUR, ,DNGOS PO RNAMS NGO BO NYID YOD PAR SGRUB
PA'I DPE ZHES BYA BAR DGONGS SO, ,DE'I PHYIR SGRUB PA DPE MA
TSANG BA'I SKYON DE NYID YOD DO, ,YANG NA PHA ROL PO DAG 'DI

SKAD CES NGO BO NYID LAS MA GRUB TU ZIN KYANG, GZHAN GYI DNGOS PO
LAS GRUB PAS DPE NYID GRUB PA'I PHYIR DNGOS PO RNAMS NGO BO NYID
YOD PA KHO NAR GRUB BO ZHES ZER BA LA, 'DIR BSHAD PA, GAL TE NGO
BO NYID MED NA, ,GZHAN DNGOS YOD PAR JI LTAR 'GYUR, ,NGO BO NYID
MA GRUB PA KHO NA'I PHYIR GZHAN DU 'DOD

PA RGYU DANG RKYEN RNAMS MED PA'I PHYIR, DE DAG LAS BYUNG BA'I
GZHAN GYI DNGOS PO CAN DE YOD PA NYID MA YIN NO ZHES BYA BAR
DGONGS SO, ,DE'I PHYIR DPE'I SKYON DE NYID YOD DO, ,'DIR SMRAS
PA, DE BZHIN GSHEGS PA'I NGO BO NYID NGES PAR MA ZIN KYANG, YOD
YOD PA'I PHYIR DPE GRUB PAS SKYON MED DO, ,'DIR

BSHAD PA, NGO BO NYID DANG GZHAN DNGOS DAG ,MA GTOGS DE BZHIN
GSHEGS TE GANG, ,DE NI YOD PA MA YIN PA NYID DE, NGO BO NYID DANG
GZHAN GYI DNGOS PO DAG MA GTOGS PA'I DNGOS PO NI DON DAM PAR YOD
PA NYID DU MI 'GRUB PA'I PHYIR SKYON MED PA MA YIN NO, ,GNAS MA'I
BU'I SDE PA DAG GIS SMRAS PA,

DE BZHIN GSHEGS PA NI PHUNG PO RNAMS LA BRTEN NAS GDAGS PAR BYA
BA NYID YIN TE, DE NI DE NYID DANG GZHAN NYID DU BRJOD PAR BYA BA
MA YIN PAS PHUNG PO RNAMS KYI NGO BO NYID KYANG MA YIN LA, GZHAN
GYI NGO BO NYID KYANG MA YIN TE, DE'I PHYIR DE BZHIN GSHEGS PA
GRUB PAS RJES SU DPAG PA JI SKAD BSTAN PAS

DNGOS PO RNAMS NGO BO NYID MED PAR MA GRUB BO, ,'DIR BSHAD PA,
DON DAM PAR DE BZHIN GSHEGS PA'AM, DE BZHIN GSHEGS PA MA YIN PA
ZHIG DE BZHIN GSHEGS PA'I PHUNG PO RNAMS LA BRTEN NAS GDAGS PAR
BYA BA NYID YIN GRANG NA, DE LA GAL TE DE BZHIN GSHEGS PA YIN NA
NI DE DE LA BRTEN

PA DON MED PA NYID DO, ,'ON TE DE BZHIN GSHEGS PA MA YIN NA NI DE
LTA NA YANG, GAL TE PHUNG PO MA BRTEN PAR, ,DE BZHIN GSHEGS PA
'GA' YOD NA, ,SNGA ROL NA BDAG NYID GZHAN GYIS SO, ,DE NI DE GDOD
BRTEN 'GYUR ZHING, ,BRTEN NAS DE LAS 'GYUR LA RAG ,GAL TE DE LTAR
'GYUR ZHE

@212A *, ,NA; ,PHUNG PO RNAMS LA MA BRTEN PAR, ,DE BZHIN GSHEGS
PA 'GA' YANG MED, ,NYE BAR LEN PA MA GTOGS PAR DE BZHIN GSHEGS
PAR MI 'GRUB PA'I PHYIR RO, ,GANG ZHIG MA BRTEN YOD MIN PA, ,DE
BZHIN GSHEGS PA'I NGO BO NYID DO, ,DES NI JI LTAR NYER LEN 'GYUR,,

DES DE BZHIN GSHEGS PA'I PHUNG PO RNAMS NYE BAR LEN PAR MI BYED
PA NYID DE, DE BZHIN GSHEGS PA MA YIN PA'I PHYIR DPER NA DE LAS
GZHAN BZHIN NO, ,CI STE DE BZHIN GSHEGS PA MA YIN PAS, DE BZHIN
GSHEGS PA'I PHUNG PO RNAMS NYE BAR BLANGS NAS, DE BZHIN GSHEGS
PAR 'GYUR RO SNYAM DU SEMS

SHING; 'DI SKAD CES, GAL TE PHUNG PO MA BRTEN PAR, ,DE BZHIN
GSHEGS PA 'GA' YANG MED, ,DE NI DA GDOD BRTEN 'GYUR ZHING, ,BRTEN
NAS DE LA 'GYUR BA YIN, ,ZHES KYANG ZER NA, DE LA 'DI SKAD CES
BRJOD PAR BYA STE, CI STE DE PHUNG PO'I NGO BO NYID YIN NAM, 'ON
TE GZHAN GYI NGO BO NYID YIN,

DE LA GAL TE PHUNG PO'I NGO BO NYID YIN NA NI PHYOGS DE'I LAN
BTAB ZIN TO, ,'ON TE GZHAN GYI NGO BO NYID YIN NA NI DE YOD PA MA
YIN TE, PHUNG PO'I NGO BO NYID MA YIN PA'I PHYIR DPER NA, RI BONG
GI RVA BZHIN NO ZHES SNGAR BSTAN PA BZHIN NO, ,YANG BSHAD PA,
GANG ZHIG MA BRTEN YOD MIN PA, ,PHUNG PO'I MTSAN

NYID MA YIN PA'O, ,DES NI JI LTAR NYER LEN 'GYUR, ,DES NYE BAR
LEN PAR MI BYED PA NYID DE, MED PA'I PHYIR DPER NA NAM MKHA'I ME
TOG BZHIN NO ZHES BYA BAR DGONGS SO, ,DON DAM PAR DE BZHIN GSHEGS
PA SKYE BA'I SNGA ROL NA MED PA NI DE BZHIN GSHEGS PA'I NYE BAR
LEN PA DAG NYE BAR LEN PAR MI BYED DE,

SKYE BA'I SNGA ROL NA MED PA'I PHYIR DPER NA, DE BZHIN GSHEGS PA
MA YIN PA BZHIN NO, ,GAL TE 'KHOR BA LA THOG MA DANG THA MA MED
PA'I PHYIR DANG, DE BZHIN GSHEGS PA YANG DE NYID DANG GZHAN DU
BRJOD PAR BYA BA MA YIN PA'I PHYIR SNGA PHYI MI 'THAD PAS, SKYE
BA'I SNGA ROL NA MED PA'I PHYIR ZHES BYA BA'I GTAN TSIGS

DE'I DON MA GRUB PA NYID DO ZHE NA, DE NI BZANG PO MA YIN TE THA
SNYAD DU GTOGS PA'I BLO'I SPYOD YUL GYI DE BZHIN GSHEGS PA NI
SKYE BA'I SNGA ROL NA MED PA NYID DO ZHES BYA BAR SHES PAR BYA
STE 'DUS BYAS YIN PA'I PHYIR DPER NA BUM PA BZHIN NO, ,DE LTAR
THA SNYAD DU MED PAR GRUB PA'I GTAN TSIGS NYID DU BRJOD PA'I
PHYIR

@212B DANG; DE BZHIN GSHEGS PA YANG DE BZHIN GSHEGS PA'I PHUNG PO
RNAMS KYI SNGA ROL NA YOD PA NYID DU BSTAN DKA' BA'I PHYIR DE NI
MA GRUB PA LTAR SNANG BA NYID YIN NO, ,YANG GZHAN YANG, NYE BAR
BLANGS PA MA YIN PA, ,NYE BAR LEN PA CI LTAR 'GYUR, ,'O NA JI LTA
BU ZHE NA, NYE BAR LEN PA POS NYE BAR

BLANGS PA NYID NYE BAR LEN PA YIN PAR 'GYUR RO, ,NYE BAR LEN PA
MED PA YI, ,NYE BAR LEN PA MED PA'I NGO BO NYID DE, NYE BAR LEN
PA PO MA YIN PA'I ZHES BYA BA'I THA TSIG GO, ,DE BZHIN GSHEGS PA
CI YANG MED, ,YANG ZHES BYA BA'I SGRA NI NYE BAR LEN PA PO DANG,
NYE BAR LEN PA YANG BSDU BA'I DON TE, DE BZHIN

GSHEGS PA LA DE BZHIN GSHEGS PA'I NGO BO NYID MED DO ZHES BYA
BA'I TSIG GI DON TO, ,DE LA 'DIR TSIG GI DON GSAL BA'I DBANG GIS
RJES SU DPAG PA NI PHUNG PO LNGA LA GANG ZAG MED DE, BYAS PA'I
PHYIR DPER NA BUM PA BZHIN NO, ,DE BZHIN DU RTEN CING 'BREL PAR
'BYUNG BA NYID DANG, MI RTAG PA NYID

DANG, YANG DAG PA DANG, LOG PA BA DANG, THE TSOM CAN GYI SHES
PA'I YUL NYID DANG, DGA' BA DANG, YONGS SU GDUNG BA'I RGYU NYID
DANG, BDEN PAR GTOGS PA NYID LA SOGS PA'I GTAN TSIGS DAG GI PHYIR
RO ZHES KYANG BRJOD PAR BYA'O, ,GNAS MA'I BU'I SDE PA DAG YANG
PHYIR ZLOG PAR BYED DE,

DON DAM PAR DE BZHIN GSHEGS PA YOD PA KHO NA YIN TE, DE BZHIN
GSHEGS PAS MED DO ZHES LUNG MA BSTAN PA'I PHYIR RO, ,'DI NA GANG
YOD PA MA YIN NA DE NI DE BZHIN GSHEGS PAS MED PAR GSUNGS TE,
DPER NA MU STEGS BYED KYIS YONGS SU BRTAGS PA'I BDAG BZHIN NO,
,DE BZHIN GSHEGS

PA MED PAR MA GSUNGS TE, GZHAN GYIS DE BZHIN GSHEGS PA MYA NGAN
LAS 'DAS PHAN CHAD MED DAM ZHES ZHUS PA NA DE NI LUNG MA BSTAN TO
ZHES GSUNGS PA'I TSIG DES DE DGAG PA YANG GSUNGS PAS, DE'I PHYIR
DON DAM PAR DE BZHIN GSHEGS PA YOD PA KHO NA YIN TE, DE'I PHYIR
DE NI RANG DBANG DU RJES

SU DPAG PA YIN PAS, GTAN TSIGS 'GAL BA 'KHRUL PA MED PA'I GNOD PA
YANG YOD DO, ,BSHAD PA, DE BZHIN GSHEGS PAS KHANG PA BRTZEGS MA'I
NANG NAS SKYES PA'I SHING AA MRA'I 'BRAS BU'I RO'I BYE BRAG TU
LUNG DU MA BSTAN PA LA SOGS PA DAG GIS GTAN TSIGS KYI DON 'GAL BA
NYID YIN PA'I

@213A *, ,PHYIR, DE NI RIGS PA MA YIN PAS RTOG GE PHYI MAS GNOD
PA YANG MED LA, RANG DBANG DU RJES SU DPAG PA YANG MA YIN NO,
,GOS DMAR SDE DAG GIS SMRAS PA, DON DAM PAR DE BZHIN GSHEGS PA
YOD PA KHO NA YIN TE, NYE BAR LEN PAS GDAGS PAR BYA BA YIN PA'I
PHYIR RO, ,

'DI NA GANG YOD PA MA YIN PA DE NI NYE BAR LEN PAS GDAGS PAR BYA
BA MA YIN TE, DPER NA SBRUL GYI RKANG PA BZHIN NO, ,DE BZHIN
GSHEGS PA NI NYE BAR LEN PAS RNAM PAR GROL BA, BLA NA MED PAS RAB
TU PHYE BA'I PHUNG PO'I RGYUD LA BRTEN NAS GDAGS PAR BYA BA YIN
TE, DE LTAR YANG MDO SDE LAS SANGS RGYAS

ZHES BYA BA'I MTSAN 'DI NI, YUM GYIS MA BTAGS YAB KYIS MA BTAGS
LHA RNAMS KYI BAR GYIS MA BTAGS TE, 'O NA JI LTA BU ZHE NA, SANGS
RGYAS BCOM LDAN 'DAS RNAMS KYI MTSAN DE NI RNAM PAR GROL BA'I
MTHA' LAS BYUNG BA YIN NO ZHES BYA BA LA SOGS PA GSUNGS PAS, DE'I
PHYIR DON DAM PAR DE BZHIN GSHEGS

PA YOD PA KHO NA YIN NO, ,'DIR BSHAD PA, JI LTAR DON DAM PAR DE
BZHIN GSHEGS PA YOD PA KHO NA YIN NO ZHES MI 'THAD PA DE LTAR
SNGAR, SKU MIN SKU LAS GZHAN MA YIN, ,DE LA SKU MED DE DER MED,
,DE BZHIN GSHEGS PA SKU LDAN MIN, ,DE BZHIN GSHEGS PA GANG ZHIG
YIN, ,ZHES BYA BA DES DPYAD

ZIN PAS, DE'I PHYIR DE LTAR, RNAM PA LNGAS NI BTZAL BYAS NA,
,GANG ZHIG DE NYID GZHAN NYID DU, ,MED PA'I DE BZHIN GSHEGS PA
DE, ,NYE BAR LEN PAS JI LTAR GDAGS, ,DON DAM PAR DE BZHIN GSHEGS
PA'I NGO BO NYID DU'O, ,GDAGS PAR BYA BA NYID YOD NA NI, BUM PA
LA SOGS PA'I YOD

PA NYID BZHIN DU, DE BZHIN GSHEGS PA YANG YOD PA NYID DU 'GYUR
TE, DE LTA NA NI 'DOD PA NYAMS SO, ,GDAGS PAR BYA BA YIN PA'I
PHYIR RO ZHES BYA BA'I GTAN TSIGS DE'I DON KYANG DON DAM PAR MA
GRUB PA NYID DO, ,DON 'GAL BA NYID KYANG YIN TE, BUM PA LA SOGS
PA NYE BAR LEN PAS GDAGS

PAR BYA BA DAG NI, THA SNYAD DU YOD PA NYID YIN PA'I PHYIR RO,
,GDAN DAG GIS SMRAS PA, NYE BAR LEN PA MED PA YI, ,DE BZHIN
GSHEGS PA CI YANG MED, ,CES GANG SMRAS PA DE MI RIGS TE KHO BO
SMRA'O, ,DE BZHIN GSHEGS PA'I NYE BAR LEN PA NI NYE BAR LEN PA PO
DANG BCAS PA NYID YIN TE, NYE BAR

@213B LEN PA YIN PA'I PHYIR RO, ,'DI NA GANG NYE BAR LEN PA PO
DANG BCAS PA NYID MA YIN PA DE NI NYE BAR LEN PA MA YIN TE, DPER
NA RUS SBAL GYI SPU LA SOGS PA BZHIN NO, ,DE BZHIN GSHEGS PA'I
NYE BAR LEN PA PHUNG PO LNGA NI SANGS RGYAS KYI CHOS MA 'DRES PA
LA SOGS PA ZAG PA MED PA DAG GI GZHI YIN PAS, DE'I

PHYIR GTAN TSIGS JI SKAD SMOS PA'I MTHUS, DE BZHIN GSHEGS PA'I
NYE BAR LEN PA NI, NYE BAR LEN PA PO DANG BCAS PA NYID YIN TE,
NYE BAR LEN PA PO GANG YIN PA DE NI DE BZHIN GSHEGS PA'O, ,DE YOD
PAS DPE GRUB PA'I PHYIR 'DOD PA'I DON GRUB BO, ,'DIR BSHAD PA,
GANG ZHIG NYE BAR

BLANG BA DE NYE BAR BLANG BAR BYA BA'O, ,DE NI NGO BO NYID LAS
MED, ,NYE BAR BLANG BA'I NGO BO NYID DU YOD PA MA YIN NO ZHES BYA
BA'I THA TSIG GO, ,DE LTAR YANG SNGAR, NYE BAR LEN PA LA NYE BAR
LEN PA'I NGO BO NYID MED DE, LTOS PA DANG BCAS PA'I PHYIR DPER NA
NYE BAR LEN PA PO BZHIN NO ZHES RGYA CHER BSTAN ZIN TE, ,

DE'I PHYIR NYE BAR LEN PA YIN PA'I PHYIR RO ZHES BYA BA'I GTAN
TSIGS DE'I DON MA GRUB PA NYID DANG, DON 'GAL BA NYID DO, ,GAL TE
NYE BAR LEN PA NI GZHAN GYI DNGOS PO LAS 'GRUB PAS JI SKAD SMRAS
PA'I SKYON MED DO ZHE NA, DE YANG BZANG PO MA YIN TE, BDAG GI
DNGOS LA GANG MED PA, ,DE GZHAN

DNGOS LA YOD RE SKAN, ,NYE BAR LEN PA NI GZHAN LAS YOD PAR MI
'GYUR BA NYID DO ZHES BYA BA'I TSIG GI DON TO, ,GZHAN LAS SKYE BA
MED PAR NI SNGAR BSTAN ZIN PAS YANG BSTAN MI DGOS SO, ,DE'I PHYIR
DE LTAR YONGS SU BRTAGS NA, DE LTAR NYER BLANG NYER LEN PA, ,RNAM
PA KUN GYIS STONG PA YIN, ,

RNAM PA KUN GYIS ZHES BYA BA NI NGO BO NYID DANG GZHAN GYI DNGOS
PO DANG DE NYID DANG GZHAN NYID LA SOGS PA DAG GIS SO, ,DE'I
PHYIR DON DAM PA'I DE KHO NA MTHONG BA DAG NYE BAR BLANG BA DANG,
NYE BAR LEN PA PO RTOGS PA DE LTA BU DES, STONG PAS DE BZHIN
GSHEGS STONG PA, ,JI LTA BUR NI 'DOGS PAR 'GYUR, ,DBU

MA SMRA BA DAG PHUNG PO LNGA LA BRTEN NAS, THA SNYAD DANG RJES
SU MTHUN PAR BCOM LDAN 'DAS THAMS CAD MKHYEN PA STOBS BCU DANG,
MA 'DRES PA DANG, MI 'JIG PA LA SOGS PA'I YON TAN GYI TSOGS BSAM
GYIS MI KHYAB CING, RMAD DU BYUNG BA'I 'OD ZER DAG GIS GSAL BAR
GYUR PA, BKA' 'GRO BA

@214A *, ,MTHA' DAG GIS BKUR BA ZHES 'DOGS PAR BYED DE, DES NA
GANG ZAG GCIG KHO NA 'BYUNG BA NA SKYE BO MANG PO LA PHAN PA
DANG, SKYE BO MANG PO LA BDE BA'I PHYIR 'BYUNG NGO ZHES BYA BA LA
SOGS PA DANG, DE BZHIN DU DGE BA'I BSHES GNYEN DE LA BRTEN NAS
SEMS CAN SKYE BA'I CHOS CAN RNAMS SKYE BA'I

SDUG BSNGAL LAS RNAM PAR GROL LO ZHES BYA BA LA SOGS PA DANG, DE
BZHIN DU, YONGS SU SHES BYA YONGS SHES SHING, ,SPANG BAR BYA BA
SPANGS PAR GYUR, ,BSGOM PAR BYA BA BSGOMS ZIN PAS, ,BZOD LDAN DE
PHYIR NGA SANGS RGYAS, ,ZHES BYA BA LA SOGS PA'I LUNG KHAS BLANGS
PA LA YANG GNOD PA

MED DO, ,GAL TE DON DAM PAR KHAS MA BLANGS PA'I PHYIR JI SKAD
SMRAS PA'I SKYON LDOG PA MED DO ZHE NA, DON DAM PAR DE YOD PA
NYID DU STON PA'I RJES SU DPAG PA MED PA'I PHYIR DANG, DE LTAR
KHAS MA BLANGS PA KHO NAR 'GOG PAR BYED PA'I PHYIR SKYON MED DO,
,MU STEGS CAN NGAN PA MIG NA BAS NYI MA'I DKYIL

'KHOR GYI 'OD ZER MI BZOD PA BZHIN DU, STOBS BCU DRI MA MED PA'I
DKYIL 'KHOR BA THAMS CAD SNANG BAR BYED PA'I GSUNG MA NOR BA'I
'OD ZER MI BZOD PA DAG GIS SMRAS PA, DE BZHIN GSHEGS PA NI THAMS
CAD MKHYEN PA MA YIN TE, MA YIN PA'I PHYIR DPER NA DE LAS GZHAN
BZHIN NO, ,YANG NA DE

BZHIN GSHEGS PA'I YE SHES NI THAMS CAD MKHYEN PA'I YE SHES MA YIN
TE, SHES PA YIN PA'I PHYIR DPER NA SO SO'I SKYE BO'I SHES PA
BZHIN NO, ,YANG NA DE BZHIN GSHEGS PA'I SKU NI THAMS CAD MKHYEN
PA'I YE SHES KYI GZHI MA YIN TE, LUS YIN PA'I PHYIR DPER NA SO
SO'I SKYE BO'I LUS

BZHIN NO, ,DE LA 'DIR DON DAM PA PA'I DE BZHIN GSHEGS PA THAMS
CAD MKHYEN PA MA YIN NO ZHES STON PA NI MI YIN PA'I PHYIR ZHES
BYA BA'I GTAN TSIGS KYI DON MA GRUB PA NYID DE, ,CHOS KYI SKU NI
MI LA SOGS PA'I SPROS PA DANG BRAL PA'I PHYIR DANG, 'JIG RTEN LAS
'DAS PA ZAG PA MED PA'I CHOS

KYI CHOGS KYANG KHAMS GSUM PAR MA GTOGS PA'I PHYIR RO, ,'DIS BYAS
PA NYID LA SOGS PA'I GTAN TSIGS KYI SKYON DAG KYANG SHES PAR BYA
ZHING MI PHAL PA LA SOGS PA'I DPE'I SKYON DAG KYANG BRJOD PAR
BYA'O, ,YE SHES KYI PHYOGS LA YANG RNAM PA DE NYID KYIS GTAN
TSIGS DANG, DPE'I SKYON

@214B DAG DANG, DE'I GTAN TSIGS 'DZIN PA NYID DANG, DMIGS PA DANG
BCAS PA NYID LA SOGS PA'I SKYON DAG KYANG BRJOD PAR BYA'O, ,SKU'I
PHYOGS LA YANG GTAN TSIGS DANG, DPE'I SKYON DAG DE BZHIN NO,
,THAMS CAD MKHYEN PA MA YIN NO, ,ZHES DAM BCAS PA DE'I DON KYANG
RE ZHIG GANG YIN, CI THAMS CAD

NI MI MKHYEN LA, CUNG ZAD MKHYEN PA YIN NAM, 'ON TE CUNG ZAD
KYANG MI MKHYEN PA YIN, DE LA GAL TE BRTAG PA SNGA MA LTAR 'DOD
NA NI DES CI ZHIG MI MKHYEN PAR 'DOD, GAL TE DBANG PO LAS 'DAS
PA'O ZHE NA DES DE MKHYEN TE, SHES BYA YIN PA'I PHYIR NYID KYI
PHYAG MTHIL DU NOR BU DRI MA MED PA LA SOGS PA

BZHAG PA BZHIN NO, ,'ON TE BRTAG PA PHYI MA LTAR 'DOD NA NI
PHYOGS SNGA MA LA GNOD PA DANG, GRAGS PAS GNOD DE, DE NI MI YIN
PA'I PHYIR ZHES KHAS BLANGS PA'I PHYIR DANG, SO SO'I SKYE BO LA
SOGS PA'I DPE DAG 'JIG RTEN LA GRAGS PAS MI RUNG STE, DE DAG GIS
KYANG YUL 'GA' ZHIG SHES PA'I PHYIR RO, ,

CI STE GZHAN DAG GIS 'DAS PA DANG, MA 'ONGS PA DANG, DA LTAR DU
GTOGS PA DANG, MA GTOGS PA DAG JI LTAR SHES PA DE LTAR BCOM LDAN
'DAS KYIS MI MKHYEN TO ZHE NA NI GRUB PA LA SGRUB PA YIN TE, DE
DAG GI LOG PA'I SHES PAS SHES BYA DAG LOG PAR SHES PA'I PHYIR RO,
,CI STE MKHYEN PA MA YIN NO ZHES

BYA BA, NGAN PA MKHYEN PA'O ZHE NA NI KHO BO CHAG GI STON PA
THAMS CAD SHES PA'O ZHES SGRUB PA RNAMS KYI RANG GI STON PA DAG
GIS GTAN TSIGS THAMS CAD MA NGES PA NYID DO, ,DPYOD PA CAN DAG GI
NI RGYAL DPOG PA LA SOGS PA DAG GIS MA NGES PA NYID DE, RE ZHIG
RAB RIB KYIS ZIL GYIS NON PA DE DAG LA 'DI SKAD

CES DRI BAR BYA STE, GANG GIS SHES BYA GANG GI NGO BO NYID SHES
PA DE YANG DAG PA'I SHES PA DANG LDAN PAR BRJOD PAR BYA STE, DE
DAG GAL TE 'DI SKAD CES 'DI'I NGO BO NYID NI 'DI'O ZHES DE DAG
GRUB PA'I MTHA' YONGS SU BZUNG STE, SMRA NA DGAG PA SKABS JI LTAR
GSUNGS PA DAG RGYA CHER BRJOD PAR BYA'O, ,GANG DAG

MKHAS PAR RLOM PAS 'KHRUL PA DAG GIS SMRAS PA, DE BZHIN GSHEGS PA
NI THAMS CAD MKHYEN PA MA YIN TE, LUNG DU MA BSTAN PA'I DNGOS PO
LUNG DU MA BSTAN PA'I PHYIR DANG, MDZES LDAN MA GSOD PA MA SBRANG
PA'I PHYIR DANG, BRAM ZE'I BU MO DREGS MAS SKUR BA BTAB PA'I
PHYIR DANG, GRONG KHYER DMAR CAN

@215A *, ,GYI BU 'JIG PA MA NGES PA'I PHYIR DANG, 'KHOR BA'I
SNGON GYI MTHA' MI MNGON NO ZHES RANG NYID MI SHES PAR KHAS
BLANGS PA'I PHYIR DANG, LHAS BYIN RAB TU PHYUNG BA LA SOGS PA DAG
GI PHYIR DPER NA MI PHAL PA BZHIN NO, ,DE DAG GI YANG DAM BCAS
PA'I DON RNAM PAR BRTAGS NAS SKYON JI SKAD

BSTAN PA DAG NYID BRJOD PAR BYA ZHING, GTAN TSIGS DANG, DPE'I
SKYON DAG KYANG CI RIGS PAR BRJOD PAR BYA'O, ,CI STE THAMS CAD DU
LUNG MA BSTAN PA'I PHYIR ZHES GTAN TSIGS BRJOD NA, DE LTA NA YANG
RANG GI STON PA DAG GI MA NGES PA NYID YIN PAS, DE BZHIN GSHEGS
PA NI PHYIN CI MA LOG PAR

MKHYEN PA YIN NO ZHES BA GA RKYONG STE SMRA BAR BYA'O, ,THAMS CAD
CES BYA BA YANG GANG YIN, GAL TE SROG LA SOGS PA DAG GAM, TSIG GI
DON DRUG GI RDZAS DAG GAM, GTZO BO DANG, SKYES BU'O ZHE NA NI,
DE DAD DE LTAR NGO BO NYID YOD PA MA YIN PAS, DE DAG THAMS CAD
NYID MA YIN NO, ,CI STE

SPYI'O ZHE NA NI DES DE DAG NGO BO NYID MED PA NYID DU YANG DAG
PA JI LTAR BA BZHIN DU MKHYEN TE, DE LTAR NI BSTAN KYANG ZIN LA
STON PAR YANG 'GYUR RO, ,DPYOD PA CAN DAG LAS KHA CIG GIS SMRAS
PA, DE BZHIN GSHEGS PA'I GSUNG RAB NI THAMS CAD MKHYEN PA MA YIN
PAS SMRAS PA YIN TE, BYED PA PO DANG BCAS

PA'I PHYIR DPER NA, BYE BRAG PA LA SOGS PA'I BSTAN BCOS BZHIN NO,
,DE DAG GI DAM BCAS PA'I DON KYANG RNAM PAR BRTAGS NAS SNGA MA
BZHIN DU SKYON BRJOD PAR BYA'O, ,RIG BYED NI BYED PA PO DAN BCAS
PA YIN TE, KLAG PAR BYA BA YIN PA'I PHYIR DPER NA BYE BRAG LA
SOGS PA'I BSTAN BCOS BZHIN PAS

RIG BYED KYANG BYED PA PO DANG BCAS PA'I PHYIR ZHES BYA BA'I
PHYIR ZHES BYA BA'I GTAN TSIGS MA NGES PA NYID DO, ,CI STE RIG
BYED KYI TSIG DAG NI BYAS PA MA YIN TE, BYED PA PO MI DRAN PA'I
PHYIR RO ZHE NA, DE NI BZANG PO MA YIN TE, GTAN TSIGS KYI RJES SU
'GRO BA BSTAN DKA' BA'I PHYIR RO, ,LUNG LAS, NGES BRJOD NI RI BO
NGES

PA ZHES BYA BAR BYAS LA, SNYAN TSIGS DAG NI RI BO SNYAN PA ZHES
BYA BAR BYAS, SRID SRUNG NYI MA'I RGYUD NI RI BO SKAL LDAN BUG
RON CAN DU BYAS SO ZHES 'BYUNG BAS, GTAN TSIGS KYI DON RANG LA MA
GRUB PA NYID DO, ,GAL TE GSAL BA DAG GI SKYON MED DO ZHE NA,
PHYOGS DES KYANG MI NUS TE, GSAL BA SNGA MA BZHIN

@215B DU DGAG PA'I PHYIR RO, ,RIG BYED KYI TSIG DAG NI BYAS PA
YIN TE, RTOGS PAR 'DOD PA'I DON GO SLA BA NYID DU TSIG GI RIM PA
BSTAN PA'I PHYIR, DPER NA GRANGS CAN GYI BSTAN BCOS KYI TSIG DAG
BZHIN NO, ,DE BZHIN DU JI SKAD BSTAN PA'I YAN LAG LHAG MA DAG
'DOD PA DANG BCAS PA NYID DANG, GZUNG BA NYID

DANG; BRJOD PAR BYA BA NYID DANG, DON DANG LDAN PA NYID DANG,
CHOS SGRUB PA NYID LA SOGS PA'I GTAN TSIGS DAG GI PHYIR RO ZHES
KYANG RJES SU DPAG PA RGYAS PAR BRJOD PAR BYA'O, ,DPYOD PA CAN
DAG GIS RAB TU BRTAG PA'I SGRA LA NI SGRA'I NGO BO NYID MED DE,
DBANG PO'I GZUNG BA YIN PA'I PHYIR DPER NA

GZUGS BZHIN NO, ,SGRA NI GSAL BAR BYA BA MA YIN TE, RTOGS PA'I
RGYU YIN PA'I PHYIR DPER NA, YAN LAG GI RGYU LAS BZHIN NO, ,DE
BZHIN DU YOD PA NYID DANG, BRJOD PAR BYA BA NYID DANG, SHES BYA
NYID DANG, CHOS SGRUB PA NYID DANG, DGA' BA DANG, YONGS SU GDUNG
BA'I RGYUD LA SOGS PA'I GTAN

TSIGS DAG GI PHYIR RO ZHES KYANG RJES SU DPAG PA RGYAS PAR BRJOD
PAR BYA'O, ,'DIS SNGON MA BYUNG BA'I LHA NYID KYIS GSAL BAR BYA
BA NYID YIN NO ZHES ZER BA DGAG PA YANG KHONG DU CHUD PAR BYA'O,
,RIG BYED NI BYED PA PO TSUL KHRIMS 'CHAL PAS BYAS PAR SHES PAR
BYA STE, 'TSE BA DANG, BGROD PAR BYA BA MA YIN

PAR 'GRO BA DANG, CHANG 'THUNG BA CHOS SU STON PA'I PHYIR, DPER
NA PAR SIG LA SOGS PA'I BSTAN BCOS BZHIN NO, ,GAL TE BSTAN BCOS
LAS 'BYUNG BA'I TSE BA NI CHOS MA YIN PA MA YIN TE, GSANG SNGAGS
KYIS YONGS SU GZUNG BA'I PHYIR, DPER NA DUG ZA BA BZHIN NO ZHE
NA, DE NI BZANG PO MA

YIN TE, MA BYIN PAR LEN PA DANG, 'DOD PAS LOG PAR G-YEM PA LA
SOGS PA DAG GIS MA NGES PA NYID YIN NO, ,'TSE BA NI NGAN 'GRO'I
RGYU'I YIN TE, BSAMS BZHIN DU MA NOR BA GSOD PA'I PHYIR, DPER NA
THA MAL PAR PHYUGS GSOD PA BZHIN NO, ,YANG NA MCHOD SBYIN GYI
GNAS SU 'TSE

BA'I MTSAN NYID KYI BYA BA NI NGAN 'GROR 'GRO BA'I RGYU YIN TE,
GZHAN GSOD PAR RJES SU GNANG BA SNGON DU BTANG BA NYID YIN NA BYA
BA'I KHYAD PAR YIN PA'I PHYIR DPER NA, MCHOD SBYIN GYI GNAS MA
YIN PAR 'TSE BA'I MTSAN NYID KYI BYA BA BZHIN NO, ,GANG DAG 'JIG
RTEN RGYANG PHAN PA DAG PAS KYANG SDIG CHE BA RIG

@216A *, ,BYED SMRA BA'I THAM LAG GI RJES SU ZHUGS NAS, MCHOD
SBYIN GYI GNAS SU 'TSE BA'I MTSAN NYID KYI BYA BA NI MCHOD SBYIN
GYI GNAS MA YIN PAR 'TSO BA'I MTSAN NYID KYI BYA BA LTAR CHOS MA
YIN PA MA YIN TE, BSTAN BCOS LAS CHOS MA YIN PA MI STON PA'I
PHYIR DPE MA GRUB BO ZHES ZER RO, DE DAG

NI 'JIG RTEN RGYANG PHAN PA BLO GROS SBYANG BA MA BYAS PA MI DGE
BA'I BYA BA LA MNGON PAR DGA' BA'I SEMS DANG LDAN PA RNAMS KYI
'JUG PA GANG YIN PA DE GTZO CHER SGRUB PAR BYED PA YIN PAS, GTAM
'DRE BAR BYA BA YANG MA YIN MOD KYI, 'ON KYANG DE DAG GI LUGS
DGAG PA BRJOD PAR BYA STE, MCHOD SBYIN

GYI GNAS SU 'TSE BA'I MTSAN NYID KYI BYA BA GANG YIN PA DE NI TSE
'DI LA DE'I GNAS LA 'BRAS BU JI LTA BUR MNGON PAR SGRUB PAR BYED
PA DE LTA BU KHO NA'I 'BRAS BU TSE PHYI MA LA BYED PA PO LA MNGON
PAR SGRUB PAR BYED PA YIN TE, BYA BA'I KHYAD PAR YIN PA'I PHYIR
DPER NA SBYIN PA BZHIN NO, ,GANG DAG 'DI SKAD CES

PHYUGS MCHOD SBYIN DU SPYAD PA NI CHOS MA YIN PA MA YIN TE, DE'I
CHED YIN PA'I PHYIR GANG ZHIG GANG GI CHED DU SBYAR BA DE DE'I
CHED DU SPYAD PA CHOS MA YIN PA'I RGYUR MI 'GYUR TE, DPER NA
SBYIN BDAG GIS BRAM ZE'I CHED DU 'BRAS CHAN SBYAR BA BZHIN NO
ZHES ZER BA DE NI BZANG PO MA YIN TE, 'GA' ZHIG GIS PHYUGS

MCHOD SBYIN GYI CHED DU SPRUL TO ZHES BYA BA DE MI 'GRUB STE,
SPRUL PA PO 'GA' ZHIG GIS BLO SNGON DU BTANG STE, BYAS PAR KHAS
MA BLANGS PA'I PHYIR RO, ,DUD 'GRO PHYUGS NGAN 'GRO LOG PAR LTUNG
BAR SKYES PA BDE BA SHIN TU DKON PA, SHA KHO NA MED PA'I 'JIGS
SKRAG PA MYA NGAN BYA BAR 'OS PA DAG GSAD PAS,

LHA LHA'I PHRENG BA DANG, BYUG PA DANG, RGYAN DANG, GOS 'CHANG
BA'I GZUGS CAN BDUD RTZI MCHOG TU YID DU 'ONG BA, RO ZHIM PO'I
ZAS ZA BA 'BYOR BA CHEN PO DANG LDAN PA RNAMS DGA' BAR 'GYUR RO
ZHES BYA BA DE LA SU ZHIG YID CHES PA SKYE BAR 'GYUR, PHYUGS DAG
NI MCHOD SBYIN GYI CHOD MA YIN TE, LONGS

SPYAD PAR BYA BA YIN PA'I PHYIR, DPER NA MCHOD SBYIN BYA BA'I
'BRAS BU BZHIN NO, ,DE BZHIN DU YOD PA NYID LA SOGS PA'I GTAN
TSIGS DAG GI PHYIR RO ZHES KYANG RJES SU DPAG PA RGYAS PAR BSHAD
PAR BYA'O, ,DE NI PHYOGS TZAM ZHIG NYE BAR BSTAN PA YIN TE, ZHAR
LA BSHAD PAS CHOG GO, ,DE'I PHYIR DE LTAR

@216B THAMS CAD MKHYEN PA NI CHOS THAMS CAD NGO BO NYID MED PA
NYID PHYIN CI MA LOG PAR STON PA BKA' LHA DANG MI'I BLA MA RNAMS
KYIS BKUR BA DE, DE NYID BCOM LDAN 'DAS STOBS BCU MNGA' BA YIN
NO, ,GTAM HA CANG 'PHROS PAS CHOG GIS, SKABS NYID LA 'JUG PAR
BYA'O, ,'DIR SMRAS PA, KHYED KYIS CHOS

THAMS CAD SPROS PA MED DO ZHES KHAS BLANGS LA, CHOS THAMS CAD
STONG PA'O ZHES SPROS PA YANG BYED PAS DE'I PHYIR KHAS BLANGS PA
LA GNOD PAR 'GYUR RO, ,'DIR BSHAD PA, DE NI BDEN MOD KYI, GAL TE
CHOS THAMS CAD STONG NGO, ,ZHES MA BSTAN PAR YANG SGRUB PAR BYED
PAS, THOS PA LAS BYUNG BA'I SHES

PA MED PAR CHOS THAMS CAD STONG NGO ZHES BYA BAR RTOGS PAR 'GYUR
NA NI, DON DAM PAR, STONG NGO ZHES KYANG MI BRJOD DO, ,MI STONG
ZHES KYANG MI BYA ZHING, ,GNYIS DANG GNYIS MIN MI BYA STE, ,DA
LTAR MA YIN PAS, DE'I PHYIR BSOD NAMS DANG, YE SHES KYI TSOGS
DANG RJES SU MTHUN PAR SGRUB PAR BYED

PA RNAMS KYIS DE LTAR RTOGS PAR BYA BA'I PHYIR STONG PA NYID LA
SOGS PA'I BRJOD PA DAG GIS, GDAGS PA'I DON DU BRJOD PAR BYA,
,YANG DAG PA MA YIN PAR RTOGS PA'I DRI MA BKRU BA'I PHYIR RO, ,DE
LTAR RE ZHIG LTA BA'I LING TOG GZHIG PA'I PHYIR SHES BYA STONG
NGO ZHES BRJOD PAR BYA'O, ,MED PAR LTA BA SPANG

PA'I PHYIR SGYU MA DANG, SMIG RGYU LTA BU'I BDAG NYID KYIS MI
STONG NGO ZHES KYANG BRJOD PAR BYA'O, ,DON DAM PAR RANG LAS SKYE
BA MED PA'I PHYIR DANG, SGYU MA LA SOGS PA'I NGO BO NYID KYI BDAG
NYID DU SKYES PA'I PHYIR GNYI GA ZHES KYANG BRJOD PAR BYA'O,
,GANG YANG RUNG BA'I MTHAR LTUNG BA YONGS SU SPANG BA'I PHYIR
DANG,

BDEN PA GNYIS LA RNAM PAR LTOS PAS GNYI GAR LTA BA'I SKYON GYI
DUG BSAL BA'I PHYIR DANG, DON DAM PAR BDEN PA RTOGS PAR BYA BA'I
PHYIR GNYI GA MA YIN NO ZHES KYANG BRJOD PAR BYA'O, ,DE'I PHYIR
DE LTAR YANG DAG PA MA YIN PAR RTOGS PA'I DRI MA BKRU BA'I PHYIR
RO, ,STONG PA NYID LA SOGS PA BRJOD DE, JI SKAD DU

STONG PA NYID NI LTA BAR GYUR PA THAMS CAD LAS NGES PAR 'BYIN
PA'O ZHES GSUNGS PA LTA BU'O, ,GZHAN YANG, GAL TE DNGOS PO RANG
BZHIN YOD, ,STONG MTHONG YON TAN CI ZHIG YOD, ,RTOG PAS BCINGS PA
MTHONG BAS NA, ,'DIR NI DE NYID DGAG PAR BYA, ,ZHES BSHAD PA LTA
BU'O, ,GAL TE GNYI

@217A *, ,GA MA YIN NO ZHES SPROS PAR BYED PAS SPROS PA MA SPANGS
SO ZHE NA, DE LAS GZHAN PA'I SPROS PA DAG DGAG PAR 'DOD PAS DE
SKAD SMRAS KYANG SKYON MED DE, DPER NA RANG NYID SGRA MI 'DOD PAS
GZHAN DAG GI SGRA DGAG PAR 'DOD PA'I PHYIR, SGRA MA 'BYIN SGRA MA
'BYIN ZHES BRJOD PA LA

SKYON MED PA BZHIN NO, ,YANG NA DON DAM PA STON PAR BYED PA'I
RGYU'I SHES PA THA SNYAD PA'I SHES PA'I KHYAD PAR LA DON DAM PAR
NYE BAR GDAGS PAR BYAS NAS, DON DAM PAR DNGOS PO RNAMS STONG NGO
ZHES DAM BCAS PA'I PHYIR SKYON MED DE, 'OG NAS KYANG, THA SNYAD
LA NI MA BRTEN PAR, ,DAM PA'I DON NI

BSTAN MI NUS, ,ZHES 'BYUNG NGO, ,GZHAN YANG MI STONG PA DGAG PA
KHO NA'I PHYIR STONG PA NYID CES BRJOD PAR ZAD KYI STONG PA NYID
DU SGRUB PA GTZO CHER MA BSTAN PAS SKYON MED DO, ,DE'I PHYIR DE
LTAR DE BZHIN GSHEGS PA'I NGO BO NYID STONG YANG, GANG DAG 'DI
SKAD CES 'DI LA DE BZHIN GSHEGS PA DE RTAG PA'AM, MI

RTAG PA'AM, RTAG KYANG RTAG LA, MI RTAG KYANG MI RTAG PA'AM, RTAG
PA YANG MA YIN MI RTAG PA YANG MA YIN PA'AM, DE BZHIN DU 'JIG
RTEN MTHA' YOD PA'AM, 'JIG RTEN MTHA' MED PA'AM, MTHA' YOD KYANG
YOD LA MED KYANG MED PA'AM, MTHA' YOD PA YANG MA YIN, MTHA' MED
PA YANG MA YIN PA

ZHIG TU 'GYUR BA'I PHYIR, DE DAG JI LTAR GRUB PA DE BZHIN DU BDAG
KYANG 'GRUB LA, DNGOS PO RNAMS KYANG 'GRUB BO ZHES ZER BA DE DAG
GI PHYIR, 'DIR BSHAD PA, RTAG DANG MI RTAG LA SOGS BZHI, ,ZHI BA
'DI LA GA LA YOD, ,MTHA' DANG MTHA' MED LA SOGS BZHI, ,ZHI BA 'DI
LA GA LA YOD, ,DE

BZHIN GSHEGS PA NGO BO NYID KYIS MA SKYES PA ZHI BA 'DI LA STE,
GANG GI PHYIR GTAN TSIGS GRUB NA DE'I YANG 'GRUB PA ZHIG NA ZHES
BYA BA'I TSIG GI LHAG MA'O, ,DE'I PHYIR GTAN TSIGS THUN MONG MA
YIN PA NYID DANG 'GAL BA NYID DO, ,YANG NA BSGRUB PA JI SKAD
BSTAN PAS, BCOM LDAN 'DAS BRTEN NAS GDAGS

PA NGO BO NYID STONG PA LA, RTAG DANG MI RTAG LA SOGS BZHI, ,ZHI
BA 'DI LA GA LA YOD, ,MTHA' DANG MTHA' MED LA SOGS BZHI, ,ZHI BA
'DI LA GA LA YOD, ,NGO BO NYID MED PA NYID DANG, RDZAS SU YOD PA
MA YIN PA'I ZHI BA 'DI LA STE, RTAG PA DANG MI RTAG PA LA SOGS PA
BZHI PO DE DAG 'DI LA YOD PA MA YIN PA

@217B NYID DO ZHES BYA BA'I THA TSIG GI DON TO, ,DE LTA BAS NA DE
BZHIN GSHEGS PA RTAG PA'AM, MI RTAG PA'AM, RTAG KYANG RTAG LA, MI
RTAG KYANG MI RTAG PA'AM, RTAG PA YANG MA YIN, MI RTAG PA YANG MA
YIN PA'AM, 'JIG RTEN MTHA' YOD PA'AM, MTHA' MED PA'AM, MTHA' YOD
KYANG YOD LA MTHA'

MED KYANG MED PA'AM, MTHA' YOD PA YANG MA YIN, ,MTHA' MED PA YANG
MA YIN PA ZHES BYA BA DE DAG MA YIN TE, DON DAM PAR DE BZHIN
GSHEGS PA SKYE BA MED PA'I PHYIR RO, ,DE LTAR YANG MDO SDE LAS,
'JAM DPAL SKYE BA MED PA DANG, 'GAG PA MED PA ZHES BYA BA NI, DE
BZHIN GSHEGS PA'I

TSIG BLA DAGS SO ZHES JI SKAD GSUNGS PA LTA BU'O, ,GANG DAG 'DI
SKAD CES DON DAM PAR DE BZHIN GSHEGS PA YOD PA KHO NA YIN TE, MYA
NGAN LAS 'DAS NAS MED DO ZHES LUNG MA BSTAN PA'I PHYIR RO, ,'DI
NA MOG SHAM GYI BU LTA BU GANG YOD PA MA YIN PA DE LA NI SGRUB PA
DE LTA BU MED PAS, DE'I PHYIR RO,,

DON DAM PAR DE BZHIN GSHEGS PA NI YOD PA KHO NA YIN NO ZHES ZER
BA DE DAG GI PHYIR 'DI BSHAD DE, RNAM PAR RTOG PA SNA TSOGS LA
GOMS PA'I BAG CHAGS KYIS BSGOS PA'I BLO GROS CAN, GANG GIS 'DZIN
SDUG GZUNG GYUR PA, ,DE NI MYA NGAN 'DAS PA LA, ,DE BZHIN GSHEGS
PA YOD CE 'AM, ,MED CES

RNAM RTOG RTOG PAR BYED, ,DE BZHIN GSHEGS PA MYA NGAN LAS 'DAS
NAS YOD CE 'AM, DE BZHIN GSHEGS PA MYA NGAN LAS 'DAS NAS MED CE
'AM, DE BZHIN GSHEGS PA MYA NGAN LAS 'DAS NAS YOD KYANG YOD LA,
MED KYANG MED CE 'AM, DE BZHIN GSHEGS PA MYA NGAN LAS 'DAS NAS
YOD PA YANG MA YIN, MED

PA YANG MA YIN ZHES BYA BAR RNAM PAR RTOG PA LA RNAM PAR RTOG PAR
BYED DO, ,YANG DAG PA'I YE SHES KYI MIG BYE BA DAG LA NI, NGO BO
NYID KYIS STONG DE LA, ,SANGS RGYAS MYA NGAN 'DAS NAS NI, ,YOD DO
ZHE 'AM MED DO ZHES, ,BSAM PA 'THAD PA NYID MI 'GYUR, ,RNAM PAR
RTOG PA'I BLO YUL MED PA LA SKYE BAR MI

'GYUR BA'I PHYIR RO ZHES BYA BAR DGONGS SO, ,DE LTA BAS NA, 'DIR
YANG GTAN TSIGS KYI SKYON DANG, DPE'I SKYON DE DAG NYID YOD DO,
,DE'I PHYIR DE LTAR YOD PA DANG, MED PA DANG, RTAG PA DANG, MI
RTAG PA DANG, GZUGS KYI SKU DANG, CHOS KYI SKU DANG, GSUNG RAB
KYI SKU DANG, MTSAN NYID DANG,

@218A *, ,MTSAN NYID KYI GZHI DANG, RGYU DANG, 'BRAS BU DANG, BLO
DANG, RTOGS PAR BYA BA DANG, STONG PA DANG, MI STONG PA LA SOGS
PA'I SPROS PA DAG GIS, GANG DAG SANGS RGYAS SPROS 'DAS SHING,
,ZAD PA MED LA SPROS BYED PA, ,SPROS PAS NYAMS PA DE KUN GYIS,
,DE BZHIN GSHEGS

PA MTHONG MI 'GYUR, ,SPROS PAS BLO GROS KYI MIG NYAMS PA DE DAG
THAMS CAD KYIS DMUS LONG GI NYI MA BZHIN DU, DE BZHIN GSHEGS PA
MTHONG BAR MI 'GYUR TE, DE BZHIN GSHEGS PA NI CHOS NYID LAS BLTA
BAR BYA BA YIN PA'I PHYIR RO ZHES BYA BAR DGONGS SO, ,DE LTAR
YANG GANG GIS RTEN CING 'BREL PAR 'BYUNG

BA MTHONG BA DES CHOS MTHONG NGO, ,GANG GIS CHOS MTHONG BA DES
SANGS RGYAS MTHONG NGO ZHES GSUNGS PA'I PHYIR RO, ,YANG NA DE
BZHIN GSHEGS PA NI GZUGS KYI SKU'O, ,DE BZHIN GSHEGS PA NI BSTAN
PA'I CHOS KYI SKU'O ZHES, GANG DAG SANGS RGYAS SPROS 'DAS SHING,
,ZAD PA MED LA SPROS BYED PA, ,SPROS

PAS NYAMS PA DE KUN GYIS, ,DE BZHIN GSHEGS PA MTHONG MI 'GYUR,
,JI SKAD DU, GANG RNAMS GZUGS SU NGA MTHONG ZHING, ,GANG DAG NGA
LA SGRAR SHES PA, ,LOG PAR SPONG BAR ZHUGS PA STE, ,SKYE BO DES
NI NGA MI MTHONG, ,ZHES GSUNGS PA LTA BU'O, ,DE'I PHYIR DE LTAR
YONGS SU BRTAGS NA DNGOS PO RNAMS

NGO BO NYID YOD PA NYID DU BSGRUB PA'I DPE NYID DU, DE BZHIN
GSHEGS PA SMRAS PA GANG YIN PA'I, DE BZHIN GSHEGS PA'I DNGOS NYID
GANG, ,DE NI 'GRO 'DI'I NGO BO NYID, ,DE BZHIN GSHEGS PA DNGOS
NYID MED, ,'GRO 'DI'I NGO BO NYID MED DO, ,DE YANG YONGS SU
BRTAGS NA, SKU MIN SKU LAS GZHAN MA YIN, ,

ZHES BYA BA LA SOGS PAS, NGO BO NYID MED DO, ,KUN BRTAGS PAR MA
LUS PAR NGO BO NYID MED PA'I PHYIR NGO BO NYID MED DO, ,DE LA KUN
BRTAGS PA'I NGO BO NYID NI PHUNG PO DANG, KHAMS DANG, SKYE MCHED
DANG, MTSAN NYID DANG, MTSAN NYID KYI GZHI DANG, RGYU DANG, 'BRAS
BU DANG, DNGOS PO DANG, DNGOS PO MED PA

DANG; GCIG PA NYID DANG, GZHAN PA NYID LA SOGS PA'I BDAG NYID DO,
,DE LA, GZUGS KYI RGYU NI MA GTOGS PAR, ,GZUGS NI DMIGS PAR MI
'GYUR RO, ,ZHES DER BSTAN PA'I TSUL GYIS PHUNG PO RNAMS, NGO BO
NYID MED PA NYID YIN PA'I PHYIR, DE'I BDAG NYID KYI DE BZHIN
GSHEGS PA NGO BO MED PA NYID

@218B DO; ,NAM MKHA'I MTSAN NYID SNGA ROL NA, ,NAM MKHA' CUNG ZAD
YOD MA YIN, ,ZHES BYA BA LA SOGS PA DER JI LTAR NAM MKHA' LA SOGS
PA KHAMS DRUG PO DAG YONGS SU BRTAGS PA NA DNGOS PO YANG MA YIN,
DNGOS PO MED PA YANG MA YIN, MTSAN NYID KYI GZHI YANG MA YIN,
MTSAN NYID KYANG MA YIN PAS,

DNGOS PO LA SOGS PA'I NGO BO NYID MED PA'I PHYIR NGO BO NYID MED
PA NYID DU BSTAN PA DANG, DE BZHIN DU DE BZHIN GSHEGS PA RNAM PAR
SHES PA'I KHAMS LA SOGS PA'I BDAG NYID DU BRTAGS PA YANG YONGS SU
BRTAGS NA DNGOS PO YANG MA YIN, DNGOS PO MED PA YANG MA YIN PA'I
MTSAN NYID KYI GZHI YANG MA YIN,

MTSAN NYID KYANG MA YIN PAS DNGOS PO DANG, DNGOS PO MED PA DANG,
MTSAN NYID KYI GZHI DANG, MTSAN NYID KYI NGO BO NYID MED PA'I
PHYIR NGO BO NYID MED PA NYID DO, ,JI LTAR SKYE MCHED BRTAG PAR
SKYE MCHED RNAMS NGO BO NYID MED PA NYID DU BSTAN PA DE LAS MA
GTOGS PA'I LTA BA PO LA SOGS PA YOD PA MA YIN PA

DE BZHIN DU, SKYE MCHED KYI BDAG NYID DE BZHIN GSHEGS PA YANG NGO
BO NYID MED PA NYID YIN PAS, DE BZHIN GSHEGS PA'I NGO BO NYID MED
PA NYID DO, ,JI LTAR ME DANG, BUD SHING BRTAG PAR GCIG PA NYID
DANG, GZHAN PA NYID DANG, BRJOD PAR BYA BA MA YIN PA NYID BKAG PA
DE DAG NGO BO NYID MED PA NYID

YIN DUS DE BZHIN DU SHES PA'I MTSAN NYID DANG, SHES BYA DANG,
'DUS PA'I MTSAN NYID DANG, 'DUS PA CAN DANG, CHOS KYI DBYINGS DAG
KYANG GCIG PA NYID DANG, GZHAN PA NYID DANG, BRJOD PAR BYA BA MA
YIN PA'I NGO BO NYID MED PAS, DE BZHIN GSHEGS PA'I NGO BO NYID
MED PA NYID DO, ,SKYE BA MED

PA'I RAB TU BYED PA SKYE BA LA SOGS PA BKAG PA'I PHYIR DANG, SONG
BA DANG, MA SONG BA BRTAG PA'I RAB TU BYED PAR SONG BA LA SOGS PA
BKAG PA'I PHYIR, SKYE BA LA SOGS PA NGO BO NYID MED PA NYID YIN
PAS, DE BZHIN GSHEGS PA NGO BO NYID MED PA NYID DO, ,DE BZHIN
GSHEGS PA JI LTA BAR 'GRO BA 'DI

YANG NGO BO NYID MED DO, ,DE LTA BAS NA MTHUN PA'I PHYOGS MED
PA'I PHYIR, GTAN TSIGS KYI DON MA GRUB PA NYID DANG 'GAL BA NYID
DO, ,DE LA 'DIR RAB TU BYED PA'I DON NI PHA ROL POS RAB TU BYED
PA'I DANG POR SMRAS PA'I SGRUB PA'I SKYON BRJOD PAS, DE BZHIN
GSHEGS PA'I CHOS KYI SKU BSTAN PA YIN NO, ,

@219A *, ,DE'I PHYIR BLO GROS CHEN PO RTAG PA MA YIN PA DANG, MI
RTAG PA MA YIN PA DANG, 'BRAS BU MA YIN PA DANG, RGYU MA YIN PA
DANG, 'DUS BYAS MA YIN PA DANG, 'DUS MA BYAS MA YIN PA DANG, BLO
MA YIN PA DANG, RTOGS PAR BYA BA MA YIN PA DANG, MTSAN NYID KYI
GZHI MA

YIN PA DANG, MTSAN NYID MA YIN PA DANG, PHUNG PO RNAMS MA YIN PA
DANG, PHUNG PO RNAMS LAS GZHAN MA YIN PA DANG, RJOD PA MA YIN PA
DANG, BRJOD PAR BYA BA MA YIN PA DANG, GCIG PA NYID DANG, GZHAN
NYID DANG, GNYI GA DANG 'BREL PA MA YIN PA DANG GANG DMIGS SU MED
PA DE NI

SPROS PA THAMS CAD LAS 'DAS PA'O, ,GANG SPROS PA THAMS CAD LAS
'DAS PA DE NI DE BZHIN GSHEGS PA'O ZHES BYA BA'I BAR DU GSUNGS PA
DANG, DE BZHIN DU ZHI BA'I BLO GROS DE BZHIN GSHEGS PA'I SKU
DANG, NAM MKHA'I SKU DANG, MI MNYAM PA DANG MNYAM PA'I SKU DANG,
'JIG RTEN THAMS CAD LAS

KHYAD PAR DU 'PHAGS PA'I SKU DANG, SEMS CAN THAMS CAD DE BZHIN
NYID KYI RJES SU ZHUGS PA'I SKU DANG, DPE MED PA'I SKU DANG, 'DRA
BA MED PA'I SKU DANG, RNAM PAR DAG PA'I SKU DANG, DRI MA MED PA'I
SKU DANG, KUN NAS NYON MONGS PA CAN MA YIN PA'I SKU DANG, RANG
BZHIN GYIS 'OD GSAL BA'I SKU

DANG; RANG BZHIN GYIS MA SKYES PA'I SKU DANG, RANG BZHIN GYIS MA
BYUNG BA'I SKU DANG, SEMS DANG, YID DANG, RNAM PAR SHES PA DANG
MA 'BREL BA'I SKU DANG, SGYU MA DANG, SMIG RGYU DANG, CHU ZLA'I
NGO BO NYID KYI SKU DANG, SONG BA NYID DANG, MTSAN MA MED PA
DANG, SMON PA MED PA NGES PAR 'BYUNG BA'I

SKU DANG, PHYOGS BCU'I NAM MKHA' KHYAB PA'I SKU DANG, SEMS CAN
THAMS CAD LA SNYOMS PA'I SKU DANG, MTHA' YAS MU MED PA'I SKU
DANG, G-YO BA MED PA DANG, RLOM SEMS MED PA'I SKU DANG, MI GNAS
PAS GNAS PA LAS MI G-YO BA THOB PA'I SKU DANG, GZUGS DANG, TSOR
BA DANG, 'DU

SHES DANG, 'DU BYED RNAMS DANG, RNAM PAR SHES PA NGO BO NYID MA
YIN PA'I SKU DANG, SA DANG, CHU DANG, ME DANG, RLUNG GIS RAB TU
PHYE BA MA YIN PA'I SKU DANG, 'BYUNG BA MA YIN PA DANG, 'BYUNG BA
MA YIN PA MA YIN PA DANG, 'BYUNG BA CHEN POS RAB TU PHYE BA MA
YIN PA'I SKU DANG, YANG DAG PA MA

@219B YIN PA DANG, YANG DAG PA MA YIN PA'I CHOS 'JIG RTEN THAMS
CAD DANG MI MTHUN PA'I SKU DANG, MIG LAS MA BYUNG BA DANG, RNA BA
LA MI BRTEN PA DANG, SNAS RNAM PAR SHES PAR BYA BA MA YIN PA
DANG, LCES RAB TU PHYE BA MA YIN PA DANG, LUS DANG LDAN PA MA YIN
PA'I SKU'O ZHES BYA BA LA SOGS PA DANG, DE

BZHIN DU SANGS RGYAS RJES SU DRAN PA 'BA' ZHIG SGOM PAR BYED DE,
DE BZHIN GSHEGS PA GZUGS LAS MI MTHONG BA DANG, GZUGS MA YIN PA
DANG, MTSAN DANG, DPE BYED DANG, TSUL KHRIMS DANG, TING NGE 'DZIN
DANG, SHES RAB DANG, RNAM PAR GROL BA DANG, RNAM PAR GROL BA'I YE
SHES MTHONG

BA DANG; RUS DANG RIGS DANG SKYE BA DANG, 'KHOR DANG, BDAG NYID
KYI RNAM PA DANG, GZHAN GYI RNAM PA LAS MI MTHONG BA DE NI SANGS
RGYAS RJES SU DRAN PA'O ZHES BYA BA LA SOGS PA DANG, DE BZHIN DU,
DE BZHIN GSHEGS PA RTAG TU SKYE MED CHOS, ,CHOS RNAMS THAMS CAD
BDE BAR GSHEGS DANG 'DRA, ,MTSAN

MAR 'DZIN PA BYIS PA'I SLO CAN RNAMS, ,'JIG RTEN DAG NA MED PA'I
CHOS LA SPYOD, ,DE BZHIN GSHEGS PA ZAG MED DGE BA YI, ,CHOS KYI
GZUGS BRNYAN LTA BUR GYUR PA DE, ,'DI LA DE NYID DE BZHIN GSHEGS
MED KYANG, ,'JIG RTEN KUN DU GZUGS BRNYAN KUN NAS SNANG, ,ZHES
BYA BA LA SOGS PA

DANG; DE BZHIN DU, PHUNG PO BRTEN PA'I RDZOGS SANGS RGYAS, ,GANG
GIS GANG DU MTHONG BA MED, ,GANG GIS GANG DU GANG MA MTHONG, ,DE
NI JI LTAR BSTAN PAR BYA, ,ZHES BYA BA LA SOGS PA GSUNGS PA DE
DAG GRUB PA YIN NO, ,SLOB DPON LEGS LDAN BYED KYIS NYE BAR SBYAR
BA, DBU MA'I RTZA BA'I 'GREL PA

SHES RAB SGRON MA LAS, DE BZHIN GSHEGS PA BRTAG PA ZHES BYA BA
STE, RAB TU BYED PA NYI SHU GNYIS PA'O,, ,,DA NI DE BZHIN DU
STONG PA NYID KYI MI MTHUN PA'I PHYOGS KYI KHYAD PAR DGAG PAS,
PHYIN CI LOG NGO BO NYID MED PA NYID DU BSTAN PA'I DON GYI DBANG
GIS RAB TU BYED PA NYI SHU GSUM PA BRTZAM MO, ,'DIR

SMRAS PA, 'DOD CHAGS ZHE SDANG GTI MUG RNAMS, ,KUN DU RTOG LAS
BYUNG BAR GSUNGS, ,BSTAN BCOS LAS SO, ,'DOD CHAGS DANG, ZHE SDANG
DANG, GTI MUG DE DAG KYANG, GO RIMS BZHIN DU, SDUG DANG MI SDUG
PHYIN CI LOG ,BRTEN PA NYID LAS KUN DU 'BYUNG, ,NYID LAS ZHES BYA

@220A *, ,BA'I SGRA NI NGES PAR GZUNG BA'I DON TE, SDUG PA DANG,
MI SDUG PA'I PHYIN CI LOG LA BRTEN PA NYID LAS KUN DU 'BYUNG GI
,MA BRTEN PAR MI 'BYUNG NGO ZHES NGES PAR GZUNG GI ,SDUG PA DANG,
MI SDUG PA'I PHYIN CI LOG NYID LA BRTEN NAS ZHES BYA BAR NI NGES
PAR MI GZUNG STE, DE DAG

SKYE BA'I RKYEN TSUL BZHIN MA YIN PA YID LA BYED PA LA SOGS PA
DAG KYANG YOD PA'I PHYIR RO, ,DE LTAR NA DE'I CHOS MTHUN PA'I
DPE'I TSIG YIN TE, BSGRUB PAR BYA BA DANG, SGRUB PA'I CHOS KYI
DBANG GIS DPE BSTAN PAS YAN LAG LHAG MA DAG MNGON NO, ,DE'I PHYIR
RJES SU DPAG PA NI DON DAM PAR PHUNG PO LA

SOGS PA DAG NGO BO NYID YOD PA KHO NA YIN TE, RGYU LA BRTEN NAS
'BYUNG BA'I PHYIR DPER NA, 'DOD CHAGS LA SOGS PA BZHIN NO, ,GANG
NGO BO NYID MED PA DE NI RGYU LA BRTEN NAS MI 'BYUNG STE, DPER NA
NAM MKHA'I ME TOG BZHIN NO, ,PHUNG PO LA SOGS PA DAG NI RANG RANG
GI RGYU LA BRTEN NAS 'BYUNG BAS, DE'I PHYIR

GTAN TSIGS JI SKAD SMOS PA'I MTHUS DON DAM PAR PHUNG PO LA SOGS
PA DANG NGO BO NYID YOD PA KHO NA YIN NO, ,'DIR BSHAD PA, GANG
DAG SDUG DANG MI SDUG PA'I, ,PHYIN CI LOG LA BRTEN 'BYUNG BA,
,'DOD CHAGS LA SOGS PA NYON MONGS PA KHYOD KYIS DPE NYID DU BSTAN
PA DAG GO, ,DE DAG NGO BO NYID LAS

MED, ,GANG GI PHYIR SNGAR BSTAN PA'I TSUL GYIS SO, ,DE PHYIR NYON
MONGS YANG DAG MED, ,YANG DAG PAR ZHES BYA BA NI DON DAM PAR ZHES
BYA BA'I THA TSIG GO, ,DE'I PHYIR BSGRUB PA DPE MTSANG BA'I SKYON
YOD DO, ,THA SNYAD PA'I DPES RTOG NA NI BSGRUB PAR BYA BA CHOS MA
TSANG BA NYID KYI LAN GDAB DKA' STE, DON

DAM PAR NYON MONGS PA RNAMS NGO BO NYID MED PA'I PHYIR RO, ,THA
SNYAD PA'I NGO BO NYID YOD PA NYID DU SGRUB NA NI GRUB PA LA
SGRUB PA YIN NO, ,YANG GZHAN YANG, BDAG GI YOD NYID MED NYID NI,
,DON DAM PA DANG KUN RDZOB KYI TSUL LA LTOS NAS, JI LTA BUR YANG
'GRUB PA MED, ,YANG ZHES BYA BA'I SGRA NI NGES PAR GZUNG BA'I

DON TE, 'GRUB PA MED PA NYID DO ZHES BYA BA'O, ,DE LTAR BDAG ,DE
MED NYON MONGS RNAMS KYIS NI, ,YOD NYID MED NYID JI LTAR 'GRUB,
,MI 'GRUB PA NYID DO ZHES BYA BA'I TSIG GI DON TE, BRTAN PA NI
RTEN YOD NA YOD PAR 'GYUR BA'I PHYIR RO ZHES BYA BAR DGONGS SO,
,DON DE NYID GSAL BAR BYA BA'I PHYIR 'DI

@220B BSHAD DE, NYON MONGS DE DAG 'GA' LAS 'BYUNG, ,DE'I YON TAN
YIN PA'I PHYIR DANG, DE'I LONGS SPYAD PAR BYA BA YIN PA'I PHYIR
RO, ,DE YANG 'GRUB PA YOD MA YIN, ,JI LTA ZHE NA, DE LTAR BDAG
BRTAG PA'I RAB TU BYED PA NYID DU BRTAG ZIN TO, ,DE LTAR NA 'DIS
NI NYON MONGS PA RNAMS KYI CHOS NI RTEN MED

PA YIN PAR BSTAN TO, ,DE'I PHYIR RJES SU DPAG PA NI, DON DAM PAR
'DOD CHAGS LA SOGS PA DAG YOD PA MA YIN TE, DE DAG GI RTEN MED
PA'I PHYIR DPER NA, MO GSHAM GYI BU'I SNGO BSANGS NYID BZHIN NO,
,RANG GI SDE PA DAG NA RE, BDAG MED DU ZIN KYANG SEMS KYI NYON
MONGS PA RNAMS SO ZHES 'BREL BA

'GRUB STE, NYON MONGS PA RNAMS NI SEMS DE'I CHOS YIN PA'I PHYIR,
BDAG MED PAR SMRA BA RNAMS LA GTAN TSIGS KYI DON MA GRUB PA NYID
DO ZHES ZER RO, ,GTAN TSIGS KYI DON MA GRUB PA NYID MA YIN TE,
SEMS KYI SKYE BA BKAG PA'I PHYIR DANG RNAM PAR SHES PA'I NGO BO
NYID BSAL BA'I PHYIR DANG, DE

RDZAS SU YOD PA NYID BKAG PAS SEMS MA GRUB PA'I PHYIR RO, ,GANG
DAG YOD PAR SMRA BA DAG NA RE 'DI LTAR KHO BO CAG NI GCIG LA GCIG
MED PAS, DNGOS PO'I MTSAN NYID MED PAR SMRA BA YIN PAS, NYON
MONGS PA RNAMS YOD PA MA YIN NO ZHES BYA BA DE GRUB PAS, SEMS LAS
BYUNG BA RNAMS LA, DNGOS

PO RNAMS KYI NGO BO NYID MED PA DANG 'BREL PAR YANG GRUB PAR
'GYUR RO ZHES ZER RO, ,DE DAG GI PHYIR 'DI BSHAD DE, KHYED BUM PA
DANG, SNAM BU DAG LA DE LAS GZHAN PA'I DNGOS PO'I MTSAN NYID MED
PAR 'DOD PA GANG YIN PA DE NI DNGOS PO DANG, DNGOS PO MED PAR
SNANG BA'I BLO SKYE BA'I RGYU YIN PA'I PHYIR DNGOS PO 'AM,

DNGOS PO MED PA ZHIG YIN GRANG NA, DE LA GAL TE DNGOS PO YIN NA
NI DAM BCAS PA NYAMS SO, ,CI STE DNGOS PO MED PA YIN NA NI 'O NA,
DES NA BUM PA 'DI'I SNGO BA NYID DANG, DMAR BA NYID 'DI'I ZHES
BYA BA'I 'BREL PA MED PA'I PHYIR THA SNYAD MED PAR 'GYUR BAS DE'I
PHYIR BSHAD PA, GAL TE GANG MED CI

ZHIG YOD, ,RTEN BUM PA'AM, SNAM BU GANG ZHIG MED PAR BRTEN PA
SNGO BA NYID DAM DMAR BA NYID GCIG YIN PAR 'DOD, NYON MONGS 'GA'
YANG YOD MA YIN, ,MO GSHAM GYI BU LA SOGS PA'I MTSAN NYID DNGOS
PO MED PA LA ZHES BYA BAR DGONGS SO, ,DE LTAR NI MI 'DOD PAS DE'I
PHYIR YOD PA MA YIN PA

@221A *, ,DPE NYID DU MI RUNG BAS 'DOD PA'I DON GRUB PA MED DO,
,RANG GI SDE PA RNAMS KYI PHYIR YANG 'DI BSHAD PAR BYA STE, RANG
LUS LTA BZHIN NYON MONGS RNAMS, ,RANG ZHES BYA BA NI BDAG DANG
BDAG GI'O, ,LUS ZHES BYA BA NI MING DANG, GZUGS NYE BAR BSAGS
PA'I RNAMS

GRANGS SO, ,RANG GI LUS LA LTA BA ZHES BYA BA NI, RANG GI LUS LA
DMIGS PA'I NYON MONGS PA CAN GYI LTA BA'O, ,RANG GI LUS LA LTA BA
BZHIN, ,ZHES BYA BA NI RANG GI LUS LA LTA BA 'DRA STE, ,JI LTAR
SKU MIN SKU LAS GZHAN MA YIN, ,DE LA SKU MED DER DE MED, ,DE
BZHIN GSHEGS PA SKU LDAN MIN, ,DE

BZHIN GSHEGS PA GANG ZHIG YIN, ,ZHES BYA BA BZHIN DU NYON MONGS
PA RNAMS KYANG DE DANG 'DRA'O, ,NYON MONGS PA RNAMS ZHES BYA BA
NI GNOD PA'I DON GYIS NYON MONGS PAR BYED PA DAG GO, ,NYON MONGS
CAN LA RNAM LNGAR MED, ,NYON MONGS CAN GYI SEMS LA STE, ,NYON
MONGS PA RNAMS NI NYON MONGS PA CAN

MA YIN TE, DE LAS GZHAN MA YIN PA NYID BKAG PA'I PHYIR DANG, SREG
PA DANG, BSREGS PA DAG GCIG PA NYID DU THAL BAR 'GYUR BA'I PHYIR
RO, ,NYON MONGS PA RNAMS NI NYON MONGS PA CAN LAS GZHAN PA YANG
MA YIN TE, SNGA MA BZHIN DU DE LAS GZHAN NYID BKAG PA'I PHYIR
DANG, NYON MONGS PA RNAMS

MED PAR YANG NYON MONGS PA CAN NYID DU THAL BAR 'GYUR BA'I PHYIR
RO, ,NYON MONGS PA RNAMS NYON MONGS PA CAN LA MED CING, NYON
MONGS PA CAN YANG NYON MONGS PA RNAMS LA MED LA, NYON MONGS PA
RNAMS NYON MONGS PA CAN DANG LDAN PA YANG MA YIN TE, GZHAN NYID
MED PA KHO NA'I PHYIR RO, ,DE LTAR NYON MONGS

PA RNAMS NYON MONGS PA CAN LA RNAM PA LNGAR MED DO, ,RANG LUS LTA
BZHIN NYON MONGS CAN, ,NYON MONGS PA LA RNAM LNGAR MED, ,NYON
MONGS PA CAN NYON MONGS PA RNAMS LA RNAM PA LNGA'I MED PA YANG DE
BZHIN DU SBYAR BAR BYA'O, ,DE LA NYON MONGS PA RNAMS MED PA'I
PHYIR, DPE LA BSGRUB PAR BYA BA CHOS MA TSANG BA

NYID KYI SKYON YOD DO, ,YANG GZHAN YANG, GANG GI TSE KHO BO CAG
GI PHYOGS LA, SDUG DANG MI SDUG PHYIN CI LOG ,NGO BO NYID LAS YOD
MIN PA, ,DE'I TSE, SDUG DANG MI SDUG PHYIN CI LOG ,BRTEN NAS NYON
MONGS GANG DAG YIN, ,'BYUNG BA ZHES BYA BA'I TSIG GI LHAG MA'O,
,DE'I PHYIR DON DAM PAR NYON MONGS PA

@221B RNAMS KYI CHOS NI BRTEN NAS 'BYUNG BA MA YIN PAS, DPE LA
BSGRUB PA'I CHOS MA TSANG BA NYID KYI SKYON YOD DO, ,RANG GI SDE
PA DAG YANG PHYIR BZLOG PAR BYED DE, GZUGS SGRA RO DANG REG PA
DANG, ,DRI DANG CHOS DAG RNAM DRUG NI, ,RNAM PA DRUG GO, ,DE DAG
CI ZHIG YIN ZHE NA, GZHI STE 'DI LA GNAS PAS GZHI

STE; DE DAG LAS 'BYUNG NGO ZHES BYA BA'I THA TSIG GO, ,GZUGS ZHES
BYA BA NI GZUGS SU RUNG BA'O, ,SGRA ZHES BYA BA NI BSGRAG TU RUNG
BA'O, ,DRI ZHES BYA BA NI BSNAM DU RUNG BA'O, ,RO ZHES BYA BA NI
MYANG DU RUNG BA'O, ,REG PA ZHES BYA BA NI REG BYAR RUNG BA'O,
,CHOS DAG CES BYA BA NI RANG GI MTSAN NYID 'DZIN PA'I PHYIR RO,
,RNAM

PA DRUG PO DE DAG GANG GI GZHI YIN ZHE NA, 'DOD CHAGS ZHE SDANG
DANG, GTI MUG GIR NI RNAM PAR BRTAG ,'DOD CHAGS NI CHAGS PAR BYED
PA STE, LHAG PAR CHAGS PA'O, ,ZHE SDANG NI SDANG BAR BYED PA STE,
SEMS CAN RNAMS LA KUN NAS MNAR SEMS BSKYED PA'O, ,GTI MUG NI
RMONGS PAR BYED PA STE, MI SHES

PA'O; ,'DIS NI PHYIN CI LOG GI CHOS NI GZHI YOD PA YIN PAR BSTAN
TO, ,DE'I PHYIR RJES SU DPAG PA NI DON DAM PAR SDUG PA DANG, MI
SDUG PA'I PHYIN CI LOG GANG DAG LA BRTEN NAS 'BYUNG BA'I 'DOD
CHAGS LA SOGS PA DAG NI YOD PA KHO NA YIN TE, DE DAG GI GZHI YOD
PA'I PHYIR RO, ,'DI NA GANG DON DAM PAR

YOD PA MA YIN PA DE LA NI GZHI MED DE, DPER NA LONG BA'I MIG GI
RNAM PAR SHES PA BZHIN NO, ,'DOD CHAGS LA SOGS PA DAG LA NI GZHI
PHYIN CI LOG DAG TU RNAM PAR BRTAG PA GANG DAG YIN PA DAG YOD
PAS, DE'I PHYIR GTAN TSIGS JI SKAD SMOS PA'I MTHUS PHYIN CI LOG
DAG YOD PAS DE DAG LA BRTEN

NAS; NYON MONGS PA RNAMS 'BYUNG BA 'GRUB PAS DPE'I SKYON MED DO,
,'DIR BSHAD PA, GZUGS SGRA RO DANG REG PA DANG, ,DRI DANG CHOS
DAG 'BA' ZHIG PA, ,'BA' ZHIG CES BYA BA NI NGO BO NYID MED PA
STE, NGO BO NYID KYI DRI TZAM GYIS KYANG MA BSGOS PA DAG YIN NO,
,THA SNYAD KYI BDEN PA LA SKUR BA 'DEBS

PA YANG MA YIN TE, 'DI LTAR DE DAG NI DRI ZA'I GRONG KHYER LTA BU
DANG, SMIG RGYU RMI LAM 'DRA BA YIN, ,DRI ZA'I GRONG KHYER LTA BU
ZHES BYA BA NI YUL DANG DUS NGES PA DANG, RGYUD NGES PA MED PAR
DMIGS PAR BYA BA NYID DANG CHOS MTHUN PA'I PHYIR RO, ,SMIG RGYU
'DRA BA ZHES BYA BA NI NGO BO NYID STONG PA NYID YIN YANG DE LA

@222A *, ,MNGON PAR ZHEN PAS YONGS SU TSOL BA'I PHYIR RKYEN GYI
DNGOS POR NYE BAR 'GRO BA DANG, CHOS MTHUN PA'I PHYIR RO, ,RMI
LAM 'DRA BA ZHES BYA BA NI NGO BO NYID MED PA NYID YIN YANG RE
ZHIG PAR 'DOD PAS RGYU DANG, 'BRAS BU SGRUB PA'I DNGOS POR NYE
BAR 'GRO BA DANG CHOS MTHUN PA'I PHYIR RO, ,GANG GI PHYIR RNAM PA

DE LTA BU'I GZUGS LA SOGS PA SGYU MA'I SKYES BU LTA BU DANG, LOG
PAR SNANG BA DANG, CHOS MTHUN PA'I PHYIR RO, ,GZUGS BRNYAN 'DRA
BA DE DAG LA, BYED PA PO'I BYA BA LA MI LTOS PAR SKYE BA NYID
DANG, CHOS MTHUN PA'I PHYIR RO, ,DE'I PHYIR, SDUG PA DANG NI MI
SDUG PA, ,'BYUNG BAR YANG NI GA LA 'GYUR, ,

ZHES BYA BA SMRAS TE, 'BYUNG BAR MI 'GYUR BA NYID DE, DON DAM PA
PA'I NGO BO NYID STONG PA'I PHYIR RO ZHES BYA BAR DGONGS SO,
,DE'I PHYIR DON DAM PAR GZHI MI GRUB PA'I PHYIR GTAN TSIGS KYI
DON MA GRUB PA DE NYID DANG, DON 'GAL BA NYID YOD DO, ,GZHAN
YANG, GANG LA BRTEN NAS MI SDUG PA, ,MI SDUG PA

ZHES BYA BAR 'GYUR PA'O, ,MI SDUG PA NI GDAGS BYA BA, ,MI SDUG PA
GANG 'DI NI MI SDUG PA'O ZHES MI SDUG PA'I NGO BO NYID DU'O BU
CAG GIS GDAGS PAR BYA'O, ,SDUG PA MA LTOS YOD MIN PAS, ,SDUG PA
DE MI SDUG PA LA MA LTOS PAR SDUG PA'I BDAG NYID DU YOD PA MA YIN
PAS ZHES BYA BA'I THA TSIG GO, ,

DE'I PHYIR SDUG PA 'THAD MA YIN, ,MI SDUG PA MED PA'I PHYIR SDUG
PA YANG DE LA MA LTOS PAR SDUG PA NYID DU MI 'GYUR BA NYID KYI
PHYIR RO ZHES BYA BAR DGONGS SO, ,DE BZHIN DU, GANG LA BRTEN NAS
SDUG PA NI, ,SDUG PA ZHES BYA BAR RAB TU 'GRUB PA'O, ,SDUG PA
ZHES NI GDAGS BYA BA, ,SDUG PA GANG 'DI

NI SDUG PA'O ZHES SDUG PA'I NGO BO NYID DU'O BU CAG GIS GDAGS PAR
BYA'O, ,MI SDUG MA LTOS YOD MIN PAS, ,MI SDUG PA DE SDUG PA LA MA
LTOS PAR MI SDUG PA'I BDAG NYID DU GRUB PA MED PAS SO, ,DE PHYIR
MI SDUG 'THAD MA YIN, ,GANG GI PHYIR DE LTAR SDUG PA YOD PA MA
YIN PA DE'I PHYIR MI SDUG PA YANG

SDUG PA DE LA MA LTOS PAR MI SDUG PA NYID DU MI 'GYUR BA NYID KYI
PHYIR RO ZHES BYA BAR DGONGS SO, ,DE'I PHYIR DE LTAR, SDUG PA YOD
PA MA YIN NA, ,'DOD CHAGS 'BYUNG BAR GA LA 'GYUR, ,MI SDUG YOD PA
MA YIN NA, ,ZHE SDANG 'BYUNG BAR GA LA 'GYUR, ,DE DAG MED PA'I
PHYIR GTI MUG KYANG MED DE, DE

@222B DAG MED PA KHO NAS DE YANG YOD PA MA YIN PAR GRUB BO, ,DE
DAG BRJOD NA SKYON YOD PA MA YIN PAR GRUB NA, DE DAG BRJOD NA
SKYON MED PA MA YIN PAS DE'I PHYIR GTAN TSIGS JI SKAD BSTAN PA
LDOG PA MED DO,, ,,DBU MA'I RTZA BA'I 'GREL PA SHES RAB SGRON MA
BAM PO BCU BDUN PA, 'DIR SMRAS PA,

DON DAM PAR SDUG PA DANG, MI SDUG PA'I PHYIN CI LOG DAG NI YOD PA
KHO NA YIN TE, BCOM LDAN 'DAS KYIS MDO SDE LAS GSUNGS PA'I PHYIR
RO, ,BCOM LDAN 'DAS KYIS GANG MDO SDE LAS GSUNGS PA DE NI YOD DE
DPER NA BDAG MED PA NYID BZHIN NO, ,MDO SDE LAS, MI RTAG PA LA
RTAG PA

DANG; BDAG MED PA LA BDAG DANG, SDUG BSNGAL BA LA BDE BA DANG, MI
SDUG PA LA SDUG PAR 'DZIN PA NI PHYIN CI LOG GO ZHES GSUNGS PA DE
DAG YOD PAS, DE'I PHYIR DON DAM PAR SDUG PA DANG, MI SDUG PA'I
PHYIN CI LOG DAG YOD PA KHO NA YIN NO, ,'DIR BSHAD PA, GAL TE 'GA'

ZHIG LOG PAR SGRUB PA YOD NA THA SNYAD PA'I SDUG PA DANG, MI SDUG
PA'I PHYIN CI LOG DAG BSGRUB PA LA NI GRUB PA 'DI RUNG NGO, ,DON
DAM PAR NI MI RUNG NGO, ,SANGS RGYAS RNAMS KYIS BDAG DANG NI,
,BDAG MED GANG YANG MED PAR GSUNGS, ,ZHES BYA BA DER LAN BTAB ZIN
PAS, BDAG SKYE

BA NYID MA GRUB PA'I PHYIR DPE MED DO, ,GTAN TSIGS KYANG MED DE,
DON DAM PAR MDO SDE LAS, PHYIN CI LOG DAG YOD PAR GSUNGS PAR KHAS
MA BLANGS PA'I PHYIR RO, ,'DIR PHYIN CI LOG NI RNAM PA GNYIS TE,
'KHOR BA DANG, MYA NGAN LAS 'DAS PA DANG, RJES SU MTHUN PA'O, ,DE
LA 'KHOR

BA DANG, RJES SU MTHUN PA NI 'DI LTA STE, MI RTAG PA LA RTAG PA
ZHES BYA BA LA SOGS PA'O, ,MYA NGAN LAS 'DAS PA DANG, RJES SU
MTHUN PA NI 'DI LTA STE, MI RTAG PA LA MI RTAG PA ZHES BYA BA LA
SOGS PA'O, ,DE GNYI GA YANG PHYIN CI LOG STE, RNAM PAR MI RTOG
PA'I YE SHES THOB PAS SPANG BAR BYA BA YIN

TE; DE'I MI MTHUN PA'I PHYOGS YIN PA'I PHYIR RO, ,GAL TE MI RTAG
PA LA SOGS PA LA, MI RTAG PA LA SOGS PAR LTA BA NI PHYIN CI MA
LOG PA'I PHYIR PHYIN CI LOG NYID YIN PAR MI RIGS SO ZHE NA PHYIN
CI LOG CES BYA BA DE'I DON GANG YIN, GAL TE MI RTAG PA LA RTAG GO
ZHES LOG PAR LTA BA'I DON TO ZHE NA, DE'I

@223A *, ,PHYIR BSHAD PA, GAL TE MI RTAG RTAG PA ZHES, ,MI RTAG
PA RTAG PA NYID KYIS STONG PA LA RTAG PA ZHES SO, ,DE LTAR 'DZIN
PA LOG YIN NA, ,DE LTAR SHES PA PHYIN CI LOG GI DON LA DMIGS PA'I
PHYIR PHYIN CI LOG YIN NA'O, ,DE LTA NA, STOD LA RTAG PA YOD MIN
PAS, ,'DZIN PA

JI LTAR LOG MA YIN, ,STONG PA LA RTAG PA NYID KYANG NGO BO NYID
KYIS STONG PA'I PHYIR RO, ,STONG PA LA RTAG PAR 'DZIN PA JI LTAR
PHYIN CI LOG MA YIN TE, DE NI PHYIN CI LOG MA YIN NO ZHES BYA
BA'I TSIG GI DON TE, DPER NA GAL TE KHAMS GSUM PA LAS, 'DOD CHAGS
DANG BRAL NA, JI LTAR GROL BA MA YIN TE

GROL BA NYID YIN NO ZHES BYA BA BZHIN NO, ,JI LTAR DON DAM PAR
STONG PA LA RTAG PA NYID KYANG, NGO BO NYID KYIS STONG PAR 'DOD
CE NA, SNGAR BSTAN PA'I TSUL GYIS MA SKYES PA'I PHYIR DPER NA,
MYA NGAN LAS 'DAS PA BZHIN NO, ,YANG NA, GAL TE MI RTAG MI RTAG
CES, ,MI RTAG PA MI RTAG PA NYID KYIS STONG PA

LA MI RTAG PA ZHES SO, ,DE LTAR 'DZIN PA LOG MIN NA, ,DE LTAR
SHES PA PHYIN CI LOG GI DON LA DMIGS PA MA YIN PA'I PHYIR PHYIN
CI LOG MA YIN NA'O, ,DE LTA NA, STONG PA MI RTAG YOD MIN PAS,
,'DZIN PA JI LTAR LOG MA YIN, ,STONG PA LA MI RTAG PA NYID KYANG
NGO BO NYID KYIS STONG PA'I PHYIR STONG PA LA MI

RTAG PAR 'DZIN PA YANG JI LTAR PHYIN CI LOG MA YIN TE, DE YANG
PHYIN CI LOG NYID YIN NO ZHES BYA BA'I TSIG GI DON TE, DE'I CHOS
NI RNAM PAR RTOG PA NYID YIN PA'I PHYIR DPER NA, RTAG PAR 'DZIN
PA BZHIN NO ZHES BYA BA'I THA TSIG GO, ,DE LTAR NA 'DIR GLAGS YOD
PA'I TSIG YIN PA'I PHYIR PHA ROL PO'I DAM

BCAS PA'I DON LAS BZLOG PA'I TSIG GI DON MNGON TE, DPER NA, GAL
TE BUM PA BYAS PA MI RTAG NA, SGRA BYAS PA YANG CI'I PHYIR MI
RTAG PAR MI 'GYUR ZHES BYA BA BZHIN NO, ,'DIR SBYOR BA'I TSIG NI
DON DAM PAR GZUGS MI RTAG GO ZHES BYA BAR SHES PA DE NI PHYIN CI
LOG YIN TE, RNAM PAR RTOG PA

NYID YIN PA'I PHYIR, DPER NA, GZUGS RTAG GO ZHES BYA BAR SHES PA
BZHIN NO, ,GAL TE 'DU BYED RNAMS STONG NGO ZHES BYA BAR SHES PA
RNAM PAR RTOG PA DANG BCAS PA DAG GIS MA NGES PA NYID DO ZHE NA,
DE YANG PHYIN CI LOG YIN PA'I PHYIR SKYON MED DO, ,GAL TE DE LTA
NA STONG PA NYID KYI YE SHES KYANG

@223B THAR PA THOB PAR BYED PA MA YIN TE, PHYIN CI LOG YIN PA'I
PHYIR DPER NA, NANG GI SKYE MCHED RNAMS KYI YUL LA BDE BA LA SOGS
PAR SHES PA BZHIN NO ZHE NA, 'DIR DAM BCAS PA DE'I DON GANG YIN,
GAL TE MIG STONG PAR SHES PA THAR PA THOB PAR BYED PA MA YIN NO
ZHE NA NI GRUB PA LA SGRUB PA YIN TE,

THAD PA NI RNAM PAR MI RTOG PA'I YE SHES KYIS 'THOB PA YIN PA'I
PHYIR RO, ,CI STE RNAM PAR MI RTOG PA'O ZHE NA NI, DE PHYIN CI
LOG GI SHES PA NYID YIN PAR MA GRUB PA'I PHYIR GTAN TSIGS KYI DON
MA GRUB PA NYID DO, ,GAL TE STONG PA NYID KYI YE SHES RNAM PAR MI
RTOG PA YANG THAR PA THOB PAR BYED PA MA YIN TE, RNAM

PAR MI RTOG PA'I PHYIR DPER NA BYIS PA'I MIG GI RNAM PAR SHES PA
BZHIN NO ZHE NA, RANG LA GTAN TSIGS KYI DON MA NGES PA NYID DE,
'GOG PA SHES PA BSGOM PA LAS BYUNG BA DAG GIS MA NGES PA NYID YIN
PA'I PHYIR RO, ,RANG LA GTAN TSIGS KYI DON MA GRUB PA NYID KYANG
YIN TE, STONG PA NYID KYI YE

SHES KYANG NGO BO NYID RNAM PAR RTOG PAS RNAM PAR RTOG PA YIN
PA'I PHYIR RO, ,RJES SU DPAG PAS KYANG MI GNOD DE, RANG LA DPE
MED PA NYID KYI PHYIR RO, ,GZHAN YANG THAR PA THOB PAR BYED PA MA
YIN TE ZHES BYA BA DE'I DON GANG YIN, GAL TE THAR PA MI BYED PA'O
ZHE NA NI GRUB PA LA SGRUB PA YIN NO, ,THAR PA NI BYAS PA MA YIN

PA'I PHYIR RO, ,GAL TE DON JI LTA BA BZHIN DU SHES PA MA YIN NO
ZHE NA NI, RANG LA MA NGES PA NYID DE, MNGON SUM GYI BLO DAG GIS
MA NGES PA'I PHYIR RO, ,'DIS NI RNAM PAR MI RTOG PA'I YE SHES
KYANG PHYIN CI LOG GI SHES PA YIN TE, RNAM PAR MI RTOG PA'I PHYIR
MIG GI RNAM PAR SHES PA BZHIN NO ZHES ZER BA

DAG LA YANG LAN BTAB PAR RIG PAR BYA'O, ,JI STE MNGON SUM GYI
SHES PA RNAM PAR RTOG PA DANG BCAS PAR SMRA BA DAG 'DI SKAD CES
MNGON SUM GYI SHES PA NI RNAM PAR RTOG PA DANG BCAS PA YIN TE,
SHES PA YIN PA'I PHYIR DANG, TSAD MA YIN PA'I PHYIR DPER NA RJES
SU DPAG PA'I SHES PA BZHIN NO ZHE NA, DE

DAG LA YANG, 'DI SKAD CES LHAS BYIN GYI MNGON SUM GYI BLO NI RNAM
PAR RTOG PA MED PA YIN TE, MNGON SUM GYI GZUGS KYI YUL CAN YIN
PA'I PHYIR DANG, MIG LA BRTEN PA'I PHYIR DPER NA BYIS PA'I MIG GI
RNAM PAR SHES PA BZHIN NO ZHES BRJOD PAR BYA'O, ,DE'I PHYIR THA
SNYAD DU NI SHES PA DE DAG GIS MA NGES PA

@224A *, ,NYID YIN LA, DON DAM PAR NI DPE MED DE, RJES SU DPAG PA
LA SOGS PA'I SHES PA DAG KYANG RAB TU DBEN PA DANG, RO GCIG PAS
MTSAN NYID GCIG PA'I PHYIR RO, ,ZHAR LA BSHAD PAS CHOG PA DAG GIS
SKABS NYID KYI DBANG DU BYA'O, ,JI LTAR MI RTAG PA DANG, RTAG PAR
'DZIN PA PHYIN CI LOG

YIN PA DE BZHIN DU, BDAG DANG BDE BA DANG, SDUG PA DANG, BDAG MED
PA DANG, SDUG BSNGAL BA DANG, MI SDUG PAR 'DZIN PA DAG KYANG
PHYIN CI LOG YIN PAR BRJOD PAR BYA'O, ,GZHAN DAG GIS DAM BCAS
PA'I DON SGRO BTAGS NAS SMRAS PA, 'DZIN PA NI YOD PA KHO NA YIN
TE, DE 'DZIN PAR BYED PA DANG,

'DZIN PA PO DANG GZUNG BA DAG YOD PA'I PHYIR RO, ,'DI NA GANG YOD
PA MIN PA DE LA NI GSUM PO DE DAG MED DE, DPER NA RI BONG GI RVA
BZHIN NO, ,PHYIN CI LOG TU 'DZIN PA LA NI SHES PA GANG GIS 'DZIN
PAR BYED PA DANG, 'DZIN PA PO PHUNG PO'I BDAG NYID DANG, GZUNG BA
LA SOGS PA DAG YOD PAS DE'I

PHYIR GTAN TSIGS JI SKAD SMOS PA'I MTHUS, PHYIN CI LOG TU 'DZIN
PA NI YOD PA KHO NA YIN NO, ,'DIR BSHAD PA, GANG GIS 'DZIN DANG
'DZIN GANG DANG, ,'DZIN PA PO DANG GANG GZUNG BA, ,THAMS CAD NYE
BAR ZHI BA STE, ,DE PHYIR 'DZIN PA YOD MA YIN, ,GANG GIS 'DZIN
PAR BYED PA NI DNGOS PO'I RANG

DANG SPYI'I MTSAN NYID LA DMIGS PA'I SHES PAS SO, ,'DZIN PA GANG
YIN PA NI SGRO 'DOGS PA DANG, SKUR PA 'DEBS PA'I BDAG NYID DO,
,'DZIN PA PO NI MING DANG GZUGS KYI BDAG NYID DAM, DE LAS GZHAN
PA'O, ,GANG GZUNG BA NI GZUGS LA SOGS PA'O, ,DE DAG NI SKABS JI
LTA BA BZHIN DU NGO BO NYID

STONG PAR BSTAN ZIN PAS, DES NA 'DZIN PAR BYED PA LA SOGS PA
THAMS CAD NYE BAR ZHI BA STE, DE PHYIR 'DZIN PA YOD MA YIN,
,'DZIN PA BZHIN DU DE DAG YOD PA NYID DU STON PA'I GTAN TSIGS
DANG, ,DPE MA GRUB PA'I PHYIR RO ZHES BYA BAR DGONGS SO, ,DE'I
PHYIR DE LTAR, LOG PA'AM YANG DAG NYID DU NI, ,'DZIN

PA YOD PA MA YIN NA, ,RTAG PA DANG MI RTAG PA LA SOGS PAR RO, ,'O
NA DON DAM PAR, GANG LA PHYIN CI LOG YOD CING, ,GANG LA PHYIN CI
MA LOG YOD, ,RNAM PAR MI RTOG PA'I SHES RAB KYI SPYOD PA LA GNAS
PA LA, RTAG PA DANG, MI RTAG PA LA SOGS PAR SHES PA KUN DU MI
'BYUNG BA'I PHYIR RO ZHES BYA BAR

@224B DGONGS SO, ,YANG NA GANG DAG 'DI SKAD CES PHYIN CI LOG
RNAMS NI YOD PA KHO NA YIN TE, DE DANG LDAN PA YOD PA'I PHYIR RO,
,DPER NA GDUGS DANG LDAN PA YOD NA, GDUGS YOD PA DE BZHIN DU
PHYIN CI LOG DANG LDAN PA'I BYIS BA 'DI DAG YOD PAS, DE'I PHYIR
PHYIN CI LOG RNAMS NI YOD PA KHO NA YIN NO ZHES ZER

NA; DE DAG GI PHYIR 'DI BSHAD DE, LOG PA'AM YANG DAG NYID DU NI,
,'DZIN PA YOD PA MA YIN NA, ,RNAM PA GNYI GA YANG SNGAR BSTAN
PA'I SGRUB PAS SKYE BA LA SOGS PAR MA GRUB PA'I PHYIR RO, ,DE
BZHIN DU, GANG NA PHYIN CI LOG DANG NI, ,GANG LA PHYIN CI MA LOG
YOD, ,PHYIN CI LOG GANG LA LTOS NAS

'DI NI PHYIN CI LOG DANG LDAN PA'O, ,'DI NI PHYIN CI MA LOG PA
DANG LDAN PA'O ZHES BYA BA DE DAG KYANG PHYIN CI LOG BZHIN DU YOD
PA MA YIN TE, GANG LA PHYIN CI LOG YOD PA DANG, GANG LA PHYIN CI
MA LOG PA YOD PA MA YIN PA NYID DO ZHES BYA BA'I TSIG GI DON TO,
,DE'I PHYIR DON DAM PAR GTAN TSIGS KYI DON

MA GRUB PA NYID DANG, DPE YANG MED LA, KUN RDZOB TU DON 'GAL BA
NYID KYANG YIN NO, ,YANG GZHAN YANG, 'DI LA PHYIN CI LOG DANG
LDAN PA 'DI NI PHYIN CI LOG DANG BCAS PAR 'DOD NA, DE YANG PHYIN
CI LOG TU GYUR PA 'AM, PHYIN CI LOG TU MA GYUR PA'AM, PHYIN CI
LOG TU 'GYUR BA BZHIN PA

ZHIG YIN GRANG NA, DE LA, PHYIN CI LOG TU GYUR BA LA, ,PHYIN CI
LOG DAG MI SRID DO, ,DE DAG DANG LDAN PA LA DE DAG DANG LDAN PAR
'GYUR BA DON MED PA NYID DU 'GYUR BA'I PHYIR RO, ,PHYIN CI LOG TU
MA GYUR LA, PHYIN CI LOG DAG MI SRID DO, ,DE DAG DANG BRAL BA'I
PHYIR DPER NA 'PHAGS PA BZHIN NO, ,

PHYIN CI LOG TU 'GYUR BZHIN LA, ,PHYIN CI LOG DAG MI SRID DO,
,SKYON GNYI GAR 'GYUR BA'I PHYIR RO, ,PHYIN CI LOG TU GYUR PA
DANG, PHYIN CI LOG TU MA GYUR PA DANG, PHYIN CI LOG TU 'GYUR BA
BZHIN PA MA GTOGS PA'I PHYIN CI LOG DANG LDAN PA MI 'THAD PAS,
DE'I PHYIR BSHAD PA, KHYOD NYID PHYOGS

SU LHUNG BA'I BLO MED PAR GYIS LA, GANG LA PHYIN CI LOG SRID PA,
,BDAG NYID KYIS NI RNAM PAR DPYOD, ,PHYIN CI LOG DANG LDAN PA YOD
PA MA YIN PA NYID DO ZHES BYA BA'I TSIG GI DON TO, ,DE'I PHYIR
GTAN TSIGS DANG, DPE'I SKYON SNGA MA BZHIN NO, ,GZHAN YANG, GANG
GI TSE DON DAM PAR JI SKAD BSTAN

@225A *, ,PA'I TSUL GYI DBANG GIS DNGOS PO THAMS CAD SKYE BA MED
PAR BSTAN PA'I TSE, PHYIN CI LOG RNAMS MA SKYES NA, ,JI LTA BUR
NA YOD PAR 'GYUR, ,YOD PAR MI 'GRUB PA NYID DE, MA SKYES PA'I
PHYIR RO ZHES BYA BA'I TSIG GI DON TO, PHYIN CI LOG RNAMS SKYE
MED NA, ,PHYIN CI LOG CAN

GA LA YOD, ,PHYIN CI LOG CAN ZHES BYA BA NI PHYIN CI LOG DANG
LDAN PA ZHES BYA BA'I THA TSIG GO, ,DE'I PHYIR GTAN TSIGS LA SOGS
PA'I SKYON DE NYID YOD DO, ,YANG GZHAN YANG, DON DAM PAR, GAL TE
BDAG DANG SDUG PA DANG, ,RTAG DANG BDE BA YOD NA NI, ,BDAG SHES
SDUG SHES RTAG SHES DANG, ,

DE SHES PHYIN CI LOG MA YIN, ,SHES BYA PHYIN CI LOG MA YIN PA'I
PHYIR RO ZHES BYA BAR DGONGS SO, ,'DIR BDAG SHES BYA BA LA SOGS
PA'I SGRA NI, ,BDAG LA SOGS PA DE DAG LA GNAS PA NYID KYI PHYIR,
BDAG LA SOGS PA SHES PA YIN PAR BSTAN TO, ,DE BZHIN DU DON DAM
PAR, GAL TE

BDAG DANG SDUG PA DANG, ,RTAG DANG BDE BA MED NA NI, ,BDAG MED MI
SDUG MI RTAG DANG, ,SDUG BSNGAL YOD PA MA YIN NO, ,BDAG MED PA LA
SOGS PA'I NGO BO NYID NI BDAG LA SOGS PA BRTZAL BAS SAM, DE DAG
LA LTOS PAS BDAG MED PA NYID LA SOGS PAR 'GRUB PA'I PHYIR RO ZHES

BYA BAR DGONGS SO, ,BDAG MED PA LA SOGS PA MA GRUB PA'I PHYIR,
GANG DAG LA BDAG LA SOGS PAR LTA BA PHYIN CI LOG TU GYUR TE, 'DI
LTAR MI MED NA SDANG DUM LA MIR MTHONG BA'I PHYIN CI LOG KYANG
MED DO, PHYIN CI LOG NYID MA GRUB PA'I PHYIR GTAN TSIGS LA SOGS
PA MED PA'I SKYON DE NYID

BZLOG DKA'O, ,'O NA RNAL 'BYOR PA DE LA DE LTAR RTAG PA DANG, MI
RTAG PA LA SOGS PA'I PHYIN CI LOG DANG, PHYIN CI LOG MA YIN PA
DAG GRUB PA'I PHYIR DE DAG TU RNAM PAR RTOG PA LOG PAR GYUR BA
NA, YON TAN CI ZHIG 'BYUNG BAR 'GYUR ZHE NA, JI SKAD BSTAN PA'I
TSUL GYIS 'BRAS BU BSTAN

PAR BZHED PAS, DE LTAR, PHYIN CI LOG 'GAGS PAS, MA RIG PA NI 'GAG
PAR 'GYUR, ,PHYIN CI LOG DAG GI RGYU YANG MA RIG PA YIN PA'I
PHYIR PHYIN CI LOG 'GAGS PAS, BDAG LA SOGS PAR LTA BA'I RGYU MA
RIG PA 'GAG PAR 'GYUR RO, ,MA RIG 'GAGS PAR GYUR NA NI, ,'DU BYED

@225B LA SOGS 'GAG PAR 'GYUR, ,'DU BYED LA SOGS PA ZHES BYA BAR
TSIG SBYAR TE, 'DU BYED DANG, RNAM PAR SHES PA DANG, MING DANG,
GZUGS DANG, SKYE MCHED DRUG DANG, REG PA DANG, TSOR BA DANG, SRED
PA DANG, LEN PA DANG, SRID PA DANG, SKYE BA DANG, RGA SHI LA SOGS

PA DAG GO, ,DE'I PHYIR DE LTAR NGO BO NYID MED PA NYID RTOGS PA
LAS NYON MONGS PA NYE BAR ZHI BA 'GRUB PO, ,NGO BO NYID YOD PAR
SMRA BA'I PHYOGS 'DI LA NYON MONGS PA DE DAG YOD PAR GYUR PA'AM,
MED PAR GYUR PA ZHIG YIN GRANG NA, DES CIR 'GYUR ZHE NA, GAL TE
LA LA'I NYON MONGS PA, ,GANG DAG NGO

BO NYID YOD NA, ,YOD PAR GYUR BA'I ZHES MA SMOS KYANG, SKABS LAS
SHES PAR BYA'O, ,JI LTA BUR NA SPONG BAR 'GYUR, ,JI LTAR SPONG
BAR MI 'GYUR ZHE NA, YOD PA SU ZHIG SPONG BAR BYED, ,YOD PAR GYUR
PA NGO BO NYID MI 'GYUR BA'I PHYIR RO ZHES BYA BAR DGONGS SO, ,JI
STE MED PAR GYUR PA NI RI BONG

GI RVA LTA BU'AM, GCIG LA GCIG MED PA'I MTSAN NYID LTA BU YIN NA
DE LTA NA YANG, GAL TE LA LA'I NYON MONGS PA, ,GANG DAG NGO BO
NYID MED NA, ,'DIR YANG MED PAR GYUR PA ZHES MA SMOS KYANG, SKABS
LAS SHES PAR BYA'O, ,JI LTA BUR NA SPONG BAR 'GYUR, ,JI LTAR
SPONG BAR MI 'GYUR ZHE NA,

MED PA SU ZHIG SPONG BAR BYED, ,MED PAR GYUR PA'I MED PA NYID NI
SPANG DU MED PA'I PHYIR TE, 'DI LTAR NAM MKHA'I ME TOG MED PA'I
NGO BO NYID SPONG BAR MI BYED LA, RTA NGO BO NYID MED PAS KYANG,
RTA MED PA'I NGO BO NYID SPONG BAR MI BYED DO, ,JI STE YANG 'DI
SNYAM DU NYON MONGS PA YOD PAR GYUR PA RNAMS NYID

GNYEN PO SKYES PAS, SPONG BAR 'GRUB PA'I PHYIR SKYON MED DO SNYAM
NA, YOD PAR GYUR PAS GANG GI GNYEN PO SKYES PAS, JI LTAR SPONG
BA'I DON DE BSTAN DKA'O, ,DE LA 'DIR NYON MONGS PA RNAMS YOD PAR
GYUR PA DANG, MED PAR GYUR PAR RTOG PA LA DE DAG SPONG BA MI
'THAD PAS, GLAGS YOD

PAS NYON MONGS BA RNAMS KYI CHOS NI SPANG BA YIN PAR BSTAN TO,
,DE'I PHYIR RJES SU DPAG PA NI DON DAM PAR NYON MONGS PA RNAMS
NGO BO NYID MED DE, SPANG PA YIN PA'I PHYIR DPER NA, SGYU MA
MKHAN GYIS SPRUL PA'I BUD MED DANG, SKYES PA DANG, GZUGS SU BYAS
PA'I NA CHUNG BZHIN TE, SKYON RTOG PA LA

@226A *, ,DE DAG SPONG BA YOD DO, ,DE LA 'DIR RAB TU BYED PA'I
DON NI, PHA ROL POS SMRAS PA'I BSGRUB PA'I SKYON BRJOD PA DANG,
RANG GI SGRUB PA KHA NA MA THOB MED PA BSTAN PAS, PHYIN CI LOG
NGO BO NYID MED PA NYID DU BSTAN PA YIN NO, ,DE'I PHYIR, JI LTAR
NGAG 'DI GZUGS CAN YIN, ,KUN NAS

DMIGS SU MED PA LTAR, ,DE LTAR NYON MONGS GZUGS CAN MIN, ,GTAN DU
DMIGS SU YOD MA YIN, ,JI LTAR NGAG 'DI YOD PA MIN, ,NANG DANG
PHYI NA MI GNAS LTAR, ,DE LTAR NYON MONGS YOD MIN PA, ,NANG DANG
PHYI NA GNAS PA MIN, ,ZHES BYA BA LA SOGS PA DANG, DE BZHIN DU
SHA RA DVA TI'I BU KUN

NAS NYON MONGS PA'I YONGS SU SHES PA GANG YIN PA DE NI YANG DAG
PA JI LTA BA BZHIN NO, ,DE LA NI KUN NAS NYON MONGS PA 'GA' YANG
MED DE, SEMS CAN PHYIN CI LOG TU GYUR PA RNAMS NI KUN NAS NYON
MONGS PAR 'GYUR RO, ,PHYIN CI LOG GANG YIN PA DE NI YOD PA MA YIN
TE, GANG YOD PA MA YIN

PA DE LA YOD PA'I YONGS SU 'GRUB PA'AM, MTSAN NYID MED DE, SHA RA
DVA TI'I BU DE LTAR YONGS SU SHES PA GANG YIN PA DE NI, RNAM PAR
BYANG BA ZHES BYA'O ZHES BYA BA LA SOGS PA DANG, DE BZHIN DU DE
BZHIN GSHEGS PAS NYON MONGS PA RNAMS YOD PA MA YIN PAR MNGON PAR
RDZOGS PAR SANGS

RGYAS SHING BSTAN TE, GZUGS SU MI SNANG YANG KUN DU MKHYEN LA,
GNYIS SU MA MDZAD KYANG, MNGON SUM DU MDZAD CING THOB PA YANG MED
DO ZHES BYA BA LA SOGS PA GSUNGS PA DE DAG GRUB PA YIN NO, ,SLOB
DPON LEGS LDAN BYED KYIS NYE BAR SBYAR BA, DBU MA'I RTZA BA'I
'GREL PA SHES RAB

SGRON MA LAS, PHYIN CI LOG BRTAG PA ZHES BYA BA STE, RAB TU BYED
PA NYI SHU GSUM PA'O,, ,,DA NI DE BZHIN DU STONG PA NYID KYI MI
MTHUN PA'I PHYOGS KYI KHYAD PAR DGAG PAS, 'PHAGS PA'I BDEN PA
RNAMS NGO BO NYID MED PA NYID DU BSTAN PA'I DON GYI DBANG GIS,
RAB TU BYED PA NYI SHU BZHI PA

BRTZAM MO, ,'DIR SMRAS PA, KHYOD KYIS BSTAN PA'I TSUL GYIS, GAL
TE 'DI DAG KUN STONG NA, ,'BYUNG BA MED CING 'JIG PA MED, ,STONG
PA'I PHYIR DPER NA NAM MKHA'I ME TOG BZHIN NO ZHES BYA BAR BSAMS
SO, ,DE'I PHYIR SKYON 'DI LTA BUR 'GYUR TE, 'BYUNG BA DANG, 'JIG
PA MED PA'I PHYIR

@226B MA SKYES PA NI SDUG BSNGAL MA YIN PAS, SDUG BSNGAL GYI BDEN
PA MED PA DANG, DE MED PA'I PHYIR, GANG LAS DE KUN 'BYUNG BA YIN
PA DE YANG MED PAS, KUN 'BYUNG GI BDEN PA MED PA DANG, KUN 'BYUNG
MED NA DE 'GOG PA MED PA'I PHYIR, 'GOG PA'I BDEN PA MED PA DANG,
'GOG PA'I

BDEN PA MED NA 'GOG PAR 'GRO BA'I LAM YANG DAG PA'I LTA BA SNGON
DU BTANG BA YANG MED PA'I PHYIR, LAM GYI BDEN PA YANG MED PAS,
'PHAGS PA'I BDEN PA BZHI PO RNAMS, KHYOD LA MED PAR THAL BAR
'GYUR, ,DES NA RNAL 'BYOR PA MED PA DANG, 'CHI BAS 'JIGS PA RNAMS
KYIS 'PHAGS

PA'I BDEN PA BZHI PO YONGS SU SHES PA DANG, SPANG BA DANG MNGON
SUM DU BYA BA DANG, BSGOM PA'I YUL LA SDUG BSNGAL YONGS SU SHES
PAR BYA BA DANG, KUN 'BYUNG SPANG BAR BYA BA DANG, 'GOG PA MNGON
SUM DU BYA BA DANG, LAM BSGOM PAR BYA BA'I MNGON PAR BRTZON PA
GANG YIN PA DE MI 'THOB PAS,

DE'I PHYIR SMRAS PA, 'PHAGS PA'I BDEN PA BZHI MED PAS, YONGS SU
SHES DANG SPANG BA DANG, ,BSGOM DANG MNGON DU BYA BA DAG ,'THAD
PAR 'GYUR BA MA YIN NO, ,'PHAGS PA'I BDEN PA ZHES BYA BA NI,
'PHAGS PA RNAMS KYI BDEN PA'AM, 'PHAGS PAR BYED PA'I BDEN PA'AM,

'PHAGS PA YANG YIN LA, BDEN PA YANG YIN PAS 'PHAGS PA'I BDEN
PA'O, ,BDEN PA ZHES BYA BA NI, YANG DAG PA DANG, MA NOR BA ZHES
BYA BA DAG GI RNAM GRANGS SO, ,'DIR BSGOM PA DANG, MNGON SUM DU
BYA BA GNYIS BSNOR BA NI, TSIGS SU BCAD PA SDEB PA'I DBANG GIS
SO, ,YANG

GZHAN YANG KHYOD LA, DE DAG YOD PA MA YIN PAS, ,'PHAGS PA'I BDEN
PA BZHI PO DE DAG YOD PA MA YIN PAS SO, ,'BRAS BU BZHI YANG YOD
MA YIN, ,RGYUN DU ZHUGS PA DANG, LAN CIG PHYIR 'ONG BA DANG,
PHYIR MI 'ONG BA DANG, DGRA BCOM PA ZHES BYA BA DAG STE, 'JIG
TSOGS LA LTA BA

DANG; THE TSOM DANG, TSUL KHRIMS DANG, BRTUL ZHUGS MCHOG TU 'DZIN
PA LA SOGS PA'I SKYON GYI BUD SHING DAG ,'PHAGS PA'I BDEN PA
MTHONG BA'I MES SREG PAR BYED PA YIN PA'I PHYIR RO ZHES BYA BAR
BSAMS SO, ,DE LTAR, 'BRAS BU MED NA 'BRAS GNAS MED, ,RGYUN DU
ZHUGS PA

@227A *, ,DANG; LAN CIG PHYIR 'ONG BA DANG, PHYIR MI 'ONG BA
DANG, DGRA BCOM PA'I 'BRAS BU LA GNAS PA DE DAG GO, ,ZHUGS PA DAG
KYANG YOD MA YIN, ,ZHUGS PA DAG NI RGYUN DU ZHUGS PA LA SOGS PA'I
LAM LA GNAS PA DAG GO, ,DE LTAR NA, BCOM LDAN 'DAS KYI NYAN THOS
KYI

TSOGS 'GRO BA'I BSOD NAMS KYI ZHING BDUD LA SOGS PAS MI PHYED
CING, GZHAN GYI DRING MI 'JOGS [*'JOG] PAS, BSDUS PA'I PHYIR RAM, TSUL
KHRIMS DANG, TING NGE 'DZIN DANG, SHES RAB DANG, RNAM PAR GROL BA
DANG, RNAM PAR GROL BA'I YE SHES MTHONG BA DAG GIS BSDUS PA'I
PHYIR, 'JIG RTEN

NA MTSAN DGE 'DUN ZHES BYA BAR RNAM PAR GRAGS PA YANG MED PAR
'GYUR BAS, GAL TE SKYES BU GANG ZAG BRGYAD, ,DE DAG MED NA DGE
'DUN MED, ,GANG DAG LAM DANG 'BRAS BU'I DBYE BAS RNAM PAR BSHAD
PA DAG GO, ,GZHAN YANG, 'PHAGS PA'I BDEN RNAMS MED PA'I PHYIR,
,DAM PA'I

CHOS KYANG YOD MA YIN, ,THABS LAS BYUNG BA MED NA THABS KYANG MI
SRID PA'I PHYIR RO ZHES BYA BAR BSAMS SO, ,CHOS DANG DGE 'DUN
YONG MIN NA, ,NYON MONGS PA'I BUD SHING BSREGS PA LA 'JEBS PA
DANG, DE RTOGS PAR BYED PA'O, ,SANGS RGYAS JI LTAR YOD PAR 'GYUR,
,YOD PAR MI 'GYUR BA NYID

DO ZHES BYA BA'I TSIG GI DON TO, ,'DI LA SANGS RGYAS ZHES BYA BA
NI, BDEN PA RNAMS RTOGS PAR GYUR PA'AM, RTOGS PAR MDZAD PA DE,
MDO SDE LAS JI SKAD DU, YONGS SU SHES BYA YONGS SHES SHING,
,SPANG BAR BYA BA SPANGS PAR GYUR, ,BSGOM PAR BYA BA BSGOMS ZIN
PAS, ,BZOD LDAN DE PHYIR

NGA SANGS RGYAS, ,ZHES GSUNGS PA LTA BU'O, ,YANG NA, CHOS THAMS
CAD DNGOS PO MED PA MNYAM PA NYID DU THUGS SU TSUD PAS SANGS
RGYAS TE, JI SKAD DU, GANG GIS CHOS RNAMS YOD MIN PA, ,YOD MIN MA
LUS RTOGS GYUR CING, ,YOD MIN CHOS RNAMS SANGS RGYAS PA, ,DE NI
SANGS RGYAS ZHES

BYA'O, ,ZHES GSUNGS PA LTA BU'O, ,YANG NA SANGS RGYAS PAR GYUR
CING, GDUL BA RNAMS SANGS RGYAS PAR MDZAD PAS SANGS RGYAS SO,
,SANGS RGYAS DE YANG RTOGS PA DANG, RTOGS PAR BYA BA DANG, RTOGS
PAR BYED DU GZHUG PA RNAMS MED PA'I PHYIR MI RIGS PAS SANGS RGYAS
KYANG MED PAR 'GYUR RO, ,DE LTAR,

@227B DE SKAD SMRA NA DKON PA'I MCHOG ,GSUM LA GNOD PA BYED PA
YIN, ,DE SKAD SMRA NA ZHES BYA BA CI ZHIG CE NA, STONG PA NYID
DO, ,DKON MCHOG CES BYA BA NI, DKON PA DANG, RIN CHE BA DANG,
DGA' BAR BYED PA DANG, PHAN 'DOGS PA DANG, MI MA YIN PA LA SOGS
PA GNOD PA BYED PA'I GNYEN PO'I

DON GYIS SO, ,GZHAN YANG 'BRAS BU YOD PA DANG, CHOS MA YIN PA
DANG, CHOS NYID DANG, 'JIG RTEN PA'I THA SNYAD NI, KUN LA 'ANG
GNOD PA BYED PA YIN, ,DE LTAR NI MI 'DOD DE, JI SKAD SMRAS PA'I
SKYON DU THAL BAR 'GYUR BA RNAM PAR ZLOG PA NI STONG PA NYID MA
YIN ZHING, 'BYUNG BA DANG, 'JIG

PA DAG KYANG YOD PA YIN NA, NGO BO NYID YOD PA NYID DANG, 'BYUNG
BA DANG 'JIG PA'I CHOS CAN NYID YIN PAS, BSGRUB PAR BYA BA DANG,
SGRUB PA'I CHOS MNGON NO ZHES BYA BA'I TSIG GI DON TE, GLAGS YOD
PA'I TSIG YIN PA'I PHYIR RO, ,DPER NA GAL TE SGRA RTAG PA YIN NA
MA BYAS PAR 'GYUR TE, MA

BYAS PA NI RTAG PAR DMIGS PAR 'GYUR LA, DMIGS NA BYAS PAR MI
'GYUR RO ZHES BYA BAS, JI SKAD SMRAS PA'I SKYON DU THAL BAR 'GYUR
BA RNAM PAR BZLOG PA NI, MI RTAG PA LA BYAS PA YOD PAS SGRA NI MI
RTAG STE BYAS PA'I PHYIR RO ZHES BYA BAS BSGRUB PAR BYA BA DANG,
SGRUB PA'I CHOS MNGON NO ZHES BYA BA'I

TSIG GI DON YIN PA BZHIN NO, ,'DIR SBYOR BA'I TSIG NI DON DAM PAR
DNGOS PO RNAMS NGO BO NYID YOD PA KHO NA YIN TE, 'BYUNG BA DANG,
'JIG PA'I CHOS CAN NYID YIN PA'I PHYIR RO, ,GANG DAG NGO BO NYID
MED PA DE DAG LA NI 'BYUNG BA DANG 'JIG PA MA MTHONG STE, DPER NA
NAM MKHA'I ME TOG DAG BZHIN

NO; ,DNGOS PO RNAMS NI MA BYUNG BA LAS 'BYUNG BA DANG, BYUNG NAS
'JIG PA YOD PAS, DE'I PHYIR GTAN TSIGS JI SKAD SMOS PA'I MTHUS
DON DAM PAR DNGOS PO RNAMS NGO BO NYID YOD PA KHO NA YIN NO, ,DE
LA BSHAD PA KHYOD KYIS NI, ,STONG NYID DGOS DANG STONG NYID DANG,
,STONG NYID DON NI MA RTOGS

PAS; ,DE PHYIR DE LTAR GNOD PA BYED, ,'DIR STONG PA NYID KYI DGOS
PA NI SPROS PA THAMS CAD NYE BAR ZHI BA'I MTSAN NYID DO, ,STONG
PA NYID NI 'DZIN PA THAMS CAD DANG BRAL PA'I MTSAN NYID STONG PA
NYID LA DMIGS PA'I YE SHES SO, ,STONG PA NYID KYI DON NI DE BZHIN
NYID KYI MTSAN NYID DO, ,KHYOD KYIS DE

@228A *, ,DAG MA RTOG PAS, DE'I PHYIR 'DI LTA STE, GAL TE 'DI DAG
KUN STONG NA, ,'BYUNG BA MED CING 'JIG PA MED, ,CES BYA BA LA
SOGS PA SMRA ZHING, DPER NA NAM MKHA' LA KHU TSUR GZAS TE, RNAM
PA DU MAS 'TSOGS PAR BYED PA DE LTAR GNOD PA BYED DO, ,THEG PA
CHEN PO 'DI LA

NI, ,SANGS RGYAS RNAMS KYIS CHOS BSTAN PA, ,BDEN PA GNYIS LA YANG
DAG BSTEN, ,DE DAG KYANG GANG DANG GANG ZHE NA, 'JIG RTEN KUN
RDZOB BDEN PA DANG, ,DAM PA'I DON GYI BDEN PA'O, ,DE LA 'JIG RTEN
PA'I KUN RDZOB NI 'JIG RTEN GYI THA SNYAD DE, 'DI LTA STE, GZUGS
LA SOGS PA DNGOS

PO RNAMS SKYE'O, ,GNAS SO, ,'GAG GO ZHES BYA BA DANG, LHAS BYIN
'GRO'O, ,KHYAB 'JUG BSHES GNYEN ZA'O, ,ZLA BAS BYIN BSGOM MO,
,TSANGS PAS GROL LO ZHES BYA BA DAG 'JIG RTEN GYI THA SNYAD KYI
PHYIR PHYIN CI MA LOG PAS, DE NI 'JIG RTEN PA'I KUN RDZOB KYI
BDEN PA YIN NO, ,DON

DAM PAR NI DE DON KYANG YIN LA, DAM PA YANG YIN PAS DON DAM
PA'AM, RNAM PAR MI RTOG PA'I YE SHES DAM PA'I DON YIN PAS, DON
DAM PA STE, DE KHO NA GZHAN LAS SHES PA MA YIN PA LA SOGS PA'I
MTSAN NYID DO, ,DON DAM PA NYID BDEN PA YIN PAS, DON DAM PA'I
BDEN PA STE, DE

DUS THAMS CAD DANG RNAM PA THAMS CAD DU DE BZHIN DU GNAS PA'I
PHYIR RO, ,RNAM PAR MI RTOG PA'I YE SHES DE'I YUL CAN YANG YUL
MED PA'I TSUL GYIS DON DAM PA STE, DE LA DON DAM PA YOD PA'I
PHYIR RO, ,DE 'GOG PA DANG RJES SU MTHUN PA SKYE BA MED PA LA
SOGS PA BSTAN PA DANG, THOS PA

DANG; BSAMS PA DANG, BSGOMS PA LAS BYUNG BA'I SHES RAB KYANG DON
DAM PA STE, DON DAM PA RTOGS PA'I THABS KYI PHYIR PHYIN CI MA LOG
PA'I PHYIR RO, ,GANG DAG BDEN PA DE GNYIS KYI, ,RNAM DBYE RNAM
PAR MI SHAS PA, ,DE DAG SANGS RGYAS BSTAN PA NI, ,ZAB MO DE NYID
RNAMS MI SHES, ,GANG

DAG TSUL BZHIN MA YIN PA YID LA BYED PA'I LING TOG CHEN POS, BLO
GROS KYI MIG G-YOGS PA THA SNYAD DANG DON DAM PA'I BDEN PA GNYIS
KYI RNAM PAR DBYE BA, YUL GYI SBYOR BA'I MTSAN NYID MA 'DRES PA,
RNAM PAR MI SHES PA DE DAG GIS NI SANGS RGYAS KYI BSTAN PA ZAB
MO'I DE NYID RNAM

@228B PAR MI SHES SO, ,SANGS RGYAS KYI SGRA'I DON NI SNGA MA
BZHIN NO, ,BSTAN PA ZHES BYA BA NI LHA DANG MI BDUD RTZI'I GO
'PHANG THOB PAR 'DOD PA RNAMS YONGS SU SHES PAR BYA BA DANG,
SPANG BAR BYA BA DANG, MNGON SUM DU BYA BA DANG, BSGOM PAR BYA BA
DAG LA PHYIN CI MA LOG PAR STEN PA STE, BCOM

LDAN 'DAS KYI GSUNG RAB CES BYA BA YIN NO, ,ZAB MO ZHES BYA BA
NI, DNGOS PO DANG DNGOS PO MED PA LA SOGS PAR MNGON PAR ZHEN PA'I
BLO GROS CAN RNAMS KYIS GTING RTOGS PAR DKA' BA'I DON GYIS SO,
,GANG DAG BDE BAR GSHEGS PA'I TSUL MCHOG TU ZAB PA DE, LEGS PAR
MA RTOGS PA

NA; DNGOS PO RNAMS MA SKYES PA DANG MA 'GAGS PA, RNAL 'BYOR PA
RNAM PAR MI RTOG PA'I SHES RAB KYI SPYOD PA DANG, CHOS KYI DE KHO
NA PHYIN CI MA LOG PA'I YUL LA 'JUG PA'I YUL NYID DU, YUL MED
PA'I TSUL GYIS NYE BAR 'GYUR BAR BSTAN PA NA, THA SNYAD PA'I SKYE
BA LA SOGS PA DANG LDAN

PA YANG MED DO ZHES SKUR BA BTAB NAS, GAL TE 'DI DAG KUN STONG
NA, ,'BYUNG BA MED CING 'JIG PA MED, ,CES BYA BA LA SOGS PAR RNAM
PAR RTOG PA DANG, KUN RDZOB TU TSUL KHRIMS YANG DAG PAR BLANG BA
DANG, TING NGE 'DZIN BSGOM PA DANG, RJES SU MTHUN PAR DNGOS PO
RNAMS SKYE'O, ,GNAS

SO; ,'GAG GO ZHES BSTAN PA NA, DON DAM PAR YANG RNAM PA DE LTA BU
YIN NO ZHES BYA BAR RNAM PAR RTOG PA DE DAG NI, SRID PA'I DGON PA
LAS SHIN TU MI 'DA'O, ,GAL TE DON DAM PA'I BDEN PA BSTAN PA NYID
KYIS THAR PA 'GRUB PA'I PHYIR, BDEN PA GNYIS BSTAN PA CI DGOS
SHIN, 'DI

LTAR THA SNYAD LA NI MA BSTEN PAR, ,DAM PA'I DON NI BSTAN MI NUS,
,DE NI DAG GI LAM THAMS CAD LAS YANG DAG PAR 'DAS PA'I PHYIR RO,
,GZHAN GYIS YONGS SU BRTAGS PA'I RNAM PAR RTOG PA MA LUS PAR,
BSAL BA MED PAR YANG DON DAM PAR RNAM PAR RTOG PA DANG, LEGS PAR
BRAL BA

GZHAN LAS SHES PA MA YIN PAR RTOGS PAR MI 'GYUR BAS, DE'I PHYIR
DON DAM PAR YANG BSTAN TE, DAM PA'I DON LA MA BRTAN PAR, ,MYA
NGAN 'DAS PA 'THOB MI 'GYUR, ,LAS DANG NYON MONGS PA DANG, SKYE
BA NYE BAR ZHI BA'I MTSAN NYID DO, ,MKHAS PAR RLOM PA GANG PHUNG
PO RNAMS STONG PA

@229A *, ,NYID LAS DNGOS PO MED PAR LTA BA DANG, PHUNG PO RNAMS
MI STONG PA NYID LAS DNGOS POR LTA BA DANG, BDAG GIS MTHONG BAR
GYUR TO, ,MTHONG NGO, ,MTHONG BAR 'GYUR RO, ,PHUNG PO RNAMS STONG
PA NYID DO, ,PHUNG PO RNAMS LAS STONG PA NYID GZHAN NO, ,STONG PA
NYID LA

PHUNG PO RNAMS YOD DO, ,PHUNG PO RNAMS LA STONG PA NYID YOD DO,
,STONG PA NYID PHUNG PO RNAMS DANG LDAN NO SNYAM DU SEMS PA DE
LTAR TSUL BZHIN MA YIN PAR LTA BA MNGON PA'I NGA RGYAL CAN DE NI,
STONG PA NYID LA LTA NYES NA, ,SHES RAB CHUNG LDAN PHUNG BAR
BYED, ,RNAM PAR MI RTOG PA'I SHES RAB KYI

SROG GI BAR CHAD BYED PA'I PHYIR PHUNG BAR BYED DO, ,LTA NYES
ZHES BYA BA NI LOG PAR MTHONG BA STE, DNGOS PO DANG, DNGOS PO MED
PA LA SOGS PA'I TSUL DU MTHONG BA'O, ,JI LTAR PHUNG BAR BYED CE
NA, JI LTAR SBRUL LA BZUNG NYES DANG, ,RIG SNGAGS NYES PAR
BSGRUBS PA BZHIN, ,SBRUL

RGOD DE KHRO GTUM CHE BA DUG DRAG PO BZUNG NYES NA, 'DZIN PAR
BYED PA NYID PHUNG BAR BYED PA DANG, NAM MKHA' AAN DA RNYIL LTAR
SNGO BA LA 'PHAGS TE, RANG GI RGYAN GYI NOR BU'I 'OD ZER DAG GIS
BAR SNANG BRGYAN PAR BYA'O SNYAM DU YID LA BSAM PA BYAS PA, RIG
SNGAGS NYES PAR BSGRUBS NA,

SGRUB PA PO NYID CHO GA NYAMS PAS PHUNG BAR BYED PA LTAR RO,
,GANG GI PHYIR DE LTAR STONG PA NYID SHES PAR DKA' ZHING GNOD PA
BYED PA, DE PHYIR ZHAN PAS CHOS 'DI YI, ,GTING RTOGS DKA' BAR
MKHYEN GYUR NAS, ,THUB PA'I THUGS NI CHOS BSTAN LAS, ,RAB TU LOG
PAR GYUR PA YIN, ,SHES

RAB ZHAN PA RNAMS KYIS CHOS 'DI'I GTING RTOGS PAR DKA' BAR MKHYEN
PAR GYUR NAS, ,THUB PA BYANG CHUB MNGON PAR RDZOGS PAR SANGS
RGYAS PA'I THUGS, CHOS BSTAN PAR MDZAD PA LAS SLAR LOG PAR GYUR
TO, ,KHYOD NI NGA LA STONG PA NYID, ,SKYON DU THAL BAR 'GYUR BA
YIS, ,SPONG BAR BYED DANG

GANG YIN PA, ,DE NI STONG LA MI 'THAD DO, ,KHYOD KHO BO CAG LA
STONG PA NYID, ,GAL TE 'DI DAG KUN STONG NA, ,'BYUNG BA MED CING
'JIG PA MED, ,CES BYA BA NAS, DE SKAD SMRAS NA DKON PA'I MCHOG
,GSUM LA GNOD PA BYED PA YIN, ,ZHES BYA BA'I BAR GYI SKYON DU
THAL BAR 'GYUR BA DAG GIS

@229B SPONG BAR BYED PA GANG YIN PA DE NI STONG PA LA MI 'THAD
DE, DON DAM PAR NI DNGOS PO MED PA'I NGO BO NYID KYIS KYANG STONG
PA'I PHYIR, KHO BO DNGOS PO MED PAR YANG STONG PAR MI BYED PA'I
PHYIR RO ZHES BYA BAR DGONGS SO, ,GZHAN GYIS YONGS SU BRTAGS PA'I
MI STONG PA NYID DGAG PAS, DNGOS PO

RNAMS STONG NGO ZHES SMRAS TE, DNGOS PO YOD PA LA SOGS PA NGO BO
NYID STONG PA'I PHYIR RO, ,STONG PA NYID DU SGRUB PA YANG MA YIN
TE, STONG PA NYID DU RNAM PAR RTOG PA YANG SPONG PAR 'DOD PA'I
PHYIR RO, ,MDO SDE LAS JI SKAD DU, 'OD SRUNGS BDAG TU LTA BA RI
RAB TZAM NI SLA'I, MNGON PA'I NGA RGYAL

CAN GYI STONG PA NYID DU LTA BA NI MI RUNG NGO ZHES BYA BA DANG,
DE BZHIN DU GZUGS STONG ZHES BYA BAR MI MTHONG, MI STONG ZHES BYA
BAR MI MTHONG NGO ZHES BYA BA LA SOGS PA GSUNGS PA LTA BU'O,
,GZHAN YANG, GANG LA STONG PA NYID RUNG BA, ,DE LA THAMS CAD RUNG
BAR 'GYUR, ,THAMS CAD CES BYA BA

NI SKYE BA LA SOGS PA'O, ,JI LTAR RUNG BAR 'GYUR ZHE NA, MIG LA
SOGS PA SGYU MA'I SKYES BU LA, SKYES BU'I NGO BO NYID STONG PA
BZHIN DU YOD PA DANG, MED PA LA SOGS PA'I NGO BO NYID STONG YANG
RKYEN GYI TSOGS PA MTHA' DAG YOD NA, 'BYUNG BAR 'GYUR BA NI SKYE
BA STE, DE NI SDUG BSNGAL LO, ,

DE SDUG BSNGAL BA LA SOGS PA'I RNAM PA DAG GIS MTHONG BA GANG YIN
PA DE NI SDUG BSNGAL GYI BDEN PA'O, ,SDUG BSNGAL GYI RGYU NI SDUG
BSNGAL KUN 'BYUNG BA STE, DE LAS KUN 'BYUNG BA'I PHYIR RO, ,DA
KUN 'BYUNG BA LA SOGS PA'I RNAM PA DAG GIS MTHONG BA GANG YIN PA
DE NI KUN 'BYUNG GI

BDEN PA'O, ,SDUG BSNGAL GYI RGYU 'GOG PA NI 'GOG PA STE, DE 'GOG
PA LA SOGS PA'I RNAM PA DAG GIS MTHONG BA GANG YIN PA DE NI 'GOG
PA'I BDEN PA'O, ,SDUG BSNGAL GYI RGYU 'GOG PA 'THOB PA'I THABS NI
LAM STE, DE LAM LA SOGS PA'I RNAM PA DAG GIS MTHONG BA GANG YIN
PA

DE NI LAM GYI BDEN PA'O, ,DE'I PHYIR, DE LTAR 'PHAGS PA'I BDEN PA
BZHI YOD NA CHOS KYANG 'GRUB LA, RANG BYUNG GI YE SHES KYIS, DE
RNAM PA THAMS CAD LAS THUGS SU CHUD PA'I PHYIR, NYAN THOS LA
BSTAN PA DANG RJES SU MTHUN PAS SANGS RGYAS KYANG 'GRUB STE, JI
SKAD DU, DGE SLONG

@230A *, ,DAG NGAS SNGON 'DI NI SDUG BSNGAL LO ZHES SU MTHONG BA
DAG NI MIG DANG SHES PA DANG, SHES RAB DANG BLO SKYES SO ZHES
GSUNGS PA LTA BU'O, ,DE BZHIN DU DON DAM PAR DNGOS PO SGYU MA LTA
BU'I NGO BO NYID DAG ,SKYE BA MED PA LA SOGS PAR MTHONG BA NI
'PHAGS PA'I BDEN PA

MTHONG BA YIN TE, JI SKAD DU, 'JAM DPAL GANG GIS CHOS THAMS CAD
SKYE BA MED PAR MTHONG BA DES SDUG BSNGAL YONGS SU SHES SO, ,GANG
GIS CHOS THAMS CAD MI GNAS PAR MTHONG BA DES KUN 'BYUNG SPANGS
SO, ,GANG GIS CHOS THAMS CAD GTAN DU MYA NGAN LAS 'DAS PAR MTHONG
BA DES

'GOG PA MNGON SUM DU BYAS SO, ,'JAM DPAL GANG GIS CHOS THAMS CAD
BSGOM DU MED PAR MTHONG BA DES LAM BSGOMS SO ZHES GSUNGS PA LTA
BU STE, THEG PA CHEN PO'I TSUL GYIS KYANG, 'PHAGS PA'I BDEN PA
GRUB NA, CHOS DANG SANGS RGYAS KYANG 'GRUB PAS THAMS CAD KYANG
RUNG BAR

'GYUR RO, ,STONG PA NYID MA YIN PAR SMRA BA, GANG LA STONG NYID
MI RUNG BA, DE LA THAMS CAD MI RUNG 'GYUR, ,GANG STONG PA NYID MA
YIN PAR SMRA BA LA JI SKAD BSTAN PA THAMS CAD MI RUNG BAR 'GYUR
RO, ,KHYOD NYID RANG GI SKYON RNAMS NI, ,NGA LA YONGS SU SGYUR
BYED PA, ,RTA LA MNGON PAR ZHON

BZHIN DU, ,RTA NYID BRJED PAR GYUR PA BZHIN, ,KHYOD NYID RANG GI
SKYON GANG DAG YIN PA DE DAG KHO BO LA YONGS SU SGYUR BAR BYED PA
NI, DPER NA RTA LA MNGON PAR ZHON BZHIN DU RTA DE NYID BRJED PAR
GYUR PA BZHIN NO, ,JI LTAR STONG PA NYID MI 'DOD PA LA THAMS CAD
MI 'THAD PA DE LTAR 'DIR BSHAD PAR

BYA STE, GAL TE DNGOS RNAMS DNGOS NYID LAS, ,YOD PAR RJES SU LTA
BYED NA, ,DE LTA YIN NA DNGOS PO RNAMS, ,RGYU RKYEN MED PAR KHYOD
LTA'O, ,NGO BO NYID LAS YOD PA NI RGYU DANG RKYEN LA MI LTOS PA'I
PHYIR RO ZHES BYA BAR DGONGS SO, ,'BRAS BU DANG NI RGYU NYID
DANG, ,BYED PA PO DANG BYED DANG BYA, ,SKYE

BA DANG NI 'GAG PA DANG, ,'BRAS BU LA YANG GNOD PA BYED, ,RGYU
DANG RKYEN LA MA LTOS PAR 'BRAS BU LA SOGS PAR MI 'GRUB PA'I
PHYIR RO, ,KHYOD RE ZHIG STONG PA NYID KYI DON YONGS SU BRTAGS
NAS, BYIS PA GNOD SBYIN GYI GZUGS 'JIGS SU RUNG BA MNGON PAR BRIS
NAS SKRAG STE, 'JIGS

@230B PA'I SGRA 'BYIN PAR BYED PA LTA BU DE GANG YIN, GAL TE DE'I
DON GZUGS DNGOS PO MED CING STONG PA SGYU MA'I NGO BO NYID LTA BU
YIN NA NI SKRAG PA THONG SHIG ,'DI LTAR, RTEN CING 'BREL 'BYUNG
GANG YIN PA, ,DE NI STONG PA NYID DU BSHAD, ,DNGOS PO RKYEN RNAMS
LA RANG GI DNGOS PO YOD PA

DANG, MED PA DANG, YOD MED DANG, GZHAN DANG, GZHAN MA YIN PA
DANG, GNYIS KAR YOD PA MA YIN PA NI, DON DAM PAR RKYEN RNAMS LAS
RTEN CING 'BREL PAR NGO BO NYID KYIS 'BYUNG BA MED DE, MIG LA
SOGS PA'I SKYE BA NI THA SNYAD KYI BDEN PA LA BRTEN PA YIN NO,
,DE STONG PA NYID DU BSHAD PA

NI, NGO BO NYID DANG BRAL BA'I PHYIR TE, JI SKAD DU, GANG ZHIG
RKYEN LAS SKYES PA DE MA SKYES, ,DE LA NGO BO NYID KYIS SKYE BA
MED, ,GANG ZHIG RKYEN LA LTOS PA DE STONG GSUNGS, ,GANG GIS STONG
NYID SHES DE BAG YOD YIN, ,ZHES GSUNGS PA DANG, DE BZHIN DU BLO
GROS CHEN PO NGO BO NYID KYIS SKYE BA

MED PA LA DGONGS NAS, CHOS THAMS CAD STONG PAR BSHAD DO ZHES
GSUNGS PA LTA BU'O, ,DE NI BRTEN NAS GDAGS PA STE, ,DE NYID DBU
MA'I LAM YIN NO, ,RTEN CING 'BREL PAR 'BYUNG BA ZHES BYA BA,
STONG PA NYID GANG YIN PA DE NI BRTEN NAS GDAGS PA STE, 'JIG RTEN
PA DANG 'JIG RTEN

LAS 'DAS PA'I THA SNYAD 'DOD PAS NYE BAR LEN PA DAG LA BRTEN NAS
GDAGS PA YIN NO, ,DE NYID DBU MA'I LAM YIN TE, DBU MA NI SKYE BA
DANG, SKYE BA MED PA DANG, YOD PA DANG, MED PA'I MTHA' GNYIS
SPANGS PA'I PHYIR, 'DI LTA STE, SKYES PA YANG MA YIN, MA SKYES PA
YANG MA YIN,

YOD PA YANG MA YIN, MED PA YANG MA YIN, RTAG PA YANG MA YIN, MI
RTAG PA YANG MA YIN, STONG PA YANG MA YIN, MI STONG PA YANG MA
YIN PAS, DE'I PHYIR SHES RAB KYI PHA ROL TU PHYIN PA LAS, JI SKAD
DU, DBU MA'I LAM BSGOM PA NI MIG DNGOS PO YOD CES BYA BAR YONGS
SU MI RTOG,

MED CES BYA BAR YONGS SU MI RTOG GO ZHES BYA BA LA SOGS PA GSUNGS
PA DANG, 'PHAGS PA DKON MCHOG BRTZEGS PA'I MDO LAS, 'OD SRUNGS
YOD CES BYA BA 'DI NI MTHA' GCIG GO, ,MED CES BYA BA 'DI NI MTHA'
GNYIS SO, ,MTHA' DE GNYIS KYI BAR GANG YIN PA DE NI GZUGS CAN MA
YIN

@231A *, ,PA BSTAN DU MED PA, THOGS PA MED PA, MI GNAS PA, SNANG
BA MA YIN PA, RNAM PAR RIG PA MA YIN PA, GNAS MED PA'O ZHES
GSUNGS PA DE DAG GRUB PO, ,LAM NI THOB PA'I THABS ZHES BYA BA'I
THA TSIG GO, ,CI STE 'DI SNYAM DU KHO BO YANG SMRA STE, RGYU DANG
RKYEN SO SOR

NGES PA'I DBANG GIS, RTEN CING 'BREL 'BYUNG GANG YIN PA, ,DE NI
STONG PA NYID DU BSHAD, ,DE NI BRTEN NAS GDAGS PA STE, ,DE NYID
DBU MA'I LAM YIN NO, ,ZHES BYA BA NI, DNGOS PO BDAG NYID GANG GIS
SNGON MA BYUNG BA LAS 'BYUNG BA DE NI, DNGOS PO'I NGO BO NYID YIN
LA, DE RI BONG GI

RVA BZHIN DU YOD PA YANG MA YIN, MED PA YANG MA YIN, RANG GI BDAG
NYID KYIS SKYE BA GANG YIN PA DE NI, MTHA' GNYIS SPANGS PA'I DBU
MA'I LAM YIN NO SNYAM NA, DE LA 'DIR STONG PA NYID 'GRUB PAR MI
'GYUR TE, TSIGS SU BCAD PA 'DI NI RNAM PAR RTOG PA'I DRI MA 'KHRU
BAR BYED PA YIN NA, GAL TE

KHYOD RNAM PAR RTOG PA'I DI MA'I 'DAM RDZAB KYIS SPAGS PA'I
PHYIR, SBYOR BAR BYED NA SBYOR LA RAG STE, 'DI LTAR GTZUG GI NOR
BU RKANG PA'I RGYAN DU 'DOGS PAR BYED NA NI 'KHANG MOD KYI, 'ON
KYANG 'DOGS PAR BYED NA DE, GNAS MA YIN PAR 'DOGS PAR BYED DO
ZHES MKHAS PA RNAMS KYIS KHREL

BAR 'GYUR BA DE BZHIN DU, KHYOD DE SKAD SMRA BAS KYANG TSIGS SU
BCAD PA 'DI LA NI GNOD PA MED MOD KYI, 'ON KYANG KHYOD KYI 'DOD
PA'I DON 'GRUB PAR MI 'GYUR TE, RTEN CING 'BREL PAR 'BYUNG BA NI,
NGO BO YOD PA NYID MED NA MI 'BYUNG BA YIN PAR MI 'GRUB PA'I
PHYIR RO, ,DE'I PHYIR BSHAD PA,

GANG PHYIR RTEN 'BYUNG MA YIN PA'I, ,CHOS 'GA' YOD PA MA YIN LA,
,DE PHYIR STONG PA MA YIN PA'I, ,CHOS 'GA' YOD PA MA YIN NO,
,RTEN CING 'BREL PAR 'BYUNG BA NI SGYU MA'I SKYES BU BZHIN DU NGO
BO NYID MED PA'I PHYIR RO ZHES BYA BAR DGONGS SO, ,GAL TE NAM
MKHA' LA SOGS PA, ,RTEN

CING 'BREL PAR 'BYUNG BA MA YIN PA DAG LA RTEN CING 'BREL PAR
'BYUNG BA MED PA'I PHYIR, GTAN TSIGS MTHUN PA'I PHYOGS KYI PHYOGS
GCIG LA MA GRUB PA NYID KYI SKYON YOD DO ZHE NA, DE NI LAN BTAB
ZIN PA'I PHYIR KLAN KAR MI RUNG NGO, ,DE'I PHYIR DON DAM PAR
DNGOS PO RNAMS NGO BO NYID YOD

@231B PA KHO NA YIN TE, 'BYUNG BA DANG, 'JIG PA'I CHOS CAN YIN
PA'I PHYIR RO ZHES GANG SMRAS PA'I GTAN TSIGS DE'I RJES SU 'GRO
BA YANG MED LA, MI MTHUN PA'I PHYOGS 'BA' ZHIG LA MNGON PA'I
PHYIR DON 'GAL BA NYID KYANG YIN NO,, ,,DBU MA'I RTZA BA'I 'GREL
PA SHES RAB SGRON MA, BAM PO BCO

BRGYAD GCI STE RJES SU DPAG PAS BSTAN DU ZIN KYANG, RJES SU DPAG
PA'I MTHUS DNGOS PO RNAMS NGO BO NYID MED PA NYID DU MI BZOD NA,
DE LTA NA KHYOD LA GSOR MI RUNG BA'I GNOD PA CHEN PO 'DI LTA BU
DAG 'BYUNG BAR 'GYUR TE, JI LTA ZHE NA, GAL TE 'DI KUN MI STONG
NA, ,'BYUNG BA MED CING 'JIG PA MED, ,

'PHAGS PA'I BDEN PA BZHI PO RNAMS, ,KHYOD LA MED PAR THAL BAR
'GYUR, ,JI LTA ZHE NA, GAL TE SDUG BSNGAL MI STONG PAR GYUR NA,
NGO BO NYID NI BYAS PA MA YIN PA'I PHYIR DE RTEN CING 'BREL PAR
'BYUNG BA MA YIN PAR 'GYUR TE, GANG DE LTA BUR GYUR BA DE NI THA
SNYAD DU YANG YOD PAR

SHES PAR MI NUS NA, DON DAM PAR LTA SMOS KYANG CI DGOS, DE'I
PHYIR BSHAD PA, RTEN CING 'BREL 'BYUNG MA YIN NA, ,SDUG BSNGAL
YOD PAR GA LA 'GYUR, ,RTEN CING 'BREL PAR 'BYUNG BA MA YIN PA LA
MI RTAG PA NYID MED PAS, SDUG BSNGAL NYID DU MI 'THAD PA'I PHYIR
RO ZHES BYA BAR

DGONGS SO, ,DE NYID KYI PHYIR BSHAD PA, MI RTAG SDUG BSNGAL
GSUNGS PA DE, ,NGO BO NYID LA YOD MA YIN, MDO SDE LAS GANG MI
RTAG PA DE SDUG BSNGAL LO ZHES GSUNGS PA DE NGO BO NYID YOD PA LA
MED PAR 'GYUR RO, ,GANG GI TSE DE LTAR SDUG BSNGAL NGO BO NYID LA
YOD PA YIN PA DE'I TSE, NGO BO

NYID LAS YOD MIN NA, ,CI ZHIG KUN TU 'BYUNG BAR 'GYUR, ,KUN DU
'BYUNG BAR MI 'BYUNG BA NYID DO ZHES BYA BA'I TSIG GI DON TE,
DPER NA CI 'PHAGS PA BRDZUN GSUNG BAR 'GYUR RAM ZHES BYA BA BZHIN
NO, ,DE PHYIR STONG NYID GNOD BYED LA, ,KUN 'BYUNG YOD PA MA YIN
NO, ,NGO BO NYID YOD PA NI

RGYU LA MI LTOS PA'I PHYIR RO, ,GZHAN YANG, SDUG BSNGAL NGO BO
NYID YOD LA, ,'GOG PA YOD PA MA YIN NO, ,NGO BO NYID NI YONGS
GNAS PHYIR, ,'GOG LA GNOD PA BYED PA YIN, ,NGO BO NYID KYIS BYAS
PA MA YIN PAR GNAS PA LA 'GOG PA MI 'THAD PA'I PHYIR RO ZHES BYA
BAR DGONGS

@232A *, ,SO, DE BZHIN DU, LAM NI NGO BO NYID YOD NA BSGOM PA
'THAD PAR MI 'GYUR RO, ,BSGOM PA NI YANG DAG PA'I LTA BA LA SOGS
PA YANG DANG YANG DU BSKYED PAR BYA BA YIN NA, LAM NGO BO NYID
KYIS YONGS SU GRUB PA LA SKYE BA MI 'THAD PAS BSGOM PA 'THAD PAR
MI 'GYUR RO, ,JI SKAD

BSTAN PA'I SKYON YONGS SU SPANGS BAR 'DOD PAS, CI STE LAM DE
BSGOM BYA NA, ,KHYOD KYIS DNGOS NYID YOD MA YIN, ,SKYE BA YOD NA
BSGOM PA RAB TU 'GRUB PA'I PHYIR TE, SKYE BA NI NGO BO NYID MED
PA NYID MED NA MI 'BYUNG BA'I PHYIR RO, ,DE LTAR JI SKAD BSTAN
PA'I TSUL GYIS, GANG TSE SDUG BSNGAL

KUN 'BYUNG DANG, ,'GOG PA YOD PA MA YIN NA, ,LAM GYI SDUG BSNGAL
'GOG PA NI, ,GANG ZHIG 'THOB PAR 'GYUR BAR 'DOD, ,SDUG BSNGAL MA
SKYES PA LA 'GOG PA MED PA'I PHYIR RO ZHES BYA BA'I THA TSIG GO,
,YANG GZHAN YANG KHYOD KYI TSUL GYIS SDUG BSNGAL, GAL TE NGO BO
NYID

KYIS NI, ,YONGS SU SHES PA MA YIN NA, ,DE NI JI LTAR YONGS SHES
'GYUR, ,DNGOS NYID GNAS SHES MA YIN NA, ,GAL TE SDUG BSNGAL NGO
BO NYID KYIS YONGS SU SHES PA MA YIN NA JI LTAR YONGS SU SHES PAR
'GYUR TE, KHYED KYI GZHUNG LAS NGO BO NYID NI MI 'GYUR BAR GNAS
PA YIN

PAR 'DOD PA'I PHYIR RO, ,DE LTAR SDUG BSNGAL NGO BO NYID KYIS
YONGS SU SHES PA MA YIN NA, SKYON YONGS SU MA SHES PA DE'I RGYU
SRED PA NGO BO NYID KYIS MA SPANGS PA LA SPANG BA MI 'THAD PA
DANG, SRED PA NGO BO NYID KYIS MA SPANGS PA LA DE 'GOG PA MED
PA'I PHYIR, 'GOG PA MNGON SUM DU BYA BA MI

'THAD PA DANG, 'GOG PA MED NA 'GOG PAR 'GRO BA'I LAM NGO BO NYID
KYIS MA BSGOMS PA LA LAM BSGOM PA MI 'THAD PA DANG, DE LTAR
'PHAGS PA'I BDEN PA BZHI MED NA DGE SBYONG GI 'BRAS BU BZHI DAG
KYANG YONGS SU SHES PA BZHIN DU MI 'THAD PAS DE'I PHYIR BSHAD PA,
DE BZHIN DU NI

KHYOD NYID KYIS, SPANG DANG MNGON SUM BYA BA DANG, BSGOM DANG
'BRAS BU BZHI DAG KYANG, ,YONGS SU SHES BZHIN MI RUNG NGO, ,NGO
BO NYID KYIS SPANG BA DANG, MNGON SUM DU BYA BA DANG, BSGOM PA MA
YIN PA LA DE DAG MI 'THAD PA DANG, NGO BO NYID KYI 'BRAS BU MNGON
SUM DU MA BYAS PA LAS

@232B MNGON SUM DU BYA BA MI 'THAD PAS RGYUN DU ZHUGS PA DANG,
LAN CIG PHYIR 'ONG BA DANG, PHYIR MI 'ONG PA DANG, DGRA BCOM PA
ZHES BYA BA 'BRAS BU BZHI PO DAG MNGON SUM DU BYA BA YANG YONGS
SU SHES PA BZHIN DU MI RUNG NGO ZHES BYA BA'I THA TSIG GO, ,CI
STE 'BRAS BU THOB PAR 'DOD LA, NGO BO

NYID YOD PAR SMRA BA YANG MI BTANG NA, DE LA BRGAL ZHING BRTAG
PAR BYA STE, NGO BO NYID NI YONGS 'DZIN PAS, ,'BRAS BU NGO BO
NYID KYIS NI, ,'THOB PA MIN PA GANG YIN TE, ,JI LTAR THOB PAR NUS
PAR 'GYUR, ,NGO BO NYID YONGS SU 'DZIN PAS 'BRAS BU NGO BO NYID
KYIS MA THOB PA GANG

YIN PA DE THOB PAR MI NUS SO, ,CI STE DNGOS PO MA THOB PA YANG
RTEN CING 'BREL PAR 'BYUNG BA'I DBANG GIS 'THOB PAR RUNG NGO ZHE
NA, DE LTA NA NI MA THOB PA LA MA THOB PA'I NGO BO NYID YOD PA MA
YIN PAS, NGO BO NYID DU SMRA BA GTANG BAR BYA'O, ,DE'I PHYIR DE
LTAR, 'BRAS BU MED NA 'BRAS

GNAS MED, ,ZHUGS BDAG KYANG YOD MA YIN, ,DES SKYON 'DIR YANG
'GYUR TE, GAL TE SKYES BU GANG ZAG BRGYAD, ,DE DAG MED NA DGE
'DUN MED, ,RGYUN DU ZHUGS PA LA SOGS PA'I LAM DANG, 'BRAS BU'I
DBYE BAS THA DAD PA'I SKYES BU GTZO BO DE DAG MED NA DGE 'DUN

DKON MCHOG KYANG MED DO ZHES BYA BA'I THA TSIG GO, ,'PHAGS PA'I
BDEN PA RNAMS MED NA DGE 'DUN MED PA 'BA' ZHIG TU YANG MA ZAD DE,
'O NA CI ZHE NA, 'PHAGS PA'I BDEN RNAMS MED PA'I PHYIR, ,DAM PA'I
CHOS KYANG YOD MA YIN, ,'PHAGS PA'I BDEN PA RNAMS MED

NA; LUNG DANG RTOGS PA'I BDAG NYID KYI CHOS KYANG YOD PA MA YIN
PAR 'GYUR RO, ,DE LTAR, CHOS DANG DGE 'DUN YOD MIN NA, ,SANGS
RGYAS JI LTAR YOD PAR 'GYUR, ,SANGS RGYAS NYID NI CHOS THUGS SU
CHUD PA DANG, SLOB MA RNAMS RTOGS PAR MDZAD PAS 'GRUB PA YIN NA,
DE DAG YOD

PA MA YIN NA SANGS RGYAS KYANG MED DO ZHES BYA BA'I THA TSIG GO,
,GZHAN YANG NGO BO NYID YOD PAR SMRA BA'I PHYOGS LA SANGS RGYAS
BCOM LDAN 'DAS LA SANGS RGYAS KYI NGO BO NYID MED PA YIN NAM,
SANGS RGYAS KYI NGO BO NYID YOD PA YIN, DES CIR 'GYUR ZHE NA, GAL
TE SANGS RGYAS KYI NGO BO NYID MED PAR 'DOD NA

@233A *, ,NI GRUB PA LA SGRUB PA YIN NO, ,GAL TE SANGS RGYAS KYI
NGO BO NYID YOD PAR 'DOD NA NI DE LTA NA SANGS RGYAS BYANG CHUB
LA BRTEN NAS SANGS RGYAS PA MA YIN PAS, KHYED KYI SANGS RGYAS
BYANG CHUB LA, ,MA BRTEN PAR YANG THAL BAR 'GYUR, ,KHYOD KYI
BYANG CHUB SANGS RGYAS LA, ,

MA BRTEN PAR YANG THAL BAR 'GYUR, ,NGO BO NYID NI BYAS PA MA YIN
PA'I PHYIR RO ZHES BYA BAR DGONGS SO, ,DE BYAS PA MA YIN PA'I
RGYU BSTAN PAR BZHED PA NYID KYIS BSHAD PA, KHYOD KYIS NGO BO
NYID KYIS NI, ,SANGS RGYAS MIN PA GANG YIN DES, ,BYANG CHUB BYANG
CHUB SPYOD PA LA, ,BRTZAL KYANG

BYANG CHUB THOB MI 'GYUR, ,'GA' YANG CHOS DANG CHOS MIN PA, ,NAM
YANG BYED PAR MI 'GYUR TE, ,MI STONG PA LA CI ZHIG BYA, ,NGO BO
NYID LA BYA BA MED, ,NGO BO NYID LAS YOD PA MA BYAS PA LA BYED PA
MI 'THAD PA'I PHYIR RO, ,RAGS PA NYID DANG BSAL BA NYID DU YANG
MI BYED DE, GNYI

GA'I LAN YANG BTAB ZIN PA'I PHYIR RO, ,GANG YANG 'DI SKAD CES
KHYED CAG GANG NGO BO NYID LAS YOD PA'I SKYE BA LA SOGS PA DGAG
PA SMRA ZHING NGO BO NYID MED PA NYID SGROGS PAR BYED NA, MA BYAS
PA LA NGO BO NYID YOD PA DE'I DPE JI LTA BU YIN PA BRJOD PAR BYA
DGOS SO ZHES ZER NA DE NI RIGS

PA MA YIN TE, KHO BOS MI MTHUN PA'I PHYOGS YONGS SU BRTAGS NA NI
GTAN TSIGS BZLOG PA YANG BRJOD PAR BYA DGOS NA, KHO BO NI NGO BO
NYID MED PA NYID STON PA'I GTAN TSIGS BSTAN PA'I PHYIR, 'DI LA
GANG DANG GANG BYAS PA DE DANG DE NGO BO NYID MED PAR MTHONG STE,
DPER NA SGYU

MA BZHIN NO, ,DE BZHIN DU NANG GI DNGOS PO RNAMS KYANG BYAS PA MA
YIN PAS DE'I PHYIR, DE DAG KYANG NGO BO NYID MED PA YIN NO ZHES
SMRA'O, ,GAL TE 'GA' ZHIG NGO BO NYID YOD PAR GYUR NA DE NI DE
LAS BZLOG PA'I PHYIR MA BYAS PA'I NGO BO NYID YIN PAS NGO BO NYID
YOD PAR SMRA BAS NI 'BAD PA CHEN PO MA BYAS PA LA NGO BO

NYID YOD DE, DPER NA 'DI 'DRA'O ZHES BRJOD PAR BYA DGOS PAS DE'I
PHYIR DE NI GYI NA'O, ,GZHAN YANG, CHOS DANG CHOS MIN RGYUS BYUNG
BA'I, ,'BRAS BU KHYOD LA YOD PA MIN, ,NGO BO NYID LAS YOD PA NI
RGYU LA MI LTOS PA'I PHYIR RO, ,DE'I PHYIR, CHOS DANG CHOS MIN
MED PAR YANG, ,'BRAS BU KHYOD LA

@233B YOD PAR 'GYUR, ,DE LTAR NA 'JIG RTEN DANG BSTAN BCOS DANG
'GAL BAR 'GYUR RO, ,CI STE DE DAG DANG 'GAL BAR 'GYUR NA MI RUNG
NGO SNYAM PAS, CHOS DANG CHOS MIN RGYUS BYUNG BA'I, ,'BRAS BU GAL
TE KHYOD LA YOD, ,CHOS DANG CHOS MIN LAS BYUNG BA'I, ,'BRAS BU CI
PHYIR STONG MA YIN, ,

SKYES PA NI STONG PA YIN PA'I PHYIR DPER NA, SGYU MA BYAS PA'I
GLANG PO CHE BZHIN NO ZHES BYA BAR DGONGS SO, ,DE LTAR RANG GI
GRUB PA'I MTHA' LA GNOD PA BYED PA 'BA' ZHIG TU YANG MA ZAD DE,
'JIG RTEN PA YI THA SNYAD NI, ,KUN LA'ANG GNOD PA BYED PA YIN,
,BUM PA GYIS SHIG ,KHANG PA RTZIGS SHIG ,

LHAS BYIN PA DKAR MO KHRID DE SHOG SHIG ,MCHOD SBYIN GLEGS BAM
CHINGS SHIG ,KHYAB 'JUG BYIN S'A LU'I 'BRAS CHEN KHAR TSANG BZHOS
PA'I BA MAR DANG ZO ZHIG CES BYA BA LA SOGS PA 'JIG RTEN PA'I THA
SNYAD THAMS CAD LA YANG GNOD PA BYED PA YIN TE, BUM PA LA SOGS PA

NGO BO NYID LAS YOD PA LA BYA BA DON MED PA NYID DU 'GYUR BA'I
PHYIR RO, ,RTEN CING 'BREL PAR 'BYUNG BA YANG MI 'GRUB PAS, DE'I
PHYIR BSHAD PA, RTEN CING 'BREL 'BYUNG GANG YIN PA'I, ,STONG PA
NYID LA'ANG GNOD PAR BYED, DE LA GNOD PA BYED PAS, BYA BA CI YANG
MED 'GYUR ZHING, ,BYA BA RTZOM PA'ANG

MED PAR 'GYUR, ,BYA BA DANG BYED PA MED NA, STONG PA NYID LA GNOD
BYED NA, ,MI BYED PA YANG BYED PAR 'GYUR, ,GZHAN YANG, DNGOS NYID
YOD NA 'GRO BA RNAMS, ,GNAS SKABS SNA TSOGS BRAL 'GYUR ZHING, ,MA
SKYES PA DANG MA 'GAGS DANG, ,THER ZUG TU YANG GNAS PAR 'GYUR, ,

KHA DOG DANG DBYIBS DANG, RIGS DANG, BONG TSOD LA SOGS PA'I SKABS
SNA TSOGS DANG BRAL ZHING, RTZIG PA LA BRIS PA'I RI MO BZHIN DU
'GYUR TE, BYAS PA MA YIN PA LA 'JIG PA MED PA'I PHYIR RO, GAL TE
STONG PA YOD MIN NA, ,MA THOB THOB PAR BYA BA DANG, ,SDUG BSNGAL
MTHAR BYED

LAS DANG NI, ,NYON MONGS THAMS CAD SPONG BAR BYED, ,'JIG RTEN PA
DANG 'JIG RTEN LAS 'DAS PA'I THOB PAR BYA BA'I KHYAD PAR DANG,
SDUG BSNGAL MTHAR 'BYIN PAR BYED PA'I LAS DANG, DE'I GNYEN PO DAG
BYAR MED PA'I PHYIR RO, ,DE LTAR NI MI 'DOD PAS DE'I PHYIR MA DAD
BZHIN DU YANG RTEN

@234A *, ,CING 'BREL PAR 'BYUNG BA NGO BO NYID LAS SKYE BA MED PA
SGYU MA DANG, SMIG RGYU LTA BU'I BDAG NYID DU SKYE BA KHAS BLANG
BAR BYA'O, ,DE'I PHYIR DE LTAR DNGOS PO DANG DNGOS PO MED PAR LTA
BA LA SOGS PA'I SKYON GYI RAB RIB DANG BRAL BA'I BLO GROS KYI MIG
CAN, GANG GIS RTEN CING 'BREL

PAR 'BYUNG, ,MTHONG BA DES NI SDUG BSNGAL DANG, ,KUN 'BYUNG DANG
NI 'GOG PA DANG, ,LAM NYID DE DAG MTHONG BA YIN, ,THA SNYAD DANG
DON DAM PA'I BDEN PA'I TSUL LA LTOS PAS MTHONG BA DANG, MTHONG BA
MED PA'I TSUL GYIS RTEN CING 'BREL PAR 'BYUNG BA JI SKAD BSTAN
PA'I MTSAN NYID MTHONG

BA DES BDEN PA BZHI PO DE DAG NYID SKYE BA DANG, SKYE BA MED PA
LA SOGS PA'I RNAM PA LNGAR JI SKAD BSTAN PA DAG GIS MTHONG BA YIN
NO, ,GAL TE SDUG BSNGAL BA LA SOGS PA'I RNAM PA DAG MA GTOGS PAR,
GZHAN DU MTHONG BA NI BDEN PA MTHONG BA MA YIN NO ZHE NA, BDEN PA
MTHONG BA ZHES BYA

BA'I SGRA DE'I DON GANG YIN, GAL TE NANG GI SKYE MCHED RNAMS
PHYIN CI MA LOG PA DE KHO NA DANG BCAS PA NYID MTHONG BA'O ZHE NA
JI SKAD BSTAN PA'I TSUL GYIS SKYE BA BKAG PA'I PHYIR SDUG BSNGAL
SKYE BA MED PA LA SOGS PAR MTHONG BA NI 'PHAGS PA'I BDEN PA YIN
PAR GRUB PA'I PHYIR, 'DOD PA'I DON

NYAMS SO, ,'DI NA SDUG BSNGAL LA SOGS PA JI LTAR MTHONG NA BDEN
PA MTHONG BA YIN ZHES DPYAD PAR BYA BA YIN GYI, MA'I L'A TU'I
TSUL GYIS BYUNG RGYAL DU BRJOD DO COG GZUNG BAR BYA BA MA YIN NO,
,DE LA 'DIR RAB TU BYED PA'I DON NI PHA ROL POS STONG PA NYID
SMRA BA LA SKYON GDAGS PA, SMRAS

PA DAG PHYIR BZLOG PA'I SGO NAS RAB TU BYED PA'I DANG POR SMRAS
PA'I GTAN TSIGS MI MTHUN PA'I PHYOGS 'BA' ZHIG LA YOD PAR BSTAN
PAS 'PHAGS PA'I BDEN PA RNAMS NGO BO NYID MED PA NYID DU BSTAN PA
YIN NO, ,DE'I PHYIR TSANGS PA RNAM GRANGS DES KYANG KHYOD KYIS
'DI LTAR RIG PAR

BYA STE, JI LTAR SDUG BSNGAL DANG KUN 'BYUNG DANG, 'GOG PA DANG,
LAM NI 'PHAGS PA RNAMS KYI BDEN PA MA YIN GYI, TSANGS PA 'DI LTAR
SDUG BSNGAL GYI SKYE BA MED PA GANG YIN PA DE 'PHAGS PA RNAMS KYI
BDEN PA YIN PA DANG, KUN 'BYUNG GI KUN 'BYUNG BA MED PA GANG YIN
PA DE

@234B 'PHAGS PA RNAMS KYI BDEN PA YIN PA DANG, CHOS THAMS CAD
GTAN DU BKAG PA DAG LA GTAN 'GOG PA GANG YIN PA DE 'PHAGS PA
RNAMS KYI BDEN PA YIN PA DANG, CHOS THAMS CAD MNYAM PA NYID DAG
LA GNYIS SU MED PA NYID DU LAM SGOM PA GANG YIN PA DE 'PHAGS PA
RNAMS KYI BDEN

PA YIN PAR SHES PAR BYA'O ZHES BYA BA LA SOGS PA GSUNGS PA DE DAG
GRUB PA YIN NO, ,SLOB DPON LEGS LDAN BYED KYIS NYE BAR SBYAR BA,
DBU MA'I RTZA BA'I 'GREL PA SHES RAB SGRON MA LAS, 'PHAGS PA'I
BDEN PA BRTAG PA ZHES BYA BA STE, RAB TU BYED PA NYI SHU BZHI
PA'O,, ,,DA

NI DE BZHIN DU STONG PA NYID KYI MI MTHUN PA'I PHYOGS KYI KHYAD
PAR DGAG PAS MYA NGAN LAS 'DAS PA NGO BO NYID MED PA NYID DU
BSTAN PA'I DON GYI DBANG GIS RAB TU BYED PA NYI SHU LNGA PA
BRTZAM MO, ,'DIR SMRAS PA, KHYOD 'DOD PA LTAR, GAL TE 'DI DAG KUN
STONG NA, ,'BYUNG BA MED CING

'JIG PA MED, ,NGO BO NYID MED PA'I PHYIR DPER NA MO GSHAM GYI BU
BZHIN NO ZHES BYA BAR BSAMS SO, ,DE DAG MED PA'I PHYIR NYON MONGS
PA RNAMS LA YANG 'BYUNG BA DANG 'JIG PA MED LA, DE DAG DANG LDAN
PA'I MING DANG, GZUGS LA YANG 'BYUNG BA DANG 'JIG PA MED PAS,
GANG ZHIG

SPANGS DANG 'GAGS PA LAS, ,MYA NGAN 'DA' BAR 'GYUR BAR 'DOD,
,PHUNG PO LHAG MA DANG BCAS PA DANG, PHUNG PO'I LHAG MA MED PA'I
MYA NGAN LAS 'DAS PA'I DBYINGS KYI DBANG GIS SO, ,GANG ZHIG SPANG
BAS SAM, 'GAG PAS MYA NGAN LAS 'DA' BAR YANG 'DOD DE, JI SKAD DU,

DGA' BA'I 'DOD CHAGS DANG LDAN PA'I SRED PA DE ZAD CING, BRAL BA
GANG YIN PA DE NI MYA NGAN LAS 'DAS PA'O ZHES KYANG GSUNGS LA, DE
BZHIN DU, MA ZHUM PA YI LUS KYIS NI, ,TSOR BA DANG DU LEN PA NA,
,DE YI SEMS NI RNAM PAR GROL, ,MAR ME SHI BAR GYUR PA BZHIN,
,ZHES KYANG

GSUNGS SO, ,MYA NGAN LAS 'DAS PA THOB PA DE YANG NGO BO NYID YOD
PA 'DI MA GTOGS PAR GZHAN GYIS MI 'THOB PAS DE'I PHYIR DNGOS PO
RNAMS NGO BO NYID YOD PA NYID DU 'DOD PAR BYA'O, ,NGO BO NYID MED
PA NYID DU SMRA BA RNAMS LA NI GANG NGO BO NYID MED PA DE LA MYA
NGAN LAS 'DAS PA 'THOB PA MED DE,

@235A *, ,'BYUNG BA DANG 'JIG PA MED PA'I PHYIR DPER NA MO GSHAM
GYI BU BZHIN, NGO BO NYID MED PA NYID DU RJES SU DPOG PAS MYA
NGAN LAS 'DAS PA 'THOB PA MED PAS MYA NGAN LAS 'DAS PA 'THOB PA
BSAL BA'I PHYIR DAM BCAS PA LA CHOS CAN GYI KHYAD PAR BSAL BA'I
SKYON YOD DO, ,DE NI BZANG PO MA YIN TE, JI LTAR

SGYU MA'I MAR ME NGO BO NYID DANG BRAL BA 'CHI BA THA SNYAD DU
GTOGS PA'I BLO'I SPYOD YUL DU YOD PAR MI 'GAL BA DE BZHIN DU 'DU
BYED RNAMS NGO BO NYID MED PA YIN YANG THOG MA MED PA'I RKYEN
BRGYUD PA LAS SKYES PA SGYU MA DANG, SMIG RGYU LTA BU DAG GI SKYE
BA MED PA NI MYA NGAN LAS 'DAS PA YIN NO, ,

DE'I 'THOB PA YANG 'GRUB PA'I PHYIR NGO BO NYID YOD PA NYID RIGS
PA DANG NI LDAN PAR SHES PAR BYA'O, ,DNGOS PO RNAMS MED PA'I NGO
BO NYID DU KHAS MA BLANGS PA'I PHYIR DAM BCAS PA LA SKYON MED DO,
,GLAGS YOD PA'I SKYON YANG MED DE, MO GSHAM GYI BU LA SOGS PA DAG
DON DAM PAR DPE

NYID DU MA GRUB PA'I PHYIR RO, ,GZHAN YANG JI LTAR DNGOS PO RNAMS
NGO BO NYID MED PA NYID DU RTOGS PA LA, GAL TE 'DI DAG KUN STONG
NA, ,'BYUNG BA MED CING 'JIG PA MED, ,GANG ZHIG SPANG DANG 'GAG
PA LAS, ,MYA NGAN 'DA' BAR 'GYUR BAR 'DOD, ,CES BYA BA DE BZHIN
DU DNGOS PO

RNAMS NGO BO NYID DU RTOGS PA LA YANG, GAL TE 'DI KUN MI STONG
NA, ,'BYUNG BA MED CING 'JIG PA MED, ,GANG ZHIG SPANG DANG 'GAG
PA LAS, ,MYA NGAN 'DA' BAR 'GYUR BAR 'DOD, ,NGO BO NYID LA 'GYUR
BA MED PAS SPANG BA DANG, 'GAG PA MI 'THAD PA'I PHYIR DE KHO NA
RAB TU MA MTHONG BA

NYID KYI NGO BO NYID LA DE KHO NA MTHONG BA MI 'THAD PA'I PHYIR
RO ZHES BYA BAR DGONGS SO, ,DE'I PHYIR NGO BO NYID YOD PAR SMRA
BA DAG NYID LA MYA NGAN LAS 'DAS PA'I THOB PA YOD PA BSTAN DKA'O,
,NGO BO NYID MED PA NYID LA NI SGYU MA'I MAR ME 'CHI BA BZHIN DU
MYA NGAN LAS 'DAS PA THOB PA YOD PAR RUNG NGO, ,MYA NGAN LAS

'DAS PA 'THOB PAR RJES SU DPOG PAS NGO BO NYID MED PA NYID KYIS
NGO BO NYID YOD PA NYID BSAL BA'I PHYIR DAM BCAS PA LA CHOS KYI
NGO BO NYID BSAL BA'I SKYON YOD DO, ,YANG NA PHA ROL DAG NA RE,
GAL TE 'DI DAG KUN STONG NA, ,'BYUNG BA MED CING 'JIG PA MED,
,DE'I PHYIR, GANG ZHIG SPONG DANG 'GAG

@235B PA LAS, ,MYA NGAN 'DA' BAR 'GYUR BAR 'DOD, ,GAL TE 'DU BYED
'DI DAG MYA NGAN LAS 'DA' BAR 'DOD NA NI, 'DU BYED DE DAG DON DAM
PAR NGO BO NYID YOD PA KHO NAR SHES PAR BYA STE, NYON MONGS PA
SPANG BA DANG, MING DANG GZUGS 'GAGS PAS MYA NGAN LAS 'DAS PA
THOB PA'I PHYIR RO, ,RNGA MO LA

SOGS PA'I RVA YOD PA MA YIN PA DAG LA NI DE DAG MED DO ZHES ZER
RO, ,SLOB DPON GYIS BSHAD PA, GAL TE 'DI KUN MI STONG NA, ,'BYUNG
BA MED CING 'JIG PA MED, ,NGO BO NYID YOD PAS NGES PAR GNAS PA
NGO BO NYID MI 'GYUR BA LA DE DAG MI 'THAD PA'I PHYIR RO, ,DE'I
PHYIR, GANG ZHIG SPANG DANG 'GAG

PA LAS, ,MYA NGAN 'DA' BAR 'GYUR BAR 'DOD, ,'DI LTAR KHYOD KYIS
SMRAS PA'I GTAN TSIGS LA RJES SU 'GRO BA YOD PAR GYUR NA NI
BSGRUB PAR BYA BA SGRUB NUS PAR YANG 'GYUR GRANG NA, DE YANG MED
PAS KHO BO CAG GI PHYOGS LA NGO BO NYID YOD PAR SMRA BA'I GTAN
TSIGS THUN MONG MA YIN PA NYID DANG

DON 'GAL BA NYID KYANG YIN NO, ,GTAN TSIGS KYI DON DRI BAR YANG
BYA STE, JI THA SNYAD DU MYA NGAN LAS 'DAS PA THOB PA'I PHYIR
RAM, 'ON TE DON DAM PAR 'THOB PA'I PHYIR DE LA GAL TE THA SNYAD
DU NI GRUB PA LA SGRUB PA YIN NO, ,'ON TE, DON DAM PAR NI KHO BO
CAG ,SPANGS PA MED LA THOB MED PA, ,CHAD

PA MED LA RTAG MED PA, ,'GAG PA MED PA SKYE MED PA, ,DE NI MYA
NGAN LAS 'DAS PAR 'DOD, ,DE'I PHYIR NYON MONGS PA SPANG BA DANG,
MING DANG, GZUGS 'GAGS PAS MYA NGAN LAS 'DAS PA THOB PA'I PHYIR
RO ZHES GANG SMRAS PA'I GTAN TSIGS DE'I DON MA GRUB PA NYID DO,
,YANG GZHAN YANG,

'DI LA MYA NGAN LAS 'DAS PA SMRA BA DAG LAS KHA CIG NI, MYA NGAN
LAS 'DAS PA RDZAS SU YOD PAR SMRA, GZHAN DAG NI RDZAS SU YOD PA
MA YIN PAR SMRA STE, DE GNYI GA YANG JI LTAR MI 'THAD PA DE LTAR
BRTAG PAR BYA'O, ,DE'I PHYIR, MYA NGAN 'DAS PA DNGOS PO MIN, ,RGA
SHI'I MTSAN NYID THAL

BAR 'GYUR, ,MYA NGAN 'DAS PA DNGOS PO YIN PAR STON PA'I RJES SU
DPAG PA MED PA'I PHYIR DANG, DNGOS PO NYID RJES SU DPOG PAS RGA
SHI'I MTSAN NYID KYIS MYA NGAN LAS 'DAS PA RGA SHI'I MTSAN NYID
CAN DU THAL BAR 'GYUR BA'I PHYIR RO, ,RGA DANG 'CHI BA MED PA YI,
,DNGOS PO YOD PA MA YIN

@236A *, ,NO; ,DNGOS PO NI RGA SHI MED NA MI 'BYUNG BA NYID YIN
PA'I PHYIR RO ZHES BYA BAR DGONGS SO, ,DE NI MI 'DOD DE, MYA NGAN
LAS 'DAS PA NI RGA SHI MED PAR 'DOD PAS DE'I PHYIR SMRA BAR NUS
TE, DON DAM PAR MYA NGAN LAS 'DAS PA NI DNGOS PO MA YIN TE, RGA
SHI MED PA'I PHYIR

DPER NA MO GSHAM GYI BU BZHIN PAS DE'I PHYIR KHYOD KYI PHYOGS LA
YANG GTAN TSIGS KYI DON MA GRUB PA DE NYID YOD DO, ,YANG NA SUN
DBYUNG BA'I LAM GZHAN YOD DE, MYA NGAN LAS 'DAS PA DNGOS PO YIN
PAR SMRA BA DAG GI PHYIR BSHAD PA, GAL TE MYA NGAN 'DAS DNGOS NA,
,MYA NGAN 'DAS PA 'DUS

BYAS 'GYUR, ,'DUS BYAS YIN PAR NI MI 'DOD DE, 'DIS NI MYA NGAN
LAS 'DAS PA'I CHOS NI 'DUS BYAS NYID MA YIN PAR BSTAN TO, ,DNGOS
PO 'DUS BYAS MA YIN PA, ,'GA' YANG JI LTAR YOD MA YIN, ,'DIS NI
CHOS MTHUN PA'I PHYOGS KYI DPE BSTAN TO, ,DE'I PHYIR RJES SU DPAG

PA NI MYA NGAN LAS 'DAS PA NI DNGOS PO MA YIN TE, 'DUS BYAS MA
YIN PA'I PHYIR DPER NA NAM MKHA'I ME TOG BZHIN NO, ,YANG NA SBYOR
BA'I LAM GZHAN YANG YOD DE, GAL TE MYA NGAN LAS 'DAS DNGOS NA,
,JI LTAR MYANG 'DAS DE BRTEN MIN, ,DNGOS PO NI BRTEN NAS GDAGS
PAR BYA BA NYID MED NA MI

'BYUNG BA'I PHYIR RO ZHES BYA BAR DGONGS SO, ,'DIS NI MYA NGAN
LAS 'DAS PA'I CHOS NI BRTEN NAS GDAGS PAR BYA BA NYID MA YIN PAR
BSTAN TO, ,DE NYID KYI PHYIR BSHAD PA, DNGOS PO BRTEN PAR MA YIN
PA, ,'GA' YANG YOD PA MA YIN NO, ,GANG MA BRTEN PAR YOD PA'I
DNGOS PO NI 'GA'

YANG MED DO, ,'DIS NI CHOS MTHUN PA'I PHYOGS KYI DPE BSTAN TO,
,DE'I PHYIR RJES SU DPAG PA NI MYA NGAN LAS 'DAS PA NI DNGOS PO
MA YIN TE, BRTEN NAS GDAGS PAR BYA BA NYID MA YI PA'I PHYIR DPER
NA RI BONG GI RVA BZHIN NO, ,GOS DMAR SDE GANG DAG MYA NGAN LAS
'DAS PA MAR ME SHI BA

BZHIN NO ZHES SMRA BA DANG, MDO SDE PA DAG SKYE BA MED PA TZAM LA
MYA NGAN LAS 'DAS PAR THA SNYAD 'DOGS PA DE DAG GI PHYIR BSHAD
PA, GAL TE MYA NGAN 'DAS DNGOS MIN, ,DNGOS MED JI LTAR RUNG BAR
'GYUR, ,GAL TE MYA NGAN LAS 'DAS PA DNGOS PO MED PA YIN NA DNGOS
PO MED PA RDZAS

@236B SU MED PA'I RNAM GRANGS BYE BRAG TU SMRA BA LA SOGS PAS
BRTAGS PA, DON DAM PA'I DGE BA DANG NYON MONGS PA NYE BAR ZHI
BA'I MTSAN NYID DAG JI LTAR RUNG BAR 'GYUR TE, DNGOS PO MED PA LA
NAM MKHA'I ME TOG BZHIN DU DGE BA NYID LA SOGS PA DAG MI 'THAD
PA'I PHYIR DANG, MYA NGAN LAS

'DAS PA RDZAS SU MED PA'I NGO BO NYID YIN PAR STON PA'I RJES SU
DPAG PA MED PA'I PHYIR MYA NGAN LAS 'DAS PA DNGOS PO MED PA MA
YIN NO ZHES BYA BAR DGONGS SO, ,YANG GZHAN YANG, JI SKAD BSTAN
PA'I SGRUB PAS, GANG LA MYA NGAN 'DAS DNGOS YIN, ,DE LA DNGOS MED
YOD MA YIN, ,

MAR ME'I DPES MAR ME NI DNGOS PO NYID YIN PAR 'JIG RTEN LA GRAGS
TE, PHYIS MED PA'I PHYIR RO, ,YANG GZHAN YANG, GAL TE MYA NGAN
'DAS DNGOS MIN, ,MAR ME DNGOS PO MED PA BRTEN NAS GDAGS PA NI
BRTEN NAS GDAGS PAR BYA BA NYID YIN

PA'I PHYIR RO ZHES BYA BAR DGONGS SO, ,DE NYID KYI PHYIR BSHAD
PA, GANG ZHIG BRTEN PA MA YIN PA'I, ,DNGOS MED YOD PA MA YIN NO,
,GANG MA BRTEN PAR YOD PA'I DNGOS PO MED PA NI 'GA' YANG MED DO,
,GANG GI PHYIR DE LTAR JI SKAD BSTAN PA'I TSUL GYIS DON DAM PAR
MYA NGAN LAS 'DAS PA

DNGOS PO DANG DNGOS PO MED PA MA YIN PA DE'I PHYIR, 'ONG BA DANG
NI 'GRO BA'I DNGOS, ,BRTEN TE MA RGYUR BYAS GANG YIN PA, ,DE NI
BRTEN MIN RGYUR BYAS MIN, ,MYA NGAN 'DAS PA YIN PAR BSTAN, ,'ONG
BA DANG 'GRO BA'I DNGOS PO BRTEN NAS 'BYUNG BA DANG, RGYUR BYAS
NAS GDAGS PA GANG YIN PA DE

DAG BRTEN NAS 'BYUNG BA MED PA DANG, RGYUR BYAS NAS GDAGS PA MED
PA NI THA SNYAD DU MYA NGAN LAS 'DAS PA YIN PAR BSTAN PAS DON DAM
PAR MYA NGAN LAS 'DAS PA DNGOS PO DANG, DNGOS PO MA YIN PA NYID
DU BKAG KYANG KHAS BLANGS PA LA GNOD PA'I SKABS MED DO, ,YANG
GZHAN YANG, 'BYUNG

BA DANG NI 'JIG PA DAG ,SPONG BAR STON PAS BKA' STZAL TO, ,MDO
SDE LAS JI SKAD DU, GANG DAG 'BYUNG BA'AM 'JIG PAS SRID PA LAS
NGES PAR 'BYUNG BA YONGS SU TSOL BAR BYED PA DE DAG GI DE NI
YONGS SU MI SHES PA YIN NO ZHES GSUNGS PA LTA BU'O, ,DE PHYIR MYA
NGAN 'DAS PA NI, ,

@237A *, ,DNGOS MIN DNGOS MED MIN PAR RIGS, ,GAL TE 'BYUNG BA NI
SPANG BAR BYA BA NYID KYIS SUN DBYUNG BAR BYA BA YIN PA'I PHYIR,
DNGOS PO NYID 'GAG PAR MI RIGS SO ZHE NA, 'BYUNG BA YANG 'KHOR
BA'I DNGOS PO'I BDAG NYID YIN PA'I PHYIR SKYON MED DO, ,GZHAN DAG
GIS SMRAS PA, THAR PA'I DON NI DNGOS

PO YANG YIN LA, ,DNGOS PO MED PA YANG YIN PA'I PHYIR, GNYI GA'I
BDAG NYID YIN PA'I PHYIR SKYON MED DO, ,GZHAN DAG GIS SMRAS PA,
DE'I PHYIR 'DI BSHAD DE, GAL TE MYA NGAN 'DAS PA NI, ,DNGOS DANG
DNGOS MED GNYIS YIN LA, ,DNGOS DANG DNGOS PO MED PA DAG ,THAR PAR
'GYUR BAR DE MI RIGS, ,DGAG

PA MI MTHUN PA'I PHYIR TE, GAL TE DNGOS PO YIN NA JI LTAR DNGOS
PO MED PA YIN, CI STE DNGOS PO MED PA YIN NA NI DNGOS PO ZHES BYA
BA MA YIN NO, ,CI STE YANG LTOS PA'I DBANG GIS DNGOS PO DANG
DNGOS PO MED PA'I MTSAN NYID YIN TE, LUS DANG, DBANG PO DANG, BLO
MED PA'I PHYIR DNGOS PO MED PA YIN LA, BDE

BA LA ZLAR MED PA GTAN DU BA DANG LDAN PA'I PHYIR DNGOS PO YIN NO
ZHE NA, DE NI BZANG PO MA YIN TE, LUS LA SOGS PA'I SKYE BA BKAG
PA KHO NAS, DE DAG MED PA BKAG PA'I PHYIR DANG, BDE BA LA ZLAR
MED PA GTAN DU BA YANG 'DUS BYAS KYI SKYE BA BKAG PA KHO NAS BKAG
PA'I PHYIR DANG, BDE BA 'DUS MA BYAS PA

YOD PA NYID DU STON PA'I RJES SU DPOG PA MED PA'I PHYIR DE NI
RIGS PA MA YIN NO, ,LHAG MA NI SNGA MA BZHIN NO, ,YANG GZHAN
YANG, GAL TE MYA NGAN 'DAS PA NI, ,DNGOS DANG DNGOS MED GNYIS YIN
NA, ,MYA NGAN 'DAS PA MA BRTEN MIN, ,'O NA JI LTA ZHE NA, BRTEN
PA YIN PAR 'GYUR TE,

'DI LTAR, DE NI GNYIS LA BRTEN PHYIR RO, ,DNGOS PO DANG DNGOS PO
MED PA'I MTSAN NYID GNYIS LA BRTEN PA'I PHYIR RO, ,MYA NGAN LAS
'DAS PA NYID LA BRTEN PAR MI 'DOD DE, RNAM PA DE LTA BU YOD PAR
BSTAN DKA' BA'I PHYIR RO ZHES BYA BAR DGONGS SO, ,YANG GZHAN
YANG, GAL TE

MYA NGAN 'DAS PA NI, ,DNGOS DANG DNGOS MED GNYIS YIN NA, ,MYA
NGAN 'DAS PA 'DUS MA BYAS, ,DNGOS DANG DNGOS MED 'DUS BYAS YIN,
,DE LTAR NA 'DIS NI MYA NGAN LAS 'DAS PA'I CHOS NI DNGOS PO DANG
DNGOS PO MED PA'I MTSAN NYID LAS GZHAN YIN PAR STON TE, GANG ZHIG

@237B GANG LAS 'DZIN PA'I MTSAN NYID GZHAN YIN PA DE NI DE'I BDAG
NYID YIN PAR MI RIGS TE, ME CHU'I MTSAN NYID LAS GZHAN YIN PA DE
CHU'I BDAG NYID MA YIN PA BZHIN NO ZHES BYA BAR DGONGS SO, ,GZHAN
DAG GIS SMRAS PA, GANG LA DNGOS PO DANG DNGOS PO MED PA DAG YOD
PA DE MYA NGAN

LAS 'DAS PA YIN GYI, DNGOS PO DANG DNGOS PO MED PA'I BDAG NYID NI
MA YIN TE, GCIG LA MI MTHUN PA'I BDAG NYID GNYIS MED PA'I PHYIR
RO, ,DE DGAG PA'I PHYIR BSHAD PA, GAL TE MYA NGAN 'DAS PA LA,
,DNGOS DANG DNGOS MED GNYIS YOD NA, ,KHYOD KYI TSUL GYIS SO, ,DE

GNYIS NI MI MTHUN PA YIN PAS MI MTHUN PA GNYIS GCIG LA YOD PAR MI
RIGS PAS, DE'I PHYIR BSHAD PA, DE GNYIS GCIG LA YOD MIN TE,
,SNANG BA DANG NI MUN PA BZHIN, ,DE'I PHYIR DE YANG RIGS PA MA
YIN NO, ,BRGAL ZHING BRTAG PA MTSUNGS PA'I YANG PHYIR TE, GANG LA

DNGOS PO DANG DNGOS PO MED PA DAG YOD, CI DNGOS PO'AM BYON TE
DNGOS PO MED PA LA, DE GNYI GA YANG SNGAR BSTAN PA'I TSUL GYIS
RIGS PA MA YIN PAS DE YANG SNYING PO MA YIN NO, ,GANG DAG MYA
NGAN LAS 'DAS PA NI DNGOS PO YANG MA YIN LA, DNGOS PO MED PA YANG
MA YIN NO

ZHES ZER BA DE DAG GI PHYIR BSHAD PA, DNGOS MED DNGOS PO MED MIN
PA, ,MYA NGAN 'DAS PAR GANG STON PA, ,RAB TU STON PA'O, ,DNGOS PO
MED DANG DNGOS PO DAG ,GRUB PA DE NYID 'GRUB PAR 'GYUR, ,GNYI GA
BKAG PAS DNGOS PO YANG MA YIN DNGOS PO MED PA YANG MA YIN PA ZHES

BRJOD PA'I PHYIR DANG, DNGOS PO DANG DNGOS PO MED PAR YOD PAR
STON PA'I RJES SU DPOG PA MED PA'I PHYIR RO, ,YANG GZHAN YANG,
GAL TE MYA NGAN 'DAS PA NI, ,DNGOS MIN DNGOS PO MED MIN NA,
,KHYOD 'DOD PA LTAR RO, ,DNGOS MIN DNGOS PO MED MIN ZHES, ,GANG
ZHIG

GIS NI DE MNGON BYED, ,DE MNGON PAR BYED PA'I SHES PA'AM, BRJOD
PA DGAG PA SNGAR BSTAN ZIN PA'I PHYIR RO ZHIS BYA BAR DGONGS SO,
,YANG GZHAN YANG, BCOM LDAN MYA NGAN 'DAS GYUR NAS, ,YOD PAR MI
MNGON DE BZHIN DU, ,MED DO ZHE 'AM GNYI GA DANG, ,GNYIS

@238A *, ,MIN ZHES KYANG MI MNGON NO, ,DE BZHIN GSHEGS PA MYA
NGAN LAS 'DAS NAS YOD PA DANG, MED PA DANG, YOD KYANG YOD LA MED
KYANG MED PA DANG, YOD PA YANG MA YIN, MED PA YANG MA YIN NO ZHES
BYA BAR MI MNGON NO, ,BCOM LDAN BZHUGS PAR GYUR NA

YANG, ,YOD PAR MI MNGON DE BZHIN DU, ,MED DO ZHE'AM GNYI GA DANG,
,GNYIS MIN ZHES KYANG MI MNGON NO, ,DE BZHIN GSHEGS PA BZHUGS NA
YANG YOD PA DANG, MED PA DANG, YOD KYANG YOD LA MED KYANG MED PA
DANG, YOD PA YANG MA YIN, MED PA YANG MA YIN NO ZHES BYA

BAR MI MNGON NO, ,DE LTAR SROG GANG YIN PA DE LUS YIN PA DANG,
SROG KYANG GZHAN LA LUS KYANG GZHAN NO ZHES BYA BAR MI MNGON NO
ZHES BYA BA'I BAR GYI LUNG DU MA BSTAN PA'I DNGOS PO DAG DE DAG
MA BKAG PA KHO NA'I PHYIR, MYA NGAN LAS 'DAS PA MA GRUB PAS, GTAN
TSIGS KYI DON MA GRUB PA

NYID NYAMS PA MED DO, ,'DIR SMRAS PA, DON DAM PAR MYA NGAN LAS
'DAS PA NI YOD PA KHO NA YIN TE, SKYE BA DANG RGA SHIS 'JIGS PA
RNAMS DE THOB PAR BYA BA'I PHYIR 'JUG PA YOD PA'I PHYIR RO, ,MED
PA LA KHYAD PAR CAN RNAMS DE THOB PAR BYA BA'I PHYIR 'JUG PA MA
MTHONG STE, DPER NA RUS

SBAL GYI SBU BZHIN NO, ,MYA NGAN LAS 'DAS PA LA NI DE THOB PAR
BYA BA'I PHYIR DE KHYAD PAR CAN RNAMS LAM SGOM PA LA 'JUG PA YOD
PAS DE'I PHYIR, DON DAM PAR MYA NGAN LAS 'DAS PA NI YOD PA KHO NA
YIN NO, ,'DIR BSHAD PA, KHYAD PAR YOD NA NI GZHAN GYIS GZHAN
'THOB PA MTHONG STE, DPER

NA; LAG PA RKANG PAR SLEBS PA LTA BU YIN NA, KHO BO CAG GI PHYOGS
LA DON DAM PAR 'KHOR BA DANG MYA NGAN LAS 'DAS PA DAG LA RNAM PA
DE LTA BU MED PAS MYA NGAN LAS 'DAS PA THOB PAR BYA BA'I PHYIR
'JUG PA MED DO, ,CI'I PHYIR ZHE NA, 'DI LTAR, 'KHOR BA MYA NGAN
'DAS PA LAS, ,KHYAD

PAR CUNG ZAD YOD MA YIN, ,MYA NGAN 'DAS PA 'KHOR BA LAS, ,KHYAD
PAR CUNG ZAD YOD MA YIN, ,DMIGS SU MED PAR MNYAM PA NYID KYIS
GNYI GA YANG DMIGS SU MED PA'I PHYIR RO ZHES BYA BAR DGONGS SO,
,JI LTAR DE DAG BRTAGS PA'I BDAG NYID DU DMIGS SU MED PA DE

@238B LTAR NI BSTAN ZIN PAS DE'I PHYIR DE THOB PAR BYA BA'I PHYIR
RO ZHES BYA BA'I GTAN TSIGS DE'I DON MA GRUB PA NYID DANG DON
'GAL BA NYID DO, ,MYA NGAN LAS 'DAS PA DANG, 'KHOR BA DAG KHYAD
PAR MED PA'I PHYIR BSHAD PA, MYA NGAN 'DAS MTHA' GANG YIN PA, ,DE
NI 'KHOR BA'I

MTHA' YIN TE, ,MTHA' NI DE BZHIN NYID DANG, CHOS NYID DANG, STONG
PA NYID CES BYA BA DAG GI RNAM GRANGS SO, ,DE GNYIS KHYAD PAR
CUNG ZAD NI, ,SHIN TU PHRA BA'ANG YOD MA YIN, ,CHOS NYID DBYER
MED PA'I PHYIR TE, NAM MKHA' LA PHYOGS KYI KHYAD PAR YOD KYANG

MTSAN NYID DBYER MED PA BZHIN NO ZHES BYA BAR DGONGS SO, ,'DIR
SMRAS PA, STONG PA NYID NI LTA BAR GYUR PA THAMS CAD LAS NGES PAR
'BYIN PA YIN PAR GSUNGS NA KHYED KYIS MYA NGAN LAS 'DAS PA NGO BO
NYID MED PA NYID DU BSHAD PAS MED PA NI LTA BA'I GNYEN PO NYID
YIN PAR MI

RUNG NGO, ,DE'I PHYIR MYA NGAN LAS 'DAS PA NI YOD PA KHO NA YIN
TE, GNYEN PO YIN PA'I PHYIR DPER NA SNANG BA BZHIN NO, ,DE NI
BZANG PO MA YIN TE, DON DAM PAR MAR ME SNANG PA NYID DANG, DNGOS
PO NYID DU MA GRUB PA'I PHYIR, DPE MED PAS SGRUB PA MTSANG BA
NYID

YIN NO, ,CHOS THAMS CAD MI DMIGS PA NI STONG PA NYID YIN LA, DE
YANG DMIGS PA'I GNYEN PO YIN PAR BRJOD NA, DMIGS PAR BYA BA'I DON
DMIGS SU MED NA YUL DE LA DMIGS PA YANG MED DO, ,YOD PA YANG MA
YIN TE, MA SKYES PA'I PHYIR DPER NA NAM

MKHA'I ME TOG BZHIN NO, ,MED PA YANG MA YIN TE, DGAG PA SNGAR
BSTAN ZIN PA'I PHYIR RO, ,DE LTA BAS NA STONG PA NYID LA MNGON
PAR ZHEN PA NI RIGS PA MA YIN NO, ,STONG PA NYID DU LTA BA YANG
CHOS THAMS CAD RNAM PA THAMS CAD DU DMIGS SU MED PA'I

BGEGS YIN PA'I PHYIR MKHAS PA RNAMS SPONG BAR BYED DO, ,MI MKHAS
PA RNAMS NI DE NYID DNGOS PO DANG DNGOS PO MED PA LAS 'DZIN PAR
BYED CING, DON MED PA NYID SGRUB PAR BYED DE, JI SKAD DU, 'OD
SRUNGS GANG STONG PA NYID DU LTA BA DE NI GSOR MI RUNG BAR NGA
SMRA'O ZHES

@239A *, ,GSUNGS PA LTA BU'O, ,DE'I PHYIR DE LTAR STONG PA NYID
MA GRUB PAS GNYEN PO YIN PA'I PHYIR ZHES BYA BA'I GTAN TSIGS KYI
DON MA GRUB PA NYID DO, ,YANG NA DON DAM PAR LTA BA DAG YOD NA NI
DE DAG GI GNYEN PO YANG RIGS PAR 'GYUR GRANG NA, LTA BA DE DAG
YOD PA MA YIN PAS DE BRTAG PA'I PHYIR 'DI

BSHAD DE, 'GAGS PAR GYUR DANG MTHA' SOGS DANG, ,RTAG LA SOGS PAR
LTA BA DAG ,MYA NGAN 'DAS DANG PHYI MTHA' DANG, ,SNGON GYI MTHA'
LA BRTEN PA YIN, ,'GAGS PAR GYUR PA NI DE BZHIN GSHEGS PA MYA
NGAN LAS 'DAS NAS YOD PA DANG MED PA DANG, YOD KYANG YOD LA MED
KYANG MED PA

DANG, YOD PA YANG MA YIN MED PA YANG MA YIN PAR LTA BA'O, ,MTHA'
LA SOGS PA NI 'JIG RTEN MTHA' YOD PA DANG, MTHA' MED PA DANG,
MTHA' YOD KYANG YOD LA MTHA' MED KYANG MED PA DANG, MTHA' YOD PA
YANG MA YIN MTHA' MED PA YANG MA YIN PAR LTA BA'O, ,RTAG PA LA
SOGS PA NI 'JIG RTEN

RTAG PA DANG, MI RTAG PA DANG, RTAG KYANG RTAG LA MI RTAG KYANG
MI RTAG PA DANG, RTAG PA YANG MA YIN MI RTAG PA YANG MA YIN PAR
LTA BA'O, ,LTA BA DE DAG NI GO RIMS BZHIN DU MYA NGAN LAS 'DAS PA
DANG, PHYI MA'I MTHA' DANG, SNGON GYI MTHA' LA BRTEN PA YIN PAS,
NGO BO NYID LAS YOD PA MA YIN

NO; ,LOG PAR RNAM PAR RTOG PA LA SOGS PA'I BAG CHAGS KYI SKYON
GYIS RNAM PAR RTOG PA DANG, RNAM PAR BRTAGS PA'I DNGOS PO NGO BO
NYID MED PA NYID DU BSTAN ZIN PAS DE'I PHYIR, DNGOS PO THAMS CAD
STONG PA LA, ,MTHA' YOD CI ZHIG MTHA' MED CI, ,MTHA' DANG MTHA'
MED CI ZHIG YIN, ,MTHA'

MIN MTHA' MED MIN PA CI, ,DE NYID CI ZHIG GZHAN CI YIN, ,RTAG PA
CI ZHIG MI RTAG CI, ,RTAG PA MI RTAG GNYIS KA CI, ,GNYI GA MIN
PA'ANG CI ZHIG YIN, ,RNAM PAR BRTAG PAR BYA BA'I DNGOS PO MED PA
NA GZHI MED PA LA DE DAG TU RNAM PAR RTOG PA MED PA'I PHYIR RO
ZHES BYA BAR DGONGS SO, ,DE'I PHYIR MDO

SDE LAS KYANG, GANG LA RNAM BRTAG YOD MIN PA, ,DE LA RNAM RTOG GA
LA YOD, ,RNAM BRTAG RNAM RTOG ZAD GYUR PAS, ,BSTAN PA RNAM PAR
GROL BAR 'GYUR, ,ZHES GSUNGS SO, ,THA SNYAD PA'I GTAN TSIGS SU
RTOG NA NI, SKYON SNGA MA BZHIN NO, ,GZHAN DAG GIS SMRAS PA, DON
DAM PAR MYA NGAN LAS 'DAS

@239B NI YOD PA KHO NA YIN TE, DE THOB PAR BYA BA'I PHYIR BCOM
LDAN 'DAS KYIS DBANG PO DANG, BSAM PA DANG, MOS PA DANG, DUS
DANG, YUL LA LTOS PAS CHOS BSTAN PA'I PHYIR RO, ,DE MED NA SGRUB
PA DE MI 'THAD DE, DPER NA RI BONG GI RVA BZHIN NO, ,BCOM LDAN
'DAS KYIS CHOS KYI PHUNG PO BRGYAD KHRI BZHI STONG MYA NGAN

LAS 'DAS PA THOB PAR BYA BA'I PHYIR SPYAD PA'I GNYEN POR BKA'
STZAL PAS, DE'I PHYIR DE YOD PAS DON DAM PAR MYA NGAN LAS 'DAS PA
YOD PA KHO NA YIN NO, ,DE LA 'DIR GAL TE DON DAM PAR CHOS BSTAN
PA'I PHYIR RO ZHES BYA BAR GTAN TSIGS KYI DON RTOGS PAR 'DOD NA
NI DE MI RUNG STE, KHO BO CAG GI PHYOGS LA, DMIGS PA

THAMS CAD NYER ZHI ZHING, ,SPROS PA NYER ZHI ZHI BA STE, ,SANGS
RGYAS KYIS NI GANG DU YANG, ,SU LA'ANG CHOS 'GA' MA BSTAN TO,
,DMIGS PA THAMS CAD NYE BAR ZHI BA NI DMIGS PAR BYA BA'I DON MED
NA YUL MED PA LA DMIGS PA MED PA'I PHYIR DANG, 'DUS BYAS YIN PA'I
PHYIR DMIGS PAR BYA BA BZHIN DU

DMIGS PA LOG PA'I PHYIR RO, ,SPROS PA NYE BAR ZHI BA NI DMIGS PAR
BYA BA'I DON MED PA KHO NA'I PHYIR YUL DE LA BRJOD PA'I MTSAN
NYID KYI SPROS PA MI 'JUG PA'I PHYIR RO, ,ZHI BA NI GNOD PA THAMS
CAD DANG BRAL BA'I PHYIR RO, ,SANGS RGYAS KYIS NI GANG DU YANG,
,SU LA'ANG CHOS 'GA'AM BSTAN TO, ,ZHES BYA BA NI DON DAM

PAR CHOS THAMS CAD KUN BRTAGS PA'I BDAG NYID DU YONGS SU MA GRUB
PA'I PHYIR DANG, BRJOD DU MED PA'I PHYIR RO, ,YANG NA, SANGS
RGYAS KYIS NI GANG DU YANG, ,SU LA'ANG CHOS 'GA' MA BSTAN TO,
,ZHES BYA BA NI CHOS KYI DE KHO NA NI RANG RIG PAR BYA BA YIN LA,
BRJOD PA NI KUN BRTAGS PA SPYI'I YUL CAN YIN PAS DE'I PHYIR CHOS
KYI DE

KHO NA DE NI BSTAN PAR BYA BA MA YIN PA'I PHYIR RO, ,'ON KYANG
THA SNYAD KYI BDEN PA RNAM PAR GZHAG PA'I TSUL DU NI STON PAS
THAMS CAD LA PHAN GDAGS PA'I PHYIR, BSKAL PA STONG PHRAG DPAG TU
MED PAR BSOD NAMS DANG, YE SHES KYI TSOGS RAB TU BSAGS PA LAS,
NGES PAR 'KHRUNGS PA YID

BZHIN GYI NOR BU GZUGS SNA TSOGS DANG LDAN PA LTA BU RNAM PAR MI
RTOG PA LAS RTZOL BA MI MNGA' BAR SEMS CAN RNAMS KYI BSAM PA'I
DBANG GIS THEG PA GSUM DANG LDAN PA'I GSUNG 'BYUNG ZHING, DE'I
DBANG GIS NYAN PA'I SKYE BO RNAMS STON PA BDAG CAG LA CHOS STON
TO SNYAM DU DE LA RNAM

@240A *, ,PAR RMONGS PAR YANG 'GYUR RO, ,YANG NA, SANGS RGYAS
KYIS NI GANG DU YANG, ,SU LA'ANG CHOS 'GA' MA BSTAN TO, ,ZHES BYA
BA NI, SKU MIN SKU LAS GZHAN MA YIN, ,DE LA SKU MED DER DE MED,
,DE BZHIN GSHEGS PA SKU LDAN MIN, ,DE BZHIN GSHEGS PA GANG ZHIG

YIN, ,ZHES BSTAN PA'I TSUL GYIS DON DAM PAR STON PA DE BZHIN
GSHEGS PA ZHES BYA BA'I NGO BO NYID 'GA' YANG MED LA, GANG DU
BSTAN PAR BYA BA DANG, GANG LA BSTAN PAR BYA BA DANG, GANG BSTAN
PAR BYA BA YANG MED PAS DE DAG RDZAS SU YOD PA MA YIN PA'I PHYIR
RO, ,YANG NA, SANGS RGYAS KYIS NI

GANG DU YANG, ,SU LA'ANG CHOS 'GA' MA BSTAN TO, ,ZHES BYA BA NI
'DU BYED RNAMS NI BYED PA MED PA YIN LA, 'DU BYED KYI TSOGS ZAG
PA MED PA SGRIB PA GNYIS SPANGS PA, SANGS RGYAS KYI CHOS MA 'DRES
PA LA SOGS PA'I GZHIR GYUR PA NI SANGS RGYAS YIN TE, DE LA NI BYA
BA MED PAS STON PA MI 'THAD

PA'I PHYIR DANG, GANG LA BSTAN PAR BYA BA DE YANG 'DU BYED KYI
TSOGS G-YO BA MED PA ZAG PA DANG BCAS PA DANG, ZAG PA MED PA YIN
PAS, NYAN PA DANG 'DZIN PA LA SOGS PA'I THA SNYAD MED PAS DON DAM
PAR NYAN PA DANG, 'DZIN PAR BYED PA MED PA'I PHYIR DANG, GANG DU
GANG BSTAN PAR BYA BA YANG DON

DAM PAR BONG BA DANG, SPRUL PA LTA BU YIN PA'I PHYIR RO, ,YANG
NA, SANGS RGYAS KYIS NI GANG DU YANG, ,SU LA'ANG CHOS 'GA' MA
BSTAN TO, ,ZHES BYA BA NI SNGON GYI SMON LAM GYI SHUGS KYI DBANG
DANG, BYANG CHUB SEMS DPA'I SPYAD PA SPYOD PA NA BSDU BA'I DNGOS
PO BZHIS BSDUS PA'I SEMS CAN DGE

BA'I RTZA BA BSKYED PA DANG, NYE BAR BSAGS PA DANG, YONGS SU SMIN
PAR GYUR BA RNAMS KYI RGYU'I MTHU NYID LAS MOS PA DANG, DBANG PO
DANG, BSAM PA'I DBANG GIS CHOS STON PA ZHES BYA BA'I GSUNG SBYIN
PA LA SOGS PA'I GZHIR GYUR PA YAN LAG DRUG CU DANG LDAN PA, SEMS
CAN THAMS CAD YANG DAG

PAR MA GRUB PAR MDZAD PA, DE BZHIN GSHEGS PAR PHRIN LAS LTA BUR
'BYUNG GI ,DE BZHIN GSHEGS PA RTAG TU MNYAM PAR MDZAD PA LHUN
GYIS GRUB PA RTOG PA DANG DPYOD PA MI MNGA' BA RNAMS LA 'JUG PA
MI 'THAD PA'I PHYIR RO, ,YANG NA, SANGS RGYAS KYIS NI GANG DU
YANG, ,SU LA'ANG CHOS 'GA' MA

@240B BSTAN TO, ,ZHES BYA BA NI BCOM LDAN 'DAS KYIS SNGON GYI
DRANG SRONG RNAMS KYIS GSUNGS PA NYID KYI CHOS RANG GI MNGON PAR
SHES PAS MNGON SUM DU MDZAD NAS YI GE LHAG CHAD MED PAR RJES SU
STON PAR MDZAD DE, CHOS THAMS CAD NI SNGON GYI DRANG SRONG RNAMS
KYIS GSUNGS PAS, SANGS RGYAS SNGA MA

RNAMS KYIS GSUNGS PA NYID RJES SU STON PA'I PHYIR RO ZHES BYA BAR
DGONGS SO, ,SANGS RGYAS KYIS NI GANG DU YANG, ,SU LA'ANG CHOS
'GA' MA BSTAN TO, ,ZHES BYA BA NI DON DAM PAR CHOS RNAMS BDAG
NYID DE DANG, DE DAG GIS GTAN DU STONG PA'I PHYIR CHOS GANG ZHIG
SHES PA RANG GI MTSAN NYID KYI YUL

CAN NAM SPYI'I MTSAN NYID KYI YUL CAN GYI NGO BO NYID GANG GIS
BDAG NYID KYIS GZUNG BAR BYA BA'I CHOS DE YOD PA MA YIN PA'I
PHYIR TE, JI SKAD DU, BCOM LDAN 'DAS DE BZHIN GSHEGS PAS DE BZHIN
GSHEGS PA MAR ME MDZAD LAS BLANGS PA'I CHOS DE NI 'GA' YANG MA
MCHIS TE, DE CI'I SLAD DU

ZHE NA, CHOS THAMS CAD NI GZUNG DU MA MCHIS SHING BRJOD DU MA
MCHIS PA'I SLAD DU'O ZHES GSUNGS PA LTA BU'O, ,'DIR MU STEGS CAN
NGAN PA SPOBS PA RLOM PA DNGOS PO RNAMS KYI NGO BO NYID RNAM PA
THAMS CAD DU GSAL BAR BYED PA THEG PA MCHOG GI TSUL GYIS DPA'
BKONG BA, NGAN

G-YO'I RJES SU 'JUG PA DAG GIS RANG GI GRUB PA'I MTHA'I SKYON
BCAB PA'I PHYIR SMRAS PA, SANGS RGYAS RNAM RTOG MED PA YI, ,THEG
PA CHEN PO MI RUNG STE, ,GANG PHYIR DON DAM SANGS RGYAS KYIS,
,CHOS NI BSTAN PA MA BYAS PHYIR, ,SPRUL SANGS RGYAS KYI'ANG MI
RUNG STE, ,DE LA SEMS CAN SOGS

MED PHYIR, ,DE PHYIR SPRUL PA SANGS RGYAS MIN, ,DES NI CHOS KYANG
BSTAN MA BYAS, ,DON DAM DU NI MI RTOG PA'I, ,STONG LA SNYING RJE
MI 'DOD DE, ,GANG LA SNYING RJE BYED PA YI, ,SEMS CAN MED PHYIR
SANGS RGYAS MED, ,GAL TE KUN RDZOB SNYING RJE YOD, ,SMAD 'TSOD DU
BAR BYED DANG 'DRA, ,SMAD 'TSONG RNAMS KYI

DUD MO GANG, ,DE NI KUN RDZOB SNYING RJE MIN, ,ZHES BYA BA LA
SOGS PA'O, ,DE LA 'DIR DON DAM PA'I MTSAN NYID MED PAS MTSAN NYID
GCIG PA NYID KYIS SANGS RGYAS KYANG YOD PA MA YIN, THEG PA CHEN
PO YANG MA YIN TE, DON DAM PA NI GNYIS SU MED PA'I YE SHES KYI
SPYOD YUL YIN PA'I PHYIR, KHO BO

@241A *, ,CAG GI TSUL NYID SMRAS PAR GYUR TO, ,DE BZHIN GSHEGS
PA'I SKU RNAM PAR MI RTOG PA LAS KYANG, SPRUL PA'I SKUS THAMS CAD
LA PHAN 'DOGS PAR BZOD PA GZHAN LA PHAN PA DANG, BDE BA BSGRUB
PA'I THUGS DAM GYIS YONGS SU BSGOS PA NYID DANG, SNGON GYI SMON
LAM

GYI SHUGS KYI DBANG GIS RNAM PA THAMS CAD DU 'BYUNG STE, DE LA
BRTEN NAS YI GE DANG NGAG DANG TSIG RJES SU MTHUN PA'I MTSAN NYID
KYI GSUNG CHOS DANG, GANG ZAG BDAG MED PAR MU STEGS BYED DANG,
NYAN THOS DANG RANG SANGS RGYAS YIN NAM SANGS RGYAS THAMS CAD
DANG, THUN MONG MA YIN PA RNAMS

GSAL BAR MDZAD PA, PHA ROL TU PHYIN PA RNAMS YANG DAG PAR 'GRUB
PA'I PHYIR THEG PA MCHOG GIS 'GRO BA RNAMS LA NYE BAR 'BYUNG STE,
DE NI THEG PA CHEN PO ZHES BYA'O, ,DON DAM PA PA'I SANGS RGYAS
YOD NA BSTAN PA BRJOD PA'I GSUNG 'BYUNG BA'I PHYIR STON PA YANG
BSTAN PA DAG GI MDZAD PA

PO NYID DU 'DOD PA KHO NA YIN PAS GRAGS PA'I GNOD PA YANG MED DO,
,CI STE YANG LA LA 'DI SNYAM DU DE BZHIN GSHEGS PA'I BSTAN PA NI
BYED PA PO DE BZHIN GSHEGS PA RNAM PAR RTOG PA CAN DANG LDAN PA
YIN TE, SGRA'I MTSAN NYID YIN NA GZHAN GYI BSAM PA'I DBANG GIS DE
'BYUNG BA'I PHYIR

DPER NA NYAN THOS LA SOGS PA'I BSTAN PA BZHIN NO SNYAM DU SEMS
NA, DE NI RIGS PA MA YIN TE, SPRUL PA BSTAN PA DAG GIS MA NGES PA
NYID YIN PA'I PHYIR RO, ,'DIS NI RNAM PAR MI RTOG PA LA BSTAN PA
MI RUNG STE, RNAM PAR MI RTOG PA'I PHYIR DPER NA BONG BA BZHIN NO
ZHES RJES SU DPOG

PA LA YANG SKYON GYIS LAN BTAB PA YIN NO, ,GTAN TSIGS KYI DON
RANG LA MA GRUB PA NYID KYANG MA YIN NO, ,GZHAN GYI PHYOGS LA
GRUB PA GTAN TSIGS NYID YIN PA'I PHYIR GTAN TSIGS KYI DON MA GRUB
PA NYID MA YIN NO ZHES PHYIR ZLOG PAR BYED NA YANG LAN SNGA MA
BZHIN NO, ,SPRUL PA'I SANGS RGYAS NI DON DAM

PA'I SANGS RGYAS LAS GZHAN NYID DU BRJOD PAR BYA BA MA YIN PA'I
PHYIR THA SNYAD PA'I SANGS RGYAS NYID ZLOG PAR MI BYED DO, ,DES
BSTAN PA YANG ZLOG PAR MI BYED DO, ,DON DAM PA PA'I SANGS RGYAS
NI GSUNG GI RGYU YIN PA'I PHYIR DANG, THA SNYAD DU MDZAD PA PO
NYID DU GRUB PA'I PHYIR RO, ,DON DAM PAR NI DE

@241B BZHIN GSHEGS PA LA SPROS PA MI MNGA' BA'I PHYIR, DE BZHIN
GSHEGS PA THUGS RJE MI MNGA' BA'AM, THUGS RJE DANG LDAN PA'O ZHES
BYA BA'I RNAM PAR RTOG PA'I SPROS PA MI MNGA' BA'I PHYIR, THUGS
RJE DANG THUGS RJE'I GNAS SEMS CAN MED PA'I PHYIR THUGS RJE YANG
YOD PA MA YIN LA,

DE DANG LDAN PA YANG YOD PA MA YIN PAS 'DI YANG KHO BO CAG GI
TSUL NYID GSAL BAR BYED PA YIN NO, ,KUN RDZOB TU NI KHO BO CAG LA
SEMS CAN DANG, THUGS RJE YANG YOD PAS GZHI DE LAS BCOM LDAN 'DAS
KYANG YOD DE, DE'I DBANG GIS SEMS CAN LA PHAN PA DANG, BDE BA
RNAM PA SNA TSOGS

SGRUB PA'I THUGS DAM BZHES PA YIN PAR GRUB 'DOD DO, ,DE LA THUGS
RJE NI GZHAN SDUG BSNGAL BAS THUGS THAG PA NAS SDUG BSNGAL BAR
'GYUR BA'I MTSAN NYID DE, DPER NA MA BU LA BYAMS PA, BU GCIG PA
LA JI LTA BA BZHIN DU SANGS RGYAS DANG BYANG CHUB SEMS DPA' RNAMS
KYANG SEMS

CAN THAMS CAD LA DE BZHIN NO, ,GAL TE SMAD 'TSONG MA LA YOD PAR
GYUR NA YANG DE LA MI DGAR CI YOD, DE LTA MOD KYI BA SPU'I KHUNG
BU DANG, NAM MKHA'I KHAMS DAG MTSAN NYID 'DRAR ZIN KYANG, KHYAD
PAR SHIN TU CHE BA DE BZHIN DU CHE, BCOM LDAN 'DAS KYI THUGS RJE
YANG SMAD 'TSONG

MA'I DUD MO LTA BU MA YIN TE, BSKAL PA STONG PHRAG DPAG TU MED PA
NAS YONGS SU BSGOM PA NYID KYIS RAB TU MTHAR PHYIN PAR GYUR PA'I
PHYIR DANG, SEMS CAN GYI KHAMS MA LUS PA LA KHYAB PA'I PHYIR RO,
,CI STE BCOM LDAN 'DAS KYI THUGS RJE'I MTSAN NYID JI SKAD BSTAN
PA DE SMAD 'TSONG MA LA

MED NA NI, 'O NA BCOM LDAN 'DAS KYI THUGS RJE NI SMAD 'TSONG MA'I
DUD MO DANG 'DRA STE, GAL TE KUN RDZOB SNYING RJE YOD, ,SMAD
'TSONG DU BAR BYED DANG 'DRA, ,ZHES SMRAS PA DE RIGS PA MA YIN
NO, ,GAL TE SANGS RGYAS KYI THUGS RJE NI THUGS THAG PA NAS MA YIN
TE, KUN RDZOB PA YIN PA'I PHYIR

DPER NA SMAD 'TSONG MA'I DUD MO BZHIN NO ZHE NA, DE NI BZANG PO
MA YIN TE, BU LA BYAMS PA LA SOGS PA'I SNYING RJE DAG GIS MA NGES
PA NYID YIN PA'I PHYIR RO, ,DE'I PHYIR MU STEGS CAN DAG NI RAB TU
ZHE SDANG BA'I SGREGS PA DRING BA'I TSIG KUN DU BRJOD PA NA RANG
GI BSAM PA'I BDAG NYID NGAN PA NYID DU STON

@242A *, ,PAR BYED PA YIN NO,, ,,DBU MA'I RTZA BA'I 'GREL PA SHES
RAB SGRON MA, BAM PO BCU DGU PA, RNAL 'BYOR SPYOD PA PO DAG GIS
SMRAS PA, DMIGS PA THAMS CAD NYER ZHI ZHING, ,SPROS PA NYER ZHI
ZHI BA STE, ,SANGS RGYAS KYIS NI GANG DU YANG, ,SU LA 'ANG CHOS
'GA' MA

BSTAN TO, ,ZHES BYA BA NI BDEN NA DE RTOGS PAR BYA BA'I THABS
GZHAN GYI DBANG LA SKUR BA 'DEBS PA DE NI MI RUNG STE, 'O NA JI
LTA BU ZHE NA, NGO BO NYID GSUM SHES PAR BYA, ,DANG PO KUN DU
BRTAGS PA YIN, ,GNYIS PA GZHAN GYI DBANG YIN TE, ,THA MA YONGS SU
GRUB PA YIN, ,MTSAN NYID

DE BZHIN SKYE BA DANG, ,DON DAM NGO BO NYID MED PAS, ,NGO BO NYID
NI GSUM PO DAG ,NGO BO NYID MED NYID DU 'DOD, ,DE LA GANG GI TSE
KUN BRTAGS PA'I NGO BO NYID MED PA'I PHYIR MI DMIGS SHING, GZHAN
GYI DBANG GI NGO BO NYID KYANG RGYU MTSAN DU MI 'DZIN PAS YANG
DAG PAR RJES SU MI MTHONG

BA DE'I TSE NA, DMIGS PA THAMS CAD NYE BAR ZHI BA YIN NO, ,DE DAG
LHAN CIG TU 'DI DPYAD PAR BYA STE, DE LA KUN BRTAGS PA'I NGO BO
NYID CES BYA BA DE GANG YIN, DE MTSAN NYID NGO BO NYID MED PA
NYID KYIS NGO BO NYID MED PA NI JI LTA BU YIN, GAL TE KUN BRTAGS
PA'I NGO BO NYID NI CHOS RNAMS

KYI NGO BO NYID DANG, KHYAD PAR LA SOGS PAR THA SNYAD PA'I RNAM
PAR RTOG PA GANG YIN PA STE, 'DI LTA STE, NGO BO NYID DU RNAM PAR
RTOG PA'I GZUGS DANG, TSOR BA ZHES BYA BA LA SOGS PA RNAM PAR
RTOG PA'O, ,KHYAD PAR DU RNAM PAR RTOG PA NI BSTAN DU YOD PA
DANG, BSTAN DU MED PA ZHES BYA BA LA SOGS

PAR RNAM PAR RTOG PA'O, ,DE MTSAN NYID NGO BO NYID MED PA NYID
KYIS NGO BO NYID MED PA NI RGYU MTSAN LA SOGS PA LNGA PO DAG GI
KHONGS SU MA GTOGS PA'I PHYIR RO, ,DE DE LTAR YOD PA MA YIN YANG
MING DON LA 'JUG PA LAS KUN NAS NYON MONGS PAR 'GYUR TE, JI LTAR
MING DON LA 'JUG PA DE LTAR

BYIS PA RNAMS DE'I NGO BO NYID LA MNGON PAR ZHEN PAR BYED DO ZHE
NA, DE LA 'DIR GAL TE GZUGS ZHES BYA BAR YID LA BRJOD PA DANG,
TSIG TU BRJOD PA'I KUN BRTAGS PA NGO BO NYID GANG YIN PA DE MED
DO ZHE NA NI DNGOS PO LA SKUR BA 'DEBS PA YIN TE, YID LA BRJOD PA
DANG, TSIG TU BRJOD PA LA

@242B SKUR BA 'DEBS PA'I PHYIR RO, ,CI STE GANG YANG RUNG BAS DE
GNYIS KYI DON KUN BRTAGS PA GANG YIN PA DE MED DE, DPER NA THAG
PA LA SBRUL BZHIN NO ZHE NA NI, KUN BRTAGS PA MED PA MA YIN TE,
DE LA RNAM PA 'DRA BAS BLO GROS 'KHRUL PAS KUN BRTAGS PA'I DON
MED KYANG THA SNYAD DU SBRUL 'KHYIL PA LA

SBRUL MED DO ZHE NA NI, GRAGS PA'I GNOD PAR 'GYUR RO, ,CI STE DON
DAM PAR DNGOS PO SEL BAR BYED NA NI, DBU MA PA'I TSUL GYIS RJES
SU SMRA BA YIN TE, DON DAM PAR SBRUL RDZAS SU YOD PA MA YIN PA'I
PHYIR DANG, NGO BO NYID LAS SKYE BA MED PA'I PHYIR RO, ,THAG PA
DANG SBRUL 'KHYIL BA LA MI DMIGS

PA KHO NAR THAG PA DANG SBRUL GYI BLO SKYE NA NI, PHA ROL PO RANG
LA SHES PAR BYED PA RAB TU MA GRUB BO, ,GANG YANG RUNG BA LA MA
GRUB PA NI GTAN TSIGS MA YIN NO ZHES BYA BA DER THA SNYAD KYI DUS
SU NI PHYOGS GNYI GA LA GRAGS PA'I SGRUB PAR BYED PA 'DOD PAR
BYA'O ZHES SNGAR BSTAN ZIN TO, ,KUN BRTAGS PA'I

DON YOD PA MA YIN PAR STON PAR 'DOD PAS NI SLOB DPON GYIS DBU MA
PA'I TSUL 'THAD PA DANG BCAS PA BKA' STZAL PA NYID 'DOD PAR BYA
STE, BRJOD PAR BYA BA'I NGO BO NYID BKAG PA KHO NAS YUL DE LA YID
DANG TSIG GI BRJOD PA 'JUG PA LDOG PA'I PHYIR RO, ,KUN BRTAGS
PA'I MTSAN NYID MED

DO ZHE NA NI GTAN TSIGS KYI DON MA GRUB PA NYID DE, MING NI GZUGS
DANG 'DU BYED DU GTOGS PA'I PHYIR DANG, NGO BO NYID DANG, RTOG PA
DANG, RJES SU DRAN PA RNAM PAR RTOG PA DAG KYANG RNAM PAR SHES PA
DANG, 'DU BYED KYI PHUNG POR GTOGS PA'I PHYIR RO, ,GZHAN YANG THA
SNYAD PA'I BRJOD PA 'JUG

PA NI BRJOD PAR BYA BA'I DON GYI NGO BO NYID DANG, KHYAD PAR GYI
YUL CAN YIN LA, DON DAM PAR BRJOD PAR BYA BA'I DON GYI NGO BO
NYID DANG, KHYAD PAR BKAG PA'I PHYIR MNGON PAR ZHEN PA'I NYON
MONGS PA MI 'THAD DE, SKYES BU 'PHYON MA PAS GZUGS SU BYAS PA'I
NA CHUNG LA BDAG MED PA NYID DU RTOG PA

BZHIN PAS MING GI DBANG GIS DON LA MNGON PAR ZHEN PAR MI RIGS TE,
TSUL BZHIN MA YIN PA YID LA BYED PA LAS RIGS SO, ,DE BZHIN DU
GZHAN GYI DBANG GI NGO BO NYID CES BYA BA DE YANG GANG YIN, CHOS
RNAMS KYI RTEN CING 'BREL PAR 'BYUNG BA'I NGO BO NYID KUN NAS
NYON MONGS PA DANG, RNAM

@243A *, ,PAR BYANG BA'I GZHI GANG YIN PA STE, BRTAGS PA'I RGYU
MTSAN BCAS PHYIR DANG, ,GZHAN DU GNYIS PO MED PHYIR DANG, ,KUN
NAS NYON MONGS DMIGS PA'I PHYIR, ,GZHAN DBANG YOD PA NYID DU
'DOD, ,'DI LA YANG GAL TE GZHAN GYI NGO BO NYID THA SNYAD KYI
BDEN PAR GTOGS

PAR 'DOD NA NI DE 'DOD LA RAG STE DE STON PA DON MED DO, ,CI STE
DON DAM PAR NA NI RTEN CING 'BREL PAR 'BYUNG BA MA YIN TE, SKYE
BA MED PA'I RAB TU BYED PAR BSTAN PA'I TSUL GYIS SKYE BA BKAG
PA'I PHYIR RO, ,BRTAGS PA RGYU MTSAN BCAS PHYIR DANG, ,ZHES BYA
BA DE YANG PHYOGS KYI CHOS

MA YIN PA'I PHYIR, GTAN TSIGS KYI DON MA GRUB PA NYID DO, ,CI STE
YANG, BRTAGS PA RGYU MTSAN BCAS PHYIR DANG, ,ZHES BYA BA 'DIR
CHOS MTHUN PA'I DPE'I TSIG YIN PAS DE'I PHYIR RJES SU DPAG PA NI
DON DAM PAR GZUGS ZHES BRTAGS PA GANG YIN PA DE NI RGYU MTSAN
DANG BCAS PA NYID

YIN TE, BRTAGS PA'I PHYIR RO ZHES RJOD PAR BYED NA YANG DPER NA
'DI LTA BU'O ZHES BYA BA'I RJES SU 'GRO BA MED PAS GTAN TSIGS KYI
DON MA GRUB PA NYID DO, ,GTAN TSIGS KYI DON 'GAL BA NYID KYANG
YIN TE, GTAN TSIGS SPYIR BRJOD PA'I PHYIR RO, ,GANG DAG DON DAM
PAR MING DANG GZUGS

SKYE BA MED DO ZHES DAM BCAS PA DE LA DAM BCAS PA'I SKYON 'DOGS
PAR BYED PA DE DAG ,GAL TE RJES SU DPAG PAS GNOD PA SMRA NA DE
NYID KYI PHYIR DE LA RJES SU DPAG PAS GNOD PA MED DO, ,CI STE
GRAGS PAS GNOD DO ZHE NA, DE NI DANG PO NYID DU LAN BTAB ZIN TO,
,CI STE MNGON SUM GYIS GNOD

DO ZHE NA, DE YANG 'DIR SKABS MED DO, ,DON DAM PA NI GNYIS SU MED
PA'I PHYIR, CI ZHIG GANG GIS KUN NAS NYON MONGS PA DANG, RNAM PAR
BYANG BAR 'GYUR, DON DAM PAR SKYE BA MED PAR SMRA BA NI KUN NAS
NYON MONGS PA DANG, RNAM PAR BYANG BA LA SKUR BA 'DEBS PA MA YIN
NO, ,SKUR BA 'DEBS

PA MA YIN PA MA YIN TE, 'DI LTAR MDO SDE LAS, THOG MA MED PA'I
DUS LDAN KHAMS, ,SA BON KUN GYI GNAS YIN TE, ,DE YOD PAS NI 'GRO
KUN DANG, ,MYA NGAN 'DAS PA THOB PAR 'GYUR, ,ZHES GSUNGS PAS, DE
NI GZHAN GYI DBANG YIN PAR 'DOD DE, DE YANG DAG NA NI CHOS KYI
DBYINGS

@243B ZHES BYA BA LA, MA DAG NA NI NYON MONGS PA CAN ZHES BYA'O
ZHE NA, MDO SDE LAS DE SKAD GSUNGS PA NI THA SNYAD KYI BDEN PA'I
LUGS GSAL BAR BYA BA'I PHYIR TE, THOG MA MED PA'I DUS LDAN KHAMS,
,ZHES BYA BA NI RNAM PAR SHES PA THOG MA MED PA'I DUS NAS ZHUGS
PA'I PHYIR RO, ,KHAMS ZHES BYA BA 'PHAGS

PA'I CHOS KYI RGYU YIN PA'I PHYIR TE, GSER DANG DNGUL GYI KHAMS
BZHIN NO, ,SA BON KUN GYI GNAS YIN TE, ,ZHES BYA BA NI KHAMS GSUM
PAR GTOGS PA DANG, MA GTOGS PA DANG, DGE BA DANG MI DGE BA'I BAG
CHAGS KYI SA BON GYI GNAS YIN PA'I PHYIR RO, ,DE YOD PAS NA 'GRO
KUN

DANG, ,ZHES BYA BA NI DE'I DBANG GIS 'GRO BA 'THOB PAR BYED PA'I
CHOS MNGON PAR 'DU BYED NA'O, ,MYA NGAN 'DAS PA 'THOB PAR 'GYUR,
,ZHES BYA NA NI THOS PA DANG, BSAMS PA DANG BSGOMS PA LAS BYUNG
BA SKYE BA MED PA SHES PA NYID KYIS MI SKYE BA'I CHOS CAN MYA
NGAN LAS 'DAS PA 'THOB

PA'I PHYIR ZHES BYA BAR TSIGS SU BCAD PA'I DON KHAS BLANGS PA'I
PHYIR RO, ,TSIGS SU BCAD PA'I DON GZHAN YIN PAR NI TSAD MA DAG
GIS BSTAN DKA' BA'I PHYIR DES NI LAN MI THEBS SO, ,CI STE YANG
MDO SDE LAS, BRTAGS PA'I DNGOS PO MED PA NYID, ,GZHAN GYI DBANG
NI YOD PA

YIN, ,SGRO 'DOGS PA DANG SKUR BA'I MTHAR, ,RTOG PAR BYED PA NYAMS
PAR 'GYUR, ,ZHES GSUNGS PAS, GZHAN GYI DBANG YOD PA NYID DO ZHE
NA, MDO SDE'I DON NI GZHAN GYI DBANG LA MING YOD PA MA YIN PA'I
PHYIR DANG, GZHAN GYI DBANG YANG THA SNYAD DU, ,SGYU MA DANG, RMI
LAM LTA BU'I

BDAG NYID DU YOD PA NYID GSAL BAR BYED PA YIN TE, GZHAN LAS
KYANG, JI SKAD DU, MING NI GANG DANG GANG DAG GIS, ,CHOS RNAMS
GANG DANG GANG BRJOD PA, ,DE LA DE NI YOD MIN PA, ,DE NI CHOS
RNAMS CHOS NYID DO, ,ZHES BYA BA DANG, DE BZHIN DU, BSKYED BYA
MED CING SKYES PA MED, ,

RKYEN RNAMS DAG NI GANG DAG KYANG, ,'GA' YANG GANG NA'ANG YOD PA
MIN, ,THA SNYAD DU NI BRJOD PAR BYA, ,ZHES BYA BA DANG, DE BZHIN
DU, GANG LA CUNG ZAD SKYE MED CING, ,'GAG PA'ANG CUNG ZAD YOD MIN
PA, ,'GRO BA DBEN MTHONG DE LA NI, ,YOD PA NYID DANG MED NYID
MED, ,CES BYA BA LA

@244A *, ,SOGS PA GSUNGS PA LTA BU'O, ,KHYED CAG CHOS KYI KHAMS
JI LTAR KUN NAS NYON MONGS PA DANG, RNAM PAR BYANG BAR 'GYUR BAR
STON, CHOS KYI KHAMS NYON MONGS PA CAN DANG, NYON MONGS PA CAN MA
YIN PA NYID DU BRJOD PAR BYA BA MA YIN PA LA, NYON MONGS PA'I DRI
MA GLO BUR

BA YOD PA'I PHYIR, CHU KHAMS GSER DANG NAM MKHA' DAG ,DAG PA
BZHIN DU DAG PAR 'DOD, ,DE JI LTAR NYON MONGS PA CAN DANG, NYON
MONGS PA CAN MA YIN PA NYID DU BRJOD PAR BYA BA MA YIN ZHE NA,
GAL TE NYON MONGS DE MA GYUR, ,LUS CAN THAMS CAD GROL BAR 'GYUR,
,GAL TE RNAM DAG DE MA

GYUR, ,'BAD PA 'BRAS BU MED PAR 'GYUR, ,YANG NA, NYON MONGS MA
YIN MI MONGS MIN, ,DE NI DAG MIN MA DAG MIN, ,SEMS NI RANG BZHIN
'OD GSAL PHYIR, ,NYON MONGS GLO BUR YIN PHYIR RO, ,DE NI RIGS PAS
MA YIN TE, ,BDAG TU SMRA BA DAG GIS KYANG, ,GAL TE NYON MONGS

BDAG MA GYUR, ,LUS CAN THAMS CAD GROL BAR GYUR, ,GAL TE RNAM DAG
BDAG MA GYUR, ,'BAD PA 'BRAS BU MED PAR 'GYUR, ,DE'I PHYIR RE
ZHIG BDAG RTAG PA DAG PA BYED PA MED PA YOD DE, 'ON KYANG 'KHOR
BA DANG THAR PA DAG KYANG YOD DO ZHES DE LTAR PHYIR ZLOG PAR BYED
NUS PA'I PHYIR RO, ,DE'I PHYIR

RANG GI GRUB PA'I MTHA'I SKYON SBA BA'I THABS 'THAD PA MED PA MI
'GRUB PO, ,GZHAN YANG CHU LA SOGS PA RGYU DANG RKYEN GYI DBANG
GIS SKYE BA'I KHYAD PAR BSTEN PA DAG BZHIN DU THA SNYAD PA'I RNAM
PAR SHES PA NYON MONGS PA CAN DANG, NYON MONGS PA CAN MA YIN PA'I
DNGOS POR SKYE BA LA LTOS PAS NYON MONGS

PA RNAMS DANG LHAN CIG SKYE BA DANG, NYON MONGS PA RNAMS MED PAR
PHYIN CI MA LOG PA'I SHES PA DANG LHAN CIG SKYE BA DANG, KUN NAS
NYON MONGS PA DANG RNAM PAR BYANG BDAG TU 'BYUNG BAR 'GYUR BAR
RUNG BA DE LTAR CHOS KYI KHAMS NI, NYON MONGS PA RNAMS DANG, SHES
PA DANG LHAN CIG SKYE BA MA YIN PAS

CHU LA SOGS PA BZHIN DU, DE BZHIN NYID KUN NAS NYON MONGS PA
DANG, RNAM PAR BYANG BA DAG TU 'GYUR BAR MI RIGS SO, ,GAL TE DU
BA DANG, KHUG RNA LA SOGS PA YOD PA DANG, MED PA NAM MKHA'I DRI
MA DANG BCAS PA DANG, DRI MA MED PAR BRJOD PAR BYA BA MA YIN NAM
ZHE NA, MA YIN TE, NAM

@244B MKHA' RDZAS SU YOD PA NYID BKAG PA'I PHYIR RO, ,RDZAS SU
YOD PA NYID YIN NA YANG DRI MA DANG BCAS PA DANG, DRI MA MED PA
DAG MI 'GRUB STE, SKYE BA DANG, 'GAG PA MED PA'I PHYIR DPER NA
CHOS KYI KHAMS BZHIN NO, ,YANG NA NAM MKHA' DRI MA DANG BCAS PA
DRI MA MED PAR 'GYUR BA BZHIN DU CHOS KYI KHAMS LA

YANG KUN NAS NYON MONGS PA DANG, RNAM PAR BYANG BA DAG NYE BAR
BRTAGS PA'I PHYIR 'DOD PA'I DON NYAMS SO, ,KUN NAS NYON MONGS PA
DMIGS PA'I PHYIR ZHES BYA BA DE LA YANG DAM BCAS PA'I GTAN TSIGS
KYI SKYON SNGA MA BZHIN NO, ,DE SKYE BA NGO BO NYID MED PA YANG
JI LTA BU YIN, GAL TE RKYEN GYI

STOBS KYIS SKYE ZHING, RANG MI SKYE BA GANG YIN PA'O ZHE NA, DE
DON DAM PAR JI LTAR RKYEN GYI STOBS KYIS SKYE, NGO BO NYID KYIS
SAM, GZHAN GYI DNGOS POS SAM, GNYI GAS SAM, CI YOD PA LAS SAM, CI
MED PA LAS SAM, CI YOD PA DANG MED PA LAS SKYE'O ZHES BRJOD PAR
BYA GRANG NA, RNAM PA

THAMS CAD LAS KYANG SNGAR BSTAN PA'I TSUL GYIS DE SKYE BA MED
PA'I PHYIR, RKYEN GYI STOBS KYIS SKYE BA BSTAN DKA'O, ,CI STE
SGYU MA LA SOGS PA'I SKYE BA BZHIN DU BRJOD PAR BYA BA MA YIN
PA'I SKYE BA SPYIR BRJOD NA NI THA SNYAD KYI BDEN PA SGRUB PA YIN
NO, ,RKYEN GYI STOBS KYIS SKYES PA SGYU MA LA SOGS PA BZHIN

DU NGO BO NYID LAS SKYE BA MED PAR STON PAS DBU MA PA'I SMRA BA'I
RJES SU SMRA BA YANG YIN TE, DBU MA PA'I BSTAN BCOS KYI TSUL NI,
RTEN CING 'BREL PAR GANG 'BYUNG BA, ,DE NI STONG PA NYID DU
BSHAD, ,CES BYA BAS DNGOS PO RNAMS RANG LAS SKYE BA MED PA YIN
PA'I PHYIR RO, ,CI STE NGO BO NYID LAS

SKYE BA MED PA NI NGO BO NYID MED PA NYID YIN TE, MDO SDE LAS,
GANG ZHIG RKYEN LAS SKYES PA DE MA SKYES, ,ZHES GSUNGS PA'I TSIG
DANG RJES SU MTHUN PA'I PHYIR RO ZHE NA, DE LTA NA YANG DBU MA
PA'I SMRA BA'I RJES SU SMRA BA YIN TE, NGO BO NYID LAS DE SKYE BA
'GOG PA'I PHYIR RO, ,JI LTAR RNAL 'BYOR PAS

GZHAN GYI DBANG GI NGO BO NYID RGYU MTSAN DU MI 'DZIN PAS, YANG
DAG PA RJES SU MI MTHONG BA YIN, GAL TE JI LTAR SNANG BA DE LTAR
MED PA YIN NO ZHE NA, CI'I PHYIR DE DE LTAR MED PA YIN TE, GAL TE
DON DAM PAR DE LTAR MA SKYES PA'I PHYIR RO ZHE NA NI DBU MA PA'I
SMRA BA'I RJES SU SMRA BA YIN NO, ,

@245A *, ,CI STE JI LTAR SKYES PA DE DE LTAR MED DE, BRTEN NAS
SKYES PA'I PHYIR SGYU MA LA SOGS PA BZHIN NO ZHE NA NI 'O NA DE
LTA NA GZHAN GYI DBANG YOD PA NYID KYANG MA YIN LA, DBU MA PA'I
SMRA BA'I RJES SU SMRA BA YIN TE, DBU MA PA'I SMRA BA'I TSUL NI,
RMI LAM JI BZHIN SGYU MA 'DRA, ,DRI ZA'I GRONG

KHYER JI BZHIN DU, ,DE LTAR SKYE DANG DE BZHIN GNAS, ,DE BZHIN DU
NI 'JIG PA GSUNGS, ,ZHES BYA BA YIN PA'I PHYIR RO, ,GAL TE GNYIS
PO DAG YONGS SU MA GRUB PA'I PHYIR, JI LTAR SNANG BA DE LTAR MED
DO ZHE NA NI DE LA CI'I PHYIR GNYIS PO DAG YONGS SU MA GRUB CES
BRGAL ZHING BRTAG PA DE DANG

LAN NYID DE BZHIN DU NYE BAR GNAS SO, ,CI STE YANG 'DI SNYAM DU,
DON DANG SEMS CAN BDAG RNAM RIG ,SNANG BA'I RNAM PAR SHES PA YIS,
,RAB TU SKYE BO DE'I DON MED, ,DE MED PAS NA DE YANG MED, ,CES
BYA BAS DON MED PA'I PHYIR, RGYU MTSAN DU 'DZIN PAR MI 'GRUB BO
SNYAM NAS YANG

DON DE BSTAN PAR DKA'O, ,GAL TE BSTAN PAR MI DKA' STE, MDO SDE
LAS, KYE RGYAL BA'I SRAS 'DI LTA STE, KHAMS GSUM PA 'DI NI SEMS
TZAM MO ZHES GSUNGS PA'I PHYIR RO ZHE NA DE NI LAN MA YIN TE, MDO
SDE'I TSIG GZHAN DU RNAM PAR BSHAD PA'I PHYIR DANG, BSGRUB PAR
BYA BA'I DON MNGON SUM MA YIN

PA NI LUNG DANG RJES SU DPAG PA DAG GIS 'GRUB PA'I PHYIR RO, ,GAL
TE RNAM PAR SHES PA NI TZEE TRA LA SOGS PA'I DON GYIS STONG PA
YIN TE, 'JUG PA DANG LDAN PA'I PHYIR DANG, 'BRAS BU YIN PA'I
PHYIR DANG, MI RTAG PA'I PHYIR DANG, G-YO BA MED PA'I PHYIR DANG,
DUS 'JUG PA'I PHYIR DPER NA RANG GI BAG

CHAGS THOB PAS 'JUG PA'I RMI LAM GYI SEMS BZHIN NO ZHES RJES SU
DPAG PA'I PHYIR DANG, LUNG LAS, PHYI ROL SNANG BA YOD MIN TE,
,LUS DANG LONGS SPYOD GNAS 'DRA BAR, ,SEMS NI SNA TSOGS SNANG BAS
NA, ,SEMS TZAM DU NI NGA SMRA'O, ,ZHES GSUNGS PA'I PHYIR SKYON
MED DO ZHE NA, RNAM PAR SHES

PA DON GYIS STONG PA YIN TE ZHES DAM BCAS PA'I DON GANG YIN, GAL
TE DE'I DON PHYI ROL GYI RKYEN LA MI LTOS PAR BAG CHAGS KYI SA
BON GYI RGYU LAS RNAM PAR SHES PA SKYE BA YIN NA NI DE LA GAL TE
DON DAM PAR PHYI ROL GYI RKYEN LA MI LTOS PAR RNAM PAR SHES PA
SKYE BAR STON NA DPE MED DO, ,CI STE

@245B THA SNYAD DU NA NI GRAGS PAS GNOD DO, ,SANGS RGYAS KYI
DBANG GIS SAM, LHA'I DBANG GIS SAM, DANG PO LUNG DPOGS PA RNAMS
PAR RIG PA LAS SKYES PA'I RNAM PAR SHES PA DAG GIS GTAN TSIGS KYI
DON MA NGES PA NYID DANG, SANGS RGYAS 'BYUNG BA DON MED PA NYID
DANG, THA SNYAD KYI BDEN

PAR GTOGS PA'I DON SNANG BA MED PA NYID DU YANG 'GYUR RO, ,DE NGO
BO NYID LA YOD PA MA YIN PA'I PHYIR PHYI ROL GYI DON NGO BO NYID
YOD PA MA YIN YANG PHYI ROL GYI DON GYI YUL GYI NGO BO NYID LOG
PAR SNANG BA MA GTOGS PA LAS SGYU MA MNGON PAR MI SHES PA BZHIN
DU, LUS DANG LONGS SPYOD DANG, GNAS 'DRA

BA'I SEMS SNA TSOGS SKYE BAS SEMS SNA TSOGS SU SNANG ZHING, LUS
DANG LONGS SPYOD DANG, GNAS KYI GRIB MA LTA BUS NYE BAR KHA
BSGYUR BA'I PHYIR LUS DANG LONGS SPYOD DANG GNAS LTA BUR YANG
SNANG NGO, ,DE MED DU ZIN NA DE LTAR SNANG BA NYID DU MI 'GYUR
TE, DPER NA RI BONG GI RVA SNANG BA NYID DU MI 'GYUR

BA BZHIN NO, ,BCOM LDAN GYIS SEMS TZAM ZHES GSUNGS PA'I MDO SDE'I
DON KYANG SEMS LAS GZHAN PA'I BYED PA PO DANG, ZA BA PO MED PA'I
PHYIR SEMS TZAM MO ZHES GSUNGS PAR KHAS BLANGS PA'I PHYIR, DE
LTAR NGES PAR BYAR MI NUS TE, BYANG CHUB SEMS DPA'I SA DRUG PA
LAS, BYANG CHUB SEMS

DPA'I SRID PA'I YAN LAG BCU GNYIS KYI SKYE BA DANG, 'GAG PA LA SO
SOR RTOG PA NA 'DI SNYAM DU SDUG BSNGAL GYI PHUNG PO 'BA' ZHIG PA
'DIS SDUG BSNGAL GYI SHING LJON PA MNGON PAR 'GRUB PAR BYED KYI,
BYED PA PO 'AM TSOR BA PO NI MED DO SNYAM NAS DE 'DI SNYAM DU
SEMS TE, BYED PA PO LA MNGON PAR

ZHEN PA LAS BYA BA MNGON PAR 'GYUR GYI, GANG LA BYED PA PO MED PA
DE LA DON DAM PAR BYA BA YANG DMIGS SU MED DO SNYAM NAS DE 'DI
SNYAM DU SEMS TE, 'DI LTA STE, KHAMS GSUM PA 'DI NI SEMS TZAM
STE, SEMS TZAM GYIS RAB TU PHYE BA DANG, SEMS KYIS MNGON PAR 'DU
BYAS PA YIN GYI, DBANG PHYUG LA

SOGS PA BYED PA PO NI MED DO SNYAM DU RNAM PAR NGES PAR MDZAD
NAS, KYE RGYAL BA'I SRAS 'DI LTA STE, KHAMS GSUM PA 'DI NI SEMS
TZAM MO ZHES GSUNGS TE, TZAM ZHES GSUNGS PA DE NI BYED PA PO MED
DE DGAG PA YIN PAR SHES PAR BYA'I DON DGAG PA NI MA YIN PAR SHES
PAR BYA'O, ,GANG DAG 'DI SKAD

@246A *, ,CES DNGOS PO GZUGS CAN RNAMS NI SEMS KYI NGO BO NYID
YIN TE, RNAM PAR SHES PA'I YUL YIN PA'I PHYIR DPER NA DE MA THAG
PA'I RKYEN BZHIN NO ZHES ZER NA SEMS LAS BYUNG BA DAG GIS MA NGES
PA NYID YIN NO, ,GZUGS LA SOGS PA NI SEMS DANG SEMS LAS BYUNG
BA'I NGO BO

NYID YIN PAR STON NA YANG SEMS DANG SEMS LAS BYUNG BA DAG GIS SO
SOR MA NGES PA NYID YIN NO, ,GRUB PA'I MTHA' DANG 'GAL BA YANG
YIN TE, TSUL NI, DE LA DON MTHONG RNAM PAR SHES, ,DE YI BYE BRAG
SEMS LAS BYUNG, ,ZHES BYA BA YIN PA'I PHYIR RO, ,SNGA MA BZHIN DU
DAM BCAS PA'I SKYON

YANG YOD DO, ,GANG DAG 'DI SKAD CES 'DI LA GZUGS KYI BLO 'DI'I
YUL RDUL PHRA RAB KYI GZUGS GCIG YIN NAM, 'DUS PA YIN, DE LA RDUL
PHRA RAB KYI GZUGS GCIG NI GZUGS KYI BLO'I SPYOD YUL MA YIN TE,
DE MI SNANG BA'I PHYIR DPER NA MIG BZHIN NO, ,CI STE 'DUS PA YIN
NA NI, DE GZUGS

KYI BLO'I YUL MA YIN TE, RDZAS SU YOD PA MA YIN PA'I PHYIR, DPER
NA ZLA BA GNYIS SU SNANG BA BZHIN NO ZHES ZER NA DE LA GAL TE DON
DAM PAR MIG GI RNAM PAR SHES PA GZUGS LA DMIGS PA NYID DANG,
GZUGS KYANG MIG GI RNAM PAR SHES PA'I DMIGS PAR BYA BA NYID MA
YIN PAR 'GOG PAR BYED NA NI

GRUB PA LA SGRUB PA YIN NO, ,CI STE THA SNYAD DU GRAGS PAS GNOD
DO, ,RDUL PHRA RAB DBANG PO'I RNAM PAR RIG PA DAG GI YUL MA YIN
NO ZHES DAM BCAS PA DE'I DON KYANG GANG YIN GAL TE YUL GZHAN YOD
PA YIN NA NI YUL GZHAN PHYOGS SNGA MA LA GNOD DO, ,GAL TE DE LA
YUL MED NA NI DPE MED DE,

GZUGS KYI BLO PHYOGS SU BYAS PA YUL MED PAR MA GRUB PA'I PHYIR
RO, ,GZHAN YANG BLO GZHAN RDUL PHRA RAB KYI GZUGS BSTZAGS PA
DANG, BSTZAGS PA MA YIN PA GCIG PU LA DMIGS PA DAG PHYOGS SU BYAS
PAS GCIG GI DUS LA NI GTAN TSIGS KYI DON MA GRUB PA NYID DE,
BSTZAGS PA'I

GZUGS RDUL PHRA RAB KYI GZUGS GZHAN GYIS PHAN BTAGS PA GCIG PU
YANG RANG GI BDAG NYID SNANG BA'I BLO SKYES PA YIN PA'I PHYIR,
DE'I BLO YOD PAS DE MI SNANG BA NYID MA GRUB PA'I PHYIR RO,
,GZHAN GYI DUS LA NI GRUB PA LA SGRUB PA YIN TE, BSAGS PA MA YIN
PA'I GZUGS MIG GI RNAM PAR SHES

@246B PA'I YUL NYID DU KHAS MA BLANGS PA'I PHYIR RO, ,CHOS MNGON
PA LAS KYANG, GZUGS CAN BCU NI BSAGS PA'O, ,ZHES 'BYUNG BAS DE'I
PHYIR BSAGS PA MA YIN PA NI YUL GYI DNGOS POR MI 'GRUB BO, ,GZUGS
LA DMIGS PA MED PAR GZUGS KYI BLO SKYE BAR DAM 'CHA' NA NI GZUGS
LA DMIGS

PAR MI BYED PA'I BLO NI MIG GI DBANG PO'I BLO NYID YIN PAR MI
'GRUB PAS DE MI SNANG BA'I PHYIR ZHES BYA BA'I GTAN TSIGS KYI
GZHI MA GRUB PA NYID DO, ,GZUGS KYI BLO'I YUL 'DUS PA NYID LA
YANG RDZAS SU YOD PA MA YIN PA'I PHYIR ZHES GANG SMRAS PA DE LA
SNGA MA BZHIN DU DAM BCAS PA'I SKYON YOD DO, ,ZLA

BA GNYIS SU SNANG BA YANG GAL TE DON YIN NO ZHE NA NI DE RANG
DANG GZHAN LA MI 'GRUB STE, RNAM PA DE LTA BU'I DON MI SRID PA'I
PHYIR RO, ,'ON TE ZLA BA GNYIS SU SNANG BA BLO YIN NO ZHE NA, DE
NI RDZAS SU YOD PA MA YIN PAR MA GRUB PA'I PHYIR DPER NA SGRUB
PA'I CHOS MA TSANG BA NYID KYI SKYON YOD DO, ,GZUGS KYI RNAM PAR

SHES PA GZUGS ZHES BYA BA'I DON GYIS STONG PAR STON NA DPE LA
BSGRUB PAR BYA BA CHOS MA TSANG BA NYID KYI SKYON YOD DO, ,ZLA BA
GNYIS MTHONG BA'I BLO PHYI ROL GYI DMIGS PA LA MA LTOS PAR SKYE
BAR MI 'GRUB PA'I PHYIR RO, ,GZHAN YANG SMRA BAR 'DOD PA'I RNAM
PAR SHES PA NI DMIGS PA'I RKYEN GZUGS

KYI RNAM PAR SHES PA'I GZUGS SU SNANG BA NYID GANG YIN PA DE DANG
LDAN PA MA YIN TE, MIG GI RGYU DANG LDAN PA'I PHYIR DPER NA DE
NYID KYI RANG GI BDAG NYID DU SNANG BA BZHIN PAS THA SNYAD DU
YANG DMIGS PA'I RKYEN LA SKUR PA 'DEBS PA'I PHYIR MDZAD PA'I
MTHA' DANG 'GAL BA'O, ,RNAM PAR SHES PA NI RANG GI

BDAG NYID KYIS NGES PAR GNAS PA'I PHYIR RGYU YOD NA LTA BA MED
PAR MI 'THAD PAS DMIGS PA MED PAR MI 'GRUB PO, ,CI STE 'DI SNYAM
DU, DMIGS PA LA NI BRTEN BYAS NAS, ,MI DMIGS PA NI RAB TU SKYE,
,MI DMIGS PA LA BRTEN BYAS NAS, ,MI DMIGS PA NI RAB TU SKYE,
,ZHES 'BYUNG BAS SKYON MED DO

SNYAM NA PHYOGS DE'I LAN NI BTAB ZIN TE, RNAM PAR RIG PA TZAM
NYID KYI SKYE BA RAB TU GRUB PAR GYUR NA NI DE YANG GRUB PAR GYUR
PA ZHIG NA DE NI RAB TU MA GRUB PA'I PHYIR RO, ,DE YOD PAR GYUR
NA YANG JI LTAR RNAM PAR SHES PA MED PAR 'GYUR ZHES BYA BA DE
NYID DE BZHIN DU NYE BAR GNAS SO, ,GAL TE SKYE BA MED PAS DON MED

@247A *, ,PA'I PHYIR RO ZHE NA NI DE NYID DBU MA PA'I SMRA BA'I
RJES SU SMRA BA YIN NO, ,GZHAN YANG RNAM PAR RIG PA NYE BAR BLANG
BA YANG BYAS NAS GAL TE, DE YONGS SU GTONG BAR YANG 'DOD NA NI
'DI LTAR 'DAM RDZAB 'KHRU BAS MI REG PAR THAG BSRING BA BZANG
NGO, ,DON NGO BO NYID MED PA NYID DU BRTAGS PA

BZHIN DU RNAM PAR SHES PA YANG BDAG MED PA NYID DANG SKYE BA MED
PA NYID DU RTOGS PAR BYAR RUNG NGO, ,DANG POR PHYI ROL GYI DON
GYI YUL SGOM PAR BYED CING, RIM GYIS RNAM PAR SHES PA DANG, YE
SHES KYI YUL SGOM PAR BYED NA NI RIM KHO NAS BDAG MED PA NYID
RTOGS PAR 'GRUB PA'I PHYIR SNGA NAS CIG CAR

DU BSGOM PA LA SER SNA BYA MI DGOS SO, ,DE'I PHYIR DE LTAR KUN
BRTAGS PA DANG GZHAN GYI DBANG MI MTHONG BAR MI 'THAD PA'I PHYIR
DMIGS PA THAMS CAD NYE BAR ZHI BA MI 'GRUB PO, ,DE BZHIN DU,
YONGS SU GRUB PA'I NGO BO NYID, ,CES BYA BA DE YANG GANG YIN,
CHOS RNAMS KYI DE BZHIN NYID GANG

YIN PA'O ZHE NA 'O NA DON DAM PAR CHOS DE RNAMS NYID MA GRUB PAS
DE RNAMS KYI CHOS NYID KYANG MI 'THAD PA MA YIN NAM, CI STE THA
SNYAD DU RMI LAM LTA BU'I BDAG NYID DU SKYES PA YOD PA RNAMS DON
DAM PAR DE LTAR YOD PA MA YIN PA NYID NI CHOS RNAMS KYI DE BZHIN
NYID YIN NO ZHE NA NI DE NGO BO NYID KYIS SKYE BA MED PA

KHO NAR GRUB PA'I PHYIR DBU MA PA'I SMRA BA'I RJES SU SMRA BA
NYID YIN NO, ,CI STE 'DI SNYAM DU YONGS SU GRUB PA'I NGO BO NYID
NI MED PA MA YIN TE, 'DI LTAR DE NI GNYIS MED PA'I DNGOS PO'I
MTSAN NYID DE, JI SKAD DU, GNYIS PO DNGOS PO MED PA YIN, ,DNGOS
PO STONG PA'I MTSAN NYID DO, ,ZHES BSHAD PA LTA BU'I

ZHE NA, DE LA 'DIR YANG 'THAD PA GANG GIS GNYIS MED PA YIN, GAL
TE, DMIGS PA LA NI BRTEN BYAS NAS, ,MI DMIGS PA NI RAB TU SKYE,
,MI DMIGS PA LA BRTEN BYAS NAS, ,MI DMIGS PA NI RAB TU SKYE,
,ZHES BYA BAS SO ZHE NA, PHYOGS DE'I LAN BTAB ZIN TO, ,GNYIS MED
PA ZHES BYA

BA'I DGAG PA 'DI YANG GAL TE MED PAR DGAG PA'I DON YIN NA NI DE
GNYIS MED PAR DGAG PA KHO NA MTHU ZAD PA YIN TE, MED PA'I SKYON
DU MA GYUR PA NI DGAG PA GTZO CHE BA'I PHYIR DON DAM PAR MED PA
MA YIN PAS 'DI LTAR GNYIS MED PA'I DNGOS PO YIN NO ZHES SKUR BA
'DEBS PA MI RIGS SO, ,'O NA DE MA

@247B YIN PAR DGAG PA'I DON YIN NA NI DE SGRUB PA GTZO CHE BA'I
PHYIR DNGOS PO MED PA STON PAR BYED PAS DE NI MI 'DOD DE, SKUR PA
'DEBS PA'I MTHA' YIN PA'I PHYIR RO, ,RI BONG GI RVA MED PA YANG
DNGOS PO MED PA MA YIN TE, 'DI LTAR MED PA'I DNGOS PO DE DANG,
DON DAM PAR 'DRA BAR GYUR NA CHAD PAR LTA

BA 'GRUB PAR 'GYUR RO, ,DE'I DMIGS PA RNAM PAR DAG PA NYID KYANG
JI LTA BU YIN, GAL TE RNAM PAR MI RTOG PA'I NGO BO NYID KYIS SO
ZHE NA, DMIGS PA CAN GYI YE SHES DE NI RNAM PAR MI RTOG PA ZHES
BYA BA MA YIN TE, 'DI NI 'DI'O ZHES RNAM PAR MI RTOG KYANG YUL
SNANG BA'I PHYIR DPER NA MIG GI

RNAM PAR SHES PA BZHIN PAS MDO SDE LAS DON DAM PA'I BDEN PA GANG
ZHE NA, GANG LA YE SHES KYANG MI 'JUG NA YI GE RNAMS LTA SMOS
KYANG CI DGOS ZHES BYA BA DANG, MTHONG BA MED PA NI DE KHO NA
MTHONG BA'O ZHES BYA BA DANG, TSANGS PA DE BZHIN GSHEGS PA RNAMS
KYI BYANG CHUB NI DMIGS SU MED PA'O

ZHES BYA BA LA SOGS PA GSUNGS PA DANG YANG 'GAL LO, ,RTOGS PAR
BYA BA SKYE BA MED PA BZHIN DU SHES PA YANG SKYE BA MED PA'I
PHYIR, DE 'JUG PA MED PAR GRUB STE, BCOM LDAN 'DAS KYIS SHES BYA
DANG THA MI DAD PA'I YE SHES KYIS CHOS THAMS CAD THUGS SU CHUD DO
ZHES GSUNGS PA DE YANG GRUB PA YIN

PAS DE'I PHYIR DBU MA PA'I SMRA BA'I TSUL LA YANG DAG PAR BRTEN
PA NYID LEGS SO, ,CI STE 'DI SNYAM DU DPER NA THAG PA BSDOGS PA
LA SBRUL DU 'DU SHES PAS THAG PA'I NGO BO NYID RTOGS NA SBRUL GYI
'JIGS PA NYE BAR ZHI BA BZHIN DU DE BZHIN NYID MTHONG BAS NYON
MONGS PA ZHI BAR 'GYUR BA'I PHYIR CHOS KYI DBYINGS

LA DMIGS PAR BYA BAR KHO NA YIN NO SNYAM NA, JI LTAR THAG PA
BSDOGS PA LA SBRUL GYI BLO SKYES NA, LOG PAR SHES PA'I PHYIR
'JIGS PA SKYE'I, DE'I BLO MA SKYES NA YANG DAG PAR SHES PA'I
PHYIR 'JIGS PA MED PA DANG, SKYON CHA MI MNYAM PA SKYES NA NAD DU
'GYUR GYI, DE MA SKYES NA SDUG BSNGAL MED

PAR 'GYUR BA BZHIN PAS, DE BZHIN NYID LA DMIGS PA'I YE SHES SKYE
BAR 'DOD PAR MI BYA'O, ,DNGOS PO RNAMS RNAM PA THAMS CAD DU YONGS
SU MA GRUB PA NI DNGOS PO'I DE KHO NA YIN LA, DE NI RNAM PA THAMS
CAD DU YANG YUL GYI DNGOS POR NYE BAR MI 'GYUR BA'I PHYIR, DMIGS
PA NYID DU MI

@248A *, ,RIGS SO, ,DE NYID KYI PHYIR BCOM LDAN 'DAS LA 'JAM DPAL
GZHON NUR GYUR PAS, SANGS RGYAS NAM MKHA'I MTSAN NYID MED, ,MTSAN
NYID MTSAN NYID NGES GROL BA, ,DMIGS MED KHYOD LA PHYAG 'TSAL LO,
,ZHES BYA BA LA SOGS PA BSTOD PA MDZAD DO, ,CI STE 'DI SNYAM

DU GAL TE DE BZHIN GSHEGS PAS CHOS KYI DBYINGS MA DMIGS NA, JI
LTAR DE THUGS SU CHUD PAS SANGS RGYAS PAR GYUR SNYAM NA, CHOS
THAMS CAD RNAM PA THAMS CAD DU YONGS SU MA GRUB PA'I PHYIR RNAM
PA THAMS CAD MKHYEN PA'I SPYOD YUL NI DE KHO NA ZHES BYA STE,
SHES BYA DANG, DE KHO NA DANG,

SPYOD YUL DANG, YE SHES SKYE BA MED PA NYID KYI CHOS KYI DBYINGS
THUGS SU CHUD PAS SANGS RGYAS PAR GYUR TE, JI SKAD DU, DE BZHIN
GSHEGS PA RNAMS KYI BYANG CHUB NI MNGON PAR RTOGS PA MED PAS RAB
TU PHYE BA'O ZHES GSUNGS PA LTA BU'O, ,DE BZHIN NYID LA DMIGS
PA'I YE SHES NI DON DAM PA'I

SPYOD YUL CAN YIN PAR MI RIGS TE, 'DUS BYAS YIN PA'I PHYIR DPER
NA MIG GI RNAM PAR SHES PA BZHIN NO, ,DE BZHIN DU DE'I DMIGS PAR
BYA BA DE BZHIN NYID KYANG SLU BA'I CHOS CAN YIN ZHING DE KHO NA
MA YIN TE, DMIGS PAR BYA BA YIN PA'I PHYIR DPER NA GZUGS BZHIN
NO, ,CE STE MDO

SDE LAS DON DAM PAR NI BRTAG MI NUS PA DANG, RTOG GE'I SPYOD PA
MA YIN PAR BSTAN PA'I PHYIR RJES SU DPAG PAS BSTAN PAR BYA BA DE
BZHIN MA YIN NO ZHE NA, LUNG DANG MTHUN PA'I RJES SU DPAG PA'I
STOBS NYID KYIS RNAM PAR RTOG PA THAMS CAD BKAG PA'I RNAM PAR MI
RTOG PA'I YE SHES 'GRUB PA'I

PHYIR DON DAM PA NI RJES SU DPAG PA'I YUL MA YIN YANG DE GTZO BO
MA YIN TE, YANG DAG PA DANG YANG DAG PA MA YIN PA BRTAGS PA'I
SGRUB PA GZHAN MED PA'I PHYIR DE NI RIGS PA MA YIN NO, ,DPYAD PA
RGYAS PAR NI DBU MA'I SNYING PO'I DE KHO NA LA 'JUG PA'I SKABS
NAS RNAL 'BYOR SPYOD PA BA DAG DANG LHAN CIG

BYED PAR 'GYUR RO, ,ZHAR LA BSHAD PAS CHO GA STE, 'DI NI MNGON
PAR BRTZON PA RNAMS RANG GI SDE PA DAG DANG LHAN CIG RIGS PA DANG
RIGS PA MA YIN PA RTOG PA'I PHYOGS TZAM ZHIG BSTAN PA YIN NO, ,DE
LA 'DIR RAB TU BYED PA'I DON NI PHA ROL PO DAG GIS RAB TU BYED
PA'I DANG POR SGRUB PA SMRAS PA'I SKYON

@248B BRJOD PAS MYA NGAN LAS 'DAS PA NGO BO NYID MED PA NYID DU
BSTAN PA YIN NO, ,DE'I PHYIR, MYA NGAN 'DAS MED MYA NGA 'DAS,
,'JIG RTEN MGON POS BSTAN PA MDZAD, ,NAM MKHA' MDUD PA BOR BYAS
PA, ,NAM MKHA' NYID KYIS BKROL BA BZHIN, ,ZHES BYA BA DANG, DE
BZHIN DU BCOM LDAN 'DAS GANG DAG

CHOS 'GA' ZHIG SKYE BA'AM, 'GAG PAR 'TSAL BA DE DAG LA SANGS
RGYAS 'BYUNG BA MA MCHIS SO, ,BCOM LDAN 'DAS GANG DAG MYA NGAN
LAS 'DAS PA DNGOS PO LAS YONGS SU TSOL BAR BGYID PA DE DAG LA
'KHOR BA LAS YANG DAG PAR 'DAS PA MA MCHIS SO, ,DE CI'I SLAD DU
ZHE NA, BCOM LDAN 'DAS

MTSAN MA THAMS CAD RAB TU ZHI BA DANG, G-YO BA THAMS CAD NYE BAR
ZHI BA GANG LAGS PA DE MYA NGAN LAS 'DAS PA LAGS PA'I SLAD DU'O,
,BCOM LDAN 'DAS MI GTI MUG CAN GANG DAG MYA NGAN LAS 'DAS PA
DNGOS PO LAS YONGS SU TSOL BAR BGYID PA DE DAG NI, LEGS PAR
GSUNGS PA'I CHOS 'DUL

BA 'DI LA RAB TU BYUNG NAS MU STEGS CAN GYI LTA BAR LHUNG BA LAGS
TE, BCOM LDAN 'DAS GANG DAG CHOS THAMS CAD GTAN YONGS SU MYA NGAN
LAS 'DAS PA DAG 'DI LTA STE DPER BGYI NA TIL DAG LAS TIL MAR
DANG, 'O MA DAG LAS MAR BZHIN DU MYA NGAN LAS 'DAS PA YONGS SU
'TSOL BAR

BGYID PA DE DAG NI MU STEGS CAN LHAG PA'I NGA RGYAL CAN LAGS PAR
BDAG SMRA'O, ,BCOM LDAN 'DAS RNAL 'BYOR SPYOD PA YANG DAG PAR
ZHUGS PA NI CHOS 'GA' YANG SKYE BA'AM, 'GAG PAR MI BGYID CING
CHOS 'GA' YANG THOB PAR MI 'TSAL, MNGON PAR RTOGS PAR MI 'TSAL LO
ZHES BYA

BA LA SOGS PA DANG, DE BZHIN DU, RAB 'BYOR MYA NGAN LAS 'DAS PA
YANG SGYU MA LTA BU DANG, RMI LAM LTA BU'O ZHES RGYA CHER GSUNGS
PA DANG, DE BZHIN DU SHA RA DVA TI'I BU GANG DAG MYA NGAN LAS
'DAS PA DNGOS PO LAS YONGS SU TSOL BAR BYED PA DE DAG NI 'KHRUG
LONG BA YIN TE, NGA YANG DE DAG GI STON

PA MA YIN LA, DE DAG KYANG NGA'I NYAN THOS MA YIN NO ZHES BYA BA
LA SOGS PA DANG, DE BZHIN DU, BLO YIS RNAM PAR GZHAGS NA NI,
,BRTAG PA MED CING GZHAN DBANG MED, ,GRUB PA'I DNGOS PO YOD MIN
NA, ,JI LTAR BLO YIS RNAM PAR BRTAGS, ,DNGOS NYID MED CING RNAM
RIG MED, ,KUN GZHI

@249A *, ,YOD PA MA YIN TE, ,BYIS PA NGAN RTOG RO 'DRA BAS, ,DE
DAG RNAM PAR BRTAGS PAR GYUR, ,ZHES BYA BA LA SOGS PA GSUNGS PA
DE DAG GRUB PA YIN NO, ,SLOB DPON LEGS LDAN BYED KYIS NYE PAR
SBYAR BA, DBU MA'I RTZA BA'I 'GREL PA SHES RAB SGRON MA LAS, MYA
NGAN LAS 'DAS PA BRTAG

PA ZHES BYA BA STE, RAB TU BYED PA NYI SHU LNGA PA'O,, ,,DBU MA'I
RTZA BA'I 'GREL PA SHES RAB SGRON MA, BAM PO NYI SHU PA STE THA
MA'O, ,DE NI DE BZHIN DU STONG PA NYID KYI MI MTHUN PA'I PHYOGS
KYI KHYAD PAR DGAG PAS THA SNYAD PA'I RTEN CING 'BREL PAR 'BYUNG
BA BSTAN PA'I DON GYI DBANG GIS RAB TU BYED PA NYI SHU

DRUG PA BRTZAM MO, ,'DIR SMRAS PA, KHYOD KYIS RAB TU BYED PA 'DAS
MA THAG PAR, SANGS RGYAS KYIS NI GANG DU YANG, ,SU LA'ANG CHOS
'GA' MA BSTAN TO, ,ZHES SMRAS PA NI, BCOM LDAN 'DAS KYIS RTEN
CING 'BREL PAR 'BYUNG BA MU STEGS BYED KYI RI DAGS KYI TSOGS
THAMS CAD 'BYER BAR

BYED PA, LTA BA NGAN PA'I SKYON NYE BAR ZHI BAR BYED PA, BKA'
STZAL PA DE THUGS SU CHUD PAS BCOM LDAN 'DAS 'JIG RTEN NA SANGS
RGYAS ZHES BYA BAR SNYAN PAR GRAGS PA DE'I PHYIR KHYOD KYIS DE
SUN DBYUNG BAR 'DOD PAS, SANGS RGYAS KYIS NI GANG DU YANG, ,SU
LA'ANG CHOS 'GA' MA BSTAN TO, ,ZHES

SMRAS PA YIN PAS DE LA KHAS BLANGS PAS GNOD PAR 'GYUR RO, ,DE'I
PHYIR BSHAD PA, MA RIG BSGRIBS PAS YANG SRID PHYIR, ,'DU BYED
RNAM PA GSUM PO DAG ,MNGON PAR 'DU BYED GANG YIN PA'I, ,LAS DE
DAG GIS 'GRO BAR 'GRO, ,ZHES BYA BA LA SOGS PA STE, DE LA MA RIG
PA ZHES BYA BA NI, RIG

PA'I MI MTHUN PA'I PHYOGS SU GYUR PA'I CHOS SAM RTEN CING 'BREL
PAR 'BYUNG BA'I YAN LAG BCU GNYIS PO BDAG MED PA, G-YO BA MED PA
SKAD CIG MA DAG MI SHES PA'I PHYIR MA RIG PA'O, ,DES BSGRIBS PAS
ZHES BYA BA NI KHEBS PAS SO, ,'DIR MA RIG PAS BSGRIBS PA MI BYED
CES NGES PAR GZUNG BA

KHO NAS 'DU BYED RNAMS MNGON PAR 'DU BYED KYI MA BSGRIBS PAS NI
MI BYED DO ZHES NGES PAR GZUNG BAR BYA'I, MA RIG PAS BSGRIBS PAS
'DU BYED RNAMS KHO NA ZHES NI NGES PAR GZUNG BAR MI BYA STE, RNAM
PAR SHES PA LA SOGS PA YAN LAG LHAG MA RNAMS LA YANG RGYU DE YOD
PA'I PHYIR RO, ,MA RIG PA KHO NAS

@249B BSGRIBS PAS SHES KYANG NGES PAR GZUNG BAR MI BYA STE, DE
LAS GZHAN PA'I NYON MONGS PA RNAMS KYANG YOD PA'I PHYIR RO, ,'DU
BYED RNAMS KYI RGYU NYID NI 'DOD CHAGS LA SOGS PA NYON MONGS PA
RNAMS KYANG YIN NAM RIG PA GZUNG BA NI GTZO BO NYID YIN PA'I
PHYIR TE, DPER NA RGYAL PO RGYAL BA DANG DUNG GI MA

'GRO BA BZHIN NO, ,CI STE YANG LA LA 'DI SNYAM DU MI DGE BA'I 'DU
BYED RNAMS MA RIG PA'I RGYU LAS BYUNG NGO ZHES BYA BA DE NI GTI
MUG MI DGE BA YIN PA'I PHYIR RIGS NA DGE BA'I 'DU BYED RNAMS JI
LTAR SNYAM NA, MA RIG PA DANG BCAS PA LHA'I PHO BRANG NA LHA MO
DANG RTZEN PA'I BDE BA NYAMS SU MYONG BAR 'DOD PAS DGE BA

SBYONG BA BZHIN DU MA RIG PA YANG RGYUD LAS RGYU NYID YIN PA'I
PHYIR DANG, 'KHOR BA NI DON DAM PA'I MI DGE BA YIN PAS DER BRTAGS
PA'I DGE BA YANG MI DGE BA YIN PA'I PHYIR MA RIG PA NI DE MNGON
PAR 'DU BYED PA'I RGYU YIN PA'I PHYIR SKYON MED DO, ,YANG SRID
CES BYA BA NI YOD PA RGYU DANG 'BRAS BU'I RGYUN 'BREL

PAS YANG SRID PAR 'GYUR BA STE, YANG SKYE BA ZHES BYA BA'I THA
TSIG GO, ,YANG SRID PA'I PHYIR ZHES BYA BA NI YANG SRID PA'I DON
DU'O, ,'DU BYED CES BYA BA NI 'DU BYED RNAMS MNGON PAR 'DU BYED
PA'O, ,RNAM PA GSUM PO DAG CES BYA BA NI BSOD NAMS DANG, BSOD
NAMS MA YIN PA DANG, MI G-YO BA'I BYE BRAG

GIS SAM, LUS DANG NGAG DANG YID KYI 'DU BYED KYI BYE BRAG GIS SO,
,MNGON PAR 'DU BYED PA GANG YIN PA ZHES BYA BA NI BSOD NAMS LA
SOGS PA CHUNG NGU DANG, 'BRING DANG CHEN PO'I BYE BRAG DAG GO,
,LAS DE DAG GIS 'GRO BAR 'GRO, ,ZHES BYA BA NI BSOD NAMS SU NYE
BAR 'GRO BA DANG, BSOD NAMS

MA YIN PAR NYE BAR 'GRO BA DANG, MI G-YO BA'I NYE BAR 'GRO BA'I
'GRO BAR RO, ,'DU BYED RKYEN CAN RNAM PAR SHES, ,'GRO BA RNAMS SU
'JUG PAR 'GYUR, ,ZHES BYA BA LA, 'DU BYED RKYEN CAN ZHES BYA BA
NI GANG LA 'DU BYED KYI RKYEN YOD PA DE NI 'DU BYED KYI RKYEN CAN
TE RNAM PAR SHES PA'O, ,RNAM PAR SHES

PA ZHES BYA BA NI DNGOS PO SO SOR RNAM PAR RIG PA'O, ,'GRO BA
RNAMS SU ZHES BYA BA NI LHA LA SOGS PA'I RIGS SU 'GRO BA'I 'GRO
BA RNAMS SU'O, ,'JUG PAR 'GYUR ZHES BYA BA NI SKYE BAR 'GYUR
PA'O, ,'DIR NI 'DU BYED KYI RKYEN CAN GYI RNAM PAR SHES PA KHO NA
'JUG PAR 'GYUR RO ZHES KYANG NGES PAR GZUNG BAR MI BYA

@250A *, ,LA; 'DU BYED KYI RKYEN CAN KHO NA'I RNAM PAR SHES PA
'JUG PAR 'GYUR RO ZHES KYANG NGES PAR GZUNG BAR MI BYA, 'DU BYED
KHO NA'I RKYEN CAN GYI RNAM PAR SHES PA 'JUG PAR 'GYUR RO ZHES
KYANG NGES PAR GZUNG BAR MI BYA STE, SEMS LAS BYUNG BA RNAMS
KYANG 'JUG PAR 'GYUR BA'I PHYIR DANG DGRA

BCOM PA 'DU BYED YOD KYANG YANG SRID PAR NYING MTSAMS MI SBYOR
BA'I PHYIR DANG, SRID PA LA SOGS PA DAG GI RKYEN YANG YOD PA'I
PHYIR RO ZHES NGES PAR MI GZUNG BA'I DGOS PA GO RIMS BZHIN DU
BRJOD PAR BYA'O, ,'DIR SLOB DPON RNAMS KYI BLO GROS DAG THA DAD
PAR GYUR TE, KHA CIG NA RE BAR MDO'I SRID PA ZHES

BA'I MING DANG, GZUGS KYI RGYUN GYIS 'GRO BA'I YUL 'THOB PO ZHES
ZER RO, ,GZHAN DAG NA RE RNAM PAR SHES PA 'DU BYED KYI RKYEN CAN
NYE BAR 'GRO BAR SKYE BA NYID KYIS 'GRO BA 'THOB PO ZHES ZER RO,
,DE LA SNGA MA PA DAG NA RE SEMS CAN GZUGS CAN GANG DU 'GAGS PA
RNAMS KYIS GZUGS KYI RGYUN SKYE BA

NI RGYUN CHAGS SU YUL GZHAN DU SKYE BAS YUL GZHAN THOB PAR 'DOD
DE, GZUGS CAN YIN NA 'GRO BA'I RGYUN RJES SU 'JUG PA'I PHYIR DPER
NA MAR ME BZHIN NO, ,YANG NA GZUGS LA BRTEN PA'I MING DANG GZUGS
KYI RGYUN GYIS 'CHI BA'I YUL NAS 'GRO BA'I YUL GZHAN DU SKYE BA'I
PHYIR DPER NA GSON PO'I

GNAS SKABS BZHIN NO ZHES ZER RO, ,PHYI MA PA DAG NA RE GZUGS CAN
GYI KHAMS SU 'CHI BA DANG, SKYE BA'I SRID PA DAG NI SRID PA GZHAN
GYIS BAR DU MCHOD DE, ZAG PA DANG BCAS PA'I PHYIR DPER NA GZUGS
MED PAR 'CHI BA DANG, SKYE BA'I SRID PA DAG BZHIN NO, ,YANG NA
LUS CAN RNAMS KYI 'CHI BA'I SRID

PA'I MJUG THOGS SU LUS NGAG SKYE BA DE NI BAR MDO'I SRID PA'I LUS
MA YIN PA'I PHYIR TE, RNAM PAR SMIN PA YIN PA'I PHYIR DANG, SDUG
BSNGAL GYI BDEN PAR GTOGS PA'I PHYIR DPER NA NYE BAR SPYOD PA'I
LUS BZHIN NO, ,GZHAN YANG YID LAS BYUNG BA'I YUL GZHAN 'THOB PAS
'GRO BA'I RGYUN RJES SU 'JUG

PA'I PHYIR DES GTAN TSIGS MA NGES PA'I PHYIR BAR MDO'I SRID PA MI
'GRUB STE, BAR MA DO'I SRID PA MED PAR YANG KHA DON DANG MAR ME
DANG, RGYA DANG, ME LONG DANG, SKAD DANG, ME SHEL DANG, SA BON
DANG, SKYUR DAG GIS PHUNG PO'I NYING MTSAMS SBYOR BA MI 'PHO BAR
MKHAS PA RNAMS KYIS RTOGS PAR

@250B BYA'O ZHES ZER RO, ,GZHAN MA YIN PA NA RE GZUGS CAN YIN NA
'GRO BA'I RGYUN RJES SU 'JUG PA'I PHYIR ZHES GTAN TSIGS KHYAD PAR
CAN YIN PA'I PHYIR SNGA MA DAG LA SKYON DE MED DO ZHES ZER RO,
,RNAM PAR SHES PA ZHUGS GYUR NA, ,MING DANG GZUGS NI CHAGS PAR
'GYUR, ZHES BYA BA LA, MING

ZHES BYA BA NI 'GRO BA RNAMS SU GZHOL BA'AM, NYON MONGS PA RNAMS
KYIS GZHOL BAR BYA BA STE, PHUNG PO GZUGS CAN MA YIN PA BZHI PO
DAG GO, ,GZUGS ZHES BYA BA NI GZUGS SU RUNG BA STE, 'BYUNG BA
CHEN PO BZHI DANG RGYUR BYAS PA'I GZUGS RNAMS SO, ,YANG 'DIR RNAM
PAR SHES PA

KHO NA'I RKYEN CAN GYI MING DANG GZUGS ZHES KYANG NGES PAR GZUNG
BAR MI BYA STE, MA RIG PA LA SOGS PA DAG KYANG DE'I RKYEN YIN
PA'I PHYIR RO, ,RNAM PAR SHES PA'I RKYEN CAN GYI MING DANG, GZUGS
KHO NA ZHES KYANG NGES PAR GZUNG BAR MI BYA STE, RDZUS TE SKYE BA
RNAMS KYI SKYE MCHED DRUG GI RKYEN RNAMS KYANG RNAM PAR SHES

PA YIN PA'I PHYIR DANG, GZUGS MED PA'I MING GI RKYEN KYANG RNAM
PAR SHES PA YIN PA'I PHYIR RO, ,RNAM PAR SHES PA'I RKYEN CAN KHO
NA'I MING DANG GZUGS ZHES KYANG NGES PAR GZUNG BAR MI BYA STE,
DGRA BCOM PA'I THA MA'I SEMS RKYEN MA YIN PA'I PHYIR RO, ,MING
DANG GZUGS NI CHAGS GYUR NA, ,SKYE MCHED DRUG NI

'BYUNG BAR 'GYUR, ,ZHES BYA BA LA SKYE MCHED CES BYA BA LA NI
RNAM PAR SHES PA SKYE BA'I SGO 'BYED PAR BYED PA'O, ,DRUG CES BYA
BA NANG GI SKYE MCHED KYI DBANG DU BYAS PA'I PHYIR TE, DE DAG NI
MIG DANG RNA BA DANG, SNA DANG, LCE DANG, LUS DANG, YID CES BYA
BA DAG YIN PAR 'DOD DO, ,MIG GI SKYE MCHED NI

YUL KHA DOG DANG, GZUGS DANG BA DANG, MIG GI RNAM PAR SHES PA'I
GNAS DANG LDAN PA'O, ,RNA BA LA SOGS PA LUS KYI BAR GYI SKYE
MCHED DAG KYANG YUL SGRA LA SOGS PA DANG, GZUGS DANG BA DANG, RNA
BA LA SOGS PA'I RNAM PAR SHES PA DAG GI GNAS DANG LDAN PA'O, ,YID
KYI SKYE MCHED NI RNAM PAR

SHES PA'I TSOGS DRUG PO DAG 'GAGS MA THAG PA'O, ,'DIR YANG MING
DANG GZUGS KHO NA'I RKYEN CAN GYI SKYE MCHED DRUG CES KYANG NGES
PAR GZUNG BAR MI BYA STE, 'DU BYED LA SOGS PA DAG KYANG DE'I
RKYEN YIN PA'I PHYIR DANG, RDZUS TE SKYE BA RNAMS KYI SKYE MCHED
DRUG GI RKYEN MING 'BA' ZHIG KYANG YIN PA'I PHYIR RO, ,

@251A *, ,MING DANG GZUGS KYI RKYEN CAN GYI SKYE MCHED DRUG KHO
NA ZHES KYANG NGES PAR GZUNG BAR MI BYA STE, REG PA LA SOGS PA
DAG GI RKYEN KYANG MING DANG GZUGS YIN PA'I PHYIR RO, ,MING DANG
GZUGS KYI RKYEN CAN KHO NA'I SKYE MCHED DRUG CES KYANG NGES PAR
GZUNG BAR MI BYA STE, DGRA BCOM

PA'I THA MA'I MING DANG GZUGS DANG RKYEN MA YIN PA'I PHYIR RO,
,SKYE MCHED DRUG LA BRTEN NAS NI, ,DE LAS REG PA 'BYUNG BAR
'GYUR, ,ZHES BYA BA LA BRTEN NAS ZHES BYA BA NI GNAS THOB NAS SO,
,DE LAS ZHES BYA BA NI SKYE MCHED DRUG LAS SO, ,REG PA ZHES BYA
BA NI PHRAD PA STE BDE BA DANG, SDUG BSNGAL DANG,

SDUG BSNGAL BA YANG MA YIN BDE BA YANG MA YIN PA MYONG BAR 'GYUR
BA STE, MTSAN NYID 'OG NAS STON TO, ,MING DANG GZUGS DANG DRAN
BYED LA, ,BRTEN NAS SKYE BA KHO NA YIN, ,ZHES BYA BA LA, DRAN
BYED CES BYA BA NI YID LA BYED PA'O, ,DE LTAR MING DANG GZUGS LA
BRTEN NAS, RNAM PAR SHES PA SKYE BAR 'GYUR, ,'JUG PA'I

DUS NA STE, JI LTAR MIG DANG GZUGS LA BRTEN NAS GZUGS LA DMIGS
PA'I RNAM PAR SHES PA SKYE BA DE BZHIN DU RNA BA DANG, SGRA LA
BRTEN PA DANG, YID DANG CHOS RNAMS KYI BAR LA BRTEN NAS YID KYI
RNAM PAR SHES PA SKYE BAR BRJOD PAR BYA STE, SKYE MCHED DRUG GI
'BRAS BU SKYE BA BRJOD PAR 'DOD PA'I PHYIR RO, ,

'O NA REG PA DE GANG ZHE NA, MIG DANG GZUGS DANG RNAM PAR SHES,
,GSUM PO 'DUS PA GANG YIN PA, ,DE NI REG PA ZHES BYA BA YIN TE,
GSUM PO ZHES BYA BA NI DBANG PO DANG YUL DANG, RNAM PAR SHES PA
RNAMS SO, ,'DUS PA ZHES BYA BA NI GCIG TU TSOGS PA STE, DE NI REG
PA YIN NO, ,MIG LA SOGS PA

SMOS PA NI KHYAD PAR BSTAN PA'I PHYIR TE, DE DAG GI DBANG GIS REG
PA BRTAG SLA BA'I PHYIR RO, ,REG PA DE LAS, TSOR BA KUN DU 'BYUNG
BAR 'GYUR, ,ZHES BYA BA LA, TSOR BA ZHES BYA BA NI SO SOR RIG
PA'I DON GYIS TE, RNAM PA GSUM MYONG BA'O, ,KUN DU 'BYUNG BAR
'GYUR ZHES BYA BA NI MNGON PAR 'BYUNG BAR 'GYUR BA STE,

REG PA'I RKYEN CAN GYI TSOR BA KUN 'BYUNG NGO ZHES BYA BA'I THE
TSIG GO, ,TSOR BA'I RKYEN GYIS SRED PA STE, ,TSOR BA'I DON LA
SRED PAR 'GYUR, ,ZHES BYA BA LA, SRED PA ZHES BYA BA NI 'DOD PA'I
MTSAN NYID DO, ,TSOR BA'I DON LA SRED PAR 'GYUR, ,ZHES BYA BA NI,
BYIS PA THOS PA DANG MI LDAN PA RAL GRI'I SO LA

@251B SBRANG RTZI'I THIGS PAS BSKUS PA DANG MNGAR BA'I RO YUN
THUNG BA LTA BUR GYUR PA NI SDUG BSNGAL MNOG CHUNG LA NYES DMIGS
CHE BA MA RTOGS PA RNAMS DE LA SRED PAR 'GYUR RO, ,CI STE 'DI
SNYAM DU BDE BA'I TSOR BA NI PHAN 'DOGS PA YIN PAS NYAMS SU MYONG
BA NA YANG DANG YANG DU DE 'DOD PAS, DE LA SRED PAR

'GYUR BAR RIGS NA SDUG BSNGAL GYI TSOR BA NI NYAMS SU MYONG BA NA
GNOD PAR 'GYUR BA YIN PAS DES 'DOD PAR MI 'GYUR BA YIN NA JI LTAR
DE'I RKYEN GYIS SRED PAR 'GYUR ZHE NA, SDUG BSNGAL GYI TSOR BA
NYAMS SU MYONG BAS NA DE DANG 'BRAL BAR 'DOD PA'I SRED PA SKYE
BAS SKYON MED DO, ,SRED PAR GYUR PA NYE BAR LEN, ,

RNAM PA BZHI PO NYER LEN 'GYUR, ,ZHES BYA BA LA, NYE BAR LEN PA
ZHES BYA BA NI NYE BAR BLANG BA YIN PAS NYE BAR LEN PA'O, ,KHA
CIG NA RE, SRED PA 'PHEL BA NYID NYE BAR LEN PA'O ZHES ZER RO,
,GZHAN DAG NA RE, LONGS SPYOD RNAMS THOB PAR BYA BA'I PHYIR 'BAD
PA'O ZHE'O, ,RNAM PA BZHI PO ZHES BYA BA NI

'DOD PA DANG, LTA BA DANG, TSUL KHRIMS DANG BRTUL ZHUGS MCHOG TU
'DZIN PA DANG, BDAG TU SMRA BA NYE BAR LEN PA'I MTSAN NYID DAG
GO, ,NYER LEN YOD PA LEN PA PO'I, ,SRID PA RAB TU 'BYUNG BAR
'GYUR, ,ZHES BYA BA LA, SRID PA ZHES BYA BA NI LAS KYI SRID PA
ZHES BYA BA STE, SRID PAR BYED PAS SRID

PA'O, ,YANG NA SRID PA NI 'BYUNG BA STE, 'BYUNG BA DANG, SKYE BA
ZHES BYA BA DAG NI RNAM GRANGS SO, ,SRID PA'I RGYU'I LAS GANG YIN
PA DE SRID PA STE, 'BRAS BU LA RGYU NYE BAR BTAGS PA'I PHYIR DPER
NA SANGS RGYAS RNAMS 'BYUNG BA BDE'O ZHES BYA BA BZHIN NO, ,'DIR
YANG REG PA LA SOGS PA DAG NI GNYI GA LTAR

YANG NGES PAR GZUNG BAR MI BYA STE, RKYEN NYID KYIS DE DAG RKYEN
CAN YIN PA'I PHYIR DANG, DE DAG GZHAN DAG GI RKYEN KYANG YIN PA'I
PHYIR RO, ,RNAM PAR SHES PA LA SOGS PA DE LTAR GYI DUS SU GTOGS
PA DAG NI MA RIG PA DANG 'DU BYED CES BYA BA DAG GI RGYU LAS
BYUNG BA BZHIN NO, ,DE LA GAL TE DGE BA'I BSHES GNYEN

LA BRTEN PA DANG, DAM PA'I CHOS NYAN PA DANG, TSUL BZHIN YID LA
BYED PAS 'DU BYED RNAMS SDUG BSNGAL BA LA SOGS PA'I RNAM PA DAG
GIS 'DU BYED KYI SDUG BSNGAL NYID DAM, NGO BO NYID STONG PAS MA
SKYES PAR MTHONG BDE'I TSE NA DE KHO NA SHES PA SKYES PAS SRED
PAR MI 'GYUR ZHING, SRED PA MED NA NYE BAR

@252A *, ,LEN PAR MI BYED PAS, GAL TE NYE BAR LEN MED NA, ,GROL
BAR 'GYUR TE SRID MI 'GYUR, ,RTEN CING 'BREL PAR 'BYUNG BA PHUNG
PO GSUM PA LA YANG DA LTAR YOD PA 'JIG NA 'BRAS BU NYE BAR STON
PA YIN LA YOD PA 'JIG PA'I SBYOR BA YANG DA LTAR GYI DUS KHO NA'I
SBYOR BA YIN PA'I PHYIR

RO; ,NYE BAR LEN PA YOD NA SRID PA ZHES GSUNGS PA DE'I MTSAN NYID
KYANG GANG ZHE NA, SRID PA DE YANG PHUNG PO LNGA, ,'DIR YANG
PHUNG PO LNGA'I RGYUN LA PHUNG PO LNGA ZHES THA SNYAD BTAGS TE,
PHUNG PO LNGA NI SRID PA KHO NA'O ZHES NGES PAR GZUNG BAR BYA'I,
PHUNG PO LNGA KHO NA SRID PA'O ZHES NI NGES PAR GZUNG BAR MI BYA
STE,

GZUGS MED PA'I KHAMS KYI SRID PA NI PHUNG PO BZHI PO YIN PA'I
PHYIR RO, ,SRID PA LAS NI SKYE BA 'BYUNG, ,ZHES BYA BA LA, SKYE
BA ZHES BYA BA NI SKYE BAS NA SKYE BA STE, PHUNG PO RNAMS MA
BYUNG BA LAS 'BYUNG BA'O, ,RGA SHI DANG NI MYA NGAN DANG, ,ZHES
BYA BA LA, RGA SHI ZHES PA NI YONGS SU 'GYUR BA DANG, 'JIG

PA'I RGYU DAG GO, ,MYA NGAN ZHES BYA BA NI SDUG PA DANG BRAL BAS
SKYED PA STE, NANG GI YONGS SU GDUNG BA'I MTSAN NYID DO, ,SMRE
SNGAGS 'DON BCAS SDUG BSNGAL DANG, ,ZHES BYA BA LA, SMRE SNGAGS
'DON PA ZHES BYA BA NI SKYE BO SNYING DU SDUG PA CHUD ZOS PA'I
YON TAN KUN DU BRJOD PA LA BRTEN PA'I TSIG BRJOD PA

STE; YONGS SU SMRA ZHING SMRE SNGAGS 'DON PA'O, ,SDUG BSNGAL ZHES
BYA BA NI LUS KYI MI BDE BA TSOR BA'O, ,YID MI BDE DANG 'KHRUG PA
RNAMS, ,ZHES BYA BA LA, YID MI BDE DANG ZHES BYA BA NI SEMS KYI
MI BDE BA TSOR BA'O, ,'KHRUG PA RNAMS ZHES BYA BA NI LUS DANG
SEMS 'KHRUG PAS 'KHRUG PA RNAMS SO, ,

DE DAG SKYE LAS RAB TU BYUNG, ,ZHES BYA BA NI DE LTAR RGA SHI LA
SOGS PA JI SKAD BSTAN PA DE DAG SKYE BA LAS RAB TU 'BYUNG BAR
'GYUR RO, ,DE LTAR SDUG BSNGAL PHUNG PO NI, ,'BA' ZHIG PA NI
'BYUNG BAR 'GYUR, ,ZHES BYA BA LA, SDUG BSNGAL PHUNG PO ZHES BYA
BA NI SDUG BSNGAL GYI TSOGS ZHES BYA BA'I THA TSIG GO, ,'BA'

ZHIG PA ZHES BYA BA NI BDE BA DANG MA 'DRES PA ZHES BYA BA'I THA
TSIG GO, ,'DI 'BYUNG BAR 'GYUR ZHES BYA BA NI SKYE BAR 'GYUR
BA'O, ,THA SNYAD KYI BDEN PAR GTOGS PA'I PHUNG PO DE 'BYUNG BA DE
NI, THA SNYAD PA'I RTEN CING 'BREL PAR 'BYUNG BA YIN NO, ,DON DAM
PAR NI SKYE BA MED PA'I RAB TU BYED PAR JI SKAD BSTAN PA'I TSUL

@252B GYIS YOD PA MA YIN PAS KHAS BLANGS PA LA GNOD PA MED DO,
,DE LTAR SKYE BA'I RGYUN 'JUG PA DE JI LTAR LDOG PAR 'GYUR ZHE
NA, DE'I PHYIR BSHAD PA, GANG GI PHYIR MI MKHAS PA RNAMS KYIS
MNGON PAR 'DU BYAS PA, DE PHYIR MKHAS RNAMS 'KHOR BA NI, ,RTZA
BA'I 'DU BYED 'DU MI BYED, ,'DU BYED KYI SKYON

MTHONG BA RNAMS YANG DAG PA JI LTA BA BZHIN DU MTHONG BA NYID
KYIS DE MNGON PAR 'DU MI BYED PA'I PHYIR RO, ,MI MKHAS PA RNAMS
NI 'DU BYED SGYU MA DANG, SMIG RGYU LTA BU THOG MA MED PA'I RKYEN
BRGYUD PA LAS BYUNG BA DAG LA DE DAG GI SKYON MA MTHONG BA'I
PHYIR YANG DANG YANG DU BDE BA NYAMS SU MYONG BAR 'DOD PAS MNGON
PAR

'DU BYED PAS, DE PHYIR MI MKHAS BYED PA YIN, ,MKHAS MIN DE NYID
MTHONG PHYIR RO, ,GNYEN PO SKYES PA'I PHYIR DANG, NYON MONGS PA
DANG, SHES BYA'I SGRIB PA'I NGO BO NYID KYI MA RIG PA SPANGS PA'I
PHYIR RO, ,MA RIG 'GAGS PAR GYUR NA NI, ,'DU BYED RNAMS KYANG
'BYUNG MI 'GYUR, ,RKYEN MED PA'I PHYIR

SA BON MED PA'I MYU GU BZHIN NO, ,MA RIG PA 'GAGS PA DE YANG, MA
RIG 'GAGS PAR GYUR NA NI, ,SHES PA DE NYID BSGOMS PAS SO, ,CHOS
BDAG MED PA NYID KYI YUL CAN STONG PA NYID SHES PA RTEN CING
'BREL PAR 'BYUNG BA LA DMIGS PA DE NYID JI SKAD BSTAN PA'I TSUL
GYIS DNGOS PO'I NGO BO NYID MA LUS PAR

DGAG PAS BSGOM ZHING GOMS PAR BYA BAS SO, ,DE DANG DE NI 'GAGS
'GYUR PAS, ,DE DANG DE NI MNGON MI 'BYUNG, ,'DU BYED LA SOGS PA
SRID PA'I YAN LAG SNGA MA DE DANG DE GNYEN PO SKYES PAS 'GAGS PAR
GYUR PAS RNAM PAR SHES PA LA SOGS PA SRID PA'I YAN LAG PHYI MA DE
DANG DE MNGON PAR 'BYUNG BAR MI 'GYUR

TE; 'DU BYED 'GAGS PAS RNAM PAR SHES PA 'GAG CES BYA BA NAS, SKYE
BA 'GAGS PAS RGA SHI 'GAG CES BYA BA'I BAR DU MNGON PAR 'BYUNG
BAR MI 'GYUR RO, ,SDUG BSNGAL PHUNG PO 'BA' ZHIG PA, ,DE NI DE
LTAR YANG DAG 'GAG ,THA SNYAD KYI BDEN PA YONGS SU GZUNG BA LAS
SO, ,DON DAM PAR NI MA

RIG PA LA SOGS PA RTEN CING 'BREL PAR 'BYUNG BA'I YAN LAG MA
SKYES PA RNAMS LA SKYE BA MED PA'I PHYIR 'GAG PA YANG MED DO,
,BCOM LDAN 'DAS KYIS DON DAM PAR RNAM PAR BYANG BA'I RTEN CING
'BREL PAR 'BYUNG BA BKA' STZAL PAR KHAS MA BLANGS PA'I PHYIR KHAS
BLANGS PA LA GNOD PA'I SKABS MED DE, DE LA

@253A *, ,'DIR RAB TU BYED PA'I DON NI PHA ROL POS RAB TU BYED
PA'I DANG POR DAM BCAS PA'I SKYON BSTAN PA'I LAN BTAB PAS THA
SNYAD PA'I RTEN CING 'BREL PAR 'BYUNG BA BSTAN PA YIN NO, ,DE'I
PHYIR BCOM LDAN 'DAS KYIS RTEN CING 'BREL PAR 'BYUNG BA NI SKYE
BA MED PAS DE'I PHYIR RTEN CING 'BREL

PAR 'BYUNG BA ZHES BYA STE, GANG LA SKYE BA MED PA DE LA 'GAG PA
GA LA YOD DE, 'GAG PA MED PAR RTOGS PAS, RTEN CING 'BREL PAR
'BYUNG BA RTOGS SO ZHES BYA BA LA SOGS PA JI SKAD GSUNGS PA DE
DAG GRUB PA YIN NO, ,SLOB DPON LEGS LDAN BYED KYIS NYE BAR SBYAR
BA, DBU MA'I RTZA BA'I

'GREL PA SHES RAB SGRON MA LAS, SRID PA'I YAN LAG BCU GNYIS BRTAG
PA ZHES BYA BA STE, RAB TU BYED PA NYI SHU DRUG PA'O,, ,,DA NI DE
BZHIN DU STONG PA NYID KYI MI MTHUN PA'I PHYOGS KYI KHYAD PAR
YANG DGAG PAS LTA BA STONG PA NYID DU BSTAN PA'I DON GYI DBANG
GIS RAB TU BYED PA NYI SHU RTZA BDUN

PA BRTZAM MO, ,'DIR SMRAS PA, DON DAM PAR NYE BAR LEN PA'I PHUNG
PO LNGA NI NGO BO NYID YOD PA KHO NA YIN TE, LTA BA'I GNAS YIN
PA'I PHYIR RO, ,'DI NA GANG YOD PA MA YIN PA DE NI LTA BA'I GNAS
MA YIN TE, DPER NA RI BONG GI RVA BZHIN NO, ,NYE BAR LEN PA'I
PHUNG PO LNGA NI LTA BA'I GNAS YIN TE,

CHOS MNGON PA LAS, DE NI SDUG BSNGAL KUN 'BYUNG DANG, ,'JIG RTEN
LTA GNAS SRID PA YIN, ,ZHES 'BYUNG BAS DE'I PHYIR GTAN TSIGS JI
SKAD SMOS PA'I MTHUS DON DAM PAR NYE BAR LEN PA'I PHUNG PO LNGA
NI NGO BO NYID YOD PA KHO NA YIN NO, ,'DIR BSHAD PA, 'DAS PA'I
DUS NA BYUNG ZHES DANG, ,MA

BYUNG 'JIG RTEN RTAG SOGS PAR, ,LTA BA GANG YIN DE DAG NI, ,SNGON
GYI MTHA' LA BRTEN PA YIN, ,BDAG 'DAS PA'I DUS NA BYUNG BAR GYUR,
ZHES BYA BA DANG, BYUNG BAR MA GYUR ZHES BYA BA DANG, BYUNG BAR
GYUR KYANG GYUR LA, BYUNG BAR MA GYUR KYANG MA GYUR ZHES BYA BA
DANG, BYUNG BAR GYUR PA YANG MA YIN

BYUNG BAR MA GYUR PA YANG MA YIN ZHES BYA BA DANG, 'JIG RTEN RTAG
PA DANG, 'JIG RTEN MI RTAG PA DANG, RTAG KYANG RTAG LA MI RTAG
KYANG MI RTAG PA DANG, RTAG PA YANG MA YIN MI RTAG PA YANG MA YIN
ZHES BYA BAR LTA BA GANG DAG YIN PA DE DAG NI SNGON GYI MTHA' LA
BRTEN PA YIN NO, ,LTA BA ZHES BYA BA NI MNGON

@253B PAR ZHEN PA ZHES BYA BA DAG DANG DON THA DAD PA MA YIN NO,
,SNGON GYI MTHA' ZHES BYA BA NI TSE SNGA MA STE, DA LTAR GYI
PHUNG PO RNAMS LA LTOS NAS SNGON 'DAS PA'I DUS NA BYUNG BAR GYUR
PA'I PHUNG PO RNAMS NI SNGON GYI MTHA' YIN NO, ,DE LA BRTEN PA
ZHES BYA BA NI DE LA DMIGS PA YIN NO, ,MA 'ONGS DUS GZHAN 'BYUNG

BAR 'GYUR, ,MI 'BYUNG 'JIG RTEN MTHA' SOGS PAR, ,LTA BA GANG YIN
DE DAG NI, ,PHYI MA'I MTHA' LA BRTEN PA YIN, ,BDAG MA 'ONGS PA'I
DUS GZHAN DU 'BYUNG BAR 'GYUR ZHES BYA BA DANG, 'BYUNG BAR MI
'GYUR ZHES BYA BA DANG, 'BYUNG BAR 'GYUR YANG 'GYUR LA 'BYUNG BAR
MI 'GYUR YANG MI 'GYUR

ZHES BYA BA DANG, 'BYUNG BAR 'GYUR BA YANG MA YIN 'BYUNG BAR MI
'GYUR PA YANG MA YIN ZHES BYA BA DANG, 'JIG RTEN MTHA' YOD PA
DANG, 'JIG RTEN MTHA' MED PA DANG, MTHA' YOD KYANG YOD LA MED
KYANG MED PA DANG, MTHA' YOD PA YANG MA YIN MTHA' MED PA YANG MA
YIN NO ZHES BYA BAR LTA BA GANG

DAG YIN PA DE DAG NI PHYI MA'I MTHA' LA BRTEN PA YIN NO, ,LTA BA
ZHES BYA BA NI MNGON PAR ZHEN PA ZHES BYA BA DAG DANG DON THA DAD
PA MA YIN NO, ,PHYI MA'I MTHA' ZHES BYA BA NI TSE PHYI MA STE DA
LTAR GYI PHUNG PO RNAMS LA LTOS NAS PHYIS MA 'ONGS PA'I DUS SU
'BYUNG BAR 'GYUR BA'I PHUNG PO RNAMS NI TSE PHYI MA'I MTHA'

YIN NO, ,DE LA BRTEN PA ZHES BYA BA NI DE LA DMIGS PA YIN NO, ,DE
LA RE ZHIG SNGON GYI MTHA' LA BRTEN PA'I LTA BA RNAMS LAS BRTZAMS
TE DPYAD PAR BYA'O, ,'DAS PA'I DUS NA BYUNG GYUR ZHES, ,BYA BA DE
NI MI 'THAD DO, ,RIGS PA GANG GIS SHE NA, DE'I PHYIR BSHAD PA,
SNGON TSE RNAMS SU GANG BYUNG BA, ,

DE NYID 'DI NI MA YIN NO, ,DUS THA DAD PA'I PHYIR DANG, LAS THA
DAD PAS BSKYED PA'I PHYIR DPER NA DE LAS GZHAN BZHIN NO ZHES BYA
BAR DGONGS SO, ,LA LA 'DI SNYAM DU LUS DANG DBANG PO THA DAD
KYANG BDAG GCIG YIN PA'I PHYIR, DE NYID BDAG TU 'GYUR SNYAM NA,
DE LTAR NA YANG NGO, ,GAL TE BDAG

SPYIR KHAS BLANGS NAS SMRA NA NI, NYE BAR LEN PA THA DAD 'GYUR,
,DUS DANG LAS THA DAD PA'I PHYIR RO ZHES BYA BAR DGONGS SO, ,DE'I
PHYIR RJES SU DPAG PAR NUS TE, LHAS BYIN GYI SNGON GYI BDAG GANG
YIN PA DE NYID DA LTAR GYI MA YIN TE, NYE BAR LEN PA THA DAD PA'I
PHYIR DPER NA MCHOD SBYIN GYI BDAG

@254A *, ,BZHIN PAS DE'I PHYIR TSE SNGA MA'I BDAG GANG YIN PA DE
NYID DA LTAR GYI YIN NO ZHES BYA BAR MI 'THAD DO, ,JI STE NYE BAR
LEN PA'I MTSAN NYID MA YIN PA'I BDAG KHAS BLANGS NAS SMRA NA NI,
NYE BAR LEN PA MA GTOGS PAR, ,KHYOD KYI BDAG NI GANG ZHIG YIN,
,PHUNG PO LAS MA

GTOGS PA'I BDAG DE NI YOD PA MA YIN PA NYID DE, BKAG ZIN PA'I
PHYIR RO ZHES BYA BAR DGONGS SO, ,NYE BAR LEN PA MA GTOGS PA'I,
,BDAG YOD MA YIN BYAS PA'I TSE, ,RIGS PAS BSTAN PA BYAS PA'I TSE,
,CI STE BDAG TU SMRA BA BDAG MED PAR 'GYUR NA MI RUNG NGO SNYAM
NAS NYE BAR LEN PA

NYID BDAG YIN PAR RTOG PAR BYED NA, BDAG MED PAR SMRA BAS KYANG
NYE BAR LEN PA TZAM KHAS LEN PAR ZAD KYI, BDAG NI KHAS MI LEN PAS
'DIR BSHAD PA, NYE BAR LEN NYID BDAG YIN NA, ,KHYOD KYI BDAG NI
MED PA YIN, ,NYE BAR LEN PA NYID BDAG YIN NO ZHE NA, DE NI RIGS
PA MA YIN TE, ,NYE BAR

LEN NYID BDAG MA YIN, ,DON DAM PAR MI 'DOD DO, ,'DI LTAR, DE NI
'BYUNG DANG 'JIG PA YIN, ,DE'I PHYIR 'BYUNG BA DANG 'JIG PA'I
CHOS CAN YIN PA'I PHYIR NYE BAR LEN PA YANG SNGA MA BZHIN DU BDAG
NYID MA YIN NO, ,GZHAN YANG, NYE BAR BLANG BA JI LTA BUR, ,NYE
BAR LEN PA YIN PAR 'GYUR, ,NYE

BAR BLANG BA DANG NYE BAR LEN PA DAG GCIG PA NYID MA YIN TE,
SNGAR BSTAN PA'I TSUL GYIS LAS DANG BYED PA PO YIN PA'I PHYIR
DPER NA BUD SHING DANG ME BZHIN NO ZHES BYA BAR DGONGS SO, ,BDAG
MED PA YIN PAR YANG MI RIGS TE, BDAG LA LTOS NAS BDAG MED PA GRUB
PA MED PA'I PHYIR RO, ,DON DAM PAR

NYE BAR LEN PA NYID BDAG YIN PAR MI 'DOD DE, 'DI LTAR, DE NI
'BYUNG DANG 'JIG PA YIN, ,ZHES BYA BAS BDAG YIN PA NYID BKAG PA'I
PHYIR RO, ,GZHAN GANG YIN PA DE YANG BDAG MA YIN TE, RNAM PA DE
LTA BU THA SNYAD DU YANG BSTAN DKA' BA'I PHYIR RO, ,BDAG NYE BAR
LEN PA LAS GZHAN YIN PA'I SMRA BA

DAG GI PHYIR BSHAD PA, BDAG NI NYE BAR LEN PA LAS, ,GZHAN DU
'THAD PA NYID MA YIN, ,'DI LA BDAG NYE BAR LEN PA LAS, GZHAN NYID
YIN NA NYE BAR LEN PA MED PAR YANG BDAG YOD PAR BYA DGOS TE,
GZHAN YIN PA'I PHYIR DPER NA DE LAS GZHAN PA BZHIN NO, ,DE LTA
YIN NA, GAL TE

@254B GZHAN NA LEN MED PAR, ,GZUNG YOD RIGS NA GZUNG DU MED, ,DE
LTAR NA 'DIR NI BDAG GI CHOS NI GZUNG DU YOD PAR RIGS NA GZUNG DU
MED PA YIN PAR BSTAN TO, ,DE'I PHYIR RJES SU DPAG PA NI BDAG NI
NYE BAR LEN PA LAS GZHAN MA YIN TE, GZUNG DU YOD PA'I RIGS NA
GZUNG DU MED PA'I PHYIR DPER

NA NYE BAR LEN PA'I BDAG NYID BZHIN NO, ,DE'I PHYIR DE LTAR JI
SKAD BSTAN PA'I TSUL GYIS, DE LTAR LEN PAS GZHAN MA YIN, ,DE NI
NYER LEN NYID KYANG MIN, ,BDAG NI NYE BAR LEN MED MIN, ,MED PA
NYID DU'ANG DE MA NGES, ,ZHES BSGRUB PA SNGAR BSTAN PA'I DBANG
GIS MJUG BSDU BAR BYA STE,

DE LTAR RE ZHIG BDAG 'DAS PA'I DUS NA BYUNG BAR GYUR ZHES BYA BA
DE MI 'THAD PAR BSTAN TO, ,DA NI, 'DAS PA'I DUS NA MA BYUNG ZHES,
,BYA BA DE YANG MI 'THAD DO, ,RIGS PA GANG GIS SHE NA, DE'I PHYIR
BSHAD PA, SNGON TSE RNAMS SU GANG BYUNG BA, ,DE LAS 'DI GZHAN MA
YIN NO, ,

CI'I PHYIR ZHE NA, GAL TE 'DI NA GZHAN GYUR NA, ,DE MED PAR YANG
'BYUNG BAR 'GYUR, ,DE NI MI 'DOD DE, DE'I PHUNG PO LNGA PO BYUNG
BAR GYUR PA GANG YIN PA DE 'DI'I RKYEN NYID YIN PAR 'DOD DO,
,DE'I PHYIR RJES SU DPAG PA NI LHAS BYIN GYI PHUNG PO LNGA NI
SNGON GYI PHUNG PO RNAMS LAS GZHAN MA YIN TE, RGYUD THA DAD PA MA
YIN

NA 'DAS PA'I PHUNG PO'I RGYU LAS BYUNG BA YIN PA'I PHYIR DPER NA
LHAS BYIN GYI 'DAS PA'I PHUNG PO LNGA BZHIN NO, ,DE MED PAR YANG
'BYUNG BAR 'GYUR, ,ZHES BYA BA'I SKYON DE 'BA' ZHIG TU YANG MA
ZAD DE, DE BZHIN DU NI GNAS 'GYUR ZHING, RKYEN DES PHUNG PO PHYI
MA MTSAN NYID MI 'DRA BA MA BSKYED PA'I PHYIR

SNGON BZHIN DU GNAS PAR 'GYUR RO ZHES BYA BAR DGONGS SO, ,DE LTA
YIN NA, DER MA SHI BAR SKYE BAR 'GYUR, ,TSE RABS GZHAN DER MA SHI
BA KHO NAR GZHAN BDAG NYID THOB PAS RNAM PAR GNAS PA ZHIG 'DIR
SKYES PA'I PHYIR RO ZHES BYA BAR DGONGS SO, ,DE LTAR GZHAN NYID
DU KHAS LEN NA SKYON 'DI DAG TU

YANG 'GYUR TE, CHAD DANG LAS RNAMS CHUD ZA BAR, ,GZHAN GYIS BYAS
PA'I LAS RNAMS NI, ,GZHAN GYIS SO SOR MYONG BA DANG, ,DE LA SOGS
PAR THAL BAR 'GYUR, ,DE LTA NA CHAD PA DANG BYAS PA CHUD ZA BA
DANG, MA BYAS PA DANG PHRAD PA LA SOGS PAR THAL BAR 'GYUR RO, ,MA
BYUNG BA LAS 'BYUNG MIN TE, ,

@255A *, ,'DI LA SKYON DU THAL BAR 'GYUR, ,JI LTA ZHE NA, BDAG NI
BYAS PAR GYUR PA DANG, ,MA BYUNG BA LAS 'BYUNG BA'I PHYIR, ,DPER
NA BUM PA BZHIN NO, ,BYUNG BA RGYU MED CAN DU 'GYUR, ,SKYED PAR
BYED PA'I RGYU SNGON LAS DANG NYON MONGS PAS NYE BAR BSAGS PA
ZHES BYA BA'I PHUNG PO GZHAN MED PA'I PHYIR

RO; ,GNYI GA NI GNYI GA MA YIN PA YANG MA YIN TE, ,BDAG GNYI GA
DANG GNYI GA MA YIN PA'I SKYON BSTAN ZIN PA'I PHYIR RO, ,BSGRUB
PA JI SKAD BSTAN PAS, DE LTAR BDAG BYUNG BDAG MA BYUNG, ,GNYI GA
GNYI GA MA YIN PAR, ,'DAS LA LTA BA GANG YIN PAR, ,DE DAG 'THAD
PA MA YIN NO, ,ZHES

BSGRUB PA SNGAR BSTAN PA'I DBANG GIS MJUG BSDU BAR BYA'O, ,DA NI,
MA 'ONGS DUS GZHAN 'BYUNG 'GYUR DANG, ,'BYUNG BAR MI 'GYUR ZHES
BYA BAR, ,LTA BA GANG YIN DE DAG NI, ,'DAS PA'I DUS DANG MTSUNGS
PA YIN, ,DE KHO NA BZHIN DU GCIG PA NYID DANG, GZHAN NYID DANG,
GNYI GA NYID DANG, GNYI GA MA YIN PA

NYID DGAG PA'I PHYIR RO, ,YANG GZHAN YANG, GCIG PA NYID YIN NA,
GAL TE LHA DE MI DE NA, ,DE LTA NA NI RTAG PAR 'GYUR, ,GAL TE DE
LTAR 'GYUR NA CI NYES SHE NA, ,LHA NI MA SKYES NYID 'GYUR TE,
,RTAG LA SKYE BA MED PHYIR RO, ,RTAG PA NI SKYE BA MED PA CAN YIN
PA'I PHYIR RO, ,PHYIR RGOL BA DAG NA RE BDAG SKYES

PA KHO NAS LHA LA SOGS PA'I BYA BA BYED PA LA SBYOR BA'I PHYIR
LHA LA SOGS PA DAG GIS BDAG GCIG KHO NA YIN PAR BSTAN PAR BYA BA
YIN NO ZHES ZER RO, ,DE NI BZANG PO MA YIN TE, BDAG RGYU SNGON DU
'GRO BA NYID DANG LDAN PA NI MI RTAG PA NYID DU BSTAN PA'I PHYIR
DANG, YOD PA NYID DU MA GRAGS PA LHA LA SOGS PA'I

BYA BA BYED PA LA SBYOR BA MI SRID PA'I PHYIR RO, ,CI STE YANG
GCIG PA NYID DU YIN NA JI SKAD BSTAN PA'I SKYON DU GYUR NA MI
RUNG BAS GZHAN YIN PAR SHES PAR BYA'O ZHE NA, DE LA YANG SKYON
'DI YOD DE, GAL TE LHA LAS MI GZHAN NA, ,DE LTA NA YANG MI RTAG
'GYUR, ,MI'I BDAG SKYES PA NA LHA'I BDAG ZHIG

PA'I PHYIR RO, ,CI STE DE LTAR GYUR NA CI NYES SHE NA, GAL TE LHA
MIN GZHAN YIN NA, ,RGYUD NI 'THAD PAR MI 'GYUR RO, ,GZHAN YIN
PA'I PHYIR DPER NA LHAS BYIN DANG, MCHOD SBYIN GYI BDAG GI RGYUD
DAG BZHIN NO, ,GAL TE RGYUD THA DAD PA DANG RGYUD THA DAD PA MA
YIN PA DAG GI GZHAN NYID GTAN TSIGS

@255B SU RTOG NA GTAN TSIGS MA GRUB PA DANG, DPE MA GRUB PA NYID
YIN NO ZHE NA, GTAN TSIGS SPYIR BRJOD PA'I PHYIR SKYON MED DO,
,GANG DAG LHA YANG YIN LA MI YANG YIN NO ZHES ZER BA DE DAG GI
PHYIR BSHAD PA, GAL TE PHYOGS GCIG LHA YIN LA, ,PHYOGS GCIG MI NI
YIN GYUR NA, ,DE LTA NA LHA NYID KYANG YIN LA

MI NYID KYANG YIN PAR 'THAD DO, ,DE LTA NA YANG SKYON 'DIR 'GYUR
TE, RTAG DANG MI RTAG 'GYUR BA'I PHYIR, ,DE YANG RIGS PA MA YIN
NO, ,PHYED SHI PHYED GSON MI 'THAD PA BZHIN NO, ,GANG DAG RTAG PA
YANG MA YIN MI RTAG PA YANG MA YIN NO ZHES ZER BA DE DAG GI PHYIR
BSHAD PA, GAL TE RTAG DANG MI RTAG

PA; ,GNYI GA GRUB PAR GYUR NA NI, ,RTAG PA MA YIN MI RTAG MIN,
,GRUB PAR 'GYUR BAR 'DOD LA RAG ,DE DAG BKAG PAS DE LTAR 'GRUB
PA'I PHYIR DANG, DE DAG BZHIN DU DE YANG BSTAN DKA' BA'I PHYIR RO
ZHES BYA BAR DGONGS SO, ,GZHAN YANG DON DAM PAR, GAL TE GANG ZHIG
GANG NAS 'ONGS, ,CI ZHIG

GANG DU 'GRO 'GYUR NA, ,DE PHYIR DE LA THOG MED PAS, ,RTAG PAR
GYUR NA DE YANG MED, ,GAL TE LHA 'AM MI GANG ZHIG LHA'I 'GRO
BA'AM, MI'I 'GRO BA'AM, GANG NAS 'ONGS SHING 'GRO BA GZHAN CI
ZHIG CIG TU LHA'AM, MI LA SOGS PA'I 'GRO BA GANG DU GNAS PAR 'GRO
BAR GYUR NA NI DE'I PHYIR DE LA THOG

MA MED PAS RTAG PAR YANG 'GYUR BA ZHIG NA, DE YANG MED DE, SEMS
CAN NAM, GANG ZAG GCIG LA 'ONG BA DANG, 'GRO BA MI 'GRUB PAS DGAG
PA SNGAR BSTAN PA'I PHYIR RO, ,DE'I PHYIR DE LTAR RTAG PA MED DO,
,GAL TE MI RTAG PAR 'GYUR RO ZHE NA, DE YANG RIGS PA MA YIN TE,
GAL TE RTAG PA

'GA' MED NA, ,MI RTAG GANG ZHIG YIN PAR 'GYUR, ,DE YANG RTAG PA
LA LTOS PAS SAM, DE GSAL BAS MI RTAG PA NYID DU MI 'GRUB PA'I
PHYIR RO, ,GNYI GA DANG GNYI GA MA YIN PA NYID DANG MI 'THAD PAS
DE'I PHYIR BSHAD PA, RTAG PA DANG NI MI RTAG DANG, ,DE GNYIS GSAL
BAR GYUR PA'O, ,GANG ZHIG

YIN PAR 'GYUR ZHES BYA BAR SBYAR RO, ,DE LTAR RE ZHIG SNGON GYI
MTHA' LAS BRTZAMS TE, RTAG PA LA SOGS PA BZHI PO DE DAG MED DO,
,DA NI MTHA' YOD PA LA SOGS PA BZHI PO DAG DPYAD PAR BYA STE, GAL
TE 'JIG RTEN MTHA' YOD NA, ,'JIG RTEN PHA ROL JI LTAR 'GYUR,
,MTHA' ZHES BYA BA NI MU DANG

@256A *, ,MJUG CES BYA BA DAG GI RNAM GRANGS SO, ,MTHA' YOD PA
ZHES BYA BA NI DE LA DE YOD PA STE, SA BON TSIG PA BZHIN DU NYING
MTSAMS SPYOD PA MED PA ZHES BYA BA'I THA TSIG GO, ,DE LTAR 'JIG
RTEN PHA ROL YOD PAR YANG MI RUNG STE, MTHA' YOD PA'I PHYIR DGRA
BCOM PA'I PHUNG PO THA MA SNGON

DU BTANG BA LAS PHUNG PO PHYI MA 'BYUNG BAR MI 'GYUR BA BZHIN NO,
,'JIG RTEN PHA ROL DE YANG YOD PAS 'DI NI PHUNG PO SNGA MA RNAMS
KYI 'BRAS BU PHUNG PO PHYI MA RNAMS YIN PAS DE'I PHYOGS KYI CHOS
NI DE'I 'BRAS BU YOD PA YIN PAR BSTAN TO, ,DE BZHIN DU, GAL TE
'JIG RTEN MTHA' MED NA, ,'JIG RTEN

PHA ROL JI LTAR 'GYUR, ,RGYU DE KHO NA BZHIN DU GNAS PA'I 'BRAS
BU MI 'BYUNG BA'I PHYIR RO, ,DE YANG YOD PA 'DIS KYANG, GANG
PHYIR PHUNG PO RNAMS KYI RGYUN, ,'DIR NI MAR ME'I 'OD DANG
MTSUNGS, ,ZHES BYA BA CHOS MTHUN PA'I DPE'I TSIG YIN PAR BSTAN
TO, ,DE'I PHYIR 'DIR SBYOR BA'I TSIG NI SNGON GYI PHUNG PO'I

RGYU MA RIG PA DANG BCAS PA'I RGYUN MI 'CHAD DE, DE'I 'BRAS BU
YOD PA'I PHYIR DPER NA MAR ME'I RGYUN BZHIN NO, ,DE BZHIN DU DE
DANG RIGS MTHUN PA'I 'BRAS BU'I RGYUN SKYES PA YANG MI 'JIG PA MA
YIN TE, DE'I 'BRAS BU YOD PA'I PHYIR DPER NA MAR ME'I RGYUN SNGA
MA BZHIN NO, ,DE PHYIR MTHA' YOD NYID

DANG NI, ,MTHA' MED NYID KYANG MI RIGS SO, ,GANG PHYIR RJES SU
DPAG PA JI SKAD BSTAN PA DE DAG MED PAR GYUR CING, GAL TE SNGA MA
'JIG 'GYUR ZHING, ,PHUNG PO'I 'DI LA BRTEN BYAS NA, ,PHUNG PO DE
NI MI 'BYUNG NA, ,DES NA 'JIG RTEN MTHA' YOD 'GYUR, ,PHUNG PO
PHYI MA RNAMS DUS THAMS CAD DU MI

'BYUNG BA'I PHYIR RO, ,DE BZHIN DU, GAL TE SNGA MA MI 'JIG CING,
,PHUNG PO 'DI LA BRTEN BYAS NAS, ,PHUNG PO DE NI MI 'BYUNG NA,
,DES NA 'JIG RTEN MTHA' MED 'GYUR, ,PHUNG PO SNGA MA RNAMS DUS
THAMS CAD DU NGES PAR GNAS PA'I PHYIR RO, ,DA NI, GAL TE PHYOGS
GCIG MTHA' YOD LA, ,PHYOGS

GCIG MTHA' NI MED GYUR NA, ,'JIG RTEN MTHA' YOD MTHA' MED 'GYUR,
,DE YANG RIGS PA MA YIN NO, ,CI'I PHYIR ZHE NA, JI LTA BUR NA
NYER LEN PA, ,PHYOGS GCIG RNAM PAR 'JIG 'GYUR LA, ,PHYOGS GCIG
RNAM PAR 'JIG MI 'GYUR, ,DE LTAR DE NI MI RIGS SO, ,'DIR YANG
PHYOGS

@256B GNYI GAR BSTAN PA'I RJES SU DPAG PA DAG GIS GNOD PA'I PHYIR
RO, ,JI LTA BUR NA NYER BLANG BA, ,PHYOGS GCIG RNAM PAR 'JIG
'GYUR LA, ,PHYOGS GCIG RNAM PAR 'JIG MI 'GYUR, ,DE LTAR DE YANG
MI RIGS SO, ,'DIR YANG PHYOGS GNYIS KAR BSTAN PA'I RJES SU DPAG
PA DAG GIS GNOD PA'I

PHYIR RO, ,DE BZHIN DU, GAL TE MTHA' YOD MTHA' MED PA, ,GNYI GA
GRUB PAR GYUR NA NI, ,MTHA' YOD MA YIN MTHA' MED MIN, ,'GRUB PAR
'GYUR PAR 'DOD LA RAG ,DE DAG BKAG PAS DE LTA BU GRUB PA'I PHYIR
DANG, DE DAG BZHIN DU DE YANG BSTAN DKA' BA'I PHYIR RO ZHES BYA
BAR DGONGS SO, ,

DA NI DON DAM PAR LTA BA THAMS CAD SPYIR MI 'THAD PA BSTAN PA'I
PHYIR 'DI BSHAD DE, YANG NA DNGOS PO THAMS CAD DAG ,STONG PHYIR
RTAG LA SOGS LTA BA, ,GANG DU GANG LA GANG DAG NI, ,CI PHYIR KUN
DU 'BYUNG BAR 'GYUR, ,YANG NA DON DAM PAR DNGOS PO THAMS CAD STOD
PA'I PHYIR RTAG PA LA SOGS

PAR LTA BA GANG DAG TU GANG LA GANG DAG CI'I PHYIR KUN DU 'BYUNG
BAR 'GYUR TE, YUL DANG, BYED PA PO DANG, LTA BA DANG, RGYU DAG MA
SKYES PA'I PHYIR RO ZHES BYA BAR DGONGS SO, ,DE'I PHYIR DON DAM
PAR NYE BAR LEN PA'I PHUNG PO LNGA NI NGO BO NYID YOD PA KHO NA
YIN TE, LTA BA'I GNAS YIN PA'I PHYIR RO ZHES GANG SMRAS PA'I GTAN
TSIGS KYI DON MA GRUB PA

NYID DO, ,DON DAM PAR LTA BA MI 'THAD PAR BSTAN PA'I PHYIR RO,
,KUN RDZOB PA'I GTAN TSIGS YIN PAR RTOG NA NI DON 'GAL BA NYID
DO, ,DE'I PHYIR DE LTAR YANG DAG PA MA YIN PA'I KUN DU RTOG PA
LAS BYUNG BA'I LTA BA DAG NI SDUG BSNGAL SNA TSOGS KYI SA BON YIN
PAR THUGS SU CHUD NAS 'GRO BA MTHA' DAG GI RTZA LAG

SANGS RGYAS BCOM LDAN 'DAS, GANG GIS THUGS BRTZE NYER BZUNG NAS,
,LTA BA THAMS CAD SPANG BA'I PHYIR, ,DAM PA'I CHOS NI BSTAN MDZAD
PA, ,GOO TA MA DE LA PHYAG 'TSAL LO, ,GANG GIS ZHES BYA BA NI 'GRO
BA MTHA' DAG GI RTZA LAG SANGS RGYAS BCOM LDAN 'DAS KYIS SO,
,THUGS BRTZE NYER BZUNG NAS ZHES

BYA BA NI, RNYED PA DANG BKUR STI LA SOGS PA'I RGYU'I PHYIR MA
YIN PA STE, SANGS RGYAS BCOM LDAN 'DAS NI DAM PA'I CHOS DKON
MCHOG SHIN TU RMAD DU BYUNG BA BLA NA MED PA RAB TU STON PAR
MDZAD PA YIN PA'I PHYIR RO, ,LTA BA THAMS CAD SPANG BA'I PHYIR,
,ZHES BYA BA NI LTA BA THAMS CAD STONG PA NYID DU BSTAN

@257A *, ,PA'I PHYIR RO, ,DAM PA'I CHOS ZHES BYA BA NI DE DAM PA
YANG YIN LA CHOS KYANG YIN PAS DAM PA'I CHOS SO, ,DAM PA ZHES BYA
BA NI, NYON MONGS PA BAG CHAGS DANG BCAS PA'I ME ZHI BAR GYUR
PA'I PHYIR DANG, YON TAN RAB KYI MTHAR PHYIN PA THAMS CAD KYI PHA
ROL TU PHYIN PA'I RGYU YIN PA'I PHYIR DAM

PA STE BZANG PO'O, ,CHOS ZHES BYA BA NI GZHAN DAG LEGS PAR 'DZIN
PAR BYED PA'AM, 'KHOR BA'I 'KHOR LOR 'KHYAMS PA LAS 'DZIN PAR
BYED PA'AM, RTOG PAR BYED PA'I RANG DANG GZHAN GYI DON PHUN SUM
TSOGS PA RAB KYI MTHAR PHYIN PA BLA NA MED PA'I MTHU 'DZIN PA'I
PHYIR CHOS SO, ,DAM PA'I

CHOS NI BZANG PO'I CHOS TE, THEG PA CHEN PO YIN NO, ,DE LTAR YANG
'PHAGS PA LHA MO DPAL PHRENG GI SENG GE'I SGRA ZHES BYA BA'I MDO
LAS, BCOM LDAN 'DAS DAM PA'I CHOS YONGS SU GZUNG BA ZHES BYA BA
NI THEG PA CHEN PO'I TSIG BLA DAGS LAGS TE, DE CI'I SLAD DU ZHE
NA, BCOM LDAN 'DAS NYAN THOS

DANG RANG SANGS RGYAS KYI THEG PA THAMS CAD DANG, 'JIG RTEN PA
DANG, 'JIG RTEN LAS 'DAS PA'I DGE BA'I CHOS THAMS CAD NI THEG PA
CHEN POS RAB TU PHYE BA LAGS PA'I SLAD DU STE, BCOM LDAN 'DAS 'DI
LTA STE, DPER BGYI NA, CHU CHEN PO BZHI NI, MTSO MA DROS PAS RAB
TU PHYE BA LAGS PA DE BZHIN DU

BCOM LDAN 'DAS NYAN THOS DANG, RANG SANGS RGYAS KYI THEG PA THAMS
CAD DANG, 'JIG RTEN DANG 'JIG RTEN LAS 'DAS PA'I DGE BA'I CHOS
THAMS CAD KYANG THEG PA CHEN POS RAB TU PHYE BA LAGS SO ZHES JI
SKAD GSUNGS PA LTA BU'O, ,BSTAN MDZAD PA ZHES BYA BA NI BSTAN PAR
GYUR PA'O, ,GOO TA MA ZHES BYA BA NI, GDUNG

GOO TA MA'I RGYUD YIN PA'I PHYIR TE, DE LA SGRUB PA'I MCHOD PA
MNGON DU BTANG BA STE PHYAG 'TSAL LO, ,DE LTAR DNGOS PO THAMS CAD
KYI NGO BO NYID MED PA NYID DU BSTAN KYANG, SMRA BA NGAN PA DNGOS
PO NGO BO NYID YOD PA NYID LA MNGON PAR ZHEN PA'I BAG CHAGS KYIS
BLO GROS NYAMS PA RAB RIB CAN GYIS YANG DAG PA MA YIN PA

MTHONG BA LTA BU DAG RANG GI PHYOGS BSGRUB PA'I PHYIR PHYIR ZLOG
PA BYED DE, 'DI LA KHYED KYIS BSGRUB PA DANG SUN 'BYIN PA'I TSAD
MA DAG GIS NYE BAR BRTAGS NAS RANG GI PHYOGS GRUB PAR BSTAN PA DE
LA, GAL TE SGRUB PA DANG SUN 'BYIN PA'I TSAD MA DAG NGO BO NYID
MED PA YIN NA NI DE DAG LA RTAG PAR 'DOD PA'I DNGOS

@257B PO'I DE KHO NA RTOGS PA'I MTHU NYID MED DE, NGO BO NYID MED
PA'I PHYIR, DPER NA MO GSHAM GYI BU'I LTA BA LA SOGS PA BZHIN NO,
,'ON TE DE DAG NGO BO NYID YOD PA YIN NA NI DE DAG BZHIN DU DNGOS
PO THAMS CAD 'GRUB PAS BSTAN BCOS MTHA' DAG TU BSTAN PA'I RJES SU
DPAG PA DAG MA NGES PA NYID KYANG YIN

NO ZHE'O, ,DE LA 'DIR GAL TE GTAN TSIGS KYI DON NGO BO NYID MED
PA'I PHYIR YOD PA MA YIN NO ZHES BYA BA YIN PAR 'DOD NA NI RANG
LA GTAN TSIGS KYI DON MA GRUB PA NYID DO, ,CI STE GZHAN YIN NA NI
GZHAN LA'O, ,DON DAM PAR TSAD MA LA SOGS PA NGO BO NYID MED PAS
MTHU NYID SEL BAR BYED NA NI GRUB PA LA

SGRUB PA YIN NO, ,THA SNYAD DU NI KHAS BLANGS PAS GNOD DO, ,DON
DAM PAR TSAD MA RNAMS LA YANG RTOGS PAR BYA BA RTOGS PA DANG, YID
CHES PAR BYA BA STON PA'I MTHU NYID MED DE, 'DUS BYAS YIN PA'I
PHYIR DPER NA BONG BA BZHIN NO, ,DE BZHIN DU SKYE BA CAN NYID
DANG, RKYEN GYI DBYE BAS THA DAD PA NYID DANG,

'JIG PA NYID DANG, RTOGS PAR BYA BA NYID DANG BRJOD PAR BYA BA
NYID LA SOGS PA'I GTAN TSIGS DAG GI PHYIR RO ZHES KYANG RJES SU
DPAG PA RGYAS PAR BRJOD PAR BYA STE, SNGAR BSTAN PA'I TSUL GYIS
SPYIR SKYE BA BKAG PA'I PHYIR DANG, BYA BA BKAG PA'I PHYIR RO,
,KHYAD PAR LAS DGAG PAR BYA BA NI DON DAM PAR MNGON

SUM LA MNGON SUM GYI NGO BO NYID MED DO, DBANG PO LA BRTEN PA'I
PHYIR DPER NA 'KHRUL PA'I SHES PA BZHIN NO, ,DE BZHIN DU DON DAM
PAR RJES SU DPAG PA LA YANG RJES SU DPAG PA'I NGO BO NYID MED DE,
TSAD MA YIN PA'I PHYIR DPER NA MNGON SUM BZHIN NO, ,YANG NA DON
DAM PAR RJES SU DPAG PA NI TSAD MA

MA YIN TE, RNAM PAR RTOG PA YIN PA'I PHYIR DPER NA SDONG DUM LA
MIR SHES PA BZHIN NO, ,DE BZHIN DU DAM BCAS PA LA SOGS PA SGRUB
PA'I YAN LAG RNAMS LA YANG, DE DAG GI BSGRUB PAR BYA BA BSTAN PA
NI BSGRUB PAR BYA BA NGES PAR GZUNG BA STE, SGRUB PAR 'DOD PAS
BSGRUB PAR BYA BA NYID DU 'DOD PA'I

PHYOGS DON 'GAL BA LA SOGS PAS MA BRTZAMS PA GANG YIN PA NI DAM
BCAS PA'I MTSAN NYID YIN NO, ,DE LA GANG DAG SGRUB PA DANG SUN
'BYIN PA DAG DON DAM PA PA YIN PAR SMRA BA DE DAG LA 'DI SKAD CES
DRI BAR BYA STE, BSGRUB PAR BYA BA GANG YIN, GRUB PA'AM 'ON TE MA
GRUB PA YIN, DE LA GAL TE

@258A *, ,GRUB PA YIN NA NI DE SGRUB PA DON MED PA NYID DO, ,'ON
TE MA GRUB PA YIN NA NI DON DAM PAR DE BSGRUB PAR BYA BA MA YIN
TE, MA GRUB PA YIN PA'I PHYIR DPER NA RI BONG GI RVA'I YON PO
NYID BZHIN NO, ,CI STE YANG 'DI SNYAM DU RANG DANG GNYI GA LA MA
GRUB PA BSGRUB PAR BYA BA MA YIN NO ZHE NA NI GRUB

PA LA SGRUB PA YIN NO, ,'ON TE GZHAN LA MA GRUB PA BSGRUB PAR BYA
BA MA YIN NO ZHE NA NI DPE MED DE, RI BONG GI RVA MED PAS SGRUB
PA'I CHOS MED PA'I PHYIR DANG, GTAN TSIGS KYI DON KYANG MA GRUB
PA NYID YIN NO SNYAM DU SEMS NA, GTAN TSIGS SPYIR BRJOD PA'I
PHYIR DANG, DPE LA YANG SPYIR RJES SU

'GRO BA BSTAN PA'I PHYIR DANG, GZHAN LA MA GRUB PA NYID KYANG
BKAG PA'I PHYIR GRUB PA LA SGRUB PA MA YIN LA, DPE DANG GTAN
TSIGS MED PA YANG MA YIN NO, ,GAL TE BYA BA DANG GDUL BA BZHIN DU
BSGRUB PAR BYA BA 'GRUB BO ZHE NA, DE NI LAN MA YIN TE, BRGAL
ZHING BRTAG PA MTSUNGS PA DANG,

LAN BTAB ZIN PA'I PHYIR RO, ,GAL TE LAN MA YIN PA MA YIN TE, NUS
PA'I DON MA YIN PA'I PHYIR RO ZHE NA, DE YANG LAN MA YIN TE,
BRGAL ZHING BRTAG PA MTSUNGS PA DANG, LAN BTAB ZIN PA'I PHYIR RO
ZHES BYA BA DE NYID KYIS LAN BTAB ZIN PA'I PHYIR RO, ,DON DAM PAR
DAM BCAS PA NI SGRUB PAR

BYED PA MA YIN TE, BSTAN PAR BYA BA'I DON DAM BCAS PA YIN PA'I
PHYIR, DAM BCAS PA TZAM SMRA BAS BSTAN PA'I DAM BCAS PA BZHIN NO,
,DON DAM PAR GTAN TSIGS KYANG BSGRUB PAR BYA BA'I DON SGRUB PA'I
BYED PA MA YIN TE, DPE DANG CHOS MTHUN PA'I PHYIR DANG, MI MTHUN
PA'I PHYOGS KYI KHYAD PAR CAN YIN PA'I

PHYIR DANG, PHYOGS KYI CHOS YIN PA'I PHYIR DPER NA MA NGES PA
BZHIN NO, ,DON DAM PAR MTSAN NYID GSUM PA'I GTAN TSIGS KYANG
BSGRUB PAR BYA BA'I DON GO BAR BYED PA MA YIN TE, MTSAN NYID GSUM
PA YIN PA'I PHYIR DPER NA 'GAL BAS BZLOG PA BZHIN NO, ,DON DAM
PAR MTSAN NYID GSUM PA'I GTAN TSIGS KHYAD

PAR CAN 'GAL BAS MA BZLOG PA YANG BSGRUB PAR BYA BA'I DON SGRUB
PAR BYED PA MA YIN TE, PHYOGS KYI CHOS YIN PA'I PHYIR DPER NA
'GAL BA BZHIN NO, ,DE BZHIN DU DON DAM PAR DPE NI BSGRUB PAR BYA
BA'I DON GO BAR BYED PA MA YIN TE, BSGRUB PAR BYA BA DANG, SGRUB
PA'I CHOS DANG LDAN PA'I PHYIR

@258B DPER NA NAM MKHA' RTAG PA YIN LA LUS CAN MA YIN PAS SGRA
RTAG PA BZHIN NO, ,GAL TE YAN LAG TSANG BA'I TSIG NI SGRUB PA
NYID YIN PAR DAM BCAS PA'I PHYIR SKYON MED DO ZHE NA, YAN LAG
TSANG BA'I TSIG GANG GI SGRUB PA YIN ZHES BRJOD PAR BYA'O, ,GAL
TE BSGRUB PAR BYA BA'I PHYIR ZHE NA, DE NI LAN

MA YIN TE, DE NYID BSTAN KYANG DKA' BA'I PHYIR RO, ,DON DAM PAR
YAN LAG TSANG BA'I TSIG KYANG BSGRUB PAR BYA BA'I DON SGRUB PAR
BYED PA MA YIN TE, YAN LAG TSANG BA YIN PA'I PHYIR DPER NA, RTOG
GE PHYI MAS GNOD PAR 'GYUR BA BZHIN NO, ,GAL TE RTOG GE PHYI MAS
GNOD PAR GYUR PA NYID MA

YIN TE, YAN LAG TSANG BA'I TSIG NI SGRUB PA YIN NO ZHE NA, DES NI
MI NUS TE, DPER NA 'DI LTA BU'O ZHES BYA BA'I RJES SU 'GRO BA MED
PA'I PHYIR RO, ,YAN LAG TSANG BA'I TSIG KHYAD PAR CAN SGRUB PA MA
YIN PA NYID PHYOGS SU BYAS PA LA YANG GZHAN YAN LAG TSANG BA YIN
PA'I PHYIR DPER NA RTOG GE PHYI

MAS GNOD PAR GYUR PA BZHIN NO ZHES BKAG PA KHO NA'I PHYIR DE YANG
RIGS PA MA YIN NO, ,DE BZHIN DU DON DAM PAR SUN 'BYIN PA'I NGO BO
NYID MED DE, TSIG GI NGO BO NYID YIN PA'I PHYIR DPER NA SUN 'BYIN
PA LTAR SNANG BA'I SGRUB PA LA SOGS PA BZHIN NO ZHES BRJOD PAR
BYA'O, ,DE'I PHYIR DE LTAR TSAD MA LA

SOGS PA MA GRUB PA'I PHYIR DE BZHIN DU GZHAL BYA YANG MA GRUB PAS
GTAN TSIGS SNGA MA DAG MA NGES PA NYID KYANG MA YIN TE, ZHAR LA
BSHAD PAS CHOG GO , ,DE LA 'DIR RAB TU BYED PA'I DON NI PHA ROL
PO DAG GIS SGRUB PA SMRAS PA'I SUN DBYUNG BA BRJOD PAS LTA BA
STONG PA NYID DU BSTAN PA YIN NO, ,DE'I PHYIR

RAB KYI RTZAL GYIS RNAM PAR GNON PA, GZUGS NI LTA BA'I RNAM PA
YANG MA YIN LA LTA BA'I RNAM PA SPANGS PA YANG MA YIN NO, ,DE
BZHIN DU TSOR BA DANG, 'DU SHES DANG, 'DU BYED RNAMS DANG, RNAM
PAR SHES PA YANG LTA BA'I RNAM PA YANG MA YIN LA LTA BA'I RNAM PA
SPANGS PA YANG MA YIN NO, ,GZUGS

DANG, TSOR BA DANG, 'DU SHES DANG, 'DU BYED RNAMS DANG, RNAM PAR
SHES PA LTA BA'I RNAM PA SPANGS PA YANG MA YIN PA NYID DO, ,GANG
YIN PA DE NI SHES RAB KYI PHA ROL TU PHYIN PA'O ZHES BYA BA LA
SOGS PA GSUNGS PA'O, ,DE BZHIN DU RTEN CING 'BREL PAR 'BYUNG BA
SKYE BA MED PA LA SOGS PA'I KHYAD

@259A *, ,PAR DANG LDAN PA BSTAN PAS BSTAN BCOS KYI DON RNAM PAR
MI RTOG PA'I YE SHES BDUD RTZI'I DE KHO NA NYID RNAM PAR MI RTOG
PA'I DON DAM PA STON KA'I NAM MKHA' DRI MA MED PA LTA BU'I YUL
CAN SPROS PA MA LUS PA LEGS PAR NYE BAR ZHI BA THA DAD PA NYID
DANG GCIG PA NYID DANG BRAL BA ZHI BA SO SO RANG

RIG PAR BYA BA BSTAN PA GRUB PA YIN NO, ,BCOM LDAN 'DAS KYI TSUL
NI DE KHO NA NYID YIN YANG NGAN RTOG RNAMS DAD PAR MI BYED PA'I
PHYIR RJES SU DPAG PA GTZO CHE BAS DE'I PHYIR DE YONGS SU GZUNG
NGO, ,'JIG RTEN SNANG MDZAD GZHAN DON KHAMS RNAMS SANGS RGYAS
NYID 'THOB MDZAD SLAD DU, ,SHES RAB PHA ROL

PHYIN SOGS MDO SDE GSUNGS TSUL GSAL BAR STON PA NA, ,THUB DBANG
SRAS PO KLU SGRUB GSUNGS PA DBU MA'I BSTAN BCOS GANG YIN PA, ,DE
YI RNAM BSHAD LTA NGAN ZHI BYED SHES RAB SGRON MA BDAG GIS BYAS,
,SHES RAB SGRON MA ZHES BYA 'DI BYAS DGE BA RAB DKON GANG THOB
PA, ,DES NI SANGS RGYAS GO 'PHANG

SHES RAB SGRON MAS RTOGS BYA RTOG MED TSUL, ,TSIG BLO KUN 'DAS
MKHA' LTAR DRI MED MI RTOG 'JIG MED DE THOB NAS, ,'JIG RTEN DAG
LA'ANG SHES RAB SGRON SNANG MUN SEL MYUR DU BYED PAR SHOG ,SLOB
DPON LEGS LDAN BYED KYIS NYE BAR SBYAR BA, DBU MA'I RTZA BA'I
'GREL PA SHES RAB SGRON MA LAS LTA BA

BRTAG PA ZHES BYA BA STE, RAB TU BYED PA NYI SHU BDUN PA STE THA
MA'O,, ,,DBU MA'I RTZA BA'I TSIG LE 'UR BYAS PA SHES RAB CES BYA
BA THEG PA CHEN PO'I CHOS MNGON PA RNAM PAR GZHAG PA, DON DAM
PA'I DE KHO NA YANG DAG PAR STON PA, SHES RAB KYI PHA ROL TU
PHYIN PA'I TSUL GSAL BAR BYED PA, SLOB DPON

BDAG NYID CHEN PO 'PHAGS PA KLU SGRUB MI 'PHROGS PA'I MKHYEN RAB
DANG THUGS RJER LDAN PA, DE BZHIN GSHEGS PA'I THEG PA BLA NA MED
PA'I TSUL RAB TU BYED PA, RAB TU DGA' BA'I SA BSGRUBS NAS BDE BA
CAN GYI ZHING DU GSHEGS PA 'JIG RTEN GYI KHAMS DANG BA'I 'OD CES
BYA BAR DE BZHIN GSHEGS PA

YE SHES 'BYUNG GNAS 'OD CES BYA BAR 'GYUR BAS MDZAD PA, DE'I
'BREL PA SHES RAB SGRON MA THEG PA MCHOG GI TSUL SGRUB PAR BYED
PA, LTA BA NGAN PA'I DRI MA SEL BAR BYED PA, RJES SU DPAG PA
DANG, SUN DBYUNG BA'I GSAL BA DANG, DE KHO NA STON PA, SLOB DPON
LEGS LDAN BYED 'PHAGS PA SPYAN

@259B RAS GZIGS DBANG PHYUG GI DAM PA MCHOG BRNYES PA, BDAG DANG
GZHAN GYI GRUB PA'I MTHA' RGYA MTSO'I PHA ROL TU BYED PA BYON PA,
RIG SNGAGS 'CHANG GRUB PA'I GNAS KHYAD PAR CAN DU GSHEGS PA, SKU
TSE 'DI NYID KYIS RDO RJE'I GDAN BGROD PA'I THUGS DAM CAN GYIS
NYE BAR SBYAR BA RDZOGS SO,, ,,

DBANG PHYUG DAM PA'I MNGA' BDAG ,RGYAL PO CHEN PO DPAL LHA BTZAN
PO'I BKA' LUNG GIS, RGYA GAR GYI MKHAN PO THEG PA CHEN PO DBU MA
PA DZNY'A NA GARBHA DANG BOD KYI ZHU CHEN GYI LO TZ'A BA DGE
SLONG COG RO KLU'I RGYAL MTSAN GYIS BSGYUR CING ZHU CHEN BGYIS TE
GTAN LA PHAB PA,, ,,'DI LA RAB TU BYED PA NYI SHU BDUN PA, SHLO
KA

DRUG STONG YOD PA, BAM PO NYI SHUR BYAS SO,, 