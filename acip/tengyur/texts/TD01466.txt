@45B #, ,RGYA GAR SKAD
DU, SHR'I TZAKRA SAMBA RA P'U DZA ME GHA BI DHI:, BOD SKAD DU,
DPAL 'KHOR LO SNGOM PA'I PHYI ROL GYI MCHOD PA'I CHO GA ,DPAL RDO
RJE SEMS DPA' LA PHYAG 'TSAL LO, ,BLA MA DAM PA'I ZHABS PA DA LA,,

@46A *, ,BTUNG DE MAN NGAG JI LTAR BAR, ,BDAG GIS BDE MCHOG RGYUD
BRTEN NAS, ,PHYI MCHOD CHO GA GSAL POR BSDU, ,'DIR RNAL 'BYOR BA
DPAL 'KHOR LO BDE MCHOG GI DKYIL 'KHOR LA MCHOD PAR 'DOD PAS NANG
PAR SNGA BAR LANGS PA'AM, SKABS JI LTA BA YANG RUNG

STE BDE MCHOG GI RNAL 'BYOR DANG LDAN PA KHO NA'I SNGAGS PAS SA
PHYOGS GTZANG MAR LAG PA BZHAG LA AOm SUMBHA NI SUMBHA ZHES BYA
BA BRJOD DE BDUD RTZI RIL BU DRI ZHIM PO LA SOGS PA'AM RDZAS GANG
YANG RUNG, BA LANG GI LCI BA'I RIL BUS DKYIL 'KHOR GRU BZHI PA
BYUGS NAS DE'I DBUS SU LAG PA

BZHAG STE PU DZ'A LA SOGS PA'I YI GE NYI SHU RTZA BZHI GNAS DANG
NYE BA'I GNAS LA SOGS PA SA BCU'I RANG BZHIN RNAMS DE DANG DE'I
SAR LHAG PAR MOS PA SNGON DU 'GRO BAS BRJOD PAR BYA'O, ,DE NAS
DKYIL 'KHOR DE NYID DU YUD TZAM GYIS 'BYUNG BA BZHI LA GNAS PA'I
RI RAB KYI STENG GI SNA

TSOGS PADMA ZLA BA LA RANG GI SNYING GNAS BYUNG BA'I H'Um DE NYID
BZHAG NAS SA BON DE'I 'OD ZER RNAMS KYIS YE SHES KYI DKYIL 'KHOR
SPYAN DRANGS LA YI GE H'Um DE LA BCUG STE DE YONGS SU GYUR PA LAS
BCOM LDAN 'DAS 'KHOR DANG BCAS PA RNAM PA THAMS CAD YONGS SU
RDZOGS PAR BLTA PAR BYA'O,,

DE NAS SNYING GA'I SA BON LAS BYUNG BA'I PI WANG MA LA SOGS PA'I
LHA MO RNAMS KYIS YANG DAG PAR MCHOD CING DE LAS BYUNG BA'I RIN
PO CHE SNA BDUN YANG PHUL TE CHOG JI LTA BA BZHIN SBYANGS PA'I
LAG PA G-YON PAS DKYIL 'KHOR GYI DBUS SU YI GE GSUM GYIS ME TOG
DGOD DO, ,DE NAS DE NYID DU

BCOM LDAN 'DAS DANG BCOM LDAN 'DAS MA'I SNYING PO RNAMS KYIS SO,
,DE NAS MKHA' 'GRO MA LA SOGS PA NAS GSHIN RJE 'JOMS MA'I MTHAR
THUG PA RNAMS LA RANG RANG GI SNGAGS KYIS PHYOGS RNAMS SU G-YON
SKOR, MTSAMS SU G-YAS SKOR GYIS GNAS JI LTA BA BZHIN DU

ME TOG DGOD DO, ,DE NAS LAG PA LA BKOD PA'I LHA RNAMS LA DE DANG
DE'I GNAS SU AOm HA ZHES BYA BA LA SOGS PA DE DANG DE'I SNGAGS
RNAMS KYIS MCHOD PAR BYA'O, ,DE NAS LAG PA G-YON PA NA GNAS PA'I
ME TOG DE RKANG PA BRGYAD PA'I SNGAGS BRJOD PA SNGON DU 'GRO BAS
DKYIL

@46B 'KHOR DU DOR TE MGO POR THAL MO SBYAR BA SNGON DU 'GRO BAS
LHA'I DKYIL 'KHOR DE BDAG NYID LA GZHUG PAR BYA'O, ,DE NAS SNYING
BO NAS BRTZAMS TE RKANG PA BRGYAD PA'I MTHAR THUG PA'I SNGAGS KYI
BSTOD PA SNGON DU 'GRO BA CAN JI LTAR BSTAN PA'I BSTOD PA RNAMS
KYIS YANG DAG PAR BSTOD

NAS NUS PA JI LTA BAR SDIG PA BSHAGS PA LA SOGS PA DANG BSAM GTAN
DANG SNGAGS BZLAS PA DANG SMON LAM GDAB PA LA SOGS PA BYAS TE YI
GE BRGYA PA BTON NAS AOm YO GA SHUDDHA: SARBBA DHARM'A YO GA
SHUDDHO&HAm ZHES BYA BA'I SNGAGS DANG BCAS PAS BADZRA MU:
ZHES BYA BAS GSHEGS SU GSOL TE 'KHOR

LO DE BDAG NYID LA GZHUG PAR BYA'O, ,DE NAS DKYIL 'KHOR GYI RI MO
BRI BAR BYA'O, ,PHYI ROL MCHOD TSUL LEGS PAR BSDUS, ,BDAG GIS
BSOD NAMS GANG BSAGS PA, ,DES NI 'GRO BA MA LUS KUN, ,SANGS RGYAS
MCHOD PA'I RJES GZHOL SHOG ,DPAL 'KHOR LO SNGOM

PA'I PHYI ROL MCHOD PA'I CHO GA DPAL PRADZNY'A RAKshI TAS MDZAD
PA RDZOGS SO,, ,,DPAL SU MA TI K'I RTI DANG SGRA BSGYUR GYI LO
TZ'A BA BLO LDAN SHES RAB KYIS BSGYUR BA'O,,