@150A #, ,RGYA GAR SKAD DU, MA H'A MU
DR'A BADZRA G'I TI N'A MA, BOD SKAD DU, PHYAG RGYA CHEN PO RDO
RJE'I GLU ZHES BYA BA, DPAL SHA BA RI DBANG PHYUG LA PHYAG 'TSAL
LO, ,NA MO DHARMA K'A YA, MA H'A SU KHA YE, KYE HO GNYIS MED RDO
RJE 'DI LTAR NYON, ,GANG

ZHIG MIG MED PA YIS LAM MKHAN BSTEN, ,BU CHUNG DPA' BO MA LA RAG
LUS TE, ,ME LONG BSTAN PAS BZHIN GYI DKYIL 'KHOR GSAL, ,NGANG
PA'I MCHU YIS CHU DANG 'O MA 'BYED, ,BSKAL PA'I MUN PA SEL BYED
SGRON ME STE, ,GTER GYI BANG MDZOD 'BYED PA'I LDE MIG

MCHOG ,MI ZAD GTER CHEN 'BYIN PA'I RGYAL PO BSTEN, ,DBUL PO BSTEN
PAS BDAG NYID DBUL POR 'GYUR, ,NAM MKHA' RGYA MTSO NYI ZLA GSUM
LDAN BSTEN, ,NE TZO'I KHA THON SNYAN PAS CI ZHIG PHAN, ,'DAB
CHAGS BU NI MKHA' LA 'PHUR NA BDE, ,DUD 'GRO G-YANG LA

BSKYUR NA GSON MI RUNG, ,NYI ZLA GZA' BRAL SPRIN RLUNG BTAB NA
GSAL, ,SPRIN SANGS RGYUR KYANG GZAS ZIN SNANG BA MED, ,CHU SKYES
PADMA'I BCUD NI BUNG BAS LEN, ,SHA SBRANG DRUNG NA GNAS KYANG DE
LTAR MIN, ,CHU SHEL CHU NI RKYEN DANG 'DZOM PA GCES, ,SENG GE'I
'O MA SNOD

NGAN PHAL PAR MIN, ,AOm A'A: H'Um AE MA HO, ,SNANG SRID THAMS CAD
NAM MKHA' NYID LAS BYUNG, ,NAM MKHA' YOD MED PHYOGS RGYU KHA DOG
BRAL, ,THOG MA BAR DANG THA MA 'GRO 'ONG MED, ,'BYUNG BZHI RAB TU
'KHRUGS KYANG 'GYUR MI SRID, ,RKYEN GYIS DKAR NAG SNANG YANG DKAR
NAG

MED; ,RGYA MTSO GTING ZAB RGYA CHE SNA TSOGS 'CHAR, ,DPA' RLABS
RI BO 'DRA YANG RGYA MTSO'I NGANG, ,CHAB ROM BRAG 'DRA CHU LAS
YONGS MA 'DAS, ,SA LA SNA TSOGS 'KHRUNGS KYANG ZAD PA MED,
,BSREGS BCAD BDAR YANG GSER GYI NGO MI 'GYUR, ,ME NI TSA ZHING
CHU NI RLAN MI

@150B 'BRAL; ,SPRUL PA DRUG NI RAB TU RTOGS PAR GYIS, ,NAM MKHA'
STONG LAS STONG PA 'BYUNG BA STE, ,RKYEN GYIS ME CHU 'BYUNG YANG
SHEL GYI NGO MI 'GYUR, ,BKA' RTAGS PHYAG RGYA GNYUG MA ZHES BRJOD
DO, ,SA 'OG GSER DANG GYAD KYI NOR BU DANG, ,DBUL PO'I GTER DANG
BUM PA'I

MAR ME LTAS, ,NOR BU RIN CHEN MI GTZANG 'DAM DU BYING, ,SGYU MAR
MA SHES RGYAL PO AA THANG CHAD, ,THAG PA SBRUL DU MTHONG BAS
BRGYAL NAS SHI, ,MAR ME NYI MA DMUS LONG MUN PAR SNANG, ,MI
GTZANG DRI ZA TZANDAN DRI LA 'BROS, ,MIG SKYON CAN GYIS ZLA BA
GNYIS SU MTHONG, ,

GLANG PO BZHAG NAS GLANG PO'I RJES TSOL BA, ,BU CHUNG ME LONG
GZUGS BRNYAN MTHONG BAS DGA', ,RI DAGS 'KHRUL PA SMIG RGYU CHU LA
SNYEG ,GSER MA SHES PAR GAN PHYE MA 'CHANG, ,KO CHU GLANG RJES
CHU NI MYUR DU SKAM, ,RKYAL MED PA DAG RGYA MTSOR ZHUGS NA
'BYING, ,LAM MKHAN

MED PAR DMUN LONG LAM 'GRO DANG, ,'DAB GSHOG MED PA'I BYA DAG
'PHUR NA LTUNG, ,DUG LO BREGS NAS BSGYUR KYANG CI ZHIG PHAN, ,MUN
KHUNG DAG TU SGRON ME BTEG PAS GSAL, ,THAG PA GCIG CHOD MDUD PA
BRGYA GROL TE, ,THAG PA MES TSIG DAG GIS 'CHING MI NUS, ,

GSER 'GYUR RTZI YIS ZANGS LCAGS GSER DU 'GYUR, ,RMA BYAS BTZAN
DUG ZOS PAS SPU THOG RGYAS, ,MIG DANG LDAN PAS RKANG PA GAR GZHAG
PHYIN, ,DBANG GI RGYAL PO GCIG LA 'DOD DGU RDZOGS, ,KHYUNG PHRUG
GSHOG RDZOGS MKHA' LA 'PHUR NA BDE, ,MAR ME BTEG

PAS MUN PA'I LAM GSAL ZHING, ,CANG SHES SGROG TU BCUG PA PHYE BAS
GROL, ,NGANG PA CHU LA 'O MA LEN PA LTOS, ,DGRA SKUGS BTZAL BAS
'JIGS PA SANGS NAS 'GRO, ,NAM MKHA' MA MTHONG NAM MKHA' MTHONG BA
STE, ,RGYA DANG RGYA YI 'BUR NI LOG PAR 'BYUNG, ,MAR ME

BSAD PAS LUS DANG GRIB MA MED, ,SGYU MA BSHIG PAS 'DU SHES RNAM
LNGA SPANGS, ,CHU LA CHU BZHAG DE NYID DBYER MED 'GYUR, ,NAM
MKHA'I ME TOG RI BONG RVA ZHES BYA, ,GZINGS LA 'PHUR BA'I BYA NI
SLAR LA LDOG ,GANG ZHIG CHAB ROM SPANGS NAS CHU TSOL BA, ,RGYU
RKYEN RTZOL

@151A *, ,BAS BYAS PA RANG 'BYUNG MIN, ,DBUL PO MI NOR RGYA YIS
'DEBS PA DANG, ,SA BON 'BRAS BU THA DAD 'DZIN PA 'KHRUL, ,RKUN MA
NGOS MA ZIN PAR RAB MDA' SBREN [?], ,KYE MA 'DI NI SPRUL DANG RIG
SNGAGS MTSON CHA 'DRA, ,RTA RNGAS SPRUL LA MDUD PA BRGYA BA PA

GROL; ,MKHA' LA MDUNG BSKOR LAS ZIN SKYES BU BDE, ,KHYUD CHEN
MKHA' LDING NYAM NGA 'JIGS PA MED, ,RI MTHO'I KHA NA YUL KHAMS
SNA TSOGS GSAL, ,BU YI SDUG BSNGAL MA YIS MTHONG MI BZOD, ,RAL
GRI NGAR MAS DNGOS PO MA LUS GCOD, ,SMYON PAR GYUR

KYANG DUG LA REG MI BYED, ,BU CHUNG YIN YANG GTZUG GI NOR MI
'BRAL, ,A'A: AOm H'Um, AE MA HO, ,ME DON GNYER BAS DU BA SHUGS
KYIS 'BYUNG, ,NOR BU RNYED NA SO NAM 'BAD MI DGOS, ,MI GCIG SKYES
PAS SHING LA 'DOD LNGA 'BYUNG, ,SKYUR PO ZOS NA MTHONG BAS NYAMS
SU MYONG,,

SNGAR 'DRIS MI DANG PHRAD NA THE TSOM MED, ,SKYES BU NAM MKHAS
BZUNG BA THAR MI SRID, ,RMI LAM SGYU MA'I MTSON GYIS GNOD PA MED,
,DNGUL RDO'O MA BUR SHING TIL MAR LTOS, ,CHU NI MTHONG DANG THOS
PAS SKOM MI SEL, ,SMAN PA'I NGAG MI NYAN PA'I NAD PA DE, ,ZAS NOR
BYIN PAS

RANG NYID BKRES NAS SHI, ,GTER MDZOD BGRANGS PAS RANG GIS THOB PA
MED, ,'ON PA SIL SNYAN LONG BA RI MO MKHAN, ,BYIS PA MNA' GTAM
DMUS LONG YUL KHAMS STON, ,SGO NGA MA YIS GAB NA BYE'U PHRUG
SMIN, ,RDO LA BZHU BTUL BYAS NA RIN CHEN NOR, ,SPANG MA MNAN NAS

BSINGS PAS GAR CHANG 'BYUNG, ,BU CHUNG GSOS PAS DPA' BO'I LAS
RNAMS NUS, ,RGYAL BU TSAR NAS YUL KHAMS DBANG THOB STE, ,MKHA' LA
SPRIN DENGS 'KHYAGS PA CHUR THIM 'GYUR, ,MKHA' LDING RGYAL PO
SPRO BSDU MED PAR GNAS, ,CHU NI MA RNYOGS RANG DANGS NYID DU

ZHOG ,JI LTAR MKHAS PAS BA LANG SKYONG BA BZHIN, ,BRTAN GSAL RNO
BA MAR MO'I SNYING PO LTOS, ,SGYU MA'I SKYES BU CHAGS ZHEN RTZIS
GDAB MED, ,BYA NI NAM MKHAR RTEN MED GNAS PAR BYED, ,TSOGS MA
RNAMS KYIS RAS GOS DAG PAR BKRU, ,MKHAR SPE RTZIG NA 'GRAM GZHI

@151B LEGS PAR THING, ,MA YI SDUG BSNGAL BU YIS MTHONG BAR GYIS,
,YID BZHIN NOR BU SPYI BO'I GCUG TU BZHAG ,NAM MKHA' LTA NA 'JA'
TSON LUS SU BSGYUR, ,DMU RGOD RTA NI THABS KYIS ZUNG LA 'TSOS,
,RI GZAR 'BAB CHU YANG YANG BRDABS NA DRUNGS, ,SPRE'U ZIN NA KUN

LA YANG RTZAL SBYANG, ,BSAGS PA'I YO BYAD CHAGS MED KUN LA SBYIN,
,BYING ZHING RMUGS NA 'DAB CHAGS MKHA' LA SPUR, ,YANG NA BUM PA
KHA SBYOR RLUNG GIS KHONG, ,RGOD NA KHONG STONG RKUN MA SPRIN LA
LTOS, ,RGYA MTSO'I DPA' RLABS CHU ZLAR SHES PAR BYA, ,RKUN MA
MTHONG ZHING

TSOR NA LDOG PAR NGES, ,RTZA BA SMAN NA THAMS CAD SMAN ZHES BYA,
,NOR BU RIN CHEN SA YI GTER DU SBA, ,YANG NA RI DAGS GSAR SONG
DER LA GSOD, ,LTOGS NA DUG LA SNGAGS KYIS BTAB LA BZA', ,SNYOMS
LAS BYIS PA'I NYAM NGA G-YANG SA LTOS, ,SNYING LA GCES PA DUR KHROD

GNAS SU SKYOL, ,NA TSA BYUNG NA RKYAL PA STONG PAR GYIS, ,DE LA
BUG THOD LA MES TSIG ME LA GDUNGS, ,SMAN MA ZHU NA SLAR YANG NAD
DU 'GYUR, ,RTZA DANG GSER GNYIS 'CHING BYED KHYAD PAR MED, ,SHES
PA 'THUMS NA YUL KHAMS SKOR ZHING BLTA, ,RKANG 'GROS BUL NA 'OG
RTA

ROL LA SPOS, ,DPA' RTZAL ZHEN NA DPA' RTZAL KUN LA SBYANG, ,ME
DON GNYER BAS GTZUB SHING DRAG TU GTZUBS, ,RI BO MI BSKYOD CHU BO
RGYUN CHAD MED, ,GSER GLING PHYIN NAS SA RDO BTZAL MI RNYED,
,SHING BRAL 'DAB MA SHIN DU YANG LA SOGS, ,YID BZHIN NOR BU YOD
NA DGOS

'DOD 'BYUNG, ,A'A: AOm H'Um, AE MA HO, ,BYA 'PHUR NAM MKHA' DAG
LAS MI 'DA' STE, ,SNA TSOGS NOR BU TSON GYI KHA DOG SNANG, ,GSER
DANG GSER GYI RGYAN LA 'GYUR BA MED, ,'DAM SKYES PADMA 'DAM GYIS
MI GOS SO, ,GANG DAG 'JIGS SAR SKYEL MA SANGS NAS 'GRO, ,RGYAL

PO GANG ZHIG RGYAL SRID BOR NAS 'KHYAM, ,SUM CU RTZA GSUM THOS PA
NE TSO'I CHOS, ,CHU LA MAR KHU BLUGS PAS 'DRES PA MIN, ,BYA RGOD
RNYIS ZIN GLANG CHEN 'DAM DU BYING, ,NOR BU RIN CHEN LUNG KHUNG
DAG TU BOR, ,RGYAL BLON 'DZOM NA RGYAL SRID MNGA' THANG 'PHEL,
,MIG DANG

@152A *, ,RKANG PAR LDAN PAS DON SAR PHYIN, ,DPA' BO'I GO MTSON
BLON PO BKA' RTAGS KHYER, ,RTZIS MED SMYON PA ZHEN MED BU CHUNG
DANG, ,RTOG MED PHRAG DANG GLANG CHEN CHUR 'JUG LTOS, ,PHRAG RGOD
RNAMS NI DUG SPRUL MI GTONG ZA, ,DBUL PO RIN CHEN RGYAL PO'I

MKHAR DU SBA, ,GSO SBYONG SPYAD RNAMS RIG PA MDA' YIS BSNUN, ,YUL
KHAMS KUN GYI DGRA RNAMS SRID DU GCAD, ,DPA' BO GANG YIN DE YIS
DGRA RNAMS 'DUL, ,MKHA' LDING RGYAL PO PHYE LEB SPYOD YUL MIN,
,RIGS NGAN RGYAL PO WA YIS SENG LPAGS GYON, ,NAGS

LA ME MCHED GDONG DU GAR BAB SREG ,ME 'BAR BA LA RLUNG GIS BSKYOD
NA 'BAR, ,RIN CHEN SNOD SBYAR MI GTZANG PHYIS PA SANGS, ,SMYON PA
BU CHUNG KHYI PHAG SENG GE BZHIN, ,A'A: AOm H'Um, AE MA HO, ,CHU
RNAMS THAMS CAD RGYA MTSO CHEN POR GCIG ,GANG ZHIG LTOGS PA'I DUS
SU

ZAS STER BA, ,NAD RNAMS GSO BA SMAN PA'I RGYAL PO STE, ,CHU BO
CHEN PO SGROL BA'I MNYEN PA MCHOG ,GNOD PA'I DGRA RNAMS 'DUL BA'I
DPA' BO STE, ,DGE BSHES RGYAL PO PHYOGS MED KUN LA SNYOMS, ,MKHAS
PA DAG GIS 'JA' TSON BLTA BAR BYA, ,GNAD DU BSNUN PA'I

TSOR BA SPANGS PA MED, ,BUNG BA ME TOG DAG LA CHAGS ZHEN BRAL,
,NYA NI RTAG TU CHU LAS YONG MI 'DA', ,RTZI SMAN YOD KYANG DUG LA
REG MI BYED, ,JI LTAR PHYUG PO SO NAM BYED PA LTOS, ,SENG GE'I 'O
MA LKUGS PA'I KHA BZHIN BSDAM, ,SMYON PAS RANG GI SNYING LA MTSON

BSNUN DANG, ,GSHED MAS ZIN PA'I CHAD PAS BCAD PA'I MI, ,SA BON
RUL PA MYU GU YONG MI SKYE, ,TSE LO SUM CU NYI SHU BCU PA BZHIN,
,GANG ZHIG YE SHES NYI MA SHAR NAS NUB, ,DBUL POS NOR BU RIN CHEN
RNYED NAS BOR, ,GANG DAG CANG SHES RTA LA ZHON NAS 'BAB, ,JI

LTAR DBUL PO'I NOR BU RGYAL POS PHROGS, ,YID BZHIN NOR BU MCHOD
NA DGOS 'DOD 'BYUNG, ,DNGUL DKAR ME LONG YANG YANG PHYIS NA GSAL,
,BRGYA BYIN LHA YI LONGS SPYOD 'BAD PA MED, ,ME TOG PADMA BUNG
BA'I TSOGS RNAMS 'DU, ,A'A: AOm H'Um, AE MA HO, ,PO TA LA LA

@152B NAM LANGS NYI SHAR MNYAM, ,'JIM PA'I LOGS LA BTAB PA'I BDE
GSHEGS SKU, ,MYU GU ME TOG 'BRAS BU RIM GYIS SMIN, ,DBANG PO
SKYON DANG BRAL NA GZUGS RNAMS MTHONG, ,SHEL GONG DRI MA MED PA'I
PHYI NANG GSAL, ,SGYU MA MKHAN GYIS MKHAS PA SNA TSOGS STON, ,RDO
RJE

PHA LAM GANG GIS GZHOM PAR MIN, ,YID BZHIN NOR BUS MI MTHUN GNOD
PA SEL, ,SENG GE MNGAL RGYA KHYUNG PHRUG GONG RGYA BRAL, ,MKHA'
LA NYI SHAR 'OD ZER PHYOGS BCUR KHYAB, ,SRIN BU BUNG BA GNAS GYUR
MKHA' LA 'PHYO, ,YID BZHIN NOR BU RTOG MED DGOS 'DOD 'BYUNG,

RANG GIS GRIB MA MTHONG BAS 'BROS PA DANG, ,RI DAGS SMIG RGYU
RNYED PA NOR BA STE, ,DGRA LA ZIN DU MTHONG NA NGES PAR GSOD,
,'KHYAG PA'I RANG BZHIN CHU RU SHES PAR BYOS, ,NYI ZLA'I NGOS LA
'CHAR NUB GSAL 'GRIB MED, ,RIN CHEN BYI DOR BYAS NA DGOS 'DOD
'BYUNG, ,AE

MA HO, ,DE LTAR BSTAN PA'I DON DE THAMS CAD KYANG, ,RANG BZHIN
LAS DANG 'BRAS BU GSUM DU GNAS, ,GZHI LA CHOS SKU LHUN GYIS GRUB
PA NA, ,DE PHYIR SKU GSUM LHUN GYIS GRUB PAR GNAS, ,RANG BZHIN
STONG PA RNAM PAR THAR PA'I SGO, ,LAM NI MTSAN MED RNAM PAR THAR
PA'I

SGO; ,'BRAS BU SMON MED RNAM PAR THAR PA'I SGO, ,SGO GSUM PHYED
PAS SKU GSUM ZHAL MTHONG 'GYUR, ,'ON KYANG THAMS CAD BRDZUN PA'I
RANG BZHIN LA, ,DON LA CHED DU BYA BA CI YANG MED, ,SHIN TU GSANG
BA RDO RJE'I TSIG 'DI DAG ,KHYOD KYIS YE SHES RIGS PAS RTOGS PAR
GYIS,,

DPAL SHA BA RI DBANG PHYUG DANG, MKHA' 'GRO MA YE SHES KYI SPYAN
MA DANG, PADMA'I SPYAN GYI ZHAL SNGA NAS SNYING PO'I DON MGUR DU
BZHENGS PA PHYAG RGYA CHEN PO RDO RJE'I GLU BRDA BRGYUD GSANG
BA'I SGRON MA RDZOGS SO,,