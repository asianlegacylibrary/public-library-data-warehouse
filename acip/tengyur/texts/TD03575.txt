@205A #, ,RGYA GAR SKAD DU, SHUKLA KU RU KULLE S'A
DHA NAm, BOD SKAD DU, RIGS BYED MA DKAR MO'I SGRUB THABS, ,RIGS
BYED MA LA PHYAG 'TSAL NAS, ,BYIS PA RNAMS KYI BLO 'PHEL PHYIR,
,BLA MA'I ZHAL GYI SKU DRIN GYIS, ,BSGOM PA'I RIM PA

BRJOD PAR BYA, ,DANG POR SNGAGS PAS BDAG DANG SEMS CAN THAMS CAD
SDUG BSNGAL BA RNAMS RNAM PAR GROL BAR 'DOD PAS SNGA DRO'I 'THUN
LA LANGS NAS GDOD BKRU BA LA SOGS BYA NAS, ,YID DANG MTHUN PA'I
GNAS SU STAN BDE BA LA 'DUG STE, ,BSAM PA THAMS CAD SNGA BAR

@205B BYAS NAS BDAG NYID RNAL 'BYOR LA GNAS NAS ZHAL BSIL GYIS DE
NYID GSUM GYI SNGAGS KYIS SRUNG BA BYAS NAS, ,RANG GI SNYING GAR
RI BONG 'DZIN PA'I DKYIL 'KHOR DKAR PO BSGOM PAR BYA'O, ,DE'I
STENG DU RANG GI SA BON 'OD ZER 'PHROS TE, 'OD ZER DE RNAMS KYIS
CHOS KYI DBYINGS

NAS BCOM LDAN 'DAS MA SPYAN DRANGS TE, MDUN DU BZHUGS NAS MCHOD
PA RNAM MCHOD PA RNAM PA SNA TSOGS PA'I MCHOD PAS BDE BAR GSHEGS
PAR NAMS MCHOD CING TZANDAN LA SOGS PA'I CHO GAS BZOD PAR GSOL
ZHING BSOD NAMS YONGS SU BSNGO BA DANG SMON LAM BTAB STE, PHYI
NAS AOm SH'U NYA T'A DZNYA NA BADZRA

SVA BH'A WA A'ATMA KO& HAm ZHES PA'I SNGAGS 'DIS STONG PA NYID DU
BSGOMS LA DE NYID GSUM GYIS BYIN GYIS BRLAB BO, ,SLAR YANG BDAG
NYID NAM MKHA'I RI MO BZHIN DU 'OD GSAL GYI SKUR BSAM PAR BYA'O,
,DE'I RJES LA ZLA BA'I DKYIL 'KHOR DKAR PO, ,DE'I STENG DU
HR'I:YIG GI SA BON LAS

SKYES PA'I AUTPAL, ,DE'I STENG DU ZLA BA'I DKYIL 'KHOR GYI STENG
DU GNAS PA'I SA BON BYIN GYIS BRLABS LA, SPRO BA DANG BSDU BA
BYAS NAS DE NYID GSUM GYI SNGAGS KYIS BDAG NYID BCOM LDAN 'DAS MA
PHYAG G-YAS PA DANG, G-YON PA DAG GIS AUTPAL LA'I BA GRANG PHRENG
DANG, BDUD RTZI'I BUM PA

BSNAMS PA, SPYAN GSUM PA, PADMA 'DZIN PA LA SOGS PA'I DE BZHIN
GSHEGS PA THAMS CAD DANG, ,PI WANG MA LAS SOGS PA'I LHA MO BCU
DRUG GIS DBANG BSKUR ZHING 'DOD PAG TU MED PAS DBU BRGYAN PA, ,ME
TOG SNA TSOGS PAS NYE BAR MDZES SHING RAL PA'I THOR TSUGS CAN,
,SGEG PA

LA SOGS PA'I NYAMS DANG LDAN PA, PHYAG G-YAS PA'I YAL GA CUNG ZAD
BGRANG PHRENG GI 'OD KYIS SNANG BAR MDZAD PA 'O MA'I RGYA MTSOR
CHU SKYES 'DAB MA DKAR PO LA GNAS PA'I ZLA BA'I STENG DU SEMS
DPA'I SKYIL KRUNG GIS BZHUGS PA, LAG GDUB DANG, DPUNG RGYAN DANG,
RNA RGYAN DANG, RKANG

GDUB DANG, MU TIG GI DO SHAL DANG, LHA'I NA BZA' LA SOGS PA RNAMS
KYIS BRGYAN PA, KLU'I RGYAL PO MTHA' YAS NAG POS DBU SKRA BCINGS
PA, NOR RGYAS BDUD RTZI'I KHA DOG LTA BUS DO SHAL BYAS PA, 'JOG
PO DMAR POS RNA RGYAN BYAS PA, STOBS KYI RGYU LJANG GUS MCHOD

@206A *, ,PHYIR THOGS BYAS PA, KLU'I DBANG PO PADMA DKAR POS DO
SHAL PHYED PA BYAS PA, PADMA CHEN PO PADMA'I SDONG BU'I KHA DOG
GIS RKANG GDUB BYAS PA DUNG SKYONG SER POS LAG GDUB BYAS PA, RIGS
LDAN DU BA'I KHA DOG LTA BUS DPUNG RGYAN BYAS PA, SKU MDOG DKAR
MO SKU LAS BDUD RTZI

'DZAG BZHIN DU THUGS SNYING RJES BRLAN PA BSGOM PAR BYA'O, ,DE'I
RJES LA RANG GI SNYING GAR ZLA BA'I DKYIL 'KHOR GYI STENG DU
SNGON GYI SA BON LAS 'OD 'PHROS PAR BSGOM ZHING DE'I 'OD ZER
RNAMS KYIS SEMS CAN THAMS CAD BCOM LDAN 'DAS MA'I SKUR BSKYED NAS
BKUG STE, AOm DZA:H'Um BAm HO:

ZHES PA'I SNGAGS 'DIS CHU DANG 'O MA 'DRES PA BZHIN DU RO GCIG TU
BYAS NAS RANG GI LUS LA ZHUGS TE, MCHOD PA SNGON DU 'GRO BAS BCOM
LDAN 'DAS MA YANG DE NYID GSUM GYIS DKAR PO DANG, DMAR PO DANG
NAG POS MNYES SHING BRTAN PAR BYAS NAS SPYI BO DANG MGRIN PA DANG
SNYING GA

RNAMS SU RGYAS GDAB PAR BYA'O, ,DE'I RJES SU SNYING GA'I SA BON
LAS 'OD ZER 'PHROS NAS BDE BA CAN LA SOGS PA'I 'JIG RTEN GYI
KHAMS NA BZHUGS PA'I MGON PO 'OD DPAG TU MED PA LA SOGS PA'I DE
BZHIN GSHEGS PA THAMS CAD SPYAN DRANGS NAS PI WANG MA LA SOGS
PA'I

LHA MO BCU DRUG DANG LDAN PAS DE BZHIN GSHEGS PA LNGA'I BDAG NYID
BDUD RTZI LNGA DANG GA BUR DANG GUR GUM DANG, GLA RTZI DANG, DRI
BZANG POS YONGS SU GANG BA'I BUM PA RNAMS BZUNG NAS TSIGS SU BCAD
PA SNGON DU 'GRO BAS DBANG BSKUR BAR BYA STE, DE LA TSIGS SU BCAD
PA 'DI'O, ,BYANG CHUB

RDO RJES SANGS RGYAS LA, ,MCHOD CHEN PHUL BA JI BZHIN DU, ,BDAG
KYANG BSKYAB PA'I DON GYI PHYIR, ,NAM MKHA'I RDO RJE BDAG LA
STZOL, ,DBANG BSKUR RNAM GSUM DBYER MED LA, ,KHAMS GSUM RNAMS
KYIS PHYAG BYAS PA, ,SANGS RGYAS KUN GYI GSANG NGAG GSUM GYI,
,GNAS

LAS BYUNG BA BDAG GIS GZUNG, ,JI LTAR DE BZHIN GSHEGS PA KUN,
,'KHRUNGS PA TZAM GYIS KHRUS GSOL BA, ,DE BZHIN BDAG KYANG KHRUS
BGYI STE, ,LHA YI CHU BO DAG PA YIS, ,MGON PO 'OD DPAG TU MED PA
LA SOGS BA'I DE BZHIN GSHEGS PA RNAMS DANG,

@206B PI WANG MA LA SOGS PA'I LHA MO BCU DRUG DANG LDAN PAS DBANG
BSKUR ZHING, AOm SARBA TA TH'A GA TA AA BHI shI KA TA SA MA YA
SHRI YE A'A:H'Um ZHES PA 'DIS DBANG BSKUR ZHING DBU RGYAN RAB TU
SBYIN NO, ,'OD DPAG MED KYANG SPYI BOR BZHUGS SHING DRAN PAS SO,
,DBANG BSKUR BLANGS NAS DE'I RJES SU RANG GI LTE

BA'I CHU SKYES LA GNAS PA'I ZLA BA'I STENG DU GNAS PA ME'I SA BON
LA ZHON PA'I SA'I MTHA' DANG ZLA BA DANG THIG LE N'A DA DANG BCAS
SHING BZHI PA'I DBYANGS KYIS BRGYAN PA A'A LI DANG K'A LI 'PHRO
BA CAN, ,BDUD RTZI'I RANG BZHIN GYI 'OD DKAR PO LAS SGRON ME
BZHIN DU 'BAR BA ZHAL GYI SGO NAS 'THON TE, NOR BU

DANG SNGAGS DANG, SMAN THAMS CAD SKAD CIG GIS BLANGS NAS LTE BA'I
SGO NAS RAB TU GZHUG PAR BYA'O, ,YANG NAS YANG DU RNAL 'BYOR GYI
RANG BZHIN DRAN PA DANG LDAN PAS SO, ,GZHON NU MAS BKAL BA'I SKUD
PA DGU SGRIL DU BYAS NAS SHEL GYI BGRANG PHRENG RDOG PO LNGA BCU
RTZA GCIG BRGYUS

TE YANG NA BO DHE TZE'O, ,GUD MO DANG MTHE BOS BZUNG NAS ZHI BA
LA'O, ,GCIG GIS LHAG PA'I BRGYA YIS MDZUB MO DANG MTHE BO DAG GIS
THUN MTSAMS GSUM BZHIR YUN MI RING BAR BSGOMS TE YE SHES PA SPYAN
DRANGS NAS RNAL 'BYOR PAS DE BZHIN DU SNGAGS KYI YI GE BZLAS PA
BYA STE

SEMS BRTAN ZHING YID CHAGS PAS SO, ,SNGON DU BSNYEN PA 'BUM BYAS
NAS NYI MA SO SO LA ZLA BA PHYED DANG GSUM DU KHRI PHRAG RE BZLAS
NA SNYAN NGAG MKHAN DU 'GYUR RO, ,DUG ZHI BAR BYED DO, ,'BUM
PHRAG NYI SHU RTZA GCIG BZLAS NAS NYI SHU RTZA GCIG GIS SA DKAR
LA MNGON PAR

BSNGAGS NAS LAG PAS DRIL TE LAN NYI SHU RTZA GCIG TU MNGON PAR
BSNGAGS NAS GANG GI MGO BOR LAG PAS BYIN PA DE RMONGS PA YIN YANG
SNYAN NGAG MKHAN DU 'GYUR RO, ,'KHOR RNAMS KYANG RGOL BAS ZIL
GYIS NON PAR MI 'GYUR TE 'JAM DPAL DANG MTSUNGS PAR 'GYUR RO,
,GZHAN

YANG MA THOS PA'I BSTAN BCOS THAMS CAD KYANG SHES PAR 'GYUR,
,SNGAGS 'DI 'AM, YANG NA BLA MA'I MAN NGAG GIS BZLAS PA BYAS NA
SHES RAB 'PHEL BAR 'GYUR RO, ,AOm KU RU KULLE HR'I:BA DA BA DA
B'A KH'A DI NI SV'A H'A, YI GE BDUN PA'I SNGAGS KYI YI GE 'BUM
BZLAS NAS

@207A *, ,SBYIN SREG GSUNGS PA'I CHO GA DANG LDAN PAS ME TOG DKAR
POS MNGAR GSUM LA BSGRES NAS STONG PHRAG BRGYAD CUS SBYIN SREG
BYAS NA KLU'I BU MO RNAMS KYANG 'GUGS PAR 'GYUR RO, ,MA BSLANGS
PAR YANG MI'I BU MO MDZES MA RNAMS RNYED DO, ,'DI NI NGO MTSAR MA
YIN

PAR 'GRUB STE, SANGS RGYAS BCOM LDAN BSAM MI KHYAB, ,SANGS RGYAS
CHOS KYANG BSAM MI KHYAB, ,SANGS RGYAS RDZU 'PHRUL BSAM MI KHYAB,
,NOR BU SMAN DANG SNGAGS RNAMS KYI, ,MTHU YANG BSAM GYIS MI KHYAB
PO, ,SNGON MA BZHIN DU GZHON NU MAS BKAL BA'I SKUD PA

'THAG MKHAN GSO SBYONG BYAS NAS BTAGS SHING, RI MO MKHAN PO YANG
STE BRIS SKU'I CHO GAS DUS GSUM DU BYAS TE DRI BZANG PO'I ME TOG
GIS MCHOD NAS NGA RGYAL DANG BCAS PA'I SNGAGS BZLAS PAR BYA'O,
,BYAMS PA'I SEMS KYIS RMUGS PA DANG GNYIS DANG RGOD PA DANG, THE
TSOM DANG,

ZHUM PA DANG, YID GNYIS DANG LDAN PA GZHAN DANG, SEMS DMAN PA
DANG, DON MED PA'I SEMS RNAMS THAMS CAD MKHYEN PA'I GSUNG LA
RMUGS PA LA SOGS PA'I SEMS BZUNG BA RNAMS 'BANG PAS DE RNAMS MYUR
DU SPANGS PAR GSUNGS SO, ,SGROL MA'I YI GE BCU'I SAGS BZLAS,

PAR BYA ZHING 'DIS KU RU KULLE'I SBYOR BAS BGEGS THAMS CAD NYE
BAR ZHI ZHING SEMS CAN RNAMS KYI DBANG DU BYED PA YANG SGROL MA
DANG KU RU KULLE DBYER MED PA LAS SO, ,SHES RAB KYI CHO GA NI
KHYIM MING CAN GYI LO MA DANG, SHA THI DANG, SHING MNGAR DANG, DE
BZHIN DU TSAGS PA DANG, PI PI LING DANG,

SBRANG RTZI RNAMS BZA' BAR BYA'O ZHES PA 'DI MAN NGAG GIS BYAS
TE, YI GE BDUN PA'I SNGAGS KYIS LAN MANG DU MNGON PAR BSNGAGS TE,
SMAN RNAMS BDUD RTZI'I RANG BZHIN DU BSKYED NAS, BDAG NYID BCOM
LDAN 'DAS MA'I SKUR DMIGS LA, BCOM LDAN 'DAS MA'I BRIS SKU LA
SOGS PA

BKRAM NAS NAM LANGS PA DANG MCHOD PA BYAS NAS BZA' BAR BYA'O,
,NYAL BA'I DUS SU THUM BU BYAS TE KHAR BCUG NAS NYAL BAR BYA'O,
,'DIS SHES RAB CHEN POR 'GYUR RO, ,AOm KU RU KULLE SV'A H'A, ZHES
SO, ,SHES RAB RGYUD KYI CHO GA'O, ,MAR DANG TA KA RA'I RTZA DANG,
,'KHOR LOS MTSAN PA DE BZHIN DU,,

@207B MCHE BA'I RMA LA BYUGS PA'AM, ,'THUNGS PAS DUG NI 'JOMS PAR
BYED, ,DUG GI RGYUD NI, SNGON DU GSUNGS PA'I MTSAN MA'I SA BON
KHA DOG DMAR PO YONGS SU GYUR PA LAS BCOM LDAN 'DAS MA BRTZE BAS
BRLAN PA'I SEMS KYIS MTHAR THUG PA RNAM PAR BSGOMS NAS RANG GI
SNYING GAR ZLA BA

DMAR PO'I STENG DU 'KHOR LO RTZIBS DRUG LA GNAS PA'I AOm KU RU
KULLE SV'A H'A, ZHES PA'I SA BON BDUN GYI 'OD ZER GYIS BCOM LDAN
'DAS MA YE SHES SEMS MA'I SKU GDAN DRANGS NAS ZHAL GYI SGO NAS
SNGON DU GSUNGS PA'I SNGAGS KYIS SNGON MA BZHIN DU RAB TU ZHUGS
TE, DE NYID GSUM LA

SOGS PAS THAMS CAD RO GCIG TU BYAS NAS RANG GI SNYING GA'I SA BON
GYI 'OD ZER GYIS BSGRUB BYA BKUG NAS BGRANG PHRENG GI ZHAGS PAS
BCING SHING BKUG NAS RKANG PA'I MTHIL DU 'GYEL TE, SKRA GROL
ZHING MYOS PA RO BZHIN DU BLTAS NAS BGRANG PHRENG GI ZHAGS PA'AM,
LCAGS KYUS BDE BA CHEN PO'I

SGO NAS AA BA DH'U T'I'I ZLA BAS BSGRUB BYA'I BSHAD BA'I SGO NAS
RNAM PAR SHES PA BKUG STE, TZANDAN DMAR PO'AM BYI RU'I BGRANG
PHRENG NYI SHU RTZA DRUG MING MED DANG MTHEB CHEN GYIS BZUNG NAS
SHIN TU CHAGS PA'I SEMS KYIS YI GE BDUN GYI SNGAGS BZLAS PAR
BYA'O, ,SNGON MA BZHIN DU HR'I:YIG DMAR PO

CHU SKYES KYI ZE'U 'BRU LA BLTA BAR BYA'O, ,DBANG DU BYA BA'I CHO
GA'O, ,SLAR YANG RAB TU MYOS SHING DBANG DU BYED PAR 'DOD PAS DBO
ZLA'I TSES BRGYAD LA MYA NGAN MED PA'I SHING GI 'OG TU SONG STE,
GOS DMAR PO GYON NAS SEMS RTZE GCIG TU GNAS PAS SHIN TU DGA' BA'I
BSAM PAS KU RU KULLE SBYOR BA'I TSOGS

MYOS BYED KYI 'BRAS BU BZA' ZHING K'A MA TZI KA'I KHU BAS THIG LE
BYAS NAS CHAGS PA'I SEMS KYIS SNGAGS BZLAS PAR BYA'O, ,DE LA
SNGAGS NI 'DI'O, ,AOm HR'I:CHE GE MO BDAG GI DBANG DU GYIS SHIG
SV'A H'A, YANG NA YI GE BDUN PA'I SNGAGS LA MING NANG DU BYAS TE
SV'A H'A SA MTHA' BRTEN NAS SNGAGS BZLAS,

PAS LHA RNAMS KYANG DBANG DU BYED NA PHRA MO'I MI RNAMS SMOS
KYANG CI DGOS, ,KU RU KULLE'I SNGAGS 'DIS NAG PO CHEN PO DANG,
'PHROG MA DANG, GNOD SBYIN CHEN MO RNAMS KYANG DBANG DU BYED DO,
,DBANG DU BYA BA'I CHO GA'O, ,DZ'A R'I GTUM MO JI BZHIN DU, ,SNE
HE MA LI RANG GI KHU, ,RO YI LTE BA'I SRIN BU YANG,,

@208A *, ,DBANG DU BYED PAS BZA' BAR BYA'O, ,RO YI MIG DANG
SNYING DANG MCHIN PA DANG, ,DPRAL BA'I SHA DANG DE BZHIN DU NI
SNA, ,BLANGS SHING MNUR NAS 'BRU MAR DAG GIS BTZO, ,RGYU SKAR
RGYAL LA DRAG PO'ANG DBANG DU BYED, ,DBANG DU BYA BA'I RGYUD DO,
,AOm KU RU KULLE SARBA DUsht'AN N'A SHA YA

N'A SHA YA K'I LA YA K'I LA YA, BHANYDZA YA BHANYDZA YA, MAR DA
YA MAR DA YA, DH'Am SA YADH'Am SA YA, AA PA S'A RA YA, AA PA S'A
RA YA, AA BI MI TAm ME KU RU SH'ANTIm ME KU RU PUshtIm ME KU RU
SARBA SAT'Am PA SHYAm ME SV'A H'A, AOm HR'Im SHR'Im H'Um HAm HO:
HA:SNGAGS 'DIS YANG ME'I DKYIL 'KHOR GYI STENG DU MGO BO GSUM LA
GNAS PA'I PADMA'I

SNOD DU ZAN LA SOGS PA RNAMS BDUD RTZI'I RANG BZHIN DNGUL CHU
BZHIN DU BLTAS LA YI GE GSUM GYI SNGAGS KYIS BYIN GYIS BRLABS LA
BCOM LDAN 'DAS MA DANG 'BYUNG PO THAMS CAD LA 'BUL BAR BYA'O,
,AOm MU:ZHES PA 'DIS MCHOD PA LA SOGS PA THAMS CAD GSHEGS PAR
BYA'O, ,'DIS NI BGEGS CHEN PO

RNAMS ZHI BAR 'GYUR RO, ,GTOR MA'I CHO GA'O, ,ZHI LA ZHI BA'I
SEMS KYIS TE, ,RGYAS LA RGYAS PA'I SEMS KYIS SO, ,SHIN TU CHAGS
PAS DBANG DU DGUG ,KHRO BA'I SEMS KYIS GSAD PA'O, ,ZHI LA MAndAL
RNAM PA STE, ,RGYAS LA RDZING GI RNAM PA'O, ,DBANG LA ZLA BA
PHYID PA STE, ,NAM MKHA'I KHAMS

'DRA GSAD PA LA, ,ZHI BA KHRU GANG TSAD KYIS TE, ,RGYAS PA LA NI
KHRU DO'O, ,RGYAS PA JI LTA DE BZHIN DBANG, ,GSAD PA SOR MO NYI
SHU'O, ,ZHI LA KHRU PHYED GTING DU'O, ,KHRU YI TSAD KYIS RGYAS PA
LA, ,MTHE BO LNGA YIS GSAD PA LA, ,RGYAS PA JI LTA DE BZHIN
DBANG, ,ZHI BA'I SBYIN SREG TSES GCIG LA, ,RGYAS PA ZLA BA

GANG BA LA, ,BCU BZHI LA NI MNGON SPYOD DO, ,BRGYAD LA DBANG GI
LAS YIN NO, ,ZHES PA NI GZHAN NO, ,DE NAS YANG NA SNGAGS KYIS
BRI, ,SBYIN SREG THAB KHUD TSANG LDAN PA, ,ZHI BA LA NI ZLUM POR
BYA, ,KHRU GANG GI NI TSAD KYI THIG ,KHRU PHYED GTING DU SA BRKOS
NAS, ,TSON RTZI DKAR POS BYUG PAR BYA, ,SBYIN SREG THAB KHUNG
TSAD

LDAN PA, ,LOGS DAG YANG DAG BRI BYAS TE, ,KUN NAS 'KHOR LO'I RNAM
PA CAN, ,RGYAS PA LA NI KHRU DO STE, ,KHRU GANG DE NAS BRKO BAR
BYA, ,KHA DOG SER SKYA DAG GIS NI, ,KUN NAS GRU BZHI BRI BAR BYA,
,MNGON SPYOD LA NI ZUR GSUM STE, ,RGYA LA SOR MO NYI SHU'O, ,NYI
SHU'I PHYED NI BRKO BAR BYA, ,'BAR BA'I PHRENG BA'I 'KHRIGS

@208B PA BRI, ,DE BZHIN DBANG DANG DGUG PA LA, ,ZLA BA PHYED PA
YANG DAG BRI, ,SBYIN SREG THAB KHUNG YANG DAG BLTAS, ,PHYOGS DANG
PHYOGS MTSAMS SNANG BAR BYAS, ,SNGAGS PAS BYANG PHYOGS KHA PHYOGS
NAS, ,DBANG DU BYA BA BRTZAM PAR BYA, ,RGYAS BRTAG TU SHAR PHYOGS
LA, ,MNGON SPYOD LA NI LHO

PHYOGS SU, ,NUB PHYOGS SU NI RTAG GSUNGS PA, ,DBANG DU DGUG DANG
BSKRAD LA SOGS, ,MNGON SPYOD RTAG TU KHA DOG GNAG ,KHA DOG LNGA
YI DBANG DU BYA, ,TIL DANG 'BRAS DANG 'O MA DANG, ,MAR DANG
SBRANG RTZI DANG BCAS PA, ,BDUD RTZI LNGA DANG LDAN PA YIS, ,ZHI
BA DANG NI RGYAS PAR 'DOD, ,YAM SHING

DAG NI THAMS CAD KYANG, ,'O MA DANG BCAS DRI BZANGS SHING, ,BZA'
BA RNAM PA SNA TSOGS PA, ,'BYUNG PO KUN LA GTOR MA SBYIN, ,ZHI BA
STON KA'I DUS SU NI, ,DE BZHIN RGYAS PA DGUN GYI DUS, ,DBANG DANG
DGUG NI DPYID DU GSUNGS, ,SOS KA'I DUS SU MNGON SPYOD DANG, ,LAS
RNAMS

THAMS CAD BSGRUB PAR BYA, ,THO RANGS DUS SU ZHI BA STE, ,NAM
LANGS DE BZHIN RGYAS PA DANG, ,NYI MA PHYED DANG NAM PHYED LA,
,DE BZHIN MNGON SPYOD LAS RNAMS BYA, ,NGA MED SBYIN SREG LAS LA
MKHAS, ,DE NYID GANG ZHIG SMRA BYED PA'I, ,SLOB DPON ZHI BA CHEN
PO DES, ,SANGS RGYAS BSTAN LA MOS PAS SO, ,'DOD CHAGS

SEMS GYUR GZHAN RNAMS LA, ,ZHE SDANG PHA ROL SUN 'BYIN PA,
,KHENGS SHING RMONGS PA DANG LDAN PA, ,DE RNAMS SANGS RGYAS BSTAN
LA SPONG, ,SBYIN SREG GI CHO GA'O, ,GZHAN YANG MCHE BA'I DUG
LANGS PA'I DUS SU ZHI BAR 'DOD PAS BLA MA'I MAN NGAG GIS DUG SHES
NAS BDAG NYID KLU MA LUS PA'I GZUGS SU

BSGOMS TE, ,BA DOG DKAR PO RANG GI SNYING GAR CHU SKYES 'DAB MA
BRGYAD PA'I STENG DU SHES RAB KYI DKYIL 'KHOR LA GNAS PA'I SHES
RAB KYI SA BON LA BDE BA CHEN BO'I BDUD RTZI 'THUNG ZHING MIG DAG
NAS 'THON TE, BSGRUB BYA'I MGO BO DANG, MIG DANG KHA DANG, SNYING
GA DANG, GSANG BA DANG, RKANG PA'I MTHAR

THUG PAR G-YO ZHING 'GRO BA RTZE GCIG PA'I SEMS BRTAN POS BSAM
PAR BYA'O, ,YANG NA BI shA'I SMAN DANG LDAN PA MING MED KYIS
SNGON DU GSUNGS PA'I DKYIL 'KHOR GYI SA BON GYI GNAS SU BSGRUB
BYA LEGS PAR BYA STE, SA BON DANG LDAN PAS DRIL BU'I 'OG TU REG
PAR BYA'O, ,DBYUG PA BYIN NAS MDZUB MOS

@209A *, ,SA BON GYI GNAS LA GOS KYIS G-YOGS PAR BYA'O, ,YANG NA
MA BSNUN PAR SNGON DU GSUNGS PA'I GNAS SU REG PAR BYA ZHING SNGON
MA'I SMAN SBYIN PAR BYA'O, ,YANG NA ZLA BA'I DKYIL 'KHOR GYI GNAS
LA G-YO BZHIN PA BSGOM PAR BYA'O, ,CHANG DANG BI shA DANG TSA LA
DANG SBRANG GI

BTUNG BA SBYIN PAR BYA'O, ,YAN LAG DGOD PA LAG PAS RTAG TU BYA'O,
,DE NYID GSUM GYIS MCHE BA GROL BAR BYA'O, ,'DIS NI LANGS PAR THE
TSOM MED DO, ,SLAR YANG GDENGS KA'I DBANG PO'I MGRIN PA BCINGS TE
MCHE BAS MCHU GZUNG BAR BYA'O, ,NAM MKHA' LDING DBANG POS NAM
MKHA' LA KHYER TE,

NAM MKHAR RAB TU ZHUGS PAS DUG MED PAR 'GYUR RO, ,GZHAN YANG G-YO
BA'I SKAR MA DANG BCAS PA'I ZLA BA LAS 'OG TU BSGOMS PAS CHUS
KHYAB CING THOD PA CAN BZHIN DU GAR BYED CING DUG MED PAR 'GYUR
TE GZHAN DU MA YIN NO, ,KHYAB 'JUG BZHIN DU MTHONG ZHING MCHE BA
NYAL BA MTHA' YAS PA

GDENGS KA YONGS SU BLTA BA CHU 'DZIN GYI CHUS KHRUS BYAS PAS DU
GA MED PAR 'GYUR TE GZHAN DU MA YIN NO, ,MA T'A SHIN TU ZHI BYED
CING, ,RMONGS PAR BYED PA GZHAN YIN NO, ,DKAR POS DUG NI 'JOMS
BYED SHES, ,SLAR YANG SER POS RENGS PAR BYED, ,NAG PO YIS NI G-YO
BYED 'DOD, ,JI LTAR 'BYUNG BZHIN SBYONG BA YIS, ,SA BON

BZHI DANG LDAN PAS NI, ,RENGS PA DANG NI SKROD PA DAG, ,LEGS PAR
BKOD PAS NGES PAR 'GRUB, ,GZHAN DU RENGS PA RI RAB SBYOR, ,CI STE
RENGS DANG G-YO BA LA, ,SO SO'I BSAM GTAN SBYAR BAR BYA, ,GANG
'GOG RANG GI LAG GNYIS KYIS, ,KHA MIG RNA BA SNA RNAMS SO, ,BLA
MA'I MAN NGAG HAm SA YIS, ,BRJOD PAS NGES

PAR DUG NI 'JOMS, ,LAG PAS DUG NI 'GUGS PA YIS, ,RIM PA YI NI THE
TSOM MED, ,RANG NYID STONG PA'I SBYOR BA LAS, ,DE NYID BI shA
BZA' BA LAS, ,DUG 'JOMS RGYA MTSO LAS SKYES BA, ,RGYA MTSO'I
BTUNG BA SBYOR BAS KYANG, ,'KHOR LO DKAR POS MTSAN PA YI, ,GDENGS
KA YAN LAG SLAR YANG

GZHON, ,NGES PAR 'DZIN PAR THE TSOM MED, ,GU HO SI HO ZLA NYID
DAG ,GNAM STONG LA NI SBYOR BA YI, ,DUS NI KHROS PAR 'GYUR PA
YIS, ,KHRI RNAMS KYIS KYANG CI ZHIG BYA, ,KU RU KULLE DKAR MO'I
SGRUB THABS RDZOGS SO,, 