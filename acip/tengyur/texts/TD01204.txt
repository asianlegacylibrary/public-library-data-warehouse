@271B #, ,RGYA GAR SKAD DU,
SHR'I AA NA BI LA N'A MA TANTRA PANYTZI KA, BOD SKAD DU, DPAL
RNYOG PA MED PA ZHES BYA BA'I RGYUD KYI 'GREL PA, DPAL RNYOG

@272A *, ,PA MED PA LA PHYAG 'TSAL LO, ,BCOM LDAN RNYOG PA MED PA
LA, ,BTUNG DE RNYOG MED DKA' 'GREL 'DI, ,GZHON NU ZLA BAS DRI MED
PA, ,'DIR NI JI BZHIN BRTZAM PAR BYA, ,RNYOG PA MED PA ZHES BYA
BA LA SOGS PA LA, RNYOG PA NI YID LA BYED PA'I RNYOG PA'O, ,DE
YANG MA

RIG PA DANG BCAS PA'I PHUNG PO STE, MA RIG PA'I BAG CHAGS ZHES
BYA BA'I DON TO, ,RNYOG PA MED PA STE, YID LA BYED PA'I RNYOG PA
SPANGS PAS MA RIG PA'I BAG CHAGS MED PA ZHES BYA BA'I DON TO, 'DI
BAG CHAGS DANG BCAS PA'I SDIG PA MA LUS PA SPANGS PA ZHES BYA
BA'I THA TSIG

GO; ,'DI LTAR NYON MONGS PA DANG SHES BYA'I SGRIB PA BAG CHAGS
DANG BCAS PA RAB TU SPANGS PA'I CHED DU 'BAD PAR BYA'O ZHES BYA
BA'I DON TO, ,MA RIG PA'I BAG CHAGS DANG BCAS PA NI NYES PA THAMS
CAD KYI GLENG GZHI YIN PA'I PHYIR RO, ,GANG LA MA RIG PA'I BAG
CHAGS DANG

BCAS PA MED NA DE LA JI LTAR NYES PA'I BAG CHAGS GZHAN DAG 'BYUNG
STE, DE MED NA NYES PA GANG ZHIG YOD PA YIN, ,DE'I PHYIR RNYOG PA
MED PA STE, SGRIB PA GNYIS BAG CHAGS PA THAMS CAD MED PA NYID DO,
,RNYOG PA DE YANG DPAL RDO RJE SEMS DPA' STE, BRJOD PAR BYA BA
BSTAN LA,

RANG GI DON PHUN SUM TSOGS PA STON TO, ,PHAN 'DOD PAS ZHES BYA BA
LA RDO RJE 'DZIN PA NYID THOB PA NI DGOS PA STE, GANG GI PHYIR
BCOM LDAN 'DAS KYIS 'GRO BA'I RDO RJE 'DZIN MDZAD PA'O, ,DE DAG
GIS NI GZHAN GYI DON PHUN SUM TSOGS PA ZHES BRJOD DO, ,RNYOG PA
MED PA DE YANG RNYOG PA

MED PA'I KHYAB PAR SNANG BA MED PA LA SOGS PA BYE BRAG BRGYAD
KYIS STON TE, DE LA RNYOG PA NI KHAMS GSUM GYI SPROS PA LA DMIGS
PA THAMS CAD DE, DE 'DI LA YOD PA MA YIN PAS, SNANG BA MED PA 'DI
NI SPROS PA MED PA ZHES BYA BA'I DON TE, MI DMIGS PA ZHES BYA
BA'I THA TSIG GO, ,

SNANG BA MED PA MA YIN PA STE, SHES RAB NYID SNANG BA'I RANG
BZHIN MA YIN PA ZHES BYA BA'I DON TAM, 'DI LA SNANG BA MED PA
SNANG BA MA YIN PAS ZHES BYA BA'I THA TSIG GO, ,DE LA YOD PA MA
YIN ZHING, DE RANG NYID KYANG MED LA, DE'I RGYUR YONG BA MA YIN
PA'I PHYIR RO, ,RNAM PA GSUM

@272B DU BSHAD PA'O, ,DPE MED PA NI DE DANG MNYAM PA'I GNYIS PA
GZHAL BYA MED PA'I PHYIR DPER NYE BAR GZHAG PA MED PAS MNYAM
ZHING MTSUNGS PA MED PA STE, DPE MED PA ZHES BYA BA'I DON DANG,
DE LAS GZHAN PA'I GZHAL BYA MED PA'I PHYIR, DPE MED PA ZHES BYA
BA'I DON GYIS DE DANG

MNYAM PA GNYIS MED PA'O, ,DE'I BDAG NYID KYIS 'GRO BA STE, 'GRO
BA DE'I BDAG NYID YIN PA'I PHYIR, CI STE DPE DANG LDAN, BRJOD DU
MED PA NI BRJOD PAR BYA BA MA YIN PA STE, TSIG GI SPYOD YUL MA
YIN ZHING RTOG PA DANG DPYOD PA'I YUL LAS 'DAS PAS, RANG YANG DAG
PA'I RIG PA TZAM GYI

RANG BZHIN GYI LUS KYI PHYIR RO, ,BRJOD DU MED PA MA YIN ZHING
BRJOD PA MA LUS PA MED PA NYID CES BYA BA'I DON TE, BRJOD PAR MI
NUS PA DANG, BSTAN DU MED PA NYID CES BYA BA'I DON TO, ,YUL GYI
BDAG NYID MA YIN LA, SANGS RGYAS KYI YANG BLO'I YUL MA YIN PA'I
DON TO, ,RIG PA MI NUS

PA'I PHYIR RO, ,YUL GYI BDAG NYID YOD PA MA YIN PA'ANG 'DI NI YUL
CAN RANG BZHIN MED PAS 'DZIN PA'I DON TO, ,'KHRUL BA MED PA'I
PHYIR RO, ,GZUNG BA MED PAS 'DZIN PA MED PA CAN NI, 'DZIN PA
'KHRUL PA CAN TE, RANG RIG PA'I MNGON SUM GYI RANG BZHIN NI, BCOM
LDAN 'DAS

MA 'KHRUL PA'I MTSAN NYID DU BSHAD DO, ,BZOD PA NYID NAS BZUNG
STE NGO BO NYID KYIS DRI MA MED PA LTOS PA MED PAS NGO BO NYID
KYI SKYON THAMS CAD SGRIB G-YOGS SPANGS PAS NYE BAR ZHI BA STE,
GZOD MA NYID NAS NGO BO NYID KYIS YONGS SU DAG PA ZHES BYA BA'I
DON TO, ,'DIS NI LHAN CIG SKYES

PA'I RDO RJE 'DZIN PA'I LUS BSTAN TO, ,GLO BUR GYI DRI MA MED PA
YANG GNYIS TE, NYON MONGS PA'I DRI MA MED PA DANG, SHES BYA'I
SGRIB PA'I DRI MA MED PA'O, ,DE LA NYON MONGS PA'I SGRIB PA
SPANGS PAS BDAG MED PA ZHES BYA BA STE, SPANGS BA PHUN SUM TSOGS
PA BRJOD DO, ,SHES BYA'I

SGRIB PA SPANGS PAS DAG PA ZHES BYA STE, THOB PA PHUN SUM TSOGS
PA'O, ,'DI DAG GIS NI BCOM LDAN 'DAS KYIS SPANGS PA DANG, THOB
PA'I BYE BRAG GIS GNYIS TE, RANG GI DON PHUN SUM TSOGS PA STON
TO, ,MTSAN GZHI BRTAG PAR BYA'O, ,DE DAG SPANGS PA NI RNAM PAR MI
RTOG

@273A *, ,PA'I ZHES BYA BA'I DON TE, MTSAN GZHI YANG MTSON PAR
BYA BA'I DNGOS POS BRTAG PAR BYED PA'I MTSAN NYID KYANG RNAM PAR
RTOG PA YIN PAS BRTAG PA STE, DE DAG SPANGS PA'O, ,DE NYID RANG
NYID GANG GIS KYANG RTAG PAR BYA BA MA YIN TE, GZHAN GYI RTOG PA
PO YANG MA

YIN ZHES BYA BA'I DON TO, ,'DIS NI RTOG PA DANG BRAL BA BSTAN TO,
,CHOS KYI SKU LA LTOS NAS KYANG MTSON PAR BYA BA'I DNGOS PO YIN
PA DANG, MTSAN NYID KYIS KYANG GZUGS KYI SKU SKYES BU CHEN PO'I
MTSAN DANG SKU SPANGS PA'O, ,DANG GI SGRA NI NGES PAR GZUNG BA'I
DON GYI RIM PA BZHIN DU

SBYAR BA STE, DE NYID SNANG BA MED PA ZHES BYA BA LA SOGS PA
KHYAD PAR GYI KHYAD PAR DU BYAS PA'O, ,DE NYID DPAL RNYOG PA MED
PA'I BCOM LDAN 'DAS ZHES BYA BA'I DON TE, RDZOGS PA'I SANGS RGYAS
KYI RANG BZHIN NGO BO NYID KYI CHOS RNAL 'BYOR MA'I DE KHO NA
NYID DE BZHIN GSHEGS PA THAMS

CAD KYI NGO BO NYID CAN, RDO RJE SEMS DPA' ZHES BYA BA'I THA TSIG
GO, ,DE SKAD DU YANG RGYAL BA'I SRAS PO DE NI SANGS RGYAS RJES SU
DRAN PA'I GZUGS LAS MA MTSON PA'I CHOS LAS MA YIN TE, GANG NA
SEMS MED PA YID KYI RGYU BA MED PA DER, DE LTAR SANGS RGYAS DBYER
MED RJES SU DRAN

PAR BYA'O ZHES GSUNGS PA DANG, GANG GIS NGA LA GZUGS SU MTHONG,
,GANG GIS NGA LA SGRAR THOS PA, ,LOG PAR SONG LA ZHUGS PA STE,
,SKYE BO DE YIS NGA MI MTHONG, ,'DREN PA RNAMS NI CHOS KYI SKU,
,CHOS NYID DU NI SANGS RGYAS LTA, ,CHOS NYID SHES PAR BYA BAR NI,
,RGYAL BAS KYANG

NI MI BSKYOD DO, ,ZHES GSUNGS SO, ,GZUGS NI 'DIR MTSAN DANG DPE
BYAD DO, ,CHOS NYID NI BSTAN PA'I CHOS SO, ,SEMS NI RNAM PAR SHES
PA'I TSOGS BDUN NO, ,YID NI NYON MONGS PA CAN GYI RNAM PAR SHES
PA'I TSOGS SO, ,GZUGS NI MTSAN DANG DPE BYAD KYIS TE, GNYIS

KAS KYANG BCOM LDAN 'DAS NYID LA 'JUG PAR BYED PAS SPONG BA STE,
DE KHO NA NYID MA YIN PAR MTHONG BAS THAMS CAD 'DIS SPONG BAR
BYED PAS CHOS RNAMS KYI CHOS NYID DO, ,CHOS NYID NI CHOS KYI DE
KHO NA NYID DO, ,CHOS KYI SKU NI CHOS KYI SKU'O, ,SHES PAR BYA
BA'I NYE BAR

@273B MTSON PAR BYA'O, ,GANG RGYAL BAS KYANG MI DPYOD PA NI GANG
ZHIG BLO'I YUL MA YIN PAS GANG YIN PA MTSON PAR BYA BA MA YIN TE,
DE DAG GIS CHOS KYI SKU BSHAD DO, ,PHAN PA'I SGRAS LONGS SPYOD
RDZOGS PA DANG SPRUL PA'I SKU GNYIS TE, DE DAG GIS 'GRO BA'I DON
BYED PA'I PHYIR SKU

GSUM BSTAN PA'O, ,SKU GSUM GYI TSIG GIS KYANG 'DI DAG DBYER MED
PAR 'JUG PA'I YE SHES LNGA BSHAD DE 'DI NI 'BRAS BU BSTAN PA'O,
,RNYOG PA MED PA ZHES BYA BA LA SOGS PA 'DI NYID KYIS BSAM GYIS
MI KHYAB PA'I MTSAN NYID KYI LAM YANG BSTAN TE, RNYOG PA MED PA
NI MA

BSLAD PA YIN PAS MA BSLAD PA'I DON TO, ,GSAL BA'I ZHES BYA BA'I
BAR DU'O, ,PHAN PA NI 'DIR SKU GSUM NYID GANG DU YANG BSAM DU YOD
PA MA YIN TE, GZUNG BYA SNANG BA MED PAS 'DIR 'DZIN PA MED DE,
BSAM GYIS MI KHYAB PA ZHES PA'I DON TO, ,DPE MED PA 'DI NI RDO
RJE 'CHANG

THOB PAR BYED PA'I LAM GNYIS MED PA'O, ,BRJOD DU MED PA STE, BSAM
GYIS MI KHYAB PA'I PHYIR RO, ,NANG DU YANG BSAM PA'I YUL GYI RANG
BZHIN MA YIN PA'I DON TO, ,RGOD DANG BCAS PAS ZHI BA'O, ,ZHUM PA
DANG RMUGS PA DANG GNYID MED PAS BDAG MED PA'O, ,'GYOD PA DANG
THE

TSOM BRAL BAS DAG PA'O, ,MTSAN GZHI BSAM PAR BYA BA DANG, MTSAN
NYID SEMS PAR BYED PA SPANGS PA NI BSAM DU MED PA STE, SEMS MED
PA'I DON TO, ,SNGAR GYI SNANG BA MED PA DANG YUL GYI BDAG NYID
DAG LAS MTSAN GZHI DANG MTSAN NYID SPANGS PA'I DON 'DI NI LOG PA
YIN

TE; GANG GI LAM DE GZHAN GYIS BSAM GYI MED PA DANG, GZHAN DU SEMS
PA MA YIN PAS SNANG BA MED PA'I DON TO, ,DE YANG CUNG ZAD KYANG
YUL YOD PA MA YIN TE, YUL MED PAS BDAG YUL GYI BDAG NYID MA YIN
PA'I DON TO, ,GZHAN SEMS PA MA YIN PAS GZHAN GYI SGO NAS

TSIG SNGA MA GNYIS YIN NO, ,LAS 'DIS YANG RANG NYID KYI KUN DU
BRTAGS PA'I DNGOS PO MED PAS, RANG NYID MED PA'I DON TE, MTSAN
NYID MED PA'I THA TSIG GO, ,RANG NYID RGYUD LA GNAS PA'I KUN DU
RTOG PA MED PA'I DON TE, RANG GIS BRTAG PAR BYA BA MA YIN PAS
MTSAN NYID MED

@274A *, ,PA'I DON GYIS RANG NYID KYANG BRTAG PAR BYA BA NI RANG
BZHIN MED PAR BYA BA'I THA TSIG GO, ,RGYUN GYI SNGA MA DANG PHYI
MA'I TSUL GYIS RGYUN DU GNAS PA LA BSAM BYA DANG SEMS PA GNYIS LA
RAG LAS PA MED PAS NA RANG LA SEMS PA DANG BSAM BYA'I RANG BZHIN
MED DE, RANG GI

SGO DE NGAG GI MTSAN GZHI MED PA DANG, MTSAN NYID MED PA'I TSIG
DAG GO, ,RANG GI SGO'I DON GYIS KYANG GNYIS SU RIG PAR BYA STE,
RGYUN LA LTOS PA DANG, SKAD CIG MA LA LTOS PAS NI, RANG DANG
GZHAN GYI SGO NAS BYAS PA'I KHYAD PAR RO, ,TSIG 'DI GNYIS KYIS NI
BSAM GYIS MI KHYAB PA'I

LAM GYI LUS BSTAN PA STE, 'DIS NI LAM BSHAD PA'O, ,SANGS RGYAS TE
SGRO 'DOGS PA'O, ,DE NYID DE NI BSAM PAR BYA BA MIN ZHING BSAM DU
MED PA'O, ,'ON CI ZHIG BYA SNYAM PA LA, SANGS RGYAS ZHES BYA BA
LA SOGS PA LA JI LTAR SANGS RGYAS BCOM LDAN 'DAS RNAMS SNGON GYI
SMON

LAM GYI SHUGS KYIS DMIGS PA MED PA'I SNYING RJE CHEN POS DE DANG
DE LTAR 'GRO BA SNA TSOGS PA'I PHAN PA LA DMIGS NAS, SPRUL PA
RNAMS 'BAD PA MED PAR RANG GIS RAB TU 'JUG PAR BYA BA NYID DO,
,RGYUN MI 'CHAD PA ZHES BYA BA NI MDZAD PA'O, ,DE KHO NA NYID LA
GNAS NAS RNAM PAR

MI RTOG PA'I TING NGE 'DZIN GRUB PAR BYA BA'I PHYIR, LHUN GYIS
GRUB PA'I SBYOR BAS GNAS PAR BYA BA'I DON TO, ,KHA CIG CES BYA BA
LA SOGS PAS NI MNGON PAR MI 'DOD PA 'GEGS PA STE, STONG PA NYID
SHIN TU STONG PA NAM MKHA'I ME TOG LTA BU DE DANG MI 'JIGS PA LA
SOGS PA SPANGS

PAS SO, ,GRAG CES BYA BA NI MI 'DOD PA'O, ,DE BZHIN ZHES BYA BA
NI STONG PA LA SOGS PA BAR MA CHOD PA'I RANG BZHIN NO, ,RGYU'I
ZHES BYA BA NI BLOS GZHAG PA'O, ,'BRAS BU ZHES BYA BA LA SOGS PA
LHAN CIG SKYES PA'I RDO RJE 'CHANG THAMS CAD DU BSAM GYIS MI
KHYAB PA'I CHOS DBYINGS

KYI RANG BZHIN TE, NGO BO NYID KYI SKU DANG DE KHO NA NYID KYI
RANG BZHIN MTHONG BA'O, ,BYANG CHUB NI 'BRAS BU STE, MNGON DU BYA
BA ZAD PA DANG MI SKYE BA SHES PA'O, ,BSGOM PA NI LAM MO, ,'BRAS
BU NI BYA BA'O, ,RGYU NI BYED PA'O, ,DE DAG MA GRUB PAS LHAN CIG
SKYES PA MA YIN PA DANG,

@274B RDZOGS PA MA YIN PA DANG, DNGOS PO MED PA DANG, TSAD MAS
BKAG PAS DE DAG NYID RANG BZHIN MED PA 'DI DES BRJOD PA'O, ,'BRAS
BU LA LTOS NAS RGYU YIN LA RGYU LA LTOS NAS 'BRAS BU'O, ,LTOS NAS
GRUB PA GANG YIN, ,MA GRUB PA STE, 'DI LTA STE, BCOM LDAN 'DAS
THOG MA STE SKYE BA

YIN LA; THA MA NI 'GAG PA'O, ,GANG LA DE DAG MED PAS DE NYID KYI
RANG BZHIN GANG YIN PA DE LA DE SKAD BRJOD DE, RGYU DANG RKYEN
DANG BRAL BA'I PHYIR RO, ,MTHONG BA ZHES BYA BA LA SOGS PAS PHYAG
RGYA CHEN PO 'DI DNGOS GRUB KYI SPRUL PA STON PA YIN TE, SGYU MA
LTA BU'I TING NGE 'DZIN GSAL BA'I

MTHA' LAS BYUNG BAS, CHOS THAMS CAD SGYU MA LTA BU'I RDZOGS PA'I
BYANG CHUB MNGON SUM DU BYA BA'I RANG BZHIN CHOS THAMS CAD SGYU
MA LTA BUR MKHYEN PA NYID SGYU MA LTA BU'I YE SHES SO, ,YE SHES
DE BSGOMS PA'I STOBS KYIS RNAM PA SNA TSOGS PA'I SGYU MA LTA BU'I
YE SHES 'BYUNG STE,

YE SHES DE DANG LDAN NA DE DANG DER SPRUL PAR BYED DO ZHES BYA
BA'I DON TO, ,BRTAG PA STE NYE BAR BRTAGS PA'I CHA'O, ,SANGS
RGYAS NI DE BZHIN GSHEGS PA'O, ,RDO RJE CAN NI RDO RJE 'DZIN
PA'O, ,SOGS PA'I SGRAS NI BYANG CHUB SEMS DPA' LA SOGS PAS SO,
,DE DAG GIS BRTAGS PA

STE SPRUL PA 'GYED PA'O, ,DA NI DKYIL 'KHOR RNAM PAR GZHAG BA
BRJOD PAR BYA STE, DE LA LEGS PAR GNAS NAS ZHES BYA BA LA SOGS
PAS BSGOM PAR BYA BA'I DKYIL 'KHOR GYI RNAM PAR GZHAG PA RE ZHIG
STON TO, ,LEGS PAR GNAS PA NI GNAS PA STE MI G-YO BA'O, ,THE TSOM
LA SOGS

PA'I SKYON SPANGS PA'I DON TO, ,DE BZHIN NYID KYI RNAM PA NI GZOD
MA NAS MA SKYES PA THOG MA NAS ZHI BA DANG, NAM MKHA'I MNYAM PA
ZHES BYA BA LA SOGS PA DE'I CHOS THAMS CAD BSDUS PA'I PHYIR RO,
,RNAM PA DE'I SPYOD YUL YIN PAS NA YUL TE, DMIGS PA'I CHOS THAMS
CAD GANG

YIN PA DE NI DE BZHIN DU'O, ,CHOS ZHES BYA BA NI DMIGS PA'O, ,NGO
BO NYID DE RANG BZHIN GYIS 'OD GSAL BA STONG PA'O, ,GDOD NAS DAG
CES BYA BA NI BSTAN PA'O, ,RNYOG PA MED CES BYA BA NI BSHAD PA
STE, RANG BZHIN GYIS YONGS SU DAG PA'I DON TO, ,'DI NI RNAM PAR
BRJOD PA'O, ,RANG DANG

@275A *, ,GZHAN LA PHAN PAR 'DOD PA'I RNAL 'BYOR PAS SO, ,DE NYID
KYIS NA SEMS KYI DKYIL 'KHOR DANG, RDUL TSON GYI DKYIL 'KHOR
GSUNGS SO, ,PHUNG PO LA SOGS PA NI RDUL TSON GYI'O, ,SOGS PA'I
SGRAS NI SKYE MCHED DO, ,KHYAD PAR NI RTOGS PA'I KHYAD PAR RO,
,PHUNG PO

LA SOGS PA MTSON PAR BYED PA BSTAN PA'I PHYIR, LUS ZHES BYA BA LA
SOGS PA GSUNGS TE, PHUNG PO LA SOGS RNAMS LA LUS LA SOGS PA THA
MI DAD PA ZHES BYA BA'I DON TO, ,LUS LA SOGS PA LA GSUM MA GTOGS
PAR KHAMS DANG SKYE MCHED RNAMS YOD PA MA YIN PA'I PHYIR

TE; RDO RJE GSUM PO NYID NI PHUNG PO DANG SKYE MCHED DANG KHAMS
KYI DON TO, ,DE ZHES BYA BA NI DKYIL 'KHOR DE NYID DO, ,BRJOD PA
NI BSHAD MA THAG PA'I TSOGS KYI DKYIL 'KHOR DU BSTAN TO, ,DE NYID
KYIS NI PHUNG PO LA SOGS PA BSHAD PAS GNYIS SU MED PA BSTAN TE,
SOGS

PA'I SGRA NI GCIG GIS NI SKYE MCHED DU GZUNG ZHING GNYIS PAS NI
KHAMS TE, ZAG PA DANG BCAS PA YANG LAM GYI RANG BZHIN DKYIL 'KHOR
DU BRJOD DO, ,'BRAS BUR GYUR PAS YANG ZAG PA MED PA'I DKYIL 'KHOR
'DI DAG NYID ZAG PA MED PA'I PHUNG PO RNAMS LTA BA DE LA TSUL

KHRIMS DANG, TING NGE 'DZIN DANG, SHES RAB DANG, RNAM PAR GROL
BA'I YE SHES MTHONG BA NI PHUNG PO'O, ,THOD RGAL LA SOGS PA NI
SKYE MCHED LA SOGS PA'O, ,SKYE MCHED DE BYAMS PA LA SOGS PA'I
KHAMS RNAMS RANG BZHIN MED PA NYID DO, ,'DI DAG NI RANG BZHIN
BSTAN

PA'O; ,ME LONG LTA BU LA SOGS PAS NI GANG GI PHYIR DE NI DKYIL
'KHOR GRU BZHI PAR GYUR PA STE, 'DI NI DKYIL 'KHOR GRU BZHI PAR
BSTAN PA'O, ,YE SHES BZHI NI RTZIBS BZHIR BSDUS PA'I DON TO,
,RTZIBS KYI SGRA 'DIS PHYOGS BRDAR BTAGS PA'O, ,ME LONG LTA BU'I

YE SHES NI DANG POR SHAR GYI RTZIBS SO, ,SO SOR RTOG PA'I YE SHES
NI LHO'I RTZIBS SO, ,BYA BA GRUB PA'I YE SHES NI BYANG GI RTZIBS
SO, ,MNYAM PA NYID KYI YE SHES NI NUB KYI RTZIBS TE LOGS ZHES BYA
BA'I DON TO, ,DE DAG NI GRU BZHI PAR BRTAGS PA STE, RNAM PAR
GZHAG PA'O, ,

@275B SANGS RGYAS THAMS CAD RDO RJE 'DZIN PAS SO, ,YE SHES NYID
GO'U STE, MIG GIS DE DANG DE'I RANG GI YUL DU MTHONG BAS SO,
,SPYOD YUL YANG BSTAN PA MA YIN PA'I PHYIR RAM, JI SRID DU RANG
GI YUL SPYOD PAS GSUNGS SO, ,LUS DANG TSOR BA DANG, SEMS DANG
CHOS BZHI NI DRAN PA NYE

BAR GZHAG PA BZHI STE SGO'O, ,BRJOD CES BYA BA LA SOGS PA NI GRU
BZHI STON PA STE, CHOS DANG ZANG ZING MI 'JIGS BYAMS PA DANG, DE
DAG BZHI SBYIN PA NI GRU BZHI STE, MTSAMS KYI DON TO, ,DBUS ZHES
BYA BA LA SOGS PA NI DKYIL 'KHOR GYI SNYING POR BLTA STE, CHOS
KYI DBYINGS SHING TU

RNAM PAR DAG PA'I YE SHES NYID DKYIL 'KHOR GYI DBUS SO, ,'DI LTA
BU'I DKYIL 'KHOR GYI LHA THAMS CAD LAM GYI DUS SU NGES PAR GRUB
PA STE, NGES PAR BYAS NAS NYAMS SU BLANGS NAS, 'BRAS BU'I DUS SU
NGES PAR 'GYUR RO, ,ZHI BA'I CHOS NI LAM BSDUS PA STE, TSUL
KHRIMS DANG

TING NGE 'DZIN DANG SHES RAB LA SOGS PA'I PHUNG PO LAM LA SGRIB
PA NYE BAR ZHI BA'I PHYIR DANG, SANGS RGYAS KYI MDZAD PA STE,
STOBS DANG MI 'JIGS PA LA SOGS PA DE DAG NYID NI DON TE, SKYES
BU'I DON TO, ,DE DAG SNYING PO YIN PAS NA DKYIL 'KHOR RO, ,DKYIL
'KHOR ZHES BYA BA LA

SOGS PA NYID KYIS KYANG CHOS KYI DBYINGS NYID DON DAM PA'I DKYIL
'KHOR DU BSTAN TO, ,KUN TE DUS GSUM DU YANG GRUB PA NI LHAN CIG
SKYES PA DRUG PA STE YONGS SU GYUR PA'O, ,ZHI BA NI GDOD NAS ZHI
BA STE, NGO BO NYID KYIS DRI MA MED PA LA LTOS PA DANG, NYES PA
THAMS CAD NYE BAR ZHI

PA'O; ,CHOS TE CHOS KYI DBYINGS SO, ,DE NYID DON GYI DGOS PA STE,
NGO BO NYID KYI SKU STE DRA BA ZHES BYA BA LA SOGS PA NI BSTAN PA
STE, TING NGE 'DZIN GYI YAN LAG NYID DRA BA LA SOGS PA'I BSDUS
PA'I DON TO, ,RTA BABS ZHES BYA BA LA SOGS PA NI TING NGE 'DZIN
GYI YAN LAG RGYAS PAR BSHAD

DE; SEMS KYI TING NGE 'DZIN GSAL BA'I MTHA' PHYIN PA NYID NI RTA
BABS SO, ,SEMS KYI TING NGE 'DZIN MNGON PAR 'DU BYED PA MED PAR
'JUG PA NYID NI DO SHAL TE, 'BAB PA ZHES BYA BA'I THA TSIG GO,
,GAL TE MNGON PAR 'DU BYED PA DANG BCAS PAR 'JUG PA LA, GAL TE NA
MNGON PAR

@276A *, ,'DU BYED PA MED PA NI DRA BA PHYED PA'O, ,BRAG CA LTA
BU THAMS CAD KYI CHOS RTOGS PA NYID DRIL BU'O, ,LHAG PAR MOS PA'I
CHOS THAMS CAD SKYED PA STON PA NYID RDO RJE'I PHRENG BA'O, ,CHOS
THAMS CAD NI GNYIS TE, STON PA'I LUNG DANG LHAG PAR RTOGS PA'I
BDAG NYID KYI TSUL

GYIS SO; ,DNGOS PO MED PA LA SOGS PA'I 'DZIN PA LAS GROL BAS, NAM
MKHA'I KHAMS KYI MTHA' KLAS PA MNYAM PA NYID DU 'JUG CING KHEBS
PA SEMS NYID BLA RE'O, ,DA NI SKAD CIG MA DANG DGA' BA BZHI BSHAD
PAR BYA'O, DE LA PHRENG BA ZHES BYA BA LA SOGS PAS DGE BA BSTAN
TE,

RNAM PA SNA TSOGS PA'I SKAD CIG LA NYE BAR MTSON PAR DGA' BA'I
RANG BZHIN BDE BA'I RNAM PA'I SNANG BA NYID THAMS CAD DU PHRENG
BA DANG GOS DANG RNGA YAB LA SOGS PA'O, ,RDO RJE ZHES BYA BA LA
SOGS PA NI MCHOG TU DGA' BA'I YE SHES TE, RNAM PAR SMIN PA'I SKAD
CIG MA LA MTSON PA'O, ,RDO RJE

PADMA RIG PA LA SOGS PA'I DUS SU DGA' BA BDE BA'I RNAM PA'I SEMS
NYID KYIS DGA' BA RNAMS GRVAR SON RDO RJE'I DON DE'I ZHES BYA BA
LA SOGS PA NI LHAN CIG SKYES PA STE, DE DAG GIS BRTAG PAR BYA BA
MA YIN PA'I DON GYIS BEMS PO STE, MTSAN NYID DANG BRAL BA ZHES
BYA'O, ,LHAN CIG

SKYES PA'I MKHA' 'GRO MA'I PHYAG RGYA RNAMS NI BSGOM PAR BYA BA
STE, RANG GI CHA'I RANG BZHIN NI BSGOM PA STE BDE MCHOG BYUNG
BA'O, ,BSGOM PA LAS SKYES PA'I BDE MCHOG CES BYA BA'I DON TO,
,MKHA' 'GRO MA NI BCOM LDAN 'DAS MA'O, ,SDOM PA NI BCOM LDAN 'DAS
TE RDO RJE SEMS

DPA' 'AM GZHAN DAG KYANG NGO, ,DE DAG SHAR BAS NI BZHENGS PA STE
MTSAN NYID DANG BRAL BA'I SKAD CIG LA LHAN CIG SKYES PA NYID
MKHA' 'GRO MA DANG BDE MCHOG SHAR BAS DANG ZHES BYA BA'I DON TO,
,GRVA DANG ZHES BYA BA LA SOGS PAS NI DGA' BRAL TE, RDO RJE STE
RIN PO CHE NI NOR BU STE BDE BA LA

SPYOD PA'I BDAG NYID CAN YIN PAS DMIGS KYIS DGAR BA'I PHYIR, RNAM
PA MED PA'I SKAD CIG MA LA DGA' BA'I DGA' BA RTOGS PA NYID, GRA
BA'I MTSAMS THAMS CAD DU RDO RJE RIN CHEN GYIS SPRAS PA STE ZUR
THAMS CAD DU NYE BAR MTSON PA NYID DU PADMO RNAMS 'DUS TE, NANG
DU CHUD PA'O, ,

@276B RDO RJE RIN CHEN SPRAS PAS MDZES PA NYID NI DKYIL 'KHOR TE,
RDO RJE RIN PO CHE'I TOG GO, ,GAL TE ZHES BYA BA LA SOGS PA LA
DON NI DON DAM PA DE KHO NA NYID DO, ,SHES RAB KYI DE NYID MTHONG
BA NI ZLA BA'O, ,THABS KYI DE NYID MTHONG BA NI NYI MA'O, ,SHES
RAB LA SOGS PA NYE BAR SDUD PA STE,

DE'I BDAG NYID NI DE'I RANG BZHIN NO, ,DE LTAR BSHAD MA THAG PA
YE SHES NI THAMS CAD RTOGS PA'O, ,MNYAM SBYAR TE 'DUS PA'O,
,MTSAN NYID MED PA STE, DE DANG DE LTAR RNAM PA THA DAD PA'I
MTSAN NYID SPANGS PAS DKYIL 'KHOR DU ZHUGS PA'O, ,DE NYID BSHAD
MA THAG PA'I RTOG PA

THAMS CAD DE BRJOD PA NI SANGS RGYAS THAMS CAD KYI RDO RJE 'DZIN
PA'I SA'O, ,DES NA DKYIL 'KHOR BSTAN NAS, SBYIN SREG CES BYA BA
LA SOGS PA LA, RNAM PAR MI RTOG PA STE THA MAL PA'I RTOG PA MA
LUS PAR SPANGS PA'O, ,MTSON PA NI DRAN PA'O, ,DPYOD PA STE RANG
RANG GI RANG BZHIN

LAS SO SOR RTOG PAR GYUR PA STE, DNGOS PO THAMS CAD BDAG NYID
GANG YIN PA DES DPYOD PA'O, ,DNGOS PO KUN GYI 'JOMS PAR BYED PA
STONG PA NYID KYI SHES RAB CES PA'I DON TO, ,RNAM PAR 'BYED PAS
DPYOD PA STE RNAM PAR PHYE BA NYID DO, ,RANG RANG GI RNAM PAR
SHIN TU STONG PA

NYID ME STE, DNGOS POR 'DZIN PA THAMS CAD BSREGS PA'I PHYIR RO,
,BSREG PAR BYA BA NI RANG BZHIN MED PAR BYED PA STE, DE LTAR RAB
TU GNAS PAR BYA BA'I DON TO, ,SEMS LAS BYUNG BA NI SEMS KYIS
GZHAG PA'O, ,GZUGS LA SOGS PA'I DNGOS PO NI SEMS KYIS SBYAR BA

STE; SEMS LAS BYUNG BA YANG GZUGS KYI SKYE MCHED LA SOGS PA'O,
,SOGS PA'I SGRAS KHAMS KYANG NGO, ,RAB TU GNAS PA ZHES BYA BA LA
SOGS PA LA, DANG PO'I DON GYI RKYEN CAN NO, ,BRTAN PAR GYUR PAR
SEMS MI G-YO BA STE, SEMS NI YOD DO, ,LUS NGAG YID KYI RNAM PA DE

NYID NGO BO SEMS SO ZHES GSUNGS TE, STON PA THAMS CAD KYIS MGRIN
GCIG TU'O, ,GCIG TU GYUR PA CHOS KYI DBYINGS KYI RANG BZHIN NYID
DO, ,DA NI ZHES BYA BA LA SOGS PA LA, GSANG CHEN GANG YIN PA DE
NI SNGAGS KYI MTSAN NYID CES NYE BAR BSTAN PA YIN NO, ,SKYE BA
MED CING SNANG BA

@277A *, ,ZHES BYA BA LA SOGS PA NI NGES PAR BSTAN PA STE, CHOS
THAMS CAD SKYE BA MED PA GSANG BA CHEN PO'I DON TO, ,LHA ZHES BYA
BA LA SOGS PA NI RANG BZHIN PHUNG PO NYID DANG SKYE BA 'DZIN PA
NYID RIGS SO, ,DES GANG GNAS PA'I 'JIG RTEN PA'I BLO LA YANG DAG
PA'I

DE KHO NA NYID DE YANG DAG PA'I BYANG CHUB BO, ,SHES RAB KYI PHA
ROL TU PHYIN PA'O, ,BRTAGS PA STE GRUB MTHAR BYAS PA'O, ,MTSON PA
STE NGES PAR RO, ,PHYAG RGYA NI PHYAG RGYA CHEN PO STE DE NYID LA
YANG DAG PA'I BYANG CHUB BO, ,'DEBS PA NI RO GCIG PAR BYED PA'O,
,LHA RNAMS

ZHES BYA BA LA SOGS PA LA, MCHOD PA STE SGRUB PA'O, ,SBYOR BA NI
TING NGE 'DZIN TE ZHI GNAS DANG LHAG MTHONG NGO, ,STONG PA NYID
DANG SNYING RJE DBYER MED PA'I BYANG CHUB SEMS BSGOMS ZHES PA'I
DON TO, ,GSANG CHEN NI THAMS CAD KYI BDAG NYID CHOS KYI DBYINGS
KYI PHYAG RGYA STE, AE'I CHA BYAD

KYI RNAM PA'O, ,MCHOG GI DGYES PA NI GZHAL YAS KHANG STE, RTAG TU
GNAS PA NI CHOS KYI DBYINGS KYI RANG BZHIN GYI DUS GSUM DU MI
'GYUR BA'I TSUL GYI PHYIR RO, ,SANGS RGYAS KUN BDAG NI YE SHES
GSHEGS PA LNGA'I RANG BZHIN YON TAN RNAMS NYID 'DI LA YOD PAS
SEMS DPA' STE,

BLA NA MED PA'I YON TAN THAMS CAD KYI GNAS ZHES BYA BA'I DON TO,
,RDO RJE NI STONG PA NYID DO, ,SEMS DPA' NI SNYING RJE STE DE DAG
SBYAR BAS NI RDO RJE SEMS DPA'O, ,SKU GANG YIN PA DE GSUNGS PA,
BDE BA'I MCHOG STE BDE BA CHEN PO'I SKU'O, ,GSANG CHEN NI CHOS
NYID DO, ,MCHOG NI

LONGS SPYOD RDZOGS PA'O, ,DGYES PA NI SNA TSOGS SPRUL PA'O,
,THAMS CAD BDAG NYID NI NGO BO NYID SKU'O, ,RTAG TU BZHUGS PA STE
SKU BZHI BOR NAS GANG DU YANG MI 'GRO BA'O, ,SANGS RGYAS KUN BDAG
NYID CHOS DANG LONGS SPYOD DANG SPRUL PA DANG, NGO BO NYID KYI
SKU'I BDAG NYID GANG

YIN NA SEMS DPA'O, ,DE NYID GANG ZHE NA RDO RJE SEMS DPA'O, ,DE
LTA BU NYID GANG BDE BA'I MCHOG STE, BDE BA CHEN PO ZHES PA SKU
LNGA PAR BRJOD DO, ,SKYIL KRUNG ZHES BYA BA LA SOGS PAS NI BSAM
GYIS MI KHYAB PA'I RNAL 'BYOR GSUNGS TE, CHOS THAMS CAD STONG PA
NYID DU

@277B BSGOM PA LA, SKAD CIG TZAM GYIS SENG GE'I GDAN LA BZHUGS
NAS SKYE BA NI DBYUG PA 'DZIN PA SNYING PO'I RNAL 'BYOR GYIS
BSGYINGS PA'I TSUL DU RDO RJE DRIL BU 'DZIN PA SER PO, ,KHYAB
BDAG DPAL RDO RJE SEMS DPA'I RANG BZHIN DU BDAG BSAM GYIS MI
KHYAB PA SGYU MA LTA BU BSGOM PAR

BYA'O; ,JI LTAR SGYU MA LTA BU BSGOM PA NI MA YIN NO, ,JI LTAR
'DI LTAR BSGOM PA'O, ,GANG DUS GSUM DU 'BYUNG BA'I YE SHES SKYES
PA DANG BSKYED PA DANG, SKYE BA LA DE BZHIN DU BDAG GIS KYANG
BSKYED PAR BGYI YIS SANGS RGYAS DANG BYANG CHUB SEMS DPA' THAMS
CAD DANG RDO RJE'I RNAL 'BYOR MA

RNAMS KYIS BDAG LA BYIN GYIS RLOBS SHIG CES BDEN PA'I BYIN GYIS
RLABS BRJOD DE GSOL BA GDAB PAR BYA'O, ,THAMS CAD DE DNGOS PO
THAMS CAD KYI RANG BZHIN MNYAM PA NYID BSGOMS PA LA BRTEN PAR
BYA'O, ,DE NAS DE LA YANG RTOG PAR MI BYA STE, BSAM DU MED PA'I
RNAL 'BYOR

GYIS MNGON PAR GNAS PAR BYA'O ZHES BYA BA'I MAN NGAG GO, ,'JIG
RTEN PA'I DON LA RTOG PA DANG, 'JIG RTEN LAS 'DAS PA'I DON LA
RTOG PA NI GNYUG MA MA YIN TE, 'ON KYANG GYUR PA'O, ,GNYUG MA NI
GNYI GA'I RTOG PA MED PA'O, ,RANG GI GNYUG MA'I RANG BZHIN GYI
RNAL 'BYOR

GYIS CHOS RNAMS LA RNAM PAR SBYOR BA SPANGS PAS GNAS PAR BYA'O,
,DE KHO NA NYID RNAM PAR MI RTOG PA NI DRUG CES BYA BA LA SOGS PA
LA 'DI'I DON NI 'DI YIN TE, 'KHOR LOS GYUR BA DRUG GIS GZUGS KYI
RANG BZHIN DU BSAM PAR BYA STE, RIGS DRUG KHA SBYOR BAR GYUR PA'I
BLOS LAG

PA GNYIS THAL MO SBYAR BAR BYA'O, ,NAM MKHA'I KHAMS THAMS CAD
KHENGS PA'I BLA MA DANG, SANGS RGYAS DANG BYANG CHUB SEMS DPA' LA
SOGS PA MKHYEN CING DGONGS PAR BSAMS LA, RNAM PAR RTOG PA'I RANG
BZHIN KUN NAS NYON MONGS PA THAMS CAD DANG, RNAM PAR BYANG BA

THAMS CAD JI SNYED PA SNA TSOGS KYI RTOG PA SPANGS TE, MDUN GYI
SANGS RGYAS DE DAG THAMS CAD BSDUS PA NI 'DUS PA STE, RDO RJE
'CHANG GCIG TU GYUR TE, DE DAG GCIG TU GYUR PA'I SKU CAN NYID CES
BYA BA'I DON TO, ,'DI NI BSTAN PA'O, ,DE LA 'DI BSHAD PA NI RANG
BZHIN

@278A *, ,ZHES BYA BA LA SOGS PA NI RANG STE, SANGS RGYAS RDO RJE
'DZIN PA RNAMS THAMS CAD MKHYEN PA GCIG GIS GNAS SHING DGONGS
PA'O, ,'GYUR BA NI BZHUGS PA'O, ,'DI RGYAS PAR BSHAD PA NI THAMS
CAD CES BYA BA LA SOGS PA STE, SANGS RGYAS RNAMS KYI BDAG

NYID RANG BZHIN 'DUS PAR GCIG PA NYID DU 'GYUR BA STE, SANGS
RGYAS KUN GYI SDOM PA GCIG PA'I BDAG PO'O, ,DE'I PHYIR RNAL 'BYOR
PA RDZOGS PA'I BYANG CHUB NYID DO, ,YANG GI SGRAS NI DE KHO NA
ZHES PA'I DON TO, ,LHAG MA NI GO SLA'O, ,GANG ZHIG SNGON MAR ME
MDZAD LA SOGS PA RNAMS

KYIS KYANG GSUNGS LA, SH'AKYA THUB PA NGAS KYANG BSHAD PAR MDZAD
PA'O, ,DE NYID CES BYA BA DE NYID SNGAGS KYI BSTAN BCOS LAS RAB
TU SGRUB PA GO KU DA HA NA LA SOGS PA'I DAM TSIG CES BYA BA'I DON
TO, ,'DI TZAM GYIS NI BA GLANG LA SOGS PA TSAD BZUNG BA STE, GAL
TE ZHES BYA BA

GAL TE GANG GI TSE YIN NA DE'I TSE 'KHOR BA LAS KHYAD PAR DU GYUR
PA BLA NA MED PA RNAL 'BYOR PA'I KUN RDZOB BO, ,DON DAM PAR BDEN
PAR 'JOG PA'I RGYU MCHOG TU YONGS SU DAG PA 'DOD PA'I YON TAN MA
LUS PAS 'DOD PAR BYA BA'I RGYUR GYUR BA GANG YIN PA STE, GONG NA
MED PA'I

MYA NGAN LAS 'DAS PA NI MA YIN NO, ,MYA NGAN LAS 'DAS PA'I TSU
ROL 'KHOR BA NYID DO, ,PHUNG PO BSNAN PA NI MED PA'I PHYIR RO,
,DA NI DAM TSIG SGRUB PA'I THABS GSUNGS PA, SHES RAB KYI PHA ROL
TU PHYIN PA STE, GANG DANG YANG MI RTOGS SO, ,DE LA MOS PA NI
SHIN TU BSTAN PA

BDUN PA STE, MNGON PAR YID CHES PA DES BSGRUB PAR BYA STE, DAM
TSIG GI DON DU 'JUG PAS SO, ,'DIS MTSON PAR BYED CING MNGON SUM
BYED PAS NA DAM TSIG STE, DE BZHIN GSHEGS PA'I TSOGS LAM GYI GNAS
SKABS SO, ,BSGRUB PAR BYA BA STE, 'BRAS BU STER BA LA MNGON

DU PHYOGS PAR BYED PA'AM, RTOGS PAR BYA BA STE, MNGON DU BYA BA
'DI NI DAM TSIG STE, DE NYID 'BRAS BU'I GNAS SKABS SO, ,LAM LAS
GZHAN PA'I RIGS KYI 'BRAS BU MED DE, GSER GYI TSOGS SNGA MA LA,
'DI DAG NI GSER BTZOM [?] LTA BU YIN NO, ,GANG GI PHYIR LAM

@278B SGRIB PA GNYIS BAG CHAGS DANG BCAS PA THAMS CAD RAB TU
SPANGS BA SGRIB PA GNYIS MTHAR THUG GI BAR GYI GNAS SKABS LAS PHA
ROL NYID 'BRAS BUR GYUR NAS MNGON PAR GNAS SO, ,BSGRUB BYA STE
MNGON DU PHYOGS PAR BYA BA LAM GYI GNAS SKABS LA'O, ,MNGON PAR
BYANG CHUB PA YANG

'BRAS BU'I GNAS SKABS LA 'DIR DNGOS GRUB NI MNGON DU BYA'O, ,KLA
KLO'I BRDAS THA SNYAD NYID DE RNAL 'BYOR PA'I KUN RDZOB NYID
DU'O, ,MNYAM PA NYID CES BYA BA LA SOGS PA NI RIN CHEN 'BYUNG
LDAN GSUNGS PA STE, MNYAM PA NI MNYAM PA NYID KYI YE SHES KYI
RANG BZHIN GYIS 'JUG PA STE,

MNYAM PAR SEMS CAN THAMS CAD KYI THUN MONG PA DANG, CHOS NYID DO,
,DE LA THUN MONG DU BSTAN PA'I PHYIR, CHAGS PA NI SEMS CAN THAMS
CAD LA KHYAB PA'I SNYING RJE CHEN POS CHAGS PAS NI CHAGS PA'O,
,CHOS NYID STON PA NI MA CHAGS PA'I YUL GYI SEMS CAN NYID YOD PA
MA YIN

NO; ,YOD PA MA YIN PA NYID NI MNYAM PA NYID CES BYA BA'I GRUB
MTHA'O, ,CHOS NYID LA NI SEMS CAN DMIGS PAR MI 'GYUR LA, DE LTA
NA YANG SNYING RJE DE'I DON BYED PA'I DON TO, ,BYANG CHUB SEMS
DPA' NI SEMS DPA' STE, DANG PO NAS BZHI PA'I SEMS CAN MTHONG BA
DE YANG DE'I

DON BYED PA ZHES BYA BA'I THA TSIG GO, ,'O NA SNYING RJE NYID MED
DE YUL MED PA'I PHYIR RO ZHE NA, YOD DE JI LTAR BYED CE NA, DE
NYID RE ZHIG SEMS CAN RANG MED NA DE YANG SDUG BSNGAL LA SOGS PA
SHIN TU 'BYUNG NGO ZHES BYA BA NI NGO MTSAR BA STE, BDAG NYID
RANG MI SHES BA DE SRID DU RANG GI SDUG

BSNGAL BA LA SOGS PAS SDUG BSNGAL BAS PHYIN CI LOG TU BYED PA'O,
,PHYIN CI LOG TU GYUR PA RNAMS LA SHIN TU SNYING RJER 'JUG PA'O,
,CHAGS PA ZHES BYA BA NI, SHES RAB KYIS CHAGS PA'I SNYING RJE RIN
CHEN 'BYUNG LDAN NO, ,SPYANG PA STE ZOS SHING 'THUNGS PA STE
RTOGS PA ZHES BYA BA'I

DON TO, ,CHAGS CHEN NI MNYAM PA NYID KYI YE SHES KYI LUS TE, 'OD
DPAG MED NI MTHA' YAS PA'I SEMS CAN RNAMS DNGOS PO YOD PA MA YIN
PAS, THA DAD PA'I BLO GANG LA GANG MED PA GANG YIN PA STE, DE
BZHIN DU MNYAM PA NYID KYI YE SHES SNYING PO RIN CHEN ZHES BYA
BA'I DON TO, ,DER

@279A *, ,SON PA NI RTOGS PA STE DE'I DON DU YE SHES SKYE BA MED
PA STE, DE NI SO SOR RTOG PA ZHES BYA BA NYID DU 'DOD PA'I DON
TE, CHOS MA SKYES PA NYID SO SOR RTOG PA SNANG BA MTHA' YAS ZHES
BYA BA'I THA TSIG GO, ,YANG CHOS DE DPAL RDO RJE'I CHOS RNAMS SO,
,YOD PA MA YIN TE,

BSKYED PA GANG YIN PA STE, DE NI DE LTA BU'I RANG BZHIN NO, ,DE
LTAR YANG, RTAG TU SKYE MED CHOS NI DE BZHIN GSHEGS, ,CHOS RNAMS
THAMS CAD BDE BAR GSHEGS DANG 'DRA, ,BYIS PA'I BLO CAN MTSAN MAR
'DZIN PA DAG ,'JIG RTEN DAG NA MED PA'I CHOS LA SPYOD, ,CES
GSUNGS TE,

SKYE BA MED PA'I RANG BZHIN SNANG BA MTHA' YAS ZHES BYA BAR
DGONGS SO, ,DE NYID BSHAD PA NI SKYE BA MED PA STE, MNGON PAR
RTOGS PA STE, YONGS SU SHES PA'AM, DE STE CHOS RNAMS KYI RTOGS
PA'O, ,KHU BA STE SNANG BA MTHA' YAS ZA BA STE, RANG GIS MNGON DU
BYED PA'O, ,MNYAM

PA NYID CES BYA BA LA SOGS PA DON YOD GRUB PA STE, DNGOS PO RNAMS
TE SEMS CAN RNAMS KYI DNGOS PO RNAMS NI, GANG DON YOD GRUB PAS
MNYAM PA NYID DE, SEMS CAN THUN MONG DU 'JUG PAS 'DIR BTAGS NAS
MNYAM PA NYID NI BYA BA GRUB PA'I YE SHES SO, ,MNYAM PA NI

SEMS CAN THAMS CAD KYI THUN MONG DU BYA BA NAN TAN GRUB PA'I
DNGOS PO LA, BRTEN PA'I YE SHES NI MNYAM PA NYID DO, ,DNGOS PO
RNAMS NI PHRAG DOG STE, DNGOS PO ZHES PA NI DNGOS PO NYID KYI DON
TO, ,BYA BA GRUB PA'I YE SHES KYI BDAG NYID DON YOD GRUB PA'O
ZHES BYA BA'I THA TSIG

GO; ,SHA NI BYA SGRUB PA'I YE SHES KYI BDAG NYID DON YOD PA'I MI
DMIGS PA'I RNAL 'BYOR GYIS ZOS PA STE, RANG DBANG DU BYED PA'O,
,YANG NI DNGOS PO RNAMS TE SEMS CAN RNAMS LA MI DMIGS PA'I SBYOR
BAS BYA BA NYAMS SU LEN PAS SEMS CAN YANG DMIGS PA MED

CES BYA BA'I DON TO, ,RAB TU RGYAS PAS ZHES BYA BA LA SOGS PA NI
MI BSKYOD PA STE, JI SRID NAM MKHA'I KHAMS KYI MTHAS KLAS PA NI
RGYAS PA'O, ,RAB TU 'PHRO BA NI DE DANG DE THAMS CAD DU 'GRO BA'I
SEMS CAN SHIN TU RNAM PAR DAG PA'I YE SHES KYI BDAG NYID MI
BSKYOD PA'O, ,

@279B RTOGS PA NI MNGON PAR BYA BA STE, RDZOGS PA'I BYANG CHUB
NYID KYIS SO, ,DAM TSIG NI THAMS CAD 'GRO BA'I CHOS KYI DBYINGS
TE, DE NYID KYI DON NI MNGON PAR BYANG CHUB PA'I YUL LO, ,DE LA
GANG DAG SBYOR BA LAS, ,ZHES BYA BA NI NYE BAR BGROD PA LAS SO,
,DAM TSIG KYANG SHIN TU

DAG PA'I YE SHES MNGON PAR BYANG CHUB PA'O, ,DON YANG CHOS KYI
DBYINGS TE MNGON PAR RTOGS PAR BYA'O, ,DE DANG RJES SU MTHUN PA'I
RNAL 'BYOR NI RO GCIG PAR SON PA STE, DE BDAG NYID CES BYA BA'I
DON TO, ,DE BAS NA CHOS KYI DBYINGS SHIN TU RNAM PAR DAG PA'I YE
SHES KYI

BDAG NYID MI BSKYOD PA NYID DU ZHES BYA BA'I DON TO, ,MTHUN PA NI
RANG GI RGYUD LA 'JUG PAR BYED PA'O, ,LAS NI BYA BAR BRJOD DE,
,JI BZHIN PA'I DON RTOGS PA'O, ,DE'I SBYOR BA'I LAS NI YI DAM
DANG RAB TU SBYOR BA'O, ,CUNG ZAD CES BYA BA LA SOGS PAS NI RNAM
PAR SNANG MDZAD

BSHAD PA STE, CUNG ZAD MED PA NI DE DANG 'DI YIN ZHES NYE BAR
'JOG PA'I RNAM PAR 'GOG PA'I SEMS NI ME LONG LTA BU'I YE SHES SO,
,BRTEN PA NI MI BSKYOD PA STE, G-YO BA MED PAR GNAS PAS RGYUN DU
MNYAM PAR GZHAG PA STE, THUN MONG MA YIN PA'I BDAG NYID DU SNANG
BAS

MNGON PAR SNANG BA'I RNAM PAR RTOG PA STE, DE MED PAS MNGON PAR
MI SNANG BA STE, RTOG PA NYID KYIS SEMS KYI G-YO BAS RNAM PAR MI
RTOG PA NI ME LONG LTA BU'I YE SHES SO, ,MA CHAD PAR SNANG BA
DANG, GSAL BAR SNANG BA DANG, YUL DANG DUS RNAM PAR BCAD PAS
GZHAL BYA NYUNG

ZAD 'GA' ZHIG TU GSAL BA DE MED PAS ME LONG LTA BU'I YE SHES JI
SRID DU SHES BYA'I DKYIL 'KHOR GYI MTHAR GTUGS PA'I PHYIR RO,
,SHES BYA'I PHUNG PO MTHA' YAS PA THAMS CAD KYI MTHAR GTUGS PAR
RAB TU GSAL BA'I DON TO, ,MA BSAMS PAR YANG SHES BYA'I DKYIL
'KHOR

MA LUS PAR MKHYEN PA ZHES BYA BAR DGONGS SO, ,GCIG LA YANG CUNG
ZAD KYANG BSAM PA MED KYI, 'ON KYANG THAMS CAD MKHYEN PA ZHES BYA
BAR DGONGS SO, ,ME LONG LTA BU'I YE SHES KYI RANG BZHIN RNAM PAR
SNANG MDZAD NYID SMAN CHEN PO ZHES BYA BA'I DON TO, ,BZA' BA NI
BLA NA MED PA'I

@280A *, ,YE SHES KYIS TSIM PAR BYAS PA'O, ,SPANGS PA'I DON GYIS
DE MA THAG PAR RTOG PA DANG 'GAL BAR RTOGS PA NI LOG PAR RTOGS PA
STE, RAB TU 'BYUNG BA MA YIN PA BZHIN NO, ,DE BZHIN TE LOG PAR
RTOGS PA MED PA NI DE DAG GI DE MA THAG PAR JI BZHIN PA RTOGS
PA'O, ,YANG

'DIR BSHAD MA THAG PA'I RNAM PAR SNANG MDZAD KYI LUS KYI YANG
RTOG PA MED PA STE, DMIGS SU MED PA'I YE SHES KYIS DMIGS SU MED
PA'O, ,DE'I PHYIR GAL TE YANG MNYAM PA NYID DE LAM DANG 'BRAS
BU'I GNAS SKABS MNYAM PAR GYUR KYANG SNGA PHYI LA KHYAD PAR MED
DO, ,DE LTAR SNGAR

NI CHOS RNAMS ME LONG LTA BU'I YE SHES KYIS BSTAN LA, DA NI YANG
CHOS RNAMS DE BZHIN GSHEGS PA STE, CHOS DAD CHOS CAN GYI SGO NAS
TSIG DU PHYE BA'O, ,DE DAG STE GANG DU BSHAD MA THAG PA'I DAM
TSIG NI JI SKAD GSUNGS PA'I YE SHES TE, RTOGS PA NI PHYAG RGYA
CHEN PO STE, RDO RJE

'CHAD NYID KYI RNAM PA GZHAN GYI MING CAN ZHES BYA'O, ,MTSAN NYID
DE NGES PAR BYAS PA'O, ,DE DAG CES BYA BA LA SOGS PA NI PHAN YON
TE, SANGS RGYAS KYI CHOS NI STOBS DANG, MI 'JIGS PA LA SOGS PA
SANGS RGYAS KYI CHOS THAMS CAD KYI CHOS SO, ,GO 'PHANG SO SOR
THOB

PA NYID NI THOB PAR BYA BA DANG, RJES SU BGROD PAR BYA BA STE, MI
BSKYOD PA'I DON TO, ,DPAL NI GNYIS SU MED PA GSAL BA STE CHOS KYI
SKU'O, ,DE 'DI LA YOD PAS DPAL LDAN TE, RANG BZHIN DANG, LONGS
SPYOD DANG, SPRUL PA DANG, SKU GSUM MO ZHES BYA BA'I DON TO, ,DE
LA BDE

BA NI DES KHYAD PAR BYED PA'I BDE BA CHEN PO'I SKU'O, ,SKU LNGA'I
BDAG NYID BCOM LDAN 'DAS DPAL RDO RJE 'DZIN ZHES BYA BA'I DON TO,
,'BRAS BU MTHAR THUG PA DE'I RTOGS PA NI GANG GIS MNGON DU BYAS
PA DANG, NGES PAR BYAS PA GANG YIN PA DE NI DE LTA BU'I RGYUD DO,
,GZHUNG NI

LAM STE 'BRAS BU MNGON PAR RJOD PAR BYED PA'O, ,RNYOG PA MED PA
NYID KYANG DPAL DANG LDAN PA BDE BA CHEN PO ZHES GZHAN GYI MING
CAN NO, ,RNYOG PA MED PA RNAL 'BYOR CHEN PO'I RGYUD KYI RGYAL
PO'I 'GREL BA RDZOGS SO,, ,,RNYOG PA MED PA'I DKA' 'GREL NI, ,

@280B BYAS PA LAS SKYES BSOD NAMS GANG, ,'JIG RTEN ZLA BA DRI MED
GZHON NU BZHIN, ,MA LUS PA RU RNYOG MED SHOG ,SLOB DPON CHEN PO
DGE SLONG GZHON NU ZLA BAS MDZAD PA'O, 