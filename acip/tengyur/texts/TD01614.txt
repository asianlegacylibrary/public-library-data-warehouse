@138A *, ,DPAL GDAN BZHI PA'I ZA BA DON SNGON PA SHING GCIG GI DKA'
'GREL BZHUGS, #, ,DPAL RDO RJE SEMS DPA' LA PHYAG 'TSAL LO, ,GTZO
MO LHA MO THAMS CAD BDE, ,DE NYID THAMS CAD RAB BRTZON

MDZAD, ,GRU GSUM PADMA'I DBUS GNAS PA'I, ,ZLA BA NYI MA ME YIS
BRGYAN, ,PADMA CHEN PO NYER GNAS TE, ,YI DAGS CHEN POS GDAN BYAS
PAR, ,GDAN SKYES RNAL 'BYOR MA BSGOMS NA, ,MYUR DU DNGOS GRUB
THOB PAR 'GYUR, ,GDAN BZHI PA YI RGYUD KYI NI, ,LUNG GI DON GYI
RJES

'BRANGS TE, ,SHING GCIG LA SOGS DKA' 'GREL NI, ,RNAL 'BYOR GRUB
PHYIR BSHAD PAR BYA, ,DAM TSIG MA DANG SGRUB PA POS, ,RNAL 'BYOR
PHO MO'I DKYIL 'KHOR LA, ,GTOR MA'I LAS NI KHYAD PAR DU, ,NGES PA
NYID NI SBYAR BAR BYA, ,ZLA BA YANG NGO'I TSES BRGYAD DANG, ,

BCO LNGA DANG NI BCU BZHI LA, ,RANG KHYIM RNAL 'BYOR MA MCHOD
NAS, ,PHYI NAS GTOR MA BRTZAM PAR BYA, ,RANG GZHAN DE BZHIN PHYI
ROL DANG, ,LUS LA GNAS PA'I LHA RNAMS MCHOD, ,SHING GCIG LA SOGS
GNAS RNAMS SU, ,GTOR DANG BTUNG BAS YONGS SU MCHOD, ,DE LTAR GYUR
PA'I SNGAGS

KYIS NI, ,RNAL 'BYOR MA KUN MCHOD PAR BYA, ,DE LTAR SNGAGS KUN MA
SHES PAR, ,SNGAGS PAS PHYI ROL SPYOD BYED NA, ,BSKAL PA BYE BA
BRGYA BSGRUBS KYANG, ,LHA RNAMS MNYES PAR MI 'GYUR RO, ,DE PHYIR
RGYUD RNAMS THAMS CAD DU, ,BCOM LDAN 'DAS KYIS RTAG SBAS PA,
,RNAL 'BYOR

RGYUD 'DI THAMS CAD LA, ,DNGOS GRUB THOB PA'I RGYU RU NI, ,'DI NI
RGYAS PAR BYAS PA LA, ,NYON CIG BZANG PO BDAG GIS BSHAD, ,AOm
ZHES PA NI MCHOD PA'I DAG ,SHING GCIG LA SOGS BDUN DU NI, ,RGYANG
GRAGS GCIG GI NANG ROL NAS, ,SHING GZHAN DAG NI RNAM SPANGS PA, ,

SHING GCIG PA NI THAMS CAD KYIS, ,BSHAD PAS SHES PAR MI 'GYUR
PHYIR, ,LUS NI SHING ZHES BYA BAR BSHAD, ,LAG PA YAL GA LA SOGS
BYA, ,RIG BYED MTHA' YAS GSUNGS PA DANG, ,RGYUD GZHAN DAG LA DE
SKAD GSUNGS, ,STENG GI RTZA BA YAL GA 'OG ,AA SHVAD ZHES

@138B GSUNGS MI ZAD PA, ,ME TOG 'BRAS BUS YONGS SU BRGYAN, ,SHING
ZHES BYA BAR BSHAD PA YIN, ,LUS KYI DBUS NA AA GNAS PA'I, ,GSANG
BA'I SHING NI MI SHES PHYIR, ,LTE BA NAS NI SOR BZHIN, ,DE LAS
LUS RTEN RAB TU GNAS, ,DE LAS STENG 'BYUNG YAL GA GSUM, ,SHING GI

BU GUR YONGS SU LDAN, ,LTE SNYING SMIN MA'I DBUS GNAS PAR, ,THIG
LE GSUM NI GSUNGS PA DAG ,STENG DU 'OG TU 'GRO BA LAS, ,YAL GA
BCU ZHES BYA BAR BSHAD, ,ME TOG 'BRAS BU RTAG TU LDAN, ,'DAB MA
BRGYAD PA SHIN TU MDZES, ,GANG TSE SNA LAS PHYIR BYUNG SROG
,SHING GCIG PA

ZHES BYA BAR BSHAD, ,GSANG BA'I SHING GI SHING CHEN PO, ,GSANG BA
YI NI GNAS NA GNAS, ,MU STEGS NYAN SOGS THAMS CAD KYIS, ,SHING DE
RNAM PAR SHES MI 'GYUR, ,CHOS 'BYUNG BA YI TSAL CHEN POR, ,DE YI
DBUS SU YONGS GNAS PAR, ,SU KRA RAKTA RANG 'BYUNG BA'O, ,

ME TOG 'BRAS BUS YONGS SU BRGYAN, ,DE LA GNAS PA'I RNAL 'BYOR
PAS, ,THAR PA'I DNGOS GRUB THOB PAR 'GYUR, ,BLA MA'I ZHAL SNGA'I
BKA' DRIN GYIS, ,MNGON SUM NYID DU BDAG GIS BSHAD, ,PHA ZHES BYA
BA SU KRAR BRJOD, ,MA NI RAKTAR YONGS SU SHES, ,YI GE GNYIS

NI KUN SBYONG BA, ,DUR KHROD DU NI RNAM PAR GRAGS, ,DUR KHROD SHI
BA'I TSUL DU SHES, ,YI DAGS KYI NI GNAS SU BSHAD, ,GANG YANG PHA
YIS BSDUS PA YI, ,GZUGS DANG KHA DOG MDZES PA'O, ,MA LAS BYUNG
BA'I GSUM GYI DNGOS, ,DE BZHIN PHA LAS BYUNG BA'ANG GSUM, ,'GYUR

BA DRUG PO BSDUS PA NI, ,DUR KHROD DU NI RNAM PAR GRAGS, ,DE
PHYIR SHI BA'I TSAL DU BSHAD, ,LUS PO YIS NI BRTEN BYAS PA,
,DBANG PO BCU PO LA SOGS KUN, ,'DUS PA DANG NI KHU BAR 'GYUR,
,SROG NI DUR KHROD ZHES BYAR BRJOD, ,RIM GYIS 'BYUNG SOGS NGO BO
NI, ,TSIGS BCAD DANG POR

GANG GSUNGS PA, ,DE LTA BAR NI GSANG BA'I GZUGS, ,SHES RAB
PADMA'I MKHA' KHAMS SU, ,RI DAGS 'DZIN PA'I TSUL GYIS SU, ,'BYUNG
PO THAMS CAD LTUNG BA'I GNAS, ,DUR KHROD DU NI YONGS SU BRTAG ,RI
ZHES BYA BA'I RI BOR BSHAD, ,LHA RNAMS GNAS SU SA 'DZIN TE, ,LUS
KYANG RI

@139A *, ,ZHES BYA BAR BRJOD, ,GSUM 'DUS PA NI YANG DAG LDAN,
,DBANG PO BYA YIS YONGS SU GANG, ,RI DAGS LA SOGS SNA TSOGS LDAN,
,LUS RIR GNAS PA'I LHA RNAMS NI, ,GTOR DANG BTUNG BAS MCHOD PAR
BYA, ,SROG KYANG RI ZHES BYA BAR BSHAD, RGYU DANG MI RGYUR BCAS
PA

'DZIN, ,'BRAS BU SHING GIS KUN TU GANG, ,BA SPU RTZA YI PHRENG
BAS GANG, ,CHU NI YONGS SU 'BAB PAR LDAN, ,GRUB PA'I RNAL 'BYOR
MA BSNYEN PA, ,PA ZHES PA NI PADMAR BSHAD, ,RBA ZHES BYA BA RDO
RJER SHES, ,TA ZHES PA NI BDE BA CHE, ,DE PHYIR RI LA RI ZHES
BRJOD, ,GANG YANG RI YI PHYOGS GCIG GNAS, ,

DE LA GNAS PA'I LHA RNAMS NI, ,MKHAS PA YIS NI MCHOD PAR BYA,
,DBANG PO SGO DGU'I GNAS RNAMS NI, ,SNA TSOGS CHO GA YI NI GNAS,
,DE PHYIR GCONG RONG ZHES SU BSHAD, ,SROG GI GCONG RONG GCONG
RONG NI, ,KA ZHES PA NI LUS KYI DNGOS, ,DE NI SROG GI RLUNG GIS
BZUNG, ,DE PHYIR GCONG RONG

ZHES SU BTAGS, ,YE SHES BDUD RTZI'I CHU 'BAB PAS, ,BHA GA GCONG
RONG ZHES SU GSUNGS, ,GANG YANG 'DOD CHAGS ZHU BA YIS, ,KHU BA YI
NI GZUGS SU GNAS, ,KA ZHES PA NI MYOS PA'I MDOG ,DA ZHES PA NI
ZHU BA'I BDAG ,RI ZHES PA NI DGA' BA'I BDAG ,GCONG RONG DE NI DE

LTAR BSHAD, ,PHUG NI PHYI NAS BSHAD TSUL GYIS, ,SGRUB PA PO YI
GNAS SU GSUNGS, ,BYE BA BRGYAD CU'I RNAL 'BYOR PAS, ,GANG DU GNAS
NI RAB BRTAGS PA, ,DE NI PHUG CES BYA BA'I MING, ,LUS KUN DE DANG
'DRA BAR GSUNGS, ,RKANG PA'I MTHIL NAS SPYI BO'I BAR, ,GSANG CHAR

KHYAB PA RLUNG GI GZUGS, ,RTAG TU RLUNG GI GZUGS SU GNAS, ,PHUG
CES BYA BAR BSHAD PA YIN, ,GSANG BA'I GSANG BAR GNAS PA'I LHA,
,DE NI LHA DANG MI LA GSANG, ,RGYUD DANG RGYUD NI THAMS CAD LAS,
,SBA BAR GSANG BA YIN PAR BSHAD, ,SKYE BO GNAS LA GRONG 'DAB TU,
,GTOR

DANG BTUNG BAS MCHOD PAR BYA, ,DBANG PO'I GRONG GIS KUN TU GANG,
,'DAB NI LUS LA RNAM PAR GNAS, ,RANG GI BDAG PO'I LHA BSGOMS LA,
,NUS PA YIS NI MCHOD PAR BYA, ,LUS KYI GRONG KHYER SPYI BOR GNAS,
,'DAB NI MTHA' YI RNAM PAR GNAS, ,DBANG DU GNAS PA'I NANG GI
GANG,

@139B GRONG GI 'DAB CES BYA BAR BSHAD, ,GRONG KHYER GANG LA GNAS
PA NI, ,SKYE BA'I BYIN GYI RLABS LAS BYUNG, ,SHES RAB DBYINGS KYI
DNGOS PO NI, ,GRONG KHYER BYA BA'I MING DU GSUNGS, ,RTZE GCIG PA
DANG RTZE GNYIS PA, ,GSUM PO DAG NI BZHI MDO RU, ,LHA YI MCHOD PA
SNGAR

BSHAMS TE, ,LAM DU GNAS TE MCHOD PAR BYA, ,LAS BCU LA NI GNAS PA
NI, ,LAM ZHES PA NI LUS LA GNAS, ,GCIG PA RTOG PA LAS BYUNG BA,
,GNYIS PO GNYIS KYIS KHYAD PAR GYI, ,SUM MDO THEG PA'I KHYAD PAR
DU, ,RNAL 'BYOR PAS NI RTAG CES BYA, ,

SROG NI SUM MDO ZHES SU GSUNGS, ,GSHER DANG DMAR SER SKAM PA YI,
,BZHI MDO RU NI SHES PAR BYA, ,SKYOR BA LA SOGS RNAM PA BZHI,
,STENG DANG 'OG GI KHYAD PAR GYI, ,SUM MDO ZHES NI YONGS SU
GRAGS, ,STENG DU TSANGS PA'I LAM ZHES BYA, ,DE BZHIN 'OG TU

KHYAB 'JUG DRAN, ,DRAG PO DBUS SU RNAM PAR SHES, ,LAM NI SUM MDO
DAG TU BSHAD, ,GRU BZHI YON TAN KUN LDAN PA, ,GSANG BA YI NI
PADMAR GNAS, ,GRU GSUM LAM GSUM DU SHES BYA, ,GNYIS KYIS GZUGS SU
GNYIS SU 'GRO ,GANG TSE DNGOS PO GCIG GYUR

PA; ,'GRO BA RNAMS KYIS GNAS KYI DNGOS, ,DE LTAR LAM GCIG SHES
BYA STE, ,THAR PA YI NI GZUGS SU GNAS, ,BTAB PA'I LAM NI YONGS
THOB PA'I, ,ZHING BRGYAD DU NI GNAS PAR BYA, ,SHIN TU DGOD DANG
SPYOD PA'I GNAS, ,DE BZHIN DU NI RIGS KYI RI, ,RGYAL BA DANG NI

NYE RGYAL DANG, ,DE BZHIN RAB MCHOG CHU YI GNAS, ,CHAR PA'I RTZE
DANG DE BRGYAD DANG, ,DE DAG ZHING ZHES BYA BAR GRAGS, ,GNAS DE
DAG TU 'DUG GNAS KYANG, ,GTOR MA AA YIS MCHOD PAR BYA, ,ZHING GI
'GRAM NA GNAS PA NI, ,NYE BA YI NI ZHING DU BSTAN, ,ZHING BRGYAD
DAG NI

GNAS RNAMS NI, ,LUS LA GNAS PA'I BDAG GIS BSHAD, ,BLA MA'I ZHAL
SNGA'I BKA' DRIN GYIS, ,RIM PA CI BZHIN BDAG GIS DGROL, ,SHIN TU
DGOD PA KHA LA GNAS, ,SPYOD MA'I GNAS NI SMIN MA'I MTSAMS, ,RIGS
CAN RNA BA DAG TU BRJOD, ,RGYAL BA SUM MDO YI NI

@140A *, ,MDUN, ,NYE RGYAL DE BZHIN SNYING GAR GSUNGS, ,RAB MCHOG
SNA YI RTZE MO LA, ,CHU YI GNAS NI MIG TU SHES, ,CHAR BA'I RTZE
MO SPYI BOR GNAS, ,TSANDO HA NI SDOM PAR GSUNGS, ,GSANG BA YI NI
PADMAR GNAS, ,ZE 'BRU DANG NI ZE BAR LDAN, ,'DAB MA BRGYAD

KYIS RNAM PAR BRGYAN, ,DE LTA BAS NA BRGYAD DU SHES, ,YE SHES
DBANG PHYUG MA DANG LDAN, ,LUS NI ZHING ZHES BYA BAR GSUNGS,
,ZHING MA SHES RAB TU SHES BYA, ,RNAM PA KUN GYIS STONG PAS NA,
,KHYIM STONG DU NI RAB TU BSHAD, ,DE NA GNAS PA'I LHA RNAMS NI,
,CHO GA SNGA MAS MCHOD

PAR BYA, ,DNGOS PO THAMS CAD RNAM SPANGS PAS, ,LUS KYANG STONG PA
NYID DU BRJOD, ,KHYIM STONG ZHES PA LUS LA GZUNG, ,BSGOM PAS LHA
RNAMS BSGOMS NAS NI, ,SNA TSOGS MCHOD PA DRUG CHO GAS, ,RTAG TU
RNAL 'BYOR PA YIS MCHOD, ,GZUGS KYI STONG PA DE NYID LTAR, ,NA DI

BCU PO'ANG DE BZHIN NO, ,DE LA GNAS PA'I YE SHES NI, ,YID KYI
SBYOR BAS MCHOD PAR BYA, ,STONG PA'I YE SHES RDO RJE YIS, ,GNAS
GANG LA NI RAB GNAS PA, ,CHOS 'BYUNG ZHES BYA BA YI KHYIM, ,YE
SHES RNAM SHES DAG DANG LDAN, ,DE LA GNAS PA'I LHA MO RNAMS, ,ME
TOG CHU YIS MCHOD

PAR BYA, ,SGRUB POS DNGOS GRUB THOB PA'I PHYIR, ,GSANG BA LAS
KYANG GSANG BA STE, ,GANG DANG GANG DU GANG BSNYEN PAS, ,DE PHYIR
BSNYEN PA ZHES SU GSUNGS, ,DE DAG LAS KYANG GNAS RGYU RU, ,GNAS
NAS KYANG NI MCHOG TU 'GRO ,'KHOR BA'I RGYA MTSO LAS BRGAL BA'O,
,'GRAM DU PHYIN

PAS CHU 'GRAM GNAS, ,RAB DGA' LA SOGS SA BRGYAD DANG, ,LAGS PA'I
BLO GROS DANG BCAS DGU, ,ZHING BRGYAD KHYAD PAR DU BRJOD PA,
,ZHING DGU'I BDAG POR SHES PAR BYA, ,'DOD PA SROG CES BYAR BAR
SHES, ,SA BON ZHES BYA DBANG PHYUG GO, ,'DOD PA LAS BYUNG NGA
RGYAL

NI; ,DE NI RDO RJE 'DZIN PA CHE, ,'DOD PA'I SPYI BOR YONGS GNAS
TE, ,RKANG PA NAS NI SPYI BOR KHYAB, ,'DOD PA GSUM DOR BAB PAS
NI, ,DER NI 'GRO BA GSUM PO RMONGS, ,SA LA SOGS PA DE BZHIN DRUG
,'DOD PA YI NI GZUGS SU GNAS, ,GZHAN DU BDUD RTZI LNGA YANG
BRJOD, ,

@140B DBANG PHYUG DANG SOGS DNGOS GRUB BRGYAD, ,MI RNAMS GANG GIS
SGRUB BYED PA, ,CHUNG NGU LA SOGS SGRUB PAR LDAN, ,'DOD PA LUS
KYI YAN LAG STE, ,DE NAS GLANG CHEN ZHES SU BSHAD, ,GNAS DE DAG
LA GNAS PA YI, ,LHA RNAMS SU NI RAB GRAGS PA, ,LNGA PO LNGA PO'I
BDAG NYID

KYIS, ,SNGAGS PAS RTAG TU MCHOD PAR BYA, ,DBANG PO PHYOGS NAS
BRTZAMS NAS NI, ,JI SRID DBANG LDAN MTSAMS BAR DU, ,G-YAS DANG
G-YON DU BSKOR BA YI, ,RIM PA BRGYAD PA SHES PAR BYA, ,DANG PO
DRAG NAG CES BYA BA, ,RKANG PA YI NI MTHE BONG BAR, ,DUS MED DRAG

PO ZHES GRAGS PA, ,LHA MO YI NI 'KHOR GYIS BSKOR, ,GSANG BA'I
GNAS SU DRAG CHEN DANG, ,LUS KYI YAN LAG KUN LA KHYAB, ,LTE BA'I
GNAS LA LHA BYIN TE, ,SGYU MA YI NI GZUGS KYI TSUL, ,SNYING GAR
GNAS PA'I NAG PO CHE, ,SGYU MA CHEN PO MCHOG GI MCHOG ,GTZIGS PA

KHA YI PHYOGS GNAS TE, ,RDO RJE MTSON NI MTSON CHEN PO, ,'JIGS
BYED MCHU LA RTAG TU GNAS, ,'BAR BA'I ME DANG MNYAM PA'I 'OD,
,MGO BOR GNAS PA DAG PA CHE, ,TSANGS PA'I BUG LAS RNAM PAR BYUNG,
,SNA YI BAR DU RTAG GNAS PA, ,BGEGS KYI RGYAL PO GTZO BO CHE, ,

DE DAG MTSAMS SU GNAS PA NI, ,DBANG LDAN LA SOGS RIM PA BZHIN,
,TZA MU ndI NI MGO BO'I GNAS, ,BE T'A L'I NI SHING LA BRTEN, ,A'A
GHO TZIR NI SUM MDOR GNAS, ,DE NYID GSUM PO LAM GSUM BZHI, ,MGO
ZHES BYA BAR SGRA CHEN PO, ,BCU GNYIS KYI NI MTSAMS SU

GNAS, ,SHIN TU DGOD PA DGOD CHEN PO, ,BGEGS MED KYI SA NI RNAM
PAR 'JOMS, ,BI BAD TSA YIS 'JOMS PA STE, ,SNYING GA YI NI PADMAR
GNAS, ,LHA MO SGYU MA ZHES SU GRAGS, ,'GRO RNAMS SMOS PAS RMONGS
PAR BSHAD, ,LHA MO AU MA KLAD PAR GNAS, ,KLAD PAS

NI TSUGS 'DOD PA MA, ,RGYAL MO LHA SOGS LHA MO CHE, ,NA LI YI NI
GZUGS SU GNAS, ,PUS MO BYIN PA NAG PO SOGS, ,BZHI PO DAG NI CHEN
PO YIN, ,DBANG MO LA SOGS LHA MO'I TSOGS, ,SNYING GA YI NI PADMAR
GNAS, ,GZUGS LA SOGS PA'I BYE BRAG DRUG ,REG

@141A *, ,BYA YI NI GZUGS SU GNAS, ,ZE'U 'BRU LA NI AA YI GZUGS,
,RDO RJE SEMS DPA' RNAM PAR BZHUGS, ,NGAG 'PHROG LA SOGS LHA MO
CHE, ,NYE BA'I NA LI BZHI POR 'DOD, ,NGAG 'PHROG MA NI GSANG BAR
GNAS, ,'BAR BYED MA NI SPYIR GNAS TE, ,SREG MA DANG

NI MCHED MAR BYED, ,DBANG PHYUG CHEN MO ME YI GZUGS, ,'JIB BYED
MA NI RKAN LA GNAS, ,RLUNG GI GZUGS CAN DBANG PHYUG NGAG ,'JIGS
PA'I GZUGS KYI LHA MO NI, ,MKHA' 'GRO MA DANG 'DUS PA'I TSUL,
,LCE YI RTZA BAR GNAS PA YI, ,DE NI CHU YI GZUGS SU GNAS, ,

'JIGS BYED LA SOGS LHA MO BZHI, ,LAM BZHI RU NI GNAS PA YIN,
,RNAL 'BYOR RNAL 'BYOR MA YI TSOGS, ,DE NI SGRA YI GZUGS SU GNAS,
,THOD PA'I PHRENG GIS PHRENG BCINGS PA'I, ,LHA MO BZHI NI CHEN MO
YIN, ,THIG LE GNAS NA RTAGS 'BYUNG BA, ,SHAKTI YI NI GZUGS SU

GNAS, ,RAL GRI LA SOGS 'DZIN PAS BRGYAN, ,LAG PA DANG NI RKANG
PAR GZHAG ,'DOD PA LA SOGS NYON MONGS GCOD, ,RGOL BA THAMS CAD
PHYI MTHAR BYED, ,BGEGS RNAMS THAMS CAD 'JOMS PA'I LTA, ,PADMA
DBYINGS KYI RJES SU 'GRO, ,ZHI SOGS LAS KYI DNGOS GRUB

DANG; ,MKHA' 'GRO MA LA SGRUB PA LA, ,DE BZHIN GSHEGS PA'I SKU
CHEN PO, ,RDO RJE SEMS DPA' KHYAB PA'I GTZO, ,BDAG NYID DE LTAR
BSGOMS NAS NI, ,KUN TU SNGAGS PA YIS NI MCHOD, ,BZA' DANG BTUNG
BA GOS DAG KYANG, ,PHRENG BA DRI DANG GOS LA SOGS, ,LUS KYI DE
NYID LA

GNAS TE, ,RNAL 'BYOR RIG PAS RTAG TU MCHOD, ,JI LTAR DE NYID RJES
'BRANG STE, ,DE YI GTOR LAS CHO GA BSHAD, ,KHRAG NI RAB TU MCHOD
SBYIN TE, ,CHU YI GNAS NI DE BZHIN NYA, ,TIL GYI KHUR BA CHAR
BA'I RTZE, ,SHIN TU DGOD PA MKHUR SKYA BA, ,KHA DOG LNGA PA SPYOD
PA'I GNAS, ,SHA

NI RIGS KYI RI'U GSUNGS, ,A'A LI DE BZHIN RGYAL BA'I GNAS, ,NYE
BAR RGYAL BA'I BA DAN GSUNGS, ,ZHI BRGYAD KYIS NI MTSAN PA'O, ,DE
NAS ZHING GI BDAG PO RNAMS BSHAD PAR BYA STE, ,SHAR PHYOGS SU NI
SHIN TU DGOD PA LA, ,ZHI BA'I MIG CAN GSER BSREG PA'I MDOG LTA

@141B BU PHYAG NA RDO RJE BSNAMS SHING KA DAM BA LA GNAS PA'O,
,ME'I PHYOGS SU NI SPYOD PA NAG MO'I LHA MO KHA DOG DMAR MO,
,PHYAG NA SHAKTI BSNAMS SHING KA RANYDZA LA GNAS PA'O, ,LHO
PHYOGS SU NI KI LI GI RIS MTSAN PA'I LHA CHEN PO KHA DOG NAG PO
DBYUG PA BSNAMS PA'O, ,BDEN BRAL

DU NI RGYAL BA CAN TE, SHING NIM PA LA GNAS PA, PHYAG NA RAL GRI
BSNAMS PA DU BA'I MDOG CAN ZHAL 'BAR BA DANG, NUB PHYOGS SU NI
NYE RGYAL TE SGYU 'PHRUL CHEN PO DANG, SHING AA SHVATTHA LA GNAS
PA'I ZHAGS PA BSNAMS PA'O, ,RLUNG GI PHYOGS SU NI MCHOD SBYIN LA

RLUNG GI SHUGS CAN TE, BA DAN BSNAMS SHING RLUNG GI MDOG CAN
SHING AU DUM B'A RA LA GNAS PA'O, ,BYANG GI PHYOGS SU NI SHING KA
RI DBYUG PA BSNAMS PA LA, KHA DOG SER BO SHING TA LA LA GNAS
PA'O, ,DBANG LDAN GYI PHYOGS SU NI CHAR PA'I RTZE LA RNA BO CHE,
MDOG

DMAR PO RTZE GSUM PA BSNAMS PA, SHING WA TA LA GNAS PA'O, ,DE DAG
NI SHING GI BDAG POR SHES PAR BYA ZHING MKHA' 'GRO MA LNGA'I RANG
BZHIN NYID DO, ,KARKAdA DANG RO HI TA NI SNA'I STENG DU'O, ,CHU
SRIN DANG MO HI TA NI SNA'I 'OG TU'O, ,BI B'A DANG TZA BA NA
DANG, KshUm DANG DU BA DANG

ME'O, ,SENG GE DANG MI KI RI DANG, H'Um DANG PADMA DANG SA'O,
,GZHON NU MA DANG, BI TRI DANG, DKAR MO DANG, SUm DANG CHU'O,
,'DOD PA DANG GZHU DANG, YUm DANG RLUNG STE, DE DAG SNA BUG G-YAS
PA LA'O, ,GLANG DANG KUm MA DANG KshMRYUm DANG RO TZA NA DANG
ME'O, ,BUM PA DANG MO HI TA DANG, HMRYUm DANG DRI MED

GSUM DANG SA'O, ,NYA DANG BHA TRA DANG SMRYUm DANG CHU DANG SA'I
GDUGS SO, ,'KHRIG PA DANG CHU SRIN DANG YMRYUm DANG DBYE BA DANG
RLUNG NGO, ,DE DAG SNA BUG G-YON PA LA'O, ,SRID DANG AAm DANG YE
SHES DANG, RDO RJE SEMS DPA' DANG NAM MKHA'O, ,AA DANG YE SHES
MKHA' 'GRO MA DANG, ,LUG DANG

RNAM PAR SHES PA DANG, NAM MKHA'I RTZA'O, ,BLA MA'I ZHAL GYI RIM
PA 'DI NI DNGOS GRUB 'DOD PA'I PHYIR GSANG BAR BYA'O, ,DANG PO LA
NI NOR BTANG BYA, ,GNYIS PA LA NI NOR BSDU'O, ,GSUM PA LA NI
ZHING LAS BYA, ,BZHI PA LA NI SA BON GDAB, ,LNGA PA LA NI KHYIM
DU 'JUG,,

@142A *, ,DRUG PA LA NI KHYIM BZHI'I GNAS, ,BDUN PA LA NI LAS BYA
BA, ,GOS DANG RGYAN DANG LONGS SPYOD RDZOGS, ,SONG BA DAG NI
PHYIR MI LDOG ,SANGS RGYAS DNGOS GRUB SGRUB RNAMS KYIS, ,BLA MA
MCHOD PHYIR RANG PHYAG RGYA, ,RANG GI PHYAG RGYA BSTAN PA YIS,
,DNGOS GRUB THOB PAR

RGYUD LAS GSUNGS, ,GZHAN LAS DNGOS GRUB THOB MI 'GYUR, ,PHYI ROL
BSKUL PAS DAM TSIG MED, ,DPAL LDAN SANGS RGYAS KUN GYI DNGOS,
,SLOB DPON BYANG CHUB RDO RJE NYID, ,DNGOS RNAMS SGYU MA LTA BU
LA, ,SPRO BA DANG NI BSDU BA MDZAD, ,RNAL 'BYOR CHEN PO SKAL LDAN
RNAMS,,

SDIG PA RNAMS NI RNAM BYANG ZHING, ,BSOD NAMS RNAMS NI 'PHEL BA
RNAMS, ,BDE BA CAN DU 'GRO PAR SHOG ,SHING GCIG PA'I DKA' 'GREL
SLOB DPON 'PHAGS PA'I LHA'I ZHAL SNGA NAS MDZAD PA RDZOGS SO,, 