@78B #, ,RGYA GAR SKAD DU, DHARMA K'A YA K'I PAm BI DHI N'A
MA, BOD SKAD DU, CHOS KYI SKU'I SNANG BA'I CHO GA ZHES BYA BA,
DPAL

GSHIN RJE GSHED LA PHYAG 'TSAL LO, ,DANG PO SNYING RJE'I BDAG
NYID PAS, ,SRID PA'I BDE LAM CHAGS SHING, ,BDAG 'DZIN DAG LA
RGYAB KYIS PHYOGS, ,BDAG 'DZIN YONGS SU DOR BYAS TE, ,BDAG DANG
GZHAN DU MNYAM PA DANG, ,RANG DANG GZHAN GYIS BLANG BA'I PHYIR,
,PHYI NANG BAR CHAD SEL BA'I

MCHOG ,CHOS SKU RTEN MCHOG GDAB PA'I PHYIR, ,GSHIN RJE GSHED LA
GUS BTUD DE, ,MCHOD RTEN CHO GA BSHAD PAR BYA, ,ZUNG DU 'JUG PA'I
RNAL 'BYOR PAS, ,YID DGA' BA YI SA PHYOGS SU, ,DUR KHROD DGON
PA'I GNAS MCHOG TU, ,BKRA SHIS SA NI BZANG PO LA, ,BDUD RTZI RNAM

LNGAS LEGS BYUGS TE, ,SPOS DANG DRI YI TSOGS RNAMS DANG, ,GSER
DANG MU TIG BYI RU SOGS, ,RIN CHEN RNAM MANG BCUG NAS KYANG,
,KHRUS BYAS DAG PA'I RNAL 'BYOR PAS, ,'JIM PA'I GONG BU DRIL NAS
KYANG, ,BDAG NYID LHA RU RNAM BSKYED NAS, ,BSOD NAMS YE SHES
TSOGS

BSAGS BYA, ,SRUNG BA'I 'KHOR LO RDZOGS BYAS LA, ,CHOS KYI DBYINGS
KYI KHANG PA DANG, ,GZHAL YAS KHANG MCHOG BSKYED NAS NI, ,GZHAL
YAS KHANG GI DBUS NYID DU, ,SKYE MED SNANG BA LAS BYUNG BA'I,
,THABS DANG SHES RAB GSAL LDAN BSAM, ,GYUR PAS RO MNYAM THIG
LE'O, ,DE LA THUGS KYI YI

GE STE; ,DE NAS THUGS MCHOG NYID DU 'GYUR, ,NGA RGYAL SKU GSUNG
THUGS BCUG STE, ,ZHU BAS CHOS KYI SKU RU GYUR, ,DE YI SA BON YI
GE LAS, ,'PHROS PAS GSHIN RJE GSHED BKUG STE, ,ZHAL DU ZHUGS NAS
ZHU BAR BSAM, ,BDAG NYID THIG LE CHEN POR BLTA, ,PHYOGS BCUR THIG
LE BZHI SPROS PAS, ,TZARTZI

@79A *, ,PHAG MO'I DBYANGS LDAN MA, ,GOO R'I LHA MO BZHIR GYUR
TE, ,RJE BTZUN THIG LE BSKUL BAR BYA, ,RJE BTZUN BZHENGS SHIG
SNYING RJE KHRO, ,SRID GSUM PA YI MA RIG SOL, ,RJE BTZUN BZHENGS
SHIG RGYAL RIGS BDUD BZHI LAS NI RGYAL BA'I SEMS NI G-YENGS, ,RJE
BTZUN BZHENGS SHIG 'JIG RTEN

SNYAN MNAN STONG PA NYID LA BZHUGS SAM CI, ,CI PHYIR 'JIG RTEN
SNYAN MNAN STONG PA NYID LA SEMS TE BZHUGS, ,BCOM LDAN RGYAL POS
BSKUL NAS KYANG, ,LHA MO NYID KYANG THIM PAR GYUR, ,DE LA NYI MA
SA BON BCAS, ,GYUR PAS RDO RJE MTSAN MA CAN, ,DE LA GSHIN RJE
GSHED MCHOG SKU, ,RTOG PA

BZHIN DU GSAL BAR BSAM, ,DE LAS MKHA' GSANG BYIN BRLABS TE, ,YE
SHES DKYIL 'KHOR BKUG NAS KYANG, ,ZHU BAS KHAMS MCHOG DAG PA'I
NANG, ,THIG LE BCU BDUN NYID DU GYUR, ,DE LAS SA BON GZUGS SU
GYUR, ,YA KshE MA ME DA, ,YA TZA NI RA, DZA SA DO RU, nA YO NI
R'A, RDO RJE SNGO DANG

'KHOR LO DKAR, ,RIN CHEN SER DANG PADMA DMAR, ,RAL GRIS LJANG GU
THO BA SNGO, ,DBYUG PA GAR GYI PHYAG RGYAR GYUR, ,DE LAS YONGS SU
RDZOGS PA'I SKU, ,DGRA LNGA YUM BZHI BSGOM PAR GYUR, ,MNGAL NAS
SKYE BA'I TSUL NYID DU, ,SO SO GNAS SU DGOD PAR BYA, ,DE NAS BDAG
GI SNYING GNAS, ,SA

BON DAG LAS 'OD 'PHROS PAS, ,DKYIL 'KHOR DAG LA PHOG GYUR TE,
,'KHOR LO 'KHOR BA'I TSUL NYID KYIS, ,GSAL BA'I BZLAS PA DBUL BAR
BYA, ,AOm HR'I: shtRi: WI KRi T'A NA NA H'Um H'Um PHAt PHAt SV'A
H'A, NA MO BHA GA WA TE BEE RO TZA NA, PRA BHA R'A DZ'A YA, TA
TH'A GA T'A YA, AA RTA TE SA MYU KA SAm BUDDH'A YA, AOm HE RU

KA SU KshME, SA ME SA MA TE, SA MA YE, SA MA RO BYE, AA NA LAMBE
TA RAm BE YA SHO BA TI, MA H'A TE DZA, NIR KU LE NIRBA nE, SARBA
TA TH'A GA T'A, HRi DA YA AA DHIshth'A NA AA DHI shth'I TE SV'A
H'A, GTZO BO DAG LA JI LTA BZHIN, ,GTI MUG SOGS LA RIM BZHIN NO,
,AOm JI NA DZIK ,AOm RATNA DHRiK ,AOm A'A RO LiK ,AOm
PRADZNY'A DHRiK ,AOm

MUNG+GA RA DHRiK ,AOm DAndA DHRiK ,AOm PADMA DHRiK ,AOm KHAdGA
DHRiK ,AOm MO HA RA TI, AOm DVE shA RA TI, AOm R'A GA RA TI, AOm
BADZRA RA TI, NYI SHU RTZA GCIG LNGA BCU DANG, ,BRGYA DANG BRGYA
RTZA BRGYAD DANG NI, ,GTZO DANG 'KHOR GYI RIM PA YIS, ,BZLAS PA
BSDU BA'I TSUL GYIS BZHU, ,'OD KYI PHUNG POR BSAMS NAS NI, ,DE
NAS SKOL

@79B PHOR G-YAS THOGS TE, ,GU GUL AA KAR NAG LA SOGS, ,DRI YI
BDUG PAS BDUG PAR BYA, ,DE NAS 'OD KYI GONG BU LAS, ,BCAD CING
SKU GDUNG GDAB PAR BYA, ,SNYING POR 'BREL PA'I RTEN 'BREL DAG
,BZLAS SHING DKYIL 'KHOR DBYUNG BAR BYA, ,BKOD PA'I TSUL GYIS
MKHA' LA BZHAG ,RDZOGS

NAS LHA YI DKYIL 'KHOR LO, ,SKYE MCHED BYIN GYIS BRLAB PA DANG,
,SKU GSUNG THUGS DANG DE BZHIN TE, ,DBANG BSKUR DGUG GZHUG MCHOD
BSTOD DANG, ,BDUD RTZI MYANG GIS SMIN PAR BYA, ,DE NAS GSOL BA
GDAB PA DANG, ,BSHAGS DANG BSNGO BA BYAS NAS NI, ,SGYU MA'I BLO
YIS ZIN PAR BYA, ,

DE NAS SMON LAM BTAB NAS NI, ,GNAS KHANG BZANG POR BZHUGS PAR
BYA, ,DUS RNAMS KUN DU MCHOD PA DANG, ,BSKOR BA SOGS KYIS MNYES
PAR BYA, ,NA MO RATNA TRA Y'A YA, ,YE DHARM'A HE TU PRA BHA W'A,
HE TUN TE sh'ANA TA TH'A GTO HYA BA DA TA, TE sh'A NYTZA YO NI RO
DHA, AE WAm W'A D'I MA H'A SHRA MA nA:,

GSANG BA'I DKYIL 'KHOR BZANG PO LA, ,MOS PA'I BLO YIS BSKOR BAR
BYA, ,NA MO BHA GA WA TE, RATNA KE TU R'A DZ'A YA, TA TH'A GA T'A
YA, AARHA TE SAMYAKA SAm BUDDH'A YA, TADYA TH'A, AOm RATNE RATNE,
MA H'A RATNE, RADNE B'I DZA YI SV'A H'A, RNAL 'BYOR SEMS LA GNOD
GYUR NA, ,NAM MKHA' DAG LA GDAB

PAR BYA, ,CHO GA'I RNAM PA GONG BZHIN TE, ,MTSAN MED PHYIR NA
MCHOG YIN NO, ,RKYEN RNAMS TSOGS PAR BYA BA'I PHYIR, ,CHU DANG ME
DANG RLUNG DAG LA, ,BAm RAm YAm NI RNAM BSAMS TE, ,'PHROS PAS
RGYAL BA SRAS BCAS DAG ,BSDUS TE YIG 'BRU LA BSTIMS PAS, ,CHU LA
DKAR DANG ME LA

DMAR, ,RLUNG LA KHRO BO SNGON PO BSAM, ,ZHU BAS 'OD KYI PHUNG POR
GYUR, ,SKOL PHOR THOGS LA GDAB PAR BYA, ,RAB GNAS BYA BA GONG
BZHIN TE, ,DE LA KHYAD PAR YOD MA YIN, ,RNAL 'BYOR BSOD NAMS
BSAGS PA DANG, ,BAR CHOD MYUR DU ZHI BYA'I PHYIR, ,BDAG GIS SKU
GDUNG CHO GA'I MCHOG ,

MNGON PAR BRTZAMS PA'I DGE BA 'DIS, ,KHAMS GSUM SEMS CAN THAMS
CAD KYIS, ,RNAL 'BYOR LAM LA GNAS PA RNAMS, ,SGO GSUM SDIG PA DAG
GYUR TE, ,CHOS SKU GNYIS MED THOB PAR SHOG ,RGYA GAR GYI MKHAN PO
KA L'A PA MA H'A ZHES BYA BAS MDZAD PA MCHOD RTEN GYI CHO GA
RDZOGS SO,, ,,

@80A *, ,RNAL 'BYOR BSOD SNYOMS PA PRADZNY'A SHR'I DZNY'A NAS
RANG 'GYUR DU BYAS PA'O, ,SOM PU RI'I GTZUG LAG KHANG CHEN DU,
,NAG PO ZHABS ZHES BYA BA'I RNAL 'BYOR PAS, ,RNAL 'BYOR TSE 'PHOS
DE BA P'A LA YIS, ,YAB MCHOG DHARMA P'A LA 'DAS GYUR PA'I, ,CHED
DU GSOL BTAB RGYAL PO'I ZHAL

NGO RU, ,MCHOD RTEN CHO GA ME TOG TSAL DU MDZAD, ,SPROS BCAS
SPROS MED TSUL GYI LAM MCHOG 'DI, ,DENG SANG RNAL 'BYOR RNAMS
KYIS GDAB PAR RIGS,, 