@153A #, ,RGYA GAR SKAD DU, NI RDE SHA NA AA BHI shE KA KRA MA N'A MA,
BOD SKAD DU, ,DBANG GI RIM PA BSTAN PA ZHES BYA BA, ,DPAL KYE'I
RDO RJE LA PHYAG 'TSAL LO, ,GANG LA BRTEN TE DAG BYED PA, ,MARGAD
LTA BUR BSGRUB PA YI, ,DE NYID GSANG BA'I DAG PA NI, ,AAEWAm RNAM
PAS

BSHAD PAR BYA, ,'KHOR BA'I 'DAM DU BYING BA YI, ,'GRO LA PHAN
DANG BSKYAB PA'I PHYIR, ,DUD 'GRO'I GZUGS CAN SPANG BYA STE,
,DPAG BSAM LTA BUR SBA BAR BYA, ,G-YEM ZHING LDOG LA MA GUS DANG,
,DE NYID DON RNAMS MI SHES PA, ,BSKAL PA BYE BA BRGYAR SMRAS

KYANG, ,BYA GAG LTA BUR SHES PAR GYIS, ,DAD MOS PA RTZEN DANG
LDAN PA LA, ,SPOS ME RGYUN DU 'DZIN PA NI, ,MKHA' SNANG LTA BUR
BKUR BA DANG, ,BDUD RTZI LTA BUS TSIM PAR BYA, ,SDOM PA GSUM DU
RAB BSTAN PA, ,DE NYID ZUNG 'JUG GO 'PHANG STE, ,DBYE BA'I RNAM
GRANGS

@153B BSHAD PA DANG, ,GO BYA'I TSUL DU SHES PAR GYIS, ,CHU DANG
COD PAN RDO RJE DANG, ,DRIL BU MING DANG RNAM PA LNGA, ,BYA BA'I
RGYUD KYI RJES 'GRO BA'I, ,RIG BA'I DBANG DU RNAM PAR GRAGS,
,RIGS KYI DAM TSIG SNOD RUNG DANG, ,RJES GNANG RDO RJE BRTUL
ZHUGS DANG, ,LUNG BSTAN

DBUGS DBYUNG BCU GCIG NI, ,BRTUL ZHUGS ZHES PA PHYI YI DBANG,
,RNAM PA GSUM DU NGAS BSHAD PA, ,SBYANGS PA'I LUS SU SHES PAR
GYIS, ,RDUL TSON BHA GA BYANG CHUB SEMS, ,BUM PA GSANG BA SHES
RAB STE, ,LUS NGAG YID KYI DE NYID LA, ,DON DANG LDAN

PAS GNAS PAR GYIS, ,LUS NGAG YID KYI LING THOG NI, ,SHES RAB LDAN
PAS BSAL BA DANG, ,DBYIBS DANG SNGAGS DANG CHOS RNAMS KYANG, ,DAM
TSIG LAS DANG PHYAG RGYA CHE, ,SPRUL PA LONGS SPYOD CHOS SKUR
LDAN, ,NGO BO NYID KYIS GNAS PAR MDZOD, ,SKU GSUNG

THUGS LA RTOG MI MNGA', ,YE SHES BDUD RTZI DRI MA MED, ,GZUGS
SOGS NGO BO NYID KYIS ZHI, ,CHOS DBYINGS YE SHES NGO BOR LDAN,
,ME TOG DON LDAN 'DUS MA BYAS, ,RDO RJE'I MING DU RAB TU GRAGS,
,'OD ZER SGRA LDAN SENG GE NI, ,BI BAD GLING BU CAD TE'U 'DZIN,
,TSIG

DANG YI GE'I DON 'DAS SHING, ,GZUNG 'DZIN SPONG BAR BYED PA YIN,
,PHYI NANG DAG PAS 'JUG BA NI, ,PHUN SUM TSOGS BAS BYED PA YIN,
,RIGS LAS 'DA' BAR MI BYED CING, ,BCU BZHI LA SOGS DON RNAMS
GANG, ,GCIG DANG DE YI 'BRAS STER BA, ,MYA NGAN 'DAS

BAR THUB BAS BSHAD, ,KHYAD PAR 'PHAGS PA'I THABS BSTAN PA, ,GUS
PAR BYA PHYIR BSHAD PA YIN, ,DE DAG RJES SU SNANG BA NI, ,RGYAS
SHING GZHAN DON BYED PA YIN, ,NYON MONGS SPONG ZHING DE NYID
LDAN, ,PHYIR MI LDOG PAR GNAS ZHES GSUNGS, ,DE LDAN DAM PA STER
BYED

NA; ,SKU GSUNG LDAN PAR LUNG BSTAN TO, ,PHYIR MI LDOG CING 'KHOR
BA LAS, ,NGAL SOS PHYIR NI SLOB DPON YIN, ,DBUGS PHYIN RDO RJE
'DZIN PA YIN, ,MTSAN BCAS MTSAN MA MED PA LA, ,SBYIN DANG TSUL
KHRIMS LA SOGS CHOS, ,SENG GE LTA BUR MKHYEN PAR MDZOD, ,

@154A *, ,GANG LA BRAN DANG 'DRA BA DANG, ,ZHUM ZHING RGYAGS PA
SPANG BA DANG, ,GNYID DANG RMUGS BA BSAL BYA ZHING, ,DUS RIG
BRTZON 'GRUS LDAN BAR BYA, ,MKHYEN PAS NGA RGYAL SPANG BYA ZHING,
,'DU 'DZI MED PAR SBYIN PA DANG, ,TSIM ZHING RTOGS DANG LDAN PA
DANG, ,

GNANG BA SBYIN PA NYID DU BYA, ,MKHAS PA'I YON TAN BKUR PA DANG,
,PHRA RAB BRNYAS PAR MI BYA STE, ,BLA MA BSKYED PA DANG PO NI,
,RIGS NGAN YIN YANG BKUR BAR BYA, ,DE NYID MI SMRA TSOD RIG CING,
,'JIG RTEN 'PHYAR G-YENG LAS MI BYA, ,THUN MONG LAS DANG CHO GA
RNAMS, ,

MKHA' LDING PHRA RAB CHU GNAS DANG, ,GNOD SBYIN 'DRE SOGS LA SOGS
LDAN, ,DES KYANG GROL BAR MI 'GYUR TE, ,RI RAB STOBS DANG MI LDAN
BAS, ,'DEGS BAR BYED PA BLUN PO'I CHOS, ,LEGS PAR 'DUN PA'I MCHOG
NYID KYANG, ,SHIN TU GSANG SPYOD BYA DGOS NA, ,

ME RNAMS CHUNG DUR GYUR PA LA, ,SHING DANG RLUNG GIS GNOD PAR
BYED, ,DE BZHIN DON MED SPYOD PAS KYANG, ,MCHOG GI 'BRAS BU NYAMS
BAR BYED, ,BA RNAMS BE'U CHUNG MI 'DOR BZHIN, ,MTSAN MA'ANG DOR
BAR MI BYA'O, ,YANG NI STONG PA'I BYANG CHUB STE, ,MTHAR THUG
CHOS

RNAMS BRJOD PAR BYA, ,RDO RJE PADMA BYIN BRLABS LA, ,MNYAM PAR
SBYAR BAS DE NYID DBAB, ,DE NYID LDAN PAS SLOB MA YIS, ,BE'U LTAR
SBYIN PAR BYA BA YIN, ,DE NAS SLOB MAS MNYAM SBYAR BAS, ,G-YO
DANG PHYI DANG GNYIS SHO RAB, ,DUS KYI RLUNG NI 'DZIN PA STE,
,STONG NYID YE

SHES SKYE BAR 'GYUR, ,KHRI DANG GSOL 'DEBS SGRA SGROGS DANG, ,DE
NYID DON LDAN SKUR BYED PA, ,SNYAN DU DE NYID LDAN PAR YANG,
,BZHI PA'I DBANG NI RDZOGS PA YIN, ,MTHONG BA'I CHOS LAS RAB STE,
,DRI MA MED SOGS BCU YI BAR, ,CHU SOGS RIM GYIS SHES PA DANG,
,CHOS

KYI SPRIN LA GNAS PA YIN, ,GSANG BA KUN DU 'OD CHEN LDAN, ,SHES
RAB MA CHAGS PADMA SPYAN, ,BZHI PA YID BZHIN 'KHOR LO STE, ,NGO
BO NYID LTAR 'BYUNG BAR 'GYUR, ,RDO RJE 'DZIN PA'I RIG 'DZIN NI,
,DAM TSIG LDAN LAS 'BYUNG BA DANG, ,PHUN SUM TSOGS PAS 'GRUB

@154B 'GYUR ZHES, ,MI YI SENG GES BSHAD PA YIN, ,RDO RJE DMYAL BA
BZOD DKA'I PHYIR, ,'JIG RTEN 'PHYAR G-YENG MI BYA STE, ,RTAG BAR
GSANG SPYOD LDAN PA DANG, ,YANG DANG YANG DU 'DUD PAR BYED, ,DE
NYID DE YI GSANG BAR GNAS, ,DON LDAN SHES RAB THAMS CAD GNAS,
,RAB

KYIS SPYANG BA'I LAS LEN ZHING, ,GZHAN RNAMS DE LTA MA YIN TE,
,RIM GYIS BLANG BAR BYA BA DANG, ,TSOGS LAS DNGOS GRUB MCHOG TU
'GYUR, ,PHYIR MI LDOG PA'I SA YI CHOS, ,SHES RAB YE SHES NYON
MONGS 'JOMS, ,RANG BZHIN DAG PA'I SEMS NYID NI, ,BKRUS BAS

MI 'DAG NAM MKHA' BZHIN, ,GTU MUG BRAL ZHING 'KHRUL PA SPANGS,
,LHAN CIG SKYES PA'I RANG BZHIN LDAN, ,SHES DANG SHES BYA'I BDAG
PO MCHOG ,DES NA SHES RAB YE SHES BRJOD, ,CHOS RNAMS TSIG DANG YI
GE LAS, ,PHA ROL SON PA BZHI PA STE, ,RANG BZHIN NGO BO NYID

KYI SKU'I, ,YON TAN RNAM PA NOR BU'I TSUL, ,RANG BZHIN DAG PA
'DUS MA BYAS, ,SKAD CIG RGYU STE NGAN 'GRO SPANG, ,DE YIS MYA
NGAN 'DA' BA DANG, ,DE NYID MCHOG TU 'GYUR BAR NGES, ,BDAG BCAS
BSKAL PAR NGAL BYAS KYANG, ,SANGS RGYAS LAS NI SHIN TU RING,
,RGYAL PO

MCHOD PAS DON 'GRUB LTAR, ,NAM YANG RE BAR MI BYA'O, ,SHES RAB
SNYING RJE DBYER MED PA'I, ,PHA ROL PHYIN BCU'I CHOS RNAMS NI,
,RTAG TU 'BAD PA BYED PA NA, ,SKYE BA BDUN SOGS DE NYID LEN, ,DAD
DANG TSUL KHRIMS BRTZON 'GRUS KYIS, ,YANG DANG YANG DU LEN BYED
NA, ,PHA ROL

SAL 'GRO'O ZHES, ,BDE MCHOG RGYA MTSO'I RGYUD LAS GSUNGS, ,RDO
RJE SNYING PO SNYING RJE CHE, ,DNGOS PO NYID KYIS RNAM GROL
ZHING, ,DNGOS PO YIS NI 'CHING BAR 'GYUR, ,DE YONGS SHES PAS GROL
BA YIN, ,DNGOS PO MED PA'ANG YONGS SHES PAS, ,DNGOS PO SGOM 'GYUR
SHES

RAB CAN, ,DNGOS BO MED PA'I RANG BZHIN NI, ,DE LTAR HE RU KA
BSGOM BYA, ,RDO RJE RIGS KYI LE'U LAS KYANG, ,GSUNGS PA DAG NI
BSNGAGS PA YIN, ,SPROS PA MED PA'I RANG BZHIN LAS, ,SNGAGS DANG
LHA NI YANG DAG GNAS, ,RNAM SNANG MI BSKYOD DON YOD DANG, ,RIN
CHEN

@155A *, ,DPAG MED SEMS DPA'O, ,MYA NGAN 'DAS PA SKYED PA YI,
,SHES RAB MA ZHES BRJOD PAR BYA, ,ZHES NI DE NYID LE'U LAS
GSUNGS, ,YANG DAG RDZOGS PA'I BYANG CHUB MCHOG ,AUTPALA RI RAB
RIN CHEN DANG, ,KHYI DANG SENG GE WA SKYES DANG, ,PHAG MO LTAR
SNANG LEN

PAR BYED, ,GZHAN YANG SPROS PA LEN PA GANG, ,SBRE'U YIS SHING
THOG JI BZHIN DU, ,NYON MONGS ZUG RDUR GYUR PA YI, ,SDUG BSNGAL
THAMS CAD SKYED PAR BYED, ,CHAGS LA CHAGS PA SKYED BYED DE,
,BTUNG BA'I MCHOG TU MI 'GYUR BA, ,BLUN PO GANG ZHIG 'THUNG BYED
NA, ,SKOM PAS

'CHI BAS LUS 'JIG 'GYUR, ,THABS DANG SHES RAB DON RNAMS LA,
,RTOGS SHING 'BAD PAS BLANG BA DANG, ,GSANG SPYOD LTA BUS 'GRUB
'GYUR NA, ,LEGS PA NYID DU SBA BAR GYIS, ,DE YIS DGE BA GANG DANG
GANG, ,NGES PAR SEMS CAN THAMS CAD KYIS, ,DBANG GI DE NYID RTOGS

GYUR NAS, ,SKU GSUM YE SHES LNGAR LDAN SHOG, ,DBANG GI RIM BA
BSTAN PA RJE BTZUN KLU SGRUB KYIS MDZAD PA RDZOGS SO,, ,,RGYA GAR
GYI MKHAN PO GA YA DHA RA'I ZHAL SNGA NAS DANG, BOD KYI LO TZ'A
BA DGE SLONG YE SHES BZANG BOS BSGYUR CING ZHUS TE GTAN LA PHAB
PA,,