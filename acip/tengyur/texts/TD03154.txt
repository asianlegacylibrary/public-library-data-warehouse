@175B #, ,RGYA GAR
SKAD DU, KHARSA PA nA S'A DHA NAm, BOD SKAD DU, BDE BA 'BYUNG
BA'I SGRUB THABS, BCOM LDAN 'DAS BDE BA THAMS

CAD 'BYUNG BAR MDZAD PA LA PHYAG 'TSAL LO, ,MNGON 'DOD 'BRAS STER
DPAG BSAM LJON SHING DPAL NI KUN NAS NYER RGYAS PA'I, ,BDE BAR
GSHEGS TSUL LAM CHEN RNAMS NI SHIN TU BDE MDZAD DED DPON PA,
,SRID ZHI MNYAM PAR DGONGS PA DNGOS PO'I RANG BZHIN MA LUS THAMS
CAD KYI, ,

@176A *, ,SKYE DGU'I CHAD PA 'DI NI PHYAG NA PADMO 'DI YIS ZHI
GYUR CIG ,SNGA MOR GDONG SOGS LEGS BKRUS LA, ,DBEN PA'I GNAS SU
CHO GA YI, ,SNYING GA'I SA BON SPRO BYA BA, ,PADMA'I STAN LA LEGS
GNAS PA'I, ,ZLA RGYAS STENG DU RAB 'BAR BA, ,SA BON RANG GI
SNYING

GAR BSGOM, ,'OD DES LEGS PAR BSKUL BYAS LA, ,YANG DAG SPYAN
DRANGS MKHA' DBYINGS MDUN, ,DPAL LDAN KHARSA PA nA MGON, ,BLA MA
SANGS RGYAS RGYA MTSO SRAS, ,MCHOD SPRIN RNAM PA SNA TSOGS PA,
,SA BON DE LAS BYUNG BAS MCHOD, ,DE NAS MNGON PAR PHYAG BYAS LA,,

SDIG PA BSHAGS LA SOGS PA'O, ,BLO 'KHOR BA THOG MA MED PA NAS
'KHOR BA GANG YIN PAR BDAG GIS MI DGE BA BGYIS PA'AM, BGYID DU
STZAL BA'AM, GZHAN BGYID PAR GYUR PA LA RJES SU YI RANG BAR BGYIS
PA, DE DAG THAMS CAD BCOM LDAN 'DAS KYI SPYAN SNGAR BDAG

GIS BSHAGS PAR BGYI'O, ,RDZOGS PA'I SANGS RGYAS DANG, SANGS RGYAS
KYI SRAS DANG, 'PHAGS PA RNAMS DANG GZHAN DAG RNAMS KYIS BYAS
PA'I DGE BA GANG YIN PA LA YANG RJES SU YI RANG NGO, ,BDAG GIS DE
DAG MA LUS RDZOGS PA'I BYANG CHUB TU YANG DAG PAR YONGS

SU SKYANG BAR BGYI'O, ,THUGS RJE'I BDAG BZHIN BLA MED PA'O,
,SANGS RGYAS LA NI BDAG SKYABS MCHI, ,CHOS KYI RANG BZHIN GOS MAD
PA'I, ,CHOS RNAMS THAMS CAD RO GCIG PA'O, ,RAB DGA' LA SOGS SAR
ZHUGS PA'I, ,BYANG CHUB SEMS TSOGS LA DE

BZHIN; ,MYA NGAN LAS 'DAS PAR BZHED PA'I SANGS RGYAS LA YANG
GZHAN LA PHAN PA'I DON DU RING BAR BZHUGS PAR BDAG GSOL BA 'DEBS
SO, ,SGRIB PA THAMS CAD RTZAD NAS GCOD PAR BYED PA'I RGYUR GYUR
BA BYANG CHUB KYI SEMS BDAG GIS BSKYED PAR BGYI'O, ,SRAS DANG
BCAS

PA'I BDE BAR GSHEGS PA'I LAM LA BDAG GIS BSAM PA RNAM PAR DAG PAS
LEGS PAR BSTAN PAR BGYI'O, ,DE NAS GCIG DANG BRAL BA'I PHYIR NA,
G-YO BA DANG, MI G-YO BA'I 'JIG RTEN 'DI DAG NYID MA LUS PA YANG
STONG PA'O ZHES RNAM PAR BSAMS LA, AOm STONG PA NYID KYI YE

@176B SHES KYI RDO RJE'I RANG BZHIN BDAG NYID NI NGA YIN NO ZHES
BYA BAS STONG PA NYID BYIN GYIS BRLAB PAR BYA'O, ,BYIN GYIS
BRLABS LA CHOS 'DI DAG THAMS CAD NI RANG BZHIN GYIS RNAM PAR DAG
PA YIN LA DE BZHIN DUNG YANG YIN NO ZHES KUN DU BLTAS LA, AOm
CHOS THAMS CAD RANG BZHIN GYIS RNAM PAR

DAG PAS BDAG KYANG RANG BZHIN GYIS DAG PA'O ZHES BRJOD PAR BYA'O,
,DE NAS NI BSGOM PA'O, ,RNAM PAR SHES PA'I BDAG NYID TZAM DU GYUR
PA LAS SNGON GYI SMON LAM GYIS LEGS PAR BSKUL BAS YI GE PAm LAS
YONGS SU GYUR PA LAS KHA DOG SNA TSOGS PA'I PADMA'O, ,AA LAS
SKYES PA'I ZLA

BA'I DKYIL 'KHOR RGYAS SHING DRI MA MED PA'O, ,DE'I STENG DU SHIN
TU 'OD 'BAR BAR GYUR PA'I YI GE HR'I: NAM MKHA'I DKYIL GANG BA
DANG, SPRO BA'I TSOGS KYIS KHYAB PAR RNAM PAR BSGOMS LA, DE DAG
YONGS SU GYUR PA LAS RANG GI SA BON GYI YU BA'I SNYING PO LA
RGYAN DU BYAS SHING KHA BYE BA'I PADMA SNGON

DU BLTA'O, ,DE NAS DE DAG KUN YONGS SU GYUR NAS BDAG NYID BCOM
LDAN 'DAS SU BSGOM PAR BYA STE, GONG LTAR 'OD BYE BA KUN NAS
'PHRO BAS SKU SHIN TU DKAR BA DBU RGYAN DANG LDAN ZHING RAL PA NI
BRANG KHAR TE, SNANG BA MTHA' YAS KYIS DBU BRGYAN PA, SNA TSOGS
PADMA LAS BYUNG

BA'I ZLA BA'I DKYIL 'KHOR LA PHYED KRUNG GIS BZHUGS PA, SKU RGYAN
THAMS CAD DANG LDAN ZHING ZHAL 'JUM PA LO BRGYAD GNYIS KYI TSOD
DU GYUR PA STE, PHYAG G-YAS PAS MCHOG SBYIN PA, PHYAG G-YON PAS
YU PA DANG LDAN PA'I PADMA BSNAMS SHING, PHYAG SMAD PA DE'I 'OG
NA BDUD RTZI'I

RGYUN MDOG SHIN TU DKAR BA 'THUNG BAR BYED PAS TSIM PA MED PAR
KHA GYEN DU GDANGS SHING GSUS PA CHE BA SHIN TU RING BAR GYUR PA
NYE BAR GNAS PA'I YI DAGS LTA BU'I KHA TSIM PAR MDZAD DO, ,RI BO
PO tA LA'I NANG NA BZHUGS PA DPAL DANG LDAN PA THUGS RJES BRLAN
PAR GYUR PA'I KUN DU GZIGS PAS

SGEG PA'I NYAMS DANG LDAN PAS KUN NAS LEGS PAR BSTEN PAR BYED PA,
SHIN TU GZHON PA SNA TSOGS PA'I MTSAN RNAMS KYIS BRGYAN PA'O,
,DE'I MDUN NA SGROL MA'O, ,G-YAS ZUR NA GZHON NU NOR BZANGS SO,
,DE LA SGROL MA NI LJANG GU PHYAG G-YON PAS YU BA DANG BCAS PA'I

@177A *, ,AUTPALA BZUNG NAS PHYAG G-YAS PAS KHA 'BYED PAR MDZAD
PA, RGYAN SNA TSOGS DANG LDAN PA, SHIN TU GZHON SHING LANG TSOL
BABS PA LTA ZUR LEGS PAR BSTEN PA'O, ,NOR BZANGS GZHON NU YANG
MCHAN KHUNG G-YON PA NA PO TI BCUG CING THAL MO KHA SBYAR BA GSER

GYI 'OD KUN DU SNANG BA, GZHON NU'I GZUGS SU GNAS PA RGYAN RNAMS
THAMS CAD DANG LDAN PA'O, ,NUB TU NI KHRO GNYER CAN NO, ,BYANG DU
NI RTA MGRIN NO, ,DE LA KHRO GNYER CAN NI PHYAG BZHI MA GSER GYI
'OD DANG LDAN PA RAL PA'I THOR TSUGS CAN, PHYAG G-YAS PA DAG GIS
PHYAG

'TSAL BA'I STANGS DANG PHRENG BA 'DZIN PA SPYAN GSUM MA'O, ,RTA
MGRIN MDOG DMAR BA BONG THUNG GSUS PA CHE BA SKRA SER PO GYEN DU
'BAR BA SBRUL GYI GA SHA CAN, SMA RA SHIN TU SER PA KHA'I SGO NAS
KHRAG YONGS SU 'DZAG PA SPYAN GSUM DMAR ZHING ZLUM PA KHRO GNYER
DANG SMIN MA SHIN TU

BSDUS PA STAG GI PAGS PA'I SHAM THABS CAN DBYUG THO DANG LDAN PA
PHYAG G-YAS PA PHYAG 'TSAL BA'I STANGS THABS SO, ,DE DAG NYID
THAMS CAD KYANG RANG GI GTZO BO'I ZHAL LA SPYAN LTA BAR BYED PA,
JI LTAR MDZES BAR GNAS PAR 'OD BSAM PAR BYA'O, ,'OD ZER DE DAG
SLAR YANG SA BON

YI GE DE NYID LA LEGS PAR ZHUGS PAR BYA BA'O, ,DE NAS RANG GI
SNYING GAR ZLA BA'I DKYIL 'KHOR GYI STENG DU YI GE HR'I: RNAM PAR
BSAMS LA DE LAS KYANG RNAM PA SNA TSOGS PA'I 'OD ZER KUN DU SPROS
SHING KHAMS GSUM YONGS SU BKANG BAS SEMS CAN RNAMS THAMS CAD
KYANG 'JIG RTEN DBANG PHYUG GI GO

'PHRANG LA RAB TU BKOD DE SLAR YANG DE DAG SPROS PA NYID KYIS YE
SHES SEMS DPA' SPYAN DRANGS LA DAM TSIG SEMS DPA' DANG CHU DANG
'O MA BZHIN DU LHAN CIG GCIG TU GYUR PA'I NGO BOR BSGOM PAR
BYA'O, ,DE NAS SKU DANG GSUNG DANG THUGS RNAM PAR DAG PA NI RIM
PA JI LTA BA BZHIN DU MGO BO LA YI GE AOm DKAR PO MGRIN PAR

YI GE A'A: DMAR PO, SNYING GAR YI GE H'Um NAG PO RNAMS BSAM PAR
BYA BA'O, ,'DI DAG GIS KYANG SEMS CAN GYI PHUNG PO MA LUS PA'I
NYON MONGS PA'I TSOGS THOG MA MED PA NAS 'BYUNG BA RNAMS RNAM PAR
'JIGS PAR BYED PA MTHA' YAS PA'I BSGOM PA 'DI NI NUS PA JI LTA BA
BZHIN DU GSAL BAR

@177B BYA BA'O, ,GSAL DANG 'DZIN DANG SHES RAB DANG, ,SKAL BZANGS
NAD MED PHUN TSOGS RNAMS, ,BSGOM PA'I SBYOR BAS THOB PA YIN,
,RTZOD LDAN LA NI MNGON DU YANG, ,BSGOM PAS SKYON SNGAGS SEMS
RTZE GCIG PAS BZLAS SO, ,DE LA SNGAGS NI 'DI YIN TE, AOm HR'I:
SV'A H'A,

YI GE 'DI DAG RNAMS KYANG STON KA'I ZLA BA DRI MA MED PA'I PHRENG
BA NYID KYIS 'OD 'BAR ZHING 'OD ZER DU MA 'PHRO BAR BYED PA'O,
,BZLAS PAS SKYON YANG BSOD NAMS YONGS SU BSDOS LA LANGS TE LHA'I
NGA RGYAL GYIS BGROD PAS JI BDE BA'I BGYI BA BYA BA'O, ,DPAL LDAN
'JIG RTEN DBANG PHYUG

GI, ,SGRUB THABS CHO GA BZHIN BYAS PAS, ,BSOD NAMS BDAG LA LEGS
BYUNG GANG, ,NGES DE'I GO 'PHANG SKYES THOB SHOG, ,KHARSA PA nA
ZHES BYA BA'I SGRUB THABS RDZOGS SO,, ,,PADMA 'BYUNG GNAS BLO
GROS KYI ZHAL SNGA NAS MDZAD PA'O,, ,,PAndI TA

AA BHA Y'A KA RA'I ZHAL SNGA NAS, DGE SLONG TSUL KHRIMS RGYAL
MTSAN GYIS BSGYUR BA'O,,