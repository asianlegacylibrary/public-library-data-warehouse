@254B #, ,RGYA GAR SKAD DU, K'A YA B'A KA TZITTA SU PRA TIshthA N'A MA,
BOD SKAD DU, SKU DANG GSUNG DANG THUGS RAB TU GNAS PA ZHES BYA
BA, BCOM LDAN 'DAS DE BZHIN GSHEGS PA DGRA BCOM PA YANG DAG PAR
RDZOGS PA'I SANGS RGYAS MI 'KHRUGS PA LA PHYAG 'TSAL LO, ,SKU
GSUNG THUGS

@255A *, ,RTEN BLA MA LA, ,GUS PAS PHYAG 'TSAL RTEN GSUM LA,
,RGYUD DANG BLA MA'I GSUNG BRTEN NAS, ,SGRIB SBYONG RAB GNAS BRI
BAR BYA, ,SLOB DPON DE NYID BCU SHES SHING, ,MTSAN NYID KUN DANG
YANG DAG LDAN, ,PHYAG RGYA SNGAGS DANG CHO GA SHES, ,LAS RNAMS

KUN LA MKHAS PA STE, ,DAM SDOM BYANG CHUB SEMS 'BYONGS PAS,
,BSNYEN PA RNAM GSUM RDZOGS BYAS LA, ,DE DANG 'DRA BA'I GROGS
BCAS KYIS, ,DUS ZLA GZA' SKAR TSES GRANGS NI, ,NYI MA'I KHYIM NI
BCU GNYIS TE, ,DGU NA DPYID RA 'BRING RO HI TA'I, ,DUS SU NYI MA
LOG NAS NI, ,

BYANG 'GRO ZLA DRUG NYIN MO 'PHEL, ,DE DRUG ZHI BA RAB GNAS SHIG,
,DBYAR STON RA 'BRING ZLA DRUG LHOR, ,NAG 'PHEL DRAG NYI DER MI
BRTZAM, ,PHUR BU LAG DANG PA BA SANGS, ,ZLA BA BZANG LDAN GZA' DE
SHIS, ,NYI SPEN DMAG DPON NOR 'JOMS NGAN, ,CHU SMAD SNAR MA GRO
BZHIN DANG,

LAG DANG SNON SNUBS RGYAL CHU STOD, ,KHRUMS SMAD SKYE DGU 'PHEL
BA DANG, ,RAB TU GNAS PA'I MCHOG TU BYED, ,YID 'DOD DNGOS GRUB ME
BZHI STE, ,SNRUBS DANG GRO BZHIN DE BZHIN TE, ,LAG GIS SKAL BZANG
SNAR MAS RGYAL, ,MGO YIS NYE BAR ZHI BAR BYED, ,CHU STOD KYIS NI
BU

DAG GSON, ,KHRUMS SMAD RTAG PAR DNGOS GRUB STER, ,RGYAL GYIS TSE
RING BRTAN PAR 'GYUR, ,SNON GYIS MCHOG TU BDE BAR BYED, ,LHA
MTSAMS KYIS NA MI CHO GA STER 'GYUR, ,GZA' DANG SKAR MA DE DAG
KYANG, ,DAR GUD MI RIGS LAS DANG SBYAR, ,TSES GCIG GSUM LNGA DRUG

BDUN BCU, ,DRUG PO NOR 'JOMS SPANG GZHAN SHIS, ,GZA' SKAR TSES
GRANGS MTHUN 'DZOM NA, ,MAR GYI NGO LA'ANG BYA BAR SHIS, ,GNAM
STONG BCU BZHI KUN DU SPANG, ,ZLA BA GZA' DANG SKAR MA DANG, ,NYI
MA DUS 'DZOM SKAD CIG LA, JI SKAD GSUNGS PA BZHIN BYAS NA, ,

BSAM PA THAMS CAD YONGS RDZOGS SHING, ,RAB TU GNAS PA MCHOG 'GYUR
TE, ,'KHOR LOS SGYUR RGYAL DBANG PHYUG NI, ,THOB 'GYUR 'DI LA THE
TSOM MED, ,SLOB DPON MTSAN MA THOB PA NA, ,GZA' DANG RGYU SKAR
BRTZI MI DGOS, ,BGEGS DANG LOG PAR 'DREN PA'ANG MED, ,

@255B GZA' RNAMS THAMS CAD RJES MTHUN ZHING, ,BGEGS DANG RGYU
SKAR LHA RNAMS NYID, ,DE DRUG BKA' SGRUB KUN GNAS SHING, ,GZUGS
BRNYAN MCHOD RTEN LA SOGS KYI, ,DNGOS GRUB DAG NI STER BAR MDZAD,
,YID KYIS CUNG ZAD GANG BSAMS PA, ,SKYE DANG SKYE BAR 'GRUB PAR

'GYUR, ,YANG THOG MCHOD RTEN LA SOGS GNAS, ,KHYIM DANG LHA YI
GNAS RNAMS SU, ,SANGS RGYAS LA SOGS RAB GNAS BYA, ,BRDUNGS LUGS
'BUR BRIS SOGS RTEN NI, ,RANG RANG MTSAN NYID LDAN PA STE, ,ZHI
KHRO LA SOGS RANG TSUL MTHUN, ,TSAD KYIS TSAD LA PHAB CING

BZANG, ,DE 'DRA RAB TU GNAS PAR 'GYUR, ,BZLOG PA SKYON 'GYUR DE
PHYIR GZAB, ,RAB GNAS DGOS DANG MI DGOS GNYIS, ,DAM PA'I DON DU
DPYAD PA NA, ,GANG ZHIG GANG GIS GANG DU BRLAB, ,GDOD MA NAS ZHI
SKYE MED LA, ,JI 'DRA JI LTAR RAB TU GNAS, ,CHOS RNAMS THAMS

CAD 'OD GSAL LA DU, ,RTOG DANG LDAN PA'I MCHOD GNAS LA, ,RAB TU
GNAS PA MI DGOS TE, ,YANG NA STONG NYID MA RTOGS KYANG, ,MCHOD
RTEN GLEGS BAM SKU GZUGS SOGS, ,SANGS RGYAS RNAM 'PHRUL BYIN
RLABS LAS, ,BYUNG BA MIN NA MI 'BYUNG BAR, ,RTOGS TE SHIN

TU DAD LDAN NA, ,RAB TU GNAS PA MI DGOS SO, ,DANG PO'I LAS CAN MA
'BYONGS LA, ,'JIG RTEN THA SNYAD KUN RDZOB TU, ,'GRO BAS DE NYID
MI SHES LA, ,STON PAS RAB TU GNAS PA BSHAD, ,DBYE BA SGRA DON
SKYON YON LAS, ,BYA BA'I THABS DANG RNAM PA DRUG ,DON DAM

SPROS MED RAB GNAS DANG, ,KUN RDZOB SKU GSUNG THUGS GSUM STE,
,YON TAN PHRIN LAS ZHOR LA 'BYUNG, ,DAM TSIG SEMS DPA' SBYANGS
BSKYED LA, ,YE SHES SEMS DPA' YUN RING DU, ,GNAS PA'I PHYIR NI
RAB TU GNAS, ,GANG DU SKU GZUGS RDZOGS PA LA, ,BYIN

MA BRLABS PAR RING GNAS NA, ,DE LA BKRA MI SHIS 'GYUR ZHING, ,DE
SRID MCHOD PAR DE MI 'OS, ,DPER NA SKYES BU LA LA ZHIG ,RIG PA'I
MTSAN NYID SPANGS PAN, ,'JIG RTEN KUN GYIS MCHOD MI BYED, ,DE
BZHIN BYIN MA BRLABS SKU LA, ,GANG ZHIG PHYAG 'TSAL MCHOD

@256A *, ,BYED PA, ,DAM TSIG BRAL ZHING SNGAGS DMAN TE, ,SBYIN
SREG THAL BA 'BRAS MED MTSUNGS, ,'JAM DPAL RTZA BA'I RGYUD CHEN
LAS, ,SKYE BO TSUL KHRIMS 'CHAL 'DI LA, ,BDE 'GRO MTHO RIS YOD
MIN LA, ,BDE BA MCHOG TU 'ANG MI 'GYUR NA, ,RGYAL

BAS GSUNGS PA'I SNGAGS RNAMS NI, ,'GRUB PAR 'GYUR BA SMOS CI
DGOS, ,TA LA'I MGO BCAD SNGO MIN LTAR, ,DE BZHIN SNGAGS SGRUB
RMONGS PA DANG, ,TSUL KHRIMS NYAMS SHING SDIG LAS BYED, ,RTAG TU
BUD MED CHAGS PA LA, ,'DI NI RAB TU BSTEN MA YIN, ,MI DGE BSHES
GNYEN BSTEN

BAS NI, ,SNGAGS KYI RGYAL PO GA LA 'GRUB, ,YON TAN YANG NI RTZA
RGYUD LAS, ,'JIG RTEN SNGAGS RNAMS JI SNYED DANG, ,DE SLOB BSE RU
BYANG CHUB SEMS, ,BDAG NYID CHEN POS GSUNGS PA YIN, ,CHO GA
GZHUNG DANG MTHUN PAR NI, ,RAB TU GNAS PA BYAS NAS KYANG, ,

RI MO 'DI NI MDUN BZHAG NA, ,SNGAGS RNAMS MA LUS 'GRUB PAR 'GYUR,
,DE BZHIN MCHOD DANG PHYAG 'TSAL DANG, ,MTHONG DANG REG PA TZAM
GYIS KYANG, ,SDIG PA'I RNYOG PA KUN LAS GROL, ,RAS RIS LA SOGS
MTHU CHEN LA, ,DON DU GNYER DANG BSKUL BAS NI, ,MYUR

DU SKYE BA DON YOD THOB, ,RJES SU YI RANG DE BZHIN NO, ,RTEN 'DI
MTHONG BA'I SKYE BO YIS, ,BSOD NAMS THOB PA DON YOD PA, ,BSKAL PA
BYE BA RNAMS SU YANG, ,BRJOD PAR YANG NI MI NUS SO, ,LAS NI YON
BDAG BSOD NAMS SPEL, ,SNGAGS PAS DGE BA RNYED PAR BYED, ,DE

BZHIN SLOB DPON SNGAGS GNAS PAS, ,CHOS LDAN MCHOD PA BYED PA
GANG, ,DE YIS SKYE BAR MCHOD PAR 'GYUR, ,BYA THABS CHO GA DAG LAS
BYA, ,CHO GA DMAN GNAS BKRA MI SHIS, ,'DIR SDUG PHA ROL 'JIGS PA
CHE, ,DNGOS GRUB 'DOD PAS CHO GAR 'BAD, ,

CHO GA'I TSUL LEGS BSOD NAMS NI, ,MTHONG DANG MI MTHONG RNAMS SU
SKYE, ,SKU GZUGS SNGAGS KYI MTSAN NYID KYIS, ,RTEN LA BYIN RLABS
'JUG PAR 'GYUR, ,GANG ZAG BLO RIGS THA DAD PAS, ,YON MCHOD 'BYOR
CHOG TSOGS PA YIS, ,RAB GNAS RGYAS PA SPROS BCAS BYA,,

@256B 'BRING POS CHO GA TSAD TZAM DANG, ,BSDUS PA TING 'DZIN THUN
GCIG LA, ,RDUL TSON LA SOGS MI DGOS BYA, ,RGYAS PA MTSAN LDAN BLA
MA LA, ,SLOB MAS LAN GSUM GSOL BTAB NAS, ,BKA' BSGO SLOB MAS
RDZAS BA SOGS TE, ,YID 'ONG GNAS SU BSNYEN GSUM BSKYAL,

SA YI CHO GA GZHUNG BZHIN BYA, ,LHA BU MA SBYIN SREG SA YI LHA,
,STA GON SPYI DANG MTHUN PAR BYA, ,'DI SKABS SLOB MA STA GON NI,
,GANG BYED GZHUNG DANG MTHUN GNAS YIN, ,DE YANG SNGAGS GROGS SLOB
DPON 'DRA, ,YON BDAG STA GON GNAS PA NI, ,RGYAS PA BKRA SHIS CHO
GA

'DI; ,BRTZAMS NAS YONGS SU RDZOGS KYI BAR, ,YON MCHOD LA SOGS MI
RNAMS KUN, ,LUS NGAG YID SPYOD BZANG LTAS BYA, ,NGAN PA'I PHYOGS
KUN THAG RING SPANG, ,BZANG NGAN GANG BYUNG MI RABS BDUN, ,'BYUNG
BAS NGAN NA 'BAR SOGS BZLOG ,NANG PAR DKYIL

'KHOR RDZAS TSANG BSHAM, ,SHAR LHOR RAB GNAS DBANG STEGS NI,
,DPANGS KHRU RGYA NI RTEN DANG SBYAR, ,BA YI LNGAS BYUGS PAD
'KHOR SER, ,NYI NUB DPON SLOB KHRUS BYAS BRGYAN, ,BGEGS BSKRAD
CHAD LHAG BSKANG BYAS TE, ,BUM PA'I BSNYEN SGRUB GZHUNG LTAR
BYA,,

DE YANG SRUNG BA'I 'KHOR LO NAS, ,MCHOD BSTOD BSGOM BZLAS BAR DU
NI, ,MTSAN MA BYUNG GI BAR DU BYA, ,DE RJES RANG 'JUG DBANG YANG
BLANG, ,DE RJES SNYAN GSAN GSOL BA GDAB, ,PHYIR PHYIN GTOR MA
RGYA CHEN GTANG, ,BGEGS LA BKA' BSGO BDEN BDAR BYA, ,NANG

ZHUGS NYE REG 'THOR 'THUNG BYAS, ,SNGON DU YON BDAG DBANG RGYAS
BSKUR, ,DE NAS RAB GNAS STA GON TE, ,RTEN GSAR RNAMS NI DER
DRANGS LA, ,DKYIL 'KHOR MKHAR 'DEGS BDAG KHOR BSGYUR, ,BGEGS LA
BKA' BSGO STANG STABS BYA, ,KHRO BO'I BSTOD BZLAS RA

DRA SOGS, ,SRUNG 'KHOR RGYAS PAR BSGOM PAR BYA, ,GONG NAS RTEN
GSAR BZHUGS PA NA, ,NA BZA' CAR G-YOGS ZHAL PHYIR BSTAN, ,DKYIL
'KHOR BRIS NAS STA GON TE, ,MA BRIS RAB GNAS DBANG NUS MED, ,SLOB
DPON BRTAN MA THOB NUS MED, ,DKYIL

@257A *, ,'KHOR BRIS CHOG DGOS MED 'GYUR, ,DES NA RGYUD DANG BLA
MA NI, ,DAM PA'I SNYAN BRGYUD GDAMS NGAG DGOS, ,STA GON BGEGS NI
BSKRAD PA'I GNAD, ,DNGOS GZHI BYIN RLABS SBAR BA'I GNAD, ,RJES NI
BSTAN PA DAR RGYAS GSUM, ,STA GON NUB MO

PHYAG RGYA DGROL, ,DKYIL 'KHOR SHAR SOGS KU SHA'I STENG, ,SENG
GE'I NYAL STABS CHOS NYID NYAL, ,SKYA RENGS SHAR DUS CHOS NYID
LAS, ,LANGS TE KHRUS BYAS BRGYAN LTAR BSKYED, ,RTEN GSAR THA MAL
DRIL SPYANG PHYIR, ,SHING BU GRU GSUM ME SBAR LA, ,KHAM PHOR

STENG DU BAG ZAN GYI, ,KONG BU GSUM LA MAR ME SBAR, ,'BRAS KYI
CHANG BU GSUM LA NI, ,RDO RJE GTZUG TOR GNOD SBYIN GYIS, ,SKU LA
PHYI BKRU LAN GSUM BYA, ,'BRAS MED BAG PHYES BYA BAR 'OS, ,SNGAGS
GNYIS ZLOS SHING YUNGS KAR BRAB, ,MI GTZANG DOR BSAM SLA

DAR BLUGS, ,DE RJES CHU MES DE LTAR BYA, ,YANG NA G-YAM STENG CHU
ME DANG, ,ZHO ZAN BSRES DANG YUNGS KAR LA, ,AOm SARBA P'A PAm DA
HA NA BADZR'A YA SV'A H'A, ZHES BZLAS MER BSREGS BZHI MDOR DOR,
,'DAG CHAL SUG PA NYE SHING PA, ,SHU TI SRAN PHYE BA YI LNGA,
,TIL

MAR GYIS NI SNGAGS BCAS BKRU, ,BAG CHAGS SPYANG PHYIR CHU BRGYAD
KHRUS, ,RDUL G-YAB ME LONG BSTAN BYAS TE, ,CHAB GTZANG CHU GTZANG
SMAN CHAB DANG, ,SPU CHAB 'O MA 'BRU SNA LNGA, ,RIN CHEN MCHOD
YON KHRUS BYAS LA, ,SHING BA LA RAS KYIS SKU PHYIS LA, ,DBANG
STEGS

STENG DU BZHUGS GSOL LA, ,MAR DANG DRI LNGA GA PUR DANG, ,TZANDAN
DZ'A TI GUR GUM DANG, ,GLA RTZI BYUGS TE STONG PAR SPYANG, ,STONG
PA'I SNGAGS GSUM RIM BZHIN BRJOD, ,DE NAS LHAR BSKYED DNGOS
DE'AM, ,DKYIL 'KHOR GANG BRIS YI DAM LHA, ,GTZO 'KHOR BCAS PA'AM
GTZO

RKYANG NI, ,MNGON PAR BYANG CHUB LNGAS BSKYED LA, ,RAB GNAS DBANG
BSKUR MNGA' GSOL GSUM, ,RAB GNAS YE SHES SEMS DPA' YI, ,SPYAN
DRANG CHOS BRGYAD SNYAN GSAN DBAB, ,SPYAN DRANGS BZHUGS GSOL
KHRUS MCHOD YON, ,PHYAG 'TSAL SUM BSRES SKU GSUNG

@257B THUGS, ,BYIN GYIS BRLAB PA'I BAR DU BYA, ,DE LA MCHOD PA'I
RIM PA NI, ,RIN CHEN MAndALA THUN MONG LNGA, ,RGYAN DANG GZHAL
YAS GDUGS RGYAL MTSAN, ,BA DAN 'PHAN DANG BLA RE DANG, ,ME TOG
PHRENG BA ROL MOS BSKOR, ,NA BZA' NAM MKHA' MDZOD ZHAL ZAS, ,

GLING BZHI MAndALA DBUL BAR BYA, ,RANG RANG SNGAGS DANG RTEN
'BREL GYI, ,SNYING PO BRGYA DANG RTZA BRGYAD BZLAS, ,DE NAS RDO
RJE SEMS DPA' YI, ,YI GE BRGYA PA BRGYA RTZA BRGYAD, ,BZLAS PAS
BRTAN PAR BYED PA YIN, ,DE DAG SPYI YI RAB GNAS TE, ,KHYAD PAR
SKU GSUNG THUGS

RNAMS LA, ,RANG RANG CHO GA GZHUNG BSRANGS LA, ,MCHOD RTEN LA
SOGS THUGS RTEN LA, ,KHYAD PAR CHOS BZHI BYIN GYIS BRLAB, ,RDO
RING THEM SKAS CHU SRIN GYI, ,RGYAL MTSAN LA SOGS DBUL BA'O,
,BYIN BRLABS SA GZHI CHOS KYI DBYINGS, ,SENG KHRI MI 'JIGS BZHIR

BYIN BRLAB, ,RMANG NI DGE BCU KHRI DPYAD NI, ,DAD PO DRANG PA
NYER GZHAG BZHI, ,GNYIS PA YANG DAG SPONG BA BZHI, ,GSUM PA RDZU
'PHRUL RKANG PA BZHI, ,BZHI PA SNANG BA'I DBANG PO LNGA, ,BUM
RTEN STOBS LNGAR BYIN GYIS BRLAB, ,BUM PA BYANG CHUB YAN LAG

BDUN, ,KHA KHYER 'PHAGS LAM YAN LAG BRGYAD, ,DE DAG RGYU CHOS
BYIN BRLAB STE, ,'BRAS BU'I CHOS SU 'DI LTAR BRLAB, ,SROG SHING
MKHYEN BCU BRI LEGS NI, ,YE SHES BZHI DANG RNAM THAR BZHI, ,'KHOR
LO BCU GSUM SA BCU DANG, ,DRAN PA NYER GZHAG

GSUM DU BRLAB, ,CHAR KHABS GDUGS NI THUGS RJE'I SKYABS, ,TOG NI
CHOS DBYINGS NGO BO NYID, ,PHYI NI SKU GSUM NANG GZHAL YAS, ,RDO
RING RIN CHEN THEM SKAS DANG, ,CHU SRIN RGYAL MTSAN DAR DBYANGS
DANG, ,RIN CHEN PHRENG BA NYI ZLA DBUL, ,BYA RU THABS DANG SHES
RAB

YIN, ,MCHOD RTEN SKU BSDUS RAB GNAS BYA, ,RANG RANG RAB GNAS LEGS
PAR BYA, ,SKU GZUGS KHYAD PAR CHOS BRGYAD DE, ,SPYAN DBYE DBU
SKRA SPRUL SKU'I GZHAR, ,LONGS SKU'I DUNG GI SO MANG SA BSHAD,
,SHANGS DBYES SPU 'THOG TSEMS RTZA BRU, ,LJAGS BZHAR SNYAN SPABS

@258A *, ,BRU ZHING BSAL, ,NA BZA' SPRUL PA'I SKU LA NI, ,SMAD
GSUM CHU TSAGS PAR 'KHAR GSIL, ,LONGS SKU ZHI LA DAR GYI STE,
,KHRO BO'I STAG LPAGS DAR SNGON GYI, ,STOD G-YOGS RGYAN NI SPRUL
THOD SOGS, ,SPRUL SKU RGYAN MED LONGS ZHI LA, ,BRIS

BKOD DBUL BSAM CHO GAS DBUL, ,DNGOS SU DBUL DU YOD NA RAB, ,GSUNG
RAB ZHAL BSRO'I KHYAD PAR DGU, ,DON GSUNG SKYE 'GAG MED PAR
BRLAB, ,TSIG GSUNG YIG 'BRU GSUNG RAB NI, ,YAN LAG TSAD MED BZHI
BCUR BRLAB, ,KHRI DBUL GLEGS SHING GLEGS

THAG DBUL, ,NA BZA' ZHAL KHEBS RGYA RIM BDUN, ,PHA ROL PHYIN PA
YUM CHEN MO, ,MDO SDE 'DUL BA BYANG CHUB CHE, ,RGYUD SDE RDO RJE
CHOS SOGS TE, ,CHO GA YI DAM LA SOGS PA, ,NGO SHES BYE BRAG MI
SHES SPYI, ,YANG NA BDEN GNYIS YI GER BSAM, ,DRI LNGA YIS

NI DE NAS BYUG ,SA BON LNGA YI GTOR BYA'I DON, ,SKYE MED RTOG PA
GSAL BA YIS, ,CHOS SKU LA NI CHOS SKU THIM, ,GNYIS SU MED BSAMS
ME TOG DBUL, ,THUGS KYI MCHOD PA DRI YIS BYUG ,DE NAS SPYIR NI
DBANG BCU GCIG ,BUM PA DBU RGYAN COD PAN

DANG; ,PHYAG RGYA MING DBANG LAS BZHI'I DBANG, ,CHOS KYI RGYAL PO
GSANG BA'I DBANG, ,THABS SHES GDUGS DANG PHRENG DBANG BSKUR,
,RJES LA MNGA' GSOL RTEN KUN LA, ,RDZAS BRGYAD SNA BDUN DBUL BA
DANG, ,BKRA SHIS BYIN CHER GSOL BA NI, ,'BRANG RGYAS

LA SOGS BKRA SHIS RDZAS, ,MANG LA 'JIG RTEN DGE BA DANG, ,MDZAD
PA BCU GNYIS DKON MCHOG GSUM, ,RIGS LNGA LA SOGS MANG PO NI,
,BKLAG DANG GYER BAS ZHAL BSRO BYA, ,GONG DU COD PAN DBANG BSKUR
RAM, ,YANG NA SNGAGS 'DIS BCING BYAS TE, ,

AOm H'Um AOm DZR'im KHAm, SKU YI SUM 'GYUR KHRI LA NI, ,MDUN DU
MA NUB MI YOR BZHUGS, ,DE LTAR MA BYAS SKYON MANG 'BYUNG, ,DE NAS
SLOB DPON YON BDAG GNYIS, ,ME TOG GTOR TE GDAN KHRI NAS, ,BZUNG
LA BZHUGS PAR LAN GSUM GSOL, ,DE NAS

@258B MTSAN BRGYA RTZA BRGYAD SOGS, ,BSTOD PA RGYAS BSDUS SKABS
DANG SBYAR, ,DE YI YON TAN LA DAD PAS, ,ME TOG SPOS DANG DE BZHIN
DRI, ,MAR ME LHA BSHOS NA BZA' SOGS, ,SNGAGS LDAN RGYAS BSDUS
SKABS DANG SBYAR, ,DE NAS YON BDAG MDUN BZHAG

LA; ,ME TOG DRI YI MNGA' GSOL BA, ,RTEN 'BREL SNYING PO ZLOS
BZHIN DU, ,LHA LA DBUL BA BZHIN BYAS LA, ,GZENGS BSTOD MCHOD PA'I
RJES GNANG SBYIN, ,GSANG BA'I BDAG PO BCOM LDAN 'DAS, ,PHYAG NA
RDO RJE 'KHOR BCAS LA, ,GTOR MA PHUL LA GSOL

BA GDAB, ,SPYI YI CHOS SKYONG PHYOGS SKYONG BCU, ,RNAM SRAS MGON
PO GZHI BDAG LA, ,GTOR SBYIN PHRIN LAS BKA' BSGO BYA, ,PHYI RJES
BZO BO GROGS BYED SOGS, ,'DI SKAD BRJOD DE MCHOD PAR BYA, ,KYE
GSON DGA' BAS 'DI NYID DU, ,JI LTAR GSUNGS PA'I

MCHOD PA RNAMS, ,BDAG LA MTHUN PA'I NUS PA MED, ,DE PHYIR KHYED
NI BZOD PAR GSOL, ,DE DAG GANG DAG BRTUL ZHUGS CAN, ,DGE SLONG
DGE BSNYEN DGE BSNYEN MA, ,MCHOG TU GUS PAS MCHOD BYAS LA, ,JI
LTAR 'OS PA'I YON YANG DBUL, ,RAB TU BYUNG BA'I

GNAS BRTAN DANG, ,KHYIM PA'I GTZO BO LA SOGS LA, ,GNYER GTANG
BKA' BSGO 'DI SKAD BRJOD, ,SNYIGS MA LNGA YI DUS 'DI YI, ,MCHOG
GI SKU DANG MNYAM PA YI, ,SPRUL PA'I SKU NI 'DI YIN GYIS, ,KHYOD
KYIS MA NYAMS SRUNG MCHOD KYIS, ,SNGAGS KYI BZA' BCA'

YON BDAG LA, ,SKABS 'DIR SBYIN TE 'DI SKAD BRJOD, ,SNGAGS KYI
GTZANG SBRA'I BZA' BCA' DAG ,GZUGS BRNYAN BDAG PO KHYOD LA SBYIN,
,BDE GSHEGS LHAG MA 'DI DAG NI, ,ZOS NA SDIG PA BYANG BAR 'GYUR,
,GAL TE LHAG NYID DGE 'DOD NA, ,BLA MA GUS PAS DGE BYA ZHING, ,

DE LTAR RNAM PA THAMS CAD DU, ,BLA MA YANG DAG MNYES BYAS TE,
,YON GYI DAM PA DBUL BA NI, ,RTA DANG GLANG PO SHING RTA NOR,
,LONGS SPYOD YO BYAD DBUL 'DI BRJOD, ,BLA MA YONGS SU MNYES PA
YIS, ,LAS DANG DNGOS GRUB THAMS CAD 'THOB, ,DE BAS DNGOS PO

@259A *, ,THAMS CAD KYIS, ,BLA MA MNYES PAR BYED PAR SHOG ,DE NAS
MTSAN MO GTANG RAG STE, ,GNYEN DANG RIGS RGYUD 'KHOR RNAMS KYI,
,BZANG BA'I GLU GAR ROL MO STE, ,DUNG LA SOGS PA'I ROL MO DBUL,
,LHO PHYOGS RGYAS PA'I THAB BYAS LA, ,

'O MA CAN GYI BUD SHING BRTZIG ,'BRU DANG MNGAR GSUM MAR 'O MAS,
,DANG PO MJUG TU ME LHA MCHOD, ,BAR DU DKYIL 'KHOR RAB GNAS LHA,
,STONG NGAM LNGA BRGYA SOGS SNGAGS 'DIS, ,AOm BADZRA A'A YU shE
PUshtAm KU RU SV'A H'A, SDIG ZHI TSE DPAL RGYAS PAR 'PHEL, ,GTANG

RAG LHAG CHAD BSKANG BA YI, ,MCHOD BSTOD BZOD GSOL SKABS SBYAR
BYA, ,RTEN GSAR YE SHES MI GSHEGS TE, ,TZ'A RU'I STON MO RGYAS
PAR BYA, ,DKYIL 'KHOR LHA GSHEGS DAM TSIG BSDU, ,RDUL TSON AA
K'AR SNGAGS BSDUS TE, ,CHU SOGS DOR LA BA'I LNGAS

BYUG ,DE NAS 'GRO RNAMS DAD BYA'I PHYIR, ,SHING RTA KHRI SOGS
MTHO BAR BTEG ,MCHOD PA ROL MO DANG BCAS PAS, ,GRONG KHYER RNAMS
SU BSKOR BAR BYA, ,SPROS MI DGA' LA BSDUS PA NI, ,BSNYEN PAS CHO
GA STA GON DANG, ,DKYIL 'KHOR BRI SGRUB RTEN GSAR LA, ,BGEGS

BSKRAD YI GE BRGYAS BRTAN PAR, ,GONG BZHIN SPYAN DBYE LA SOGS PA,
,NUB GCIG LA NI KUN RDZOGS BYA, ,MNGA' GSOL RGYAS PAR MA GRUB
KYANG, ,'DI LA NYES PAR MI 'GYUR RO, ,SHIN TU BSDUS PA'I RAB GNAS
NI, ,BRTAN PA THOB PA'I SLOB DPON GYIS, ,GZA'

SKAR TSES GRANGS MI BRTZI STE, ,RDUL TSON MI BRTEN THUN GCIG LA,
,DKYIL 'KHOR BSGOMS TE BRGYA RTZA BSNYEN, ,BGEGS BSKRAD BKRU SOGS
GONG LTAR BYA, ,BSKYED DE SPYAN DRANGS SKU GSUNG THUGS, ,BYIN
GYIS BRLAB DANG DBANG BSKUR BA, ,SNYING GA'I SA BON 'OD KYIS

NI; ,'OG MIN RIGS LNGA'I THUGS KA NAS, ,BKRA SHIS LHA MO BUM ROL
BCAS, ,DBANG BSKUR RIGS BDAG RGYAS BTAB BSAM, ,RTEN 'BREL SNYING
PO BRGYA RTZA RES, ,DRI DANG ME TOG GTOR BYUGS TE, ,RANG RANG LHA
LA CHOS SKUR THIM, ,BSAMS LA RDO RJES MCHOD

@259B BSTOD BYA, ,RJES SOGS SPYI DANG MTHUN PAR BYA, ,LHA KHANG
RAB GNAS 'DIR MA BSHAD, ,DA NI PHYAG MTSAN BYIN DBAB STE, ,SVA
BH'A'I SNGAGS KYIS STONG DANG LAS, ,DKAR RIGS LHA KHANG MCHOD
RTEN GNAS, ,KHANG KHYIM BHR'Um LAS 'KHOR RNAM SNANG, ,GSUNG RIGS
DMAR

DANG PO TI COD, ,GAnd'I CHA LANG DRIL BU SOGS, ,DZRi'Om LAS PADMA
SNANG MTHA' YAS, ,NAG SNGO RDO RJE PHRENG THUGS, ,H'Um LAS RDO
RJE MI BSKYOD PA BSKYED, ,SER PO BANG MDZOD YON TAN RIGS, ,AAm
LAS RIN CHEN RIN 'BYUNG BSKYED, ,LAS RIGS LJANG GU RGYA GRAM GRI,
,KHAm

LAS RAL GRIS DON YOD GRUB, ,CHOS SKYONG RNAMS LA'ANG RANG RANG
GIS, ,'JIG RTEN 'BAG LA RIGS GSUM GYIS, ,RIGS KYI 'BAG LA RANG
RANG LHAS, ,NGO MI SHES KUN DE 'DRAR RE'AM, ,RIGS BSTUN GONG GIS
SHES PAR BYA, ,SROG CHAGS GTZO BO'I SPRUL SKUS

BYA; ,SRUNG 'KHOR KUN DGA' RAB BKAD SA, ,GZHAL YAS KHANG DAM AA
MO LI, ,CHU MIG KHRON SOGS M'A MA K'I, ,BZA' SHING RA DANG LDUM
RA SOGS, ,SHING GI LHA MO 'OD 'CHANG MAS, ,PHYUGS LHAS PARnA SHA
BA RI, ,'BRU DANG BANG MDZOD DZAMBHA LA, ,YON

BDAG DKYIL 'KHOR MTHONG NA LHA, ,MA MTHONG NI NI SPRUL SKUS BYA,
,BLA MA'I SKU 'BAG THUGS DAM STE, ,MI SHES RANG GI YI DAM LAS,
,SNGAGS LA MA ZHUGS SPRUL PA'I SKU, ,KUN LA DGUG GZHUG GONG BZHIN
BYA, ,PHRIN LAS RGYAS PA'I CHO GA STE, ,RAB GNAS RIM

GSUM 'KHOR BCAS 'DI, ,BDAG GIS RANG BZOR MA BYAS TE, ,GTZO CHER
KLU SGRUB LUGS GTZOR BZHAG ,RDO RJE 'CHANG NAS GNYIS BRGYUD PA'I,
,LUNG DANG 'DRA BA'I N'A RO DANG, ,BYANG CHUB SEMS LAS THOB PA
YI, ,SGEG PA RDO RJE SKAL LDAN MCHOG ,DE GSUM SNYAN

NAS SNYAN BRGYUD PA'I, ,MAN NGAG BLA MA MNYES PAS THOB, ,RGYUD
DANG BSTAN BCOS LEGS BRTEN NAS, ,RANG NYID DRAN PA GSO BA DANG,
,GZHAN YANG BDAG 'DRA GTI MUG LA, ,PHAN PHYIR GZHAN GYIS BSKUL
NAS BRIS, ,MA RTOGS NONGS PA BZOD PAR GSOL, ,BRTZAMS

@260A *, ,PA'I DGE BA CUNG ZAD DES, ,SEMS CAN BDE CHEN SKU THOB
SHOG ,SKU DANG GSUNG DANG THUGS RAB TU GNAS PA ZHES BYA BA DPAL
MAR ME MDZAD YE SHES KYIS MDZAD PA RDZOGS SO,, ,,RGYA GAR GYI
MKHAN PO D'I PAm KA RA DANG, ,

LO TZ'A BA RGYA BRTZON SENG GES BI KRA MA SH'I LAR BSGYUR CING
ZHUS TE GTAN LA PHAB PA'O,, 