@93A #, ,RGYA GAR SKAD DU, A'ARYA AU GRA T'A RA S'A DHA NAm N'A
MA, BOD SKAD DU, 'PHAGS MA SGROL MA DRAG MO'I SGRUB THABS ZHES
BYA BA, RJE BTZUN MA SGROL MA LA PHYAG 'TSAL LO, ,SGROL MA SRID
PA GSUM SGROL AU GRA T'A RA LA BTUD DE, ,PADMA'I

MAN NGAG JI BZHIN DE YI SGRUB THABS BDAG GIS BRJOD, ,LING GA GCIG
DANG DE BZHIN DUR KHROD YANG NA KHANG PA STONG PAR NI, ,GNAS DER
SRID GSUM GROL BA'I RIG MA RNAL 'BYOR PA YIS BSGRUB, ,'JAM PAR
GYUR PA'I BYIS PA'I RO'AM YANG NA 'JAM PA YI, ,STAN LA SOGS

LA MNYAM GNAS DNGOS GRUB MCHOG NI BSGRUB PAR BYA'O, ,THOG MAR KHA
GDONG DAG PAR RAB BYAS GSUM LA SKYABS SU 'GRO, ,MDUN GYI NAM
MKHA' BLA MA MCHOD LA SDIG PA BSHAGS PA DANG, ,RJES SU YI RANG
BSOD NAMS YONGS BSNGO LAM NI RAB TU BSTEN, ,TSANGS PA'I

GNAS BZHI RJES SU DRAN PAR BYANG CHUB SEMS NI BSKYED, ,SKAD CIG
RNAM PA'I SBYOR BAS RDO RJE GSUM NI BDE MNYAM BZHAG ,DE NI GNAS
GSUM BSAM BYA DE LAS 'OD ZER RAB 'PHROS NAS, ,SRID GSUM SPYOD
PA'I SEMS CAN GSAL BAR MDZAD NAS SLAR YANG NI, ,KHAMS

GSUM MTHA' DAG BSDUS NAS STONG PA NYID DU BSAM PAR BYA, ,DE NAS
SH'U N+YA T'A SOGS RANG BZHIN RGYAL BA'I GSANG SNGAGS BRJOD, ,DE
NAS NAM MKHA' AA YIG LAS BYUNG CHU SKYES DMAR PO BSAM, ,SLAR YANG
DE STENG T'Am YIG LAS NI PADMA'I STENG BSAM BYA, ,DE DBUS

@93B H'Um YIG MTHON MTHING DAG DANG MTSUNGS PA BSAMS NAS NI,
,H'Um YIG DE LAS SKYES PA'I GRI GUG SA BON GYIS BRGYAN PA, ,GRI
GUG YONGS GYUR BDAG NYID SGROL MA MTSUNGS PAR BSGOM PA NI, G-YON
BRKYANG ZHABS CAN MI BZAD MGO BO'I PHRED PA RAB TU 'PHYAD, ,CHU
SKYES SNGON PO

RNAM PAR BRGYAN CING THUNG ZHING LTO 'PHYANG 'JIGS BYED MA ,BZANG
MO ZHAL GCIG PHYAG BZHI SPYAN GSUM GAD RGYANGS 'OD DANG LDAN,
,RAB TU DGYES SHING RO MNAN KLU BRGYAD KYIS NI RNAM PAR BRGYAN,
,DMAR ZHING ZLUM PA'I SPYAN CAN STAG GI PAGS PA RKED LA BSNAMS,
,LANG TSO GZHON

ZHING PHUN TSOGS PHYAG RGYA LNGA YIS RNAM PAR BRGYAN, ,LJAGS NI
RAB 'KHYUG MCHE BA GCIG SA SHING 'JIGS CHEN 'JIGS BYED MA, ,PHYAG
G-YAS RAL GRI GRI GUG G-YON NA AUTPALA THOD PA BSNAMS, ,RAL GCIG
DMAR SER GYEN BRDZES MI BSKYOD PA YIS DBU BRGYAN MA, ,

BSGOMS PAS STOBS NI RAB RDZOGS RNAL 'BYOR SNYAN DNGAGS CHEN POR
'GYUR, ,GAL TE BLUN RMONGS GYUR KYANG BSGOM PA'I ROL 'BAD BYED
NA, ,BZLAS PA 'BUM PHRAG GCIG GIS 'JAM PA'I DBYANGS NYID THOB PAR
'GYUR, ,SNYING GAR YIG GSUM SNGAGS CHEN

RAB BKOD PHAt YIG MTHA' RU'O, ,YANG DAG 'OD ZER LNGA LDAN MI SHES
BUD SHING RAB TU BSREG ,RNAL 'BYOR SPYOD PA'I RJES 'BRANG DE NYID
BTU BA'I CHO GA BRJOD, ,DANG POR SA YI PHA ROL DBYANGS YIG BZHI
BAS RNAM BRGYAN CING, ,RA YIS BZHON ZHING 'OD 'PHROS ZLA BA'I

THIG LE YANG DAG LDAN, ,DE BZHIN BZHI PAS TA YIG BRGYAN TE RNAM
PAR YANG DAG SBYIN, ,SLAR YANG HAm YIG LAS SBYOR YANG DAG AU YIG
RING POR LDAN, ,PHAd YIG DE NAS SBYIN ZHING YONGS RDZOGS SGRUB
PA'I SNGAGS NYID DO, ,RAL GRI'I GNAS SU MKHAS PAS MI MGO'I

PHRENG BA RNAM PAR BSAM, ,YANG DAG SNGAGS MCHOG BZLA ZHING SPRO
DANG BSDU BA'I SBYOR BA YIS, ,BRTAN PA'I SEMS KYIS BRTAG BYAS
BDAG NYID MKHAS SHING SNYAN DNGAGS TSE, ,RAB TU BSGOM LA GOMS PAS
DE NYID THE TSOM MED PAR 'GRUB, ,H'Um GI YI GE LAS BYUNG

@94A *, ,SNGO ZHING SBOM THUNG RAL BA'I THOR TSUGS LDAN, ,G-YON
BRKYANG MCHOG GIS MI RO MNAN CING MI BZAD MCHOG GI GAD RGYANGS
CAN, ,RAL GRI AUTPALA GRI GUG THOD PA 'DZIN CING KLU CHEN RGYAN
DANG LDAN, ,'GRO BA'I MI SHES MUN PA 'JOMS MDZAD SGROL MA DRAG MO

KHYOD LA 'DUD, ,SGROL MA'I SGRUB THABS RAB BYAS DGE BA BDAG GIS
GANG BSAGS PA, ,DE YIS 'GRO BA MA LUS RGYAL BA'I BSTAN LA MKHAS
PAR SHOG ,DE 'DIR RTAG PA'I RDO RJES BLO 'PHEL SGRUB THABS BYAS
PA YIS, ,ZAB MO LA NI MKHAS PA RNAMS KYIS 'DI LA BZOD PA

MDZAD RIGS SO, ,'PHAGS MA SGROL MA DRAG MO'I SGRUB THABS ZHES BYA
BA, ,SLOB DPON RTAG PA'I RDO RJES MDZAD PA RDZOGS SO,, ,,RGYA GAR
SHAR PHYOGS KYI PAntI TA CHEN PO SHR'I BA NA RATNA'I ZHAL SNGA
NAS DANG, LO TZ'A BA MANYDZU SHR'IS SLAD NAS BSGYUR BA'O,,

