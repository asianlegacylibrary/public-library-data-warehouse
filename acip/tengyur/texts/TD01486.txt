@143B #, ,RGYA GAR SKAD DU, SHR'I TZAKRA SAMBA RA

@144A *, ,TRA YO DES A'ATMA KA SYA AA BHI shE K'A BI DHI N'A MA,
BOD SKAD DU, DPAL 'KHOR LO SDOM PA'I BCU GSUM MA'I BDAG NYID KYI
DBANG BSKUR BA'I CHO GA ZHES BYA BA, RDO RJE MKHA' 'GRO LA PHYAG
'TSAL LO, ,PHAG MO DANG NI MNYAM PAR SBYOR, ,HE RU KA DPAL MGON

LA 'DUD, ,RDO RJE SLOB DPON BKA' DRIN GYIS, ,DE YI DBANG BSKUR
CHO GA BSHAD, ,SNGAGS DANG RGYUD KYI SBYOR BA LA, ,LHA YI MCHOD
PA SNGON 'GRO DANG, ,SEMS CAN DON BYA MTHAR THUG BA, ,DBANG BSKUR
MED PAR GRUB MI 'GYUR, ,DE'I PHYIR DE LA JI LTA BA BZHIN DU

DBANG BSKUR ZHING RJES SU GNANG BA THOB PA DANG, DE NYID BCU RIG
CING CHO GA JI LTA BA BZHIN DAM TSIG BRTAN PA LA SOGS PA'I BSAM PA
RNAM PAR DAG PA DANG, RIG MA DANG BCAS SHING LUS BSRUNG BAR BYAS
PAS RNAM PAR BRGYAN PA DANG, RNAL 'BYOR BZHI'I TING NGE 'DZIN LA

MKHAS PA DANG, SNGON DU BSNYEN PA'I CHO GAS LEGS PAR GSANG SNGAGS
BZLAS PA DANG, LHA MCHOD PA LA GUS PA DANG, LEGS PAR YONGS SU
BRTAGS PA'I SLOB MA YONGS SU 'DZIN PAR 'DOD PA'I SLOB DPON GYIS,
RGYAL PO DANG CHO MA RKUN LA SOGS PA'I NYE BAR 'TSE BA

THAMS CAD DANG BRAL BA'I DKYIL 'KHOR GYI KHANG PA LA SOGS PAR,
CHO GA JI LTA BA BZHIN BRIS PA'I RDUL TSON GYI DKYIL 'KHOR RAM
BRIS SKU LA SOGS PA'I DKYIL 'KHOR RAM, MNGON PAR RTOGS PA'I RIM
PAS DMIGS LA, RNAM PA SNA TSOGS PA LA SOGS PA'I MCHOD PA

RNAMS KYIS DKYIL 'KHOR LA MCHOD DO, ,MTSAN NYID THAMS CAD DANG
LDAN PA'I BUM PA YANG DAG PAR BZHAG STE, DGONGS KA'I DUS SU DPAL
SDOM PA BCU GSUM GYI BDAG GNYID CAN RIM PAS LHAG PAR GNAS PAR
BYA'O, ,BCU GSUM MAM LNGA'AM MED NA GCIG

KYANG RUNG STE, DE LA RNAMS PAR RGYAL BA'I BUM PA LA 'DAB MA SNA
TSOGS PA'I PADMA'I LTE BA LA GNAS PA'I DKAR MO DANG 'PHROG BYED
KYI SNYING GA'I STENG DU NYI MA'I DKYIL 'KHOR LA, RDO RJE SNGON
PO DANG RDO RJE DMAR PO GNYIS BRI BAR BYA'O, ,LHAG MA RNAMS LA
RO'I SNYING GA'I STENG DU

@144B NYI MA'I DKYIL 'KHOR LA GRI GUG BRI BAR BYA'O, ,SMAN LNGA
DANG RIN PO CHE SNA LNGA DANG, 'BRU LNGA DANG SHING LO LNGA DANG
LDAN PA GOS KYIS MGUL BA DKRIS PA, GDUGS DANG BA DAN LNGAS RNAM
PAR BRGYAN PA LAS THAMS CAD PA LA SNA TSOGS RDO RJE 'KHYIL PA'I
MTSAN MA BRI BAR BYA'O, ,

DRI ZHIM PO'I CHUS YONGS SU BKANG BA DE LA SKAD CIG GIS DKYIL
'KHOR GYI 'KHOR LO RIM GYIS BSGOMS TE, BSANG GTOR DANG MCHOD YON
LA SOGS PA PHUL LA, YE SHES KYI BDUD RTZI'I NGO BOR GZHUG PAR
BYA'O, ,DE'I RJES LA ME RTOG GI PHRENG BAS NYE BAR BRGYAN PA'I
RDO RJE DANG, PADMA'I

SNOD KYI STENG DU LEGS PAR BZHAG STE, RANG RANG GI SNGAGS LAN
BRGYA BRGYAD YONGS SU BZLAS LA BLOS BDUD RTZI'I NGO BOR GZHUG PAR
BYA STE, ME TOG LA SOGS PAS YANG DAG PAR MCHOD LA, RKANG PA
BRGYAD PA'I SNGAGS SAM, KHYOD NI RNAL 'BYOR MA YIS MDZES PAR
BSKOR, ,ZHES BYA BA LA

SOGS PAS BSTOD PAS NYE BAR BSDU BAR BYA'O, ,CANG TE'U LA SOGS
PA'I SGRA RNAMS KYIS BKRA SHIS KYI TSIGS SU BCAD PA SNGON DU 'GRO
BAS RNAL 'BYOR MA'I LAG PAS 'DAB MA DAR BCAS PA'I BUM PA BZUNG LA
BSKOR BA GSUM BYAS TE, RANG RANG GI GNAS SU DGOD PAR BYA'O,,

LAS THAMS CAD PA NI DBANG LDAN GYI PHYOGS CHAR LEGS PAR BZHAG LA,
PHYOGS SKYONG RNAMS LA KHYAD PAR DU GTOR MA PHUN LA YI GE BRGYA
PA'I SNGAGS LAN GSUM BRJOD DE BZOD PAR GSOL BAR BYA'O, ,DKYIL
'KHOR MCHOD PA DANG, BUM PA LHAG PAR GNAS PA'I CHO GA'O,,

DE'I RJES SU 'KHOR BZHI PO'AM, RJES SU GNANG BA'I SNYING RJE CHE
BA DANG SNGAGS KYI THEG PA'I SNOD DU RUNG BA'I SLOB MAS MAndALA
BYAS TE, ME TOG GI PHRENG BA BZUNG BA PUS MO'I LHA NGA SA LA
BTZUGS TE, LA LA GSANG SNGAGS GRUB GNYER, ,'DI NI DKYIL 'KHOR
'JUG PAR

BYED; ,BSOD NAMS 'DOD PAS DE LAS GZHAN, ,GZHAN DANG 'JIG RTEN
GZHAN DON GNYER, ,'JIG RTEN PHA ROL DON GNYER BA'I, ,DAD PA MANG
DU BYED PA YIS, ,BLO LDAN DKYIL 'KHOR 'JUG PAR BYA'O, ,TSE 'DI
YID LA 'DOD PA LA, ,DE BZHIN 'JIG RTEN PHA ROL

@145A *, ,MED; ,'JIG RTEN PHA ROL DON GNYER SKYES, ,'JIG RTEN 'DI
YI 'BRAS BU RGYAS, ,ZHES BYA BA RJES SU MNYAM PAR BYA'O, ,DE'I
RJES SU TSE RAM LA SOGS PAS ME SBAR LA, LAG PA G-YAS DANG G-YON
GYIS NYUNGS KAR BZUNG STE, G-YAS DANG G-YON DU

BSKOR ZHING BSKOR BAS ME LA BSKYUR BAR BYA'O, ,AOm SARBA P'A PAm
DA HA NA BADZR'A YA MA MA SARBA SHI shYA SYA SARBA P'A PAm DA HA
NA SV'A H'A, ZHES BYA BA'I SNGAGS 'DIS SO, ,DE BZHIN DU CHU
BLANGS LA GTOR MA'I SNOD DU BLUGS PAR BYA'O, ,SLOB MA DE RNAMS
BLOS DPAL HE RU KA'I GZUGS SU RANG

GI LUS LA BCUG STE, RDO RJE'I LAM NAS PHYUNG LA RDO RJE PHAG MO'I
PADMA'I GNAS SU SONG BA RNAMS LA DE BZHIN GSHEGS PA ZHU BAS DBANG
BSKUR BAR BSAMS TE, ,DKYIL 'KHOR GYI SHAR SGOR MNGON SUM DU BZHAG
LA 'JUG PAR GSOL BA GDAB PAR BYA'O, ,DGA' CHEN KHYOD BDAG STON

PA BAS, ,PHAG MO DANG NI MNYAM PAR SBYOR, ,BYANG CHUB CHEN PO'I
TSUL BSTAN PA, ,MGON PO CHEN PO BDAG 'TSAL LO, ,DAM TSIG DE NYID
BDAG LA STZOL, ,BYANG CHUB SEMS KYANG BDAG LA STZOL, ,HE RU KA
DANG PHAG MO YI, ,GNAS LA SOGS PA BCU YI MING, ,SANGS RGYAS CHOS

DANG DGE 'DUN TE, ,SKYABS GSUM DAG NI BDAG LA STZOL, ,THAR PA
CHEN PO'I GRONG MCHOG TU, ,MGON POS BDAG NYID 'JUG PAR 'TSAL, ,DE
NAS BLA MAS SLOB MA GCIG LA GCOR BYAS LA BRJOD PAR BYA STE, BU
TSUR THEG PA CHEN PO LA, ,GSANG SNGAGS SBYOR TSUL CHO GA NI, ,

KHYOD LA YANG DAG BSTAN PAR BYA, ,KHYOD NI TSUL CHEN SNOD YIN TE,
,DUS GSUM 'BYUNG BA'I SANGS RGYAS RNAMS, ,SKU GSUNG THUGS KYI RDO
RJE CAN, ,RDO RJE GSANG SNGAGS MTHU YIS NI, ,YE GES MNYAM MED
YANG DAG BRNYES, ,GSANG SNGAGS SBYOR BA MNYAM MED DE, ,HE RU

KA DPAL SOGS MCHOG GIS, ,BDUD SDE SHIN TU MI BZAD PA, ,STOBS CHEN
GANG YIN PA RNAMS BCOM, ,'JIG RTEN RJES 'JUG SPYAD NAS NI, ,'KHOR
LO BSKOR NAS MYA NGAN 'DAS, ,DE BAS KUN MKHYEN THOB BYA'I PHYIR,
,BU YIS BLO GROS 'DI GYIS SHIG ,CES

@145B BRJOD LA DE RNAMS KYIS, DKON MCHOG GSUM LA BDAG SKYABS
MCHI, ,SDIG PA THAMS CAD SO SOR BSHAGS, ,'GRO BA'I DGE LA RJES YI
RANG, ,SANGS RGYAS BYANG CHUB YID YIS GZUNG, ,ZHES SKYABS GSUM
GYI TSIGS SU BCAD PA SLOB MA DE RNAMS KYIS LAN GSUM

DU BRJOD PAR BYA'O, ,AOm BADZRA KUnDA LI BADZRA H'Um PHAt CES PAS
BSANG GTOR DANG BCAS PAS SNGAGS KYIS BSRUNGS PA BYAS LA, DE RNAMS
KYI SNYING GA DANG MGRIN PA DANG MGO BOR RIM PA JI LTA BA BZHIN
DU ZLA BA LA GNAS PA'I RDO RJE DANG PADMA DANG 'KHOR LO RNAMS KYI
LTE BA RNAMS LA, H'Um

A'A: AOm BSAM PAR BYA'O, ,DE RNAMS KYI 'OD ZER RNAMS KYIS MKHA'
SPYOD MA DANGS SPYOD MA DANG SA 'OG GNAS MA RNAMS BSGOM PAR
BYA'O, ,SLOB MAS KYANG DE'I 'OD ZER LUS PA GSAL BA'O, ,RDO RJE
G-YAS PA'I KHU TSUR GYIS BZUNG LA SLOB DPON LANGS TE, SLOB MA
RNAMS KYI

SNYING GA DANG, LKOG MA DANG, MGO BO RNAMS SU YANG DAG PAR REG
LA, H'Um A'A: AOm ZHES BRJOD CING TZANDAN LA SOGS PA YANG DAG PAR
BYUGS LA, SPYI BOR ME TOG, MDUN DU SPOS, ,MAR ME MIG LA, DRI
SNYING GAR, LHA BA SHOS LAG TU SBYIN PAR BYA'O, ,DE'I RJES LA SOR
BCU GNYIS

PA'I TSAD KYI SO SHING MA CHAG PA MA GAS PA, AA SHVA DTHA LA SOGS
PA'I ME TOG GI PHRENG BAS BCINGS LA, LAS THAMS CAD PA'I SNGAGS
BZLAS LA SLOB MA RNAMS LA SO SOR SBYOR PAR BYA'O, ,DE RNAMS KYIS
KYANG SHAR DANG BYANG DU KHA BLTAS LA BCA' SHING BA KO TZAM PA
CHUS BYUGS PA'I SAR

DOR BAR BYA'O, ,DE NAS SHAR LA SOGS PAR KHA BLTAS NA RIM PA BZHIN
ZHI BA LA SOGS PA'I LAS BSTAN PAR BYA'O, ,GONG GI SNGON DU KHA
BLAS NA DE'I DNGOS GRUB MCHOG TU SHES, THUR DU BLTAS NAS 'OG GI
DNGOS GRUB BO, ,GYEN DU KHA BLTAS NA NAM MKHA' LA SPYOD PA

NYID DU THE TSOM MED DO, ,DKYIL 'KHOR GYI PHYI ROL DU LHUNG NA
DNGOS GRUB MED DO, ,DE'I RJES LA KHA BSHAL BA'I DON DU CHU KHYOD
BA GSUM, AOm HR'I: BISHUDDHA DDHA RMA SSA RBA P'A PAm NI TZ'A SYA
BI SHO DHA YA SARBA BI KALP'A PA N'A YA H'Um, KHA BSHAL BA'I DON
DU SBYIN NO, ,MDUN DU BZHAG LA,

@146A *, ,AOm BADZRA KUndA LI ZHES BYA BA LA SOGS PA'I SNGAGS LAN
BDUN BZLAS LA, ,KU SHA STAN DANG SNGAS KYI DON DU DE RNAMS KYI
LAG PAR SBYIN PAR BYA'O, ,DPUNG PA G-YAS PA LA YANG SNGAGS 'DI
NYID KYANG LAN BDUN DU MNGON PAR BSNGAGS LA SUM BSGRIL MDUD

PA GSUM PA CAN GYIS SRUNG SKUD DMAR PO BCINGS LA CHOS BSHAD PAR
SPRO BA BSKYED PAR BYA'O, ,'JIG RTEN DU NI KUN MKHYEN RNAMS, ,AU
DUMWA RA'I ME TOG BZHIN, ,BRGYA LAM NA RI RES 'GA' ZHIG 'BYUNG
'GYUR YANG NI MI 'BYUNG NGO, ,GSANG SNGAGS SPYOD PA'I

TSUL 'BYUNG BA, ,DE LAS KYANG NI DKON PA STE, ,GANG GIS SEMS CAN
MNYAM MED DON, ,MYA NGAN MI 'DA' BYED PAR NUS, ,BSKAL PA BYE BA
DU MA RU, ,SNGON DU SDIG PA BYAS PA GANG, ,DKYIL 'KHOR 'DI NI
MTHONG BA YIS, ,DE RNAMS THAMS CAD

ZAD PAR 'GYUR, ,DE DAG KUN GYI NGAN 'GRO RNAMS, ,SDUG BSNGAL KUN
'BYUNG RAB TU BCAS, ,GANG DAG SPYOD PA'I MCHOG 'DI LA, ,BLO GROS
SHIN TU DRI MED PA, ,BDAG NYID CHEN PO KHYED RNAMS KYIS, ,RNYED
PA BLA MED DE RING RNYED, ,GANG PHYIR

RGYAL BA SRAS BCAS PA'I, ,BSTAN PA 'DI LA KHYED RNAMS KUN, ,THAMS
CAD KYIS NI YANG 'DZIN PAR, ,BDAG NYID CHEN PO SKYE BAR 'GYUR,
,GANG GIS KHYED RNAMS THEG CHEN LA, ,LEGS PA NYID DU BSKYED PAR
'GYUR, ,ZHES BYA BA LA SOGS

PA'I TSIGS SU BCAD PA RNAMS KYI CHOS BSHAD PA NYAN DU BCUG LA,
,SLAR YANG LAS THAMS CAD PA'I SNGAGS 'DI NYID KYIS LEGS PAR
BSRUNGS LA, ,SLOB DPON GYIS SNGOM PA GZUNG BAR BYA STE, ,MI LDOG
'KHOR LO MCHOG DBANG BSKUR, ,STZAL NAS MGON

PO BDAG LA NI, ,'KHOR LO LHA YI DE NYID DANG, ,SLOB DPON GYI NI
LAS RNAMS DANG, ,SANGS RGYAS KUN GYI DAM TSIG DANG, ,SNGOM PA
GSANG BA DAM PA DAG ,SEMS CAN KUN GYI DON GYI PHYIR, ,RTAG TU
SLOB DPON BDAG 'GYUR GSUNGS, ,ZHES

@146B GSOL BA BTAB PA'I RJES LA BLA MAS MKHA' 'GRO DANG MKHA'
'GRO MA RNAMS LA GSOL BA GDAB PAR BYA STE, CHE GE MO ZHES BYA BA
NI, ,BYANG CHUB SEMS NI YANG 'DZIN PA, ,GSANG BA'I DON NI 'KHOR
LO 'DIR, ,DAM TSIG SNGOM PA 'DZIN PAR 'TSAL, ,GSANG BA

CHEN PO'I RIGS DAG PA'I, ,GSANG BA YONGS SU LEN PA NI, ,BDAG NYID
CHEN PA KHYOD 'DOD DAM, ,SLOB MAS KYANG 'TSAL ZHES BRJOD LA, ,DE
NAS, SANGS RGYAS CHOS DANG DGE 'DUN TE, ,DKON MCHOG GSUM LA
SKYABS SU SONG, ,BLA MA MCHOD

PA RTAG TU BYA, ,SANGS RGYAS 'GRO LA GUS BYAMS PA, ,SBYIN PA RNAM
BZHI RTAG TU SBYIN, ,MI DGE LA SOGS LAS RNAMS SPANGS, ,RTZA BA'I
LTUNG BA YONGS SU SPANG, ,SBOM PO'I LTUNG BA DE BZHIN NO, ,SEMS
CAN RNAMS LA MCHOD PA BYA, ,THEG PA

DMAN LA 'DOD PA'ANG MIN, ,MA BRGAL BA RNAMS BSGRAL BAR BGYI, ,MA
GROL BA RNAMS DGROL BAR BGYI, ,'KHOR BA'I SDUG BSNGAL 'KHRUGS PA
LAS, ,SEMS CAN RNAMS NI DBUGS PHYUNG GIS, ,SEMS CAN DON BYED TSUL
KHRIMS

KYANG; ;RTAG TU KHYOD KYIS SO SOR ZUNG, ,ZHES BRJOD PAR BYA'O,
,SLOB MAS KYANG BRJOD PAR BYA BA NI, ,GTZO BOS JI LTAR BKA' STZAL
PA, ,DE LTAR BYA BA BDAG GIS BGYI, ,ZHES BRJOD PAR BYA'O, ,DE
LTAR SLOB DPON GYI SDOM PA BZUNG LA KU SHA'I

STENG LA NYAL BAR BYA'O, ,RMI LAM CI MTHONG BA DE NGA LA SMROS
SHIG ,DE NAS DKYIL 'KHOR GYI KHANG PAR ZHUGS LA, LAS THAMS CAD
PA'I SNGAGS BSRUNG BA'I DON DU BZLAS PAR BYA'O, ,DE'I RJES LA
KHYAD PAR DU GTOR MA GTANG BAR BYA'O ZHES PA NI SLOB MA LHAG

PAR GNAS PA'I CHO GA'O, ,DE NAS NANG PAR PHYIR BYUNG STE, ,SLOB
MA DE RNAMS BOS LA DGE BA DANG MI DGE BA'I RMI LAM DRIS LA, ,RMI
LAM DANG RJES SU MTHUN PAR BSGRUBS LA, ,BRIS PA'I DKYIL 'KHOR LA
SOGS PA RNAMS LA MCHOD PA RGYA CHEN PO BYAS LA, GANG GI

@147A *, ,LHA'I RNAL 'BYOR SNGON DU 'GRO BAS SLOB MA 'JUG PA'I
CHO GAS RANG ZHUGS LA, PHRENG BA'I DBANG BSKUR BA DANG RJES SU
GNANG BA'I MTHAR THUG PA YID KYIS BLANGS LA, ,SLOB MA RNAMS DKYIL
'KHOR DU GZHUG PA'I DON DU BDEN PAS GSOL BA GDAB PAR BYA'O, ,CHOS
RNAMS GZUGS BRNYAN

LTA BU STE, ,GSAL ZHING DANG LA RNYOG PA MED, ,GZUNG DU MED CING
BRJOD DU MED, ,RGYU DANG LAS LAS KUN DU 'BYUNG, ,DE BZHIN NYID DE
DE NYID SKYES, ,DE LTAR BDEN PAS DKYIL 'KHOR DU, ,GZUGS BRNYAN
GSAL BAR SLOB MA RNAMS, ,KUN GYIS DRI MA MED MTHONG SHOG ,CES BYA
BA NI GSOL BA GDAB

PAR BYA'O, ,DE BZHIN DU YOL BA'I PHYI ROL DU YON PHUL BA'I SLOB
MA DBANG BSKUR BA'I SNOD DU RUNG BA RNAMS RNAM PAR SNANG MDZAD
KYI GZUGS SU DMIGS LA, AA KHAm B'I RA H'Um, ZHES BYA BA'I SNGAGS
KYIS ME TOG GI PHRENG BA BZUNG STE, GDONG G-YOGS DMAR POS BCINGS
LA, ,LAS THAMS CAD PA'I CHUS BSANG STE, SLOB

DPON GYIS DKYIL 'KHOR DU 'JUG PA'I PHYIR DRI BAR BYA'O, ,KYE 'DOD
PA LA DGA' BA KHYOD SU YIN, DES 'DI LTAR BRJOD PAR BYA STE, BDAG
BDE BA CHEN PO'I SKAL BA DANG LDAN PA LAGS SO, ,DE NAS BLA MAS
SLOB MA'I SNYING GAR RDO RJE BZHAG LA, AOm SARBA YO GA TZITTA
AUTP'A DA Y'A MI, AOm SU RA TE SA MA YA STVAm HO:, SIDDHI BADZRA
YA TH'A SU KHAm

ZHES BYA BAS BYANG CHUB TU SEMS BSKYED LA 'DI BRJOD PAR BYA'O,
,DENG KHYOD DE BZHIN GSHEGS PA THAMS CAD KYI BYIN GYI RLABS KYIS
DE BZHIN GSHEGS PA THAMS CAD KYI MCHOG TU GSANG BA 'DI KHYOD KYIS
DKYIL 'KHOR DU MA ZHUGS PA RNAMS KYI MDUN DU SMRA BAR MI BYA STE,
,DAD PA DANG MI LDAN PA RNAMS

LA MA YIN NO, ,AOm DZA:H'Um SHR'I HE RU KA YA BIDA MA HYA BIDY'A
R'A DZA Y'A DHI MA HE SV'A H'A, ZHES PO 'DIS BKUG STE YOL BA'I
NANG DU BCUG LA DKYIL 'KHOR GYI SHAR SGOR BZHAG STE 'DI SKAD
BRJOD PAR BYA'O, ,DENG KHYOD DE BZHIN GSHEGS PA THAMS CAD KYI
RIGS SU ZHUGS KYIS, ,NGAS KHYOD LA RDO RJE YE SHES BSKYED PAR BYA
YIS,

YE SHES GANG GIS KHYOD DE BZHIN GSHEGS PA THAMS CAD KYI DNGOS
GRUB KYANG THOB NA, GZHAN LTA SMOS KYANG CI DGOS, KHYOD KYIS 'DI
DKYIL 'KHOR MA MTHONG BA RNAMS KYI MDUN DU SMRA BAR MI BYA STE,
KHYOD DAM TSIG NYAMS PAR GYUR TA RE, ,DE NAS SPYI BOR RDO RJE
YANG DAG PAR BZHAG STE, 'DI NI RDO RJE'I

@147B DAM TSIG STE, ,DAM TSIG RDO RJE 'DI YIS NI, ,GAL TE 'GA' LA
KHYOD KYIS 'DI, ,SMRAS NA MGO BO 'GEMS PAR BYED, ,ME TOG DANG
BCAS PA'I RDO RJE SNYING GAR YANG DAG PAR BZHAG STE, AOm RDO RJE
SEMS DPA' DENG KHYOD KYI, ,SNYING LA YANG DAG ZHUGS PAR 'GYUR,
,GAL TE TSUL 'DI SMRAS GYUR NA, ,DE MA

THAG TU DRAL TE GSHEGS, ,ZHES BYA BA 'DIS MNA' BSGRAG PAR BYA,
,SLAR YANG BDUD RTZI LNGA PADMA'I SNOD DU SONG BA'I YI GE GSUM
GYIS BYIN GYIS BRLABS LA, AOm BADZRA AA MRi TA AU DA KA thA:ZHES
BYA BA 'DI LAN BDUN BZLAS LA, 'DI NI KHYOD KYI DMYAL BA'I CHU
,DAM TSIG 'DAS NA SREG PAR BYED, ,DAM TSIG

BSRUNGS NA DNGOS GRUB THOB, ,'THUNG ZHING RDO RJE BDUD RTZI'I
CHU, ,ZHES BRJOD LA 'THUNG DU GZHUG GO, ,DE'I RJES LA BLA MA'I
MAN NGAG LAS DBAB PA'I CHO GAS DBAB PAR BYA STE, ZHAL BZHI PA'I
SNGAGS KYI SGRA, ,MTSAMS BCINGS LA NI YANG NAS YANG DU BYA'O,
,SLOB MA'I LUS LA RANG DE BZHIN, ,MDZES PA'I GO CHA KUN

GYIS BYA, ,SLAR YANG 'JUG PA SNGAGS KYI MCHOG ,GTI MUG MKHA'
'GRO'I GZUGS LA YANG, ,LTE BAR PANG GNAS 'KHOR LO'I MCHOG ,DNGOS
GRUB CHEN PO RAB STER BA, ,'BAR ZHING SHIN TU GSAL BA YIS, ,G-YUNG
DRUNG 'KHYIL BA 'KHOR BAR BSGOM, ,HE RU KA DPAL NGA RGYAL NI, ,MI
BRJED PAR NI YANG DANG

YANG; ,GRAG DANG BSRES PA'I SHA DANG NI, ,GU GUL DANG NI LHAN CIG
SBYAR, ,RDO RJE RNAL 'BYOR MA YI SNGAGS, ,BRGYA RTZA BRGYAD NI
BZLAS PAR BYA, ,DE YIS BDUGS BA TZAM GYIS NI, ,'BAB PAR 'GYUR BAR
THE TSOM MED, ,'BAB PA YIS NI DRIL BU DKROL, ,BSGYINGS DANG BCAS
PAS GSANG SNGAGS BZLAS, ,AOm

TIshthA MA H'A KRO DHA BADZRA B'A R'A H'I A'A BE SHA YA STAMBHA
YA RA RA TZ'A LA YA TZ'A LA YA H'Um HA AA DZHEEm, ZHES BYA BA'I
SNGAGS 'DIS SO, ,'BAB PA YI NI LCE LA YANG, A'A:YIG DMAR PO BSAM
BYA BA, ,GSUNG GI RDO RJE'I RANG BZHIN KHYOD, ,SMROS SHIG BU YI
DGE MI DGE ,ZHES SHES PAR BYAS LA, AOm TIshthA BADZRA SA MA YA PA
R'A B'A LI TE,

H'Um H'Um H'Um HO HO HO SV'A H'A, ZHES BYA BA'I SNGAGS KYIS RDO
RJE SPYI BOR YANG DAG PAR BZHAG LA GSHEGS SU GSOL BAR BYA'O,
,'BEBS PA'I CHO GA'O, ,DE'I RJES LA SLOB MA RNAMS KYIS LAG PA NAS
BZUNG LA G-YON SKOR GYIS LAN GSUM BSKOR BAR BYA'O, ,DKYIL 'KHOR
'DI NI DNGOS GRUB STE, ,MKHA' 'GRO MA YI DRA BA

@148A *, ,SDOM; ;THAR PA CHEN PO'I GRONG MCHOG TU, ,BU KHYOD NGA
YIS BKUG PA YIN, ,MKHA' LA SPYOD PA RNAMS LA LHO SGO NAS PHYAG
'TSAL DU GZHUG STE, AOm NA MA STE H'Um, AOm NA MA MI H'Um, AOm NA
MO NA MA H'Um, ZHES BYA BAS SO, ,DPAL LDAN MKHA' 'GRO RNAL 'BYOR
MA

MCHOG MGUL NAS 'KHYUD, ,DPA' BO 'DUL LAS LUS BYAS THA DAD MED
PA'I GZUGS, ,'KHOR GNAS SNGOM PA THAMS RJE CHEN PO'I STOBS KYIS
GZUGS, ,BLA MA MCHOG LA SPYI BOS GUS PAS RTAG TU 'DUD, ,SLAR YANG
SHAR SGOR, ,GTI MUG GIS MNAN 'GRO MTHONG

NAS; ,GTI MUG THAMS CAD ZHI BYA'I PHYIR, ,LHA MO MKHA' 'GRO MA
GZUGS 'DZIN, ,DE PHYIR MKHA' 'GRO MA KHYOD 'DUD, ,SLAR YANG BYANG
GI SGOR, PHRAG DOG GIS MNAN 'GRO GZIGS NAS, ,PHRAG DOG THAMS CAD
ZHI BYA'I PHYIR, ,LHA MO L'A MA'I GZUGS 'DZIN

MA; ,DE PHYIR L'A MA LA PHYAG 'TSAL, ,SLAR YANG NUB KYI SGOR,
,'DOD CHAGS KYIS MNAN 'GRO GZIGS NAS, ,'DOD CHAGS CHEN PO ZHI
BYA'I PHYIR, ,LHA MO KHAndA RO HAR 'KHRUNGS, ,DE PHYIR DU MA
SKYES KHYOD PHYAG 'TSAL, ,SLAR YANG LHO'I SGOR, NGA RGYAL GYIS
MNAN 'GRO

GZIGS NAS, ,NGA RGYAL CHEN PO ZHI BYA'I PHYIR, ,LHA MO GZUGS CAN
MA GZUGS 'DZIN, ,DE PHYIR GZUGS CAN MA PHYAG 'TSAL, ,PHYAG 'TSAL
'DUD CING KHYOD PHYAG 'TSAL, ,PHAG MO DANG NI GNYIS MED GZUGS,
,YE SHES LNGA DANG SKU GSUM PHYIR, ,RDO RJE MKHA' 'GRO

KHYOD PHYAG 'TSAL, ,DE'I RJES LA KHYOD KYI MIG SNGAR CI SNANG
ZHES DRI BAR BYA'O, ,DES SMRAS PA, ,DKAR PO DANG, SER PO DANG,
DMAR PO DANG, SNGON POR SNANG NA, ZHI BA DANG, RGYAS PA DANG,
DBANG DANG, MNGON SPYOD KYI SNOD DU RUNG BAR RIM PA JI LTA BA
BZHIN DU BSTAN PAR BYA'O, ,DKYIL 'KHOR

'DIR NI YANG DAG PAR, ,BDAG GIS SLOB MA GZHUG PAR BYA, ,DE LTAR
BSOD NAMS DE BZHIN DU, ,LHA RNAMS RIGS KYI RIM PAR SHOG ,'DIR NI
DNGOS GRUB JI LTAR 'BYUNG, ,GANG GI RIGS KYI SNOD 'GYUR BA, ,JI
LTAR BSOD NAMS NUS MTHUS KYANG, ,DKYIL 'KHOR DAG TU DE BZHIN

@148B SHOG ,DE NAS ME TOG GI PHRENG BA DE H'Um YIG DANG TR'Am YIG
GIS KYANG BZLAS LA DKYIL 'KHOR DU DOR BAR BYA'O, ,PHRA T'I TZTSA
BADZRA HO:ZHES BYA BA 'DIS SO, ,DE NAS ME TOG BABS PAS DMAN PA
DANG MCHOG LA SOGS PA 'DIS DNGOS GRUB MTSON PAR BYA STE, LHA
RNAMS KYI DBU'AM MDZOD SPU'AM,

GTZUG TOR LA BABS NA DE'I TSE PHYAG RGYA CHEN PO'I DNGOS GRUB PO,
,SPYAN DANG ZHAL LA SNGAGS KYI DNGOS GRUB PO, ,SKU MCHOG LA MCHOG
GO, ,SKU'I DBUS LA 'BRING NGO, ,SMAD KYI CHA LA THA MA'O, ,SKU
LAS RING NA YUN RING PO NA'O, ,LHA'I GNAS KYI RE MIG LA SOGS PA
THAMS CAD LA SHES PAR BYA'O, ,

DKYIL 'KHOR GYI PHA ROL DU LHUNG NA SLAR LAN GSUM DU DOR BAR
BYA'O, ,SLAR YANG DE NYID DU BABS NA DNGOS GRUB MED DO ZHES BYA
BA NI ME TOG DOR BA'I CHO GA'O, ,DOR BA'I ME TOG GI PHRENG BA DE
BZUNG LA, SLOB MA'I MGO BO LA BCING BAR BYA STE, SEMS DPA' STOBS
PO CHE 'DI ZUNG, ,ZHES

BRJOD DO, ,DE NAS MIG GNYIS LA AOm YIG GNYIS GZI BRJID 'BAR BA
BSAMS LA, ,RDO RJE SEMS DPA' DENG KHYOD KYI, ,MIG 'BYED PAR NI
BRTZON PAR MDZAD, ,MIG NI THAMS CAD 'BYED MDZAD DE, ,RDO RJE'I
MIG NI BLA NA MED, ,CES BRJOD LA GDONG G-YOGS BKROL

TE; DKYIL 'KHOR LHA NGO TZAM LA BSTAN PAR BYA'O, ,DE KHO NA NYID
KYI RANG BZHIN NI GSANG BA'I DBANG GI RJES LA BSTAN PAR BYA'O
ZHES BYA BA NI DKYIL 'KHOR DU 'JUG PA'I CHO GA'O, ,DA NI DBANG
BSKUR BSHAD PAR BYA STE, SLAR YANG MAndALA SNGON DU 'GRO BAS THAL
MO SNYING GAR

BZHAG LA, BYANG CHUB RDO RJE SANGS RGYAS LA, ,MCHOD CHEN JI LTAR
STZAL BA LTAR, ,BDAG KYANG RAB TU BSKYAB PA'I PHYIR, ,NAM MKHA'
RDO RJE BDAG LA STZOL, ,PHYAG 'TSAL BA SNGON DU 'GRO BAS, DE LTAR
GSOL BA BTAB PA DANG LDAN PA'I SLOB MA MI BSKYOD PA'I GZUGS SU
DMIGS LA,

RANG GI SNYING GA'I SA BON LAS BYUNG BA'I MKHA' 'GRO RNAMS KYIS
DBANG BSKUR SNGON DU 'GRO BAR BSAMS LA, SLAR YANG RDO RJE DANG
BCAS PA'I KHU TSUR GYIS BUM PA'I CHU BLANGS LA, RDO RJE CHEN PO
SLA DBANG BSKUR BAS, ,KHAMS GSUM KUN GYIS PHYAG BYAS PA, ,GSANG
PA GSUM GYI

@149A *, ,GNAS LAS BYUNG, ,SANGS RGYAS KUN GYIS SBYIN PAR BYA,
,AOm BADZRA AA BHI shINYTZA ZHES BRJOD LA, SLOB MA 'KHOR LOS
SKYUR BA LTA BUR DBANG BSKUR BAR BYA'O ZHES BYA BA NI CHU'I DBANG
BSKUR BA'I CHO GA STE, ME LONG LTA BU'I YE SHES SO, ,DE'I RJES LA
SLOB MA RDO RJE NYI MA'I

GZUGS SU BSAMS LA, ,GSER DANG GOS LA SOGS PA LAS BYAS PA'I TR'Am
YIG LAS SKYES PA RANG BZHIN GYI COD PAN MKHA' 'GRO MA LAS SOGS PA
RNAMS KYIS DBANG BSKUR SNGON DU 'GRO BAS, ,RDO RJE CHEN POS DBANG
BSKUR BA, ,KHAMS GSUM PA YIS PHYAG BYAS PA, ,

GSANG BA GSUM GYI GNAS LAS BYUNG, ,SANGS RGYAS KUN GYIS SBYIN PAR
BYA, ,AOm BADZRA MU KU t'A AA BHI shINYTZ'A MI, ZHES BRJOD LA
DE'I MGO PO LA SBYIN PAR BYA STE, ,NAM MKHA'I DKYIL NA GNAS PA'I
DE BZHIN GSHEGS PA THAMS CAD RIGS KYI GTZO BO'I GZUGS KYIS DBU
RGYAN LA ZHUGS

PAR BSAM PAR BYA STE ZHES BYA BA NI COD PAN GYI DBANG BSKUR BA
STE, MNYAM PA NYID KYI YE SHES SO, ,DE NAS SNANG BA MTHA' YAS KYI
GZUGS SU SLOB MA RNAMS BSAMS LA H'Um YIG LAS SKYES PA'I RDO RJE
BZUNG LA SNGON BZHIN DBANG BSKUR TE, SANGS RGYAS KUN GYI RDO
RJE'I DBANG, ,

DE RING KHYOD LA BSKUR BAR BYA, ,SANGS RGYAS KUN DU RAB GRUB
PHYIR, ,RDO RJE 'DI NI KHYOD KYIS ZUNG, ,ZHES BRJOD LA RDO RJE
SNYING GA LA SOGS PAR REG LA MTHAR LAG PA G-YAS SU SBYIN PAR
BYA'O ZHES BYA BA NI RDO RJE'I DBANG BSKUR BA STE, SO SOR RTOG
PA'I YE SHES SO, ,DE'I RJES

LA SLOB MA DON YOD GRUB PA'I GZUGS SU DMIGS LA, AA:YIG LAS SKYES
PA'I DRIL BU'I GZUGS SU DMIGS PA LAG PA G-YON PAR BYIN LA RDO RJE
DRIL BU LAG PA DAG GIS 'KHYUD CING ROL PAS SNGON BZHIN DU DBANG
BSKUR LA, AOm BADZRA AA DHI PA TI STVAm AA BHI shINYTZ'A MI

TIshthA BADZRA SA M'A YA STVAm, ZHES BRJOD DO ZHES BYA BA NI BDAG
PO'I DBANG BSKUR BA STE BYA BA GRUB PA'I YE SHES SO, ,DE NAS RNAM
PAR SNANG MDZAD KYI GZUGS SU SLOB MA DMIGS LA, MGO BOR RDO RJE
RANG DRIL BU LAG PA DAG GIS BZUNG STE, SNGON BZHIN DU DBANG BSKUR
BAR

@149B BSAM ZHING, ,BADZRAS TVA AA BHI shiNYTZ'A MI BADZRA N'A MA
AA BHI shE KA TA, KYE DPAL RDO RJE HE RU KA RDO RJE ZHES BYA BA
LA SOGS PA RIGS DANG RJES SU MTHUN PA'I MING GDAGS PAR BYA'O ZHES
BYA BA NI MING GI DBANG BSKUR BA STE, CHOS KYI DBYINGS SHIN TU
RNAM PAR DAG PA'I YE SHES SO, ,SANGS

RGYAS LNGA YI RANG BZHIN PHYIR, ,BRTAN G-YO KUN GYI BDAG NYID
CAN, ,DES NA DANG PO'I DBANG LNGA NI, ,SBYIN BYA BDE BA SGRUB
BYED PA'O, ,GCIG KYANG DU MA NYID KYI GZUGS, ,GAR NI SANGS RGYAS
NYID KYI GAR, ,SANGS RGYAS GANG DANG GANG BSGOMS TE, ,HE RU KA

DPAL GO 'PHANG GNAS, ,'DI RNAMS KYIS KYANG SNGAGS DANG RGYUD LA
SOGS PA NYAN PHA LA SOGS PA LA DBANG BAR 'GYUR RO, ,DE LTAR RIG
PA'I DBANG BSKUR DU BSHAD DE, THAMS CAD DU MKHA' 'GRO MA LA SOGS
PA RNAMS KYI BYA BA YIN PA'I PHYIR RO ZHES PA NI DBANG LNGA'I CHO

GA'O, ,DE'I RJES LA, MCHOD PA NUS DANG GUS PA YIS, ,BLA MA'I
ZHABS LA PHYAG 'TSAL TE, ,SNYING GA G-YON DU THAL MO GZHAG ,DBANG
BSKUR DON DU GSOL PA GDAB, ,'GRO BA BSKYAB PHYIR GZI BRJOD GANG,
,BDAG LA KHYOD KYI BKA' DRIN GYIS, ,RDO RJE

SLOB DPON DBANG BSKUR KYE, ,THUGS RJE'I GTER GYIS BDAG LA STZOL,
,ZHES BYA BA 'DIS GSOL BA BTAB PA DANG LDAN PA'I SLOB MA LHO'I
SGOR BZHAG LA, DPAL HE RU KA'I GZUGS SU SENG GE'I KHRI LA 'DAB MA
SNA TSOGS PA'I PADMA'I DBUS SU BZHAG LA PHYAG RGYA LA SOGS PAS
BRGYAN PA,

STENG DU LHA MOS GZUGS PA'I GDUGS MDZES PA DANG, CANG TE'U DANG
DE BZHIN DU GLU LA SOGS PA RNAMS DANG, SNA TSOGS PA'I MCHOD PA LA
SOGS PA RNAMS KYIS DE LTAR 'BAD PAS MCHOD LA, SNYING GA'I SA BON
'OD BYUNG MTHA' YAS KYI, ,LHA MO'I TSOGS KYIS KYANG NI NAM MKHA'
GANG, ,GANG GI YE SHES

CHU YI BUM PA BSNAMS, ,ME TOG LA SOGS CHAR 'BAB RNAMS PAR BSAMS,
,'KHOR LOR RAB BZHUGS GTZO BO'I SKU NI 'GYING, ,RDO RJE DRIL
MCHOG PHYAG GIS RIG MA 'KHYUD, ,BDE CHEN GO 'PHANG GANG BAS RGYAS
PA'I LUS, ,TSIGS SU BCAD PA NI, ,RDO RJE CHEN POS DBAR BSKUR BA,
,KHAMS GSUM KUN GYIS

@150A *, ,PHYAG BYAS PA, ,GSANG BA GSUM GYI GNAS LAS BYUNG,
,SANGS RGYAS KUN GYIS SBYIN PAR BYA, ,ME TOG DANG BCAS PAS RDO
RJE'I CHU BZUNG LA, ,AOm SARBA TA TH'A GA TA AA BHI shE KA TA SA
MA YA SHR'I YE H'Um, ZHES BYA BA 'DIS DBANG BSKUR BAR BYA'O, ,DAM
TSIG GSUM YANG GZUNG BAR BYA STE, ,RGYU LNGA DAG NI RIG

PA YI, ,RDO RJE ZHES NI BRJOD PAR BYA, ,H'Um YIG DE NYID LAS
SKYES PA, ,RDO RJE SEMS DPA'I PHYAG NA GNAS, ,THOG MTHA' MED PA'I
SEMS DPA' NI, ,RDO RJE SEMS DPA' DGA' BA CHE, ,MKHA' 'GRO DRA BA
KUN GYI BDAG ,RDO RJE SNYEMS MA'I BDAG PO'I BDAG ,CES BYA BA 'DIS
RDO RJE LAG PA G-YAS SU

'DZIN DU GZHUG GO ZHES BYA BA 'DI NI RDO RJE'I DAM TSIG GO, ,DRIL
BU AA YIG YANG DAG SKYES, ,SBYIN BYA MKHAS PAS DE RNAMS LA, ,'DI
DE RNAL 'BYOR MA KUN GYI, ,SHES RAB DBYANGS KYI RJES 'GROR BSHAD,
,KHYOD KYIS KYANG NI RTAG TU BCANG, ,BYANG CHUB MCHOG TU RGYAL BA
BZHED, ,CES BYA BA 'DIS LAG PA

G-YON PAR BYIN LA, SRID PA NGO BO NYID KYIS DAG ,NGO BO NYID KYIS
SRID BRAL BYAS, ,RANG BZHIN DAG PA'I SEMS DPA' MCHOG ,SRID PA
MCHOG TU BYED PAR 'GYUR, ,ZHES BYA BA 'DIS DRIL BU DKROL BAR
BYA'O ZHES BYA BA NI DRIL BU'I DAM TSIG GO, ,PHYAG RGYA'I DAM
TSIG RAB TU GSUNGS, ,YID KYI

LUS NI BRTAN PHYIR RO, ,GANG GI LUS KUN BRTAN PA STE, ,DES NI
PHYAG RGYA RAB TU GRAGS, ,DE NAS HE RU KA SBYOR BDAG ,BLA MA BLO
LDAN MNYAM BZHAG PAS, ,SNGOM PA SLOB MA DAM PA RNAMS, ,CHO GA
BZHIN DU DE LA SBYIN, ,'KHOR LO'I GZUGS KYIS MI BSKYOD PA, ,RNA
CHA'I BDAG NYID 'OD DPAG MED, ,

MGUL GYI PHRENG BA RIN CHEN DBANG, ,LAG PAR RNAM PAR SNANG MDZAD
BRJOD, ,SKA RAGS LA NI DON YOD GNAS, ,THAL BA RDO RJE SEMS DPAR
'GYUR, ,DRUG PO DE DAG PHYAG RGYAR SHES, ,SBYIN PA LA SOGS RAB
'JUG PA, ,KHA tV'Am GI NI LHA YI SKU, ,SHES RAB dA MA RU YI SGRA,
,NYIN MO BCOM LDAN RDO RJE CAN, ,SHES

RAB MA NI MTSAN MOR BRJOD, ,CES BYA BA NI RDO RJE SLOB DPON GYI
DBANG NGO, ,DE'I RJES LA SLOB DPON GYIS SLOB MA LA RDO RJE'I
BRTUL ZHUGS SBYIN PA LA SOGS PA BZHI SLOB DPON GYI DBANG GI MTHAR
RAM BZHI PA'I DBANG GI MTHAR SBYIN NO, ,SLOB MA DPAL HE RU KA'I
GZUGS SU DMIGS LA, ,'DI DE DPA'

@150B BO THAMS CAD NYID, ,HE RU KA YI PHYAG NA GNAS, ,KHYOD KYIS
KYANG NI RTAG TU BCANG, ,HE RU KA YI BRTUL ZHUGS BRTAN, ,ZHES BYA
BA 'DIS H'Um YIG LAS SKYES PA'I RDO RJE LAG TU BZUNG LA, ,AOm
SARBA BA RI YO GI STVAm SIDDHI BADZRA SA MA YI TIshthA AE shA
STVAm DHA RA Y'A MI BADZRA SA TVA TVAm HRI:HI HI HI HI H'Um, DE
RNAMS LA RDO RJE'I BRTUL ZHUGS

BYIN LA, RDO RJE'I SBYOR BAS GZUNG BAR BYA STE, SLOB MA'I LAG PA
G-YAS PAR SBYIN, ,ZHES BYA BA NI RDO RJE'I BRTUL ZHUGS SO, ,DE
NAS SANGS RGYAS KYI GZUGS SU BDAG NYID BSAMS LA SNYING BSAMS LA
SNYING GAR YON PA'I KHU TSUR GYIS CHOS GOS RI DGAS KYI RNA BA
LTAR BZUNG LA, G-YAS PA MCHOG SBYIN GYI LAG PAS, ,'DI

YIS NGAS KHYOD LUNG BSTAN TE, ,KHRAG 'THUNG RDO RJE DE BZHIN
GSHEGS, ,SRID PA SHIN TU DAG PA'I PHYIR, ,SRID PA'I NGAN 'GRO
NYID LAS BTON, ,CHE GE MO ZHES BYA BA DE BZHIN GSHEGS PAR GRUB PA
SAM YA STVAm BHUR BHU BA SVA:ZHES BYA BAS LUNG BSTAN PA'I TSE,
,MKHA' 'GRO DANG

MKHA' 'GRO MA LA SOGS PA KUN GYIS MGRIN GCIG TU BLA NA MED PA
YANG DAG PAR RDZOGS PA'I BYANG CHUB TU LUNG STON PAR MDZAD DE
DANG BAR BYA'O ZHES SLOB MA LA BRJOD PAR BYA ZHES PA NI LUNG
BSTAN PA'O, ,DE NAS GTI MUG MKHA' 'GRO LA SOGS PA'I GZUGS SU
DMIGS LA RJES SU GNANG BA SBYIN PAR BYA STE,

SEMS CAN KUN GYI DON GYI PHYIR, ,SEMS CAN KUN LA THAMS CAD DU,
,JI LTAR GDUL BYA SNA TSOGS LA, ,CHOS KYI 'KHOR LO RAB TU BSKOR,
,ZHES BYA BA 'DI'I CHOS KYI GNAS SU RDO RJE DANG, RIN PO CHE
DANG, PADMA DANG, LAS GZHUG PAR BYA STE, ,RIM GYIS LNGAR GYUR
PA'I TSIGS SU BCAD PAS RJES SU GNANG BA

SBYIN NO, ,DE NAS GSANG BA BRJOD PAR BYA STE, 'DOD CHAGS BRAL BA
LTA BU'I SDIG ,KHAMS GSUM NA NI GZHAN YOD MIN, ,DE PHYIR 'DOD LA
CHAGS BRAL BA, ,KHYOD KYIS RTAG TU MA BYED CIG ,MA H'A SA MA YA
H'Um PHAt, CES BYA BA 'DIS GSANG BA BSTAN PAR BYA'O, ,MCHOG GSANG
DKYIL 'KHOR DAM PA RU, ,MTHONG BA

DANG NI ZHUGS PA YIS, ,SDIG PA KUN LA NGES GROL BAR, ,KHYED RNAMS
DE NYID LEGS PAR GNAS, ,BDE CHEN THEG PA 'DI LA NI, ,SLAR KHYOD
'CHI BA YOD MA YIN, ,SRID PA SHIN TU DAG PAS NA, ,SRID PA'I SDUG
BSNGAL LAS KHYOD 'DAS, ,BYANG CHUB SEMS NI GTANG MI BYA, ,PHYAG
RGYA RDO RJE GANG YIN PA'O, ,GANG

@151A *, ,ZHIG SKYES PA TZAM GYIS NI, ,SANGS RGYAS NYID DU THE
TSOM MED, ,DAM PA'I CHOS NI SPANG MI BYA, ,NAM YANG DOR BAR MI
BYA'O, ,MI SHES PA'AM RMONGS PA LA, ,DE NYID BSTAN PAR MI BYA'O,
,RDO RJE DRIL BU PHYAG RGYA YANG, ,BLO CHEN KHYOD KYIS RTAG TU
ZUNG, ,SLOB DPON NAM YANG SMAD MI BYA, ,'DI NI

SANGS RGYAS KUN DANG MNYAM, ,RANG GI BDAG NYID YONGS SPANGS NAS,
,DKA' THUB KYIS NI GDUNG MI BYA, ,'DI NI RDO RJE'I RIGS DNGOS
GRUB, ,SDOM PA DAM TSIG YIN PAR BSHAD, ,JI LTAR BDE BAS BDE BAR
ZUNG, ,'DI NI MA BYON RDZOGS SANGS RGYAS, ,DE RING DKYIL 'KHOR
SLOB DPON GYUR, ,

KHYOD NI SNGAGS DANG RGYUD 'DZIN GYUR, ,MKHA' 'GRO MKHA' 'GRO MA
KUN GYI, ,LHA RNAMS KUN NI BZHED PA YIN, ,'DI NI SANGS RGYAS RIGS
DAG PA, ,SDOM PA MCHOG GI GO 'PHANG YIN, ,SEMS CAN RNAMS LA BRTZE
BA'I DON, ,KHYOD KYIS DKYIL 'KHOR CHO GA BZHIN, ,NAN TAN BSKYED
DE BRI BAR

BYA; ;SGRUB PA PO RNAMS RGYUD LA SBYOR, ,SDOM PA MCHOG NI BSRUNG
BAR GYIS, ,LHAN SKYES THABS KYI MTSAN NYID NI, ,DPAL LDAN BDE
MCHOG LAS GZHAN MED, ,CES PAS DBUGS DBYUNG BA SBYIN PA'O, ,DE NAS
RDO RJE SLOB DPON DPAL, ,SANGS RGYAS SRAS KYI MCHOG DE LA, ,CHO
GA

DAG PAS DNGOS GRUB STER, ,DAM TSIG SDOM PA SBYIN PAR BYA, ,NA
DANG GA DANG DE BZHIN HA, ,MTHA'I SHVA DANG PO'I SHVA DE BZHIN,
,BDUD RTZI LNGA DANG MNYAM PAR LDAN, ,RTAG TU LHA YI BTUNG BA
DANG, ,BZANG PO BTUNG BA BSKYED PAR GYIS, ,SNGOM PA DNGOS GRUB
RGYU YI PHYIR, ,HE RU KA DPAL NGA RGYAL BYA, ,

MKHAS PAS SBYOR BA GZHAN DU MIN, ,LEGS MCHOD DRIL SGRA SNA TSOGS
PAS, ,LEGS BSTOD BDUD RTZI'I BTUNG BAS TSIM, ,RANG GI SLOB MA
DPA' BO BDE LDAN BLTA, ,SNGAGS KYI SBYOR DE CHO GAS RAB TU SBYIN,
,BLA MAS RANG GI SNYING GAR NYI MA LAS BON H'Um BSGOMS PA, DE LA
SNGAGS KYI PHRENG

BAS BSKOR BAR BYA STE, LAN BRGYA RTZA BRGYAD YONGS SU BZLAS LA DE
LAS SPRO BA'I SBYOR BAS RNAM PAR PHYUNG LA SLOB MA'I KHA RU ZHUGS
TE, SNYING GAR ZHUGS PA'I PHYIR BRJOD PAS RANG RANG GI SNGAGS
ZHAL NAS ZHAL DU'O, ,BCOM LDAN KHYOD LA BDAG GIS STZAL, ,'DI LA
NYE BAR MDZAD DU GSOL,,

@151B SLOB MAS KYANG NAM MKHA' LA SONG BA DE RNAMS RANG GI SEMS
KYI SA BON GYI GZUGS LA 'JUG PAR BYED CING BRJOD DE, BCOM LDAN
BDAG GIS BZUNG LAGS KYIS, ,BDAG LA NYE BAR MDZAD DU GSOL, ,ZHES
BYA BA 'DIS SNGAGS KYI DNGOS GRUB KYI SKAL BA DANG LDAN PAR 'GYUR
RO, ,DE'I RJES

LA LANGS LA GDUGS DANG BCAS PA'I SLOB MAS KYANG tA MA RU DANG,
THOD PA DANG, KHA tV'Am GA BZUNG STE, PHYAG RGYA LNGA LA SOGS PAS
BRGYAN LA, DKYIL 'KHOR CHEN PO DANG, BLA MA LA BSKOR BA GSUM BYAS
TE, ZHABS LA SPYI BOS PHYAG BYAS TE 'DI SKAD BRJOD PAR BYA'O,
,GANG CUNG ZAD BKA' STZAL PA,

DE THAMS CAD BDAG GIS BGYI'O ZHES BYA BA NI DBANG BCU'I CHO GA'O,
,DE'I RJES LA YOL BA LA SOGS PAS DBEN PAR BYAS PA'I PHYOGS SU
SLOB MAS RANG GI YID DU 'ONG BA'I GZUGS DANG LANG TSO DANG LDAN
PA, DAM TSIG DANG SDOM PA'I SNOD DU RUNG BA RIGS LNGA DANG 'BREL
PA, ME TOG DANG LDAN PA'I SHES RAB

MA GSANG BA'I DBANG GI DON DU BLA MA LA DBUL BAR BYA'O, ,MAndALA
LA SOGS PA MCHOD PA SNGON DU SONG BAS PHYAG BYAS LA, BLA MA'I
SNGON DU PUS MO PHAB STE THAL MO SBYAR LA, SKYABS MED BA RNAMS
KYI SKYABS, SKYOB PA MED PA RNAMS KYI SKYOB, DPAL 'KHOR LO SDOM
PA LTOS PA MED PA'I THUGS

RJE CHEN PO, MGON MED PA RNAMS KYI MGON DU BDAG GRUB PAR MDZOD
CIG ,JI LTAR KHYED RNAMS THEG CHEN LA, ,TING NGE 'DZIN TE GTZO
BOS MDZOD, ,'KHOR BA YI NI 'DAM TSOGS SU, ,BDAG NUB MGON GYI BDAG
LA SKYOBS, ,ZHES BYA BA 'DIS GSOL BA GDAB PAR BYA'O, ,DE'I RJES
LA, DAR GYIS GDONG

NI BCING BYAS LA, ,DAM TSIG KYANG NI SBYIN PA GANG, ,THAL SBYAR
SPRO BA CHE BA YI, ,SLOB MA RING BA MIN PAR GZHAG ,DE NAS BLA MAS
LUNG NAS GSUNGS PA'I RIM PAS GSANG BA'I DBANG BSKUR BA'I DON DU
BRTZAL PAR BYA STE, BDAG NYID DPAL HE RU KA'I RNAL 'BYOR BRTAN
PAR BYA ZHING BSGOM PA'I

RIM PAS DKYIL 'KHOR GYI 'KHOR LO YONGS SU RDZOGS PA DE BZHIN DU,
RIGS KYI GTZO MO LA GO CHA CHEN PO LA SOGS PA RNAMS KYI GO CHA
GON LA SKU LA SOGS PA GSUM BYIN GYIS BRLAB PAR BYA'O, ,PADMA DANG
RDO RJE DAG BYIN GYIS BRLAB PAR BYA'O, ,SLAR YANG BLO BZANG

@152A *, ,SEMS MNYAM PAR GZHAG PA DES, LTE BA DANG, SNYING GA
DANG, KHA DANG, DPRAL BA'I PHYOGS SU SNGAGS KYI TSOGS DANG LHAN
CIG BYIN GYIS BRLAB PAR BYA STE, SNYING PO DANG NYE BA'I SNYING
PO'I SNGAGS GNYIS DGONG PAR BYA'O, ,BDUD RTZI LNGA DANG BCAS PA'I
RDO RJE

RNAM PAR BYAS PA'I PADMAR GZHAG PAR BYAS LA, 'KHYUD PA DANG 'O LA
SOGS PA RNAMS KYIS DGA' BA'I BSTAN BCOS NAS BSHAD PA BZHIN DU
CHAGS PA CHEN PO NYAMS SU MYONG BA'I RIG PA LHAN CIG SKYES PA'I
DGA' BA SKYES PA'I SEMS LA, RDO RJE PADMAS KYANG NI DBANG BSKUR

SBYIN PAR BYA, ,GSANG SNGAGS GSUM NI LEGS PAR BZLAS SHING BZLAS,
,AOm A'A: H'Um HA HO HR'I: ,ZHES BYA BA'I YI GE GSUM PO RNAMS PO
RNAMS KYIS GSHEGS SU GSOL BAR BYA'O, ,DUS MNYAM DU NYAMS SU MYONG
BA SKYES PAS GSANG BA GNYIS KYI RGAN PO DANG, MING MED DAG GIS

MNAN LA SLOB MA'I KHAR BTUNG BAR BYA'O, ,JI LTAR 'DAS PA'I SANGS
RGYAS SRAS, ,RDO RJE 'DZIN SOGS DBANG BSKUR BA, ,BYANG CHUB SEMS
NI MDZES PA YIS, ,DE BZHIN BU KHYOD DBANG BSKUR RO, ,SANGS RGYAS
ZHU BA'I YID DBANG GIS, ,SLOB MA RTAG PA'I RNAL 'BYOR LDAN, ,KYE
MA

BDE ZHES BRJOD PAR BYA, ,LONGS SPYOD LA NI GZHAG PAR BYA, ,SHES
RAB KYANG LANGS LA DE BZHIN DU SBYIN PAR BYA'O, ,PHAN YON KYANG
BRJOD PAR BYA'O, ,'DI DE SANGS RGYAS THAMS CAD KYIS, ,DBANG BSKUR
CHOG MCHOG GYUR PA, ,GSUNG GI RDO RJE RNAM DAG PAS, ,SNGAGS RNAMS

THAMS CAD 'GRUB PAR 'GYUR, ,ZHES BYA BA NI GSANG BA'I DBANG BSKUR
BA'I CHO GA'O, ,DE NAS GSANG BA'I DBANG THOB PA'I SLOB MA DAM PA
LA SHES RAB YE SHES KYI DON CHOS SKU RTOGS BAR BYA BA'I PHYIR,
PHYI ROL GYI YAN LAG MA DE NYID DAM, DE NYID GZHAN YANG MTSAN

NYID THAMS CAD DANG LDAN PA BSTAN LA SBYIN PAR BYA'O, ,DE LA DANG
PO YAN LAG LNGAS PHYAG BYAS TE, PUS MO G-YAS PA'I LHA NGAS LA
BTZUGS LA, G-YON PA'I SNYING GAR THAL MO SBYAR TE, SNGON NAS
SNGON DU GNAS LA, SNGON DU BSHAD PA'I TSIGS BCAD GNYIS KYIS

@152B GSOL BA BTAB PAS BSLANG BAR BYA'O, ,DE'I RJES LA SHES RAB
KYI LAG PAR DE'I LAG PA BZHAG LA, MKHA' 'GRO DANG MKHA' 'GRO MA'I
TSOGS THAMS CAD DBANG BOR BYAS LA, KHYOD KYIS SROG CHAGS GSAD PAR
BYA, ,BRDZUN GYI TSIG KYANG SMRA BAR BYA, ,MA BYIN PAR YANG KHYOD
KYIS

LONG; ;GZHAN GYI BUD MED BSTEN PAR GYIS, ,ZHES BYA BA RDO RJE
SPYI BOR BZHAG LA BRJOD PAR BYA'O, ,LHA MO 'DI NI PHYAG RGYA CHE,
,BDE BA MTHA' YAS STER BYED PA, ,BLANGS NAS BU YIS DUS KUN DU,
,BLA NA MED PA'I MCHOD PA GYIS, ,ZHES BRJOD PAR BYA'O, ,DE'I RJES LA,

LHA MO DE YIS BKA' STZAL PA, ,DPA' BO BYA KHYOD CI LA SPRO,
,BYANG CHUB SEMS NI BZA' BA DANG, ,RIGS LNGA LAS NI YANG DAG
BYUNG, ,RIG MA GUS PAS YANG DAG MCHOD, ,BSHAD GCI STOBS DANG DRI
CHEN SOGS, ,DE NI SO SOR BZA' BA DANG, ,GZHAN YANG

MDZES PA'I DAM TSIG NI, ,JI LTAR SPRO BA BU YIS SMROS, ,ZHES SO,
,SLOB MAS KYANG 'DI SKAD CES BRJOD PAR BYA STE, LHA MO CI PHYIR
BDAG MI SPRO, ,DAM TSIG LA SOGS 'DZIN PAR BGYI, ,BYA BA RTAG TU
CIS MI GUS, ,BUD MED PADMA CIS MI MCHOD, ,DE NAS

DGA' BAS LHA MO DES, ,SKRA GROL GOS DANG BRAL BA YI, ,PADMA RNAM
PAR RGYAS BYAS NAS, ,BDE BAS PADMA BSTAN PAR GSUNGS, ,KYE MA BDAG
GI PADMA 'DI, ,BDE BA KUN DANG YANG DAG LDAN, ,CHOG YIS NI GANG
BSTEN PA, ,DE NI DE YI MDUN NA GNAS, ,

SDOM PA MCHOD LA SOGS PA NI, ,JI LTAR BYA BA PADMAR GYIS, ,BDE
CHEN RGYAL PO RANG NYID NI, ,'DI NYID NA NI RTAG TU GNAS, ,RMONGS
PA ZHIG 'DI YANGS PA DANG, DE LA MCHOG GI DNGOS GRUB MED, ,RANG
NYID LHA YI RNAL 'BYOR BDAG ,

PHAG MO'I GZUGS SU BSAMS BYAS LA, ,BO LA KA KKO LA SBYAR NAS,
,CHO GA BZHIN DU RTAG TU MCHOD, ,DE YI RJES LA MGO BO DANG,
SNYING GA DANG, LTE BA DANG, GSANG BA DANG, BRLA NAS RKANG PA'I
MTHAR THUG PAR, AOm H'Um A'A SV'A H'A,

@153A *, ,'BAR BA'I YI GES RIGS LNGA RDZOGS PA'I SANGS RGYAS
LNGA'I RANG BZHIN DU BYIN GYIS BRLAB PAR BYA'O, ,RDO RJE DBYINGS
PHYUG MA YI RTZA, ,BUD MED G-YON PA'I CHA LA GNAS, ,SOR MOS CUNG
CAD BSKYOD BYA BA, ,BLA MA'I

MAN NGAG LAS SHES BYA, ,AOm SA RBA TA TH'A GA TA AA NU R'A GA nA
BADZRA SVA BH'A BA A'ATMA KO&HAm, ZHES BYA BAS DGA' BA
BRTZAM PAR BYA'O, ,DE NAS PADMA DANG RDO RJE BSKYOD PA'I DGA' BAR
GYUR PAS BAR SNANG GI DE BZHIN GSHEGS PA'I RIGS KHA NAS BKUG LA
ZHU BAR GYUR PAS

NI NOR BU'I LTE BA DAG GI DBUS SU THIG LE GNYIS KYI BDAG NYID
LHAN CIG SKYES PA'I DGA' BA'I RANG BZHIN DU GNAS PAR BSAMS LA
PHYAG RGYA CHEN PO'I DON LA MNGON DU PHYOGS PAR BYA'O, ,SA BON
KHA SBYOR DBUS NA GNAS, ,THIG LE GNYIS PO MI 'GYUR BA, ,PHYAG
RGYA CHEN PO'I

RANG BZHIN CAN, ,RTAG TU RNAL 'BYOR PA YIS BSGOM, ,BYANG CHUB
SEMS NI MI 'DOR BAR, ,JI SRID RNAL 'BYOR PA YIS BYA, ,DE SRID
RGYUN MI 'CHAD PA 'THOB, ,DGA' LAS SKYES PA'I BDE BA'ANG CI,
,ZHES BRJOD PAR BYA'O, ,SLOB MAS SNYOMS 'JUG

BLTAS NAS NI, ,BLA MA LHAG PA'I RNAL 'BYOR LDAN, ,SNYING GA'I SA
BON DES BYUNG LHAS, ,DBANG BSKUR BYAS NAS RAB TU GZHUG ,DE ZHU
RAB TU ZHUGS PA YIS, ,BDE BA'I RNAM PA BDE CHEN PO, ,RANG GI LHAG
PA'I LHA YI GZUGS, ,MNYAM PAR GZHAG

PAS SLOB MA BLTA, ,ZHES BYA BAS BLA MA'I BRDAS, ,SLOB MA'I NYAMS
SU MYONG BA BLTAS LA, DBANG BSKUR BA NI RDO RJE CHE, ,KHAMS GSUM
KUN GYIS PHYAG BYAS PA, ,GSANG BA GSUM GYI GNAS LAS BYUNG, ,SANGS
RGYAS KUN GYIS SBYIN PAR BYA, ,ZHES BYA BA'I

TSIGS SU BCAD PA BRJOD LA, MKHAS PAS DE KHO NA NYID KYI RTOG PA
BSKYED PAR BYA'O, ,BYANG CHUB CHEN PO SEMS DPA' CHE, ,GZUGS MA
'DI NI BA CHE, ,JI SRID BYANG CHUB MA THOB BAR, ,RDOR 'DZIN SEMS
CAN DON RNAMS GYIS [*KYIS], ,YE SHES 'DI NI SHIN

@153B TU PHRA, ,RDO RJE SNYING PO NAM MKHA' LTAR, ,DRI MED THAR
PA ZHI BA NI, ,DE NI KHYOD KYI PHA YANG YIN, ,SLOB MAS BSAMS LA
LEGS PAR ZUNG, ,PADMA'I NANG DU LHUNG GYUR NA, ,BYANG CHUB SNGON
DU 'GRO BA'I SEMS, ,DE NAS LONGS SPYOD KYIS NI BLANGS, ,ZHES BYA
BA NI SHES RAB YE SHES KYI

DBANG BSKUR BA'I CHO GA'O, ,DE'I RJES LA CHU LA SOGS PA SHES RAB
YE SHES KYI MTHAR THUG PA MNGON SUM DU LEGS PAR THOB PA, YANG DAG
BRGYUD PA DANG LDAN PA, ,RANG GI DBANG BSKUR MAndALA DANG, ,JI
LTAR NUS PAS GSOL BA GDAB, ,MCHOD DANG BSNYEN BKUR GUS PA DANG,
,YANG

DAG DAD PA MNYAM LDAN PA, ,BZHI PA'I DON NI BSTAN PAR BYA, ,SHES
RAB YE SHES KYI DBANG MNGON SUM DU MA THOB PAR SLAR YANG TSIG
TZAM GYIS DBANG SBYIN PAR MI BYA STE, DAM TSIG NYAMS PA'I PHYIR
RO, ,DE'I PHYIR DE GSUNGS PA, RNAL 'BYOR GANG GIS DBANG MA THOB,
,'DIR NI

RNAL 'BYOR PA NYID 'DOD, ,MKHA' LA KHU TSUR BRDEG PA DANG, ,RE
DGAS SMIG RGYU 'THUNG DANG MTSUNGS, ,DE PHYIR KHA SBYOR THIG LE'I
RGYUD CHEN PO LAS KYANG GSUNGS PA, SLOB MA LHAG PAR MOS PAS YID
KYIS BRTAG ,JI LTAR GSUNGS PA'I CHO GAS DBANG BSKUR SBYIN, ,ZAB
DANG RGYA CHE'I

TSUL LA LHAG PAR MOS, ,DBANG BSKUR RIN CHEN TSIG GIS SBYIN PAR
BYA, ,JI LTAR SHES RAB YE SHES KYI DBANG KHO NA DBANG BSKUR BA
ZHES BRJOD PAR BYA ZHE NA, ,DE KHO NA NYID KYI RANG BZHIN RTOGS
PAR BYED PA'I NUS PA YOD PA'I PHYIR RO, ,JI LTAR NA BCOM LDAN
'DAS KYIS, ,DBANG BSKUR

BA NI THA DAD GSUM, ,RGYUD 'DI RU NI RAB TU GSAL, ,SLOB DPON
GSANG BA SHES RAB DANG, ,BZHI PA DE YANG DE BZHIN NO, ,ZHES
GSUNGS PAS SO, ,BDEN DE THABS GZHAN KHO NA'O, ,DANG PO YI NI LAS
CAN RNAMS, ,DAM PA'I DON LA GZHUG PA'I PHYIR, ,

THABS 'DI RDZOGS PA'I SANGS RGYAS KYIS, ,SKAS KYI RIM PA BZHIN DU
GSUNGS, ,DE KHO NA NYID KYI RANG BZHIN DU SHES RAB YE SHES KYI
DBANG KHO NA DANG THA MI DAD PA'I PHYIR RO, ,DE GSUNGS PA, DPAL
KYE'I RDO RJE'I RGYUD KYI RGYAL PO LAS, AE YI CHA BYAD BZANG

@154A *, ,PO GANG, ,DBUS SU WAm YIG RNAM PAR BRGYAN, ,BDE BA
THAMS CAD KYI NI GZHI, ,SANGS RGYAS RIN CHEN ZA MA TOG ,CES
GSUNGS PA'I PHYIR, ,DE LTAR DGA' BA MCHOG DANG NI, ,DGA' BRAL
LHAN SKYES DE BZHIN TE, ,RNAM PA SNA TSOGS RNAM PAR

SMIN; ;RNAM PAR NYED DANG MTSAN NYID BRAL, ,PO LA KA KKO LA SBYOR
BA, ,THAMS CAD SHES RAB LAS BYUNG BA, ,BZHI PA'I RANG BZHIN LHAN
CIG SKYES PA DE GANG YIN ZHE NA, ,YUL DANG DBANG PO RNAMS NI
MNYAM DU NUB 'GYUR BA, ,GANG YANG MNGON DGA' RGYAL BA MDZES

PA'I LUS GCIG PU, ,SU ZHIGS DPA'I MKHAS PA RNAMS KYI SNYING LA
'DZIN, ,DUS MNYAM 'CHAR BA GANG YIN DE LA PHYAG 'TSAL LO, ,THAG
PA'I ZHABS KYIS KYANG GSUNGS PA, DGA' BA GNYIS KYI DBUS SU SKYES,
,SHIN TU BSOD NAMS LEGS THOB PA, ,DE DUS JI

LTAR YID CHES RDO RJE CHU SKYES SBYOR BA'I GO 'PHANG STE, ,DE
PHYIR MI 'GYUR BDE BA KHO NA SKYE BO DAM PAS 'BAD PAS BSTEN, ,DE
LA YUN RINGS GNAS PA MNYAM GZHAG SKYE BOS SLAR YANG DE NYID
'DZIN, ,GSHIN RJE GSHED NAG PO'I RGYUD LAS KYANG GSUNGS PA, RGYAL
MTSAN CAN GYIS

KHYAMS MTHONG NAS, ,DER NI 'O MA MANG PO RAB TU BSGRUBS, ,'O MA
LA SEMS GOMS BYAS NAS, ,PHYAG RGYA CHEN PO RAB BSGRUB BYA, ,ZHES
GSUNGS PA DANG, RDO RJE CHU SKYES YANG DAG SBYOR, ,DGA' BA RU NI
RAB TU GRAGS, ,SHIN TU BSKYOD PA DAG NI MCHOG ,'PHOS

PAS DE BZHIN DGA' BRAL SKYES, ,MCHOG DANG DGA' BRAL DAG GI DBUS,
,LHAN SKYES YANG DAG BYANG CHUB BSHAD, ,CHAGS PA MA YIN CHAGS
BRAL MIN, ,DBU MA LA YANG MI DMIGS SO, ,GSUM GYIS SPANGS PA KHO
NA LA, ,LHAN CIG SKYES PA ZHES SU GSAL,,

BLA MA'I MAN NGAG THAMS CAD LA, ,RANG BLO DE NYID SHES PAR BYA,
,LHAN CIG SKYES PA ZHES BYA BA, ,THABS GANG GIS BSKYED PAR BYA BA
YIN NA, DKYIL 'KHOR GYI 'KHOR LO LA SOGS PA'I THABS DANG, RANG
BYIN GYIS BRLAB PA'I RIM PA DANG, BLA

@154B MA'I ZHABS KYI BKA' DRIN GYIS DANG, RANG BSOD NAMS CHEN PO
DANG LDAN PAS SO, ,LHAN CIG SKYES PA'I YE SHES NI, ,NGAG GI LAM
GYI SPYOD YUL 'DAS, ,BYIN GYIS BRLABS PA'I GO 'PHANG 'DI, ,KUN
MKHYEN YE SHES DE RANG BZHIN LHAN CIG SKYES PA ZHES BYA

BA'I MTSAN NYID CI ZHE NA, GSUNGS PA, DBANG PO GANG DU NUB 'GYUR
BA'I, ,RANG GI NGO BO MED 'GYUR BA, ,LHAN CIG SKYES PA DGA' BA'I
LUS, ,GSAL BAR BLA MA DAG LA DRIS, ,DE GANG ZHE NA, GZHAN GYIS MA
BSTAN LHAN CIG SKYES, ,GANG GIS KYANG NI THOB

MI 'GYUR, ,BLA MA'I BRGYUD PA BSTAN PA DANG, ,BDAG GIS BSOD NAMS
DAG LAS SHES, ,DE'I PHYIR, BLA MA SANGS RGYAS BLA MA CHOS, ,DE
BZHIN BLA MA DGE 'DUN NYID, ,DGE BA'I BSHES GNYEN LEGS PAR BSTEN,
,BLA MA DAM PA BSNYEN BKUR

BYA; ,BDE BA MCHOG GI DKYIL 'KHOR GYI, ,DBANG BSKUR CHO GA BYAS
PA LAS, ,BSOD NAMS DE YIS 'JIG RTEN RNAMS, ,RDO RJE MKHA' 'GRO'I
GO 'PHANG SHOG ,GZHUNG LA LHAG DANG CHAD GYUR PA, ,MTHONG BAS DE
NI SUN 'BYIN PA, ,BLA MA LA NI

SKYON YOD MIN, ,RANG GI BLO SUN 'BYIN PA YIN, ,DPAL 'KHOR LO SDOM
PA BCU GSUM MA'I BDAG NYID KYI DBANG BSKUR BA'I CHOG SLOB DPON
GNYIS MED RDO RJES MDZAD PA RDZOGS SO,, ,,BAL PO A'A TZ'ARYA
DZNY'A NA BADZRA'I ZHABS DANG, BOD

KYI LO TZ'A BA CHEN PO ZHANG ZHUNG GIS BSGYUR CING ZHUS TE GTAN LA
PHAB PA,,