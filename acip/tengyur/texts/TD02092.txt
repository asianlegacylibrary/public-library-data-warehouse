@1B [DD] #, ,RGYA GAR SKAD DU, N'A MA SAm G'I TI BRiTTI N'A MA
AARTHA PRA SA KA K'A RA nA D'I PA N'A MA, BOD SKAD DU, MTSAN YANG
DAG PAR BRJOD PA'I 'GREL PA MTSAN DON GSAL BAR BYED PA'I SGRON MA
ZHES BYA BA, [DD]

'JAM DPAL GZHON NUR GYUR PA LA PHYAG 'TSAL LO, ,ZAB CING RGYA
CHE'I SKU MNGA' BA'I, ,'JAM PA'I DPAL LA PHYAG 'TSAL TE, ,SKAL
LDAN RNAL 'BYOR GANG ZHIG GIS, ,RJE BTZUN MTSAN BRJOD RTOGS BYA'I

PHYIR; ,BSHAD PA'I RGYUD DANG GDAMS NGAG LA, ,BRTEN TE 'BAD PAS
BSHAD PAR BYA, ,BSHAD TSUL LNGA YI SGO PHYE LA, ,JI SNYED RIGS
RNAMS DRUG BSDUS TE, ,PHAN YON BCAS PA BSHAD PA YIN, ,DE LA

'JAM DPAL YE SHES SEMS DPA'I MTSAN JI LTAR YIN PA RTOGS PAR 'DOD
PA'I RNAL 'BYOR PAS DBANG PO RAB 'BRING GSUM DU 'GYUR TE, RAB LA
BKA' RGYUD MDO'I BDAG NYID CAN 'DI'I MTSAN BSHAD PAR BYA, 'BRING

LA GZHUNG DBU ZHABS KYI DBYE BA BSTAN PAR BYA, ,THA MAL YI GE
'BRU RE RE NAS BSTAN PAR BYA'O, ,DE LA DRIS LAN GYI TSUL DU BSHAD
PA DANG, MTHA' SDUD GSUM GYI TSUL DU BSHAD PA NI DON GNAS SKABS
SU SBYAR

@2A *, ,BAR BYA'O, ,DE LA DBANG PO RAB MGO SMOS PAS GO BA RNAMS
KYI DON DU RGYUD KYI MTSAN NYID BSTAN PA NI, 'PHAGS PA 'JAM DPAL
GYI MTSAN YANG DAG PAR BRJOD PA ZHES PA 'DIS BSTAN TE, DE LA
'PHAGS PA NI GNYIS TE,,

BRJOD BYA DON GYI SGO NAS 'PHAGS PA DANG, RJOD BYED TSIG GI SGO
NAS 'PHAGS PA'O, ,DE YANG JI LTAR BSNAMS NA RAB DKU LA, MYANGS NA
ZHIM PA'I SMAN BZHIN DU, ,CHOS KYANG DE BZHIN GNYIS SU GNAS, ,DON
DANG YI GER SHES PAR BYA, ,

ZHES GSUNGS PA LTA BU'O, ,DE LA BRJOD BYA DON GYI SGO NAS 'PHAGS
PA NI, RJE BTZUN NYID LA 'KHOR BA'I MTHA' DANG MYA NGAN LAS 'DAS
PA'I MTHA' GNYIS LAS 'PHAGS TE, MTHA' GNYIS LA ZHEN PA NI SGRIB
PA MED PA YIN TE, 'DI GNYIS

LAS; SGRIB PA KUN LAS NGES PAR GROL, ,MKHA' LTAR MNYAM PA NYID LA
GNAS, ,ZHES 'BYUNG NGO, ,RJOD BYED TSIG GI SGO NAS 'PHAGS PA NI
THABS KYI THEG PA 'DI NYID YIN TE, THABS MANG BA DANG THABS MKHAS
PA DANG, THABS SLA BA DANG,

THABS MYUR BA DANG BZHIS 'PHAGS TE, DE YANG, DON GCIG NA YANG BYE
BRAG NI, ,THABS MANG BA DANG MKHAS PA DANG, ,DE BZHIN SLA DANG
MYUR BA YIS, ,SNGAGS KYI BSTAN PA KHYAD PAR 'PHAGS, ,ZHES 'BYUNG
NGO, ,DE LA THABS MANG BA NI

@2B GDUL BYA RNAMS KYI BLO LA JI LTAR MOS PA LAS MA BZLOG PAR
GROL BA'I THABS MTHA' YAS PAR STON PA'O, ,DE YANG, NGES 'BYUNG
KUN GYI LAM LA GNAS, ,ZHES SO, ,NYON MONGS MA SPANGS KYANG GROL
BA'I THABS SHES PAS THABS MKHAS PA'O, ,DE YANG, MKHAS PA CHEN PO
THABS CHE BA, ,ZHES PA'O,,

SGO GSUM DKA' THUB KYIS MA GZIR BAR 'DOD PA'I LONGS SPYOD LA GNAS
BZHIN DU GROL BA'I THABS STON PAS THABS SLA BA'O, ,DE YANG, LONGS
SPYOD RDZOGS SKU KUN GYI RGYAL, ,ZHES SO, ,THABS KYI THEG PA'I
RIGS CAN GYIS THAMS CAD GNYIS MED DU RTOGS PAS, TSE 'DI NYID LA
BYANG CHUB 'GRUB PAS

THABS MYUR BA'O, ,DE LA 'JAM DPAL NI DBYE NA RNAM PA LNGA STE,
RANG BZHIN RGYU'I 'JAM DPAL DANG, ,SGOM PA LAM GYI 'JAM DPAL
DANG, ,MTHAR THUG 'BRAS BU'I 'JAM DPAL DANG, ,GDUL BYA LAS DAG PA
LA SNANG BA'I 'JAM DPAL DANG, RNAM PA'I BDAG NYID DU SNANG BA'I
'JAM DPAL LO, ,DE LA RANG

BZHIN RGYU'I 'JAM DPAL NI 'KHOR 'DAS KYI CHOS THAMS CAD LA CHOS
NYID DE BZHIN NYID KYIS KHYAB PA STE, 'DI NYID LAS, MI 'GYUR KUN
'GRO KHYAB PA PO, ,PHRA ZHING ZAG MED SA BON BRAL, ,ZHES 'BYUNG
NGO, ,DE LA MTSAN MA'I RNAM PAR RTOG PA'I ZUG RDU BRAL BA DANG,
RTOGS NA KUN GYI DPAL DU GYUR PAS DE SKAD CES

BYA'O; ,SGOM PA LAM GYI 'JAM DPAL NI BSKYED RIM DANG RDZOGS RIM
LA SOGS TE, LAM GYI CHOS SU GYUR PA RNAMS YIN TE, 'DI NYID LAS,
NGES 'BYUNG KUN GYI LAM LA GNAS, ,ZHES 'BYUNG NGO, ,DE NYID KYI
GNAS SKABS NAS RTOGS PA'I ZUG RNGU RNAMS NI SPANGS LA, SHAS SHIG
NI SPONG BA LA ZHUGS PAS

'JAM LA, DE LAS BDAG DANG GZHAN GYI DON 'BYUNG BAS DPAL LO,
,MTHAR THUG 'BRAS BU'I 'JAM DPAL NI SKU GSUM YE SHES LNGA'I BDAG
NYID LA BYA STE, 'DI NYID LAS, ,MCHOG GI DANG PO SKU GSUM 'CHANG,
,ZHES 'BYUNG NGO, ,DE LA SKU GSUM NI THUN MONG GI DBANG DU BYAS
NA, CHOS SKU SKYE MED NAM MKHA' LTA BU

LA LONGS SPYOD RDZOGS PA'I SKU RNAM PAR SNANG MDZAD SPRIN LTA BU
'BYUNG BA DE LAS SPRUL SKU SH'AKYA THUB PA CHAR LTA BUS 'GRO BA'I
DON MDZAD PA'O, ,KHYAD PAR GYI DBANG DU BYAS NA, RIG PA RANG
BZHIN GYIS 'OD GSAL BA NI LONGS SPYOD RDZOGS PA'I SKU, RIG PA SNA
TSOGS SU 'CHAR BA SPRUL PA'I SKU, JI LTAR SNANG

@3A *, ,YANG DON SKYE MAD LAS MA 'DAS PA CHOS KYI SKU'O, ,DE LA
YE SHES LNGA NI CHOS NYID SKYE 'GAG MED PA CHOS KYI DBYINGS KYI
YE SHES TE, DE NYID GSAL LA RTOG PA MED PA ME LONG LTA BU'I YE
SHES, DE GNYIS SU DBYER MED CING BLANG DOR MED PAS MNYAM PA NYID
KYI YE SHES, ,CHOS SPYI DANG

RANG GI MTSAN NYID MA 'DRES PAR GSAL BA NI SO SOR RTOG PA'I YE
SHES, BDAG DANG GZHAN GYI DON RTZOL BA MED PAR GRUB PAS NI BYA BA
GRUB PA'I YE SHES SO, ,DE YANG 'DI NYID LAS, KHYAB BDAG YE SHES
LNGA YI BDAG ,CES 'BYUNG NGO, ,GDUL BYA LAS DAG PA LA SNANG BA'I
'JAM DPAL NI RNAL

'BYOR PA'I TING NGE 'DZIN GOMS PA'I MTHUS LHA'I SKU'I ZHAL MTHONG
BA'O, ,RNAM PA'I BDAG NYID DU SNANG BA'I 'JAM DPAL NI SKU'I GZUGS
BRNYAN DU GYUR PA RAS PA LA RI MO BRIS PA DANG, ZANGS LCAGS LA
'PHUR DU BTOD PA DE RNAMS SO, ,GYI ZHES PA NI 'BREL PA'I YI GE
STE, JI SKAD DU

SMOS PA'I YON TAN RNAMS DANG, YON TAN CAN RJE BTZUN 'JAM DPAL DU
'BREL PAR STON TE, BRGYA BYIN GYI BA PHRA MO ZHES BYA BA LTA
BU'O, ,MTSAN YANG DAG PAR BRJOD PA ZHES PA, MTSAN NI 'OG NAS
'BYUNG BA'I YON TAN GYI CHOS RNAMS YIN LA, YON TAN DE DAG DANG
RJE BTZUN NYID LDAN LA, LDAN PA KHO NA

LTAR BRJOD PA'O, ,TSUL JI LTAR BRJOD NA GNYIS TE, ZAB PA DON GYI
SGO NAS BRJOD PA DANG, RGYA CHE BA TSIG GI SGO NAS BRJOD PA'O,
,DON GYI SGO NAS BRJOD PA NI DON GNYIS SU MED PA'I YE SHES SU
GSAL BA'O, ,TSIG GI SGO NAS BRJOD PA LA GSUM STE, MTSAN NYID
GNYIS SU MED PA'I TSUL DU BRJOD

PA DANG; GSANG SNGAGS KYI TSUL DU BRJOD PA DANG, YON TAN GYI TSUL
DU BRJOD PA'O, ,DE LA MTSAN NYID GNYIS SU MED PA'I TSUL DU BRJOD
PA NI RANG GI SEMS KYI MTSAN NYID GNYIS SU MED PA'I YE SHES SU
NGO SHES PAR BYAS LA MTSAN BRJOD PAR BYA STE, BRJOD PA'I SGRA DE
DAG BYUNG YANG SKYE 'GAG MED PA'I DANG LAS BYUNG

LA; THIM YANG DE NYID DU THIM STE, MDOR NA CHOS KYI RANG SGRAR
SHES PAR BYA'O, ,'DI NYID LAS, GNYIS MED GNYIS SU MED PAR STON,
,YANG DAG MTHA' LA RNAM PAR GNAS, ,ZHES 'BYUNG NGO, ,MTSAN SNGAGS
KYI TSUL DU BRJOD PA NI BDAG NYID RJE BTZUN 'JAM DPAL DU BSKOMS
TE MTSAN BRJOD PAS THUGS

@3B KA'I MUm LAS 'OD ZER 'PHROS PAS 'PHAGS PA MCHOD PA DANG, SEMS
CAN GYI DON BYAS SLAR RANG GI THUGS KAR THIM, YANG SNGA MA LTAR
SPRO ZHING BSDUS TE, MTSAN KLAG PA MA THON GYI BAR DU CI RIGS SU
BYA BA'O, ,DE YANG 'DI NYID LAS, GSANG SNGAGS TSUL CHEN BDAG NYID
CAN, ,ZHES 'BYUNG NGO, ,MTSAN YON

TAN GYI TSUL DU BRJOD PA NI RJE BTZUN 'JAM DPAL NYID LA 'KHOR
SANGS RGYAS DANG, BYANG CHUB SEMS DPA' DANG, NYAN THOS DANG RANG
SANGS RGYAS DPAG TU MED PAS BSKOR BA, MDUN GYI NAM MKHA' LA SPYAN
DRANGS LA MTSAN BRJOD PAR BYA STE, 'DI YANG KHYOD KYI YON TAN YIN
ZHES DMIGS PA'O, ,DE YANG 'DI NYID LAS,

DE BZHIN GSHEGS PA'I YON TAN MTSO, ,ZHES 'BYUNG NGO, ,DE DAG
KYANG BSDUN [*BSDU NA?] DON ZAB PA DANG, TSIG RGYA CHE BA GNYIS
TE, 'DI NYID LAS, ZAB CING RGYA CHE'I SGRA SGROGS PA, ,ZHES
'BYUNG NGO, ,DA NI BAR CHAD NYE BAR ZHI BAR BYA BA'I PHYIR PHYAG
BTZAL PA BSTAN PA NI, 'JAM DPAL GZHON NUR GYUR PA LA PHYAG 'TSAL

LO ZHES SMOS TE, PHYAG NA RDO RJES SH'AKYA THUB PA LA ZHUS NAS,
GLEGS BAM DU SDUD PA'I DUS SU, SLAD DU YI DAM LHA LA PHYAG 'TSAL
BA YIN TE, 'O NA PHYAG NA RDO RJE LA YANG BAR CHAD 'BYUNG NGAM
ZHE NA, MA YIN TE, RJES 'JUG GI DON DU DGONGS PA'O, ,DE YANG 'JAM
DPAL NI GONG DU BSHAD ZIN TO, ,

SKU DUS GSUM DU BGRES RGUD MI MNGA' BAS GZHON NU STE, RTAG TU DA
LTAR 'BYUNG BA LTA BU'I TSUL DU BZHUGS PA'O, ,LA NI DKAR BA'I YI
GE STE 'JAM DPAL NYID LA'O, ,PHYAG 'TSAL LO ZHES PA, ZAB PA DON
RTOGS PA'I PHYAG DANG, RGYA CHE LUS NGAG YID GSUM GUS PA'I TSUL
GYIS PHYAG BTZAL BA'O,,

DE LA DBANG PO 'BRING GI DON DU DBU ZHABS KYI DBYE BA BSTAN PA
NI, BSHAD PA'I RGYUD KYI RJES SU 'BRANGS NAS LE'U BCU BZHIR STON
PA LAS DANG POR ZHUS PA'I LE'U BSTAN PA'I PHYIR, ,DE NAS DPAL
LDAN RDO RJE 'CHANG, ,ZHES PA LA SOGS PA SMOS TE, DE NAS ZHES BYA
BA NI MTSAMS SBYOR BA'I TSIG

YIN TE GONG DU RTZA BA'I RGYUD LE'U KHRI DRUG STONG PA BSHAD PA'I
RJES SU MTSAN YANG DAG PAR BRJOD PA MAN NGAG GI SNYING PO GLUR
BLANGS PA'I LE'U 'DI ZHUS ZHES PA'O, ,DPAL NI RTOGS PA BDAG GI
DPAL, ,THUGS RJE GZHAN GYI DPAL GNYIS DANG, ,PHYAG NA RDO RJE
NYID LDAN PA'O, ,RDO RJE 'CHANG BA NI, ,NAD

@4A *, ,NA ZAB PA DON GYI RDO RJE YE SHES LNGA DBYER MI PHYED PAR
'CHANG NGO, ,DE YANG, MI PHYED RDO RJE ZHES BRJOD DE, ,SEMS DPA'
SRID GSUM GCIG PU'O, ,ZHES 'BYUNG NGO, ,DON DE LTA BU DANG LDAN
PA'I RTAGS SU RGYA CHE BA LCAGS KYI RDO RJE RTZE LNGA PA BSNAMS
PA'O, ,DES MDZAD PA'I PHRIN LAS CI

MDZAD CE NA, GDUL DKA' 'DUL BA RNAMS KYI MCHOG ,DPA' BO 'JIG RTEN
GSUM LAS RGYAL, ,ZHES SMOS TE, TSANGS PA DANG KHYAB 'JUG LA SOGS
TE, GDUL DKA' BA RNAMS 'DUL BA LA, SANGS RGYAS THAMS CAD 'DUS NAS
RI RAB KYI RTZE MOR PHYAG NA RDO RJE LA DBANG BSKUR BAS MCHOG CES
BYA'O, ,

RANG 'JIGS PA DANG BRAL ZHING GZHAN GYI DPUNG 'JOMS PAS DPA' LA,
SA 'OG GI BDAG PO MA H'A DE BA DANG, SA STENGS KYI BDAG PO KHYAB
'JUG ,SA BLA'I BDAG PO TSANGS PA DANG GSUM NI PHYI ROL PA'I SKU
GSUNG THUGS KYI LHA GSUM YIN LA, DE GSUM BTUL BAS 'JIG RTEN GSUM
LAS

RGYAL BA'O, ,DE YANG NANG DU NYON MONGS PA GSUM BTUL BA'I RTAGS
SO, ,DE'I RIGS DANG RTAGS GANG ZHE NA, RDO RJE DBANG PHYUG GSANG
BA'I RGYAL, ,ZHES SMOS TE, RDO RJE'I RIGS YIN PA DANG, GSANG
SNGAGS KYI SDUD PA PO RDO RJE THEG PA'I MDA' BDAG TU GYUR PAS
KYANG RDO RJE DBANG PHYUG GO, ,GSANG BA'I

DAM TSIG DANG LDAN ZHING, NANG GI NYON MONGS PA DANG GDUG PA CAN
RNAMS LAS RGYAL BAS RGYAL ZHES BYA'O, ,DE'I ZHAL RAS CI 'DRA ZHE
NA, PADMA DKAR PO RGYAS 'DRA'I SPYAN, ,PADMA RGYAS PA'I ZHAL
MNGA' BA, ,ZHES SMOS TE, PADMA 'DAM NAS SKYES KYANG 'DAM GYI
SKYON GYIS MA GOS PA DANG 'DRA BAR,

PHYAG NA RDO RJE NYID SHIN TU KHRO KHRO 'DRA YANG NANG NA NYON
MONGS PA MED PAS DKAR BA'O, ,SPYAN KUN DU ZLUM PAS RGYAS 'DRA'I
SPYAN NO, ,DE'I PHYAG MTSAN CI 'DRA ZHE NA, ,RANG GI LAG GI RDO
RJE MCHOG ,YANG DAG YANG DU GSOR BYED PA, ,ZHES SMOS TE, LAG GI
RDO RJE DE DON GYI RTAGS SU BYUNG BAS MCHOG GO,,

YANG DANG YANG DU GSOR BYED PA NI, BCOM LDAN 'DAS KYIS CHOS KYI
'KHOR LO YANG NAS YANG DU SKOR CIG BAR ZHU BA 'BUL BA'I BRDA YANG
YIN, THUGS RJE RGYUN MI CHAD PAS 'GRO BA 'DREN PA'I BRDA YANG
YIN, GDUG PA CAN RGYUN MI CHAD PAR 'DUL BA'I BRDA YANG YIN, NANG
NA YE SHES RGYUN MI CHAD PAR MNGA'

@4B BA'I BRDA YANG YIN, ,DE YI GROGS GANG DANG LHAN CIG TU ZHUS
SHE NA, 'KHOR LAG NA RDO RJE KHRO TSOGS LNGA BRGYA DANG LHAN CIG
TU ZHUS PA'I PHYIR, ,KHRO GNYER RIM PAR LDAN LA SOGS, ,LAG NA RDO
RJE MTHA' YAS PA, ,ZHES SMOS TE, KHRO GNYER NI MCHE BA GTZIGS PA
DANG, SPYAN BZLOG PA DANG, SMIN MA

BSDUS PA DANG, 'BRI GU TA GYEN DU 'GRENG BA LA SOGS PA'O, ,KHRO
TSOGS DE DAG LA YANG YON TAN DANG MTHU MTHA' YAS PA DAG DANG LDAN
PA'O, ,DE DAG GIS PHRIN LAS CI MDZAD CE NA, ,DPA' BO GDUL DKA'
'DUL BA PO, ,ZHES SMOS TE, GONG DU BSHAD PA DANG 'DRA'O, ,CI'I
PHYIR GDUL

DKA' ZHE NA, DRAG PO BTZAN THABS KYIS 'DUL DGOS PA'I PHYIR RO,
,DE'I NYAMS CI 'DRA ZHE NA, 'JIGS SU RUNG DANG DPA' BYED CAN,
,ZHES SMOS TE, KHRO BO'I CHA BYAD DANG LDAN PA'O, ,DE DAG GI
PHYAG MTSAN CI ZHE NA, ,RDO RJE RTZE MO RAB 'PHRO BA, ,RANG GI
LAG GIS GSOR BYED PA, ,ZHES SMOS TE, RDO RJE'I

RTZE MO LAS RDO RJE PHRA MO BYUNG NAS GDUG PA CAN 'DUL BA'O, ,DE
DAG KYANG GTZO BO'I RJES MTHUN DU SBYONG BA'O, ,DE DAG GI BSAM
PA'I KHYAD PAR CI ZHE NA, ,SNYING RJE CHE DANG SHES RAB DANG,
,THABS KYIS 'GRO DON BYED PA'I MCHOG, ,CES PA LA SOGS PA SMOS TE,
'GRO BA RNAMS LA SNYING RJE CHEN PO DANG LDAN

PA NI RGYA CHE BA'O, ,SHES RAB KYI CHOS RNAM PAR 'BYED PA NI ZAB
PA'O, ,THABS DE LTA BUS GZHAN DON BYED PAS NA MCHOG GO, ,YON TAN
GYI KHYAD PAR JI LTA BUS SHE NA, ,DGA' MGU RANGS PA'I BSAM PA
CAN, ,ZHES PA 'GRO BA'I DON BYED PA LA DGA', ,STON PA MTHONG BA
NA MGU, CHOS BSHAD

PAS RJES SU YI RANG BA'I BSAM PA YOD PA'O, ,GZUGS CI DANG LDAN
PAS SANGS RGYAS KYI PHRIN LAS BYED CE NA, ,KHRO BO'I LUS KYI
GZUGS LDAN PA, ,SANGS RGYAS PHRIN LAS BYED PA'I MGON, ,LUS BTUD
RNAMS DANG LHAN CIG TU, ,ZHES SMOS TE, RGYAN DANG RANG BZHIN KHRO
BOR GNAS

SHING MDZAD PA BCU GNYIS SAM PHRIN LAS RNAM PA BZHI'I SGO NAS
'GRO BA'I DON MDZAD LA, KHRO BO DE RNAMS KYIS KYANG BAG MED DU MA
YIN TE, SHIN TU GUS PA'I TSUL GYIS LUS BTUD NAS ZHUS PA'O, ,TSUL
LAM THABS JI LTAR ZHUS SHE NA, DE BZHIN GSHEGS PA BCOM LDAN 'DAS,
,RDZOGS

@5A *, ,SANGS RGYAS LA PHYAG 'TSAL NAS, ,THAL MO SBYAR BAR BYAS
NAS NI, ,SPYAN SNGAR 'DUG STE 'DI SKAD GSOL, ,ZHES SMOS TE, DE
BZHIN NYID DU GSHEGS PA DANG, ,'GRO BA'I DON LA GSHEGS SHING BDUD
BZHI BCOM, LEGS PA'I YON TAN DRUG DANG LDAN PA CHE BA'I YON TAN

THAMS CAD RDZOGS PA, MA RIG PA'I SGRIB PA SANGS RGYAS SHING YE
SHES RGYAS PA STE, DE YANG MA RIG GNYID NI SANGS PHYIR DANG,
,SHES BYA LA YANG BLO RGYAS PHYIR, ,SANGS RGYAS PADMO LTAR SANGS
RGYAS, ,ZHES PA LTA BU'O, ,DE DAG GIS THAL MO SBYAR BA'I BAR DU
RDO RJE BCU GNAS, MDUN DU TZOG TZOG POR

'DUG NAS ZHUS PA'O, ,DGOS CHED CI'I DON DU ZHUS SHE NA, KHYAB
BDAG BDAG LA SMAN PA DANG, ,BDAG DON BDAG LA THUGS BRTZE'I PHYIR,
,SGYU 'PHRUL DRA BA'I MNGON RDZOGS PA'I, ,BYANG CHUB CI NAS BDAG
THOB MDZOD, ,CES SMOS TE, BRTAN G-YO KUN LA KHYAB PAS NA KHYAB
BDAG CES STON

BA LA BOS NAS, 'KHOR BDAG CAG RNAMS LA SMAN PA DANG, THUGS BRTZE
BAR MDZAD PAS THABS DANG SHES RAB KHYAD PAR CAN ZUNG DU 'BREL PAS
SGYU 'PHRUL DRA BA STE, DE'I SGO NAS MNGON PAR RDZOGS PAR BYANG
CHUB BDAG GIS THOB PAR MDZOD CIG PA STE, RANG DON GZHAN DON DANG
'BREL PA'O, ,'O NA

BDAG GI DON ZHUS PA DE YIN NA, GZHAN GYI DON DU ZHUS PA GANG YIN
ZHE NA, NYON MONGS PAS NI SEMS DKRUGS SHING, ,MI SHES 'DAM DU
BYING BA YI, ,SEMS CAN KUN LA SMAN PA DANG, ,BLA MED 'BRAS BU
THOB BYA'I PHYIR, ,ZHES SMOS TE, ZHE SDANG LA SOGS PA NYON MONGS
PAS BYANG CHUB SEMS CHU

RNYOGS PA LTA BUR DKRUGS SHING, DE KHO NA NYID MI SHES TE, GLANG
PO CHE 'DAM DU CHUD PA LTAR SDUG BSNGAL GYI RGYA MTSOR CHUD PA'I
SEMS CAN KUN LA, DE LAS BZLOG NAS TSE 'DIR SMAN PAR BYA BA DANG,
TSE PHYI MA LA BLA NA MED PA'I BYANG CHUB KYI 'BRAS BU THOB PAR
BYA BA'I PHYIR YANG BSHAD DU GSOL ZHES BYA

BA'O, ,STON PA GANG LA ZHUS SHE NA, RDZOGS PA'I SANGS RGYAS BCOM
LDAN 'DAS, ,'GRO BA'I BLA MA STON PA PO, ,ZHES SMOS TE, RANG DANG
GZHAN GYI DON THAMS CAD RDZOGS PA'I SANGS RGYAS BCOM LDAN 'DAS LA
ZHUS ZHES PA'O, ,DES 'GRO BA RNAMS LA CHOS STON PAR MDZAD PA'O,
,STON

@5B PA DES DON MI MKHYEN PA MI SRID DAM ZHE NA, DAM TSIG CHEN PO
DE NYID MKHYEN, ,ZHES SO, ,DON RTOGS PA LAS MI 'DA' BAS DAM TSIG
CHEN PO STE, DE NYID JI LTA BA MKHYEN PA'O, ,DES GDUL BYA'I DBANG
PO DANG BSAM PA MKHYEN ZHE NA, DBANG PO BSAM PA MKHYEN MCHOG GIS,
,ZHES SMOS TE, DBANG

PO'I BYE BRAG GANG LA GANG MOS MKHYEN PA'O, ,'ON CHOS GANG ZHU
ZHE NA, BCOM LDAN 'DAS KYI YE SHES SKU, ,GTZUG TOR CHEN PO'I TSIG
GI BDAG ,YE SHES SKU STE RANG BYUNG BA, ,'JAM DPAL YE SHES SEMS
DPA' YI, ,MING NI YANG DAG BRJOD PA'I MCHOG ,CES SMOS TE, BCOM
LDAN

'DAS KYI YE SHES SKU NI, ME LONG LTAR THAMS CAD LA GSAL ZHING
'CHAR BAS ME LONG LTA BU'I YE SHES SO, ,GTZUG TOR CHEN PO NI CHOS
THAMS CAD MNYAM PA NYID KUN GYI SPYI BO'I GTZUG TU BKUR BA'I 'OS
YIN PAS MNYAM PA NYID KYI YE SHES SO, ,TSIG GI BDAG PO NI CHOS
SPYI DANG RANG GI MTSAN

NYID MA 'DRES PAR MKHYEN PA'I SGO NAS CHOS KYI TSIG GSUNGS PA
STE, SO SOR RTOG PA'I YE SHES SO, ,YE SHES SKU NI 'GRO BA'I BYA
BA GRUB PAR BYED PA'I SKU STE, DE YANG YE SHES LAS GRUB PA'I SKU
YIN PAS BYA BA GRUB PA'I YE SHES SO, ,RANG 'BYUNG BA NI SKYE BA
MED PA CHOS KYI DBYINGS KYI YE SHES SO, ,

'JAM DPAL YE SHES SEMS DPA' NI, RTZA BA BYANG CHUB KYI SEMS TE,
YE SHES CHEN POS MNYAN PA NYID LA SEMS LA THUGS RJES 'GRO BA'I
DON LA SEMS PA'O, ,DE'I RTAGS GZUGS SKUR BYUNG BA LA YANG DE SKAD
CES BYA'O, ,TSIG DANG DON GYI SGO NAS DE'I MING YANG DAG PAR

BRJOD PA NI GZHAN PAS DON CHE BAS NA MCHOG GO, ,MDOR NA YE SHES
LNGA BYANG CHUB SEMS DANG DRUG RO GCIG PA'I CHOS GCIG ZHUS PA'O,
,'O NA MING LAS DON MA ZHUS SAM ZHE NA, ,DON ZAB DON NI RGYA CHE
ZHING, ,DON CHEN MTSUNGS MED RAB ZHI BA, ,THOG MA BAR DANG MTHAR
DGE BA, ,

ZHES SMOS TE, CI'I PHYIR NA DON ZAB CE NA, DON CHEN PO GSANG
SNGAGS KYI DON CHOS MNYAM PA NYID YIN PAS KYANG ZAB, CHOS GANG
DANG YANG MTSUNGS PA MED PAS KYANG ZAB, SPROS PA'I MTSAN MA RAB
TU ZHI BAS KYANG ZAB, DGE BA GSUM GYI RGYA DANG LDAN PAS KYANG
ZAB, ,DUS GSUM GYI

@6A *, ,SANGS RGYAS KYIS GSUNGS PAS KYANG ZAB, RDO RJE THEG PA'I
GLU YIN PAS KYANG ZAB, DE LTAR BRJOD BYA ZAB PAS RJOD BYED KYANG
ZAB PO, ,RGYA CHE BA NI RNAM SPRUL SNA TSOGS SU SNANG BA'O, ,GANG
DANG YANG MI MNYAM PAS MTSUNGS PA MED PA'O, ,SPROS PA'I MTHA'
THAMS CAD RAB TU ZHI BA,

THOG MAR DGE BA THOS PA'I SHES RAB, BAR DU DGE BA BSAM PA'I SHES
RAB, THA MAR DGE BA BSGOM PA'I SHES RAB PO, ,CI'I PHYIR ZHE NA,
NYON MONGS PA RTZAD NAS 'BYIN PAS DGE BA'O, ,DE SUS GSUNGS SHE
NA, 'DAS PA'I SANGS RGYAS RNAMS KYIS GSUNGS, ,MA 'ONGS RNAMS
KYANG GSUNG

'GYUR LA, ,DA LTAR BYUNG BA RDZOGS SANGS RGYAS, ,YANG DANG YANG
DU GSUNGS PA GANG, ,ZHES SMOS TE, RGYAL BA SH'AKYA THUB PAS RI
BYA RKANG CAN DU PHYAG NA RDO RJE LA 'DI GSUNGS PA'I DUS SU, DE'I
BYIN GYI RLABS KYIS BYANG PHYOGS KYI 'JIG RTEN GYI KHAMS PADMO
CAN ZHES BYA BA NI, DE BZHIN GSHEGS

PA PADMO MCHOG CES BYA BAS KYANG 'KHOR GYI BYANG CHUB SEMS DPA'
RNAMS LA 'DI GSUNGS SO, ,DE BZHIN DU PHYOGS LNGA POR YANG GSUNGS
SO, ,CHOS NYID KYI MKHA' RNAM PAR DAG PAS KYANG SANGS RGYAS RDO
RJE 'CHANG GIS 'KHOR GYI DE BZHIN GSHEGS PA LA 'DI GSUNGS SO,
,DPAL RNAM PAR SNANG

MDZAD KYIS KYANG 'OG MIN DU 'KHOR BYANG CHUB SEMS DPA' RNAMS LA
'DI GSUNGS SO, ,RI RAB KYI RTZER SPRUL SKU 'KHOR LOS SGYUR BA LTA
BUS KYANG SUM CU RTZA GSUM PA'I LHA RNAMS LA 'DI GSUNGS SO, ,DGA'
LDAN GYI GNAS SU YANG LHA RNAMS LA YANG RGYAL BA BYAMS PA LA 'DI
GSUNGS SO,,

DER YANG MA ZAD DE RDE'U DANG SHING BU DANG NAM MKHA' LA SOGS PA
LA YANG 'DI'I SGRA GRAG PA 'BYUNG NGO, ,DE YANG, SEMS DPA' MCHOG
GI BSTAN PA NI, ,DBANG SBYOR BA DANG RTOGS PA DANG, ,MKHA' DANG
GZUGS NI THAMS CAD DANG, ,NAM MKHA' LAS KYANG GRAG PAR 'GYUR,
,ZHES

BYA BA 'BYUNG NGO, ,DE NYID RTZA BA'I RGYUD KHRI DRUG STONG BAR
YANG LAN GCIG BSHAD, ,PHYIS DGA' BA SPYOD PA 'DIR YANG LAN GCIG
BSHAD DE, SH'AKYA THUB PAS LAN GNYIS BSHAD PA'O, ,SGYU 'PHRUL DRA
BA GLUR BLANGS PA'I DON GANG YIN NA, ,RGYUD CHEN SGYU 'PHRUL DRA
BA LAS, ,RDO RJE 'CHANG CHEN GSANG

@6B SNGAGS 'CHANG, ,DPAG MED RNAMS KYI BKA' BZHIN DU, ,GLU BLANGS
GAR LAGS BSHAD DU GSOL, ,ZHES PA RTZA BA'I RGYUD SGYU 'PHRUL DRA
BA LA SOGS PAR RDO RJE 'CHANG GIS KYANG DON DPAG TU MED PA RDO
RJE'I GLU GSUNGS NAS 'KHOR RNAMS DGA' BA BSKYED PA DE BZHIN DU,
BDAG CAG LA

YANG BSHAD DU GSOL ZHES PA'O, ,ZHUS PA'I DON DE GZUNG BAR KHAS
BLANGS PA NI, MGON PO RDZOGS SANGS RGYAS KUN GYI, ,GSANG 'DZIN CI
NAS BDAG 'GYUR PHYIR, ,NGES PAR 'BYUNG BA'I BAR DU 'DI, ,BDAG GI
BSAM PA BRTAN POS GZUNG, ,ZHES SMOS TE, SANGS RGYAS

KYIS GSUNGS PA'I GSANG SNGAGS RNAMS 'DZIN PAR GYUR PA'I PHYIR
NGES PAR BYANG CHUB MA THOB KYI BAR DU BDAG GI BSAM PA LA THE
TSOM MA MED CING BRJOD PA MED PAR GZUNG NGO ZHES KHAS BLANGS
PA'O, ,GZHAN DON DU BSHAD PAR KHAS BLANGS PA NI, NYON MONGS MA
LUS BSAL BA DANG, ,MI SHES MA

LUS SPANGS PA'I PHYIR, ,BSAM PA'I KHYAD PAR JI BZHIN DU, ,SEMS
CAN RNAMS LA BSHAD PAR 'TSAL, ,ZHES SMOS TE, BZUNG NAS CI BYED
NA, SEMS CAN GYI NYON MONGS PA MA LUS BSAL BA DANG, DE'I RGYU MI
SHES PA DANG MA RIG PA SPANG BA'I PHYIR BSHAD DO, ,DE YANG BSAM
PA JI LTAR MOS

PA'I KHYAD PAR SHES PAR BYAS NAS BSHAD KYI THUN MONG DU MA YIN
NO, ,LUS NGAG YID GSUM GUS PA'I TSUL GYIS ZHUS PA NI, GSANG DBANG
LAG NA RDO RJE YIS, ,DE BZHIN GSHEGS PA DE SKAD DU, ,GSOL NAS
THAL MO SBYAR BYAS TE, ,LUS BTUD NAS NI SPYAN SNGAR 'DUG ,CES PA
NI PHYAG NA RDO

RJES SH'AKYA THUB PA LA THAL MO SBYAR, LUS GUS PA'I TSUL GYIS
BTUD, GDAN PADMA LAS 'PHAGS NAS GSOL BA BTAB PA'O, ,DA NI LAN
GSUNGS PA'I LE'U BSTAN PA'I PHYIR, DE NAS BCOM LDAN SH'AKYA THUB,
,RDZOGS PA'I SANGS RGYAS RKANG GNYIS MCHOG ,CES PA LA SOGS PA
SMOS TE, SDUD PA POS STON PA LA

ZHUS MA THAG PA'I RJES DE NAS ZHES BYA BAR MTSAMS SBYAR RO,
,PHUNG PO DANG, NYON MONGS PA DANG, LHA'I BU DANG, 'CHI BDAG GI
BDUD DANG BZHI BCOM LA, DPAL DANG GRAGS DANG YE SHES DANG, ,DBANG
PHYUG DANG NI GZUGS BZANG DANG, ,BRTZON 'GRUS PHUN SUM TSOGS PA
DANG LDAN LA, RGYAL PO

@7A *, ,SH'AKYA'I RIGS SU SKYES PAS KYANG SH'AKYA LUS NGAG YID
GSUM MI DGE BA'I LAS LA BSRUNG MI DGOS PAR RANG BZHIN GYIS THUB
PAS THUB CES BYA'O, ,BDAG DANG GZHAN GYI DON THAMS CAD RDZOGS
SHING, SGRIB PA THAMS CAD SANGS SHING YE SHES RGYAS PA'O, ,MI
DANG LHA RKANG GNYIS

SU GNAS PA'I GTZO BOR GYUR PAS MCHOG GO, ,YANG NA SKU MCHOG TU
GYUR PAS MTSAN DANG DPE BYAD KYIS BRGYAN PA DANG, GSUNG MCHOG TU
GYUR PAS TSANGS PA'I DBYANGS LTA BU, THUGS MCHOG TU GYUR PAS
THAMS CAD MKHYEN PA'I YE SHES DANG, YON TAN MCHOG TU GYUR PAS YID
BZHIN GYI

NOR BU RIN PO CHE LTAR ZAD PA MED PA DANG, PHRIN LAS MCHOG TU
GYUR PAS 'GRO DON LA THOGS PA MED PA DANG, DE LTAR MCHOG RNAM PA
LNGA DANG LDAN PA'O, ,DES TSUL JI LTAR BSHAD CE NA, NYID KYI ZHAL
NAS LJAGS BZANG BA, ,RING ZHING YANGS PA BRKYANG MDZAD DE, ,ZHES
PA LA SOGS PA SMOS TE,

SH'AKYA THUB PA DE NYID KYI LJAGS DE NI DAM PA'I CHOS 'BYUNG BA'I
GNAS YIN PAS BZANG BA DANG, LJAGS KYIS MI DGE BA'I CHOS MI GSUNG
BAS BZANG BA'O, ,DE'I MTSAN NYID NI RING ZHING ZHAL GYI NANG DU
YANGS PA'I LJAGS BRKYANG PA'O, ,DE LAS CI MDZAD CE NA, 'JIG RTEN
GSUM PO SNANG MDZAD

CING; ,BDUD BZHI'I DGRA RNAMS 'DUL MDZAD PA, ,SEMS CAN RNAMS KYI
NGAN SONG GSUM, ,SPYOD BAR BYED PA'I 'DZUM BSTAN NAS, ,ZHES SMOS
TE, SPYIR DE BZHIN GSHEGS PA LA RANG BZHIN GYI 'OD KYANG YOD DE,
DE YANG LHA RNAMS NGA RGYAL BSKYUNGS PA'I PHYIR 'OD KYIS MOG MOG
POR

BYAS PA LTA BU DANG, DE BAS KYANG KHYAD PAR DU LJAGS KYI RTZE MO
LAS 'OD 'PHROS TE, DANG POR RI BYA RKANG CAN GSAL BAR BYAS, DE
NAS 'DOD PA'I KHAMS DANG, GZUGS KYI KHAMS DANG, GZUGS MED PA'I
KHAMS GSAL BAR BYAS, 'OD ZER GYIS BDUD RNAM PA BZHI YANG BTUL,
'OD

ZER LAS KHRO TSOGS SPROS TE, KHYAD PAR DU RGYUD BSHAD PA LA BAR
DU GCOD PA LHA'I BU'I BDUD BTUL, 'OD ZER SEMS CAN LA PHOG PAS
LONG BAS GZUGS MTHONG, 'ON PAS SGRA THOS, LKUGS PAS SMRA SHES,
DRAN PA NYAMS PA RNAMS DRAN PA GSAL NAS, ZHA GRUM GYIS 'GRO SHES,

@7B NGAN SONG GSUM LA PHOG PAS SDUG BSNGAL DANG BRAL, NYON MONGS
PA RNAMS SBYANGS, DE NAS 'KHOR RNAMS LA 'DZUM PA MDZAD PA DANG,
LJAGS BRKYANG PA DANG LJAGS LAS 'OD ZER BKYE BA NI CHOS 'BYUNG
BA'I SNGA LTAS GSUM YIN TE, ME 'BYUNG BA'I SNGA LTAS SU DU BA LTA
BU'O, ,GSUNG

GANG GIS GSUNGS SHE NA, TSANGS PA'I GSUNG NI SNYAN PA YIS, ,'JIG
RTEN GSUM PO KUN BKANG NAS, ,ZHES SMOS TE, DPER NA TSANGS PA
GSUNG SGROGS KYI GSUNG NI SNYAN PA DANG, CHE BA DANG, PHRA BA
DANG, GSAL BA DANG, KHUGS 'BYIN PA DANG, RGYUN RING BA DANG,
LTENG CHAGS PA DANG,

MER CHAGS PA DANG, ZAG PA MED PA'I BDE BA RGYUD LA SKYE BA DANG,
SHIN TU THAG RING YANG RUNG, DRUNG NA 'DUG PA LTAR THOS PA LA
SOGS PA GSUNG GI YON TAN DPAG TU MED PA DANG LDAN PA'O, ,'DIR
YANG DE DANG 'DRA'O, ,'JIG RTEN GSUM DU GSUNGS KYANG SEMS CAN
RNAMS SKAD RIGS

MI MTHUN PAS GO 'AM ZHE NA, LAS 'PHRO CAN GYI SA GO BAR 'GYUR RO,
,'KHOR GANG LA GSUNGS SHE NA, LAG NA RDO RJE STOBS PO CHE, ,GSANG
DBANG LA NI SLAR GSUNGS PA, ,ZHES SMOS TE, PHYAG NA RDO RJE NI
SANGS RGYAS STONG RTZA GCIG GI THA CHUNGS YIN PAS, SANGS RGYAS
THAMS CAD 'DUS PAS

DBANG BSKUR BA YIN TE, ,DE YANG NGA NI KHRO BO GOS SNGON CAN,
,SANGS RGYAS THAMS CAD 'DUS PA'I SKU, ,ZHES PA LTA BU'O, ,GSANG
MTSAN DU YANG, LAG NA RDO RJE STOBS PO CHE, ,ZHES BTAGS SO, ,'O
NA 'DI BYIN GYIS BRLABS PA'I BKA' YIN NAM SNYAM PA LA MA YIN TE,
DNGOS SU GSUNGS

PA'I BKA' YIN PAS, GSANG DBANG LA NI SLAR GSUNGS PA, ,ZHES PA
STE, GSANG BA'I DBANG THOB PAS KYANG GSANG DBANG, SKU GSUNG THUGS
KYI GSANG BA LA DBANG BSKUR BAS KYANG GSANG DBANG, GSANG SNGAGS
KYI SDUD PA PO YIN PAS KYANG GSANG DBANG, SNGAGS KYI THEG PA LA

MNGA' MDZAD PA'I PHYIR GSANG DBANG NGO, ,STON PAS GONG DU GLUR
BLANGS PA DE PHYAG NA RDO RJE LA YANG SLAR GSUNGS PA'O, ,DGOS PA
CI'I DON DU GSUNGS SHE NA, ,SNYING RJE CHE DANG LDAN GYUR PAS,
,'GRO LA PHAN PA'I DON DU KHYOD, ,CES PA LA SOGS PA SMOS TE,
SNYING RJE CHEN PO DANG LDAN PA

@8A *, ,KHYOD 'GRO BA LA 'DI DANG PHYI MAR PHAN PA'I DON DU KHYOD
NGA LA 'DRI BA LA 'DI BSHAD DO ZHES PA'O, ,GANG GI MTSAN NAS
BRJOD NA DON CHE ZHE NA, YE SHES LUS CAN 'JAM DPAL GYI, ,MING
BRJOD PAS NI DON CHE BA, ,DAG PAR BYED CING SDIG SEL BA, ,ZHES
SMOS TE, YE SHES DRUG RO

GCIG PA'I LUS CAN 'JAM DPAL NYID KYI MING NAS BRJOD NA DON CHE
PA'O, ,CI'I PHYIR DON CHE ZHE NA, BKLAGS PA TZAM GYIS RANG GI
RGYUD LA YOD PA'I SGRIB PA THAMS CAD DAG PAR BYED CING 'PHRAL GYI
SDIG PA THAMS CAD SEL BAR BYED PAS DON CHE BA'O, ,'KHOR LA NYON
CIG PAR BSKUL BA'I PHYIR, NGA LAS

NYAN PAR BRTZON PA NI, ,LEGS SO DPAL LDAN RDO RJE 'CHANG, ,LAG NA
RDO RJE KHYOD LEGS SO, ,GSANG BA'I BDAG PO DE PHYIR NGAS, ,KHYOD
LA LEGS PAR BSTAN PAR BYA, ,KHYOD NI RTZE GCIG YID KYIS NYON,
,ZHES SMOS TE, SH'AKYA THUB PA NGA LA KHYOD NYAN PA NI LEGS SO,
,CI'I PHYIR LEGS SHE NA, 'JAM

DPAL GYIS DON DRI PA'I PHYIR RO, ,GSANG BA'I BDAG PO ZHES SDUD PA
PO LA BOS NA, MA 'ONGS PA'I SEMS CAN RNAMS LA PHAN PAR BYE PA
DE'I PHYIR, KHYOD LA MTSAN YANG DAG PAR BRJOD PA'I RIGS DRUG GI
BDAG NYID CAN LEGS PAR BSTAN PAR BYA YIS, KHYOD RTZE GCIG PA'I
YID KYIS NYON CIG CES

BSKUL BA'O, ,'O NA PHYAG NA RDO RJE LA YANG BSKUL DGOS SAM ZHE
NA, DE DGOS PA MA YIN TE, PHYAG NA RDO RJE LA MTSAN NAS PHYI RABS
KYI RNAL 'BYOR PA RNAMS LA SNOD KYIS MA ZIN PA DANG, BRJED PA
DANG, 'DRES PA DANG GSUM SPONGS LA NYON CIG PAR GDAMS PA'O, ,DE
LTAR GSUNGS PAS 'KHOR RJES SU

YI RANG BA NI, ,BCOM LDAN DE NI LEGS ZHES GSOL, ,ZHES SMOS PA YIN
TE, BCOM LDAN 'DAS BDAG CAG LA 'JAM DPAL GYIS CHOS GNANG BA DE NI
LEGS SO ZHES PA'I DON TO, ,DA NI RIGS LA GZIGS PA'I LE'U BSTAN
PA'I PHYIR, DE NAS BCOM LDAN SH'AKYA THUB, ,CES PA LA SOGS PA

SMOS TE, NYAN PAR NGES MA THAG PA DE NAS BCOM LDAN 'DAS KYIS
GSUNGS ZHES SBYAR RO, ,GSANG SNGAGS RIGS CHEN THAMS CAD DANG,
,ZHES PA 'DIS NI RIGS BSDUS PA LA GZIGS PA BSTAN TE, GSANG SNGAGS
'DI MANTRA ZHES PA'I SGRAS SKYOB PA LA 'JUG STE, MDOR NA THABS
DANG

@8B SHES RAB KHYAD PAR CAN LA BYA'O, ,RIGS LAS BYUNG BAS NA RIGS
SO, ,RIGS 'DZIN PAS NA RIGS SO, ,RIGS THAMS CAD KYI BDAG POR GYUR
CING, RIGS THAMS CAD 'DUS PAS NA RIGS CHEN NO, ,BYA BA DANG SPYOD
PA DANG RNAL 'BYOR GYI THEG PA RNAMS BSKYED PA'I GNAS SU GYUR PAS
KYANG DE SKAD

CES BYA'O, ,'DI'I DGOS PA NI NYON MONGS PA LNGA CHA MNYAM DU 'DUL
BA'I GNYEN PO STE, MDOR BSTAN GYI TSUL LO, ,GSANG SNGAGS RIG
SNGAGS 'CHANG BA'I RIGS, ,ZHES PA 'DIS NI LAS KYI RIGS LA GZIGS
PA BSTAN TE, GSANG SNGAGS NI PHO STE THABS SO, ,RIG SNGAGS NI MO
STE SHES

RAB PO, ,BYED PA LAS NI GSANG SNGAGS KYIS NI LOG PAR RTOGS PA SEL
LO, ,RIG SNGAGS KYIS NI MA RIG PA SEL TO, ,DE YANG, 'DA' BAR BYA
BA MA YIN LA, ,DBYE BAR DKA' BA GSANG BA NYID, ,GSANG STE BSGRUB
PHYIR SNGAGS PA NI, ,GSANG SNGAGS ZHES BYA'O NGES PAR BRJOD, ,CES
PA

DANG; NGAG GI RIGS MCHOG BSGRUB PA DANG, ,DNGOS GRUB 'DOD PA YOD
PA STE, DE PHYIR RIG SNGAGS ZHES BYA'O, ,ZHES GSUNGS PA LTA BU'O,
,'CHANG BA NI 'DZIN PA'O, ,'DI'I DGOS PA NI GDUL BYA PHRAG DOG
DANG LE LO SHAS CHE BA RNAMS 'DUL BA'O, ,RIGS GSUM LA NI RNAM PAR
GZIGS, ,

ZHES PA 'DIS NI DE BZHIN GSHEGS PA'I RIGS LA GZIGS PA BSTAN TE,
RIGS GSUM NI SKU GSUNG THUGS SO, ,RIGS DE GSUM RNAM SNANG LA 'DUS
PAS DE SKAD CES BYA'O, ,'DI'I DGOS PA NI GTI MUG SHAS CHE BA
RNAMS 'DUL BAR BYED PA'O, ,'JIG RTEN 'JIG RTEN 'DAS

PA'I RIGS, ,ZHES PA 'DIS NI PADMA'I RIGS LA GZIGS PA BSTAN TE, SO
SOR RTOG PA'I YE SHES KYIS 'JIG RTEN DANG 'JIG RTEN LAS 'DAS PA
GNYIS MKHYEN TE, DE YANG GNYIS SU SNANG LA GNYIS SU MA ZHEN PA'I
TSUL DU MKHYEN NO, ,DES NA 'JIG RTEN LAS 'DAS PA DANG, 'JIG RTEN

PA GNYIS KA'I RIGS SO, ,'DI'I DGOS PA NI 'DOD CHAGS SHAS CHE BA
RNAMS 'DUL BAR BYED DO, ,'JIG RTEN SNANG BYED RIGS CHEN DANG,
,ZHES PA 'DIS NI RDO RJE'I RIGS LA GZIGS PA BSTAN TE, 'JIG RTEN
GYI CHOS THAMS CAD SNANG LA RANG BZHIN MED PAR ME LONG GI GZUGS
BRNYAN

@9A *, ,LTAR RTOGS PAS 'JIG RTEN SNANG BAR BYED DO, ,THAMS CAD
KYI THUGS KYI NGO BOR GYUR PAS RIGS CHEN NO, ,'DI'I DGOS PA NI
ZHE SDANG SHAS CHE BA RNAMS 'DUL BAR BYED DO, ,PHYAG RGYA CHEN
PO'I RIGS MCHOG DANG, ,ZHES PA 'DIS NI RTZA BA BYANG CHUB KYI
SEMS RDO RJE'I RIGS

BSTAN TE, PHYAG RGYA LA SPYIR DU MA YOD KYANG 'DIR RGYAS 'DEBS
PA'I PHYIR PHYAG RGYA STE, CHOS THAMS CAD SKYE BA MED PA'I RGYAS
'DEBS PA'I MCHOG GO, ,'DI'I DGOS PA NI SPROS PA'I MTSAN MA THAMS
CAD 'JOMS PAR BYED DO, ,RIGS CHEN GTZUG TOR CHER GZIGS NAS,

ZHES PA 'DIS NI RIN PO CHE'I RIGS LA GZIGS PA BSTAN TE, RIN CHEN
'BYUNG LDAN NI SANGS RGYAS KYI CHE BA'I YON TAN THAMS CAD 'BYUNG
BA'I RIGS YIN PAS RIGS CHEN NO, ,GTZUG TOR NI YON TAN GYIS MTHO
BAR BYAS PA'O, ,DE YANG MING GI RNAM GRANGS NI GZIGS ZHES BYA,
TING NGE 'DZIN

LA SNYOMS PAR 'JUG CES BYA'O, ,DE YANG TSUL JI LTAR GZIGS NI YE
SHES KYI SPYAN GYIS ZAB PA STONG PA NYID JI LTA BA'I DON LA GZIGS
PA DANG, THUGS RJE'I SPYAN GYIS RGYA CHE BA JI SNYED PA LA GZIGS
PA'O, ,YANG GSUM STE, SPANG BYA NYON MONGS PA DANG, DE SPONG BA'I
GNYEN PO LHA'I

RIGS DANG, LHA'I RTOG PA ZLOG PAR BYED PA YE SHES LA GZIGS PA
RNAMS SU YANG SBYAR RO, ,DA NI SGYU 'PHRUL DRA BA MAN NGAG GI
LE'U BSTAN PA'I PHYIR THAMS CAD LA BSTOD PA, TSIG GI BDAG POS
TSIGS SU BCAD, ,CES PA, TSIG GI BDAG PO NI BCOM LDAN 'DAS NYID
DO, ,TSIGS SU

BCAD PA NI RIGS DRUG GI BDAG NYID TSEG PAR BDUN PA NYID DU TSIGS
SU BCAD DE STON PA GSUNG GI MNGA' BDAG YIN PAS BDAG PO ZHES KYANG
BYA, RIGS LA GZIGS PA THUGS LA RTOGS NAS, TSIG GI BDAG POS TSIGS
SU BCAD CES BYA'O, ,GSANG SNGAGS RGYAL PO DRUG LDAN ZHING, ,

ZHES PA, AOm BADZRA T'I KshnA LA SOGS PA YE SHES SEMS DPA' DRUG
GI SNGAGS DRUG GO, ,BRJOD BYA'I GTZO BO JI LTA BU ZHIG GSUNGS SHE
NA, GNYIS SU MED PAR 'BYUNG BA DANG, ,ZHES PA LA SOGS PA STE,
GZUNG 'DZIN GNYIS MED PAR YE SHES KYI SKU'I BDAG NYID DU SANGS
RGYAS PA'O, ,MI SKYE

@9B CHOS CAN 'DI GSUNGS PA, ,ZHES PA, RIG PA RANG GSAL BA DE YANG
SKYE MED KYI RANG BZHIN DU GNAS PA STE 'BRAS BU'I MCHOG GO, ,BLO
BROD PA BSKYED PA'I PHYIR 'BRAS BU'I SA BSTAN PA NI, AA A'A AI
A'I AU A'U AE AO AOO AOm AA: DE YANG SANGS RGYAS KYIS BCU GNYIS
LA MTHO DMAN DANG RIM

PA YOD PA MA YIN TE, YE SHES GCIG LA YON TAN GYI BYE BRAG BCU
GNYIS SU BSTAN PA'O, ,DE YANG SANGS RGYAS KYI MKHYEN PA'I YE SHES
KYIS MA RIG PA BCOM NAS SHES BYA GSAL BAR SNANG BA DANG, NYON
MONGS PA MA SPANG PAR YE SHES SU GSAL BA DANG, MTHA' DANG DBUS
MED PA DANG, MI

'GYUR ZHING DBYER MI PHYED PA DANG, SEMS CAN GYI DGOS 'DOD THAMS
CAD 'BYUNG BA DANG, 'GRO BA'I DON MDZAD KYANG SKYON GYIS MA GOS
PA DANG, RTZOL BA MED PAR GZHAN DON 'GRUB PA DANG, YANG DAG PAR
DPE MTSON PA DANG BRAL BA DANG, PHYOGS 'DRA TZAM GYIS MTSON DU
BTUB PA DANG, RIG

PA RANG BZHIN GYIS 'OD GSAL BA DANG, SHES BYA JI LTA BA DANG JI
SNYED PA THAMS CAD MKHYEN PA DANG, SO SO RANG RIG PA GNYIS SU
MKHYEN PA'O, ,DE RNAMS SU SANGS RGYAS KYI YON TAN JI SNYED CIG
GSUNGS PA THAMS CAD 'DUS PAR SHES PAR BYA'O, ,DE YANG 'DI SKAD DU
RDO RJE SNYING PO RGYAN GYI RGYUD

LAS, ,KUN DU 'OD KYIS CHEN PA, ,DE NI NYI MA'I DKYIL 'KHOR 'DRA,
,BDUD RTZI 'OD NI GNYIS PA STE, ,SHIN TU 'OD GSAL ZLA BA 'DRA,
,NAM MKHA' 'OD NI GSUM PA STE, ,NAM MKHA' JI BZHIN RAB TU GNAS,
,RDO RJE 'OD NI BZHI PA STE, ,SA DE NYID NI YID DGA' BA'O, ,LNGA
PA RIN CHEN 'OD CES

PA; ,DBANG BSKUR BA LA RAB TU GNAS, ,PADMA'I 'OD NI DRUG PA STE,
,PADMA BZHIN DU RAB TU GYES, ,BDUN PA LAS NI 'OD CES BYA, ,SANGS
RGYAS PHRIN LAS BYED PAR 'DOD, ,BRGYAD PA DPE MED CES PA STE,
,DON LA DPE DANG MNYAM PA MIN, ,DPE LDAN ZHES PA DGU PA YIN,
,THAMS CAD

DPE NI SO SOR 'BIGS, ,BCU PA SHES RAB 'OD CES PA, ,SANGS RGYAS SA
NI BLA NA MED, ,BCU GCIG THAMS CAD MKHYEN PA NYID, ,SA CHEN RAB
TU 'OD GSAL BA, ,BCU GNYIS SO SO RANG RIG PA, ,SANGS RGYAS YE
SHES RAB TU RDZOGS, ,ZHES 'BYUNG BAS GSAL LO, ,

@10A *, ,DUS GSUM GYI SANGS RGYAS THAMS CAD KYI THUGS KYI BDAG
NYID DU 'JAM DPAL NYID BSTAN PA'I PHYIR STHI TO HRi DI NI ZHES PA
LA SOGS PA SMOS TE, STHI TO HRi DI NI THUGS KAR GNAS PA'O,
,DZNY'A NA M'U RTI NI YE SHES KYI SKU'O, ,RA HAm BUDDHO NI DUS
GSUM GYI SANGS RGYAS SO, ,

BUDDHA NA NA NI BDAG NYID SANGS RGYAS YIN NO, ,TRYEE DHRA BARTI
NAN NI DUS GSUM DU BZHUGS PA'O, ,MTHA' BSDUS PAS NI DUS GSUM DU
BZHUGS PA'I SANGS RGYAS KYI YE SHES KYI SKU'I BDAG NYID THUGS LA
GNAS PA'I SANGS RGYAS YIN ZHES PA'O, ,DE LA SHES RAB KYI 'KHOR LO
BSGOM PA BSTAN

PA NI; AOm BADZRA T'IKshnA NI RDO RJE RNON PO'O, ,DU: KHA TZTSE
DA NI SDUG BSNGAL GCOD PA'O, ,PRA DZNY'A DZNY'A NA M'U RTA YE NI
YE SHES KYI GTZUG TOR RO, ,DZNY'A K'A YA NI YE SHES KYI SKU CAN
NO, ,B'A G'I SHVA RA NI NGAG GI DBANG PHYUG GO, ,AA RA PA TZA NA
YA TE NAMA: NI SKYE BA MED PA'I SHES RAB CHAGS PA MED PA'I SPYOD
YUL

ZHES PA'O, ,DE DAG NI PADMA DANG, RDO RJE DANG, DE BZHIN GSHEGS
PA DANG, LAS DANG RIN PO CHE DANG, BYANG SEMS RDO RJE'I RIGS TE,
GO RIMS BZHIN DU SBYAR BAR BYA'O, ,BSGOM ZHING SNGAGS BZLAS PA'I
TSE NA NI BDAG NYID RJE BTZUN DU BSGOMS PA'I THUGS KAR 'KHOR LO
RTZIBS DRUG MU

KHYUD DANG LDAN PA LA SNGAGS DRUG PO 'DI BKOD LA SPRO BSDU BYA
ZHING BZLAS PA BYA'O, ,MTSAN BRJOD 'DON PA'I DUS SU NI, 'DI RNAMS
MING GI GTZO BO RNAMS KYI SGO NAS BSTOD PA YIN PAR SHES PAR
BYA'O, ,DA NI RTZA BA BYANG CHUB SEMS KYI SGO NAS 'JAM DPAL YE
SHES SEMS DPA'I LE'U

BSTAN PA NI, 'DI LTAR SANGS RGYAS BCOM LDAN 'DAS, ,ZHES BYA BA LA
SOGS PA SMOS TE, DA NI DE'I MTSAN RGYAS PAR BSHAD PA NI 'DI LTAR
YIN ZHES BYA'O, ,RDZOGS PA'I SANGS RGYAS 'BYUNG BA'I RGYU NI,
CHOS SKYE BA MED PA BSGOMS PA LAS 'BYUNG BAS, ,RDZOGS PA'I SANGS
RGYAS

AA LAS BYUNG, ,ZHES BYA'O, ,'O NA YI GE AA GCIG PU LAS BYUNG BA
CI YIN ZHE NA, AA NI YIG 'BRU KUN GYI MCHOG ,CES PA'O, ,CI'I
PHYIR MCHOG YIN ZHE NA, CHOS KYI DON CHEN PO STON PA'I YI GE YIN
PAS, ,DON CHEN YI GE DAM PA YIN, ,ZHES PA'O, ,DE YANG CI'I PHYIR
NA

@10B DON CHEN SKYE BA MED PA'I DON STON PAS, ,KHONG NAS 'BYUNG BA
SKYE BA MED, ,CES BYA STE, YI GE GZHAN NI SO LCE MCHU DANG YAR
RKAN LA SOGS PA RNAMS LA RAG LUS LA, AA NI DE RNAMS LA RAG MA LUS
TE, KHONG NAS RANG 'BYUNG DU 'BYUNG BAS YI GE RNAMS KYI NANG NA
DAM PA'O, ,DE NYID LA

BRJOD DU MED PAR GNAS PAS, ,TSIG TU BRJOD PA SPANGS PA STE, ,ZHES
BYA'O, ,BRJOD PA'I SGRA THAMS CAD KYI RGYU'I GTZO BOR GYUR TE DAG
THAMS CAD LA 'JUG PAR BYED PAS, BRJOD PA KUN GYI RGYU YI MCHOG
,TSIG KUN RAB TU GSAL BAR BYED, ,CES BYA BA LA SOGS PA SMOS TE,
'O NA NYON

MONGS PA JI LTAR SPANG ZHE NA, MCHOD PA CHEN PO 'DOD CHAGS CHE,
,SEMS CAN THAMS CAD DGA' BAR BYED, ,CES BYA BA LA SOGS PA SMOS
TE, DE MCHOD PA NI LHA MNYES PAR BYED PA'I PHYIR NA MCHOD PA STE,
'DIR NYON MONGS PA MA SPANGS PAR YE SHES SU GRUB PA DGOS PA MTHUN
TE RANG GIS MCHOD

PA'O; ,DE NAS KUN LA SBYAR RO, ,CHEN PO'I SGRA NI DPER NA DUG SEL
BA'I SNGAGS LA DUG SNGAGS ZER BA LTAR MI MTHUN PA'I PHYOGS 'JOMS
PAS CHEN PO'O, ,'DOD CHAGS NI NYON MONGS MNYAM PA NYID LA DANG
GIS CHAGS PA'O, ,DES LOG PA'I 'DOD CHAGS DANG BRAL BAR BYED CING
ZAG MED

KYI DGA' BA SKYED PAR BYED PA'O, ,MCHOD PA CHEN PO ZHE SDANG CHE,
,NYON MONGS KUN GYI DGRA CHE BA, ,ZHES PA RNAM PAR RTOG PA 'JOMS
PA'I ZHE SDANG MNGA' LA, ZHE SDANG RANG KHA MA 'JOMS PAS DGRA CHE
BA'O, ,MCHOD PA CHEN PO GTI MUG CHE, ,GTI MUG BLO STE GTI MUG
SEL, ,ZHES PA

CHOS THA DAD DU BYED PA MED PA'I DON GYI GTI MUG DANG LDAN PAS
DES GTI MUG RANG KHA MA SEL BA'O, ,MCHOD PA CHEN PO KHRO BA CHE,
,KHRO BA CHEN PO DGRA CHE BA, ,ZHES SMOS TE, NYON MONGS PA SKYER
MI STER BAS KHRO BA CHE LA, NGES KHONG KHRO RANG KHA MA 'JOMS PAS
DGRA CHE BA'O, ,MCHOD PA

CHEN PO CHAGS PA CHE, ,CHAGS PA THAMS CAD SEL BAR BYED, ,CES PA
DON ZAG MED KYI BDE BA LA CHAGS LA, SER SNA'I CHAGS ZHEN RANG KHA
MA SEL BAR BYED DO, ,DE LA GONG MA GONG MA NI 'JOMS BYED, 'OG MA
'OG MA NI GZHOM BYA'O, ,DE DAG LA MAN NGAG TU SBYAR NA RNAM PA
BZHI

@11A *, ,STE; NYON MONGS PA DE DAG LA ZHEN PA'I GDUL BYA LA DE
DAG MA SPANGS PA'I RJES SU MTHUN PA'I SPYOD PA'I THABS KYIS GROL
BAR BYED PAS SPYOD MTHUN GROL BA'I MCHOD PA'O, ,NYON MONGS PA YE
SHES LNGAR GNAS GYUR PAS GNAS GYUR YE SHES KYI MCHOD PA'O, ,NYON

MONGS PA LNGA LAS GROL BAS RIGS LNGA'I SKU PHYAG RGYA CHEN PO
THOB PAS GROL THAR PHYAG RGYA'I MCHOD PA'O, ,NYON MONGS PA LA
BRTAGS NA NGO BO GRUB PA MED DE CHOS NYID DU GNAS PAS RANG BZHIN
DAG PA'I MCHOD PA'O, ,'DOD PA CHEN PO BDE BA CHE, ,DGA' BA CHEN
PO MGU BA CHE, ,

ZHES PA SEMS CAN THAR PAR 'DOD PA'I BLO YOD PA LA THAR PA'I BDE
BA SKYED PAR BYED CING CHOS BSTAN PAS DGA' LA, ,DON RTOGS PAS MGU
BAR BYED PA'O, ,GZUGS CHE LUS KYANG CHE BA STE, ,KHA DOG CHE
ZHING LUS BONG CHE, ,MING YANG CHE ZHING RGYA CHE BA, ,DKYIL
'KHOR CHEN PO

YANGS PA YIN, ,ZHES SNANG LA RANG BZHIN MED PA'I GZUGS DANG, GDOL
PA CAN GYI LUS LTA BUR YANG SPRUL TE, DE YANG YE SHES LAS GRUB PA
YIN PAS CHE ZHES BYA'O, ,NANG NA YE SHES GSAL BA'I RTAGS SU SKU
GZI MDANGS DANG LDAN PAS KHA DOG CHE BA'O, ,GZHAN ZIL

GYIS GNON PAS LUS BONG CHE BA'O, ,GRAGS PA CHEN PO YOD PAS MING
CHE BA'O, ,BSOD NAMS KYI TSOGS RGYAS PAS RGYA CHE BA'O, ,'DIR ZAB
PA DANG RGYA CHE BA GNYIS SU MED PA DANG, NO PI KA MTHA' DAG
'BYUNG BAS DKYIL 'KHOR CHEN PO'O, ,KUN LA KHYAB PA DANG GANG YANG

BKAG PA MED PAS YANGS PA'O, ,DE LA YE SHES KYI KHYAD PAR NI,
,SHES RAB MTSON CHEN 'CHAD BA STE, ,NYON MONGS LCAGS KYU CHE BA'I
MCHOG ,GRAGS CHEN SNYAN GRAGS CHEN PO STE, ,SNANG BA CHEN PO GSAL
BA CHE, ,ZHES SMOS TE, SHES RAB KYI MTSON GYIS NYON MONGS PA
'JOMS

PA STE; ,DPER NA NYON MONGS PA GLANG PO CHE SMYON PA LA YE SHES
LCAGS KYUS 'DUL BA LTA BU'O, ,DE YANG KHAMS GSUM DU GRAGS PA
KHYAD PAR CAN YOD PA DANG, NANG DU YE SHES GSAL BA'I RTAGS SU
PHYIR 'OD ZER GSAL BAS BSKOR BA'O, ,DE LA SPRUL PA'I TSUL JI LTAR
'BYUNG ZHE

@11B NA; ,MKHAS PA SGYU 'PHRUL CHAN PO 'CHANG, ,SGYU 'PHRUL CHEN
PO DON GRUB PA, ,SGYU 'PHRUL CHEN PO DGA' BAS DGA', ,SGYU 'PHRUL
CHEN PO MIG 'PHRUL CAN, ,ZHES SMOS TE, 'GRO BA LA TSOGS GNYIS
RDZOGS PAR BYED PA'I THABS LA MKHAS PA STE, SGYU MA LTA BU'I
SPRUL PAS 'GRO BA'I DON

MDZAD PA'I THABS KYIS GANG 'DOD PA'I DON 'GRUB PAR BYED PA STE,
DE YANG, SEMS NI SGYU MA'I RNAM PA STE, ,BYANG CHUB KYANG NI SGYU
MA 'DRA, ,DPER NA SGYU MA'I MKHAN PO 'GAS, ,GYO MO LA NI SNGAGS
BZLAS TE, ,SBYOR BA GOMS PAS BSNUN NA NI, ,RKANG BZHI PA LA SOGS
PA'I GZUGS, ,

ZHEN PA'I SEMS LA SNANG BAR 'GYUR, ,ZHES GSUNGS PA LTA BU'O,
,THUGS RJES 'GRO BA'I DON LA DGA' BA DANG, SHES RAB KYIS GNYIS
MED KYI DON LA DGA' BA'O, ,MED PA 'PHRUL ZHING YOD PA BSGYUR BA
DANG 'DRA STE, DON ZAB MO MA RTOGS PA RNAMS LA MIG 'PHRUL BSTAN
NAS DNGOS

'DZIN ZLOG PAR BYED DO, ,DES THUN MONG GI LAM JI LTA BU STON ZHE
NA, ,SBYIN BDAG CHEN PO GTZO BO STE, ,TSUL KHRIMS CHEN PO 'CHANG
BA'I MCHOG ,BZOD CHEN 'CHANG BA BRTAN PA PO, ,BRTZON 'GRUS CHEN
PO BRTUL BA YIN, ,BSAM GTAN CHEN PO'I TING 'DZIN GNAS, ,SHES RAB

CHEN PO LUS 'CHANG BA, ,STOBS PO CHE LA THABS CHE BA, ,SMON LAM
YE SHES RGYA MTSO STE, ,ZHES SMOS TE, 'KHOR GSUM YONGS SU DAG PA
GTONG BAS SBYIN PA'I GTZO BO'O, ,NYES BYAS MI 'BYUNG BAS TSUL
KHRIMS CHEN PO'O, ,MTSAN MAS MI 'KHRUGS PAS BZOD PA BRTAN

PA'O; ,RTOGS PAS MA GOS PAS BRTZON 'GRUS BRTUL BA'O, ,G-YENG BA'I
SGRA MED PAS BSAM GTAN CHEN PO'O, ,GNYIS MED RTOGS PAS SHES RAB
CHEN PO'O, ,BDUD KYI DPUNG 'JOMS PAS STOBS CHE BA'O, ,BDAG DANG
GZHAN GROL BAR BYED PA'I THABS SNA TSOGS MNGA'

BAS THABS CHE BAR 'GYUR RO, ,BDAG DANG GZHAN GROL BAR BYED PA'I
SMON LAM MNGA' BAS DANG, JI LTA BA DANG JI SNYED PA MKHYEN PA'I
YE SHES MNGA' BA STE, RGYA CHE BA DANG, SNANG LA ZHEN PA MED PA
RGYA MTSO DANG 'DRA'O, ,DE LTAR PHA ROL TU PHYIN PA BCU DANG RJE
BTZUN LDAN LA, GZHAN LA

@12A *, ,YANG STON PAR MDZAD DO, ,BYAMS CHEN RANG BZHIN DPAG TU
MED, ,SNYING RJE CHEN PO BLO YI MCHOG ,CES PA 'GRO BA LA BU GCIG
PA'I MA BZHIN DU BYAMS LA, DE NYID LAM ZHEN PAS BYAMS PA CHEN
PO'O, ,RIS SU CHE BA DANG, RES 'JOG MED PAS DPAG TU MED DO, ,

'GRO BA LA SNYING RJE RGYUN MI 'CHAD PAS CHE BA'O, ,DE NYID
LA'ANG MA ZHEN PAS BLO'I MCHOG GO, ,'O NA TSAD MED PA BZHI YOD PA
LA DGA' BA DANG BTANG SNYOMS MA SMOS PA CI YIN ZHE NA, DE NI CHOS
ZLAS DBYE BA STE SHUGS LA BSTAN TO, ,THABS SHES RAB KYI KHYAD PAR
CI ZHE NA, SHES RAB CHEN PO BLO CHEN

LDAN; ,MKHAS PA CHEN PO THABS CHE BA, ,ZHES SMOS TE, CHOS RAB TU
RNAM PAR PHYE NAS GNYIS MED RTOGS PA'I SHES RAB CHEN PO MNGA' BA
STE, DES 'GRO BA'I DON BYED PA'I BLO GROS DANG LDAN PA'I SGO NAS
THABS KYI BYA BA LA MKHAS TE, GDUL BYA'I BSAM PA DANG SBYAR NAS
GANG LA JI LTAR 'DUL

BA'I THABS SNA TSOGS STON PA'O, ,THABS DANG SHES RAB NI KHYAB CHE
STE, LAM DANG 'BRAS BUS BSDUS PA YO LA GNAS SO, ,'O NA RDZU
'PHRUL GYI SGO JI LTA BUS DON MDZAD CE NA, RDZU 'PHRUL CHEN PO'I
STOBS DANG LDAN, ,SHUGS CHEN MGYOGS PA CHEN PO STE, ,RDZU 'PHRUL
CHEN PO CHER GRAGS

PA; ,STOBS CHEN PHA ROL GNON PA PO, ,ZHES SMOS TE, STOD NAS ME
'BAR BA DANG, SMAD NAS CHU 'BRUB PA DANG, GCIG DU MAR BYED PA
DANG, DU MA GCIG TU BYED PA DANG, STONG GSUM PHYAG RGYAR SHONG BA
DANG, PHYAG RGYA STONG GSUM DU SPRUL PA LA SOGS PA DANG, TSUR MI
BRDZI BA DANG, GZHAN

PHAR 'JOMS PAS STOBS SO, ,'GRO BA'I DON BYED PA LA YID LTAR
MGYOGS PA'I SHUGS DANG LDAN ZHING, NYAN THOS DANG, RANG RGYAL
DANG, 'JIG RTEN PA DANG, BYANG CHUB SEMS DPA' RNAMS LA CHER GRAGS
SO, ,YE SHES KYI STOBS KYIS BDUD BZHI ZIL GYIS GNON PA STE CHE
BA'O, ,

DE'I NUS MTHU DNGOS GANG ZHE NA, ,SRID PA'I RI BO CHEN PO 'JOMS,
,MKHREGS SHING RDO RJE CHEN PO 'CHANG, ,DRAG PO CHEN PO DRAG SHUL
CHE, ,'JIGS CHEN 'JIGS PAR BYED PA PO, ,ZHES SMOS TE, YANG NAS
YANG DU 'GRO BA DRUG TU SKYE BAS SRID PA'O, ,DE RI BO LTAR GZHOM
DKA'

@12B BAS; GNYIS MED RTOGS PAS 'JOMS PAR BYED PA'O, ,DE'I MTSAN
NYID MI 'GYUR BAS MKHREGS LA, STONG PA NYID RDO RJE LTAR DBYER MI
PHYED PA'O, ,DE YANG, ,MI PHYED MI CHOD MI SHIGS PAS, ,STONG PA
NYID LA RDO RJER BSHAD, ,CES PA LTA BU'O, ,DE YANG DON GYI SGO
NAS BAG CHAGS

THAMS CAD 'JOMS BAS DRAG PO CHE LA RTAGS KYI SGO NAS GDUG PA CAN
THAMS CAD 'DUL BAR BYED PA'I DRAG PO'I GZUGS SU SPRUL PA'O, ,DES
GANG 'JIGS PAR BYED NA, KHYAB 'JUG DANG, MA H'A DE BA LA SOGS PA
'JIGS CHEN RNAMS RJE BTZUN GYIS 'JIGS PAR BYED PA'O, ,KHYAD

PAR GYI LAM GYI TSUL GANG ZHE NA, ,MGON PO RIGS MCHOG CHEN PO
STE, ,BLA MA GSANG SNGAGS CHE BA'I MCHOG ,THEG PA CHEN PO'I TSUL
LA GNAS, ,THEG PA CHEN PO'I TSUL GYI MCHOG ,CES SMOS TE, GDUL
BYA'I MGON SKYABS MDZAD PA'I SKU GSUNG THUGS KYI LHA'I RIGS LA
MCHOG

TU GYUR CING 'GRO BA LA DAM PA'I CHOS NYE BAR STON PAS BLA MA,
THABS DANG SHES RAB KHYAD PAR CAN STON PAS GSANG SNGAGS CHE BA'I
MCHOG GO, ,DE YANG, ,DON GCIG NA YANG MA RMONGS DANG, ,THABS MANG
DKA' BA MED PA DANG, ,DBANG PO RNON PO'I DBANG BYAS PAS, ,SA DANG
PHA

ROL PHYIN PA'O, ,SNGAGS KYI BSTAN PA KHYAD PAR 'PHAGS, ,ZHES
GSUNGS PA LTA BU'O, ,DE YANG THEG PA CHEN PO NI SHES RAB DANG
SNYING RJES KHYAD PAR DU BYAS PA'O, ,SKAL BA CAN DE LA GZUD PA'I
PHYIR, ,RANG NYID KYANG DE LA GNAS PA'I TSUL STON NA, ,THEG PA
CHEN PO 'DI'I TSUL PHA

ROL TU PHYIN PA LAS MCHOG TU GYUR TO, ,GANG GIS NA 'KHOR 'DAS
DBYER MED DU STON PA'O, ,DA NI CHOS KYI DBYINGS KYI SGO NAS 'JAM
DPAL YE SHES SEMS DPA'I MTSAN BSTAN PA'I PHYIR, SANGS RGYAS RNAM
PAR SNANG MDZAD CHE, ,THUB PA CHEN PO THUB CHEN LDAN, ,GSANG
SNGAGS

TSUL CHEN LAS BYUNG BA, ,GSANG SNGAGS TSUL CHEN BDAG NYID CAN,
,ZHES SMOS TE, SGRIB PA SANGS SHING YE SHES RGYAS PAS GDUL BYA LA
RNAM PA SNA TSOGS SU SNANG ZHING, GZHAN DON MDZAD PAS CHE'O, ,SKU
GSUNG THUGS KYI MI DGE BA'I LAS LA BSRUNG MI DGOS PAR THUB LA

@13A *, ,DE YANG DUS RTAG TU MNYAM PA LA BZHAG PAS THUB CHEN LDAN
NO, ,BSAM GYIS MI KHYAB PA'I MTHU STON PA DANG, 'JIG RTEN DANG
'JIG RTEN LAS 'DAS PA'I SROG BSKUL BAS NA SNGAGS SO, ,DE NYID
RTOGS DKA' BA DANG, GZHAN LA BSTAN PA MA YIN PAS, GSANG

BA'O; ,TSUL NI LAM MO, ,DE LAS SANGS RGYAS 'BYUNG BA STE, DE NI
KHYAD PAR GYI LAM MO, ,RJE BTZUN NYID GSANG SNGAGS KYI NGO BO
NYID DU BZHUGS PAS NA BDAG NYID CAN NO, ,THUN MONG GI LAM GANG
ZHE NA, PHA ROL PHYIN BCU THOB PA STE, ,PHA ROL PHYIN PA BCU LA
GNAS, ,PHA ROL PHYIN BCU

DAG PA STE, ,PHA ROL PHYIN PA BCU YI TSUL, ,ZHES SMOS TE, PHA ROL
TU PHYIN PA BCU LA DBANG THOB CING, GZHAN DE LA GZUD PA'I PHYIR
RANG YANG DE LA GNAS PA'I TSUL STON PA DANG, DE RNAMS LAM ZHEN PA
DANG, DE DAG GI GZHUNG TSUL LA MKHAS PA'O, ,MGON PO SA BCU'I
DBANG PHYUG STE, ,

SA BCU LA NI GNAS PA PO, ,ZHES PAS NI YON TAN 'PHEL BA'I RTEN
BYED PAS SHES RAB DANG TING NGE 'DZIN LAS ZHES BYA STE, DE YANG
'JIG RTEN LAS 'DAS PA'I SEMS THOB PAS SA DANG PO RAB TU DGA'
BA'O, ,TSUL KHRIMS 'CHAL BA'I DRI MA DANG BRAL BAS GNYIS PA DRI
MA MED PA'O, ,

MCHOG TU GSAL BA'I SHES RAB THOB PAS GSUM PA 'OD BYED PA'O,
,BYANG CHUB KYI PHYOGS DANG MTHUN PA'I CHOS KYI 'OD 'PHRO BAS
BZHI PA 'OD 'PHRO BA'O, ,BSAM GTAN DANG 'GRO DON MDZAD PA GNYIS
'JOMS PAS RANG GI RGYUD SBYANG BAR DKA' BAR MDZAD PAS LNGA PA
SBYANG DKA' BA'O, ,

MTSAN MA MED PA'I TING NGE 'DZIN MNGON DU GYUR PAS DRUG PA MNGON
DU GYUR PA'O, ,MTSAN MA LAS RING DU SONG BAS NA BDUN PA RING DU
SONG BA'O, ,TING NGE 'DZIN DE LA MTSAN MA GANG GIS KYANG MI G-YO
BAR GNAS PAS BRGYAD PA MI G-YO BA'O, ,GDUL BYA RNAMS LA CHOS STON
PA'I BLO GROS

CHEN PO DANG LDAN PAS DGU PA LEGS PA'I BLO GROS SO, ,CHOS KYI
CHAR GYIS GDUL BYA'I CHOS KYI LO TOG SMIN PAR BYED PA'I YON TAN
GYI SPRIN CHEN PO DANG LDAN PAS BCU PA CHOS KYI SPRIN GYI SA ZHES
BYA'O, ,SA BCU LA DBANG BSGYUR ZHING GZHAN LA 'CHAD PA DANG,
GZHAN DE LA GZUD PAR BYA

@13B BA'I PHYIR, DE LA GNAS PA'I TSUL STON PA'O, ,DER YANG MA ZAD
DE CHE BA'I YON TAN DU MAR SNANG BA'I PHYIR, ,SHES BCU RNAM DAG
BDAG NYID CAN, ,ZHES BYA BA LA SOGS PA SMOS TE, SHES PA BCU NI
CHOS SHES PA DANG, RJES SU 'GRO BA SHES PA DANG, PHA ROL GYI SEMS
SHES PA DANG,

KUN RDZOB SHES PA DANG, SDUG BSNGAL SHES PA DANG, KUN 'BYUNG SHES
PA DANG, 'GOG PA SHES PA DANG, LAM SHES PA DANG, ZAD PA SHES PA
DANG, MI SKYE BA SHES PA DANG, SHES PA BCU PO DE RANG BZHIN MED
PAR SHES PAS RNAM DAG GO, ,DE RNAMS GZHAN LA STON PAS SHES BCU
RNAM DAG

'CHANG BA PO ZHES BYA'O, ,RNAM PA BCU PO DON BCU'I DON, ,ZHES PA
RNAM PA BCU NI 'KHOR BA'I CHOS PHUNG PO LNGA DANG, NYON MONGS PA
LNGA STE BCU'O, ,'KHOR BA'I CHOS THAMS CAD BSDUS NA DER 'DUS SO,
,DE DAG RNAM PAR DAG PAS DON BCU STE, RIGS LNGA YE SHES LNGA STE
BCU'O, ,DE BCU

NI DON DU GNYER BAR BYA BA'I 'OS YIN PAS DON ZHES BYA'O, ,THUB
DBANG STOBS BCU KHYAB PA'I BDAG ,CES BA THUB PA NI RGYAL BA RNAMS
SO, ,DE RNAMS KYI GTZO BOR GYUR PAS THUB DBANG NGO, ,STOBS BCU NI
GNAS DANG GNAS MA YIN PA MKHYEN PA'I STOBS DANG, LAS DANG 'BRAS
BU MKHYEN

PA'I STOBS DANG, KHAMS RNAMS JI LTA BA BZHIN DU MKHYEN PA'I STOBS
DANG, LAM SNA TSOGS PA MKHYEN PA'I STOBS DANG, PHA ROL GYI MOS PA
SNA TSOGS MKHYEN PA'I STOBS DANG, DBANG PO MCHOG DANG MCHOG MA
YIN PA MKHYEN PA'I STOBS DANG, KUN NAS NYON MONGS PA DANG RNAM
PAR BYANG BA

MKHYEN PA'I STOBS DANG, SNGON GYI GNAS RJES SU DRAN PA MKHYEN
PA'I STOBS DANG, SKYE BA DANG 'CHI 'PHO MKHYEN PA'I STOBS DANG,
ZAG BCAS DANG ZAG MED MKHYEN PA'I STOBS SO, ,DE YANG THUGS RJE
CHEN POS KUN LA KHYAB PA'I BDAG NYID DU ZHUGS PA'O, ,THUGS RJES
KHYAB

PA TZAM MA YIN TE, GDUL BYA MA LUS PA'I DON JI LTAR 'TSAM PAR
MDZAD PAS, ,KUN GYI DON NI MA LUS BYED, ,CES PA SMOS PA YIN NO,
,RNAM BCU DBANG LDAN CHE BA PO, ,ZHES PA RJE BTZUN NYID DBANG
BCU'I YON TAN DANG LDAN TE, TSE LA DBANG BA DANG, SEMS DANG, YO
BYAD

@14A *, ,DANG; LAS DANG, SKYE BA DANG, RDZU 'PHRUL DANG, MOS PA
DANG, SMON LAM DANG, YE SHES DANG, CHOS LA DBANG BA'O, ,DE LTAR
NA MTSAN MA CAN GYI SKYON DU MI 'GYUR RAM ZHE NA, THOG MA MED PA
SPROS MED BDAG ,DE BZHIN NYID DAG DAG PA'I BDAG ,CES SMOS TE,

CHOS NYID LA THOG MTHA' MED PA LA BRTAGS PAS MTHA' THAMS CAD DANG
BRAL BAS SPROS PA MED PA'O, ,'GYUR BA MED PAS DE BZHIN NYID DO,
,GZUNG 'DZIN GYI DRI MA MED PAS DAG PA'I BDAG GO, ,DE LTAR NA
GZHAN GYI DON LA JI LTAR 'DUG CE NA, ,BDEN PAR SMRA ZHING TSIG MI
'GYUR,,

JI SKAD SMRAS PA DE BZHIN BYED, ,GNYIS MED GNYIS SU MED PAR STON,
,GZHAN MI SLU BAR DON DANG MTHUN PAR SMRA BAS BDEN PAR SMRA LA,
GZHAN DON BYED PAR DAM BCAS PA KHO NA BZHIN DU MDZAD PAS TSIG MI
'GYUR BA'O, ,CHOS THAMS CAD SGYU MA'AM RMI LAM LTA BU YIN NO ZHES
SMRA

BA KHO NA BZHIN DU RANG YANG SPYOD PAR BYED DO, ,RJES SU MTHUN
PAS GZHAN MOS PA BSKYED PA'I PHYIR RO, ,DE MI MTHUN PA'I PHYOGS
ZIL GYIS GNON PAR BSTAN PA NI, ,YANG DAG MTHA' LA RNAM PAR GNAS,
,BDAG MED SENG GE'I SGRA DANG LDAN, ,MU STEGS RI DAGS NGAN 'JIGS
BYED, ,

KUN DU 'GRO BA'I DON YOD STOBS, ,DE BZHIN GSHEGS PA'I YID LTAR
MGYOGS, ,ZHES SMOS TE, YANG DAG PA'I MTHA' GNYIS MED LA GNAS NAS,
BDAG DANG BDAG GIR MNGON PAR ZHEN PA MED PA'I CHOS KYI SGRA 'JIGS
PA MED PAR SGROGS PAR BYED PA, SENG GE'I SGRA LTA BU LTA BA

LOG PA BDAG TU RTOG CING, NAD PA LA SMOD PA'I RI DAGS LTA BU NGAN
PA 'JIGS SHING SKRAG PAR BYED CING 'GRO BA KUN GYI DON SKYES BU'I
STOBS LTAR JI LTAR YANG SNANG NAS MDZAD DO, ,DE YANG 'GRO BA'I
DON LA DE KA BZHIN DU GSHEGS TE, MYUR BAR MDZAD PA'I DPE NI YID
LTA BU'O, ,

DE LA SKU'I YON TAN JI LTAR SNANG NA, RGYAL BA RNAM RGYAL DGRA
LAS RGYAL, ,'KHOR LOS SGYUR BA STOBS PO CHE, ,TSOGS KYI SLOB DPON
TSOGS KYI MCHOG ,TSOGS RJE TSOGS BDAG DBANG DANG LDAN, ,MTHU CHEN
GCES PAR 'DZIN PA STE, ,TSUL CHEN GZHAN GYI DRING MI 'JOG ,CES
TE,

@14B YON TAN GYI BGO SKAL GYIS MA PHAM PAS RGYAL BA DANG, RNAM
PAR RTOG PA LAS RGYAL BA DANG, DGRA BDUD BZHI LAS RGYAL BA STE,
'JIG RTEN PA'I 'KHOR LOS SGYUR BA'I RGYAL PO LTAR SPRUL NAS 'GRO
BA'I DON MDZAD PAS KYANG 'KHOR LOS SGYUR BA'O, ,CHOS KYI 'KHOR LO
BSKOR

BAS 'GRO BA RNAMS KYI KHA LO SGYUR BAS KYANG 'KHOR LOS SGYUR
BA'O, ,DKYIL 'KHOR GYI GTZO BO MDZAD PAS KYANG 'KHOR LOS SGYUR
BA'O, ,GZHAN GYI DPUNG 'JOMS PAS KYANG STOBS CHE BA'O, ,DE YANG
NYAN THOS KYI TSOGS KYI SLOB DPON MDZAD CING, RANG RGYAL BA 'DREN
PAS NA TSOGS

KYI MCHOG GO, ,BYANG CHUB SEMS DPA'I TSOGS KYI RJE BO MDZAD CING,
DE BZHIN GSHEGS PA TSOGS KYI BDAG PO MDZAD, DE RNAMS LA DBANG
BSGYUR BA'I MTHU DANG LDAN PA'O, ,DER YANG MA ZAD DE GZUNG 'DZIN
'JOMS PA'I MTHU CHEN PO MNGA' BAS SHIN TU GCES PA'I CHOS NI GNYIS
MED YIN

PAS DE 'CHANG BAS 'DZIN PA'O, ,DES NA LAM BGROD DU MED PAS, GZHAN
GYIS BKRI MI DGOS PA STE, DES NA GZHAN GYI DRING MI 'JOG PA'O,
,DE LA GSUNG GI YON TAN JI LTA BU 'BYUNG ZHE NA, ,TSIG RJE TSIG
BDAG SMRA MKHAS PA, ,TSIG LA DBANG BA TSIG MTHA' YAS, ,TSIG BDEN
BDEN

PAR SMRA BA STE, ,BDEN PA BZHI NI STON PA PO, ,ZHES SMOS TE, 'DIS
NI SO SO YANG DAG PAR RIG PA BZHI BSTAN TE, TSIG RJE NI DON SO SO
YANG DAG PAR RIG PA'O, ,TSIG BDAG NI NGES PA'I TSIG SO SO YANG
DAG PAR RIG PA'O, ,SMRA BA MKHAS PA NI CHOS SO SO YANG DAG PAR
RIG PA'O, ,TSIG

LA DBANG BA NI SPOBS PA SO SO YANG DAG PAR RIG PA'O, ,SGRA SKAD
SNA TSOGS KYIS DON MDZAD PAS TSIG MTHA' YAS SO, ,MI SLU BA'I CHOS
GSUNGS PAS TSIG BDEN LA, DE YANG KUN RDZOB DANG DON DAM PA GNYIS
SU PHYE NAS SMRA BA DANG, SDUG BSNGAL DANG, KUN 'BYUNG DANG, 'GOG
PA DANG,

LAM STE, DE LTAR BDEN PA BZHI PHYE NAS KYANG STON PAR MDZAD DO,
,NGES PAR 'BYUNG BA'I CHOS SU JI LTAR SNANG ZHE NA, ,PHYIR MI
LDOG PA PHYIR MI 'ONG, ,'DREN PA RANG RGYAL BSE RU'I TSUL, ,NGES
'BYUNG SNA TSOGS LAS 'BYUNG BA, ,'BYUNG BA CHEN PO RGYU GCIG BO,
,DGE SLONG DGRA BCOM ZAG

@15A *, ,PA ZAD, ,'DOD CHAGS BRAL BA DBANG PO THUL, ,BDE BA RNYED
PA 'JIGS MED THOB, ,CES SMOS TE, SPYIR BZOD PA THOB NAS NGAN SONG
DU MI LDOG ,SA DANG PO THOB NAS 'KHOR BAR MI LDOG ,SA BRGYAD PA
NON NAS THEG DMAN DU MI LDOG STE, DE PHYIN CHAD RDZOGS

PA'I BYANG CHUB LAS PHYIR MI LDOG STE, 'KHOR BAR MI 'ONG NGO,
,'GRO BA'I DON DU SPRUL PA NI MA GTOGS SO, ,DE LA 'DREN PA RANG
RGYAL NI NE TSO LTAR TSOGS NA SPYOD PA'O, ,BSE RU NI BSE RU LTAR
GCIG PUR GNAS PA'O, ,RJE BTZUN DER YANG SPRUL LO, ,DER YANG MA
ZAD DE THEG PA SNA TSOGS KYI

SGO NAS GANG LA GANG GIS 'DUL BA DANG, KHAMS GSUM LAS NGES PAR
'BYUNG BA'I LAN SNA TSOGS STON PAR MDZAD CING, 'BYUNG BA CHEN PO
LNGAR SNANG NAS KYANG DON MDZAD DE, DE DAG GI RGYU NI GNYIS SU
MED PA'I YE SHES SO, ,DE YANG DGE BA LAM DU SLONG ZHING, NYON
MONGS PA'I DGRA 'JOMS

PAS SRID PAR SKYE BA'I ZAG PA ZAD DO, ,'DOD CHAGS LA SOGS PA NYON
MONGS PA DANG BRAL BAS SPYOD YUL GYIS MI GOS TE, MIG LA SOGS YUL
LNGA LA MI CHAGS PAR SHAR BAS, 'KHOR BA'I G-YANG SAS 'JIGS PAR MI
'GYUR RO, ,DE 'CHAD PA PO'I TSUL CI 'DRA ZHE NA, ,BSIL BAR GYUR
BAS

RNYOG PA MED, ,RIG PA DANG NI RKANG PAR LDAN, ,BDE GSHEGS 'JIG
RTEN RIG PA'I MCHOG ,BDAG GIR MI 'DZIN NGAR MI 'DZIN, ,BDEN PA
GNYIS KYI TSUL LA GNAS, ,'KHOR BA'I PHA ROL MTHAR SON PA, ,BYA BA
BYAS PA SKAM SAR GNAS, ,YE SHES 'BA' ZHIG LAS 'BYUNG BA, ,ZHES

SMOS TE, BSIL BA CHU LTA BU'I CHOS NYID KYIS NYON MONGS PA'I
GDUNG BA SEL ZHING, GLO BUR GYI RNAM PAR RTOG PA DRI MA CHU'I
RNYOG MA LTA BU DANG BRAL TE, MIG DANG 'DRA BA'I LTA BA RIG PA
DANG, RKANG PA DANG 'DRA BAR SPYOD PA ZUNG 'BREL DU LDAN PAS
'KHOR BA'I SDUG BSNGAL DANG BRAL BAS BDE BAR GSHEGS

PA LA SEMS CAN GYI LAS 'PHRO DANG, MOS PA DANG SNOD DU RUNG MI
RUNG DANG, 'DUL BA'I DUS LA BAB MA BAB MKHYEN PAS NYAN THOS DANG,
RANG RGYAL LAS KHYAD PAR DU 'PHAGS PAS 'JIG RTEN RIG PA'I MCHOG
GO, ,MNGON SUM DU SNANG BA 'DI SGYU MA LTA BUR MKHYEN PAS PHYI
YUL LA BDAG GIR MI

@15B 'DZIN LA, NANG SEMS LA NGAR MI 'DZIN TE, RANG DON DANG GZHAN
DON GYI DBANG GIS BDEN PA GNYIS KYI TSUL LA GNAS PAR BYED DO, ,'O
NA 'KHOR BAR MI 'GYUR RAM ZHEN, ,'KHOR BA'I PHA ROL MTHAR SON TE,
,BYA BA BYAS NAS STOBS DANG LDAN PAS 'DAM NAS 'THON PA LTAR 'KHOR
BA'I 'DAM

NAS 'THON TE BYANG CHUB KYI SKAM SA LA GNAS PA'O, ,DE'I RGYU NI
GNYIS SU MED PAR RTOGS PA'I YE SHES 'BA' ZHIG LA GZUGS SKU GNYIS
'BYUNG BA'O, ,DES BSTAN PA'I CHO GANG ZHE NA, ,SHES RAB MTSON
CHEN RNAM 'JOMS PA, ,DAM CHOS CHOS RGYAL GSAL BAR LDAN, ,'JIG
RTEN

SNANG BAR BYED PA'I MCHOG ,CES BYA BA LA SOGS PA SMOS TE, SHES
RAB MTSON LTA BUS NYON MONGS PA 'JOMS PA'O, ,DAM PA'I CHOS RGYAL
PO LTA BU THUGS LA GSAL BAR LDAN PAS 'JIG RTEN PA LA YE SHES
SNANG BAR BYED PA'O, ,DON PHRA MO TZAM MA YIN TE THAR PA LA SBYOR
BA'I MCHOG GO, ,DES

GZHAN DON 'BYUNG BA'I TSUL NI, CHOS KYI DBANG PHYUG CHOS KYI
RGYAL, ,LEGS PA'I LAM NI STON PA PO, ,DON GRUB BSAM PA GRUB PA
STE, ,ZHES SMOS TE, CHOS KYI PHUNG PO BRGYAD KHRI BZHI STONG LA
RJE BTZUN NYID DBANG SGYUR BAS CHOS KYI DBANG PHYUG GO, ,DES GDUL
BYA RNAMS NYON MONGS PA LAS RGYAL

BAR BYAS NAS PHYIN CI MA LOG PAR LEGS PA'I LAM JI LTAR 'TSAM PAR
BSTAN TE, SEMS CAN GYI DON DANG BSAM PA GRUB PAR BYED PA'O, ,'O
NA RJE BTZUN NYID RTOG BCAS SU MI 'GYUR RAM ZHE NA, ,KUN DU RTOG
PA THAMS CAD SPANGS, ,RNAM PAR MI RTOG DBYINGS MI ZAD, ,CHOS
DBYINGS DAM PA

ZAD MI SHES, ,ZHES SMOS TE, GZHAN DON MDZAD KYANG RTOG PA MED DE,
,YANG DAG PA'I YE SHES DANG LOG RTOG 'GAL BA'I PHYIR RO, ,RNAM
PAR MI RTOG KYANG DBYINGS LAS YON TAN ZAD PA MED PAR 'BYUNG STE,
YON TAN GYI 'BYUNG KHUNGS CHOS KYI DBYINGS LA ZAD MI SHES PA'O,
,DE TSOGS JI

LTAR RDZOGS SHE NA, ,BSOD NAMS LDAN PA BSOD NAMS TSOGS, ,YE SHES
YE SHES KHYAD PAR CHE, ,YE SHES LDAN PA YOD MED SHES, ,TSOGS
GNYIS TSOGS NI BSAGS PA'O, ,ZHES SMOS TE, RJE BTZUN NYID YE NAS
BSOD NAMS KYI TSOGS DANG LDAN LA, GZHAN DE LA GZHUG PA'I

@16A *, ,PHYIR NYID KYANG TSOGS SOGS PA'I TSUL STON PA'O, ,YE
SHES KYI TSOGS DANG YANG LDAN TE, DE YANG NYAN THOS DANG RANG
RGYAL BA'I YE SHES LAS KYANG, BYANG CHUB SEMS DPA'I YE SHES KHYAD
PAR CHE STE, DE LAS KYANG KHYAD PAR DU GYUR PA DE BZHIN GSHEGS
PA'I YE SHES

DANG LDAN PAS, YOD PA ZHES BYA BA JI SNYED PA DANG, MED PA ZHES
BYA BA JI LTA BA SHES PA STE, DE LTAR TSOGS GNYIS RDZOGS PAS NI
TSOGS BSAGS PA LAS 'BYUNG BAR BSTAN PA'O, ,TSOGS BSAGS PA LAS
SANGS RGYAS KYI SKU JI LTAR 'BYUNG ZHE NA, ,RTAG PA KUN RGYAL
RNAL 'BYOR CAN, ,BSAM

GTAN BSAM BYA BLO LDAN MCHOG ,SO SOR RANG RIG SPYOD YUL BA,
,MCHOG GI DANG PO SKU GSUM 'CHANG, ,ZHES PA LA SOGS PA SMROS TE,
DON DAM CHOS KYI SKU MI 'GYUR BA DE RNAM RTOG GI SGRA LAS RGYAL
ZHING, THABS DANG SHES RAB ZUNG DU 'BREL BAS RNAL 'BYOR TE, DE
YANG 'DI SKAD DU,

THABS DANG SHES RAB SNYOMS 'JUG PA, ,RNAL 'BYOR ZHES SU BRJOD PA
YIN, ,ZHES GSUNGS PA LTA BU'O, ,RNAM PAR MI RTOG PA'I SNYING PO
LA RNAM PAR RTOG PA MI G-YO BAS BSAM GTAN, DE SANGS RGYAS DON DU
GNYER BA RNAMS KYIS BSAM PAR BYA BA'I 'OS YIN PAS BSAM BYA,
,GNYIS

MED RTOGS PAS BLO DANG LDAN PA'I MCHOG GO, ,DE YANG MKHYEN TSAD
NI, CHOS SPYI DANG RANG GI MTSAN NYID MA 'DRES PAR SO SOR RANG
GIS RIG PA'O, ,DE LA MA ZHEN PA NI MI G-YO BA'O, ,DE LTA BU NI
SKU THAMS CAD KYI MCHOG TU GYUR PA STE, SKU'I BYE BRAG GZHAN
'BYUNG BA'I DNGOS PO LA DE THOB DGOS PAS

DANG PO, ,DE'I YON TAN GYI KHYAD PAR SKU GSUM DU SNANG BA'O, ,DE
LAS SKU DANG YE SHES KYI BYE BRAG JI LTAR 'BYUNG ZHE NA, ,SANGS
RGYAS SKU LNGA'I BDAG NYID CAN ,KHYAB BDAG YE SHES LNGA YI BDAG
,SANGS RGYAS LNGA BDAG COD PAN CAN, ,SPYAN LNGA CHAGS PA MED PA
'CHANG, ,SANGS RGYAS

THAMS CAD SKYED PA PO, ,SANGS RGYAS SRAS PO DAM PA'I MCHOG ,CES
SMOS TE, SKU LNGA NI CHOS KYI SKU DANG, LONGS SPYOD RDZOGS PA'I
SKU DANG, SBRUL PA'I SKU DANG, RDO RJE LTA BU'I SKU DANG, MNGON
PAR BYANG CHUB PA'I SKU'O, ,KHYAB BDAG NI CHOS KYI DBYINGS KYIS
SNOD BCUD KUN LA KHYAB PA'O, ,

@16B YE SHES LNGA NI SLAD DU BSHAD ZIN TO, ,SANGS RGYAS NI RNAM
PAR SNANG MDZAD LA SOGS PA LNGA'O, ,YE SHES LNGA LAS SANGS RGYAS
LNGAS BRGYAN PA COD PAN CAN ZHES BYA'O, ,SPYAN LNGA NI SHA'I
SPYAN DANG, LHA'I SPYAN DANG, SHES RAB KYI SPYAN DANG, CHOS KYI
SPYAN DANG, SANGS RGYAS KYI SPYAN NO, ,DE RNAMS

LA THOGS CHAGS MED PAS MNGA' BA'O, ,BYANG CHUB KYI SEMS DE KHO NA
NYID RTOGS NAS SANGS RGYAS THAMS CAD SKYED PA'I YUM DU 'GYUR
ZHING, SA LA GNAS PA'I BYANG CHUB SEMS DPA' RNAMS NI SANGS RGYAS
KYI SRAS SO, ,'O NA NYAN THOS RNAMS SRAS DAM PA MIN PA CI'I PHYIR
ZHE NA, DPER NA,

'KHOR LOS SGYUR BA'I RGYAL PO LA SRAS STONG YOD KYANG, MTSAN DANG
LDAN PA GCIG SRAS KYI DAM PAR 'DZIN PA DE BZHIN DU, NYAN THOS
DANG RANG RGYAL SHES RAB DANG SNYING RJE CHUNG BAS SANGS RGYAS
KYI RIGS 'DZIN CING MDZAD PA SGRUB MI NUS PAS SRAS KYI DAM PA MA
YIN NO, ,BYANG CHUB SEMS DPA' NI

SNYING RJE DANG SHES RAB CHE BAS SANGS RGYAS KYI RIGS 'DZIN CING
MDZAD PA SGRUB PAS SRAS PO DAM PA'O, ,GNAS SKABS SU BYANG CHUB
SEMS DPA'I GZUGS SU RJE BTZUN NYID BZHUGS NAS 'GRO BA'I DON MDZAD
PAS DE SKAD CES BYA'O, ,DE'I MDZAD PA CI ZHE NA, SHES PA SRID
'BYUNG SKYE GNAS MED, ,CHOS

LAS BYUNG BA SRID PA SEL, ,GCIG TU SRA MKHREGS RDO RJE'I BDAG
,SKYES MA THAG TU 'GRO BA'I BDAG ,CES SMOS TE, DE KHO NA SHES PAS
SRID PA LAS 'BYUNG STE, 'KHOR BAR SKYE BA'I GNAS MED DO, ,CHOS
KYI SKU RTOGS PA LAS YE SHES 'BYUNG STE, DE SRID PA'I RGYU LAS
DANG NYON MONGS PA

SEL LO, ,GANG GIS SEL NA YE SHES DRUG RO GCIG PA, GNYEN PO MED
PA, DBYER MED PA DES SEL LO, ,DUS NAM SEL NA SKYES MA THAG TU'O,
,YE SHES LNGA'I TSUL GYIS GZHAN GYIS MA RIG PA JI LTAR SEL NA,
,NAM MKHA' LAS BYUNG RANG BYUNG BA, ,SHES RAB YE SHES ME'O CHE,
,'OD CHEN RNAM

PAR SNANG BAR BYED, ,YE SHES SKAR MA LAM ME BA, ,'GRO BA'I MAR ME
YE SHES SGRON, ,ZHES SMOS TE, CHOS KYI DBYINGS NAM MKHA' DANG
'DRA BA LAS YON TAN 'GAG PA MED PA 'BYUNG BAS CHOS KYI DBYINGS
KYI YE SHES SO, ,DE'I DON SHES RAB DAM BA RTOGS TE, GSAL LA RTOG
PA MED PA'I YE

@17A *, ,SHES KYI MES 'JOMS TE, ME YIS RTZI SDUR BSREG PA LTA BU
NI ME LONG LTA BU'I YE SHES SO, ,CHOS THAMS CAD MNYAM PAR RTOGS
PA'I YE SHES KYI 'OD CHEN PO 'BAR BAS GDUL BYA LA CHE BA'I YON
TAN SNA TSOGS SNANG BAR BYED PAS MNYAM PA NYID KYI YE SHES SO,
,SO SOR RTOG,

PA'I YE SHES SPRIN MED PA'I NAM MKHA' LA SKAR MA'I TSOGS MA 'DRES
PAR GSAL BA LTAR CHOS THAMS CAD KYI MTSAN NYID MA 'DRES PAR RTOGS
PAS SO SOR RTOG PA'I YE SHES SO, ,BYA BA GRUB PA'I YE SHES MAR ME
LTA BUS 'GRO BA'I MA RIG PA'I MUN PA SEL ZHING, 'DOD PA'I DON
YONGS SU RDZOGS

PAR MDZAD PAS BYA BA GRUB PA'I YE SHES SO, ,KHYAD PAR GSANG
SNGAGS KYI SGO NAS BSTAN PA'I PHYIR, ,GZI BRJID CHEN PO 'OD GSAL
BA, ,SNGAGS MCHOG MNGA' BDAG RIG SNGAGS RGYAL, ,GSANG SNGAGS
RGYAL BO DON CHEN BYED, ,GTZUG TOR CHEN PO RMAD BYUNG GTZUG ,CES
SMOS TE,

GZHAN ZIL GYIS GNON PA'I GZI BRJID KYI PHUNG PO CHEN PO MNGA'
ZHING, NANG NA YE SHES LNGA GSAL BA'I RTAGS SU PHYI ROL DU 'OD
KHA DOG LNGA GSAL BA'O, ,SNGAGS KYI MCHOG TU GYUR PAS GSANG
SNGAGS RIG SNGAGS YIN LA DE'I MNGA' BDAG GO, ,RIG SNGAGS KYI
RGYAL PO NI SHES RAB DANG YE SHES

YIN LA, GSANG SNGAGS KYI RGYAL PO NI THABS DANG SHES RAB KHYAD
PAR CAN YIN PAS, SKAL BA DAD SKAL BAR LDAN PA LA DE GNYIS KYI SGO
NAS DON BYED PA'O, ,DE NI RMAD DU BYUNG BA'I CHOS YIN PAS GTZUG
TOR LTAR KUN GYI SPYI GTZUG TU BKUR BAR 'OS PA'O, ,DE TZAM DU MA
ZAD DE 'KHRUL BA SNA TSOGS SU

'BYUNG BA NI, NAM MKHA'I BDAG PO SNA TSOGS STON, ,SANGS RGYAS KUN
GYI SKU YI MCHOG ,'GRO KUN DGA' BA'I MIG DANG LDAN, ,SNA TSOGS
GZUGS CAN SKYED PA PO, ,ZHES SMOS TE, ZAB PA RANG GI DON NAM
MKHA' LTA BU LAS RGYA CHE BA GZHAN GYI DON SNA TSOGS STON PA'O,
,SKU'I MCHOG TU

GYUR PA NI DRUG POR GCIG PA'O, ,DES 'GRO BA'I DON LA GZIGS TE JI
LTAR DGA' BA'I GZUGS SNA TSOGS SU SPRUL NAS DON MDZAD PA'O, ,MDOR
NA BYANG CHUB KYI SEMS SNA TSOGS SU SPRUL NAS DON MDZAD PA'O,
,MDOR NA BYANG CHUB KYI SEMS GZUGS SNA TSOGS SU SHAR BAR STON TO, ,

@17B DE NYID DON DANG LDAN PAS GZHAN GYIS BKUR BA'I 'OS SU GYUR
BA'I PHYIR, ,DRANG SRONG CHE DGUS MCHOD CING BRJOD, ,RIGS GSUM
'CHANG BA GSANG SNGAGS 'CHANG, ,DAM TSIG CHEN PO GSANG SNGAGS
'DZIN, ,GTZO BO DKON MCHOG GSUM 'DZIN PA, ,ZHES PA STE, DRANG
SRONG NI SPYIR RIG PA

SGRUB PA RNAMS LA BYA, DRANG SRONG CHEN PO NI BCOM LDAN 'DAS TE
RANG YANG DRANG PO'I LAM DU ZHUGS PA LA, GZHAN YANG DRANG PO'I
LAM DU SONG BA'I PHYIR RO, ,DES KYANG RJE BTZUN NYID LA MCHOD PA
DANG, YON TAN BRJOD CING BSTOD PA'I GNAS SU GYUR PA'O, ,DE CI
'CHAD NA, SKU DE BZHIN GSHEGS

PA'I RIGS DANG, GSUNG PADMA'I RIGS DANG, THUGS RDO RJE'I RIGS
GSUM 'CHANG ZHING THABS DANG SHES RAB KHYAD PAR CAN 'CHANG BAS
NA, GSANG SNGAGS 'CHANG BA STE, DON LAS MI 'DA' BAS NA, DAM TSIG
CHEN PO GSANG SNGAGS KYI SGO NAS GDUL BYA RJES SU 'DZIN TE, RTZA
BA BYANG CHUB KYI

SEMS TE CHOS THAMS CAD KYI MCHOG TU GYUR PAS GTZO BO'O, ,DES DKON
MCHOG GSUM GYI TSUL 'DZIN CING, GZHAN YANG 'DZIN DU 'JUG PAR
MDZAD DO, ,DE YANG RGYA CHE BA'I DKON MCHOG NI SPYI DANG MTHUN,
ZAB PA'I DBANG DU BYAS NAS BYANG CHUB KYI SEMS GNYIS SU MED PAS
SANGS RGYAS

DKON MCHOG ,DE'I DON RTOGS PA NI CHOS DKON MCHOG GO, ,RJES SU
SGRUB PA NI DGE 'DUN DKON MCHOG GO, ,CHOS KYI SGO MO JI SNYED PA
YANG THEG PA GSUM DU 'DUS TE, GDUL BYA RJES SU GZUNG BA'I PHYIR,
,THEG PA MCHOG GSUM STON PA'O, ,DON YOD ZHAGS PA RNAM PAR RGYAL,
,'DZIN

PA CHEN PO RDO RJE ZHAGS, ,RDO RJE LCAGS KYU ZHAGS PA CHE, ,ZHES
PA SMOS TE, NYAN THOS DANG, RANG RGYAL BA DANG, THEG PA CHEN PO
GSUM GANG ZAG GI BLO DANG SBYAR NAS GANG MOS PA LA STON PAR BYED
DE, DES 'GRO BA'I DON YOD PAR MDZAD DO, ,'KHOR BA LAS RGYAL BAR
BYED DO, ,THUGS RJE'I

ZHAGS PAS GDUL BYA RJES SU 'DZIN PAS DE YANG RGYU CI LAS 'BYUNG
NA, CHOS KYI SKU RDO RJE LTA BU RTOGS PA LAS 'BYUNG NGO, ,DE
YANG, ,STONG NYID CHOS SKUR RTOGS PA'I RTAGS, ,BYAMS DANG SNYING
RJES RAB TU 'PHEL, ,ZHES PA LTA BU'O, ,THUGS RJES GDUL BYA RJES
SU 'DZIN PAS

@18A *, ,LCAGS KYU DANG 'DRA, NYON MONGS PA RNAMS 'CHING BAS
ZHAGS PA DANG 'DRA, DE NYID LA YANG MA ZHEN PAS CHE ZHES BYA'O,
,DA NI ME LONG LTA BU'I YE SHES KYI SGO NAS 'JAM DPAL YE SHES
SEMS DPA'I MTSAN BSTAN PA'I PHYIR, RDO RJE 'JIGS BYED 'JIGS PAR
BYED, ,CES BYA BA

LA SOGS PA SMOS TE, 'DIR KHRO BO GSHIN RJE GSHED KYI MING BSTAN
TE, DE YANG RDO RJE'I RIGS YIN PAS RDO RJE'O, ,SHIN TU 'JIGS PAR
BYED PA'I CHA BYAD DU BSTAN NAS, MA H'A DE BA LA SOGS PA DANG,
LAS KYI GSHIN RJE RNAMS ZHI BAS MI 'DUL BA DE DAG 'JIGS SHING
SKRAG PAR BYED PAS 'DUL

BA'O; ,KHRO BO'I RGYAL PO GDONG DRUG 'JIGS, ,MIG DRUG LAG DRUG
STOBS DANG LDAN, ,KENG RUS MCHE BA GTZIGS PA PO, ,ZHES PA 'DIS
YON TAN RTAGS KYI PHYAG RGYA BSTAN TE, KHRO BO NI GSOD PA DANG
SKROD PA LA SOGS PA DRAG PO'I CHA BYAD DU STON TE, DE YANG, ,GSOD
DANG SKROD DANG DRAG POR

STON; ,'DI NI KHRO BO'I DON DU BRJOD, ,CES PA LTA BU'O, ,DE'I
NANG DU ME LONG LTA BU'I YE SHES KYIS NYON MONGS PA ZHE SDANG LA
SOGS PA BCOM PA'I RTAGS SO, ,DE NI KHRO BO RNAMS KYI NANG NA GTZO
BOR GYUR PAS RGYAL PO'O, ,DE YANG RIGS DRUG DANG LDAN PA'I RTAGS
SU GDONG DRUG GO, ,DE YE SHES

DRUG DANG LDAN PA'I RTAGS SU MIG DRUG GO, ,PHA ROL TU PHYIN PA
DRUG DANG LDAN PA'I RTAGS SU LAG PA DRUG GO, ,GDUG PA 'JOMS PAR
BYED PA'I STOBS DANG LDAN PA'O, ,MI MGO SKAM RLON GYIS BRGYAN PAS
KENG RUS SO, ,NGES PAR 'BYED PA'I SHES RAB RNON POS NYON MONGS PA
'JOMS SHING,

GDUG PA CAN 'DUL BA'I RTAGS SU MCHE BA GCIG PA'O, ,HA LA HA LA
GDONG BRGYA PA, ,ZHES PA 'DIS 'JIGS BYED CHEN PO'I RGYAN BSTAN
TE, HA LA NI DUG STE, DUG BZHI DANG LDAN PA'I SPRUL GYIS LUS DANG
YAN LAG BRGYAN PA'O, ,GSHIN RJE GSHED PO BGEGS KYI RGYAL, ,RDO
RJE SHUGS

CAN 'JIGS BYED PA, ,ZHES PA 'DIS NI SKU'I PHRIN LAS BSTAN TE, 'DI
LAS KYI GSHIN RJE RNAMS 'DUL BA'I GSHED DU GYUR PA STE, BGEGS KYI
RGYAL PO BYIN YA KA DANG, TSOGS BDAG GLANG SNA LA SOGS PA RNAMS
'DUL BAR BYED PAS RGYAL PO'O, ,RDO RJE LTAR PHRIN LAS THOGS PA
MED PAR

@18B MDZAD PA'I SHUGS CHEN PO DANG LDAN PA'I SGO NAS GDUG PA CAN
RNAMS 'JIGS SHING SKRAG PAR MDZAD PA'O, ,RDO RJE'I GRAGS PA'I
KHYAD PAR JI TZAM ZHE NA, ,RDO RJE GRAGS PA RDO RJE SNYING, ,ZHES
SMOS TE, CHOS THAMS CAD RDO RJE LTAR DBYER MI PHYED CING, 'JIG
RTEN GSUM DU GRAGS PA'I KHYAD PAR DANG LDAN PA'O,,

DBYER MI PHYED PA RDO RJE LTA BU STE, CHOS THAMS CAD KYI 'PHRO
BAR GYUR PA'I GZHIR GYUR PAS KYANG SNYING PO, RDO RJE LTA BU
THUGS KYI RIGS YIN PAS KYANG RDO RJE'I SNYING, RTAGS KHRO BO
RNAMS KYI THUGS KAR BZHAG PAS KYANG RDO RJE'I SNYING PO, ,SKU
DE'I YON TAN BSTAN PA NI, ,SGYU 'PHRUL RDO RJE GSUS PO CHE, ,

ZHES SMOS TE, SGYU MA LTA BU'I SPRUL PA SNA TSOGS SU SPRUL ZHING,
RDO RJE LTA BU'I SKU DE YANG NANG DU CHE BA'I YON TAN THAMS CAD
KYIS GANG BA'I RTAGS SU GSUS KHYIM CHE BA'O, ,DE'I RGYU CI ZHE
NA, RDO RJE LAS SKYES RDO RJE'I BDAG ,CES PA SMOS TE, DE'I RGYU
NI CHOS SKU RDO RJE LTA BU RTOGS PA LAS SKYES TE, RIGS

THAMS CAD KYI GTZO BOR GYUR PAS BDAG PO'O, ,DE'I DPE NI, ,RDO RJE
SNYING PO MKHA' 'DRA BA, ,ZHES SMOS TE, DNGOS PO MED PA DANG, KUN
LA KHYAB PA DANG, CHO 'PHRUL MI 'GAG PA'I PHYIR NAM MKHA'O, ,'O
NA MTSAN MA CAN DU MI 'GYUR RAM ZHE NA, ,MI G-YO RAL PA GCIG GIS
BSGYINGS, ,

GLANG CHEN KO RLON GOS SU GYON, ,ZHES PA 'DIS YON TAN GYI RGYAN
BSTAN TE MTSAN MA'I RNAM PAR RTOG PA MI G-YO ZHING, GNYIS SU MED
PAR RTOGS PA'I RTAGS RAL PA'I THOR TSUGS GCIG TU BCINGS PA'O,
,THEG PA MCHOG DANG LDAN PA'I RTAGS SU GLANG PO CHE'I KO RLON GOS
SU GYON PA'O, ,KHRO BO'I

GSUNG JI LTA BU ZHE NA, ,DRAG CHEN HA HA ZHES SGROGS PA, ,HI HI
ZHES SGROGS 'JIGS BAR BYED, ,GAD MO CHEN MO GANG RGYANGS CAN,
,RDO RJE GAD MO CHER SGROGS PA, ,ZHES SMOS TE, 'GRO BA'I DON
MDZAD PA LA DGYES PAS HA HA ZHES PA'I SGRA SGROGS SHING, HI HI
ZHES PA'I SGRAS MA RUNGS PA RNAMS

'JIGS SHING BRGYAL BAR BYED PA'I GAD MO CHE BAR SGROGS TE, RDO
RJE DANG 'DRA BAR GZHAN GYIS BAR DU MI CHOD PAR SHIN TU RGYA CHE
BA STE, 'JIG RTEN GSUM NA THOS PAR SGROGS PA'O, ,'O NA THUGS KYI
RANG BZHIN JI LTA BU LAGS SHE NA, RDO RJE SEMS DPA' SEMS DPA'
CHE, ,RDO RJE RGYAL

@19A *, ,PO BDE BA CHE, ,RDO RJE DRAG PO DGA' BA CHE, ,RDO RJE
H'Um STE H'Um ZHES SGROGS, ,ZHES SMOS TE, RDO RJE LTAR MI PHYED
PA'I THUGS YE SHES CHEN PO, CHOS KYI DBYINGS LA SEMS PA DANG,
THUGS RJES 'GRO BA'I DON LA SEMS PA'O, ,DE'I GONG NA GZHAN MED
PAS RGYAL PO'O, ,ZAG

PA MED PA'I BDE BA CHEN PO MNGA' ZHING, GDUG PA CAN 'JOMS PA'I
THUGS MNGA' BAS DRAG PO'O, ,DES SEMS CAN RNAMS KYI DGA' BA CHEN
PO SKYED PAR MDZAD DO, ,RDO RJE LTA BU THUGS SU CHUD PA'I SGO
NAS, H'Um H'Um ZHES PA'I SGRA BSGRAGS NAS, GDUG PA CAN TSAR GCOD
PAR MDZAD

DO; ,KHRO BO DE LAS CI MDZAD CE NA, MTSON DU RDO RJE MDA' THOGS
PA, ,RDO RJE RAL GRIS MA LUS GCOD, ,RDO RJE KUN 'CHANG RDO RJE
CAN, ,RDO RJE GCIG BU G-YUL SEL BA, ,ZHES SMOS TE, PHYAG MTSAN
RDO RJE LTAR NYON MONGS PA 'BIGS PA'I THABS SHES RAB KYI MDA'
GZHU DANG, RNAM PAR

RTOG PA GCOD PAR BYED PA'I, SHES RAB KYI RAL GRI THOGS PA DANG,
DUG LNGA CHOMS PA'I RTAGS RDO RJE 'CHANG BA DANG, RDO RJE LTAR
GZHAN 'JOMS PAR BYED PA'I MTHU DANG LDAN PAS RDO RJE CAN ZHES
BYA'O, ,DE YANG RDO RJE LTA BU GNYIS SU MED PA'I YE SHES KYIS
BDUD BZHI DANG GDUG PA CAN 'JOMS

SHING G-YUL DO ZLOG PAR BYED DO, ,RGYAN GYI SGO NAS KHYAD PAR GYI
YON TAN BSTAN PA NI, ,RDO RJE 'BAR BA MIG MI BZAD, ,SGRA YANG RDO
RJE 'BAR BA STE, ,RDO RJE 'BEBS PA 'BEBS PA CHE, ,MIG BRGYA BA
STE RDO RJE'I MIG ,LUS NI RDO RJE'I BA SPU CAN, ,RDO RJE'I SPU NI
GCIG PU LUS, ,SEN MO SKYES

BA RDO RJE RTZE, ,RDO RJE SNYING PO PAGS PA MKHREGS, ,RDO RJE
PHRENG THOGS DPAL DANG LDAN, ,RDO RJE RGYAN GYIS BRGYAN PA STE,
,ZHES SMOS TE, RDO RJE 'BAR BA LTA BU'I DRAG PO'I SPYAN SHIN TU
MI BZAD PAR 'JIGS PA MNGA' ZHING DBU SKRA YANG RDO RJE'I SKRA'O,
,GZHAN GYI RGYUD LA YANG SKU GSUNG THUGS RDO RJE LTA BU'I

YE SHES 'BEBS PAR MDZAD LA MIG BRGYA PA ZHES PA NI MTSON PA TZAM
STE, THAMS CAD DU MA 'GAGS PA SHES RAB KYI SPYAN DBYER MI PHYED
BA DANG LDAN PA'O, ,LUS LA RDO RJE'I BA SPU DNGOS SU 'KHYIL BA
MNGA' ZHING, RDO RJE'I SPU DE GNYIS SU MED PA'I LUS LA BRGYAN
PA'O, ,GDUG PA CAN

@19B 'DUL BA'I RTAGS DANG, RIGS LNGA YE SHES LNGA DBYER MI PHYED
PA'I RTAGS SU SOR MO'I RTZE MOR RDO RJE SKYES PA'O, ,THAMS CAD
GNYIS MED DU BSDUS PA'I RTAGS SU, RDO RJE'I PAGS PA SRA LA 'THAS
PA MNGA' BA'O, ,RDO RJE'I PHRENG BA THOGS NAS GZHAN DON MDZAD PAS
DPAL DANG LDAN PA'O, ,

CHE BA'I YON TAN PHRENG BA BRGYUS PA LTAR RGYUN MI 'CHAD PA DANG
LDAN PA'I RTAGS SO, ,DE LTAR KHYAD PAR GYI RGYAN RDO RJES BRGYAN
PA'I SGO NAS CHE BA'I YON TAN RNAMS BSTAN PA YIN TE, ,THUGS RDO
RJE'I RIGS YIN PA'I PHYIR RO, ,'O NA GSUNG GI SGO NAS 'GRO BA
'DREN PA'I YON TAN GANG ZHE NA, GAD

RGYANGS HA HA NGES PAR SGROGS, ,YI GE DRUG PA RDO RJE'I SGRA,
,'JAM DBYANGS CHEN PO SGRA CHE BA, ,'JIG RTEN GSUM NA SGRA GCIG
PA, ,NAM MKHA'I MTHA' LA SGRA SGROGS PA, ,SGRA DANG LDAN PA RNAMS
KYI MCHOG ,CES SMOS TE, 'GRO BA'I DON MDZAD PA LA DGYES PA'I SGRA
HA HA ZHES SGROGS SHING,

YI GE DRUG PA NI RGYAS PAR YI GE DRUG PA'I SNGAGS, DE LAS BSDU NA
B'A G'I SHVA RI'I 'BRU DRUG PA'O, ,DE GNYIS NI GSANG SNGAGS RDO
RJE'I THEG PA'I SGRA'O, ,LAS 'PHRO CAN RNAMS LA SNYAN CING YID DU
'ONG BAS 'JAM DBYANGS SO, ,DON CHEN PO STON PA'I SGRA YIN PAS CHE
BAS SO, ,DE GANG DU SGROGS

NI 'JIG RTEN GSUM DU'O, ,GNYIS MED STON PA'I SGRA YIN PAS GCIG
GO, ,YANG JI SNYED CIG BSGRAGS KYANG 'GRO BA 'DREN PAR GCIG PA'O,
,SGRA DE LA 'GRAN ZLA MED PAS KYANG SGRA GCIG PA'O, ,DE JI TZAM
DU SGROGS SHE NA, NAM MKHA' KHYAB PAR SGROGS PA'O, ,SGRA RNAMS
KYI NANG NA

CHOS KYI SGRA 'DI MCHOG TU GYUR PA STE DON CHEN PO LA SBYOR BA'I
PHYIR RO, ,SO SOR RTOG PA'I YE SHES KYI SGO NAS 'JAM DPAL YE SHES
SEMS DPA'I MTSAN BSTAN PA'I PHYIR, ,YANG DAG BDAG MED DE BZHIN
NYID, ,YANG DAG MTHA' STE YI GE MED, ,CES PA LA SOGS PA SMOS TE,
DE LA GSUNG

GI RGYU NI YANG DAG PA BDAG MED DE BZHIN NYID DO, ,GSUNG GI CHE
BA NI, STONG NYID SMRA BA'I KHYU MCHOG STE, ,ZAB CING RGYA CHE
SGRA SGROGS PA, ,CHOS KYI DUNG STE SGRA CHEN LDAN, ,CHOS KYI
GAnd'I SGRA BO CHE, ,MI GNAS MYA NGAN 'DAS PA'O, ,PHYOGS BCU CHOS
KYI RNGA BO CHE, ,ZHES SMOS TE, CHOS

@20A *, ,THAMS CAD STONG PA NYID DU SMRA BA NI SMRA BA THAMS CAD
KYI GTZO BO YIN PAS KHYU MCHOG STE, DPER NA, GLANG PO CHE'I PHRU
GU PHA MA SHI NAS SENG GES NU MA BSNUN NAS GSOS PA LA KHYU MCHOG
ZER TE, DES KHYUS 'GRO ZIL GYIS GNON TE DE DANG 'DRA BA'I PHYIR
RO, ,CI'I MCHOG YIN

NA; ZAB PA DANG RGYA CHE BA'I CHOS KYI SGRA SGROGS PA'I PHYIR RO,
,CHOS 'BYUNG BA'I SNGA LTAS NI, CHOS KYI DUNG LTA BU'I SGRA CHEN
POS BDUD BTUL NAS, CHOS KYI GAnd'I LTA BU'I SGRA CHEN POS 'KHOR
BSDUS NAS, MTHA' GNYIS LA MI GNAS PA'I MYA NGAN LAS 'DAS PA'I
CHOS STON PA STE, DE YANG SHES

PAS SRID LA MI GNAS DANG, ,SNYING RJES ZHI LA MI GNAS SHING,
,ZHES PA LTA BU'O, ,RGYA JI TZAM CHE ZHE NA, PHYOGS BCU THAMS CAD
DU KHYAB PAR BYED PA'O, ,GANG GIS SHE NA, CHOS KYI SGRA CHEN PO
RNGA BO CHE DANG 'DRA BA SGROGS PA'O, ,DE LA KUN 'BYUNG BA'I GZHI
GANG ZHE NA, GZUGS MED

GZUGS BZANG DAM PA STA, ,SNA TSOGS GZUGS CAN YID LAS SKYES,
,GZUGS RNAMS THAMS CAD SNANG BA'I DPAL, ,GZUGS BRNYAN MA LUS
'CHANG BA PO, ,ZHES SMOS TE, CHOS SKU LA NGO BO NYID MA GRUB PAS
GZUGS MED PA'O, ,DE'I BYIN GYI RLABS LAS LONGS SPYOD RDZOGS

PA'I SKU MTSAN DANG DPE BYAD KYIS BRGYAN PA, GZUGS BZANG BA'I DAM
PA'O, ,SPRUL SKU SNA TSOGS GZUGS CAN DE YID YE SHES SU GROL BA
LAS SKYES ZHES PA DANG, YANG SPRUL SKU SNA TSOGS GZUGS CAN GYI
YID LA JI LTAR 'DOD PA LTAR SKYES ZHES BSHAD DO, ,RJE BTZUN DE
NYID NYAN

THOS DANG, RANG RGYAL BA DANG, BYANG CHUB SEMS DPA' DANG, TSANGS
BA DANG, KHYAB 'JUG LA SOGS PA'I GZUGS BRNYAN MA LUS PAR SNANG
NAS DON MDZAD PA'O, ,SKU DE'I CHE BA JI LTA BU ZHE NA, MTSUNGS PA
MED CING CHE BAR GRAGS, ,KHAMS GSUM DBANG PHYUG CHEN PO STE,

'PHAGS LAM SHIN TU MTHO LA GNAS, ,DAR BA CHEN PO CHOS KYI TOG
,CES SMOS TE, TSOGS GNYIS YONGS SU RDZOGS PA'I DBANG GIS GNYEN PO
GANG GIS KYANG MI TSUGS TE, BDUD DANG MU STEGS LA SOGS PA GANG
GIS KYANG ZIL GYIS MI NON PAS NA CHE BAR GRAGS SO, ,DE YANG

@20B 'PHAGS PA'I LAM LAS MTHO BAR GYUR PAS GNYIS SU MED PA'I YE
SHES LA GNAS PA'O, ,CHOS KYI PHUNG PO BRGYAD KHRI BZHI STONG
MKHYEN PAS DAR BA CHEN PO'I CHOS SO, ,GNYIS SU MED PA NI RAB RTZE
MO'I TOG CES BYA'O, ,DE GDUL BYA LA JI LTAR MOS PAR SNANG BA NI,
'JIG RTEN GSUM NA GZHON

LUS GCIG ,GNAS BRTAN RGAN PO SKYE DGU'I BDAG ,SUM CU RTZA GNYIS
MTSAN 'TSANG BA, ,SDU GU 'JIG RTEN GSUM NA MDZES, ,ZHES SMOS TE,
BYANG CHUB SEMS DPAS 'DUL BA RNAMS LA BGRES RGUD MI MNGA' STE
RTAG TU BYIS PA LO BRGYAD LON PA LTA BU GZHAN GYI YID 'PHROG PAR
BYED PA LTA

BUS DON MDZAD PA'O, ,NYAN THOS KYIS 'DUL BA RNAMS LA GNAS BRTAN
RAB 'BYOR LTA BUR SPRUL, RANG RGYAL BAS 'DUL BA RNAMS LA RANG
RGYAL RGAN PO RDZU 'PHRUL CHER STON PA LTA BUR SPRUL, SNA TSOGS
KYIS 'DUL BA LA SKYED DGU'I BDAG POR SPRUL NAS DON MDZAD DE, DE
LA SKYE BA DGU NI

NYAN THOS DANG, RANG RGYAL BA DANG, THEG PA CHEN PO DANG GSUM,
DE'I KHAR 'GRO BA RIGS DRUG GI GNAS SU SPRUL SKU THUB PA DRUG GIS
DON MDZAD PA DANG, DGU LA BYA'O, ,DE LA MTSAN SUM CU RTZA GNYIS
NI THUN MONG DU BSTAN TO, ,PHYAG DANG ZHABS 'KHOR LO'I MTSAN DANG
LDAN PA NYID DANG, ZHABS

RUS SBAL BZHIN DU GNAS PA DANG, PHYAG DANG ZHABS KYI SOR MO 'BREL
BA DANG, PHYAG DANG ZHABS GZHON ZHING 'JAM PA DANG, BDUN MTHO BA
DANG, PHYAG GI SOR MO RING BA DANG, RTING PA YANGS PA DANG, SKU
CHE ZHING DRANG BA DANG, 'BUR MI MNGON PA DANG, SKU'I SPU GYEN DU
'KHYIL BA DANG,

BYIN PA RI DAGS AE NA YA LTA BU DANG, PHYAG RING ZHING MDZES PA
DANG, MDOMS KYI SBA BA SBUBS SU NUB PA DANG, SKU MDOG GSER LTA BU
DANG, PAGS PA 'JAM PA DANG, SPU RE RE NAS G-YAS PHYOGS SU 'KHYIL
BA DANG, ZHAL MDZOD SPUS BRGYAN PA DANG, RO STOD SENG GE 'DRA BA
DANG,

DPUNG MGO ZLUM PA DANG, THAL GONG RGYAS PA DANG, RO BRO BA'I
MCHOG MKHYEN PA DANG, SHING N+YA GRO DHA LTAR CHU ZHENG GAB PA
DANG, DBU GTZUG TOR DANG LDAN PA DANG, LJAGS RING BA DANG, GSUNG
TSANGS PA'I DBYANGS LTA BU DANG, 'GRAM PA SENG GE'I 'DRA BA DANG,
TSEMS DKAR BA DANG,

@21A *, ,TSEMS MNYAM PA DANG, TSOMS THAGS BZANG BA DANG, TSOMS
BZHI BCU MDA' BA DANG, SPYAN MTHON MTHING DU GNAS PA DANG, SPYAN
RDZI BA'I RDI MA LTA BU'O, ,KHYAD PAR GYI DBANG DU BYAS NA, DPAL
RNAM PAR SNANG MDZAD LA RGYU'I SEMS DPA' BCU DRUG 'BRAS BU'I SEMS

DBA' BCU DRUG GIS BRGYAN PA LA BSHAD DO, ,DE LTAR 'JIG RTEN GSUM
NA SHIN TU SDUG CING YID DU 'ONG LA, BLTA BAS CHO GA MI SHES PA
'DUN PA SKYES BU'I GNAS SU GYUR PA'O, ,DES 'JIG RTEN PA JI LTAR
SKYOB CE NA, ,'JIG RTEN SHES LEGS SLOB DPON TE, ,'JIG RTEN SLOB
DPON

'JIGS PA MED, ,MGON SKYOB 'JIG RTEN YID GCUGS PA, ,SKYABS DANG
SKYOB PA BLA NA MED, ,CES SMOS TE, 'JIG RTEN PA'I SMAN DANG BZO
LA SOGS PA YANG RJE BTZUN NYID KYIS BSLABS PA YIN LA, LOG PA'I
LAM LAS ZLOG CING DAM PA'I LAM STON PA'I SLOB DPON YANG MDZAD
DO,,

THA SNYAD KYI RIGS PA DANG LDAN PAS GZHAN GYIS BRTZAD BCAD KYANG
'JIGS PA DANG BAG TSA BA MED PAR 'JIG RTEN SKYOB PA STE, JI LTAR
YID DANG MTHUN PAR SNGAR GYI YANG SKYOBS MDZAD LA, PHYIS KYANG
SKYOB STE BLA NA MED PA'I BYANG CHUB THOB PAR BYED DO, ,'O NA
THUGS KYI MKHYEN TSAD CI MNGA' ZHE NA,

NAM MKHA'I MTHA' LA LONGS SPYOD PA, ,THAMS CAD MKHYEN PA'I YE
SHES MTSO, ,ZHES PA, CHOS KYI SKU NAM MKHA'I MTHA' LTA BU LA
LONGS SPYOD CING RTOGS PAS SHES BYA JI LTA BA DANG JI SNYED PA
THAMS CAD MKHYEN PA'I YE SHES CHE BA'I YON TAN RGYA MTSO LTA BU
MDA' BA'O, ,DE'I BYED PA'I

LAS GANG ZHE NA, MA RIG SGO NGA'I SBUBS 'BYED PA, ,SRID PA'I DRA
BA 'JOMS PA PO, ,NYON MONGS MA LUS ZHI BYED PA, ,'KHOR BA'I RGYA
MTSO'I PHA ROL PHYIN, ,ZHES SMOS TE, GNYIS SU MED PA'I DON RTOGS
PAS MA RIG SGO NGA'I SHUN LPAGS 'DRA BA SBUBS PHYE NAS SRID PA'I
DRA BA LAS DANG NYON

MONGS PA DANG 'BREL BA RNAMS BCOM STE, NYON MONGS PA RTZA BA
LNGA'AM DRUG DANG, NYE BA'I NYON MONGS PA NYI SHU PO DANG, KUN
NAS NYON MONGS PA STE BRGYA DANG GSUM LTA BU ZHI NAS 'KHOR BA'I
RGYA MTSO'I PHA ROL PHYIN PA'O, ,DE RTOGS PA'I PHAN YON NI, ,YE
SHES DBANG BSKUR COD PAN

@21B CAN; ,RDZOGS PA'I SANGS RGYAS RGYAN DU THOGS, ,SDUG BSNGAL
GSUM GYI SDUG BSNGAL ZHI, ,GSUM SEL MTHA' YAS GROL GSUM THOB,
,SGRIB PA KUN LAS NGES PAR GROL, ,MKHA' LTAR MNYAM PA NYID LA
GNAS, ,NYON MONGS DRI MA KUN LAS 'DAS, ,ZHES SMOS TE, GNYIS

SU MED PA'I DON RTOGS PAS NYON MONGS PA LNGA MA SPANGS RANG SAR
GROL TE, YE SHES LNGAR SNANG BA STE, BUM PA LA SOGS PA'I DBANG LA
LTOS PA MA YIN TE, YE SHES GCIG RDZOGS KYI DBANG ZHES BYA'O,
,BZHI RIG PA GCIG LA SNANG TSUL YE SHES KYIS BRGYAN PA DE SHIN TU
MDZES PA'I

PHYIR COD PAN NO, ,DE YANG, ,SEMS KYIS CHOS LA DBANG THOB NA,
,RDZAS TSIG MTSAN MA'I DBANG RNAMS KUN, ,MA BSKUR KYANG NI THOB
PAR 'GYUR, ,ZHES PA LTA BU'O, ,YE SHES LNGA'I GZUGS BRNYAN SANGS
RGYAS LNGAR SHAR TE, GSAL ZHING MDZES PA'I PHYIR RGYAN ZHES
BYA'O, ,SDUG

BSNGAL NI GSUM DU 'DUS, ,DE LTAR RTOG PAS SDUG BSNGAL GYA SDUG
BSNGAL DANG, 'DU BYED KYI SDUG BSNGAL DANG, 'GYUR BA'I SDUG
BSNGAL DANG GSUM ZHI LA, NYON MONGS PA RNAMS KYANG DUG GSUM DU
'DUS TA, DES SEL ZHING SPONG NGO, ,DE GSUM BSAL NAS 'GRO BA MTHA'
YAS PA'I

DON BYAS NAS, GROL BA NYAN THOS DANG, RANG SANGS RGYAS DANG,
BYANG CHUB SEMS DPA' DANG GSUM THOB PAR BYED DO, ,KHYAD PAR DU
SKU GSUM LA BYA'O, ,DE YANG NYON MONGS PA'I SGRIB PA DANG, SHES
BYA'I SGRIB PA KUN LAS GROL NAS, NAM MKHA' LTA BU'I MNYAM PA NYID
LA GNAS TE,

DE PHAN TSOD NYON MONGS PA'I DRI MA LAS 'DAS PA'O, ,DE LTAR RTOGS
PA'I NGO BO CI ZHE NA, ,DUS GSUM DUS MED RTOG PA PO, ,SEMS CAN
KUN GYI GTZO BO CHE, ,YON TAN THOD CAN RNAMS KYI THOD, ,LUS KUN
LAS NI RNAM GROL BA, ,NAM MKHA'I LAM LA RAB GNAS PA, ,ZHES SMOS
TE, MNYAM PA NYID LA DUS GSUM

DU DBYER MED DE, DE YANG, 'DAS PA'I DE BZHIN NYID GANG MA 'ONGS
DE BZHIN NYID, ,DA LTAR DE BZHIN NYID 'DI THAMS CAD BYE BRAG MED,
,CES PA LTA BU'O, ,DE LTAR RTOGS PA NI SEMS CAN KUN LAS CHES
KHYAD PAR 'PHAGS PAS GTZO BO CHE'O, ,DE YANG, ,'JIG RTEN PA BAS
NYAN

@22A *, ,THOS YON TAN CHE LA, DE LAS KYANG RANG RGYAL BA, DE LAS
KYANG BYANG CHUB SEMS DPA', DE BAS KYANG DE BZHIN GSHEGS PA YON
TAN CHE BA RNAMS ZHES BYA'O, ,THOD NI YON TAN GYIS MDZES PAR
BRGYAN PA'O, ,DE LAS KYANG THOD LTAR MDZES SHING RAB TU GYUR PA
NI RJE BTZUN

NYID DO, ,DE LTAR 'GRO BA'I LUS KUN DU SKYE BA GROL NAS NAM MKHA'
LTA BU'I YE SHES LA GNAS SO, ,'O NA 'GRO BA'I DON JI LTAR MDZAD
NA, YID BZHIN NOR BU CHEN PO 'CHANG, ,KHYAB BDAG RIN CHEN KUN GYI
BDAG ,DPAG BSAM SHING CHEN RGYAS PA STE, ,BUM PA BZANG PO CHE
BA'I

MCHOG ,BYED PA SEMS CAN KUN DON BYED, ,PHAN 'DOGS SEMS CAN MNYES
GSHIN PA, ,ZHES SMOS TE, GZHAN DON 'BYUNG BA'I DPE YID BZHIN NOR
BU LA YANG CHOS BRGYAD DE, SEMS CAN GYI DGOS 'DOD 'BYUNG BA DANG,
DE YANG GSOL BA MA BTAB NA MI 'BYUNG BA DANG BTAB NA

'BYUNG BA DANG, DUS SU 'BYUNG BA DANG, JI LTAR 'TSAM PAR 'BYUNG
BA DANG, ZAD MI SHES PAR 'BYUNG BA DANG, RTOG PA MED PAR 'BYUNG
BA DANG, PHYIS LAN LA RE BA MED PA'O, ,DE DANG 'DRA BA'I YON TAN
RIN PO CHE LTA BU DES KUN LA KHYAB PA'I BDAG NYID DO, ,YANG DPAG
BSAM SHING DANG 'DRA

STE; DE LA YANG CHOS BCU STE, SNGA MA BRGYAD KYI KHAR BSIL BA
DANG, 'GRO BA NGAL SOS PA'I GNAS SU GYUR PA LTA BU DANG BCU'O,
,YANG BUM PA BZANG PO BSGRUB PA DANG 'DRA STE, DE LA CHOS BCU
STE, SNGA MA BRGYAD KYI KHAR, BSGRUBS NA 'BYUNG BA DANG, MA
BSGRUBS NA MI 'BYUNG BA DANG BCU'O, ,

DE YANG, ,BUM PA BZANG PO DANG NI DPAG BSAM SHING, ,YID BZHIN NOR
RNAMS SEMS DANG MI LDAN BAS, ,SEMS CAN RNAMS KYI DON NI 'BYUNG
'GYUR NA, ,THUGS RJE CHER MNGA' RGYAL BA SMOS CI DGOS, ,ZHES PA
LTA BU'O, ,DE LTAR BU GCIG PA'I MA LTAR PHAN 'DOGS PA'O, ,

DES GDUL BYA'I BSAM PA JI LTAR MKHYEN CE NA, BZANG NGAN SHES
SHING DUS SHES LA, ,KHYAB BDAG DAM SHES DAM TSIG LDAN, ,DUS SHES
SEMS CAN DBANG DON SHES, ,RNAM GROL GSUM LA MKHAS PA PO, ,YON TAN
LDAN ZHING YON TAN SHES, ,ZHES SMOS TE, LAS BZANG NGAN SHES

@22B SHING; DE'I 'BRAS BU DUS JI TZAM NA 'BYUNG SHES LA, THUGS
RJES KUN LA KHYAB PA'I BDAG PO GZHAN GYI TSIG KYANG SHES LA, RANG
YANG DE KHO NA LAS MI 'DA' BA'I DAM TSIG DANG LDAN PA'O, ,DON
MDZAD PA'I TSE 'DUL BA'I DUS TSOD SHES SHING SEMS CAN GYI DBANG
PO RAB 'BRING THA MA DANG,

DAD PA DANG BRTZON 'GRUS RAB 'BRING THA MA'I DON SHES PA'O, ,DE
YANG THAMS CAD MKHYEN PA'I YE SHES MNGA' BAS, NYAN THOS DANG,
RANG RGYAL BA DANG, THEG PA CHEN PO DANG RNAM GROL GSUM LA MKHAS
PA'O, ,SKU DANG YE SHES STOBS DANG MI 'JIGS PA LA SOGS PA'I YON
TAN DANG

RJE BTZUN NYID KYANG LDAN ZHING, NYAN THOS DANG, RANG RGYAL BA LA
SOGS PA'I RGYUD LA YOD PA'I YON TAN RNAMS KYANG SHES PA'O, ,DE
LTAR GYUR PA'I BKRA SHIS PA'I DAM PAR BSTAN PA'I PHYIR, ,CHOS
SHES BKRA SHIS BKRA SHIS 'BYUNG, ,BKRA SHIS KUN GYI BKRA SHIS PA,
,GRAGS PA'I BKRA SHIS

SNYAN GRAGS DGE, ,DBUGS 'BYIN CHEN PO DGA' STON CHE, ,DGA' CHEN
ROL MO CHEN PO STE, ,ZHES SMOS TE, DE LTAR CHOS KYI DON SHES PAS
TSE 'DIR YANG LEGS PA'I YON TAN KUN 'BYUNG PAS BKRA SHIS LA, PHYI
MAR YANG LEGS PA'I YON TAN KUN 'BYUNG BAS BKRA SHIS 'BYUNG NGO, ,

'JIG RTEN PA'I TSE RING BA DANG, NOR DANG RIGS RGYUD 'PHEL BA LA
SOGS PA BKRA SHIS PA RNAMS KYI NANG NA YANG BKRA SHIS DAM PA
'GYUR RO, ,KHAMS GSUM DU GRAGS SHING LEGS PA'I YON TAN 'BYUNG BAS
GRAGS PA'I BKRA SHIS SO, ,MI DGE BA LAS LOG NAS DGE BA SNA TSOGS
LA ZHUGS

PAS SNYAN GRAGS DGE BA'O, ,'GRO BA RNAMS THAR PA'I LAM DU DBUGS
'BYIN PAS KUN DGA' BA'I CHOS KYI STON MO CHEN PO MDZAD CING, ZAG
MED KYI BDE BA CHEN PO THOB PAS DGA' CHEN NO, ,'DOD PA'I YON TAN
MI SPONG BAS ROL MO CHEN PO ZHES BYA'O, ,DES 'GRO BA SKYOB PA'I
TSUL NI,

BKUR STI RIM GRO PHUN SUM TSOGS, ,MCHOG TU DGA' BA'I GRAGS BDAG
DPAL, ,MCHOG LDAN MCHOG SBYIN GTZO BO STE, ,SKYABS KYI DAM PA
SKYABS SU 'OS, ,'JIG RTEN DGRA STE RAB KYI MCHOG ,'JIGS PA MA LUS
SEL BA PO, ,ZHES SMOS TE, KUN GYIS BKUR BA DANG, RIM GROR

@23A *, ,BYA BA'I 'OS NI 'JIG RTEN PA DANG 'JIG RTEN LAS 'DAS
PA'I YON TAN PHUN SUM TSOGS PA THAMS CAD KYI GTER DU GYUR PA,
MCHOG TU 'GRO BA'I DON LA DGA' BA, KHAMS GSUM DU GRAGS SHING
TSOGS GNYIS RDZOGS PAS DPAL TE, YON TAN GYI SKAL PA MCHOG DANG
LDAN

ZHING; GZHAN YANG MCHOG STER BA'I GTZO BOR GYUR PA'O, ,DES SDUG
BSNGAL BA RNAMS 'KHOR BA'I 'JIGS PA LAS SKYOB CING DE LAS LHAG PA
MED PAS SKYABS SU 'OS PA'O, ,CI LAS SKYOB CE NA, 'JIG RTEN GYI
RTOG PA DGRA YIN TE, DE LAS SKYOB PA'O, ,DE YANG 'JIG RTEN LAS
RAB TU GYUR PAS

NYAN THOS SO, ,DE LAS RAB TU GYUR PAS RANG RGYAL LO, ,DE LAS RAB
TU GYUR PAS BYANG CHUB SEMS DPA'O, ,DE DAG LAS KYANG MCHOG TU
GYUR PA RJE BTZUN NO, ,DES BDUD DANG SDUG BSNGAL THAMS CAD SEL
BAR BYED PA'O, ,MU STEGS KYI CHA BYAD KYIS 'DUL BA LA DER SPRUL
NAS 'GRO BA'I DON

MDZAD PA'I PHYIR, GTZUG PHUD PHUD BU LCANG LO CAN, ,RAL PA
MUNYDZA COD PAN THOGS, ,GDONG LNGA GTZUG PHUD LNGA DANG LDAN,
,ZUR PHUD LNGA PA ME TOG THOD, ,CES SMOS TE, GTZUG PHUD NI SKRA
DANG KHA SPU BZHAR BREGS NAS SPYI BOR GTZUG PHUD TZAM 'DZIN PAS
'DUL BA DER SPRUL LO, ,

PHUD PU NI SKRA GZHAN BREGS NAS DPRAL BAR BCINGS PA'O, ,LCANG LO
CAN NI SKRA SIL BU RING BA'O, ,RAL PA NI RAL PA SOG KHA NON PA
NI, LHA CHEN PO LA DAD PA RNAMS KYI GZUGS 'DZIN PA'O, ,MUNYDZA NI
RKED SOR SLEBS PA'I RAL PA SKE RAGS SU BCINGS PA'O, ,COD PAN NI
DAR LA

SOGS PA THOD DU BCINGS PA'O, ,THA MA COD PAN DU 'PHUR BA'O,
,GDONG LNGA NI PHYOGS BZHIN GDONG PA BZHI, SPYI BO'I GTZUG NA
GCIG STE LNGA'O, ,GDONG PA BZHI NAS RIG BYED KYI SGRA BZHI 'DON
TE, SHAR NAS NGES BRJOD KYI RIG BYED, LHO NAS MCHOD BRJOD KYI RIG
BYED, NUB NAS SNYAN

DANG GAS KYI RIG BYED, BYANG NAS SRID SRUNG GI RIG BYED 'DON
PA'O, ,DE LTAR TSANGS PA GDONG LNGA PA LTA BUS 'DUL BA DER SPRUL
LO, ,YANG MGO LA GTZUG PHUD LNGA DANG LDAN PA MU STEGS GZEGS ZAN
GYI GZUGS KYIS 'DUL BA LA DES SPRUL LO, ,YANG MGO LA RIN PO CHE'I
ZUR PHUD LNGA

@23B YONG PA DRI ZA'I GZUGS KYIS 'DUL BA LA DER SPRUL LO, ,YANG
MGO LA ME TOG GI THOD BCINGS PAS GZHAN 'PHRUL DBANG BYED KYI
LHA'I GZUGS KYIS 'DUL BA LA DER SPRUL LO, ,'O NA SANGS RGYAS PA'I
BRTUL ZHUGS JI LTAR 'DZIN ZHE NA, ,MGO ZLUM BRTUL ZHUGS CHEN PO
'CHANG, ,TSANGS

PAR SPYOD PA BRTUL ZHUGS MCHOG ,DKA' THUB MTHAR PHYIN DKA' THUB
CHE, ,GTZANG GNAS DAM PA GOO TAM, ,BRAM ZE TSANGS PA TSANGS PA
SHES, ,ZHES SMOS TE, SH'AKYA THUB PA LTA BU'I RAB TU BYUNG BAS
'DUL BA LA MGO ZLUM DU SPRUL NAS GNOD PA LAS ZLOG PA'I BRTUL
ZHUGS 'DZIN PAR MDZAD DO, ,

YANG TSANGS PAR SPYOD PA'I SDOM PA LA GNAS SHING BRTUL ZHUGS
'DZIN PAS 'DUL BA LA DER STON TO, ,SH'AKYA THUB PA CHU BO NE RA
DZ'A RAR DKA' THUB MDZAD PA LTA BU LA YANG DER STON TO, ,GOO TA
MA NI SH'AKYA'I RIGS TE, ,GTZANG SBRA LA GNAS PA RGYAL RIGS SU
SPRUL PA DANG, RANG BZHIN GYIS DKA' THUB

DANG; GTZANG SBRA LA GNAS PA BRAM ZE LTA BUR KYANG SPRUL PA MDZAD
DO, ,NYID LA NYES PA'I SKYON GYIS MA GOS PAS TSANGS PA, GZHAN
SKYON DANG BRAL BA'I THABS SHES PAS TSANGS PA SHES ZHES BYA'O,
,DE LTAR SPRUL PA'I PHAN YON CI ZHE NA, MYA NGAN 'DAS PA TSANGS
PA THOB, ,GROL BA THAR PA RNAM GROL

LUS; ,RNAM GROL ZHI BA ZHI BA NYID, ,MYA NGAN 'DAS PA MYA NGAN
'DAS, ,LEGS PAR MYA NGAN 'DAS DANG NYE, ,BDE SDUG SEL BA MTHAR
GYUR PA, ,ZHES SMOS TE, 'KHOR BA'I SDUG BSNGAL DANG BRAL BAS MYA
NGAN LAS 'DAS PA'O, ,DE NYID LA ZHEN PA DANG BRAL BAS TSANGS PA
THOB PA'O, ,DE LTAR

'CHING BA MTHA' DAG LAS GROL ZHING THAR NAS YE SHES KYI SKU THOB
STE, DES YON TAN THAMS CAD 'BYUNG BA'I RTEN BYED PAS LUS ZHES
BYA'O, ,DE LTAR NYON MONGS PA LAS GROL ZHING SPROS PA'I MTSAN MA
THAMS CAD ZHI BAS ZHI BA'O, ,ZHI BA DE NYID LAS MYA NGAN LAS 'DAS
PA'I CHOS KYI YON TAN RNAMS

'BYUNG STE, MYA NGAN LAS 'DAS PA NI NYAN THOS KYI LAM MO, ,MYA
NGAN LAS 'DAS PA PHYI MA NI RANG RGYAL BA'I LAM MO, ,LEGS PAR MYA
NGAN LAS 'DAS PA NI BYANG CHUB SEMS DPA' RNAMS SO, ,BDE BA MYA
NGAN LAS 'DAS PA'I MTHA' DANG, SDUG BSNGAL 'KHOR BA'I MTHA' GNYIS
SEL TE,

@24A *, ,MTHAR GYUR PA'I YE SHES DANG LDAN PA NI SANGS RGYAS NYID
DO, ,GZHI'I GNAS LUGS RNAM PAR DAG PA'I NGO BO NYID DU BSTAN PA'I
PHYIR, CHAGS BRAL LUS LAS 'DAS PA PO, ,THUB PA MED PA DPE MED PA,
,MI MNGON MI SNANG GSAL BYED MIN, ,MI 'GYUR KUN 'GRO

KHYAB PA PO, ,PHRA ZHING ZAG MED SA BON BRAL, ,RDUL MED RDUL BRAL
DRI MA MED, ,NYES PA SPANGS PA SKYON MED PA, ,ZHES SMOS TE, YUL
RNAMS LA CHAGS PA'I BLO DANG BRAL BA'I YE SHES SU SNANG BA LAS
'DAS TE, DE NYID MI MTHUN PA'I PHYOGS KYI STOBS KYIS MI BRDZI BAS
THUB PA MED DO, ,GANG

DANG YANG MNYAM PA MED PAS DPE MED DO, ,'DI MTSAN NYID DNGOS PO
CIR YANG MI MTHONG LA MTSAN MA GANG DU YANG MI SNANG STE, RANG
BZHIN GYIS 'OD GSAL BA'I BDAG NYID DU GNAS PAS DON LA GSAL BYED
MI DGOS TE MAR ME LTA BU'O, ,'DUS MA BYAS PA'I RKYEN GANG GIS
KYANG MI 'GYUR ZHING, BDE

GSHEGS KYI SNYING PO KUN GROL DES TIL 'BRU LA MAR BZHIN KUN LA
KHYAB PO, ,RTUL POS MI SHES PAS PHRA ZHING ZAG PA STE SRID PAR
SKYE BA'I SA BON MA RIG PA BDAG TU 'DZIN PA DANG BRAL BA'O, ,DE
LTAR GZHI LA RNAM PAR RTOG PA'I RDUL DAG NAS MED LA, DE MA RTOGS
PA'I BLO YANG DE NYID, RTOGS

NA RTOGS PA'I RDUL DANG BRAL BAR 'GYUR LA, DE NYID LA YANG MA
ZHEN PAS DRI MA MED PA'O, ,DE LTAR SGRIB GNYIS SPANGS PAS NYES
PA'I SKYON GANG YANG MED PA'O, ,DON GNYIS SU MED PA LHUN GYIS
GRUB PA'I TSUL NI, ,SHIN TU SAD BA SAD PA'I BDAG ,KUN SHES KUN
RIG DAM PA PO, ,RNAM PAR

SHES PA'I CHOS NYID 'DAS, ,YE SHES GNYIS MED TSUL 'CHANG BA,
,RNAM PAR RTOG MED LHUN GYIS GRUB, ,CES SMOS TE, SGRIB PA GNYIS
LAS SAD PA'AM, YANG NA SNANG BA YE SHES SUS SAD PA'AM, SEMS STONG
PAR SAD PAS JI SNYED PA KUN SHES SHING, JI LTA BA RIG LA, DE YANG
DBYER

MED DU SHES PAS DAM PA'O, ,DE LTAR RTOG PA DANG BRAL BAS RNAM PAR
SHES PA'I CHOS NYID KYI KLONG DU 'DAS PA'O, ,'DAS PA TZAM NA
GNYIS SU MED PA'I YE SHES KYI TSUL 'CHANG BA'O, ,RNAM PAR RTOG PA
DANG BRAL BA'I YE SHES RGYU RKYEN MED PAR LHUN GYIS GRUB PA STE,
NGO BO LHUN GRUB PO, ,DE LA YON TAN

@24B THAMS CAD LHUN GYIS GRUB PAS YON TAN LHUN GRUB PO, ,RGYU
RKYEN GYIS JI LTAR MA BSKYED CE NA, DUS GSUM SANGS RGYAS LAS BYED
PA, ,SANGS RGYAS THOG MA THA MA MED, ,DANG PO'I SANGS RGYAS RGYU
MED PA, ,YE SHES MIG GCIG DRI MA MED, ,YE SHES LUS CAN DE BZHIN
GSHEGS, ,ZHES SMOS TE,

DUS GSUM GYI SANGS RGYAS RNAMS KYIS SEMS CAN 'DREN PA'I LAS MDZAD
DE, SANGS RGYAS LA THOG MA 'DI NAS BYUNG BYA BA DANG, THA MA 'DIR
SONG BYA BA MED DE DANG PO NYID NAS RGYU MED PA'O, ,DE LA GNYIS
'DZIN GYI DRI MA MED PAS YE SHES MIG GCIG GO, ,YE SHES DRUG RO
GCIG PA'I LUS YIN

PAS DE SKAD CES BYA'O, ,DE LA GSUNG GI KHYAD PAR CI ZHE NA, ,TSIG
GI DBANG PHYUG SMRA BA CHE, ,SMRA BA'I SKYES MCHOG SMRA BA'I
RGYAL, ,SMRA BA'I DAM PA MCHOG GI GNAS, ,SMRA BA'I SENG GE
MTSUNGS PA MED, ,CES SMRAS TE, ZAB CING RGYA CHE BA'I CHOS GSUNGS
PAS TSIG GI DBANG PHYUG SMRA BA CHE'O, ,MU STEGS

KYI SMRA BA LAS MCHOG TU GYUR CING, NYAN THOS KYI SMRA BA ZIL
GYIS GNON PAS SMRA BA'I RGYAL LO, ,RANG RGYAL BA'I SMRA BA LAS
'PHAGS PAS DAM PA'O, ,SKYE MED KYI SGRA CHOS SMRA BA'I GONG NA
GZHAN MED PAS MCHOG GI GNAS SO, ,DE NI SENG GE DANG 'DRA STE BDUD
LA SOGS PA'I RGOL BAS MI TSUGS SO, ,

'O NA SKU'I CHE BA GANG ZHE NA, ,KUN DU LTA BA MCHOG TU DGA',
,GZI BRJID PHUNG PO BLTA NA SDUG ,'OD BZANGS 'BAR BA DPAL GYI
BE'U, ,LAG NA 'OD 'BAR SNANG BA PO, ,ZHES SMOS TE, SHES RAB DAM
PAS 'GRO BA LA GZIGS PAS KUN DU LTA BA'O, ,BDE BA CHEN

PO 'PHAGS PAS MCHOG TU DGA'O, ,GZI BRJID CHEN PO GZHAN YID DU
'ONG ZHING SDUG PA'I SKU MNGA' LA, NANG NA YE SHES DRUG 'BAR BAS
MA RIG PA'I MUN PA SEL BA'I RTAGS PHYI RU 'OD KHA DOG DRUG 'BAR
BA'O, ,MTSAN THUN MONG MA YIN PA THUGS KA NA RIN PO CHE DPAL
BE'US BRGYAN PA'O, ,PHYAG

LAS KYANG 'OD ZER 'BAR TE ZHI BAS 'DUL BA RNAMS 'DUN PA SKYED PAR
BYED LA, DES MI 'DUL BA RNAMS TSAR GCOD PAR BYED DO, ,DES 'GRO
BA'I NAD JI LTAR SEL ZHE NA, ,SMAN PA CHE MCHOG GTZO BO STE, ,ZUG
RNGU 'BYIN PA BLA NA MED, ,SMAN RNAMS MA LUS LJON PA'I SHING,
,NAD DO COG GI DGRA CHE BA, ,ZHES

@25A *, ,SMOS TE, SMAN PA'I MCHOG STE BDAG MED KYI DON BSTAN NAS
BDAG 'DZIN GYI ZUG RNGU 'BYIN CING, DE YANG SMAN GYI DPE NI LJON
SHING DANG 'DRA STE, RTZA BA DANG YAL GA DANG LO 'DAB DANG ME TOG
LA BRTEN NAS 'BRAS BU 'BYUNG BA LTAR RTZA BA NI BYANG CHUB SEMS
SO, ,YAL GA NI RTOGS

PAR BYED PA'I THABS KYI YAN LAG RNAMS SO, ,LO MA NI 'DIR THEG PA
SO SO'I CHOS KYANG BKAG PA MED PA'O, ,ME TOG NI RTOGS PA'I NYAMS
MYONG NGO, ,'BRAS BU NI DE MTHAR PHYIN PA'O, ,DER YANG MA ZAD DE
PHYI NANG GI SMAN SNA TSOGS SU YANG SPRUL LO, ,DES DGRA PHYI NANG
GI NAD SEL BAR

BYED DO, ,'O NA SKU'I KHYAD PAR CI ZHE NA, SDU GU 'JIG RTEN GSUM
GYI MCHOG ,DPAL LDAN RGYU SKAR DKYIL 'KHOR CAN, ,ZHES SMOS TE,
SEMS CAN GYI NGO BO LA SDUG CING MDZES PAR SPRUL NAS DON MDZAD
DE, DPER NA RGYU SKAR RNAMS KYI NANG NA ZLA BA LTAR, LHA DANG MI
RNAMS ZIL GYIS GNON PA'O, ,DES

SKYOB PA'I THUGS RJE JI LTA BU ZHE NA, PHYOGS BCU NAM MKHA'I
MTHAS GTUGS PA, ,CHOS KYI RGYAL MTSAN LEGS PAR 'DZUGS, ,'GRO NA
GDUGS GCIG YANGS PA STE, ,BYAMS DANG SNYING RJE'I DKYIL 'KHOR
CAN, ,DPAL LDAN PADMA GAR GYI BDAG ,KHYAB BDAG CHEN PO RIN CHEN
GDUGS, ,

ZHES SMOS TE, ,RGYA NI PHYOGS BCU NAM MKHA'I MTHA' DANG MNYAM PAR
DAM PA'I CHOS SGROGS PA'I MTSAN MAR RGYAL MTSAN 'DZUGS SHING,
GDUGS KYIS CHAR DANG NYI MA LA SOGS PA SKYOB PA LTA BU NI, BYAMS
PA DANG SNYING RJER LDAN PA'I DBANG GIS SO, ,DE YANG MA GOS PA
PADMA DANG 'DRA LA, 'GRO BA

'DREN PA'I THABS SNA TSOGS SGYUR BA NI GAR DANG 'DRA'O, ,DE YANG
YON TAN RIN PO CHE'I GDUGS LTA BUS SKYOB PA'I BDAG PO NI RJE
BTZUN NYID DO, ,JI LTAR BSTAN KYANG NGES PA'I LAM GCIG LAS MED
PA'I PHYIR, SANGS RGYAS KUN GYI GZI BRJID CHE, ,SANGS RGYAS KUN
GYI SKU CHE BA, ,SANGS RGYAS KUN GYI

RNAL 'BYOR CHE, ,SANGS RGYAS KUN GYI BSTAN PA GCIG ,CES SMOS TE,
RJE BTZUN NYID LA SANGS RGYAS KUN GYI GZI BRJID CHEN PO MNGA' LA,
SANGS RGYAS KUN GYI SKU RNAM PA GSUM YANG 'CHANG BAR MDZAD DE,
THAMS CAD RJE BTZUN GYI SPRUL PA YIN PA'I PHYIR RO, ,SANGS RGYAS
KUN GYI RNAL

@25B 'BYOR CHE, ,THABS DANG SHAS RAB KYI GTZO BOR YANG ZHUGS LA,
SANGS RGYAS KYI BSTAN PA'I CHOS JI SNYED CIG GSUNGS KYANG, YANG
DAG PAR NA GNYIS SU MED PAR STON PA'I THEG PA GCIG LAS MED DE, DE
YANG, THEG PA'I SGO MO BSAM YAS KYANG, ,NGES PA'I DON DU GCIG LAS
MED, ,CES

PA LTA BU'O, ,NGES PA'I DON GCIG LA YE SHES LTAR JI LTAR SNANG
ZHE NA, RDO RJE RIN CHEN DBANG BSKUR DPAL, ,RIN CHEN KUN BDAG
DBANG PHYUG STE, ,'JIG RTEN DBANG PHYUG KUN GYI BDAG ,RDO RJE
'CHANG BA KUN GYI RJE, ,SANGS RGYAS KUN GYI THUGS CHE BA, ,ZHES
SMOS TE, RDO RJE NI TSUR MI TSUGS PA DANG

PAR SHES BYA 'BIGS PA STE, CHOS KYI DBYINGS RTOGS PA LA DBANG
THOB PAS, ,DE NI ME LONG LTA BU'I YE SHES MI BSKYOD PA'I NGO BO
STE, DES ZHE SDANG RANG KHA MA 'DUL BAR BYED PA'O, ,CHOS THAMS
CAD MNYAM PA NYID DU RTOGS TE, YON TAN RIN PO CHE KUN LA DBANG
SGYUR BA'I BDAG PO NI MNYAM PA

NYID KYI YE SHES RIN CHEN 'BYUNG LDAN GYI NGO BO STE, DES NGA
RGYAL DAD SER SNA RANG KHA MA 'DUL LO, ,DES 'JIG RTEN GYI CHOS
THAMS CAD KYI NGO BO SO SO MA 'DRES PA LA GSAL PA LA DBANG SGYUR
BA'I BDAG PO NI SO SOR RTOG PA'I YE SHES SNANG BA MTHA' YAS KYI
NGO BO STE, DES 'DOD CHAGS RANG KHAM 'DUL

LO; ,RDO RJE LTAR PHRIN LAS THOGS PA MED PAR 'CHANG BA NI BYA BA
GRUB PA'I YE SHES DON YOD GRUB PA'I NGO BO STE, DES PHRAG DOG
DANG LE LO RANG KHAM 'DUL LO, ,SANGS RGYAS KUN GYI THUGS CHOS KYI
DBYINGS RNAM PAR DAG PA CHEN PO NI CHOS KYI DBYINGS KYI YE SHES
RNAM PAR SNANG MDZAD KYI NGO BO STE, DES

GTI MUG RANG KHA MA 'DUL LO, ,DE DAG KYANG SKU GSUNG THUGS SU
'DUS TSUL BSTAN PA'I PHYIR, ,SANGS RGYAS KUN GYI THUGS LA GNAS,
,SANGS RGYAS KUN GYI SKU CHE BA, ,SANGS RGYAS KUN GYI GSUNG YANG
YIN, ,ZHES SMOS TE, RJE BTZUN GYI THUGS NI YE SHES DRUG RO GCIG
CING MNYAM PA

STE; DES SANGS RGYAS KUN GYI THUGS LA KHYAB CING GNAS PA'O, ,DE
YANG SHES BYA MA LUS PA MKHYEN CING RIG PAS NA THUGS SO, ,SANGS
RGYAS KUN GYI SKUR SPRUL PA YANG RJE BTZUN NYID YIN PAS SKU RNAMS
KYI NANG NA CHE BA'O, ,DE YANG KHYAB CING RTEN BYED PA DANG,
SNANG BAS NA SKU'O, ,SANGS

@26A *, ,RGYAS KUN GYI GSUNG 'BYUNG BA'I RGYU DANG NGO BO NYID DU
YANG RJE BTZUN 'GYUR BA STE, GSAL BA DANG GO BAR BYED PA DANG
GRAGS PA'I PHYIR NA GSUNG NGO, ,DES GZHAN GYI MUN PA SEL ZHING MA
GOS PA NI, ,RDO RJE NYI MA SNANG BA CHE, ,RDO RJE ZLA BA DRI MED
'OD, ,CHAGS BRAL LA SOGS CHAGS PA CHE, ,

KHA DOG SNA TSOGS 'BAR BA'I 'OD, ,RDO RJE SKYIL KRUNG RDZOGS
SANGS RGYAS, ,SANGS RGYAS 'GRO BA'I CHOS 'DZIN PA, ,DPAL LDAN
SANGS RGYAS PADMA SKYES, ,ZHES SMOS TE, GNYIS SU MED PA'I YE SHES
KYIS SRID PA'I RGYA MTSO SKEMS PAS NYI MA CHE'O, ,MA RIG PA'I MUN
PA SEL BA'I ZLA BA'I 'OD DO,,

CHAGS PA RANG KHA MA DANG BRAL ZHING DON DANG GDUL BYA LA CHAGS
PA'O, ,YANG NA PHA ROL TU PHYIN PAS 'DUL BA'I GANG ZAG LA CHAGS
PA DANG BRAL BA'I TSUL DU CHOS BSHAD LA, ,GSANG SNGAGS KYI RIGS
CAN LA CHAGS PA RANG RGYUD DU SPYOD PA'I TSUL GYIS CHOS BSHAD DO,
,NANG NA YE SHES DANG THUGS

RJE'I 'OD 'BAR BA'I RTAGS, PHYI ROL DU KHA DOG SNA TSOGS KYI 'OD
'BAR BA'O, ,THABS DANG SHES RAB DBYER MED PA'I RTAGS SU RDO RJE
SKYIL KRUNG DU BZHUGS PA'O, ,SANGS RGYAS RNAMS 'GRO BA LA BYAMS
PA'I CHOS 'DZIN PA NI THUGS MI RTOG PA'I TSUL GYIS RANG SGRAR
SHAR BA LA BYA'O, ,

NYES SKYON DANG BRAL BA NI PADMA LTA BU STE, ,DE NI SANGS RGYAS
KUN GYI SKYE GNAS SU GYUR PA'O, ,TSUL JI LTA BU ZHE NA, ,KUN
MKHYEN YE SHES MDZOD 'DZIN PA, ,RGYAL PO SGYU 'PHRUL SNA TSOGS
'CHANG, ,CHE BA GSANG SNGAGS RIG SNGAGS 'CHANG, ,ZHES SMOS TE,
SHES BYA JI LTA BA DANG JI SNYED PA

MKHYEN PAS KUN MKHYEN YE SHES KYI MDZOD 'DZIN PA'O, ,YON TAN GYI
BGO SKAL LAS RGYAL BA DANG BDUD LAS RGYAL ZHING SGYU MA LTA BU'I
SPRUL PA MOS PA SNA TSOGS 'DUL BA'I THABS SNA TSOGS 'CHANG BA'O,
,CHE BA'I YON TAN KHYAD PAR DU GSANG SNGAGS KYI NGO BO THABS SHES
RAB DANG, RIG

SNGAGS KYI NGO BO SHES RAB DANG YE SHES 'CHANG BA'O, ,'O NA SHES
RAB KYI LAS GANG ZHE NA, ,RDO RJE RNON PO RAL GRI CHE, ,YI GE
MCHOG STE RNAM PAR DAG ,THEG PA CHEN PO SDUG BSNGAL GCOD, ,MTSON
CHA CHEN PO RDO RJE CHOS, ,RDO RJE ZAB MO DZI NA DZI KA ,RDO RJE
BLO GROS DON BZHIN RIG ,CES

@26B SMOS TE, GNYIS SU MED PA'I YE SHES RAL GRI DANG 'DRA BAS
BDAG TU RTOG PA THAMS CAD GCOD CING, DON MI 'GYUR BA YI GE DANG
'DRA STE, RTOG PA'I DRI MAS MA GOS PAS MCHOG GO, ,SHES RAB DANG
SNYING RJES KHYAD PAR BYAS NAS THEG PA CHEN PO STE, DE RTOGS PAS
SDUG BSNGAL RTZA

BA NAS GCOD PA'O, ,DE GCOD PA'I MTSON CHA NI GNYIS SU MED PA'I YE
SHES RDO RJE LTA BU'O, ,DE LTA BU'I ZAB MO NI RGYAL BA'I YANG
RGYAL PO YIN PAS DZI NA DZI KA GO, ,SHES RAB CHEN PO'I BLO DANG
LDAN PAS, SHES BYA JI LTA BA RIG PA'O, ,DE LTAR RIG PAS GDUL BYA
LA RGYU 'BRAS KYI THEG PA STON PA NI,

PHA ROL PHYIN PA KUN RDZOGS PA, ,SA RNAMS KUN GYI RGYAN DANG
LDAN, ,RNAM PAR DAG PA BDAG MED CHOS, ,YANG DAG YE SHES ZLA 'OD
BZANG, ,BRTZON CHEN SGYU 'PHRUL DRA BA STE, ,RGYUD KUN GYI NI
BDAG PO MCHOG ,CES SMOS TE, RJE BTZUN NYID LA PHA ROL TU PHYIN
PA'I NGO BO RNAMS KYANG RDZOGS PAR

MNGA' LA, SA BCU'I YON TAN GYIS KYANG BRGYAN TE, MA GOS PAS RNAM
PAR DAG PA BDAG MED CHOS SO, ,YANG DAG PA'I YE SHES ZLA BA'I 'OD
LTA BUS MA RIG PA DANG GDUNG BA SEL ZHING, ,'GRO BA'I DON LA
BRTZON 'GRUS CHEN PO DANG LDAN TE, SGYU MA LTA BU'I SPRUL PA SNA
TSOGS STON CING, KHYAD PAR

DU RGYUD THAMS CAD KYI MCHOG TU GYUR PA GNYIS SU MED PA'I YE SHES
STON PA'O, ,RTZA BA BYANG CHUB KYI SEMS GNYIS SU MED PAS RGYAL BA
KUN GYI SNYING POR BSTAN PA'I PHYIR, ,RDO RJE'I GDAN NI MA LUS
LDAN, ,YE SHES SKU RNAMS MA LUS 'CHANG, ,KUN DU BZANG PO BLO GROS
BZANG, ,SA YI SNYING PO 'GRO

BA 'DZIN, ,SANGS RGYAS KUN GYI SNYING PO CHE, ,ZHES SMOS TE, GZHI
CHOS SKU RDO RJE LTA BU'I RTOGS PA LAS YE SHES KYI SKU SNA TSOGS
'BYUNG ZHING BZANG NGAN DANG BLANG DOR GANG YANG MED PAS KUN DU
BZANG LA, ,BDAG DANG GZHAN LA PHAN PA MKHYEN PAS BLO GROS BZANG
NGO, ,SA BZHIN DU SEMS CAN LA

PHAN PA'I YON TAN SKYED PA'I PHYIR DANG, SNOD KYI 'JIG RTEN DU
SPRUL NAS 'GRO BA'I DON MDZAD PA'I PHYIR, ,SANGS RGYAS KUN GYI
SPRUL PA 'BYUNG BA'I SNYING PO CHEN POR GYUR PA'O, ,SNYING PO DE
LAS SPRUL PA TSUL JI LTAR 'BYUNG BA NI, SPRUL PA'I 'KHOR LO SNA
TSOGS 'CHANG, ,DNGOS PO KUN GYI

@27A *, ,RANG BZHIN MCHOG ,DNGOS PO KUN GYI RANG BZHIN 'DZIN,
,SKYE MED CHOS DE SNA TSOGS STON, ,ZHES SMOS TE, RIG PA BYANG
CHUB SEMS CIR YANG 'CHAR BAS SGRUB THABS KYI BYE BRAG SNA TSOGS
'BYUNG BA YIN LA, DER YANG MA ZAD SKU GSUNG THUGS KYI SPRUL PA
SNA TSOGS

'BYUNG BA'I GZHI YIN LA, SNOD BCUD KYI DNGOS PO KUN GYI RANG
BZHIN SKYE MED DU GNAS PAS KYANG MCHOG GO, ,DON SKYE BA MED PAS
KYANG GZUGS NAS RNAM PA THAMS CAD MKHYEN PA'I BAR LTA BUR KYANG
MA 'GAGS PAR SHAR BAS RANG BZHIN 'DZIN TO, ,MDOR NA ZAB PAR SKYE
BA MED KYANG RGYA CHE BA SNA

TSOGS SU STON TO, ,ZAB PA DANG RGYA CHE BA GNYIS SU MED PAS THEG
PA THAMS CAD KYI MCHOG CES BYA'O, ,SHES RAB DAM BA'I NGO BO CI
ZHE NA, ,CHOS KUN NGO BO NYID 'CHANG BA, ,SHES RAB CHEN POS SKAD
CIG LA, ,CHOS KUN KHONG DU CHUD PA STE, ,CHOS KUN MNGON PAR RTOGS
PA STE, ,ZHES SMOS TE, ,

CHOS PHUNG PO DANG, KHAMS DANG, SKYE MCHED DANG, RTEN CING 'BREL
PAR 'BYUNG BA LA SOGS PA KUN GYI NGO BO NYID NI MNYAM PA CHEN PO
YIN LA, DE GANG GIS RTOGS NA SHES RAB CHEN POS SKAD CIG LA, SHES
BYA'I CHOS THAMS CAD KHONG DU CHUD DE MNGON SUM DU GSAL BAR RTOGS
PA'O, ,SHES RAB DE'I

STOBS JI LTA BU ZHE NA, ,THUB PA BLO MCHOG 'BYUNG PO SEL, ,MI
G-YO RAB TU DANG BA'I BDAG ,RDZOGS PA'I SANGS RGYAS BYANG CHUB
'CHANG, ,SANGS RGYAS KUN GYI MNGON SUM PA, ,YE SHES ME LCE 'OD
RAB GSAL, ,ZHES SMOS TE, LUS NGAG YID GSUM MI DGE BA'I LAS LA
THUB CING, CHOS NYID

RTOGS PA'I BLO'I MCHOG YOD PAS RNAM RTOG GI GNOD PA 'BYUNG BA LTA
BU SEL TE, MTSAN MA GANG GIS KYANG MI G-YO BAR CHU DANG BA LTA
BU'I BDAG NYID GSAL LA RTOG PA MED PA NI RDZOGS PA'I SANGS RGYAS
KYI BYANG CHUB STE, DE YANG LAM LA GNAS PA'I RNAL 'BYOR PAS NI
MCHOG MKHYEN LA, SANGS

RGYAS KYIS MNGON SUM MKHYEN TE, YE SHES DE'I DPE NI ME LCE 'BAR
BA DANG 'DRA LA, MA RIG PA SEL BA DANG NYON MONGS PA SEL BA DANG,
SRIN BU ME KHYER LA SOGS PA'I 'OD ZIL GYIS GNON PA DANG, ZHING
KHAMS GRANGS MED DU SNANG BAR BYED PA'O, ,DA NI MNYAM PA NYID KYI
YE SHES KYI SGO NAS

@27B 'JAM DPAL YE SHES SEMS DPA'I MTSAN BSTAN PA'I PHYIR, ,'DOD
PA'I DON GRUB DAM PA STE, ,NGAN SONG THAMS CAD RNAM SBYONG BA,
,MGON PO SEMS CAN KUN GYI MCHOG ,SEMS CAN THAMS CAD RAB GROL
BYED, ,NYON MONGS G-YUL DU GCIG DPA' BA, ,MI SHES DGRA YI DREGS
PA

'JOMS, ,ZHES PA LA SOGS PA SMOS TE, MTHO RIS DANG THAR PA 'DOD PA
RNAMS KYI DON DU SBYIN PA LA SOGS PA'I SGO NAS SGRUB PAR BYED DE,
DMAN PA NGAN SONG GSUM LAS KYANG THAR PA DANG RJES SU MTHUN PA'I
CHOS RNAMS BSTAN NAS RGYU DANG 'BRAS BU SBYONG ZHING, SEMS CAN
KUN GYI DON

BYED PAS MCHOG GO, ,SEMS CAN THAMS CAD KYI BSAM PA MKHYEN PAS
BLO'I RIM PA DANG SBYAR NAS NYON MONGS PA'I 'CHING BA LAS GROL
BAR BYED DO, ,CHOS JI SNYED CIG BSHAD KYANG NYON MONGS PA 'DUL
PA'I GNYEN POR GCIG GO, ,DES MU STEGS LA SOGS PA ZIL GYIS GNON
PAS

DREGS PA 'JOMS PA'O, ,GZHAN GYI NYON MONGS PA DE LTAR 'JOMS NA,
'O NA GZHAN 'DUL BA'I GZUGS SU JI LTAR STON ZHE NA, DPAL LDAN BLO
DANG SGEG PAR LDAN, ,BRTAN PO MI SDUG GZUGS 'CHANG BA, ,ZHES SMOS
TE, BDAG DANG GZHAN GYI DPAL DU GYUR PAS SHES RAB CHEN PO'I BLO
DANG

LDAN PA, BLTA NA MDZES PAR MDZAD PAS NA SGEG PA'O, ,DON MI 'GYUR
BAR BRTAN LA, ZHI BAS MI 'DUL BA LA BDUD LA SOGS PA ZLOG PA'I
'JIGS SU RUNG BA'I GZUGS 'CHANG BA'O, ,DE YANG GAR LA MOS PA LA
GAR DU STON PA'I PHYIR, ,LAG PA BRGYA PO KUN BSKYOD CING, ,GOM
PA'I STABS KYIS

GAR BYED PA, ,DPAL LDAN LAG PA BRGYAS GANG LA, ,NAM MKHA' KHYAB
PAR GAR BYED PA, ,ZHES SMOS TE, TSANGS PA 'DUL BA'I GAR LAG PA
BRGYA SPRUL TE BSGYUR BA DANG, TSOGS GNYIS RDZOGS PA'I MTHUS LAG
PA BRGYAR SPRUL TE, ,NAM MKHA' KHYAB TSAD DU 'GRO BA'I DON BYED
PA'O, ,LUS

KYI RDZU 'PHRUL GZHAN YANG STON PA'I PHYIR, ,SA YI DKYIL 'KHOR
GZHI YI KHYON, ,RKANG PA YA GCIG MTHIL GYIS GNON, ,RKANG MTHEB
SEN MO'I KHYON GYIS KYANG, ,TSANGS PA'I YUL SA RTZE NAS GNON,
,ZHES SMOS TE, GLING BZHI'I KHYAB 'JUG GIS 'DUL BA DE'I GNYEN POR
GLING BZHI RI RAB

@28A *, ,DANG BCAS PA RKANG PA YA GCIG GI MTHIL GYIS MNAN PA STE,
GLING BZHI CHUNG DU MA SONG LA ZHABS CHE RUM SONG NGO, ,GYEN LA
NI ZHABS KYI MTHE BONG GIS TSANGS PA'I 'JIG RTEN DUS GCIG TU GNON
TO, ,SNGA MA LTAR CHE CHUNG DU MA SONG BA'I RDZU 'PHRUL STON TO,
,'KHOR BA 'DI MA

SPANGS PAR JI LTAR GROL BAR 'GYUR ZHE NA, ,DON GCIG GNYIS MED
CHOS KYI DON, ,DAM PA'I DON DE 'JIGS PA MED, ,RNAM RIG SNA TSOGS
GZUGS DON CAN, ,RNAM SHES SNA TSOGS RGYUD DANG LDAN, ,DNGOS DON
MA LUS RNAMS LA DGA', ,STONG PA NYID DGA' 'DOD CHAGS BLO, ,SRID
PA'I 'DOD

CHAGS SPANGS PA STE, ,SRID GSUM DGA' BA CHEN PO PA, ,ZHES SMOS
TE, GNYIS SU MED PA NI DON DAM PA CHOS KYI SKU NI DON DAM PA STE,
GZHAN GYIS MI THUB PAS 'JIGS PA MED DE, THUGS RJE DANG SMON LAM
GYI SHUGS KYIS RNAM RIG SNA TSOGS KYI GZUGS SU SPRUL LO, ,KUN
GZHI RNAM SHES

NYID RNAM RTOG SNA TSOGS DANG 'BREL PAS RGYUD DO, ,DE LTAR DNGOS
PO 'KHOR BA'I DON MA LUS PAR MDZAD PA LAS DGYES SHING, DON DAM
PAR STONG PA NYID LA DGA' ZHING CHAGS PA'I BLOS KHAMS GSUM GYI
'DOD CHAGS RANG KHA MA LAS GROL BAS SPANGS PA'O, ,SHES RAB CHEN
POS SRID PA LAS

GROL KYANG THUGS RJES DER SPRUL NAS DON MDZAD PA LA DGA'O, ,DON
MDZAD PA'I TSE SKU'I GZI MDANGS CI 'DRA ZHE NA, SPRIN DKAR DAG PA
BZHIN DU DKAR, ,'OD BZANGS STON KA'I ZLA BA'I 'OD, ,NYI MA 'CHAR
KA'I DKYIL LTAR MDZES, ,SEN MO'I 'OD NI SHAS CHER DMAR, ,ZHES
SMOS TE, DON LAM

GOS PA'I MTSAN MA 'OD KHA DOG SPRIN LTAR DKAR ZHING, YE SHES KYI
'OD ZER 'PHRO BA'I DPE STON KA'I ZLA BA'I 'OD LTA BUS MA RIG PA'I
MUN PA SEL ZHING GDUNG BA TSIM PAR BYED PA'O, ,DE LAS KYANG YE
SHES DRUG RO GCIG PA'I RTAGS SU 'OD KHA DOG DRUG DANG LDAN PA'I
SKU MNGA' STE, 'GRO BA LA THUGS

RJES CHAGS PA'I RTAGS SU PHYAG GI SEN MO DMAR BA'O, ,RGYAN GYI
KHYAD PAR JI LTA BU ZHE NA, COD PAN BZANG BO MTHON KA'I RTZE,
,SKRA MCHOG MTHON KA CHEN PO PA, ,NOR BU CHEN PO 'OD CHAGS DPAL,
,SANGS RGYAS SPRUL PA'I RGYAN DANG LDAN, ,ZHES SMOS TE, MTHA'
GNYIS LAS RGYAL BA'I

@28B RTAGS SU DBU LA RIN PO CHE'I COD PAN BZANG ZHING MDZES PAS
BRGYAN PA'O, ,SKRA YANG GZHAN PAS MCHOG TU GYUR PAS RIN PO CHE
MTHON KA LTAR SNGO ZHING MDZES PA'I SKRA MNGA' BA'O, ,'GRO BA'I
DON RDZOGS PAR MDZAD PA'I RTAGS SU THUGS KA NA YID BZHIN GYI NOR
BU RIN PO CHE SA BRGYAN CING,

SANGS RGYAS KYI SPRUL PA DPAG TU MED PA MNGA' BA'I RTAGS SU BA
SPU RE RE LA YE SHES SEMS DPA' RE RE GSAL ZHING MDZES PAS BRGYAN
PA'O, ,DE LTA BU DE LA LAM GYI KHYAD PAR JI LTA BU MNGA' ZHE NA,
,'JIG RTEN KHAMS BRGYA KUN BSKYOD PA, ,RDZU 'PHRUL RKANG PA'I
STOBS CHEN LDAN, ,DE NYID

DRAN PA CHEN PO 'CHANG, ,ZHES SMOS TE, 'JIG RTEN KHAMS BRGYA NI
MTSON PA TZAM STE, MTHA' YAS PAR BSKYOD PAR MDZAD DO, ,BSKYOD NAS
CI MDZAD NA RDZU 'PHRUL GYI RKANG PA BZHI LA SOGS PA'I SGO NAS
'GRO DON MDZAD DE, RDZU 'PHRUL GYI RKANG PA BZHI NI 'DUN PA'I
TING NGE 'DZIN DANG LDAN PA RDZU

'PHRUL GYI RKANG PA DANG, SEMS KYI TING NGE 'DZIN DANG LDAN PA
RDZU 'PHRUL GYI RKANG PA DANG, BRTZON 'GRUS KYI TING NGE 'DZIN
DANG LDAN PA RDZU 'PHRUL GYI RKANG PA DANG, DPYOD PA'I TING NGE
'DZIN DANG LDAN PA RDZU 'PHRUL GYI RKANG PA'O, ,DE YANG DON MI
BSNYEL BA'I DREN PA CHEN PO 'CHANG STE, GZHAN YANG BYANG CHUB KYI
YAN

LAG GANG ZHE NA, DRAN PA BZHI PO TING 'DZIN RGYAL, ,BYANG CHUB
YAN LAG ME TOG SPOS, ,DE BZHIN GSHEGS PA'I YON TAN MTSO, ,LAM GYI
YAN LAG BRGYAD TSUL RIG ,YANG DAG SANGS RGYAS LAM RIG PA, ,ZHES
SMOS TE, DRAN PA BZHI NI LUS DRAN PA NYE PAR GZHAG PA DANG, SEMS
DANG,

TSOR BA DANG, CHOS SO, ,DE RNAMS NI TSOGS LAM GYI GNAS SKABS SO,
,DRAN PA BZHI PO DE LA YANG MA ZHEN PAS TING NGE 'DZIN RGYAL LO,
,DE LA MTHONG LAM GYI GNAS SKABS NA BYANG CHUB KYI YAN LAG BDUN
TE, DRAN PA YANG DAG BYANG CHUB KYI YAN LAG DANG, CHOS RNAM PAR
DBYE BA DANG, BRTZON

'GRUS DANG, DGA' BA DANG, SHIN TU SBYANGS PA DANG, TING NGE 'DZIN
DANG, BTANG SNYOMS SO, ,DE LTA BU'I SGO NAS 'GRO BA'I DON BYED PA
DANG, 'PHAGS PA MNYES PAR BYED PAS ME TOG SPOS SO, ,DER YANG MA
ZAD DE SANGS RGYAS KYI CHOS MA 'DRES PA BCO BRGYAD LA SOGS TE, DE
BZHIN

@29A *, ,GSHEGS PA'I YON TAN RGYA MTSO TZAM GYI GZHIR RJE BTZUN
NYID 'GYUR RO, ,GZHAN YANG BSGOM LAM GYI GNAS SKABS NA 'PHAGS
PA'I LAM YAN LAG BRGYAD PA STE, YANG DAG PA'I LTA BA DANG, RTOG
PA DANG, DAG DANG, LAS KYI MTHA' DANG, 'TSO BA DANG, RTZOL BA
DANG, DRAN PA DANG

TING NGE 'DZIN TO, ,DE LTA BU'I TSUL RIG NAS 'GRO BA 'DREN PAR
MDZAD DO, ,DE LTAR RIG PA NI YANG DAG PAR SANGS RGYAS PA'I LAM
RIG PA'O, ,DON MDZAD PA LA SNGON DU THUGS RJE SKYE DGOS PA'I
PHYIR, ,SEMS CAN KUN LA SHAS CHER CHAGS, ,NAM MKHA' LTA BUR CHAGS
PA MED, ,SEMS CAN

KUN GYI YID LA 'JUG ,SEMS CAN KUN GYI YID LTAR MGYOGS, ,ZHES SMOS
TE, SEMS CAN KUN LA BU GCIG PA'I MA LTAR THUGS RJES CHAGS SHING,
'O NA MTSAN MAR MI 'GYUR RAM ZHE NA, DON NAM MKHA' LTAR MKHYEN
PAS CHAGS PA RANG KHA MA SAL LO, ,DE YANG SEMS CAN KUN GYI YID LA

KHYAB PAR 'JUG CING, 'GRO BA'I DON LA BRTZON 'GRUS YID LTAR
MGYOGS PAR MDZAD PA'O, ,DE YANG DON BYA BA'I YUL MKHYEN PA BSTAN
PA'I PHYIR, ,SEMS CAN KUN GYI DBANG DON SHES, ,SEMS CAN KUN GYI
YID 'PHROG PA, ,PHUNG PO LNGA DON DE NYID SHES, ,RNAM DAG PHUNG
PO LNGA 'CHANG BA, ,ZHES

SMOS TE, SEMS CAN KUN GYI DBANG PO RAB 'BRING THA MA SHES SHING
DON GANG LA MOS PA RNAMS SHES PAS SO, ,SKU LTA BAS CHOG MI SHES
PA STON PAS KYANG SEMS CAN KUN GYI YID 'PHROG LA, YID RTOG BCAS
RTOG MED DU BZLOG PAS KYANG YID 'PHROG PA'O, ,DE YANG PHUNG PO
LNGA'I DON KUN RDZOB SGYU

MA LTA BUR SHES LA, DON DAM DU SKYE BA MED PAR SHES PA'O, ,DE
YANG RNAM PAR DAG PA'I PHUNG PO LNGA DANG LDAN TE, TSUL KHRIMS
KYI PHUNG PO DANG, TING NGE 'DZIN GYI PHUNG PO DANG, SHES RAB KYI
PHUNG PO DANG, RNAM PAR GROL BA'I PHUNG PO DANG, RNAM PAR GROL
BA'I YE SHES MTHONG BA'I PHUNG PO'O, ,'O NA DON

BYED PA'I THABS JI LTAR MKHYEN CE NA, NGES 'BYUNG KUN GYI MTHA'
LA GNAS, ,NGES PAR 'BYUNG BA KUN LA MKHAS, ,NGES 'BYUNG KUN GYI
LAM LA GNAS, ,NGES PAR 'BYUNG BA KUN STON PA, ,ZHES SMOS TE,
KHAMS GSUM PA LAS NGES PAR 'BYUNG BA'I CHOS KUN GYI MTHAR THUG PA
NI GNYIS

@29B SU MED PA'I YE SHES TE, DE LA RJE BTZUN NYID NGANG GIS GNAS
SHING, NGES PAR 'BYUNG BA'I CHOS KUN STON PA LA YANG MKHAS PA'O,
,NYID KYANG LAM DE LA GNAS PA'I TSUL STON TE, GZHAN DANG 'DRA
BA'I PHYIR RO, ,GDUL BYA RNAMS LA JI LTAR 'TSAM PAR 'BYUNG BA'I
CHOS STON PAR MDZAD DO, ,DES

GZHAN DON JI LTAR MDZAD CE NA, ,YAN LAG BCU GNYIS SRID RTZA BTON,
,DAG PA RNAM BA BCU GNYIS 'CHANG, ,BDEN BZHI'I TSUL GYI RNAM PA
CAN, ,SHES PA BRGYAD PO RTOGS PA 'CHANG, ,BDEN DON RNAM PA BCU
GNYIS LDAN, ,DE NYID RNAM PA BCU DRUG RIG ,RNAM PA NYI SHUS BYANG
CHUB PA, ,RNAM PAR

SANGS RGYAS KUN RIG MCHOG ,SANGS RGYAS KUN GYI SPRUL PA'I SKU,
,BYE BA DPAG MED 'GYED PA PO, ,ZHES SMOS TE, RTEN 'BREL YAN LAG
BCU GNYIS KYIS NI SRID PA YIN TE, MA RIG PA'I RKYEN GYIS 'DU BYED
'BYUNG, 'DU BYED KYI RKYEN GYIS RNAM PAR SHES PA, RNAM PAR SHES
BA'I RKYEN GYIS MING

DANG GZUGS, MING DANG GZUGS KYI RKYEN GYIS SKYE MCHOD DRUG ,SKYE
MCHED DRUG GI RKYEN GYIS REG PA, REG PA'I RKYEN GYIS LEN PA, TSOR
BA'I RKYEN GYIS SRED PA, SRID PA'I RKYEN GYIS LEN PA, LEN PA'I
RKYEN GYIS SRID PA, SRID PA'I RKYEN GYIS SKYE BA, SKYE BA'I RKYEN
GYIS RGA SHI'O, ,DE RNAMS KYI RTZA

BA NI MA RIG PA YIN TE, MA RIG PA 'GAGS NA DE RNAMS 'GAG PA'I
PHYIR RO, ,GNYIS SU MED PA'I YE SHES CHEN POS MA RIG BA RTZA BA
NAS BTON PA'O, ,YANG SKYE MCHED BCU GNYIS DAG PA'I TSUL NI, MIG
GI SKYE MCHED DANG, GZUGS KYI SKYE MCHED DANG, RNA BA DANG SGRA
DANG, SNA

DANG; DRI DANG, LCE DANG RO DANG, LUS DANG REG BYA DANG, YID
DANG, CHOS KYI'O, ,YANG BDEN PA RNAM PA BZHIS KYANG SEMS CAN
KHRID PAR MDZAD DE, SDUG BSNGAL GYI BDEN PA DANG, KUN 'BYUNG GI
BDEN BA DANG, 'GOG PA'I BDEN PA DANG, LAM GYI BDEN PA'O, DE DAG
NI THUN MONG

GI LAM MO, ,KHYAD PAR GYI LAM NI RNAM PAR SHES PA'I TSOGS BRGYAD
KYI RANG BZHIN RTOGS PA STE, DE YANG TSOGS BDUN NI KUN GZHI'I
BYIN GYI RLABS KYIS 'BYUNG BA YIN LA KUN GZHI SKYE MED DU SHES
PAS 'DRES PAS BRGYAD CAR SKYE MED DU SHES PAR 'GYUR RO, ,DE YANG
'DI SKAD DU, BRGYAD

@30A *, ,PO SKYE MED SHES PA YIS, ,DGONGS PA RGYAL BA KUN DANG
MNYAM, ,ZHES PA LTA BU'O, ,YANG DAG PA'I BDEN PA'I DON SANGS
RGYAS PA'I YON TAN BCU GNYIS DANG YANG LDAN TE, RIGS LNGA YE SHES
LNGA SHES RAB DANG SNYING RJE KHYAD PAR CAN NO, ,DE NYID RNAM PA
BCU DRUG NI STONG DE NYID BCU

DRUG STE, NANG STONG PA NYID DANG, PHYI STONG PA NYID DANG, PHYI
NANG STONG PA NYID DANG, STONG PA NYID STONG PA NYID DANG, CHEN
PO STONG PA NYID DANG, DON DAM PA STONG PA NYID DANG, 'DUS BYAS
STONG PA NYID DANG, 'DUS MA BYAS STONG PA NYID DANG, MTHA' LAS
'DAS PA STONG PA NYID DANG, THOG MA DANG THA MA MED PA STONG PA

NYID DANG, DOR BA MED PA STONG PA NYID DANG, RANG BZHIN STONG PA
NYID DANG, CHOS THAMS CAD STONG PA NYID DANG, RANG GI MTSAN NYID
STONG PA NYID DANG, MI DMIGS PA STONG PA NYID DANG, DNGOS PO MED
PA'I NGO PO NYID STONG PA NYID DO, ,DE MA GTOGS PA SEMS CAN GYI
DUS NA, ,SA LA SOGS PA 'BYUNG BA

LNGA; GZUGS LA SOGS PA PHUNG PO LNGA, 'DOD CHAGS LA SOGS PA NYON
MONGS PA LNGA, MIG LA SOGS PA DBANG PO LNGA STE, RNAM PA NYI SHUR
SNANG BA STE, DON RTOGS BA'I DUS NA DE DAG KYANG RIGS LNGA YE
SHES LNGAR SHAR TE, SANGS RGYAS KYI CHOS KYANG DE DAG TU 'DUS TE,
RNAM PA DE DAG LAS

GROL NAS SANGS RGYAS KYI BYANG CHUB YIN PAS MCHOG GO, ,DE YANG
'DI SKAD DU, 'BYUNG BA LNGA DANG NYON MONGS PHUNG PO LNGA, ,DBANG
PO RNAM LNGA'I ZHEN PA DANG BRAL NAS, ,RIGS LNGA YE SHES LNGAR
SNANG LA, ,RDZOGS SANGS RGYAS PA'I BYANG CHUB YIN, ,ZHES GSUNGS
PA LTA BU'O, ,DE LTA BU'I

SANGS RGYAS LA RNAM PA THAMS CAD MKHYEN PA'I YE SHES MNGA' BAS
KUN RIG PA'O, ,RIG NAS SPRUL PA BYE BA DPAG TU MED PA BKYE NAS
SEMS CAN GYI DON MDZAD PA'O, ,DE YANG GDUL BYA'I BLO DANG 'TSAM
PA'I THEG PA STON PA'I PHYIR, SKAD CIG THAMS CAD MNGON PAR RTOGS,
,SEMS KYI

SKAD CIG DON KUN RIG, ,THEG PA SNA TSOGS THABS TSUL GYIS, ,'GRO
BA'I DON LA RTOGS PA PO, ,THEG PA GSUM GYI DES 'BYUNG LA, ,THEG
PA GCIG GI 'BRAS BUR GNAS, ,ZHES SMOS TE, SKAD CIG GIS GDUL BYA'I
BSAM PA DANG BAG LA NYAL THAMS CAD RIG NAS DON MDZAD DE,

@30B 'O NA RTOG BCAS SU THAL LO ZHE NA, RTOG BYED DE RANG YANG
SKYE MED DU RIG PA'O, ,RIG NAS THEG PA SNA TSOGS KYIS 'GRO BA'I
DON MDZAD PA'O, ,DE YANG 'DI SKAD DU, ,JI SRID SEMS RNAMS 'JUG GI
BAR, ,THEG PA'I MTHA' LA THUG PA MED, ,CES PA LTA BU'O, ,DE YANG
GDUL BYA THEG PA

GSUM GYIS 'DUL BA LA NYAN THOS DANG, RANG RGYAL DANG, THEG PA
CHEN PO BSTAN TO, ,YANG DAG PAR THEG PA GCIG STE 'BRAS BU RDO
RJE'I THEG PA'O, ,DE YANG 'BRAS BU SANGS RGYAS NA JI LTAR GNAS PA
DANG DE LTA NYID NAS LAM DU KHYER NAS 'BRAS BUR GNAS ZHES BYA'O,
,DE YANG SKYE DGU THEG PA

DGU BSTAN PA YANG 'GRO BA'I DON BSTAN PA MA GTOGS PA, THEG PA 'DI
KUN YANG DAG PA'I THEG PA DAG LAS GZHAN MA YIN ZHES PA LTA BU, DE
YANG GSUM PO NI RGYU'I THEG PA'O, ,GCIG NI 'BRAS BU'I THEG PA'O,
,DE YANG, RGYU LA SBYOR BA RGYU YI CHOS, ,'KHOR LO SHIN TU BSKOR
BYAS

NAS; ,'BRAS BU'I THEG PA NYE LAM ZHIG ,DUS TSIGS PHYI MAR 'BYUNG
BAR 'GYUR, ,ZHES PA LTA BU'O, ,DE LA'ANG SPANGS BA'I KHYAD PAR
BSTAN PA'I PHYIR, NYON MONGS KHAMS RNAMS DAG PA'I BDAG ,LAS KYI
KHAMS RNAMS ZAD BYED PA, ,CHU BO RGYA MTSO KUN LAS RGAL, ,SBYOR
BA'I

DGON PA LAS BYUNG BA, ,NYON MONGS NYE BA KUN NYON MONGS, ,BAG
CHAGS BCAS PA GTAN SPANGS PA, ,ZHES SMOS TE, GNYIS MED RTOGS PAS
NYON MONGS PA DAG CING, LAS NGAN SLONG BAR BYED PA'I SEMS MED PA
DANG, LAS ZAD PAR BYED PA'O, ,'KHOR BA'I SPYOD YUL JI SNYED PA

RNAMS NI CHU BO DANG 'DRA STE, RGYUN RING BA DANG, RGYUN PHYOGS
SU KHYER BAR BYED PA DANG, RGAL DKA' BA DANG, MANG BA'I PHYIR DE
LAS RGAL ZHING DON LA SBYOR BA'I YE SHES NI, RTOG PA LAS DBEN BAS
DGON PA ZHES BYA'O, ,NYON MONGS PA'I RTZA BA DRUG DANG, DE YANG
NYE BA'I NYON MONGS BA NYI SHU

DANG, KUN NAS NYON MONGS PA SDUG BSNGAL RNAMS DANG BAG CHAGS SA
BON DANG BCAS PA GTAN NAS SPANGS PA'O, ,DE NYID THABS DANG SHES
RAB DAM PA DANG JI LTAR LDAN ZHE NA, SNYING RJE CHEN PO SHES RAB
THABS, ,DON YOD 'GRO BA'I DON BYED PA, ,'DU SHES KUN GYI DON
SPANGS SHING, ,

@31A *, ,RNAM SHES DON NI 'GAG PAR BYED, ,CES SMOS TE, SNYING RJE
CHEN PO DANG LDAN PAS ZHI BA'I MTHA' LA MI GNAS SHING, SHES RAB
CHEN PO DANG LDAN PAS SRID PA'AM 'KHOR BA LA MI GNAS TE, THABS DE
LTA BUS 'GRO BA'I DON BYED DO, ,'O NA MTSAN MAR 'DZIN BA CAN DU
MI

'GYUR RAM ZHE NA, 'DU SHES NI YUL LA MTSAN MAR 'DZIN PA STE, DES
SPANGS SHING RNAM SHES ZAG PA DANG BCAS PA SKYE MED DU RTOG PAS
DE'I SKYON MED DO, ,DE LTAR RANG RTOGS PA MA NOR BAS GZHAN MA NOR
BA'I LAM LA 'GOD PA'I PHYIR, ,SEMS CAN KUN GYI YID DANG LDAN,
,SANGS RGYAS KUN

GYI THUGS RIG PA, ,SEMS CAN KUN GYI YID LA GNAS, ,DE DAG SEMS
DANG MTHUN PAR 'JUG ,SEMS CAN KUN YID TSIM PAR BYED, ,SEMS CAN
KUN GYI YID DGA' BA, ,GRUB PA MTHAR PHYIN 'KHRUL PA MED, ,NOR PA
THAMS CAD RNAM PAR SPANGS, ,DON GSUM THE TSOM MED PA'I BLO,,

KUN DON YON TAN GSUM GYI BDAG ,CES SMOS TE, SEMS CAN GYI YID DANG
MTHUN PAR DON MDZAD PA DE YANG SANGS RGYAS KYI THUGS MI RTOG PAR
RIG PA'I SGO NAS MDZAD DE, DES SEMS CAN KUN GYI YID LA KHYAB PAR
GNAS TE, DE DAG GI SEMS DANG MTHUN PAR 'GRO BA'I DON LA 'JUG LA,

ZHUGS NAS SEMS CAN JI LTAR 'DOD PA LTAR TSIM ZHING DGA' BAR BYED
DE, SEMS CAN GYI DON SGRUB PA MTHA' PHYIN PAR BYED DO, ,DE YANG
'KHRUL PA'AM NOR PA THAMS CAD SPANGS TE, DRANG BA'I DON DANG,
NGES PA'I DON DANG, THEG PA SNA TSOGS KYI DON DANG, GSUM LA THE
TSOM MED PA STE, GRUB

PA'I MTHA' RNAMS NGES PAR SHES PA'I PHYIR RO, ,SEMS CAN KUN GYI
DON DU GYUR PA'I YON TAN SKU DANG GSUNG DANG THUGS GSUM GYI BDAG
POR GYUR PA'O, ,DE NYID LAS KYANG, ,SANGS RGYAS KUN GYI THUGS LA
GNAS, ,SANGS RGYAS KUN GYI SKU CHE BA, ,SANGS RGYAS KUN GYI GSUNG
YANG YIN, ,

ZHES 'BYUNG NGO, ,DE YANG RGYU RTOGS PAS 'BRAS BU MCHOG TU GRUB
PA'I PHYIR, ,PHUNG PO LNGA DON DUS GSUM DU, ,SKAD CIG THAMS CAD
BYE BRAG PHYED, ,SKAD CIG GCIG GIS RDZOGS SANGS RGYAS, ,SANGS
RGYAS KUN GYI RANG BZHIN 'CHANG, ,LUS MED LUS TE LUS KYI MCHOG
,LUS KYI

@31B MTHA' NI RTOGS PA PO, ,GZUGS RNAMS SNA TSOGS SNANG BA'I
DPAL, ,NOR BU CHEN PO RIN CHEN TOG ,CES SMOS TE, RGYU'I DUS NA
PHUNG PO LNGA LA DUS GSUM GYI SKAD CIG MAS GZHIG NA BYE BRAG
PHYED DE, MU STEGS KYI BDAG PO LA SOGS PAR BYED DE, 'BRAS BU'I
DUS SU DE KHO NA NYID THUGS SU CHUD PA LA

RIM PA YOD PA MA YIN PAS SKAD CIG MAS KYANG SANGS RGYAS TE, 'DI
NI LAS 'PHRO DANG DBANG PO'I MCHOG TU GYUR PA LA BYED RTZOL GYI
SPROS PA BCAD DE, DE BZHIN NYID BSGOMS PAS LAM NYE BAR STON TO,
,DE YANG BYED RTZOL GYI SPROS PA BCAD PA NI 'DI SKAD DU, SHES RAB
DAM PAS MA ZIN PA'I, ,

LAM GYI DGE BA STEGS BCAD KYANG, ,MTHO RIS LHA DANG MI RU SKYE,
,SKYE SHI MED PA'I SA MI THOB, ,CE SPA LTA BU'O, ,DE YANG, ,SANGS
RGYAS KUN GYI RANG BZHIN MNYAM, ,THUGS RJES 'GRO DON MDZAD PAR
MNYAM, ,MDZAD LUGS MI MNYAM, ,SKU BONG DANG TSE TSAD DANG, TSUL
DANG RIGS MI MNYAM PA

LTAR SNANG NGO, ,DE YANG RANG BZHIN SKYE MED 'CHANG BAR MDZAD DO,
,CHOS KYI SKU LA ZAG BCAS KYI LUS MED LA, DE'I BYIN GYI RLABS LAS
LONGS SPYOD RDZOGS PA'I SKU LUS KYI MCHOG TU GYUR PA 'BYUNG NGO,
,LUS THAMS CAD KYI MTHA' SKYE MED DU RTOGS PA LAS SPRUL SKU SNA
TSOGS PA 'GRO BA'I DPAL

DU 'BYUNG BA NI YID BZHIN GYI NOR BU DANG 'DRA BAR 'DOD PA SKOR
BAS RAB CES BYA'O, ,CO TO ZHES BYA BA ME TOG CES BYA'O, ,DE YANG
LONGS SPYOD RDZOGS PA'I SKU NI NGES PA RNAM PA LNGA DANG LDAN TE,
RNAM PA NGES PA DANG, GNAS NGES PA DANG, 'KHOR NGES PA, CHOS NGES
PA, DUS NGES PA'O, ,

SPRUL SKU NI RNAM PA MA NGES, GNAS MA NGES, 'KHOR MA NGES, CHOS
MA NGES, DUS MA NGES PA'O, ,DA NI BYA BA GRUB PA'I YE SHES KYI
SGO NAS 'JAM DPAL YE SHES SEMS DPA'I MTSAN BSTAN PAR BYA STE, DE
YANG PHRIN LAS KYI RGYU GANG ZHE NA, ,SANGS RGYAS KUN GYIS RTOGS
BYA BA, ,SANGS

RGYAS BYANG CHUB BLA NA MED, ,CES PA LA SOGS PA SMOS TE, CHOS KYI
SKU GNYIS MED NI SANGS RGYAS KUN GYI RANG BZHIN RTOGS PAR BYA
BA'I CHOS CHAN PO YIN LA, DE RTOGS NAS SANGS RGYAS KYI BYANG CHUB
BLA NA MED PA'O, ,GSANG SNGAGS LAS BYUNG YI GE MED, ,GSANG SNGAGS
CHEN PO RIGS

@32A *, ,GSUM PA, ,GSANG SNGAGS DON KUN SKYED PA PO, ,THIG LE
CHEN PO YI GE MED, ,STONG PA CHEN PO YI GE LNGA, ,THIG LE STONG
PA YI GE BRGYA, ,ZHES PA THABS DANG SHES RAB LAS BYUNG BA'I CHOS
KYI NGO BO NYID BRJOD DU MED PAS YI GE MED PA'O, ,RGYU CHE BA
THABS DANG SHES RAB

LAS 'BRAS BU CHE BA SKU GSUNG THUGS KYI RIGS GSUM LHUN GYIS GRUB
PA'O, ,DES GSANG SNGAGS KYI DON BSKYED RIM PA DANG, RDZOGS RIM
GZHAN GYI RGYUD LAS SKYED PAR BYED PA'O, ,DON DAM PAR THIG CHOS
NYID MI 'GYUR BA LA, LE KHYAB CING GDAL BA STE, NGO BO TSIG GIS
BRJOD DU MED

PA'O; ,STONG PA CHEN PO CHOS KYI SKU DE NYID LAS DE BZHIN GSHEGS
PA LNGA'I SA BON YI GE MA 'GAGS PAR SHAR BA NI, ,AOm A'A: H'Um
SV'A H'A, DE LNGA'O,, ,,THIG LE SKYE BA MED PA DE LAS YI GE BRGYA
STE, DE LA BRTEN NAS SGRUB THABS SNA TSOGS 'BYUNG BA STE, DON DU
NA CHOS KYI SKU LA PHYOGS RIS

MED CING 'GAG PA MED PA'I MTHU'O, ,'O NA THUGS KYI SPRUL PA GANG
ZHE NA, ,RNAM PA KUN LDAN RNAM PA MED, ,BCU DRUG PHYED PHYED THIG
LE CAN, ,YAN LAG MED PA'I RTZIS LAS 'DAS, ,BSAM GTAN BZHI YI RTZE
MO CAN, ,BSAM GTAN YAN LAG KUN SHES SHING, ,TING 'DZIN RIG DANG

RGYUD RIG PA, ,ZHES SMOS TE, KUN RDZOB TU MTSAN DANG DPE BYAD LA
SOGS TE SNOD BCUD KYI RNAM PA KUN DANG LDAN LA, DON DAM PAR SNANG
BA'I NGO BO NYID MED DO, ,DBYANGS KYI YI GE BCU DRUG GI PHYED YI
GE BRGYAD YIN LA, BRGYAD KYI PHYED BZHI YIN TE, AA A'A AAm AA:,
ZHES PA'O, ,DE BZHI NI

MTSON BYED DU BYUNG BA YIN TE, DE BZHIS CI MTSON NA, RNAM PAR
THAR BA'I SGO BZHI MTSON TE, STONG PA NYID KYI RNAM PAR THAR PA
DANG, MTSAN MA MED PA'I RNAM PAR THAR PA DANG, SMON PA MED PA'I
RNAM PAR THAR PA DANG, THABS LA MKHAS PA'I RNAM PAR THAR PA'O,
,DE YANG STONG PA NYID KYIS NI

DNGOS PO LAS 'BYIN PAR BYED DO, ,MTSAN MA MED PAS NI MTSAN MA
PHRA MO'I ZHEN PA LAS KYANG 'BYIN PAR BYED DO, ,SMON PA MED PAS
NI 'BRAS BU RE SMON GYI MTHA' LA DMIGS PA LAS 'BYIN PAR BYED DO,
,THABS LA MKHAS PAS NI THABS DMAN ZHING MI MKHAS PA RNAMS LAS
'BYIN PAR BYED

@32B DO; ,DE BZHIN YANG SPROS PA PHYOGS RE BCAD PA'I YON TAN GYI
CHA NAS BZHIR BSHAD KYIS, DON DU NA THIG LE CHEN PO YI GE MED
PA'O, ,YANG SPYI BO BDE BA CHEN PO'I 'KHOR LO NA BYANG CHUB KYI
SEMS THIG LE CHA BCU DRUG TU GNAS TE, DE LAS KYI PHYAG RGYA'I
THABS KYI BYE BRAG RNAMS LA BRTEN TE, SPYI BO BDE

BA CHEN PO'I 'KHOR LO'I THIG LE BCU DRUG PO BZHU BA'I PHYED
BRGYAD SNYING GA CHOS KYI 'KHOR LOR PHAB, DE BZHU BA'I PHYED LTE
BA SPRUL PA'I 'KHOR LOR PHAB, DE'I PHYIR GSANG BA BDE SKYONG GI
'KHOR LOR PHAB STE, GNYIS SHOS GNYIS MNYAM GYI DUS SU DNGOS GZUNG
NGO, ,DE YANG DANG YANG DU GOMS PAR BYAS

BAS MTHAR DE'I ZHEN PA BAG TZAM DANG YANG BRAL TE, THIG LE CHEN
PO YI GE MED PA RTOGS PAR 'GYUR RO, ,DE YANG 'DI SKAD DU, ZAB MO
RNAM PAR THAR PA BZHIS, ,RNON PA'I DON DU BSHAD PA YIN, ,'KHOR LO
BZHIN DU BSKOR BYED PA, ,RTUL PO'I DON DU SHES PAR BYA, ,ZHES
'BYUNG NGO, ,DE LTAR

BSGOMS PAS RNAM RTOG GI YAN LAG MED PA, BRJOD PA'I RTZIS LAS 'DAS
PA'O, ,TING NGE 'DZIN BZANG BA NI BSAM GTAN BZHI LA LTA'I TING
NGE 'DZIN LTA BU'O, ,NYID KYANG DE DANG DANG ZHING GZHAN GYI TING
NGE 'DZIN BSAM GTAN GYI YAN LAG RNAMS KYANG SHES TE, DE YANG 'DOD
PA'I KHAMS NA LHAG

MTHONG SHAS CHE BA'I BSAM GTAN KYANG SHES PA'O, ,GZUGS MED PA'I
KHAMS NA ZHI GNAS SHAS CHE BA'I BSAM GTAN KYANG SHES PA'O, ,GZUGS
KYI KHAMS NA ZHI GNAS LHAG MTHONG ZUNG DU 'BREL BA'I BSAM GTAN
KYANG SHES TE, DE LA BSAM GTAN BZHI LA YAN LAG BCO BRGYAD DE,

BSAM GTAN DANG PO LA YANG YAN LAG LNGA STE, RTOG PA DANG, DPYOD
PA DANG, DGA' BA DANG, BDE BA DANG, SEMS RTZE GCIG PA NYID DO,
,BSAM GTAN GNYIS PA LA YANG YAN LAG BZHI STE, DGA' BA DANG, BDE
BA DANG, NANG RAB TU DANG BA DANG, SEMS RTZE GCIG PA NYID DO,
,BSAM

GTAN GSUM PA LA YANG YAN LAG LNGA STE, BTANG SNYOMS DANG, DRAN PA
DANG, SHES BZHIN DANG, BDE BA DANG, SEMS RTZE GCIG PA NYID DO,
,BSAM GTAN BZHI PA LA YANG YAN LAG BZHI STE, BTANG SNYOMS YONGS
SU DAG PA DANG, DRAN PA YONGS SU DAG PA DANG, BDE BA YANG MA

@33A *, ,YIN SDUG BSNGAL BA YANG MA YIN PA'I TSOR BA YONGS SU DAG
PA DANG, SEMS RTZE GCIG PA NYID DO, ,DE RNAMS RJE BTZUN NYID KYIS
SHES PA'O, ,GZHAN DPA' BAR 'GRO BA'I TING NGE 'DZIN DANG, RIN
CHEN PHYAG RGYA'I TING NGE 'DZIN DANG, SENG GE RNAM PAR BSGYINGS
PA'I TING NGE 'DZIN

DANG; ZLA BA'I RGYAL MTSAN DPAL ZHES BYA BA'I TING NGE 'DZIN LA
SOGS PA TING NGE 'DZIN BRGYA RTZA GCIG KYANG MKHYEN CING, GANG
ZAG GI BSAM PA DANG BAG LA NYAL DANG SKYE GNAS KYI RGYUD KYIS
BSDUS PA RNAMS KYANG RIG CING MKHYEN NO, ,'O NA LONGS SKU'I MTSAN
PA CI ZHE NA, TING NGE 'DZIN LUS CAN LUS KYI

MCHOG ,LONGS SPYOD RDZOGS SKU KUN GYI RGYAL, ,ZHES SMOS TE, TING
NGE 'DZIN LUS CAN NI CHOS KYI SKU STE, SKU DE GNYIS KYI RTEN BYED
CING MCHOG TU GYUR PA DE NI GZHI'O, ,DE LAS THEG PA CHEN PO'I
CHOS LA LONGS SPYOD PA SKU RNAM PAR SNANG MDZAD DU SNANG STE, DE
YANG NGES PA LNGA DANG LDAN ZHING 'KHOR LOS

SGYUR BA'I RGYAL PO LTA BUR BZHUGS PA STE, DE YANG, ,THIG CHEN
NYE BAR LONGS SPYOD PHYIR, ,THUB PA'I LONGS SPYOD RDZOGS SKUR
'DOD, ,CES PA LTA BU'O, ,DE YANG SKU'I MDZAD SPYOD RNAM PAR DAG
PA'I SGO NAS 'KHOR SA BCU'I BYANG CHUB SEMS DPA' RNAMS KYI GTZO
BOR GYUR PA RNAMS LA CHOS KYI

'KHOR LO SKOR BAR MDZAD DO, ,DE LA SPRUL PA'I SKU'I MDZAD SPYOD
CI ZHE NA, SPRUL PA'I SKU STE SKU YI MCHOG ,SANGS RGYAS SPRUL
PA'I RGYUD 'CHANG BA, ,PHYOGS BCUR SPRUL PA SNA TSOGS 'GYED, ,JI
BZHIN 'GRO BA'I DON BYED PA, ,ZHES SMOS TE, DE YANG RGYAL BA
SPRUL PA'I SKU NI, 'KHOR RIGS

DRUG GI SEMS CAN DANG, NYAN THOS DANG, RANG RGYAL BA RNAMS LA
GSUNG GI MDZAD SPYOD RNAM PAR DAG PA'I SGO NAS CHOS KYI 'KHOR LO
SKOR BAR MDZAD DE, SPRUL SKU MA DAG PA LAS MCHOG TU GYUR PA SANGS
RGYAS RNAM PAR GZIGS, GTZUG TOR CAN LA SOGS PA SANGS RGYAS STONG
RTZA GNYIS

KYI RGYUD DU SPRUL PA'O, ,SPRUL NAS GANG DU 'GYED NA PHYOGS BCUR
'GYED DO, ,BKYE NAS CI BYED NA JI LTAR 'TSAM PA LTAR 'GRO BA'I
DON BYED PA'O, ,'O NA MA DAG PA'I SPRUL SKU GANG ZHE NA, LHA YI
DBANG PO LHA YI LHA, ,LHA YI BDAG PO LHA MIN BDAG ,'CHI MED DBANG
PO LHA YI BLA, ,'JOMS

@33B BYED 'JOMS BYED DBANG PHYUG PO, ,ZHES SMOS TE, LHA'I DBANG
PO STE KHYAB 'JUG GIS 'DUL BA LA KHYAB 'JUG TU SPRUL LO, LHA'I
LHA NI TSANGS PA'O, ,LHA'I BDAG PO NI BRGYA BYIN NO, ,LHA MIN
BDAG NI THAGS BZANGS RIS SO, ,'CHI MED DBANG PO NI 'THAB BRAL LA
SOGS PA'I LHA'I RGYAL

PO RNAMS SO, ,LHA'I BLA NI GZHAN 'PHRUL DBANG BYED LA SOGS PA'I
LHA'I RGYAL PO'O, ,'JOMS BYED NI DRAG PO 'JIGS BYED DO, ,'JOMS
BYED DBANG PHYUG NI MA H'A DE BA'O, ,DE RNAMS KYIS 'DUL BA LA DE
RNAMS SU SPRUL NAS DON MDZAD DO, ,CHOS KYI SBYIN PA'I TSUL NI,
SRID PA'I DGON

PA LAS RGAL BA, ,STON PA GCIG BU 'GRO BA'I BLA, ,'JIG RTEN PHYOGS
BCUR RAB GRAGS PA, ,CHOS KYI SBYIN BDAG CHE BA PO, ,BYAMS PA'I GO
CHA CHAS PA STE, ,SNYING RJE YI NI YA LAD 'GOS, ,SHES RAB RAL GRI
MDA' GZHU THOGS, ,NYON MONGS MI SHES G-YUL NGO SEL, ,DPA' BO

BDUD DGRA BDUD 'DUL BA, ,BDUD BZHI'I 'JIGS PA SEL BAR BYED, ,BDUD
KYI DPUNG RNAMS PHAM BYED PA, ,ZHES SMOS TE, SRID PA NI NGES PA'I
'BYUNG GNAS YIN TE, DGON PA NI DE LAS DBEN PA'O, ,DE LAS RGYAL TE
DON GNYIS MED RTOGS PAS STON PA GCIG PU'O, ,YANG NA BSTAN

PA GCIG LA STON PA GNYIS MI 'BYUNG BAS SO, ,'GRO BA THAMS CAD KYI
STON PAR GYUR PAS NA BLA MA'O, ,DE YIS 'JIG RTEN PHYOGS BCUR
GRAGS TE, RGYU CIS GRAGS NA CHOS KYI SBYIN PAS GRAGS SO, ,DE YANG
RLOM PA LTA BU MA YIN TE, BYAMS PA'I GO CHA GO NA ZHING, SNYING
RJE'I

KHRAB GON PA'O, ,DE'I MTSON CHA NI NYON MONGS PA GCOD PA SHES RAB
KYI RAL GRI DANG, THABS SHES RAB KYI MDA' GZHUS NYON MONGS PA
DANG MA RIGS PA'I G-YUL NGO SEL LO, ,GANG LAS DPA' NA BDUD 'DUL
BAS DPA'O, ,GZHAN BDUD BZHI'I 'JIGS PA LAS KYANG SKYOB CING SEL

BAR BYAD DO, ,PHYOGS GCIG SEL BA TZAM MA YIN TE, BDUD KYI DPUNG
SDE DANG BCAS PA PHAM PAR BYED PA STE, DE YANG SEMS SKYE BA MED
PA RTOGS PAS NYON MONGS PA'I BDUD BCOM, ,SEMS NYID LA RGAS RGYUD
MED PAS PHUNG PO'I BDUD BCOM, SEMS NYID LA SKYE SHI MED PAS

@34A *, ,'CHI BDAG GI BDUD BCOM, SEMS NYID RTOGS PAS THE TSOM
DANG BRAL TE LHA'I BU'I BDUD BCOM, DE YANG 'DI SKAD DU, GAL TE
BDUD KYI TSOGS NI BYE BA DAG ,SANGS RGYAS SKUR BSGYUR BAR CHAD
SMRA BYAS KYANG, ,CHOS LA MKHAS PAS CHOS NYID RANG THOB STE, ,DE
DAG

BYANG CHUB LAS NI BZLOG MI NUS, ,ZHES PA LTA BU'O, ,DE LTA BU DE
MCHOD PA'I 'OS SU BSTAN PA'I PHYIR, RDZOGS PA'I SANGS RGYAS 'JIG
RTEN 'DREN, ,MCHOD 'OS BSTOD 'OS PHYAG GI GNAS, ,RTAG TU RI MOR
BYA BA'I 'OS, ,BKUR 'OS RJED PAR BYA BA'I MCHOG ,PHYAG BYAR 'OS
PA BLA

MA'I RAB, ,CES SMOS TE, SANGS RGYAS KYI BDAG NYID RJE BTZUN GYIS
'JIG RTEN PA RNAM PAR THAR PA'I GNAS SU 'DREN PAS, MCHOD PA DANG,
BSTOD PA DANG, PHYAG BYA BA DANG, SKU GZUGS BRIS LA MCHOD PA
DANG, RGYAN GDAGS PA DANG, PHU DUD DU BKUR BA DANG, YON TAN
BSGRAGS PA DANG,

LUS NGAG YID GSUM GUS PAS PHYAG BYA BAR 'OS TE, BLA MA'I RAB TU
GYUR PA'I PHYIR RO, ,DE'I MKHYEN PA'I BYE BRAG CI ZHE NA, ,'JIG
RTEN GSUM PO GO MA GCIG BGROD, ,MKHA' LTAR MTHA' MED RNAM PAR
GNON, ,GSUM RIG GTZANG MA DAG PA STE, ,MNGON SHES DRUG LDAN RJES
DRAN

DRUG ,CES SMOS TE, 'JIG RTEN GSUM PO DE SHES RAB KYI GOM PA GCIG
GI BAR DU BGROD LA, RTAGS RDZU 'PHRUL GYI GOM PAS BGROD DO, ,NAM
MKHA' LTAR CHOS KYI SKU MTHA' MED PAR RTOGS PAS NYON MONGS PA
GNON PAR BYED DO, ,DE YANG PHYI SDE SNOD GSUM RIG LA, NANG DU SKU
GSUNG

THUGS RIG STE, BDAG GZHAN GYI DRI MA DANG BRAL BAS GTZANG MA DAG
PA'O, ,GZHAN YANG MNGON PAR SHES PA DRUG STE, LHA'I MIG GI MNGON
PAR SHES PA DANG, LHA'I RNA BA'I MNGON PAR SHES PA DANG, PHA ROL
GYI SEMS SHES PA DANG, SNGON GYI GNAS RJES SU DRAN PA DANG, RDZU
'PHRUL

GYI BYA BA SHES PA DANG, ZAG PA ZANG PA'I MNGON PAR SHES PA'O,
,RJES SU DRAN PA DRUG NI, ,SANGS RGYAS RJES SU DRAN PA DANG, CHOS
RJES SU DRAN PA DANG, DGE 'DUN RJES SU DRAN PA DANG, DAM TSIG
RJES SU DRAN PA DANG, THUG RJE RJES SU DRAN PA DANG, MDZAD PA
RJES SU DRAN PA DANG DRUG GO,,

@34B SHES RAB DAM PA JI LTA BU ZHE NA, BYANG CHUB SEMS DPA' SEMS
DPA' CHE, ,RDZU 'PHRUL CHEN PO 'JIG RTEN 'DAS, ,SHES RAB PHA ROL
PHYIN PA'I MTHA', ,SHES RAB KYIS NI DE NYID THOB, ,CES SMOS TE,
BYANG CHUB SEMS DPA' NI RANG DON NO, ,SEMS DPA' CHEN PO NI GZHAN
DON NO, ,DE

YANG BYANG CHUB NI NAM MKHA' LTA BU'I CHOS KYI SKU LA, SEMS DPA'
DE NI DE RTOGS PAR 'DOD PA'I 'DUN PA YOD PA DANG, GZHAN GYI DON
LA DPA' BA'O, ,DE YANG 'DI SKAD DU, BYANG CHUB NAM MKHA'I MTSAN
NYID DE, ,KUN DU RTOG PA THAMS CAD SPANGS, ,GANG ZHIG DE RTOGS
'DOD PA DE, ,BYANG

CHUB SEMS DPA' ZHES BYA'O, ,ZHES PA LTA BU'O, ,DE YANG RDZU
'PHRUL CHEN PO BRNYES TE 'JIG RTEN LAS 'DAS PA'O, ,PHA ROL TU
PHYIN PA'I MTHAR THUG PA DE KHO NA NYID NI, SHES RAB KYIS THOB
PAR BYED DO, ,DE NYID DPE LAS 'DAS PAR BSTAN PA'I PHYIR, BDAG RIG
GZHAN RIG

THAMS CAD PA, ,KUN LA PHAN PA'I GANG ZAG MCHOG ,DPER BYA KUN LAS
'DAS PA STE, ,SHES DANG SHES BYA'I BDAG PO MCHOG ,CES SMOS TE, JI
LTA BA BDAG GI DON DANG, JI SNYED PA GZHAN GYI DON THAMS CAD RIG
PA'I SGO NAS KUN LA PHAN PAR BYED PA STE, GANG ZAG LTAR SPRUL
KYANG

DNGOS MA YIN PAS MCHOG GO, ,CUNG ZAD DU YANG MNYAM PA MED PAS NA
DPE LAS 'DAS PA'O, ,SHES PAR BYED PA DANG SHES PAR BYA BA'I DON
GNYIS KA'I BDAG PO'I MCHOG TU GYUR PA'O, ,GANG GI SGO NA SHES PAR
BYED CE NA, ,GTZO BO CHOS KYI SBYIN BDAG STE, ,PHYAG RGYA BZHI PO
DON

STON PA, ,'GRO BA'I BSNYEN BKUR GNAS KYI MCHOG ,NGES 'BYUNG GSUM
PO BGROD RNAMS KYI, ,DON GYI DAM PA RNAM DAG DPAL, ,'JIG RTEN
GSUM NA SKAL BZANG CHE, ,ZHES SMOS TE, RJE BTZUN NYID SANGS RGYAS
THAMS CAD KYI GTZO BOR GYUR BAS KYANG CHOS KYI SBYIN PA NI SBYIN
PA RNAMS

KYI GTZO BOR GYUR PA'O, ,DE'I BDAG PO NI RJE BTZUN NO, ,DE PHYAG
RGYA BZHI'I CHOS STON TE, DE LA YANG BKA' RTAGS KYI PHYAG RGYA
BZHI LA, THEG PA CHUNG DU'I BKA' RTAGS KYI PHYAG RGYA BZHI NI, MI
RTAG PA DANG, SDUG BSNGAL BA DANG, STONG PA DANG, BDAG MED PA'O,
,DE YANG, MI

@35A *, ,RTAG SDUG BSNGAL STONG DANG BDAG MED PA, ,DE NI RDZOGS
SANGS RGYAS KYIS GSUNGS PA'I CHOS, ,ZHES 'BYUNG NGO, ,'DI NYID
LAS KYANG, BDEN BZHI'I TSUL GYI RNAM PA CAN, ,ZHES 'BYUNG NGO,
,THEG PA CHEN PO'I DBANG DU BYAS NA, DKA' LA SNANG, DON DANG
MTHUN,

RIG PA DANG 'THAD, GTAN TSIGS KYIS RGYAS PA'O, ,DE YANG, BKA' DON
RIGS PA GTAN TSIGS DANG, ,SNANG DANG MI 'GAL RGYAS 'THAD YIN,
,ZHES PA LTA BU'O, ,DE LA LHA'I SKU PHYAG RGYA CHEN PO BZHIN, SKU
PHYAG RGYA CHEN PO'I ,GSUM CHOS KYI PHYAG RGYA, THUGS DAM TSIG GI
PHYAG RGYA, 'PHRO 'DU LAS

KYI PHYAG RGYA'O, ,GDUL BYA LAM GYI PHYAG RGYA BZHI NI LAS KYI
PHYAG RGYA DANG, CHOS KYI PHYAG RGYA DANG PHYAG RGYA CHEN PO
DANG, DAM TSIG GI PHYAG RGYA'O, ,DE LTAR STON PA NI 'GRO BA RNAMS
KYI BSNYEN BKUR PA'I CHOS KYI MCHOG GO, ,NGES 'BYUNG GSUM NI THEG
PA GSUM MO, ,DE BGROD PA'I 'BRAS BU NI, DON DAM PA

SGRIB PA GNYIS DAG PAS BDAG DANG GZHAN GYI DPAL DU 'GYUR TE, 'JIG
RTEN GSUM NA SKAL PA MCHOG TU GYUR PA'O, ,DE LTA BU'I STON PA DE
GANG YIN ZHE NA, TSOGS GNYIS RDZOGS SHING BDAG DANG GZHAN GYI
DPAL DU GYUR PA 'BYOR PA PHUN SUM TSOGS PA STER BAR BYED PAR BYED
PA RJE BTZUN NYID YIN PAS,

DPAL LDAN 'BYOR BA KUN BYED PA, ,'JAM DPAL DPAL DANG LDAN PA'I
MCHOG ,CES GSUNGS PA YIN NO, ,DA NI 'JAM DPAL YE SHES SEMS DPA'
LA BSTOD PA'I LE'U BSTAN PA'I PHYIR, MCHOG SBYIN RDO RJE KHYOD
'DUD, ,YANG DAG MTHAR GYUR KHYOD LA 'DUD, ,STONG NYID LAS BYUNG
KHYOD LA 'DUD, ,

SANGS RGYAS BYANG CHUB KHYOD LA 'DUD, ,CES PA LA SOGS PA SMOS TE,
DE YANG 'DIS NI CHOS KYI DBYINGS KYI YE SHES KYI SGO NAS BSTOD PA
STE, MCHOG TU GYUR PA'I CHOS KYI DBYINGS GZHAN LA SBYIN PAR BYED
PA PO NI SKU GSUNG THUGS RDO RJE LTAR DBYER MI PHYED PA'I MCHOG
RJE BTZUN 'JAM DPAL KHYOD

YIN PAS KHYOD LA 'DUD RTZI PHYAG 'TSAL ZHES PA'O, ,KHYOD CES PA
NI BOD PA'I SGRA CAN LA SBYAR RO, ,YANG DAG PA'I MTHAR GUR PA NI
SKYE BA MED PA KHYOD LA 'DUD PA'O, ,STONG PA NYID KYI DON RTOGS
PA LAS BYUNG BA KHYOD LA 'DUD DO, ,SANGS RGYAS RNAMS KYI BYANG
CHUB DAM PA YIN PAS KHYOD

@35B LA GUS PAS 'DUD CES PA'O, ,ME LONG LTA BU'I YE SHES GYI SGO
NAS BSTOD PA BSTAN PA'I PHYIR, SANGS RGYAS CHAGS PA KHYOD LA
'DUD, ,SANGS RGYAS 'DOD LA PHYAG 'TSAL 'DUD, ,SANGS RGYAS DGYES
PA KHYOD LA 'DUD, ,SANGS RGYAS ROL LA PHYAG 'TSAL 'DUD, ,CES SMOS
TE, SANGS

RGYAS KYI YE SHES ME LONG LTA BUS CHOS KYI DBYINGS LA GNAS SHING
CHAGS PA KHYOD LA 'DUD DO, ,SANGS RGYAS RNAMS THUGS RJES 'GRO BA
'DREN PAR 'DOD PAR KHYOD LA 'DUD DO, ,SANGS RGYAS KYI YE SHES ME
LONG LTA BUS CHOS KYI DBYINGS RTOGS PAS DGYES PA KHYOD LA 'DUD
DO, ,SANGS RGYAS KYI

DBYINGS DANG YE SHES GNYIS SU MED PA LA ROL PAS KHYOD LA PHYAG
'TSAL ZHING 'DUD DO, ,DA NI SO SOR RTOG PA'I YE SHES KYI SGO NAS
BSTOD PA BSTAN PA'I PHYIR, SANGS RGYAS 'DZUM PA KHYOD LA 'DUD,
,SANGS RGYAS GSUNG NYID KHYOD LA 'DUD, ,

SANGS RGYAS THUGS LA PHYAG 'TSAL 'DUD, ,CES SMOS TE, SANGS RGYAS
KYI DE KO NA NYID KHONG DU CHUD PAS MNYES NAS ZHAL 'DZUM PA MDZAD
PAS KHYOD LA 'DUD DO, ,SANGS RGYAS 'GRO BA'I DON MDZAD PA LA
DGYES NAS BZHAD PA NI CHOS GSUNG BA'I LNGA LTAS STON PA KHYOD LA
PHYAG 'TSAL

ZHING 'DUD DO, ,SANGS RGYAS GSUNG GI SGO NAS GDUL BYA LA SNA
TSOGS SU CHOS STON PAS KHYOD LA 'DUD DO, ,SANGS RGYAS 'GRO BA'I
CHOS STON PAR MDZAD KYANG THUGS MNYAM PA NYID LAS MA G-YOS PAS
KHYOD LA PHYAG 'TSAL ZHING 'DUD CES PA'O, ,DA NI MNYAM PA NYID
KYI YE SHES

KYI SGO NAS BSTOD PA BSTAN PA'I PHYIR, ,MED PA LAS BYUNG KHYOD LA
'DUD, ,SANGS RGYAS 'BYUNG BA KHYOD LA 'DUD, ,NAM MKHA' LAS BYUNG
KHYOD LA 'DUD, ,YE SHES LAS BYUNG KHYOD LA 'DUD, ,CES SMOS TE,
CHOS THAMS CAD DNGOS PO MED PAR RTOGS PA LAS BYUNG BAS KHYOD LA
'DUD DO, ,

SANGS RGYAS 'GRO BA'I DON LA 'JIG RTEN DU 'BYUNG BAS KHYOD LA
'DUD DO, ,CHOS NYID NAM MKHA' LTA BU RTOGS PA LAS CHE BA'I YON
TAN THAMS CAD 'BYUNG BAS KHYOD LA 'DUD DO, ,MNYAM PA NYID KYI YE
SHES LAS BYUNG BA'I 'JAM DPAL KHYOD LA 'DUD DO, ,DA NI BYA BA
GRUB PA'I YE SHES KYI SGO NAS

@36A *, ,BSTOD PA'I PHYIR, SGYU 'PHRUL DRA BA KHYOD LA 'DUD,
,SANGS RGYAS ROL STON KHYOD LA 'DUD, ,THAMS CAD THAMS CAD KHYOD
LA 'DUD, ,YE SHES SKU NYID KHYOD LA 'DUD, ,CES SMOS TE, SGYU MA
LTA BU'I SPRUL PA THAMS CAD THABS DANG SHES RAB DRA BA LTA BUR
'BREL BAS MED PA SPRUL

ZHING YOD PA BSGYUR BA KHYOD LA 'DUD DO, ,'GRO BA'I DON DU SANGS
RGYAS KYI SKU GSUNG THUGS KYI ROL PA SNA TSOGS STON PA KHYOD LA
'DUD DO, ,YON TAN THAMS CAD DANG LDAN ZHING YON TAN THAMS CAD
KYIS GZHAN DON GRUB PAR BYED PA KHYOD LA 'DUD DO, ,YE SHES DRUG
RO GCIG PA LAS GRUB PA'I SKU

NYID 'JAM DPAL KHYOD YIN PAS PHYAG 'TSAL 'DUD DO ZHES BSTOD PA'O,
,DA NI 'BAD PA DON YOD PAR BYA BA'I PHYIR, NYAMS SU BLANGS PA'I
PHAN YON BSTAN PA NI, ,LAG NA RDO RJE RDO RJE 'CHANG, ,ZHES BYA
BA LA SOGS PA SMOS TE, DE NI BCOM LDAN 'DAS KYIS DBANG BSKUR BA'I
MING NGO, ,LUS

DANG, ,NGAG DANG, YID KYI GSANG BZHES PA NI, DE SNANG STONG DANG,
GRAG STONG DANG, RIG STONG DU RTOGS DKA' BAS GSANG BA'O, ,LHAG MA
NI GO SLA'O, ,CHOS THAMS CAD KYI LUNG NGO ZHES PA NI MTSAN YANG
DAG PA 'DI KHYAB CHE BAS NA LUNG NGO, ,MI SLU BAS NA LUNG NGO,
GZUNG SLA BAS NA LUD DO, ,

TSANGS PA'I GNAS BZHI NI TSAD MED PA BZHI'O, ,KUN DU SBYOR BA
THAMS CAD DANG BRAL BA NI RJES SU CHAGS PA'I KUN DU SBYOR BA
DANG, KHONG KHRO BA'I KUN DU SBYOR BA DANG, NGA RGYAL BA'I KUN DU
SBYOR BA DANG, MA RIG PA'I KUN DU SBYOR BA DANG, LTA BA'I KUN DU
SBYOR BA DANG, MCHOG TU KUN DU SBYOR BA DANG,

THE TSOM GYI KUN DU SBYOR BA DANG, SER SNA'I KUN DU SBYOR BA
RNAMS SO, ,RDZAS THAMS CAD LAS THAR BA NI, NYON MONGS PA DANG
BCAS PA'I PHUNG PO DANG BRAL BA'O, ,MI KHOM PA BRGYAD PO NI, SEMS
CAN DMYAL BAR SKYE BA DANG, YI DAGS DANG, BYOL SONG DANG, DBANG
PO MA TSANG BA DANG, LTA

BA LOG PAR 'DZIN PA DANG, YUL MTHA' 'KHOB TU SKYES PA DANG, SANGS
RGYAS MI BZHUGS PA'I ZHING DU SKYES PA DANG, 'DU SHES MED PA'I
SRID PAR SKYES PA'O, ,'JIGS PA CHEN PO BRGYAD NI, SENG GE DANG,
STAG DANG, GLANG PO CHE SMYON PA DANG, SBRUL DANG, RGYAL PO'I
CHAD PA DANG,

@36B ME DANG, CHU DANG, SHA ZA'I 'JIGS PA DANG BRGYAD DO, ,DBANG
PHYUG PHUN SUM TSOGS PA NI, YON TAN GYI DBANG PHYUG BRGYAD LA BYA
STE, DE YANG PHA ROL TU PHYIN PA'I GZHUNG GIS, SKU YANG PA DANG,
PHRA BA DANG, GZHAN GYIS MCHOD PA DANG, BDAG POR GYUR PA DANG,
LONGS SPYOD PA DANG, GAR

YANG PHYIN PA DANG, 'DOD DGUR LDAN PA DANG, DGA' DGUR SPYOD PA
DANG BRGYAD DO, ,GSANG SNGAGS KYI GZHUNG GIS SKU'I DBANG PHYUG
DANG, GSUNG GI DBANG PHYUG DANG, THUGS KYI DBANG PHYUG DANG, RDZU
'PHRUL GYI DBANG PHYUG DANG, PHYOGS THAMS CAD DU SONG PA'I DBANG
PHYUG DANG, 'DOD

SPYOD KYI DBANG PHYUG DANG, CI 'DOD SBYIN PA'I DBANG PHYUG DANG,
GNAS KYI DBANG PHYUG DANG BRGYAD DO, ,DE YANG 'DI SKAD DU, YANG
ZHING PHRA BA MCHOD PA'I 'OS, ,BDAG GYUR LONGS SPYOD GAR YANG
PHYIN, ,'DOD DA GUR LDAN ZHING DGA' MGUR SPYOD, ,DE DAG RGYAL
PO'I DBANG PHYUG BRGYAD,,

CES PA 'BYUNG NGO, ,SKU GSUNG THUGS DANG RDZU 'PHRUL CHE, ,KUN
SONG 'DOD SPYOD GZHAN LA SBYIN, ,GNAS KYI DBANG PHYUG RNAM PA
BRGYAD, ,'DI DAG RDO RJE 'CHANG GI CHOS, ,ZHES 'BYUNG NGO, ,SPYAN
LNGA NI GONG DU BSHAD ZIN TO, ,GRONG NI KHANG KHYIM GCIG YOD
PA'O, ,GRONG KHYER NI KHYIM

MANG PO CHAN GCIG TU SPUNGS PA'O, ,GRONG RDAL NI GRONG TSOM BU
MANG PO YOD PA'O, ,LJONGS NI YUL LUNG PA GCIG GIS BSDUS PA'O,
,YUL 'KHOR NI YUL GRU MANG PO ZHIG PHYOGS GCIG TU BYAS PA'O, ,MA
MO BDUN PO NI KHYO MED MA BZHI, KHYO CAN MA GSUM STE BDUN LAS
TSANGS

BA MO DANG, KHYAB 'JUG MO DANG, DBANG MO DANG, GZHON NU MA DANG,
BZHI KHYO MED MA'O, ,DRAG MO DANG, PHAG MO DANG, RGAN BYOD MO
DANG GSUM MA H'A DE BA'I CHUNG MA'O, ,SNYIGS MA LNGA NI, LTA BA'I
SNYIGS MA DANG, NYON MONGS PA'I SNYIGS MA DANG, TSE'I SNYIGS MA
DANG, ZAS KYI

SNYIGS MA DANG, DUS KYI SNYIGS MA DANG LNGA'O, ,LHAG MA RNAMS NI
GO SLA BAS MA BSHAD DO, ,DA NI SHIN TU BSDUS PA LAS MTSAN THAMS
CAD BSDUS PA'I SNGAGS BSTAN PA'I PHYIR, AOm SARBA DHARM'A ZHES
BYA BA LA SOGS PA SMOS TE, AOm NI BKRA SHIS PA'I TSIG KYANG YIN,
,YE

@37A *, ,SHES LNGA YANG YIN, PHYAG 'TSAL ZHING BYIN GYIS RLOB PAR
BYED PA YANG YIN NO, ,SARBA NI THAMS CAD DHARM'A NI CHOS AA BH'A
BA NI DNGOS PO MED PA, SVA BH'A BA NI RANG BZHIN, BI SHUDDHA NI
RNAM PAR DAG PA, TZAKshU NI MIG ,AA A'A AAm AA:NI, ,RNAM PAR THAR
PA BZHI YI MTSON PA STE,,

STOD PA NYID DANG, MTSAN MA MED PA DANG, SMON PA MED PA DANG,
THABS MKHAS PA DANG BZHI STE, 'DI BZHI YANG DON SKYE BA MED PAR
'DU STE, DE LTAR MTHA' BSDUS PAS, CHOS THAMS CAD DNGOS PO MED
PA'I RANG BZHIN GYIS RNAM PAR DAG PA'I MIG GIS SKYE BA MED PA
SHES SO ZHES BSHAD PA YIN

NO; ,DE DAG GIS NI RTZA BA'I SNGAGS BSTAN TO, ,PRA KRi TA NI ZAB
PA DANG RGYA CHE BA GNYIS SU MED PA, PA RI SHUDDHA NI YONGS SU
DAG PA SARBA DHARM'A NI CHOS THAMS CAD, YANG DU TA NI BSKYED PA,
SARBA TA TH'A GA TA NI DE BZHIN GSHEGS PA THAMS CAD, DZNY'A NA
K'A YA NI YE SHES KYI SKU, MANYDZU SHR'I NI 'JAM DPAL LO, ,PA RI
SHUDDHI TA NI

YONGS SU DAG PA, MU P'A D'A YE TI A'A ZHES PA BYIN GYIS RLOB PAR
BYED PA ZHES KYANG STON TO, ,KHAS BLANG NGO, ,GZUNG BAR BYA'O
ZHES PAS KYANG STON TO, ,MTHA' BSDUS PAS ZAB PA DANG RGYA CHE BA
GNYIS SU MED PA YONGS SU DAG PA LAS CHOS THAMS CAD SKYED PAR BYED
PA, DE BZHIN GSHEGS PA

THAMS CAD KYI SKU 'JAM DPAL YONGS SU DAG PAR KHAS BLANG GZUNG BAR
BYA ZHES PA'O, ,AA A'A NI SKYE 'GAG MED PA, SARBA TA TH'A GA TA
NI DE BZHIN GSHEGS PA THAMS CAD, HRi DA YA NI SNYING PO STE THUGS
SO, ,HA RA HA RA 'PHROG PAR BYED PA'O, ,AOm H'Um HR'I:NI SKU
GSUNG THUGS BYIN GYIS RLOB PA'O,,

BHA GA B'AN NI BCOM LDAN 'DAS SO, ,DZNY'A NA M'URTI NI YE SHES
KYI SKU'O, ,W'A G'I SHVA RA NI NGAG GI DBANG PHYUG GO, ,MA H'A
P'A TZA NI GSUNG BA CHEN PO'O, ,SARBA DHARMA NI CHOS THAMS CAD,
GA GA NA NI NAM MKHA' LTA BU'O, ,AA MA LA NI DRI MA MED PA, SU PA
RI SHUDDHA NI YONGS SU DAG PA'O, ,DHARMA DH'A TU NI CHOS

KYI DBYINGS SO, ,DZNY'A NA GARBHA AA NI YE SHES KYI SNYING PO'O,
,MTHA' BSDUS PAS SKYE 'GAG MED PA'I DE BZHIN GSHEGS PA THAMS CAD
KYI THUGS 'PHROG PAR BYED PA, SKU GSUNG THUGS BYIN GYIS RLOB PAR
BYED PA, BCOM LDAN 'DAS KYI YE SHES KYI SKU DANG, GSUNG GI DBANG
PHYUG GSUNG PA CHEN PO, ,

@37B CHOS THAMS CAD NAM MKHA' LTAR DRI MA MED CING YONGS SU DAG
PA, CHOS KYI DBYINGS KYI YE SHES KYI SNYING PO ZHES BYA STE, DES
NI LAS SNGAGS BSTAN TE BSDUS PA'I DON TO, ,DE LTAR STON PA
SH'AKYA THUB PAS LAM 'BRAS BU DANG BCAS PA'I CHOS SO, ,THUN MONG
MA YIN PA'I MTSAN GSUNGS PAS

'KHOR RJES SU YI RANG BA BSTAN PA NI, DE NAS DPAL LDAN RDO RJE
'CHANG, ,DGA' ZHING MGU NAS THAL MO SBYAR, ,ZHES BYA BA LA SOGS
PA SMOS TE, DE YANG 'DIS NI TSUL JI LTAR YI RANG BA BSTAN TE,
MTSAN GYI GZHUNG RDZOGS PA'I RJES DE NAS DPAL LDAN RDO RJE
'CHANG, RANG DANG GZHAN GYI DON YONGS

SU RDZOGS PAS DGA' ZHING, DE BSHAD PA'I STON PA LA MGU NAS LUS
COG PUR 'DUG ,LAG PA THAL MO SBYAR NAS YI RANG NGO, ,YUL GANG LA
YI RANG NA, MGON PO BCOM LDAN DE BZHIN GSHEGS, ,RDZOGS SANGS
RGYAS LA PHYAG 'TSAL NAS, ,ZHES SMOS TE, 'GRO BA RNAMS KYI DON
MDZAD

PAS KYANG SH'AKYA THUB PA, BDUD BZHI BCOM ZHING, LEGS PA'I YON
TAN DRUG DANG LDAN PAS, ZAB PA DE BZHIN NYID DU GSHEGS PA DANG,
RGYA CHE BA 'GRO BA'I DON LA GSHEGS PA, TSOGS GNYIS RDZOGS SHING,
,SPANGS PA PHUN SUM TSOGS PA DANG, YE SHES PHUN SUM TSOGS

PA DE LA, LUS NGAG YID GSUM GUS PA DANG BCAS NAS, ,GSANG BA'I
BDAG PO PHYAG NA RDO RJE 'KHOR MANG PO DANG BCAS TE PHYAG 'TSAL
BA'O, ,'KHOR GANG DANG BCAS TE YI RANG NA, ,DE NI MGON PO GSANG
BA'I BDAG ,LAG NA RDO RJE KHRO BO'I RGYAL, ,SNA TSOGS GZHAN DANG
LHAN CIG

TU; ,ZHES SMOS TE, 'GRO BA'I MGON MDZAD PA, GSANG BA'I BDAG PO
LAG NA RDO RJE LA SANGS RGYAS THAMS CAD KYIS LAS KYI KHRO BOR
DBANG BSKUR, DBANG RTAGS SU LAG TU RDO RJE GTAD, GSANG MTSAN DU
LAG NA RDO RJE ZHES BTAGS PAS NA, KHRO BO'I RGYAL PO'O, ,YON TAN
SNA TSOGS DANG

LDAN PA'I 'KHOR LNGA BRGYA PO GZHAN DANG LHAN CIG TU YI RANG NGO,
,TSIG GANG GI SGO NAS YI RANG NA, ,GSANG BSTOD NAS NI TSIG 'DI
GSOL, ,MGON PO BDAG CAG YI RANG NGO, ,LEGS SO LEGS SO LEGS PAR
GSUNGS, ,ZHES SMOS TE, GSANG BSTOD PA NI ZHUM PA MED PAR DBU

@38A *, ,'PHANG BSTOD PA'O, ,BDAG CAG 'KHOR DANG BCAS PA YI RANG
STE, ZAB PA RANG GI DON 'BYUNG BA LEGS SO, ,RGYA CHE BA GZHAN GYI
DON 'BYUNG BA LEGS SO, ,ZAB PA DANG RGYA CHE BA GNYIS SU MED PAR
GSUNGS PAS LEGS PAR GSUNGS PA'O, ,DGOS PA GANG GI PHYIR YI RANG

NA; RNAM GROL 'BRAS BU 'TSAL BA YI, ,'GRO BA MGON MED RNAMS DANG
NI, ,BDAG CAG YANG DAG RDZOGS PA YI, ,BYANG CHUB THOB PA'I DON
CHEN MDZAD, ,CES SMOS TE, NYON MONGS PA'I 'CHING BA LAS GROL BA'I
'BRAS BU 'DOD PA'I 'GRO BA MGON MED PA RNAMS DANG, BDAG CAG GIS
RDZOGS

PA'I BYANG CHUB THOB PA'I DON DU MDZAD PAS SO, ,CHOS GANG LA YI
RANG NA, SGYU 'PHRUL DRA BA'I TSUL BSTAN PA, ,'DI NI RNAM DAG
LEGS PA'I LAM, ,ZAB CING YANGS LA RGYA CHE STE, ,DON CHEN 'GRO
BA'I DON BYED PA, ,ZHES SMOS TE, SGYU 'PHRUL DRA BA'I CHOS BSTAN
PA 'DI NI SHIN TU LEGS PA'I

LAM STE, ZAB PA DANG YANGS SHING RGYA CHE BA DANG, 'GRO BA'I DON
BGYID PAS SO, ,YID CHES PA'I RGYU MTSAN CI YOD PA'I PHYIR RJES SU
YI RANG NA, SANGS RGYAS RNAMS KYI YUL 'DI NI, ,RDZOGS PA'I SANGS
RGYAS RNAMS KYIS BSHAD, ,CES SMOS TE, SANGS RGYAS RNAMS KYI SPYOD
YUL GYI CHOS

'DI NI GANG ZAG GIS MA GSUNGS TE, RDZOGS PA'I SANGS RGYAS KYIS
GSUNGS PAS, BRDZUN DANG, NOR PA MI 'BYUNG BAS YID CHES PA'I
PHYIR, RJES SU YI RANG ZHES BSHAD PA YIN NO, ,DE YANG, LUNG NI
YID CHES TSIG YIN TE, ,NYES PA ZAD PA BRDZUN GYI TSIG ,SMRA BAR
MI BYED RGYU MED

PHYIR; ,NYES ZAD LUNG DU SHES PAR BYA, ZHES GSUNGS PA LTA BU'O,
,SANGS RGYAS KUN GYI BDAG NYID 'JAM DPAL MTSAN, ,ZAB CING RGYA
CHE SHIN TU DPAG DKA' YANG, ,BSHAD PA'I RGYUD DANG GDAMS NGAG LA
BRTEN NAS, ,SLOB MAS GSOL BTAB PHYIR NA BDAG GIS BRTZAMS,,

NONGS PAR GYUR PA 'PHAGS DANG MKHAS LA BSHAGS, ,'DI BRTZAMS DGE
BA MA NOR MCHIS PA YIS, ,KUN GYIS 'JAM DPAL GO 'PHANG THOB PAR
SHOG ,CHOS SKAD BYINGS LA MA BRTEN BOD KYI MIS, GO BAR BDE PHYIR
RANG SO'I SKAD KYIS BKROL, ,DE PHYIR MKHAS PAS TSIG SKYON BRTAG
MI

@38B RIGS, ,'ON KYANG RGYAL BA'I LUNG LA'ANG SKUR 'DEBS NA, ,BDAG
'DRA'I GZHUNG LA CI PHYIR SMOD MI RIGS, ,MTSAN YANG DAG PAR BRJOD
PA'I 'GREL PA MTSAN DON GSAL BAR BYED PA'I SGRON ME ZHES BYA BA
RDZOGS SO,, ,,SLOB DPON BI MA LA MI TRAS MDZAD NAS THUGS KYI SRAS
NYID

TING NGE 'DZIN GYIS ZHUS PA'O, ,GNYAGS DZNY'A NAS BSGYUR BA'O,,
