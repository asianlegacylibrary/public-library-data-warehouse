@224B *, ,GSANG SNGAGS KYI BZLAS BRJOD BZHUGS, ,'PHAGS PA LAG NA
RDO RJE GOS SNGON PO CAN LA PHYAG 'TSAL LO, ,DBEN ZHING NYAMS
DGA'I GNAS

@225A *, ,DAG TU, ,RNAL 'BYOR SNGAGS KYI SKYON GYUR PA, ,SGRA
CHES SKYON GYUR 'BYUNG PO DAG ,SNOD MED GYUR PAS THOS GYUR NA,
,SGRA CHES BAR CHAD MTHU MED GYUR, ,SGRA CHUNG GYUR NA DNGOS GRUB
MED, ,SKYEN GYUR LUS KYI PHRAD PA NYAMS, ,DES NA SNGAGS KYI MTHU
MED 'GYUR, ,BUL NA BZLAS PA'I GRANGS

MED PAS, ,DUS 'DAS PAR GCOD SBYOR BA 'BYUNG, ,GLO DANG G-YAL DANG
SGRID PA DANG, ,GNYID LA SOGS PAS BAR CHOD NA, ,DES NI YI DAGS
BDUD LA SOGS, ,SPRO NAS MYUR DU BAR GCOD 'BYUNG, ,SNGAGS KYI
BSNYEN PA BYED DUS SU, ,ME DANG 'DRA BA'I ZHE SDANG GIS, ,SNGAGS
KYI 'BRAS BU SEG PAR BYED,,

KUN NAS DKRIS PA'I 'DOD CHAGS KYIS, ,YON TAN RGYUR NAMS 'CHING
BAR BYED, ,MUN PA LTA BU'I GTI MUG GIS, ,DNGOS GRUB STER BA RNYED
MI 'GYUR, ,SGANG BU LTA BU'I NGA RGYAL GYIS, ,DNGOS GRUB CHU 'DRA
RTZE LA MIN, ,SNGAGS KYI YON TAN SPRIN 'DRA LA, ,PHRAG DOG RLUNG
GIS 'THOR BAR BYED, ,DNGOS

GRUB BYE MA'I RGYUN 'DUS PA'ANG, ,BRTZON 'GRUS RDO RJE'I BRAG MED
NA, ,LE LO'I DBANG RLABS CHEN PO 'KHRUG ,DNGOS GRUB BAR DU GCOD
PA BCU, ,LNGA LAS 'BYUNG BAS LNGA BCU STE, ,MI DGE BCU ZHES
GSUNGS PA YIN, ,MA BYIN LEN DANG SROG GCOD G-YEM, ,TSIG 'KHYAL
NGAG RTZUB PHRA MA RDZUN, ,BRNAB

SEMS GNOD SEMS LOG PAR LTA, ,DGE BCU'I BAR DU GCOD PA STE, ,YANG
DAG DON GYI SGRA ZHES BSHAD, ,'DI LTAR DNGOS GRUB KUN BRAL BAS,
,SNGAGS KYI 'BRAS BU 'DOD PAS SPANG, ,DE SPANGS 'BRAS BU MYUR DU
'THOB, ,RTAG TU BZLAS BRJOD ME DPUNG LA, ,BSAM GTAN RLUNG GIS
SPAR

GYUR NA, ,SDIG PA STOBS CAN MI BZAD PA'I, ,LJAN LJIN THAMS CAD
SREG PAR BYED, ,BZLAS BRJOD ME YI RGYUN 'DRA YANG, ,BSAM GTAN
BRAL BAS MI 'GRUB STE, ,SDIG PA CHU DANG 'DRA BAS GSOD, ,DE BAS
BSAM GTAN LDAN PAR BYA, ,RDO RJE'I BZLAS PA ZHES GSUNGS PAS, ,RDO
RJE GSUM GYI

SKUR BSGOMS TE, ,PHYI DANG SHIN TU NANG DAG DANG, ,DGUG DANG GDON
DANG YANG DAG DANG, ,AOm GYI DON DANG LA SOGS PA, ,DE LA DMIGS
NAS BZLA SPAR BYA, ,GANG ZHIG DON 'DI MED GYUR PAS, ,GSANG SNGAGS
BZLAS BRJOD BYAS GYUR PA, ,MUN LA BYE MA'I GSER PHYE TSOL, ,MI
'DOD 'DU

@225B YI 'DOD PA MIN, ,SLOB DPON CHEN PO B'IRYA TZANDRAS MDZAD PA
GSANG SNGAGS KYI BZLAS BRJOD RDZOGS SO,, 