@223B #, ,RGYA GAR SKAD
DU, MAm GA LA AAshtA

KA; BOD SKAD DU, BKRA SHIS BRGYAD PA, SANGS RGYAS DANG BYANG CHUB
SEMS DPA' THAMS CAD LA PHYAG 'TSAL LO, ,'JAM PA'I DPAL DANG 'JIG
RTEN MGON PO RGYAL BA MCHOG GI COD PAN DANG NI DZAMBHA LA, ,RDOR
SEMS BYAMS PA PHYAG NA RDO RJE LAG NA AUTPAL BZANG SKYONG DANG NI
SGRA

GCAN 'DZIN, ,SANGS RGYAS RNAM PAR SNANG MDZAD LA SOGS SA GSUM
PHYAG RGYAS NYES PA MA LUS ZAD GYUR PA, ,DGYES PA RNAMS KYIS DRI
MED YID BDE DON KUN GRUB PA'I BKRA SHIS KHYOD LA STZAL DU GSOL,
,RDO RJE H'Um MDZAD PHYUGS BDAG 'DUL BYED RDO RJE DRIL BU PADMA'I
LAG PA CAN DANG

@224A *, ,NI; ,HA L'A HA L'A SER PO DAG DANG DGRA YI TSOGS 'JOMS
dAKKI'I RGYAL PO BDAG NYID CHE, ,MI BSKYOD PA DANG SPOS KYI GLANG
PO RIN CHEN TOG DANG RAB 'JIGS MI G-YOG SHIN RJE'I DGRA, ,DGYES
PA RNAMS KYIS DRI MED YID BDE DON KUN GRUB PA'I BKRA SHIS KHYOD
LA STZAL

DU GSOL, ,YON TAN TSOGS MNGA' BYANG CHUB SEMS KYIS SEMS BRGYAN
DGE 'DUN 'JIG RTEN GSUM GYIS PHYAG BYAS DANG, ,DGA' BA RAB GRUB
SANGS RGYAS RTZOD PA'I DRI MA LAS RGYAL HE RU KA DANG DBYIG SNGON
CAN, ,SANGS RGYAS S'A LA'I DBANG PO RGYAL PO RGYAL BA'I YON RIGS
SEMS

CAN KUN LA RJES BRTZE BA, ,DGYES PA RNAMS KYIS DRI MED YID BDE
DON KUN GRUB PA'I BKRA SHIS KHYOD LA STZAL DU GSOL, ,SHES RAB
SKUL BYED SGROL MA DAG DANG YE SHES TSOGS NI BSAGS PAR GYUR PA'I
KHRO GNYER CAN, ,BDUD KYI BDUD GYUR 'OD ZER CAN MA ZHAL GSUM

MDOG SER 'JIGS PA MTHA' DAG RAB 'JOMS MA, ,RMA BYA CHEN MO M'A MA
K'I DANG DGRA YI TSOGS 'JOMS GOS DKAR MO DANG SANGS RGYAS SPYAN,
,DGYES MA RNAMS KYIS DRI MED YID BDE DON KUN GRUB PA'I BKRA SHIS
KHYOD LA STZAL DU GSOL, ,GANDHA RI DANG LAG NA LTOS 'GRO ZHAGS PA

LCAGS KYU RAL GRI 'DZIN BYED DUG SEL MA, ,RDO RJE LAG PA MA DANG
PHAG MO DGRA STA RAL GRI 'DZIN BYED CHOS KYI DBANG PHYUG MA, ,BDE
MCHOG LAS BYUNG YE SHES DPA' BO DPUNG RGYAN PHYAG DRUG RGYAL
MTSAN RAB TU 'CHANG BYED PA, ,DGYES PA RNAMS KYIS DRI MED YID BDE
DON KUN GRUB PA'I

BKRA SHIS KHYOD LA STZAL DU GSOL, ,RGYAL BA MCHOD BYED PI WANG
PHRENG MA GLU MA DANG NI RI KHROD BDUG SPOS RDO RJE MA, ,RO LANGS
MAR ME DRI YI RDO RJE RAB TU BZHAD GDONG BDE 'GRO DAG DANG MI
PHAM MA, ,SANGS RGYAS BYANG CHUB DPAL MO DANG NI RGYAL BA MTHA'
DAG MNYES PAR BYED PA'I DBYANGS

CAN MA; ,DGYES MA RNAMS KYIS DRI MED YID BDE DON KUN GRUB PA'I
BKRA SHIS KHYOD LA STZAL DU GSOL, ,RGYAL BA MCHOG GIS CHOS 'KHOR
BSKOR GYUR YANGS PA CAN DANG BYA RGOD PHUNG PO'I RI BO DANG, ,LUM
BI NI DANG MNYAN YOD DANG NI SA YI STENG GNAS KO KA MED DANG
BYANG

@224B CHUB SHING, ,DPAL GYI BE'U DANG AA SHAD 'DAB MA ZHOL 'BRAS
ME TOG DPAL 'BRAS DUNG DANG 'KHOR LO CAN, ,DGYES PA RNAMS KYI DRI
MED YID DE DON KUN GRUB PA'I BKRA SHIS KHYOD LA STZAL DU GSOL,
,GDUGS DANG D'UR BA PADMA DANG NI RGYAL MTSAN DAG DANG NYA DANG
BI

WANG SIL SNYAN 'DZIN, ,PHEG PA DAG DANG RAB GANG BUM PA THUB PA
GSUNG MCHOG RDO RJE DRIL BU'I SGRA DANG NI, ,SANGS RGYAS CHO
'PHRUL 'JO SGEG BZHAD 'GROS RNAM PAR ROL PA LHA DANG MI YIS PHYAG
BYAS PA, ,DGYES PA RNAMS KYIS DRI MED YID BDE DON KUN GRUB PA'I
BKRA SHIS KHYOD

LA STZAL DU GSOL, ,RJE BTZUN 'PHAGS MA SGROL MAS GSUNGS PA'I BKRA
SHIS BRGYAD PA RDZOGS SO,, ,,RGYA GAR GYI MKHAN PO BI NA YA SHR'I
MI TRA DANG, LO TZ'A BA LDAN MA TSUL KHRIMS SENG GES BSGYUR
BA'O,, 