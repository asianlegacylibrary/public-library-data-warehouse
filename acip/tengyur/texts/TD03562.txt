@194A #, ,RGYA GAR SKAD DU, MUKTE KE NA
T'A RODBHA BA KU RU KULLE S'A DHA NAm, BOD SKAD DU, SGROL MA'I
RTOG PA

LAS BYUNG BA'I TSIG LHUG PA'I RIGS BYED MA'I SGRUB THABS, 'PHAGS
MA RIGS BYED MA LA PHYAG 'TSAL LO, ,GANG GIS DRAN PA TZAM GYIS
NI, ,LHA DANG LHA MIN MIR BCAS RNAMS, ,NGES PAR MNGAG GZHUG BYED
'GYUR BA'I, ,SGROL MA DE LA PHYAG 'TSAL LO, ,DANG PO RE ZHIG
SNGAGS PAS

YID DANG MTHUN PA'I GNAS SU BUD MED KYI TSOGS LA SOGS PA DANG
BRAL BAR STAN BDE BA LA 'DUG STE, RANG GI SNYING GAR DBYANGS YIG
DANG PO YONGS SU GYUR PA LAS ZLA BA'I DKYIL 'KHOR GYI STENG DU
'OD ZER DANG BCAS PA'I HR'I:YIG GI SA BON LAS BYUNG BA'I 'OD ZER
DMAR PO'I TSOGS KYIS 'GRO BA RNAMS

GSAL BAR MDZAD PA SNGON DU 'GRO BAS KU RU KULLE'I RI LA GNAS PA'I
BCOM LDAN 'DAS MA RIGS BYAD MA YANG DAG PAR BSKUL NAS SPYAN
DRANGS SHING MDUN GYI NAM MKHA' LA YANG DAG PAR BSAMS TE, SNYING
GA'I SA BON GYI 'OD ZER LAS SPRUL PA'I ME TOG DANG BDUG SPOS LA
SOGS PA SNA TSOGS PA'I

@194B MCHOD PAS MCHOD PAR BYA'O, ,DE'I RJES LA PHYAG 'TSAL BA
DANG, SDIG PA BSHAGS PA DANG, BSOD NAMS LA RJES SU YI RANG BA
DANG, YONGS SU BSNGO BA DANG, GSUM LA SKYABS SU 'GRO BA DANG,
BYANG CHUB TU SEMS BSKYED PA SNGON DU 'GRO BAS, DKON MCHOG GSUM
LA BDAG

SKYABS MCHI, ,SDIG PA THAMS CAD SO SOR BSHAGS, ,'GRO BA'I DGE LA
RJES YI RANG, ,SANGS RGYAS BYANG CHUB YID KYIS GZUNG, ,ZHES LAN
GSUM BRJOD PAR BYA'O, ,DE NAS TSAD MED PA'I GNAS BZHI BSGOM PA
SNGON DU 'GRO BAS, CHOS THAMS CAD STONG PA NYID DU BSGOM ZHING,

SNGAGS 'DIS BYIN GYIS BRLAB PA BRJOD PAR BYA'O, ,AOm SH'U N+YA
T'A DZNY'A NA BADZRA SVA BH'A WA A'ATMA KO&HAm, DE'I RJES LA 'GRO
BA SDUG BSNGAL BA MTHA' DAG LA SNYING RJE BAS, RANG GI SEMS KYI
SA BON GYI GZUGS LA BLTA STE, DE YONGS SU GYUR PA LA AUTPA LA
DMAR PO'I STENG

NA DBYANGS YIG DANG PO YONGS SU GYUR PA LAS ZLA BA LA GNAS PA'I
SA BON GYI 'OD ZER RNAMS KYIS SNGON BZHIN DU 'GRO BA RNAMS GSAL
BAR MDZAD NAS, DE BZHIN GSHEGS PA BYE BA MTHA' YAS PA YANG DAG
PAR BSKUL ZHING SPYAN DRANGS NAS MDUN DU BSGOM PAR BYA'O, ,DE NAS
AUTPA LA LA SOGS

PA YONGS SU GYUR PA LAS SKU MDOG DMAR MO, PADMA DMAR PO DANG ZLA
BA'I GDAN LA BZHUGS PA, DAR DMAR PO'I STOD G-YOGS BYAS PAS 'OD
ZER DMAR PO DANG LDAN PA, RIN PO CHE DMAR PO'I RNA RGYAN CAN,
PHYAG BZHI PA, G-YAS PAS MI 'JIGS PA RAB TU SBYIN PA, GNYIS PAS
MDA'

YANG DAG PAR 'GENGS PA, G-YON NA RIN PO CHE'I GZHU BSNAMS PA,
GNYIS PAS AUTPAL DMAR PO BSNAMS PA, DE BZHIN GSHEGS PA 'OD DPAG
MED KYI DBU RGYAN CAN, KU RU KULLE'I RI'I PHUG NA BZHUGS PA, SGRA
GCAN ZIN GYI MGO LA GNAS PA'I 'DOD LHA CHUNG MA DANG BCAS PA'I
STENG

DU BZHUGS PA, SGEG PA'I NYAMS KYIS ROL ZHING DANG PO'I LANG TSO
DANG LDAN PA'I RIGS BYED MA BSGOM PAR BYA'O, ,DE LTAR NA DAM TSIG
SEMS DPA' BSKYED NAS SKAD CIG GIS YE SHES SEMS DPA' MDUN DU SPYAN
DRANGS TE YANG DAG PAR MCHOD NAS DAM TSIG GI PHYAG RGYAS ZHAL GYI
NANG NAS NANG DU

@195A *, ,GZHUG PAR BYA'O, ,DE LA DAM TSIG GI PHYAG RGYA NI 'DI
YIN TE, THAL MO YANG DAG PAR SBYAR NAS GUNG MO DAG RTZE MOR BYAS
PA'I DBUS SU MING MED DAG BCUG STE, GUNG MO'I RGYAB TU MDZUB MO
GNYIS GNAS SHING MTHEB CHEN GNYIS 'OG TU GZHUG PA DE LTA BU'I
RNAM

PA NI AUTPA LA'I PHYAG RGYA'O, ,DE'I RJES SU, BYANG CHUB RDO RJES
SANGS RGYAS LA, ,JI LTAR MCHOD CHEN STZAL BA LTAR, ,BDAG KYANG
BSKYAB PA'I DON GYI PHYIR, ,NAM MKHA'I RDO RJE DENG BDAG STZOL,
,ZHES GSOL BA BTAB LA, DBANG BSKUR BA NI RDO RJE CHE, ,KHAMS GSUM
KUN

GYIS PHYAG BYAS PA, ,SANGS RGYAS KUN GYI GSANG GSUM GYI, ,GNAS
LAS BYUNG BA BDAG GIS SBYIN, ,ZHES BRJOD PA RNAMS KYI SANGS RGYAS
KYI BKAS SPYAN MA LA SOGS PA RNAMS KYIS DBANG BSKUR BA STER BAR
BSAM PAR BYA ZHING 'OD DPAG MED DBU RGYAN DU BZHUGS PA'O, ,DE
LTAR

BSGOMS NAS BZLAS PA BYA STE, HA CANG SKYEN MIN BUL BA'ANG MIN,
,MI GSAL MA YIN CHA MNYAM MIN, ,YANG DAG MA YIN RTOG PA SPANGS,
AOm KU RU KULLE HR'I:H'Um SV'A H'A, DE LTAR THUN MTSAMS GSUM GYI
RIM PAS KHUR BA DANG KA RA LA SOGS PA'I GTOR MA DBUL BA SNGON DU
'GRO BAS RTAG TU RGYUN

MA CHAD PAR BRTAN PAR 'JUG PAS ZLA BA DRUG TU BSGOM PAR BYA'O,
,GRUB PA'I MTSAN MA RNAMS NI 'BYUNG BAR 'GYUR RO, ,DE'I RJES LA
ZLA BA DANG PO LA NAD LA SOGS PA BAR DU GCOD PA BRGYA 'BYUNG BAR
'GYUR RO, ,ZLA BA GNYIS PA LA STON MO GYA NOM PA MA BSLANGS PAR
RNYED PAR 'GYUR RO, ,

GSUM PA LA GOS SNA TSOGS PA RNYED PAR 'GYUR RO, ,BZHI PA LA SNA
TSOGS PA'I SO RTZI RGYUN MI 'CHAD PAR RNYED PAR 'GYUR RO, ,LNGA
PA LA RNAM PA SNA TSOGS PA'I GZUGS LA SOGS PA'I YON TAN GYIS
BRGYAN PA'I BUD MED RNAMS KYIS GROGS RNYED PAR 'GYUR RO, ,ZLA BA
DRUG PA LA LHA

DANG KLU DANG, GNOD SBYIN DANG, DRI ZA DANG, MI'AM CI LA SOGS
PA'I BUD MED YID DU 'ONG BA DANG PHRAD PAR 'GYUR RO, ,BCOM LDAN
'DAS MA BSGOMS NA PHAL CHER BUD MED RNAMS KYIS 'TSO BAR 'GYUR RO,
,DE LA BDUD KYI LAS 'DI RNAMS SPANGS TE, BCOM LDAN 'DAS MA SGOM
PAR

@195B BYED PA LA RMI LAM MAM DNGOS SU STON PAR 'GYUR RO, ,RAL GRI
DANG, MIG SMAN DANG, RKANG PA'I BYUG PA DANG, MI SNANG BA DANG,
BCUD LEN DANG, MKHA' LA SPYOD PA DANG, SA LA SPYOD PA DANG, SA
'OG GI DNGOS GRUB LA SOGS PA'I DNGOS GRUB RNAMS BSGRUB PAR BYA'O,
,GAL TE SO SOR

BKAS STON PAR MA GYUR NA, DE'I TSE SNGAR GSUNGS PA'I PHYAG RGYA
BCINGS NAS MCHOD PA DANG, GTOR MA DBUL BA SNGON DU 'GRO BAS ZLA
BA DRUG GI MTHAR ZLA BA YONGS SU GANG BA'I MTSAN MO RIL POR BZLAS
PAR BYA'O, ,DE NAS PHYAG RGYA 'BAR TE 'GRUB PAR 'GYUR RO, ,PHYAG
RGYA DES TSANGS PA DANG,

DBANG PO DANG, NYE BA'I DBANG PO DANG, DRAG PO DANG, SRED MED KYI
BU LA SOGS PA YANG DAG PAR BKUG STE, YANG DAG PAR 'ONGS NAS MNGON
PAR 'DOD PA RNAMS RDZOGS PAR SGRUB PAR BYED PAR 'GYUR RO, ,DE NAS
BZUNG STE SKYE BA DANG, RGAS PA DANG, 'CHI BA DANG BRAL ZHING
GRUB PA'I 'JIG

RTEN GYI KHAMS RNAMS SU SONG NAS DE BZHIN GSHEGS PA RNAMS BLTA
ZHING SA DANG GZUNGS LA SOGS PA RNAMS THOB PAR 'GYUR RO, ,SGROL
MA'I RTOG PA LAS BYUNG BA'I TSIG LHUG PA'I KU RU KULLE'I SGRUB
THABS SLOB DPON 'PHAGS PA KLU SGRUB KYIS MDZAD PA RDZOGS SO,, ,,