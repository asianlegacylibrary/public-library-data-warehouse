@277B #, ,RGYA GAR SKAD DU, WA TZA NA MU KHA YU DHO PA MA N'A MA,
BOD SKAD DU, SMRA BA'I SGO MTSON CHA LTA BU ZHES BYA BA, SMRA
BA'I MCHOG THAMS CAD MKHYEN PA LA PHYAG 'TSAL LO, ,SMRA MCHOG
GTZO LA PHYAG 'TSAL NAS, ,SMRA BA'I YAN LAG RDZOGS DON DU, ,NGAG
GI 'DU BYED

GANG DE YI, ,TSOGS PA BDAG GIS BSHAD PAR BYA, ,KHOG PA MGRIN PA
RKAN DANG LCE, ,SNA DANG SPYI BO SO DANG MCHU, ,PHYI DANG RE RE'I
CHA DAG LAS, ,PHRAD DANG CUNG ZAD PHRAD PA DANG, ,DOG PA DANG NI
YANGS PA NAS, ,DRANG PO BSGRENG DANG BKUG PA DANG, ,BSTOD PA DANG
NI SMAD PA DANG, ,BSGRIMS

DANG GLOD PA'I NGA RO 'BYUNG, ,DRANG PO BKUG DANG SMAD PA DANG,
,BSGRIMS PA DANG NI GLONG PA LA, ,GRVAR DANG TZVANG GIS PHYE BA
DANG, ,BSGRENG DANG BSGRENGS TE BKUG PA DANG, ,BSTOD DANG BSTOD
DE SMAD PA DANG, ,SNA LDAN RNAM PAR GCAD PA YIS, ,NGA RO BCU DRUG
DAG TU 'DOD, ,NGA RO DAG GI GSAL

BYED NI, ,DRANG PO BKUG DANG SMAD PA LA, ,'DREN PA RING THUNG
GSUM YOD DE, ,DE LA'ANG CHE 'BRID RNAM PA GSUM, ,DE DGU SNA LDAN
BCO BRGYAD DO, ,GSAL BAR BYA BA 'DI LTA STE, ,BSGRENG DANG BSTOD
LA THUNG BA STE, ,BSGRIMS DANG GLOD LA RING BA'O, ,BCU GNYIS YIN
TE BRGYA RTZA GNYIS, ,SPYIR

NA BRGYA DANG BCU RTZA GCIG ,RANG GNAS DANG NI BCU GNYIS TE, ,YI
GE GCIG GI RNAM PA'I CHA, ,NGAG GI 'DU BYED TSOGS PA'O, ,DUS GCIG
TU NI BCU GCIG GAM, ,SNA LDAN DANG NI BCU GNYIS TE, ,RANG GI GNAS
DANG BCU GSUM MO, ,MTSON 'DEBS GAR DANG LAS BYED DANG, ,

STABS 'GROS LTA STANGS BYE BRAG DAG, ,RKANG LAG MIG GI 'GYUR BAG
GI, ,LUS KYI 'DU BYED BDUN PO NI, ,THAD KAR LTA DANG GYEN DU LTA,
,DE BZHIN BZLOG STE LTA BA DANG, ,BSTOD DE LTA DANG SMAD DE LTA,
,BSGRIMS DANG GLOD DE LTA BA LTAR, ,GAR LA SOGS PA'ANG DE BZHIN
TE, ,LUS KYI 'DU

BYED BDUN PO LTAR, ,NGAG GI 'DU BYED DE BZHIN NO, ,DE STON DBYIBS
KYI GNAS LUGS KYANG, ,MDA' DANG BSE RU GLANG CHEN SNA, ,GDUGS
DANG RKANG RTEN LTA BU DANG, ,ME RI CHU YI DKYIL 'KHOR LTAR,
,THAD KAR ZUR DANG ZUR LOGS DANG, ,STENG 'OG RANG GI LUS RNAMS
LA, ,GNAS

@278A *, ,PA'I BRDAS 'DI SHES PAR BYA, ,DES 'DI BRDA CAN 'BYUNG
BA NA, ,LCAGS RNAMS LA NI KHAB LEN BZHIN, ,RNAM RTOG DBANG GIS
GNAS RNAMS G-YO, ,JI LTAR GNAS GZHI MED BZHIN DU, ,MKHA' LA 'DAB
SKYOD RLUNG BYUNG LTAR, ,RNAM PAR RTOG PAS BSKYOD PA NA, ,

B'A YA TA ZHES BYA BA'I RLUNG, ,LUS LA RAB TU G-YO BAR 'GYUR,
,G-YO RLUNG RAB TU G-YOS BA YIS, ,BYED PA KUN DU BSKYOD PA NA,
,DOG DANG YANGS PA'I GNAS RNAMS SU, ,PHRAD DANG CUNG ZAD PHRAD
PAR BYED, ,DE TSE NI:SHV'A S'A ZHES PA'I, ,RLUNG DANG LHAN CIG
'BYUNG BA STE, ,JI LTAR GZUGS LA

'BYUNG BA BZHIN, ,NGA RO LA NI BRTEN BZHIN DU, ,RNAM RTOG RANG GI
SNANG CHA LAS, ,GZUGS BRNYAN BZHIN DU CHA MNYAM SKYE, ,GNAS RNAMS
DANG NI BYED PA DANG, ,RNAM PAR RTOG DANG RLUNG GNYIS DANG, ,NGA
RO GSAL BYED SNANG CHA YIS, ,NGAG GI 'DU BYED KUN DU BSKYED,
,RGYU BDUN DAG LAS 'BYUNG

BA NI, ,GNAS RNAMS BZHI YI RGYU YIN TE, ,BYED PA 'BYIN PAR BYED
PA'I RGYU, ,DE BZHIN RNAM RTOG BSKUL BA'I RGYU, ,JI LTAR SHING LA
RLUNG BZHIN DU, ,BYED PA BSKYOD RGYU B'A YA TA'O, ,SKYES BU DANG
NI BZHON PA BZHIN, ,LHAN CIG 'BYUNG RGYU NI:SHV'A S'A, ,NGA RO
RNAMS DANG GSAL BYED NI, ,KUN DU KHYAB

PAR 'GRO BA'I RGYU, ,SNANG CHA 'DRA BAR 'BYUNG BA NI, ,SKAL BA
MNYAM PA'I RGYU ZHES BYA, ,DE LA GDANGS KYI BYE BRAG NI, ,RGYU
RNAMS DAG GIS PHYE BA STE, ,SNGON DU SONG BAR RIG PAR BYA, ,DE LA
RGYU DANG RANG BZHIN NI, ,NGA RO DRANG PO LAS BYUNG BA, ,KA SOGS
SDE NAS RIM BZHIN DU, ,SDE LNGA DAG DANG

AANTASTHA, ,A'UshMA nA DANG MTHAR ZAD DE, ,GNAS KYI YI GE SUM CU
BZHI, ,MING DANG PHO ZHES BYA BA STE, ,DE LA DANG PO'I SDE PA
DANG, ,A'UshMA nA YI BZHI BA NI, ,BCAD PAR BCAS PA MGRIN PA LAS,
,GNYIS PA DAG DANG AANTASTHA'I, ,DANG PO AUSHMA'I GSUM PA RNAMS,
,RKAN LAS RAB TU 'BYUNG BA

YIN, ,GSUM PA DAG DANG AANTASTHA'I, ,GNYIS PA AUshMA'I GNYIS PA
RNAMS, ,SPYI BO LAS NI RAB TU 'BYUNG, ,BZHI PA DANG NI
AANTASTHA'I, ,GSUM PA AUshMA'I GSUM PA RNAMS, ,SO YI CHA LAS KUN
DU 'BYUNG, ,LNGA PA DANG NI AANTASTHA'I, ,BZHI PA MCHU LAS BYUNG
BA YIN, ,MTHAR ZAD

@278B MGUL DANG SPYI BO LAS, ,SDE LNGA DAG LAS LNGA LNGA YANG,
,DANG PO RANG GNAS DRAG PA STE, ,GNYIS PA 'BRING DANG SPYI BO'I
CHA, ,GSUM PA RNAMS NI ZHAN PA STE, ,MA H'A PRA' nA ZHES BYA BA,
,BZHI PA RANG GNAS KHONG NAS SO, ,AA NU SVA RA ZHES BYA BA, ,LNGA
PA RANG GNAS SNA NAS 'BYUNG, ,MGUL

PA SNA DANG GLA DANG PA'I SBUBS, ,DOG PA YIN TE YANGS BA GZHAN,
,RKAN DANG SO DANG LCE DANG MCHU, ,PHRAD PA YIN TE GZHAN ZHES
BYA, ,GNAS CHA'I YI GE JI SNYED KYANG, ,NGA RO GCIG GIS BCINGS PA
LA, ,DELA'ANG YI GE GCIG CES BRJOD, ,SHIN TU PHRA BA'I RNAM PA'I
CHA, ,DE LA'ANG YI

GE GCIG CES BYA, ,SGRA 'DI DAG LA 'DREN PA'I CHA, ,AALPA PRA' nA
GNYIS GCIG YIN, ,MA H'A PRA' nA GCIG NYID YIN, ,AA NU SVA RA
RNGUB PA'I SGRA, ,BI SARDZDZA NI BCAD PA'O, ,HRA SVA THA MAL SGRA
YIN TE, ,D'I RGHA TA NI GNYIS KYI YUN, ,PLU TA NI DE BZHIN GSUM,
,AU D'ATTA NI MTSUNGS GNYIS

GCIG ,AA NU D'ATTA PHYED CHA YIN, ,SVA RI TA NI RANG SGRA 'O,
,SNA LDAN AA NU SVA RA'I CHA, ,AA LDAN AA MED CES BYA BA, ,CHE BA
DAG DANG CHUNG BA'I MING, ,DRANG PO DAG LA JI LTA BA, ,NGA RO
GZHAN LA'ANG DE BZHIN TE, ,DE LA CUNG ZAD GNAS CHA NI, ,RKAN DANG
MGUL PA'I CHA DAG LAS, ,BSGRENG

DANG BKUG PA'I NGA RO 'BYUNG, ,DE BZHIN MCHU LAS BSTOD SMAD DO,
,BSGRIMS PA SPYI BO'I CHA LAS TE, ,GLOD PA DAG NI SO YIN NO, ,'DI
DAG GIS NI BCINGS PA NA, ,CHA NI SNGON DU BRJOD PA BZHIN, ,MI DE
MU DO Ri LI YI, ,SGRA YI CHA DANG CI RIGS SBYAR, ,AA YI CHA NI
MDUN DU DPYAD, ,LHAG

MA RNAM PA'I CHA ZHES BYA, ,DE DAG RE RE'I CHA YIN TE, ,GANG YANG
PHAN TSUN BRTEN PA NI, ,KUN DU KHYAB PHYIR SPYI YI CHA, ,DE DAG
YI GE'I BYE BRAG STE, ,RNAM GRANGS DU MA MED PA DANG, ,MING TSIG
GSAL BAR BYED PA DANG, ,DON RNAMS RJOD PAR BYED PA'I PHYIR, ,YI
GE ZHES NI BRJOD PA YIN, ,RANG

BZHIN LAS DANG DGOS CHED KYI, ,NGES TSIG YIN TE GO RIMS BZHIN,
,TSOGS DANG LUS DANG 'DUS PA NI, ,RNAM GRANGS DAG STE DE BZHIN
SBYAR, ,JI LTAR RDUL LAS GONG BU BZHIN, ,YI GE 'DUS PAR GYUR PA
NA, ,MING NI RAB TU 'GRUB PAR 'GYUR, ,GANG ZHIG RNAM CHA 'DUS PA
YIS, ,DON GYI NGO BO

@279A *, ,NYID BRJOD NA, ,RNAM CHA MANG NGAM NYUNG GYUR KYANG,
,DE NI MING ZHES RAB TU BRJOD, ,DE YANG MING GI THOG MA DANG,
,RJES SU GRUB PA RNAM PA GNYIS, ,THOG MA 'DOD RGYAL MING YIN TE,
,RJES GRUB DAG NI DON LDAN DANG, ,RNAM PA GNYIS KAR 'DOD PA YIN,
,DE NI NGES TSIG YOD

MED DO, ,GANG ZHIG GZHAN LA MA BRTEN PAR, ,BLA DGAS GANG BYAS
THOG MA'O, ,DE LA BRTEN PA RJES GRUB PA, ,'DOD RGYAL DON LDAN
GNYIS SU 'DOD, ,'DOD RGYAL DAG TU MTSUNGS MOD KYI, ,MA BRTEN
PHYIR NA GRUB PA STE, ,MING GZHAN GANG LA'ANG MA BRTEN PA, ,GZHAN
GYIS 'GAL BA MED

PHYIR RO, ,'THAD PAR SGRUB PA'I RIGS PA DAG ,CHOS NYID LA NI
BRTEN PA BZHIN, ,DON LDAN MING YANG DE BZHIN DU, ,'DOD RGYAL THOG
MA NYID LA BRTEN, ,RJES SU GRUB PA'I 'DOD RGYAL NI, ,LOG PAR
SGRUB PHYIR NGES TSIG BZHAG ,'DOD RGYAL THOG MA'I MING GANG YIN,
,NGES TSIG GZHI

MED CHOS NYID BZHIN, ,DE LDAN DON LDAN NGES TSIG NI, ,DE YIN
PHYIR DANG DE YOD PHYIR, ,DE LA PHAN PHYIR DE BYED PHYIR, ,DE
BYA'I PHYIR DANG DE 'DRA'I PHYIR, ,DE DE'I PHYIR DANG DE NYID
PHYIR, ,DE YI MING NI DE SKAD CES, ,RTOGS KYI SGO 'AM MED KYANG
RUNG, ,SKABS KYI MTHU YIS NGES TSIG BRJOD, ,YIN DANG

NGO BO BSGRUB BA DANG, ,DNGOS PO'I RKYEN NI DNGOS KYI MING, ,LHAG
MA BTAGS PA ZHES BYA'O, ,RANG GI NGO BO'I NGES TSIG DANG, ,BTAGS
PA'I MING GZHAN SPONG BYED DANG, ,RANG GI KHYAD PAR GZHAN SEL
BAS, ,YIN DANG NGO BO SGRUB PA DANG, ,DNGOS PO'I RKYEN RNAMS GO
RIMS BZHIN, ,RTEN LA

BRTEN PA BTAGS PA DANG, ,BRGYUD PA'I RGYU LA 'BRAS BU DANG,
,DNGOS KYI RGYU LA DE BZHIN DANG, ,'BRAS BU'AM BYA BAR GYUR PA
LA, ,DE LA RGYU YI MING BTAGS PA'AM, ,DPE GZHAN GYI NI MING DAG
DANG, ,DON 'DI DAG GI SGO NAS NI, ,YOD DANG DE LA PHAN PA DANG,
,BYED DANG LAS SU BSGRUB PA DANG, ,

'DRA BAR SBYAR DANG RIM BZHIN NO, ,GAL TE MING GNYIS 'DUS PA'AM,
,'ON TE MANG PO 'DUS KYANG RUNG, ,DE DAG KHYAD PAR RJOD BYED NA,
,TSIG CES RAB TU BRJOD PA STE, ,PHRAD RNAMS DAG DANG BCAS PA'ANG
YIN, ,DE LA TSIG GI SBYOR BA BCU, ,'BRU MANG PO DANG TSIG SDUD
DANG, ,KHYAD PAR

@279B DAG DANG YAN LAG DANG, ,GZHI DANG GZHI GCIG BSDU BA DANG,
,GZHI MTHUN PA DANG DE'I SKYES BU, ,ZLAS DBYE BA DANG PHYOGS TZAM
MO, ,TSIG GNYIS MANG PO'I RAB DBYE BA, ,RANG MING LDAN DANG MI
LDAN DANG, ,PHYOGS DANG RNAM GRANGS PHAN TSUN DANG, ,TSIG MANG PO
STE RNAM MANG PO, ,MTHUN

DANG THA DAD DBYE BA YIS, ,PHYOGS KUN DANG NI PHYOGS GCIG LAS,
,RAB TU DBYE BA BZHIR 'DOD DO, ,BYED PA DRUG GIS SBYAR BA NI,
,KUN LA RAB TU LDAN PA STA, ,BRGYA DANG DRUG CU RTZA BRGYAD LAS,
,DUS GCIG TU NI SUM LDAN GZUNG, ,TSIG BSDU BA NI RNAM PA LNGA,
,GNYIS DANG RNAM

GRANGS BYE BRAG DANG, ,GZHAN DANG BYED PA'I TSIG YIN NO, ,LAS LA
SOGS PA'I DBYE BA YIS, ,GNYIS PA LA SOGS BDUN PA'I MTHA', ,BYED
PA DRUG TU 'DOD PA STE, ,TSIG SDUD TZAM DU SHES PAR BYA, ,SNGA MA
PHYI MA'I SBYOR BA YIS, ,KHYAD PAR BSDU BA RNAMS PA GNYIS, ,'BREL
PA

DAG DANG GO RIMS DANG, ,DON DANG GRAGS PA'I YAN LAG NI, ,BSDU BA
BZHI'O GRAGS PA YANG, ,'JIG RTEN BSTAN BCOS DAG LA GNYIS, ,RIGS
GSAL BYAS DANG MA BYAS PA'I, ,GZHI BSDU BA NI GNYIS YIN NO,
,PHYOGS GCIG DAG TU BYED PA DANG, ,SO SO PHYOGS GCIG BYED PA

YIS, ,GZHI GCIG BSDU BA GNYIS SU'O, ,KHYAD PAR KHYAD PAR CAN
GNYIS DANG, ,KHYAD PAR RNAM GNYIS GZHI GCIG TU, ,MTHUN PAR GO BAR
BYA BA LA, ,SBYOR BA'I GZHI MTHUN RNAM PA GNYIS, NGO BO 'AM NI
CHOS KYANG RUNG, ,THA DAD GO BAR BYED BA YI, ,DE YI SKYES BU GSUM

YIN TE, ,BYED PA'I TSIG DANG LAS 'DZIN DANG, ,BA GNYIS PA ZHES
BYA BA'O, ,DE LA BYED PA BRGYAD YIN TE, ,DANG PO LA SOGS BDUN
PA'I MTHA', ,RNAM DBYE SBYOR BA BDUN PO DANG, ,PHRAD DANG SBYOR
BA BRAL BA'I PHYIR, ,GZHAN DANG SBYOR MED BOD PA SPANG, ,DGAG PA
DANG NI BRGYAD DU

'DOD, ,MTSAN NYID DBANG GIS PHYE BA YIS, ,MA YIN DGAG PA BCU BZHI
DANG, ,MTSAN NYID DBYE BA MED MOD KYI, ,YUL DANG DUS KYI PHYE BA
YIS, ,MED PAR DGAG PA BCU GCIG DAG ,GANG LDAN DGAG PAR 'DOD PA'O,
,GZHAN DANG MI MTHUN GNYEN PO DANG, ,CHUNG DANG PHRA

@280A *, ,DANG NYUNG BA DANG, ,YUN THUNG LHAG MA MED PA DANG,
,MTHA' DAG MIN DANG BRAL BA DANG, ,DMAN DANG ZHAN DANG ZHUM PA
DANG, ,'DRA BA DAG LAS DGAG PA NI, ,MA YIN DGAG PAR 'DOD PA'O,
,RGYU 'DRA BA DANG RANG BZHIN DANG, ,SKABS DANG RTEN GYI DBYE BA
YIS, ,SNGA DANG

ZHIG NAS MED PA DANG, ,DBYE BA RNAM PA BRGYAD YIN TE, ,PHAN TSUN
DAG LA RNAG BZHIN DANG, ,RGYU DANG RANG BZHIN GNYIS DBYE BA'I,
,SHIN TU MED DANG BCU GCIG NI, ,MED PAR DGAG PAR 'DOD PA'O, ,KUN
TU LDOG PHYIR DGAG PA YIN, ,DE NYID GZHAN DU MI BRJOD DANG, ,'DRA
BA GZHAN

DANG BYE BRAG GI, ,TSIG SBYOR DBYE BA LAS 'DZIN NO, ,GRANGS DANG
BSDUS DON SBYOR BA YIS, ,GCIG DANG THA DAD SBYOR BYED PA, ,BA
GNYIS PAR NI 'DOD PA'O, ,BSDU PA'I PHYIR DANG DBYE PHYIR DANG,
,NYE BAR THA DAD SBYOR BA'I PHYIR, ,'DAS MA THAG DANG GZHAN DAG
DANG, ,LAN GRANGS GZHAN

LA SBYOR BYED PA, ,ZLAS DBYE BA ZHES 'DOD PA YIN, ,RANG GI RIGS
TZAM SDUD BYED CING, ,PHYOGS GZHAN KUN DU SPONG BA DANG, ,RIGS
KYI TSAD KYANG MI 'DZIN PA, ,PHYOGS TZAM STON PA'I SBYOR BA'O,
,GANG ZHIG RANG GI DON MED CING, ,DON GYI MING LA GSAL BYED PA,
,TSIG GI PHRAD CES BYA BA

STE; ,DE LDAN PHRAD DANG BCAS PA YIN, ,DE LA PHRAD KYI 'JUG PA
NI, ,GANG NI 'DRI BA'I TSIG GI DON, ,SPYI LA KHYAB PAR SBYOR BA
STE, ,ZLA SDUD PA LA KUN DU SPANG, ,CI LA SOGS PA 'ANG DE BZHIN
TE, ,KHYAB PA SKABS KYIS BRTZI BAR BYA, ,DE ZHES BYA BA'I TSIG GI
DON, ,THA SNYAD DNGOS

DANG DUS 'JUG GSUM, ,'DAS DANG RNAM GRANGS GZHAN CAN DANG, ,LHAG
MA DAG DANG BCAS PA'O, ,BDEN PA DAG DANG GSANG BA DANG, ,BDAG GI
BA DANG PHA ROL PO, ,DNGOS PO DAG LA 'JUG PA BZHI, ,'DAS PA DANG
NI MA 'ONGS PA'I, ,DUS GNYIS LA NI 'JUG PA GNYIS, ,

BDAG NYID DA LTAR NYID LA SPANG, ,DNGOS PO'I DUS NI MI 'DOR TE, ,
KUN LA RAB TU SBYAR BAR BYA, ,'DI TSIG 'DAS DANG MA 'ONGS DANG,
,SKABS KYI DNGOS GZHAN DAG LA 'JUG ,GANG ZHIG LA NI LTOS BYAS
PA'I, ,NYE BA DAG DANG MNGON SUM PA'I, ,DNGOS PO DAG KYANG GNYIS
YIN NO, ,

@280B SPANG BAR BYA BA 'DI LTA STE, ,LKOG TU GYUR DANG RING BA
DANG, ,GAL TE BSTAN BYA DUS NYID NA, ,'DAS DANG MA 'ONGS SPANG
BAR BYA, ,DE RNAMS KUN LA BSGYUR BA LDAN, ,DA NI SKABS SU BAB
PA'I TSIG ,DA LTAR BYUNG LA SBYOR BA STE, ,'DAS PA'I SKABS LA
RNAM PAR SPANG, ,NA ZHES BYA

BA'I TSIG GI DON, ,DMIGS KYIS 'BYED DANG RGYU MTSAN DANG, ,RGYU
MTSAN DON GYIS BSTAN PA DANG, ,LAS DANG CHED DANG RTEN GNAS DANG,
,PHYI TSIG DE GZHAN SOGS STON DANG, ,'OS PAR DKA' BA CHAG 'DZIN
LAS, ,PHYIR TSIG NGES PAR BYED PA DANG, ,DE LAS BZLOG PA NYID
DANG

NI; ,'GAL BA'AM MI 'GAL STON PA DANG, ,SMON DANG 'DRI DANG THE
TSOM GZHI, ,TSE SKABS RNAMS LA 'DI MTHONG NGO, ,STE NI LHAG MA
YOD PA STE, ,MTSAMS SBYOR BA DANG DAM 'CHA' DANG, ,GZHAN 'DREN PA
DANG GSUM DU 'DOD, ,BYED DANG BYA BA'AM YANG NA NI, ,BYA BA NYID
DU SBYOR BA

GANG; ,TSIG GNYIS RIM MAM DUS GCIG TU, ,SBYOR BAR BYED PA MTSAMS
SBYOR YIN, ,GANG ZHIG GIS NI SNGA MA LA, ,GANG ZHIG GIS NI SNA MA
LA, ,GSAL BAR BYED PA DAM 'CHA' BA, ,LHAG MA YOD TZAM STON GYUR
CING, ,DE LAS GZHAN GYUR GZHAN 'DREN PA'O, ,DA NI 'BYED DANG SDUD
PA DANG, ,RGYU MTSAN TSE

SKABS GDAMS NGAG LNGA, ,DE NYID DANG NI GZHAN DAG DANG, ,DE NYID
DANG NI GZHAN DAG DANG, ,LAN GRANGS GZHAN LA SBYOR BA YI, ,SDUD
PA'I DANG YANG GSUM DU 'DOD, ,NI NI DGAR DANG BSNAN PA'I TSIG
,DMIGS SAM NGES PAR 'DZIN PA STE, ,PHYI MA'I TSIG DANG SBYAR BAR
BYA, ,KYANG DANG YANG NI SDUD PA'I TSIG ,

MI MTHUN MTHUN PAR STON PA'ANG YIN, ,'DAS PA'AM MA 'ONGS GZHAN
DAG LAS, ,CI RIGS DAG TU BSDU BAR BYA, ,CI RIGS DAG TU BSDU BAR
BYA, ,YANG ZHES BYA BA BSNAN PA YIN, ,NGES PAR GZUNG BA'I TSIG GI
DON, ,GZHAN MI LDAN DANG GZHAN LA MIN, ,LDAN PA TZAM DU 'DZIN BA
DANG, ,MA NGES PA NI RNAM PA

GNYIS, ,BDEN ZHING MI SLU BA NYID DANG, ,KHO NA DAG NI RNAM PA
DRUG ,NYID NI DE BZHIN CUNG ZAD DU, ,PHYI TSIG THA DAD MIN PA
DANG, ,DNGOS PO'I RKYEN DU 'GYUR PA'O, ,TSAD 'DZIN LHAG PA 'DOD
PA YIN, ,TSAD 'DZIN LHAG PA 'GOG PA YIN, ,TZAM ZHES BYA BA RNAM
PA GNYIS, ,'BAB ZHIG LA SOGS DE BZHIN SBYAR, ,KHYAB

@281A *, ,PA SKABS KYIS BRTZI BAR BYA, ,YANG DAG YONGS SU KUN DU
SOGS, ,SGRA BZHIN DANG NI PHRAD DU'O, ,TSUL NI 'DRA DANG SMAD PA
DANG, ,SGO DANG SDOM PA MTSAN NYID DANG, ,THABS DANG RIGS PA DON
DANG 'DOD, ,LEGS PA DAG LA 'JUG PA LAS, ,'DRA BAR SBYAR BA

PHRAD DU 'DOD, ,BZHIN LA SOGS PA'I TSIG GI DON, ,MA NOR BA DANG
YIN PA DANG, ,'DRA BA DAG TU SBYOR BA'O, ,CING LA SOGS PA BSDU BA
DANG, ,MTSAMS SBYOR DAG TU BYED PA YIN, ,LAN GNYIS PA BZHI PA
DANG, ,BDUN PA SDUD DANG SBYOR BA DANG, ,SMON DANG TSAD 'DZIN
GZHI DANG NI, ,

TSE SKABS DAG TU 'DOD PA YIN, ,KYI NI 'BREL PA'I DON YIN TE,
,KYIS NI BYED PAR 'DOD PA YIN, ,MI MTHUN RGYAN NI GSUM CHAR LA'O,
,LAS NI RGYU DANG 'BYUNG KHUNGS DANG, ,DGAR BA YIN TE NAS DE
BZHIN, ,SDUD PA DAG DANG MTSAMS SBYOR NI, ,NAS LA CUNG ZAD LHAG
PA YIN, ,

GTAN TSIGS DAG TU 'GYUR BA NI, ,DRUG PA 'BA' ZHIG MA GTOGS PA'O,
,DU LA SOGS PA LA DANG MTHUN, ,DE NYID DAG NI LHAG PA YIN, ,DE
BZHIN LHAG BCAS LA LA'O, ,'O LA SOGS PA ZLA SDUD PA'O, ,'O NA
KHONG DU CHUD PA'I TSIG ,'AM ZHES BYA BA 'BYED SDUD YIN, ,

DAG DANG RNAMS NI MANG PO'I TSIG, ,SOGS NI MTHA' DAG SDUD PA YIN,
,PA'AM CAN NI BDAG PO'AM, ,LDAN PA'I DON DU SBYAR BAR BYA, ,BA NI
SPYI RU GZHAG PA STE, ,YUL DU NGES PAR MA BZUNG BA'O, ,ZA BA BZA'
DANG ZA PO BZHIN, ,MA NING DAG TU GZHAG PAR BYA, ,GAL TE PHRAD
GNYIS

'DUS PA'AM, ,YANG NA MANG PO 'DUS PA NA, ,SNGA PHYI PHAN TSUN ZIL
GNON DANG, ,RANG GI CHA LDAN DAG TU SBYAR, ,GANG LA DMIGS 'DZIN
MI BYED DANG, ,DMIGS 'DZIN TE NA PHRAD GYUR NA, ,GNYIS PAR GYUR
PA'I MTHU BZHIN NO, ,PHYOGS GCIG KHONG DU CHUD PA LAS, ,PHYOGS
GCIG 'DRI

PAR BYED PA NI, ,'O NA ZHES PA'I NUS PA'O, ,DE LA DMIGS 'DZIN
SNGA MA BZHIN, ,GZHAN 'DREN BYED PA DE YIN TE, ,NA YIS PHYOGS
GCIG DAG TU BYED, ,DE GNYIS LDAN PA'I PHRAD RNAMS NI, ,DMIGS
'DZIN LDAN MI LDAN GNYIS TE, ,SNGA MA DON GYIS BSDU BAR BYA, ,YOD
NA SNGA

@281B MA DNGOS SU BSDU, ,GAL TE JI STE 'ON TE DAD, ,DE STE NA
ZHES BYA BAR SBYAR, ,'ON KYANG 'O NA YANG ZHES PA, ,BSDU BA GNYIS
LDAN GNYIS BSDU BYA, ,MTHUN DANG THA DAD SKABS KYI MTHU, ,GANG
LTAR JI LTAR DE LTAR DANG, ,DE BZHIN DE SKAD LA SOGS PA, ,JI SKAD
BSNAN PA'I CHA GNYIS

LDAN, ,DE LA SOGS PA'I PHRAD RNAMS KUN, ,ZIL GNON GYUR TAM CHA
LDAN YANG, ,DGOS PA RE RER DRIL BYAS TE, ,DON TSIG SBYOR BA BCU
PO DAG ,PHRAD KYI SBYOR BA JI LTA BA, ,DE LTAR PHRAD GNYIS 'DUS
PA 'AM, ,MANG PO 'DUS PAR GYUR KYANG RUNG, ,DE LDAN LHAG PA MI
STON PHYIR, ,

SKABS DANG TSIG SHUGS BRTAGS NAS NI, ,BLO LDAN RNAMS KYIS GANG
RIGS SBYAR, ,DPER NA SKYES BU GANG ZHIG GIS, ,GZUGS KYI BYE BRAG
SHES 'DOD NA, ,PHRA RDUL CHOS LA MTSAN NYID DU, ,DE SHES CHE RDUL
GONG BU DANG, ,GONG CHEN DAG GI MTSAN NYID DANG, ,LAS RNAMS 'BAD
PA

MED PAR SHES, ,DE SHES SKABS KYI BYA BA GANG, ,SBYOR BA DAG LA MI
'JIGS BZHIN, ,SKYES BU SMRA BAR 'DOD PA YIS, ,GZHI MTHA'I YI GE'I
BYE BRAG DAG ,LEGS PAR KHONG DU CHUD PA NA, ,DE 'DUS MING DANG DE
BZHIN TSIG ,SHLOK DANG NI RAB BYED SOGS, ,MING TSIG YI GE MTSUNGS

PA'I PHYIR, ,TSIG SBYOR 'BAD PA MED PAR 'GYUR, ,DE PHYIR 'DI NI
BSLAB NAS SHES, ,SMRA MCHOG RJES SMRA RNAMS KYIS BSHAD, ,DON LA
'JUG BYED SMRA BA RNAMS KYI SGO, ,BLO 'BYED GTI MUG GCOD PAS
MTSON CHA 'DRA, ,MI 'JIGS SNYEMS PA SBYIN BYED DPUNG DANG GO,
,DON

NOR SMRA BAS MI NYAMS BRTAN PA'I MKHAR, ,SMRA MCHOG RJES SMRA
RNAMS KYIS RJES SMRAS PAS, ,SGRA NYID DANG NI DON LA 'KHRID PA
YI, ,'GRO KUN MTHU GNYIS RAB TU RGYAS PAR SHOG ,PAndI TA DRAN PA
YE SHES GRAGS PAS MDZAD PA SMRA PA'I SGO MTSON CHA LTA BU ZHES
BYA BA RDZOGS SO,, ,,

RGYA GAR GYI MKHAN PO DRAN PA'I YE SHES GRAGS PAS, ,BLA MA NOR
BZANGS GRAGS PA LAS THOS TE, SLOB MA GZHON NU GRAGS PA'I DON DU,
,MING GI SBYOR BA NI CUNG ZAD GZHAG ,PHRAD KYI SBYOR BA NI CUNG
ZAD BSHAD NAS BSGYUR CING ZHUS TE GTAN LA PHAB PA'O,, ,,

