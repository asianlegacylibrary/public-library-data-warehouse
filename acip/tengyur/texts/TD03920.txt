@71A #, ,RGYA GAR SKAD DU, K'A YA PA RI KA BH'A BA NA
KRA MA, BOD SKAD DU, LUS YONGS SU

DPYAD PA'I BSGOM PA'I RIM PA, SANGS RGYAS LA PHYAG 'TSAL LO, ,'DI
LA SLOB DPON KLU SGRUB KYI ZHAL SNGA NAS, 'JIG RTEN RNAM PAR RTOG
LAS BYUNG, ,RNAM PAR RTOG PA SEMS LAS BYUNG, ,SEMS KYANG LUS LAS
BYUNG BAS NA, ,DE'I PHYIR LUS LA DPYAD PAR BYA, ,

ZHES GSUNGS TE, DES LUS LA BRTAG PA NI SNYING PO GSUM DANG, LUS
ZUNGS BDUN DANG, SPU'I TSOGS BRGYAD DANG, BA SPU'I KHUNG BU BYE
BA PHRAG BRGYAD CU DANG, SO SUM CU RTZA GNYIS DANG, SEN MO NYI
SHU DANG, PAGS PA'I RIM PA BDUN DANG, BU GA DGU DANG, 'BUR BCU
GCIG DANG,

NANG GI DNGOS PO NYI SHU RTZA GCIG DANG, SHA SPAR TSAD LNGA BRGYA
DANG, RTZA STONG PHRAG BDUN CU RTZA GNYIS DANG, RGYUS PA BDUN
BRGYA DANG, CHU BA BCU DRUG DANG, SRIN BU'I RIGS BYE BA PHRAG
BRGYAD CU DANG, NAD GZHI RNAM PA BZHI DANG, MI GTZANG BA NYI SHU
RTZA GNYIS DANG, 'BYUNG BA CHEN PO

BZHI DANG, GANG NAM MKHA'I KHAMS DANG, RUS PA SUM BRGYA DRUG CU
DANG, TSIGS SUM BRGYA DANG, GNAD BRGYA RTZA BDUN CHAS PA DANG,
YANG PHUNG PO LNGA DANG, KHAMS BCO BRGYAD DANG, RTEN CING 'BREL
PAR 'BYUNG BA DANG, SKYE MCHED RNAMS KYANG 'DI'I CHAR CHOS JI LTA
BAR BRTAG CING

DPYAD DO, ,DE NAS YANG JI LTAR SLOB DPON PHYOGS KYI GLANG PO'I
ZHAL SNGA NAS, ,RNAM PAR MI RTOG YE SHES RDO RJE YIS, ,LUS KYI
'KHRUL 'KHOR THAMS CAD GZHIG PAR BYA, ,ZHES BSHAD PA'I RIM PAS
SOR TSIGS DANG, NAS DANG, SHIG DANG, SRO MA DANG, GLANG DANG, LUG
DANG, RI

@71B BONG DANG, NYI ZER DANG, LCAGS DANG, CHU'I RDUL DANG, RDUL
PHRA MO DANG, PHRA RAB DAG GONG NAS 'OG TU BDUN DU BSKYUNGS PAS
DPYAD NAS THA MAR RDUL PHRA RAB DE NI JI LTAR 'PHAGS PAS YANG DAG
PAR DPYOD PA'I TSUL DU NAM MKHA'I MDOG GIS 'DUL BA'I BZOD PA'I
MDO LAS JI SKAD DU GSUNGS PA

DE BZHIN DU BSGOM STE, SHIN TU PHRA BA'I RDUL GCIG PO DE LA JI
LTAR LHAG MTHONG PHRA MOS BRTAG CE NA, RDUL PHRA MO GCIG PO DE LA
JI LTAR MTSAN NYID MED PA NYON MONGS PA THAMS CAD DANG BRAL BAR
GYUR PAR RAB TU SHES, BDAG MED PA DANG RNAM PAR BRAL BAR RAB TU
SHES, DNGOS PO MED PA DANG DON

DAM PA'I TSIG GI LAM DANG BRAL BAR RAB TU SHES, DMIGS PA MED PA
DANG SGRA DBYANGS THAMS CAD DANG BRAL BAR RAB TU SHES, BDAG MED
PA DANG BRAL BA DANG, BDUD KYI MTSAN NYID DU RAB TU SHES, YI GE
MED PAR RGYU RKYEN DANG BRAL BAR RAB TU SHES, DNGOS PO MED PA
DANG RGYU RKYEN DANG BRAL BAR

RAB TU SHES, MTSAN MA MED PA LAS RDUL SHIN TU BRAL BAR RAB TU
SHES TE, JI LTAR 'DU BYED THAMS CAD RAB TU ZHI BA LA RNAM PA
BRGYAD PO DE DAG GIS SHIN TU PHRA MO ZHIG TU BRTAG GO, ,DE BZHIN
DU GNYIS PA DANG, DE BZHIN DU GSUM PA NAS NANG GI LUS THAMS CAD
KYI BAR DU GCIG LA YANG SO

SOR RNAM PA BRGYAD PO 'DI DAG GIS RDUL PHRA MO ZHIG TU BRTAG GO,
,NANG GI LUS JI LTA BA BZHIN DU PHYI ROL GYI LUS SA'I KHAMS KYANG
RNAM PA BRGYAD PO 'DI DAG GIS SO SOR RDUL SHIN TU PHRA BAR BRTAG
GO ZHES BYA BA LA SOGS PA RGYAS PAR STON TE, DE LTAR LUS LA RNAM
PAR DPYAD NA NAM MKHA' DANG 'DRA BAR

BSKOM MO, ,DE NAS NGAG KYANG BYUNG MA THAG TU ZHIG CING NAM MKHAR
THIM PAR BRAG CA DANG 'DRA BAR YUL NA MI GNAS SHING, SEMS KYANG
KHA DOG DANG DBYIBS DANG SKYE GNAS DANG, SNOD DANG SEMS CAN DU MI
DMIGS PAR GYUR GYI BAR DU BLTA STE, DE'I TSE THAMS CAD NAM MKHA'I
NGO BOR GNAS

SO; ,'DI NYID LA GOMS PAS TSUL BZHIN MA YIN PA YID LA BYED PA
DANG, YANG DAG PA MA YIN PA RTOG PA NAS JI SRID RGA SHI'I BAR DU
JI LTA BAR SHES PAS BDE BAR GNAS SO, ,DE NAS NI JI LTAR DGA' BA'I
GZUGS KYI LUS KYIS BDAG DANG GZHAN LA PHAN PA DANG BDE BA SGYU MA
LTAR SPYAD DO, ,

@72A *, ,LUS YONGS SU DPYAD PA'I BSGOM PA'I RIM PA SLOB DPON NAG
BO ZHABS KYIS MDZAD PA RDZOGS SO,, ,,RGYA GAR GYI MKHAN PO DE
NYID DANG, LO TZ'A BA DGE SLONG CHOS KYI SHES RAB KYIS BSGYUR
CING ZHUS PA'O,,