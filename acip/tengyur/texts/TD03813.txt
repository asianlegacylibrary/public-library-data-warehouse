@2B #,
,RGYA GAR SKAD DU, BHA GA BA TI PRADZNY'A P'A RA MI TA NA BA
SHLOO KA PAndI AARTHA t'I KA, BOD SKAD DU, BCOM LDAN 'DAS MA SHES
RAB KYI PHA ROL TU PHYIN PA'I

DON BSDUS PA'I TSIGS SU BCAD PA DGU PA'I RGYA CHER BSHAD PA, BCOM
LDAN 'DAS NGAG GI DBANG PHYUG LA PHYAG 'TSAL LO, ,SHES RAB PHA
ROL PHYIN PA RGYA MTSO STE, ,DGE BA RIN CHEN 'BYUNG GNAS RANG
NYID YIN, ,PHA ROL PHYIN PA DAG NI THAMS CAD KYANG, ,DE RU DE YI
BDAG NYID DAG

GIS GNAS, ,SPROS PA MED CING SNANG BA MED, ,RTOG PA MED CING
SKYON DANG BRAL, ,DNGOS PO MED CING SHIN TU PHRA, ,BLO DANG SGRA
NI RNAM SPANGS PA'O, ,SHES RAB PHA ROL PHYIN YUM NI, ,SANGS RGYAS
THAMS CAD BSKYED PA'I MCHOG ,RJES SU MI DMIGS GSUM GYI TSUL, ,

KUN MKHYEN YE SHES RGYU CAN GYI, ,SHES RAB PHA ROL PHYIN PA NI,
,GANG ZHIG YANG DAG BSGOM 'DOD PAS, ,DES NI TSIGS BCAD DGU YI
DON, ,MDOR BSDUS PA NI BSAM PAR BYA, ZHES BYA BA LA, SHES RAB NI
GANG THOS PA DANG, BSAM PA DANG, BSGOM PA'I MTSAN

NYID CAN NO, ,PHA ROL TU PHYIN PA NI RAB TU MTHAR THUG PAR 'GRO
BAS RTOG PA THAMS CAD DANG BRAL PA'O ZHES BYA BA'I BAR DU STE, DE
NI SHES RAB KYI PHA ROL TU PHYIN PA ZHES BYA BA LA, DE GANG ZHIG
YANG DAG BSGOM 'DOD PAS ZHES BYA BA NI PHYIN CI MA LOG PA'I RNAM
PAS YID LA BYED PAS

@3A *, ,MNGON PAR DGA' BA GANG YIN PA DES NI TSIGS SU BCAD PA DGU
PO 'OG NAS BSHAD PA'I DON ZHES PA DON GYI SGO NAS BSAM PAR BYA
ZHING YID LA BYA'O, ,CI RGYAS PAR RAM ZHE NA, DE MA YIN PAR BSTAN
PA'I PHYIR MDOR BSDUS PA NI ZHES BYA BA SMOS TE, NYUNG

DU BSDUS PA'O, ,TSIGS SU BCAD PA DGU PO DE NYID RIM GYIS BSTAN
PAR BYA BA'I PHYIR, LAS KYI MTHU LAS KUN BYUNG BA'I, ,SKYE MCHED
DRUG GI MTSAN NYID CAN, ,YANG SRID CES BYAR GRAGS PA NI, ,DE NI
MIG YOR DAG DANG MTSUNGS, ,ZHES BYA BA SMOS TE, LAS NI DGE

BA DANG MI DGE BA RNAMS SO, ,LAS DE LAS BYUNG BA NI LAS KYI MTHU
LAS ZHES BYA STE, LAS BDAG POR GYUR PA'O, ,DE LAS BYUNG BA NI
YANG DAG PAR SKYES PA STE, DE GANG ZHE NA, SKYE MCHED DRUG GI
MTSAN NYID CAN, ,ZHES BYA BA STE, SKYE BA NI RNAM PAR SHES PA'O,
,DE RGYAS

PAR BYED PAS NA SKYE MCHED DE, NANG GI BDAG NYID CAN MIG DANG RNA
BA DANG, SNA DANG LCE DANG LUS DANG YID DANG DRUG NI SKYE MCHED
DRUG GI MTSAN NYID CAN NI MTSAN MA STE, LAS KYI MTHU LAS BYUNG
BA'I SKYE MCHED DRUG GI MTSAN NYID CAN NO, ,DE JI LTA BU ZHE NA,
YANG SRID CES BYA STE, YANG

SKYE BAR BYED PA'I CHOS CAN ZHES BYA BA'I BAR DU'O, ,DE LTAR
GRAGS PA NI RAB TU BRJOD CING DES PA ZHES BYA BA'I BAR DU'O,
,YANG DE NYID KYI DON DAM PA'I NGO BO NYID GANG YIN PA BSTAN PAR
BYA BA'I PHYIR, DE NI MIG YOR DAG DANG MTSUNGS, ,ZHES BYA BA SMOS
TE, MIG YOR NYID 'DRA

ZHING MTSUNGS PA GANG YIN PA DE NI MIG YOR DANG MTSUNGS PA STE,
BYED PA PO LAS DANG BYA BA RNAMS DANG BRAL BA'I PHYIR STONG PA'O
ZHES BYA BA'I BAR DU'O, ,PHYI ROL GYI GZUGS LA SOGS PA'I SKYE
MCHED GANG YIN PA'I NGO BO NYID DE RIM BZHIN DU BSTAN PAR BYA
BA'I PHYIR, JI

LTAR SPRUL PA'I GRONG KHYER LA, ,SPRUL PA RNAM PAR LTA BA BZHIN,
,LAS RNAMS KYIS SPRUL 'GRO BA YIS, ,GZUGS RNAMS DE BZHIN MTHONG
BAR 'GYUR, ,ZHES BYA BA SMOS TE, JI LTAR SPRUL PA'I GRONG KHYER
DE LA, DE LAS GZHAN PA'I SPRUL PA RNAM PAR LTA BAR BYED PA NA,

@3B DE GNYIS YANG YOD PA MA YIN TE, YANG DAG PA MA YIN PA LAS KUN
DU 'BYUNG BA'I PHYIR, BLTA BAR BYA BA DANG LTA BA PO GNYI GA YANG
DE DANG 'DRA STE, GZUGS RNAMS DE BZHIN DU PHYI ROL DU SNANG BAR
GYUR PA NA LAS KYIS SPRUL PAR 'GRO BAS KHAMS GSUM POR MTHONG BAR
'GYUR RO ZHES

BYA BAR SHES PAR BYA STE, SPRUL PA NYID YIN PAR KHYAD PAR MED DE
ZHES BYA BAR DGONGS SO, ,SGRA RNAMS NI BRAG CA DANG MTSUNGS SO
ZHES BSTAN PAR BYA BA'I PHYIR, CHOS RNAMS STON PA'I SGRA DANG NI,
,THOS PA'I SPYOD YUL GANG CI'ANG RUNG, ,MNYAN BYA THOS PA BYUNG
GYUR PA, ,THAMS CAD BRAG

CA LTA BU YIN, ,ZHES BYA BA SMOS TE, CHOS RNAMS STON PA ZHES BYA
BA NI STON PA PO'I DBANG DU BYAS PA LAS BYUNG ZHING DE LAS GRAG
PA'I SGRA RNAMS SO, ,THOS PA'I SPYOD YUL NI THOS PA'I YUL DU GYUR
PA RNAMS SO, ,GANG CI'ANG RUNG ZHES BYA BA NI, GANG DE DANG RIGS
MTHUN PA RNAMS

KYANG NGO, ,MNYAN BYA THOS PA BYUNG GYUR PA, ,ZHES PA NI, MNYAN
PAR BYA BA THOS SHING NYE BAR DMIGS PA GANG CI YANG RUNG BA'I
SGRA RNAMS TE, GANG LAS THOS PAR GYUR PA YOD PA RNAMS SO, ,DE BAS
NA KHYAD PAR MED PAR BSTAN PAR BYA BA'I PHYIR, THAMS CAD CES BYA
BA SMOS

SO; ,BRAG CA LTA BU YIN ZHES BYA BA NI GANG 'DI THAMS CAD KYANG
BRAG CA DANG MTSUNGS PAR 'BYUNG BA YIN PA'I PHYIR RO, ,SKYES BU'I
RMI LAM DANG 'DRA BAR BSTAN PA'I PHYIR, YUL LA CHAGS PAS SNOM PA
DANG, ,MYANG DANG DE BZHIN REG PA RNAMS, ,DMIGS SU YOD PA MA

YIN TE, ,'DI DAG THAMS CAD RMI LAM 'DRA, ,ZHES BYA BA SMOS TE,
YUL LA CHAGS PAS ZHES BYA BA NI GANG YUL 'DOD PA DE RNAMS KYIS
ZHES RE RE LA'ANG SBYAR BAR BYA'O, ,SNOM PA DANG ZHES BYA BA NI
SNA'I RNAM PAR SHES PAS YUL DU BYAS PA STE, DRI'I RDZAS RNAMS
SO,,

MYANG ZHES BYA BA NI RO ZHES BYA BA RNAMS SO, ,DE BZHIN REG PA
RNAMS ZHES BYA BA NI REG BYA RNAMS TE, DE LTAR YUL LA CHAGS PA
RNAMS KYIS GANG ZHIG SPYOD PA'I DRI DANG RO DANG REG BYA ZHES BYA
BAR GRAGS PA DE RNAMS NI DMIGS SU YOD PA MA YIN TE, CI'I PHYIR
ZHE NA, 'DI DAG

@4A *, ,THAMS CAD RMI LAM 'DRA, ,ZHES BYA BA SMOS TE, DE RNAMS NI
RMI LAM DANG MTSUNGS SHING KHYAD PAR MED DO ZHES BYA BAR DGONGS
SO, ,CI GAL TE, MIG LA SOGS PA NANG GI SKYE MCHED RNAMS DANG
GZUGS LA SOGS PA PHYI'I SKYE MCHED RNAMS KYANG MED PAR

GYUR NA DE DANG LDAN PA'I BYA BA DANG SPYOD PA JI LTAR SNANG ZHES
RTOG PA BSAL BA'I PHYIR, JI LTAR SGYU MA'I 'KHRUL 'KHOR MI, ,BYA
BA THA DAD BYED PA LTAR, ,LUS KYI 'KHRUL 'KHOR BDAG MED 'DI, ,DE
BZHIN BYA BA BYED PAR 'GYUR, ,ZHES BYA BA SMOS TE, SGYU MA NYID
KYI 'KHRUL 'KHOR

GYI GZUGS BRNYAN GYI MI GANG YIN PA DE NI SGYU MA'I 'KHRUL 'KHOR
GYI MI'O, ,BYA BA THA DAD BYED PA LTAR, ,ZHES BYA BA NI JI LTAR
DE LA BYA BA DANG SPYOD PA YOD PA MA YIN YANG DE LA LUS KYI SPYOD
PA DANG BYA BA 'GRO BA LA SOGS PA'I MTSAN NYID CAN THA DAD CING
SNA TSOGS PA RNAMS BYED PAR

'GYUR RO, ,DE BZHIN DU, LUS KYI 'KHRUL 'KHOR BDAG MED 'DI, ,ZHES
BYA BA STE, LUS NYID 'KHRUL 'KHOR LTA BU YIN PAS NA LUS KYI
'KHRUL 'KHOR ZHES BYA'O, ,GANG GI PHYIR BDAG DANG BRAL BAS NA
BDAG MED PA ZHES BYA STE, DE LTAR BDAG MED PAS NA 'DI LA NI DON

DAM PAR BYA BA DANG LDAN PA 'GA' YANG MED DO ZHES BYA BA'I BAR
DU'O, ,DE BZHIN BYA BA BYED PAR 'GYUR, ,ZHES BYA BA NI DE LTAR
BYA BA DANG LDAN PA'I BDAG MED KYANG SGYU MA'I 'KHRUL 'KHOR GYI
MI'I GZUGS BRNYAN BYA BA SNA TSOGS BYED PA DE BZHIN DU 'DIR YANG
DE DANG KHYAD PAR SHES PAR BYA'O,,

SMIG RGYU DANG MTSUNGS BAR YANG BSTAN PAR BYA BA'I PHYIR, DMIGS
PA SNA TSOGS GANG DANG GANG, ,SKAD CIG RE RE 'BYUNG 'GYUR BA,
,MTHONG NA 'JIG CING MTSAN NYID BRAL, ,'DI NI SMIG RGYU DAG DANG
MTSUNGS, ,ZHES BYA BA SMOS TE, DMIGS PA RNAM PA SNA TSOGS GANG
YIN PA DE

NI NYE BAR DBYE BAS YONGS SU BRTAGS PA YIN LA, GANG DANG GANG
ZHES BYA BA NI SKAD CIG MA'I MTSAN NYID CAN NO, ,SKAD CIG RE RE
'BYUNG 'GYUR PA, ,ZHES BYA BA NI SKAD CIG RE RE ZHING SKYE BAR
'GYUR BA'AM, MTSAN NYID SO SOR 'BYUNG BAR 'GYUR BAS NA, SKAD CIG
RE RE

@4B 'BYUNG 'GYUR BA, ,ZHES BYA BA STE, SKAD CIG MA NYID DO ZHES
BYA BA'I BAR DU'O, ,DE YANG DON DAM PAR NGO BO NYID JI LTA BU ZHE
NA, MTHONG NA 'JIG CING MTSAN NYID BRAL, ,'DI NI SMIG RGYU DAG
DANG MTSUNGS, ,ZHES BYA BA SMOS TE, JI LTAR SA'I 'GYUR BA DANG,
NYI MA'I 'OD ZER

PHRAD PA LAS SMIG RGYU'I TSOGS SNANG BA DANG PO MTHONG BA YANG
PHYIS 'JIG PAR 'GYUR BA DE BZHIN DU NYE BAR DMIGS PA'I YUL RNAMS
LA RNAM PAR SHES PA 'BYUNG BA NI DNGOS PO MED CING MTSAN NYID
DANG BRAL BAS SNGON DANG PHYI MA MI 'PHRAD PA'I NGO BO NYID YIN
PA'I PHYIR, MI 'DRA BA'I RANG

BZHIN CAN YIN PA LAS BYIS PAR GYUR PAS MTHA' GCIG TU RTOG CING
'DUG LA, KUN RDZOB KYI BDEN PAR RTOGS PA'I GZUNG BA DANG 'DZIN
PA'I CHA GNYIS SU SNANG BA DE YANG GANG STONG ZHING RANG BZHIN
GYIS 'OD GSAL BA GZOD MA NYID NAS MA SKYES PA'I SEMS KYI CHOS
NYID DU BSTAN PA

YIN NO, ,GZUGS BRNYAN DANG 'DRA BA NYID DU BSTAN PAR BYA BA'I
PHYIR, GZUNG BYA GZUGS BRNYAN LTA BU STE, ,THOG MA MED PA'I SEMS
LAS BYUNG, ,RNAM PAR SHES PA'ANG DE 'DRA STE, ,PHAN TSUN GZUGS
BRNYAN DAG DANG MTSUNGS, ,ZHES BYA BA SMOS TE, GZUNG BYA ZHES BYA
BA NI

KHA PHYIR BLTAS PA GOMS PA'I BAG CHAGS KYI DBANG DU BYAS PA STE,
GZUNG BA NYID DU MNGON PAR ZHEN PAS, GNYIS SU MED NA YANG NGO BO
NYID GNYIS SU SO SOR SNANG BAR GYUR PA'O, ,GZUGS BRNYAN LTA BU
STE ZHES BYA BA NI GZUGS BRNYAN DANG MTSUNGS PA GANG YIN PA DE LA
NI GZUGS

BRNYAN LTA BU ZHES BYA BA STE, ME LONG GI DKYIL 'KHOR GYI NANG DU
CHUD PA'I BZHIN LA SOGS PA DANG 'DRA BA'O, ,THOG MA ZHES BYA BA
NI THOG MA MED PA'I DUS KYI SEMS KYI RNAM PAR 'PHRUL PA LAS BYUNG
BA'O, ,DE GANG ZHE NA, SEMS LAS BYUNG ZHES BYA BA STE, SEMS NYID
LAS BYUNG BAS NA

SEMS LAS BYUNG BA ZHES BYA BA YIN TE, DE TZAM DU RJES SU 'BREL
BA'I PHYI'I DNGOS PO LA LTOS PA MED LA ZHES BYA BA'I BAR DU'O,
,DE BAS NA DE NI GZUGS BRNYAN LTA BU STE, SPYI DANG KHYAD PAR GYI
DUS NYID KYIS RNAM PAR BRTAG SNA YOD PA MA YIN NO, ,'BA' ZHIG TU
MA ZAD KYI RNAM

@5A *, ,PAR SHES PA'ANG DE DANG 'DRA STE ZHES BYA BA NI, RNAM PA
DE NYID DANG CHA 'DRA BA'I SHES PA GANG YIN PA DE LA RNAM PAR
SHES PA'ANG DE 'DRA STE ZHES BYA'O, ,'ANG ZHES BYA BA NI BSDU BA
STE, 'DZIN PA YOD PA'ANG DE DANG 'DRA STE, GZUNG BAR BYA BA DANG
BRAL NA 'DZIN PA

PO 'ANG YOD PA MA YIN NO BYA BAR DGONGS TE, 'BREL PA'I SGRAS NI
PHAN TSUN GCIG LA GCIG LTOS PA YIN PA'I PHYIR, PHAN TSUN GZUGS
BRNYAN DAG DANG MTSUNGS, ,ZHES BYA BA SMOS TE, GZUNG BAR BYA BA
DANG 'DZIN PO NI GCIG LA GCIG LTOS PAR BYA BA YIN TE, DE GNYIS
KAR

DMIGS PA'I PHAN TSUN RJES SU 'BREL PA'I NGO BO NYID NI RANG BZHIN
GYIS 'OD GSAL BA'I SEMS KYI CHOS NYID YIN NO ZHES BYA BAR DGONGS
SO, ,RANG BZHIN GYIS 'OD GSAL BA'I SEMS DE NYID KYANG GZUNG BA
DANG 'DZIN PA DANG BRAL ZHING, 'DOD CHAGS LA SOGS PA DANG MA RIG
PA'I

DRI MA SPANGS TE, RNAM PAR DAG PAR GYUR PA NI YOD DO ZHES MNGON
PAR ZHEN PA SPANGS PAR BYA BA'I DON DU CHU ZLA DANG MTSUNGS PAR
BSTAN PAR BYA BA'I PHYIR, ,BSGOM PA DANG BA'I RGYUD LA NI, ,YE
SHES ZLA BA GANG BYUNG BA, ,MNGON SUM YOD PA MA YIN TE, ,DE NI
CHU ZLA DAG DANG MTSUNGS,,

ZHES BYA BA SMOS TE, BSGOM PA NI SEMS RTZE GCIG PA'I MTSAN NYID
CAN TE, DE GANG LA YOD PA DE NI BSGOM PA'O, ,DANG BA NI BAG CHAGS
KYI RNYOG PA DANG BRAL BA'O, ,RGYUD LA ZHES BYA BA NI LUS DANG
NGAG DANG YID KYI RGYUD DE, RTEN CING 'BREL PAR 'BYUNG BA LUGS
LAS BZLOG CING,

YANG DAG PA'I YE SHES SKYES PA'I BDAG NYID CAN LA'O, ,YE SHES ZLA
BA GANG BYUNG BA, ,ZHES BYA BA NI YANG DAG PA'I YE SHES NI MA RIG
PA'I MUN PA SEL CING NYON MONGS PA'I GDUNG BZHI BAR BYED LA, BAG
CHAGS KYI DRI MAS MA GOS PAS ZLA BA DANG CHOS MTHUN PA'I PHYIR,
YE SHES

ZLA BZHES BYA LA, DE RGYUD DAG PA GANG LAS BYUNG ZHING SHAR BA DE
YANG DNGOS POR GZUNG DU MED PA'I PHYIR, MNGON SUM YOD PA MA YIN
TE, ,ZHES BYA STE, DE LTAR SNANG DU ZIN KYANG GANG GI PHYIR MNGON
SUM DU DMIGS SHING GZUNG DU MED DO, ,CI'I PHYIR ZHE NA, STONG PA
NYID KYI CHOS RNAMS

@5B LAS STONG PA NYID KYI CHOS RNAMS KHO NA 'BYUNG BA'I PHYIR RO,
,DE BAS NA GZOD MA NYID NAS MA SKYES PA'I PHYIR, DE NI CHU ZLA
DAG DANG MTSUNGS, ,ZHES BYA BA STE, 'DI LTAR CHOS KYI DBYINGS KYI
NGO BO NYID YIN PAS NA DNGOS PO LA MNGON PAR ZHEN PA MNGON SUM DU
DMIGS SU YOD PA MA YIN

NO; ,DE LTAR DE KHO NA NYID YIN PA'I PHYIR CHOS THAMS CAD DMIGS
SU MED PAS MNGON SUM DU BYA BAR MI NUS SHE NA, MNGON SUM DU BYA
BA'I THABS CHOS THAMS CAD NAM MKHA' DANG MNYAM PAR BSTAN PAR BYA
BA'I PHYIR, RNAL 'BYOR BA YI YE SHES GANG, ,DE YANG NAM MKHA'I

MTSAN NYID DE, ,DE BAS SHES DANG SHES BYA DAG ,THAMS CAD NAM
MKHA'I MTSAN NYID DO, ,ZHES BYA BA SMOS TE, 'DI LTAR ZHI GNAS TE,
SEMS RTZE GCIG PA'I MTSAN NYID DANG, LHAG MTHONG STE, YANG DAG
PA'I SHES RAB KYI MTSAN NYID ZUNG DU 'BREL BAR 'JUG PA LA NI RNAL
'BYOR CES BYA LA DE GANG

LA YOD PA DE LA NI RNAL 'BYOR PA ZHES BYA STE, DE RNAMS KYI YE
SHES GANG YIN PA DE DAG KYANG CHOS THAMS CAD NAM MKHA'I MTSAN
NYID YIN PA'I PHYIR, 'KHOR BA DANG MYA NGAN LAS 'DAS PA LA MI
GNAS PA'I NGO BO NYID THABS DANG SHES RAB GNYIS SU MED PAR GYUR
PA'I DE BZHIN NYID KYI YE SHES DE NI DE BZHIN GSHEGS

PA'I BDAG NYID CAN TE, DE YANG PHUNG PO DANG KHAMS DANG SKYE
MCHED LA SOGS PA SPROS PA'I BDAG NYID CAN MA YIN TE, GANG DE
BZHIN NYID KYI BDAG NYID CAN CHOS KYI DBYINGS MI G-YO BA'I NGO BO
NYID KYIS GZOD MA NYID NAS MA SKYES PA'I RANG BZHIN TE, 'GRO BA
DANG 'OD BA LA SOGS PA'I

NGO BO NYID DANG BRAL BA'I PHYIR DNGOS PO MED PA'O ZHES KYANG
BRJOD PAR NUS PA MA YIN TE, DGAG PAR BYED PA MED PA'I PHYIR RO,
,MA SKYES PA'I NGO BO NYID DU YANG YOD PA MA YIN TE, DE BAS NA,
DE YANG NAM MKHA'I MTSAN NYID DE, ,ZHES BYA BA SMOS TE, SPROS PA
THAMS CAD DANG BRAL BA'I

PHYIR; NAM MKHA' DANG 'DRA BAS NA NAM MKHA' STE, DE NYID KYI
MTSAN NYID CAN GYI MTSAN MA GANG YIN PA DE NAM MKHA'I MTSAN NYID
DE, GANG GI PHYIR RGYU DES NA CHOS THAMS CAD SGRIB PA MED PA'I
NGO BO NYID YIN PA'I PHYIR RO, ,GTAN TSIGS DE BAS NA SHES PA STE,
KHAMS GSUM

@6A *, ,PAR ZHUGS PA'I SEMS DANG, SEMS LAS BYUNG BA RNAMS KYANG
NAM MKHA'I MTSAN NYID YIN LA, SHES BYA DAG STE, DES MTHONG BA'I
YUL MA RIG PA'I RJES SU ZHUGS PAS SNOD DANG BCUD KYI 'JIG RTEN
GYI MTSAN NYID CAN SEMS CAN RNAMS KYI PHUNG PO KHAMS

DANG SKYE MCHED LA SOGS PA'I NGO BO NYID NI SHES BYA STE, SHES
PAS YUL DU BYAS PAS SHES BYA NYID TZAM DU RJES SU 'BREL CING
KHONG DU CHUD PAR BYA BA'I SHES BYA GANG YIN PA DE NI YUL NYID DU
YONGS SU BRTAGS PAS SHES BYA ZHES BYA LA, THAMS CAD MKHYEN PA'I
YE SHES LA NI, DE GNYI GA

YANG NAM MKHA' DANG MNYAM MO, ,DE BAS NA DE'I KHYAB PA NYID BSTAN
PA NI THAMS CAD CES BYA BA STE, PHYOGS GCIG TZAM MA YIN TE LHAG
MA MED PAR RO, ,GANG 'DI LTAR NYAN THOS RNAMS KYIS GANG ZAG TZAM
LA BDAG MED KYI PHUNG PO LA SOGS PA YOD PA DANG, DE RNAMS KYI
THAR

PA'I MTSAN NYID DU PHUNG PO LHAG MA DANG BCAS PA'I MYA NGAN LAS
'DAS PAR 'DOD PA DANG, GZHAN DU NA LHAG MA MED PA'I MYA NGAN LAS
'DAS PAR 'DOD CING SMRA LA, BCOM LDAN 'DAS KYIS NI DE DAG THAMS
CAD NAS THAMS CAD DU DNGOS PO THAMS CAD STONG PA NYID DU GSUNGS
KYI, MU STEGS

PA LTA BU'I PHYOGS GCIG PA'I STONG PA NYID NI MA YIN NO, ,DE BAS
NA DE'I DON NI 'DI YIN TE, 'GRO BA GANG CI 'ANG RUNG NAM MKHA'I
MTSAN NYID DU MA GYUR PA NI 'GA' YANG MED DE, DE BAS NA, THAMS
CAD NAM MKHA'I MTSAN NYID DO, ,ZHES BSHAD DO, ,DE LTAR TSIGS SU

BCAD PA DGUS DE KHO NA NYID BSTAN NAS, 'DIR DNGOS PO MED PAS THOB
PA'I 'BRAS BU MED PAR DOGS PA BSAL CING BYANG CHUB SEMS DPA'I
RIGS CAN RNAMS KYI 'BRAS BU NYE BAR BSTAN PA'I PHYIR, DE LTAR DE
BZHIN NYID SEMS PA, ,DNGOS PO KUN LA MI GNAS TE, ,BYANG CHUB

SMON PA'I SEMS KYIS NI, ,YE SHES DE LTAR 'BYUNG BAR 'GYUR, ,ZHES
BYA BA SMOS PA YIN NO, ,BCOM LDAN 'DAS MA SHES RAB KYI PHA ROL TU
PHYIN PA'I DON BSDUS PA TSIGS SU BCAD PA DGU PA'I RGYA CHER BSHAD
PA SLOB DPON CHEN PO KAM PA LA'I ZHAL SNGA NAS MDZAD PA RDZOGS
SO,, ,,

@6B RGYA GAR GYI MKHAN PO KA MA LA GUPTA DANG, ZHU CHEN GYI LO
TZ'A BA DGE SLONG RIN CHEN BZANG POS BSGYUR CING ZHUS TE GTAN LA
PHAB PA,,