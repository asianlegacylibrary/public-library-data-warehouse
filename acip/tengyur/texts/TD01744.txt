@111B #, ,RGYA GAR SKAD DU, SE DANTA SHR'I YO GA YO GI
NI SV'ARBH'U TA SAm BHO GASHMA SH'A NA KALBA N'A MA, BOD SKAD DU,
DPAL AU RGYAN GYI RNAL 'BYOR DANG RNAL

'BYOR MA'I RANG BYUNG GI LONGS SPYOD DUR KHROD KYI RTOG PA ZHES
BYA BA, BLA MA DAM PA RNAMS LA PHYAG 'TSAL LO, ,RDO RJE RNAL
'BYOR MA RNAMS LA PHYAG 'TSAL LO, ,SHAR GYI DUR KHROD DBANG PO
GTUM DRAG DPAG TSAD BCU GNYIS KHOR YUG LA, DPAG TSAD LNGA ZHENG
DU GNAS PA,

@112A *, ,DBYIBS NI SHING RTA RKANG PA GSUM PA LTA BU, GTZO BO
KLU SGRUB SNYING POS BYIN GYIS BRLABS, ,SHING NI GSER MDOG LO MA
BRGYAR GYIS SHING, ,ZHING SKYONG DKAR PO GRI THOD GLANG CHEN
GDONG, ,PHYOGS SKYONG BRGYA BYIN GLANG CHEN GDAN RIGS BCAS, ,RDO
RJE MKHA' 'GRO

PRE TA YI DAGS ZA, ,BYANG CHUB CHEN PO'I MCHOD RTEN GYIS SA
'DZIN, ,MTHA' YAS SNGON PO'I KLU NI 'DUD BYED CING, ,THOD PA
BRTZEGS PA'I SPYIL BUS KUN BKANG ZHING, ,DE NA RNAL 'BYOR PA'I
RGYAL PO A'ARYA DE BA LA SOGS PA SHIN TU MANG BA BZHUGS SO, ,RNAL
'BYOR MA NI

MDZES MA DANG SNYING STOBS CAN MA LA SOGS PA'O, ,DE DAG NI RGYUD
GSANG 'DUS KYI RJES SU 'JUG CING KLU SGRUB YID LA BYED PA'O,
,LHO'I DUR KHROD GSHIN RJE 'BAR BA'I NAGS TSAL, DPAG TSAD DRUG CU
GNYIS KHOR YUG ,DPAG TSAD BCO LNGA RGYANG GRAGS GCIG ,DBYIBS NI
'KHOR

LO 'DRA, dOMBI HE RU KA YIS BYIN GYIS BRLABS, ,BEE d'UR+YA MDOG
LO MA BRGYAR GYES SHING, ,ZHING SKYONG NAG PO GRI THOD MA HE
GDONG, ,PHYOGS SKYONG GSHIN RJE MA HE'I GDAN RIGS BCAS, ,RIN CHEN
MKHA' 'GRO KANG KA DBANG BSKUR BYED, ,CHO 'PHRUL STON PA'I MCHOD
RTEN GYIS SA 'DZIN, ,

DUNG SKYONG DKAR PO'I KLU NI 'DUD PAR BYED, ,THOD PA RUS PA DUM
BU'I SPYIL BUS BKANG, ,RNAL 'BYOR PA NI AA WA DH'U T'I DANG,
PHYAG MO LA SOGS PA'O, ,DE DAG NI GSANG 'DUS DANG, GSHIN RJE
GSHED NAG PO'I RJES SU 'JUG CING dOMBI HE RU KA YID LA BYED DO,
,NUB KYI DUR KHROD

CHU BDAG THOD PA CAN DPAG TSAD BZHI BCU BRGYAD KHOR YUG LA, DPAG
TSAD BCU GNYIS ZHENG DU GNAS, DBYIBS NI BAN LANG SPYOD LTA BU
ZLUM PO STE, MKHAS PA RTA DBYANGS KYIS NI BYIN GYIS BRLABS,
,SHING NI BYI RU'I MDOG CAN LO 'DAB RGYAS, ,ZHING SKYONG DMAR PO
GRI THOD CHU SRIN

GDONG; ,PHYOGS SKYONG CHU LHA CHU SRIN GDAN RIGS BCAS, ,PADMA
MKHA' 'GRO CHOS STON KUN DHA RA, ,LHA LAS BABS PA'I MCHOD RTEN
GYIS SA 'DZIN, ,DMAR PO DGA' BO'I KLU RNAMS 'DUD BYED CING, ,RO
RNAMS BRTZEGS PA'I SPYIL BUS KUN BKANG ZHING, ,DE NI RNAL 'BYOR

@112B PA NI KU KU RI PA DANG, RNAL 'BYOR MA NI SNYING PO'I RGYAN
MA DANG, DE DAG THAMS CAD NI RGYUD SGYU 'PHRUL CHEN MO'I RJES SU
'JUG CING SLOB DPON RTA DBYANGS YID LA BYED PA'O, ,BYANG GI DUR
KHROD LUS NGAN 'JIGS BYED DANG, ,DPAG TSAD BRGYAD CU PA KHOR YUG
LA, DPAG TSAD NYI SHU

ZHENG DU GNAS, DBYIBS NI SHING RTA RKANG PA BZHI PA LTA BU, SLOB
DPON PADMA CAN GYIS BYIN GYIS BRLABS, ,MA RGAD LJANG MDOG LO MA
BRGYAR GYIS SHING, ,ZHING SKYONG LJANG GU GRI THOD KHYU MCHOG
GDONG, ,PHYOGS SKYONG GNOD SBYIN KHYU MCHOG GDAN RIGS BCAS, ,LAS
KYI MKHA'

'GRO LAS 'BYOR DAM TSIG LA, ,BKRA SHIS BRTZEGS PA'I MCHOD RTEN
GYIS SA 'DZIN, ,LJANG GU KARKO tA YI KLU RAB 'DUD, ,RO YI SPYIL
BUS KUN NAS BKANG BA'I ZHING, ,DE NA RNAL 'BYOR PA NI BZANG PO
DANG, RNAL 'BYOR MA NI BRDUNG MA LA SOGS PA'O, ,DE DAG RGYUD
DGYES

PA RDO RJE'I RJES SU 'JUG CING SLOB DPON MTSO SKYES RJES SU DRAN
PAR BYED DO, ,SHAR LHO'I DUR KHROD ME MTSAMS DPAL 'DREN DPAG TSAD
BCU GNYIS KHOR YUG LA, DPAG TSAD GSUM NI ZHENG DU GNAS, DBYIBS NI
SKYES PA GZHON NU'I LAG MTHIL LTA BU STE, GTZO BO SA RA HA

YIS BYIN GYIS BRLABS, ,SHING NI AA MRA'I MDOG CAN LO 'DAB RGYAS,
,ZHING SKYONG SER PO GRI THOD RA SKYES GDONG, ,PHYOGS SKYONG ME
LHA RA SKYES GDAN RIGS BCAS, ,SNA TSOGS MKHA' 'GRO RO LANGS SBYIN
SREG BYED, ,PADMA SPUNGS PA'I MCHOD RTEN GYIS SA 'DZIN, ,DKAR

PO PADMA CHEN PO'I KLU RAB 'DUD, ,YI DAGS RO YI SPYIL BUS KUN
BKANG ZHING, ,DE NA RNAL 'BYOR PA NI GHU NA KA NA KA DANG, RNAL
'BYOR MA NI PADMA RDO RJE LA SOGS PA'O, ,DE DAG NI RGYUD BDE
MCHOG 'KHOR LO'I RJES SU 'JUG CING DPAL SA RA HA PA RJES SU DRAN
PAR BYED PA'O, ,LHO

NUB KYI DUR KHROD DBANG LDAN HA HA SGROGS ZHES PA DPAG TSAD DRUG
KHOR YUG LA, DPAG TSAD BZHI NI ZHENG DU GNAS, DBYIBS NI PADMA
DKAR PO KHA BYE BA LTA BU STE, DPAL MCHOG NAG PO ZHABS KYIS BYIN
GYIS BRLABS, ,AINDRA N'I LA'I SHING NI LO 'DAB RGYAS, ,ZHING
SKYONG NAG PO GRI

@113A *, ,THOD MI YI GDONG, ,PHYOGS SKYONG SRIN PO YI DAGS GDAN
RIGS BCAS, ,DAM TSIG MKHA' 'GRO KYANG RNAMS NYE BAR STON, ,BDUD
'DUL CHEN PO'I MCHOD RTEN GYIS SA 'DZIN, ,GZI CAN DKAR DMAR MDOG
CAN KLU RAB 'DUD, ,KENG RUS YI DAGS LO

MA'I SPYIL BUS GANG, ,DE NA RNAL 'BYOR PA NI BRAM ZE STOBS CAN
GYI BU RNAL 'BYOR PA GSER MDOG CAN DANG, RNAL 'BYOR MA NI BZHIN
KHRO MA LA SOGS PA'O, ,DE DAG NI RGYUD SNYING PO GNYIS DANG, RTA
MCHOG GI RGYUD KYI RJES SU 'JUG CING DPAL NAG PO ZHABS RJES SU
DRAN PAR BYED DO, ,

NUB BYANG DUR KHROD BDEN BRAL MUN CHEN ZHES PA DPAG TSAD BCU BZHI
PA KHOR YUG LA, DPAG TSAD BCU GNYIS ZHENG DU GNAS, DBYIBS NI
CHU'I RI MO 'KHYIL BA LTA BU STE, MKHAS PA KU KU RI PAS BYIN GYIS
BRLABS, ,SHEL GYI MDOG CAN SHING NI LO 'DAB RGYAS, ,ZHING SKYONG
SNGON PO GRI

THOD SHA BA'I MDOG ,PHYOGS SKYONG RLUNG LHA SHA BA'I GDAN RIGS
BCAS, ,THAMS CAD MKHA' 'GRO GSANG BA'I CHOS STON CING, ,GTZUG
PHUD DAG PA'I MCHOD RTEN GYIS SA 'DZIN, ,PADMA DKAR PO'I KLU NI
RAB TU 'DUD, ,RTZVA SPYIL RUS PA'I RGYAN SPRAS KYIS GANG ZHING,
,DE NA RNAL

'BYOR PA NI RGYUN TU ZHUGS PA DANG, RNAL 'BYOR MA NI ZHING LA
SOGS PA'O, ,DE DAG NI RGYUD RNAL 'BYOR MA'I RJES SU 'JUG CING
DPAL KU KU RI RJES SU DRAN PAR BYED DO, ,BYANG SHAR GYI DUR KHROD
RLUNG DU CA CO SGROGS ZHES PA DPAG TSAD NYI SHU KHOR YUG LA, DPAG
CHAD LNGA NI ZHENG DU GNAS,

DBYIBS NI DGE SLONG GI LHUNG BZED LTA BU STE, MKHA' 'GRO RDO RJE
PHAG MOS BYIN GYIS BRLABS, ,RIN CHEN DUNG MDOG SHING NI LO 'DAB
RGYAS, ,ZHING SKYONG DKAR SHAM GRI THOD RTA YI GDONG, ,PHYOGS
SKYONG 'BYUNG PO RTA YI GDAN RIGS BCAS, ,'JIG RTEN MKHA' 'GRO
BSKYOD

CING GTOR MA 'DZIN, ,CHOS KYI 'KHOR LO'I MCHOD RTEN GYIS SA
'DZIN, ,NOR 'DZIN NA ROS MDOG CAN KLU RAB 'DUD, ,SO PHAG BA
RTZEGS PA'I SPYIL BUS KUN BKANG ZHING, ,DE NA RNAL 'BYOR PA NI
DPAL HE RU KA PA DANG, RNAL 'BYOR MA NI BDAG MED MA DANG BDUD
RTZI MA LA SOGS

@113B PA'O; ,DE NI RGYUD M'A H'A M'A YA NAM MKHA' DANG MNYAM PA'I
RJES SU 'JUG CING RDO RJE PHAG MO RJES SU DRAN PAR BYED DO, ,DPAL
AU RGYAN GYI RNAL 'BYOR PA DANG RNAL 'BYOR MA'I RANG BYUNG GI
LONGS SPYOD DUR KHROD KYI RTOG PA ZHES BYA BA, SLOB DPON BIRLA
[*BIRWA?] PAS MDZAD PA LAS BTUS PA, RNAL 'BYOR PA

PRADZNY'A SHR'I DZNY'A NA K'IRTIS RANG 'GYUR DU MDZAD PA'O,, 