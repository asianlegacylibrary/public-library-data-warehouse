@73B #, ,RGYA GAR SKAD DU, SHR'I SA HA DZA
SAMBA RA SVA TIshthA N'A MA, BOD SKAD DU, DPAL LHAN CIG SKYES
PA'I BDE BA'I MCHOG BDAG BYIN GYIS BRLAB PA

ZHES BYA BA, HE RU KA LA PHYAG 'TSAL LO, ,RNAL 'BYOR RNAM GSUM
SHES BYA STE, ,BYIN GYIS BRLABS DANG RAB BRTAG DANG, ,RDZOGS PA
GZUGS BRNYAN BSAM MED DO, ,SHIN TU BRTZON LDAN DPA' BO DES, ,SKAD
CIG GCIG GIS SBYOR BA YIS, ,BDE CHEN LHAN CIG

SKYES PA'I SKU, ,MKHA' LTAR DAG PA'I NGANG NYID LAS, ,SHIN TU BLA
MA'I RNAL 'BYOR BYA, ,LA LA RA SA DH'U T'I YANG, ,THABS DANG SHES
RAB GNYIS MED SKU, ,AA HAm BDE BA'I RNAM PA CAN, ,TSANGS PA'I
'KHOR LO RDZOGS PAR BSGOM, ,SROG NI 'DZIN PAR BYED PA STE, ,RTOG
PA THAMS

@74A *, ,CAD LEGS PAR BSDU, ,NYI MA ZLA BA'I 'PHEN SDUD KYANG,
,SBYOR BA BZHI DANG YANG DAG LDAN, ,RNGUB PA DGANG GZHIL BTANG BA
YIN, ,BAG CHAGS BSREG PA'I ME DPUNG GIS, ,TSANGS PA'I 'JIG RTEN
G-YO BAR BYED, ,'BAR 'DZAG MKHAS PA'I BYIN RLABS DANG, ,

DANGS MA LNGA YI 'OD ZER GYIS, ,'BYUNG CHEN LNGA PO STOBS SU
'GYUR, ,RTAGS BCU YON TAN BRGYAD DANG LDAN, ,SNA TSOGS SNANG LA
RANG BZHIN MED, ,BRJOD DU MED CING BSAM MI KHYAB, ,RTOG TU MED PA
NAM MKHA'I DBUS, ,MA NING ZHES BYAR BRJOD PA STE, ,KHA CIG ZUNG
'JUG

CES BYAR BRJOD, ,SGRIB PA DANG BRAL CHOS SKU 'DIR, ,ME CHU LA
SOGS 'BYUNG RNAMS DANG, ,RTEN DANG BRTEN PA'I MTSAN NYID KYIS,
,DKYIL 'KHOR THAMS CAD 'DI NYID DO, ,DPAL LHAN CIG SKYES PA'I
SGRUB THAMS BDAG BYIN GYIS BRLAB PA ZHES BYA BA, SLOB DPON CHEN
PO TI L'I PAS

MDZAD PA RJE MI NYAG PA CHEN POS BSGYUR PA RDZOGS SO,, 