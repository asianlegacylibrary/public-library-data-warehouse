@67A #, ,RGYA GAR SKAD DU, TZITTA GU TYA DO HA N'A MA, BOD SKAD DU,
THUGS KYI GSANG BA GLUR BLANGS PA ZHES BYA BA, ,'JAM DPA' GZHON
NUR GYUR PA LA PHYAG 'TSAL LO, ,BRAM ZE CHEN POS SA RA HAS THUGS
KYI RTOGS PA MGUR DU BZHENGS PA, KYE HO 'KHOR 'DAS KUN GYI RTZA
BA SEMS KYI RANG

BZHIN TE, ,RTOGS NA SGOM DU MED KYI MA BCOS LHUG PAR ZHOG ,RANG
LA BZHAG NAS GZHAN LAS 'TSOL BA AA RE 'KHRUL, ,'DI YIN 'DI MIN
MED DO THAMS CAD GNYUG MA'I DANG, ,ZHES GSUNGS SO, ,KLU SGRUB
KYIS GSUNGS PA, RTOGS NA GANG GIS 'CHING BAR NUS PA KHYOD KYIS
SMROS, ,'CHING

BA GANG YIN DE NI YE NAS GROL BA NYID, ,GANG LA BCINGS DANG
'CHING BAR BYA BA MA GRUB NA, ,NAGS LA GNAS PA'I GLANG PO GANG
BDE RGYUG TU CHUG ,GSUNG BA,, ,,PRADZNY'A PHA LAS SMRAS PA, RTOGS
DANG MA RTOGS GNYIS KYI BAR NA SU 'DUS PA, ,DE NI NGA YIN GZHAN
DU CI YANG YOD MA YIN, ,

DE LA GANG MTHONG DE NI BDE CHEN RANG BYUNG STE, ,THAMS CAD THAMS
CAD DE NYID YIN PAR SHES PAR BYA, ,GSUNG NGO,, ,,ZHI BA 'TSOS
GSUNGS PA, MNYAM NYID DBYINGS LAS MI G-YO TSO 'PHRUL SNA TSOGS
STON, ,CHU BRAN SNA TSOGS RGYA MTSOR GCIG GO LAN TSA'I RO, ,DU MA
RO GCIG 'DI LA THA DAD

YOD MA YIN, ,THAMS CAD THAMS CAD GNYUG MA'I RO YIS KHYAB NA BDE,
,GSUNG NGO,, ,,BLO GROS BRTAN PAS GSUNGS PA, GZA' RGYAL MKHA' LA
SHAR BAS RGYU SKAR ZIL NON LTAR, ,GNYIS MED YE SHES CHEN POS RTOG
TSOGS NYAMS PAR BYAS, ,'DIS NI 'KHOR BA'I SA BON MA LUS

@67B BCOM ZIN GYIS, ,DA NI MYA NGAN PA GZHAN DU MA TSOL CIG
,GSUNG NGO,, ,,NGAG GI DBANG PHYUG GIS GSUNGS PA, SNANG SRID CHOS
DBYINGS PHO BRANG NA, ,RIG PA'I YE SHES LHAM ME BA, ,BDE GSAL
STOD PA'I GDAN LA BZHUGS, ,'DOD YON SNA TSOGS MCHOD PAR 'BUL, ,

DGAG SGRUB MED PAR ROL DU GSOL, ,GSUNG NGO,, ,,RDO RJE DRIL BU
BAS GSUNGS PA, SEMS KYI DE NYID MTHONG 'DOD CING, ,BDAG GZHAN
'DOD BA BSGRUB 'DOD PAS, ,SPYI BO'I NOR BU MCHOD PAR BYA, ,DNGOS
GRUB THAMS CAD DE LAS 'BYUNG, ,GSUNG NGO,, ,,SHANG KA RAS GSUNGS

BA; DRI MED SHEL SGONG DAG PA GCIG ,TSON GYI RKYEN GYIS SNA TSOGS
'CHAR, ,BAR SNANG KHAMS SU 'JOG SHES NA, ,GTAN GYI BDE BA DE LAS
'BYUNG, ,GSUNG NGO,, ,,SH'ANTI BAS GSUNGS PA, GNAS NA ZHOG LA
'GRO NA THONG, ,GNYER KA MA BYED YAN DU CHUG ,CHED DU

GANG 'DZIN 'KHRUL PA YIN, ,GZINGS LA 'PHUR BA'I BYA ROG LTOS,
,GSUNG NGO,, ,,BIR+WA PAS GSUNGS PA, GANG GANG MTHONG BA DE DE
NYID, ,DRAN PA'I RTZI DANG MA BRAL BAR, ,CI RIGS PAR NI NYAMS SU
LONG, ,GSER 'GYUR RTZI YI MKHAN PO LTOS, ,GSUNG NGO,, ,,

YE SHES ZHABS KYIS GSUNGS PA, ,SNYING PHYUNG SKYES BUS YAN LAG
G-YOB PAR MI NUS BZHIN, ,SEMS NYID RTZA BA BRAL NA RTOG PAS BCING
DU MED, DUG GI SNGAGS CAN DU GNYID SMAN DU 'GYUR BA BZHIN, ,THABS
DANG LDAN PAS NYON MONGS NYID NI BYANG CHUB RGYU, ,GSUNG NGO,,
,,SH'ANTA DE

BAS GSUNGS PA, 'KHOR 'DAS GNYIS KYI RTZA BA LA, ,BYANG SEMS RNAM
GNYIS SDONG PO RGYAS, ,'DI PHYI GNYIS KYI ME TOG SHAR, ,BDAG
GZHAN GNYIS KYI 'BRAS BU SMIN, ,GSUNG NGO,, ,,YE SHES SNYING POS
GSUNGS PA, CHU SHING SNYING PO BRAL BA BZHIN, ,SEMS KYI DE NYID
BTZAL

GYI STOR, ,SGYU MKHAN RI MO JI BZHIN DU, ,SNA TSOGS SNANG LA NGOS
GZUNG MED, ,GSUNG NGO,, ,,NI RU PAS GSUNGS PA, MAR ME RANG GSAL
GCIG PUR ZHOG ,CHU DANG RLABS NI THA DAD MIN, ,BYA YI RJES LA
BTZAL MI DGOS, ,GNYID SAD SKYES BU BLO SEMS BDE, ,GSUNG NGO,, ,,

@68A *, ,TOG TZE BAS GSUNGS PA, GANG LA NGES SHES SKYAS PAS RTZA
BA ZIN, ,DE BAS LHAG PA'I DO SPROD GZHAN YOD MIN, ,SNANG DANG
SRID PA'I CHOS RNAMS THAMS CAD LA, ,BLA MAR MA GYUR PA NI YOD MA
YIN, ,GSUNG NGO,, ,,NAG PO ZHABS KYIS GSUNGS PA, ME TOG SNA TSOGS

DU MA'I RO, ,BUNG BAS GCIG TU SDUD PA LTAR, ,CHOS RNAMS SNA TSOGS
DU MA'I RO, ,RTOGS DANG LDAN PAS GCIG TU BSDUS, ,RO NI SKYE BA
MED PA'I RO, ,MYONG NI NGOS GZUNG MED PAR MYONG, ,GSUNG NGO,,
,,N'A GA BHU SU KAS GSUNGS PA, MYONG BA MED PA'I NYAMS MYONG LA,
,BLO DANG BRAL

BAS NYAMS SU BLANGS, ,RTOGS SU MED PAR GTAN LA PHAB, ,THOB TU MED
PAR MNGON DU 'GYUR, ,GSUNG NGO,, ,,L'U YI PAS GSUNGS PA, GNYUG
MA'I SHES PA 'GYUR MED MNGON DU GYUR NAS KYANG, ,RTZOL BAS SANGS
RGYAS LOGS SU TSOL BA NGAL BA STE, ,GLANG PO RNYED NAS GLANG PO'I

RJES TSOL JI BZHIN NO, ,NGA NI SANGS RGYAS MED PAR SHES PAS 'DOD
BLO BRAL, ,GSUNG NGO,, ,,KRishnA PAS GSUNGS PA, NGOS GZUNG MED
PAR NGO SPRAD PAS, ,STONG NYID DANG DU NYAMS SU MYONG, ,DRAN PA'I
MEL TSE SRUNG MKHAS PAS, ,'KHRUL PA'I RKUN MOS GLAGS MA RNYED,
,RGYUN CHAD MED

PAR NYAMS BLANGS PAS, ,'DU 'BRAL MED PAR MNGON DU GYUR, ,GSUNG
NGO,, ,,AINDRA PHU TIS GSUNGS PA, SKYES BU GNYID LOG 'KHRUL BAS
NON GYUR KYANG, ,GNYID SAD DUS NA 'KHRUL PA YUL NA MED, ,DE BZHIN
MA RTOGS 'KHOR BAR SDUG BSNGAL KYANG, ,RTOGS DANG LDAN LA 'KHOR

BA'I YUL NA MED, ,GSUNG NGO,, ,,RATNA K'IRTIS GSUNGS BA, NYI MA'I
'OD ZER KUN NAS RGYAS PA'I DRA BA CAN, ,MUN PA'I TSOGS RNAMS
'JOMS MDZAD NGO MTSAR CHE, ,RTOGS LDAN BLA MA THUGS RJE'I 'OD ZER
DRA BA CAN, ,GDUL BYA'I BLO YI MUN SEL 'DI NI NGO MTSAR CHE,
,GSUNG NGO,, ,,

KOO KA TAS GSUNGS PA, DBANG BZHIS SMIN PA'I BU LA NYAMS KYI GDAMS
PA YOD, ,THOS PAS SGRO 'DOGS CHOD LA TSIG GI GDAMS PA YOD, ,BLA
MAS THUGS LA BTAGS LA GNAD KYI GDAMS PA YOD, ,'KHRUL PA GONG DU
BSHIG LA MTSANG GI GDAMS PA YOD, ,GSUNG NGO,, ,,

@68B SA HA DZAS GSUNGS PA, BU NYON KHYOD KYIS NAM MKHA'I DKYIL DU
LTOS, ,LHO SPRIN MI DGA' 'DI NI NAM MKHA'I CHO 'PHRUL YIN, ,'JA'
TSON 'DI LA BDEN PAR MA 'DZIN PAR, ,CHU BO CHEN PO'I RGYUN LA
ZHON LA SHAR DU RGYUG, ,GSUNG NGO,, ,,GLANG CHEN GOS KYIS GSUNGS
PA, RTZI YI

RGYAL POS 'BRU RNAMS BCUD DU 'GYUR BA BZHIN, ,NYAMS MYONG RTZI
YIS SNANG SRID BDE BA CHEN POR 'BAR, ,GANG GANG MTHONG BA DE DE
SKYE MED SPROS DANG BRAL, ,'DI LA NGOS 'DZIN MED PAS STONG PA
BTZAL MI DGOS, ,GSUNG NGO,, ,,BHA SU DHA RIS GSUNGS PA, 'GRO BA
THAMS CAD

BDE BAR GSHEGS, ,SNANG BA THAMS CAD CHOS KYI SKU, ,'DOD YON THAMS
CAD SEMS KYI RGYAN, ,RTOG TSOGS THAMS CAD YE SHES CHE, ,GSUNG
NGO,, ,,HE RU KA PAS GSUNGS PA, LUS LA YE SHES CHEN PO GNAS, ,BLA
MA'I KHA LAS GSAL BAR RTOGS, ,GZHAN GYIS BRJOD

MIN GNYUG MA'I DON, ,'DI NI MA BCOS RANG BYUNG BA'O, ,GSUNG NGO,,
,,KA NA KO TIS GSUNGS PA, SRID PA'I ME YIS DNGOS PO THAMS CAD
BSREGS PA LTAR, ,RTOGS PA'I ME YIS BDAG TU 'DZIN PA BSREGS NAS
KYANG, ,'KHOR BA'I BUD SHING MA LUS GTAN NAS 'JOMS PAR BYED,,

DE NAS 'GRO BA'I DON DU CI BDER GSHEGS PA YIN, ,GSUNG NGO,, ,,NYI
MA'I RTZAL GYIS GSUNGS PA, SNA TSOGS SEMS KYI CHO 'PHRUL TE,
,SEMS NI 'DI ZHES MTSON DU MED, ,DE PHYIR 'KHOR 'DAS RTZA BA
BRAL, ,DE NYID CHOS SKUR SHES PAR GYIS, ,GSUNG NGO,, ,,RIN CHEN
RDO RJES

GSUNGS BA, NGES SHES LAS NI DON MTHONG 'GYUR, ,MOS GUS LAS NI
BYIN RLABS 'BYUNG, ,BRTZON 'GRUS KYIS NI DGOS PA GRUB, ,GSUNG
NGO,, ,,TRE'U TRA BAS GSUNGS PA, RIG PA KHONG NAS MA SAD NA, ,'DI
ZHES BSTAN PAS RTOGS MI 'GYUR, ,MIG NAD CAN GYI SNANG BA BZHIN,,

THOG MAR RANG RGYUD BSAL BAR BYA, ,GSUNG NGO,, ,,YAN LAG MED PA'I
RDO RJES GSUNGS PA, MTHONG BA MNGON DU MA GYUR NA, ,MIG GI DBANG
POS YUL MTHONG BZHIN, ,'DOD PA'I 'BRAS BU MI 'BYUNG BAS, ,GOMS
PAR BYA BA SHIN TU GCES, ,GSUNG NGO,, ,,DZA BA RI PAS GSUNGS

@69A *, ,PA, SKU GSUM PHYI ROL YUL NA MED, ,RIG PA'I YE SHES
DANGS PA LAS, ,GZUGS BRNYAN TZAM DU NANG NAS 'CHAR, ,RNAM PAR
RTOG PAS RNYOG MI BYA, ,GSUNG NGO,, ,,GU DHA RI PAS GSUNGS PA,
SNANG SRID YE GROL CHOS KYI DBYINGS, ,PHYAG RGYA CHEN PO

SPANG THOB MED, ,NAM MKHA'I BYA YIS GAR MA PHYIN, ,BYIS PA'I
RTZOL BA SHA THANG CHAD, ,GSUNG NGO,, ,,LVA BA'I NA BZA' CAN GYIS
GSUNGS PA, GANG DU'ANG MA MTHONG LONG BA'I MIG ,CI YANG MI SEMS
GTI MUG DANG, ,GANG DU MA PHYIN 'PHYE BO'I 'GROS, ,CI YANG MA
THOB DBUL MO'I

GTER, ,GSUNG NGO,, ,,dOMBI HE RU KAS GSUNGS PA, SRID ZHI MNYAM
NYID SPROS BRAL LA, ,RTZOL SGRUB BYED PA SHA THANG CHAD, ,YUL
SEMS GNYIS MED ZANG THAL LA, ,THA DAD 'DZIN PA NYON RE MONGS,
,BDAG GZHAN GNYIS MED CHOS SKU LA, ,BZANG NGAN 'DZIN PA SNYING RE
RJE, ,

GSUNG NGO,, ,,NYI MA SBAS PAS GSUNGS PA, YUL LA LTOS PAS SKYE BA
MED, ,SEMS LA LTOS PAS SPROS DANG BRAL, ,GNYIS MED DON 'DI BLO
LAS 'DAS, ,NGAS NI CI YANG MA SHES SO, ,GSUNG NGO,, ,,GU nA TI SA
GSUNGS PA, MA SKYES MI G-YO NAM MKHA'I DANG, ,

GZUGS BRNYAN SNA TSOGS CHO 'PHRUL TE, ,SNYEMS MED RIG PA RANG SAR
ZHOG ,CHOS KYIS BCINGS PA SNYING RE RJE, ,GSUNG NGO,, ,,PADMA'I
RDO RJES GSUNGS PA, BYA BA THAMS CAD YONGS BTANG STE, ,SEMS KYI
GLANG PO RANG SAR ZHOG ,GNYIS MED YE SHES BTZAL DU MED, ,THAMS
CAD

THAMS CAD DE DE NYID, ,GSUNG NGO,, ,,TI LO BAS GSUNGS BA, KUN
GZHI ZANG THAL ZHABS PHYUNG LA, ,BDAG TU 'DZIN PA DBYINGS SU
BSKYUR, ,YID KYI RNAM SHES STOD LA NON, ,SGO LNGA RANG GROL LHAG
PAR ZHOG ,GSUNG NGO,, ,,SHES RAB 'BYUNG GNAS KYIS GSUNGS PA,
SPROS DANG

BRAL LA RTOG PAS 'CHING MI NUS, ,SGYU MAR MTHONG LA YUL GYIS
'CHING MI NUS, ,ZHE 'DOD BRAL LA SPYOD PAS 'CHING MI NUS, ,SANGS
RGYAS 'DOD LA 'KHOR BAS 'CHING MI NUS, ,GSUNG NGO,, ,,DZNY'A NA
SH'I SA GSUNGS PA, RTZA BA BRAL BA'I SDONG PO BZHIN, ,NGA YI SEMS
NYID NAM MKHAR

@69B STOR, ,'KHRUL SNANG JI LTAR DGYES DGYES MDZOD, ,DA NI NAM
MKHA'I RNAL 'BYOR YIN, ,GSUNG NGO,, ,,PA RA HE TAS GSUNGS PA,
KANG KA MKHA' LA LDING BA BZHIN, ,'KHOR 'DAS RO MNYAM DBYINGS SU
GROL, ,RE DANG DOGS PA KUN BRAL TE, ,BDE BA CHEN PO NAM MKHA'I
DANG, ,

GSUNG NGO,, ,,K'A MA SHR'IS GSUNGS PA, LUS MED LUS KYI NANG NA
GNAS, ,RTEN MED MKHA' LA BYA BZHIN RGYU, ,DMIGS MED SMRA BSAM YUL
LAS 'DAS, ,'GYU MED RANG BYUNG YE SHES CHA, ,GSUNG NGO,, ,,MI
THUB ZLA BAS GSUNGS PA, SGRON ME ZLA BA TSOL BA BZHIN, ,RTOG PA

DE NYID MI RTOG PA, ,NAM MKHAS NAM MKHA' TSOL BA BZHIN, ,MI RTOG
PA NYID BLO LAS 'DAS, ,GSUNG NGO,, ,,DZ'A LANDHA RAS GSUNGS PA,
YE SHES MED NA MTHONG BA CHE, ,RTOG PA MED NA GSAL PA CHE, ,ZHEN
PA MED NA BDE BA CHE, ,GANG DU'ANG MI GNAS GNAS PA CHE, ,GSUNG
NGO,,

ME TRI KA MA LAS GSUNGS PA, SEMS NYID GZHI STONG RTZA BA BRAL,
,LAS KYIS 'CHING BAR MI NUS TE, DNGOS POR ZHEN PAS DE LTAR MIN,
,DE LTAR RTAG TU RANG SEMS LTOS, ,GSUNG NGO, ,,PADMA BADZRA
GSUNGS PA, NAM MKHA'I DBYINGS KYI BHA GA RU, ,RIG PA'I RDO RJE
GSOR NAS

KYANG; ,GNYIS MED DANG DU SBYAR BYAS NAS, ,BDE CHEN LHAN CIG
SKYES PA 'CHANG, ,GSUNG NGO,, ,,KLU'I BYANG CHUB KYIS GSUNGS PA,
MKHA' LA RLUNG 'PHYO SRAB KYIS GZUNG, ,KHANG STONG KHYI YIS SPYOD
PA LTOS, ,NAM MKHA'I 'A MA SUS MTHONG BA, ,BU NI BAD DU RGYUG PAR
NGES, ,GSUNG

NGO,, ,,'JAM DPAL BSHES GNYEN GYIS GSUNGS PA, RIN CHEN GLING DU
PHYIN NA DBUL DANG BRAL, ,BLA MA'I BKA' DRIN THOB NA 'KHRUL PA
ZHIG ,SEMS KYI DE NYID MTHONG NA 'KHOR BA MED, ,BYANG SEMS NANG
DU 'BYONGS NA 'GRO DON 'BYUNG, ,GSUNG NGO,, ,,R'A DZ'A HA STIS
GSUNGS BA,,

RTOGS NAS GZHAN DON MI BYED PAR, ,DE NI SA YI GTER SRUNG BZHIN,
,'DI NA TSOGS PA'I RNAL 'BYOR BA, ,THUGS RJES SEMS CAN MI 'DZIN
NAM, ,GSUNG NGO,, ,,BZANG PO DPAL GYIS GSUNGS PA, BDAG DANG SEMS
CAN DBYER MED KYANG, ,'GRO BA LAS KYIS SDUG BSNGAL

@70A *, ,BAS, ,RGYUN CHAD MED PA'I THUGS RJE YIS, ,'GRO BA'I DON
LA ROL TU GSOL, ,GSUNG NGO,, ,,LI LA'I BZANG POS GSUNGS PA, RANG
LA YOD KYANG DOM SHES, ,DBUL MO GTER GYIS BSLUS PA BZHIN, ,DE
NYID MA MTHONG SEMS CAN LA, ,THUGS RJES SGRON ME

GDEG TU GSOL, ,GSUNG NGO,, ,,RNAL 'BYOR MA D'U TI MAS GSUNGS PA,
CHAB DANG CHAB ROM THA DAD MIN, ,SNANG DANG STONG PA DBYER MI
PHYED, ,MKHA' DANG RLUNG LA BYE BRAG MED, ,SEMS DANG SEMS BYUNG
DE BZHIN NO, ,GSUNG NGO,, ,,SHING LO MAS GSUNGS PA, BRAG CA'I
SGRA

'DI SU YIS SMRAS, ,ME LONG GZUGS BRNYAN SU YIS BRIS, ,RMI LAM
LTAD MO GANG DU GYES, ,GANG NA'ANG MED DO SEMS KYI NGANG, ,GSUNG
NGO,, ,,DUR KHROD MAS GSUNGS PA, KUN GZHI DAG PA CHOS DBYINGS
YIN, ,YIN NGO SHES PA YE SHES YIN, ,BDAG 'DZIN ZHIG NA RTZA BRAL

YIN, ,SGO LNGA RANG GROL LAM KHYER YIN, ,GSUNG NGO,, ,,GCER BU
MAS GSUNGS PA, RANG GROL BLO DANG BRAL BA LA, ,MI BCOS SGO GSUM
LHUG PAR ZHOG ,MI ZHEN DGAG BSGRUB MED PAR ZHOG ,MI G-YO MNYAM
NYID CHEN POR BZHAG ,GSUNG NGO,, ,,RO LANGS MAS GSUNGS

PA; MA YENGS BSGOM DU MED PA LA, ,NYAMS SU LEN NA MKHAS PA YIN,
,SNA TSOGS RJES MED CHEN PO RU, ,LAM DU 'KHYER NA GROL BA YIN,
,GSUNG NGO,, ,,MA H'A SIDDHAS GSUNGS PA, MA BSGOM MA BSGOM BLO MA
BSGOM, ,BLO SGOM RTOG PA'I 'KHRUL 'KHOR YIN,

RTOG PAS 'KHOR BAR 'CHING BA STE, ,BLO DANG BRAL LA SGOM DU MED,
,GSUNG NGO,, ,,DRI MED MAS GSUNGS PA, SEMS NYID YE STONG YE BRAL
LA, ,SKYE MED BSGOM PAS CI ZHIG BYA, ,SEMS BYUNG RANG SHAR RANG
GROL LO, ,RTOG PA SPANGS PAS CI ZHIG BYA, ,GSUNG NGO,, ,,BLO GROS

DBYANGS MAS GSUNGS PA, NAM KHA'I YE SHES KUN LA KHYAB, ,YE GROL
CHEN PO MCHOG GIS LAS, ,MI G-YO MI 'GYUR BSAM LAS 'DAS, ,RTOG MED
RANG RIG YE SHES CHE, ,GSUNG NGO,, ,,BDAG MED MAS GSUNGS PA, NAM
MKHA' NAM MKHA' MNYAM NYID CHE, ,NYI MA NYI MA YE

@70B GSAL CHE, ,CHU BO CHU BO RGYUN CHAD MED, ,'JA' TSON RANG
GROL BDE BA CHE, ,GSUNG NGO,, ,,GSAL BYED MAS GSUNGS PA, ,GO RU
MED PA'I DON RTOGS NA, ,BRJOD DU MED PA'I GLENG GZHI 'BYUNG,
,BSAM DU MED PA'I DON BSGOMS NA, ,THOB TU MED PA'I 'BRAS BU
'BYUNG, ,GSUNG NGO,, ,,BYE MA LUNG BAS

GSUNGS PA, GNYIS MED BDE CHEN DON GYI MCHOG ,RANG LA YOD PAS
GZHAN DU TSOL, ,MI SHES RTZOL BAS SGRA PHYIR 'BRANG, ,'KHRUL PA'I
SEMS CAN SNYING RE RJE, ,GSUNG NGO,, ,,RDO RJE GCIG MAS GSUNGS
PA, STONG NYID NAM MKHA'I GLEGS BAM LA, ,RANG RIG YE SHES YI GER
BRIS, ,

SNA TSOGS THABS KYI GDAMS PA BKOD, ,RGYUN CHAD MED PA'I BSTAN PA
SGROGS, ,GSUNG NGO,, ,,SNGO BSANGS MAS GSUNGS PA, ,MI 'GYUR NAM
MKHA'I RDO RJE LA, ,G-YO 'GUL 'BYUNG BA'I CHO 'PHRUL SHAR, ,SNA
TSOGS SKYE 'GRO'I BYA BA BYAS, ,RANG GROL NAM MKHA'I DBYINGS SU

YAL, ,GSUNG NGO,, ,,GRI SKOR MAS GSUNGS PA, MING DANG BRAL BA'I
MING MANG POS, ,DER 'DZIN ZHIG PA'I BLO BRAL PO, ,YONGS SU GROL
BA'I BYAR MED BO, ,YE YIN CHEN POR RTOGS PAR GYIS, ,GSUNG NGO,,
,,LAM SKYES MAS GSUNGS PA, DMIGS BYA DMIGS BYED

MTHA' SPANGS TE, ,TING 'DZIN RTEN DANG BRAL BA LA, ,CHU BO CHEN
PO'I RGYUN BZHIN DU, ,MA YENGS NYAMS SU BLANG BAR BYA, ,GSUNG
NGO,, ,,BSHES GNYEN MAS GSUNGS PA, NAM MKHA'I BYA LAM RJES MED
BZHIN, ,RNAL 'BYOR SPYOD PA RJES MED YIN, ,RANG RGYUD 'DZIN PA
MED GYUR NA, ,

MI DGE BCUS KYANG 'CHING MI NUS, ,GSUNG NGO,, ,,RO ZAN MAS GSUNGS
PA, GSER 'GYUR RTZI DANG PHRAD PA BZHIN, ,SNANG SRID BDE STONG
NGOR SHAR BAS, ,DNGOS BOR 'DZIN PA KUN LAS GROL, ,SNANG SRID
SPROS BRAL YE SHES CHE, ,GSUNG NGO,, ,,PADMO SHR'IS GSUNGS PA,
GNYUG MA

LHAG CIG SKYES PA DE, ,BSAM SGOM BLO YIS MA BCOS NA, ,CHOS SKU
GZHAN NAS BTZAL MI DGOS, ,RANG CHAD YIN NO LHUG PAR ZHOG ,GSUNG
NGO,, ,,PADMA'I RGYAL MOS GSUNGS PA, RANG RIG YE SHES 'DI RNYED
NA, ,BSKAL PA'I MUN PA SGRON MA BZHIN, ,LAS KYI 'KHRUL

@71A *, ,PA GTAN NAS BCOM, ,SKYES BU GNYID SAD JI BZHIN NO,
,GSUNG NGO,, ,,MKHA' 'GRO MA DKAR MOS GSUNGS PA, LAS ZIN SKYES BU
DE CI SEMS, ,BRAM ZE SKUD PA 'KHAL LA LTOS, ,NAM MKHA' GANG GIS
ZA BAR NUS, ,KHYOD DANG NGA LA THA DAD MED, ,GSUNG

NGO,, ,,LHA SRAS DPAL GZHER GYIS GSUNGS PA, STONG NYID SNYING
RJE'I SNYING PO CAN, ,BDE BAR GSHEGS PA'I SHUL YIN TE, ,GOL SA
MED PAR GSUNGS PAS NA, ,THABS DANG SHES RAB LDAN PAR BYA, ,GSUNG
NGO,, ,,RDO RJE BDE BAS GSUNGS PA, MI G-YO BSAM GTAN RGYA

CHEN PO, ,G-YO 'GUL SNA TSOGS KUN GYI GZHI, ,G-YO DANG MI G-YO
DBYER MED PAS, ,BSGOM DANG MI BSGOM 'DI LA MED, ,GSUNG NGO,, ,,YE
SHES ZHABS KYIS GSUNGS PA, GANG DU CHOS RNAMS MA MTHONG BA, ,DE
YIS CHOS KUN MTHONG BA STE, ,MTHONG BYA MTHONG BYED KUN LAS

'DAS, ,RANG RIG YE SHES CHEN PO YIN, ,GSUNG NGO,, ,,GHA GHA DPAL
GYIS GSUNGS PA, GANG DU MTHONG TSOR MYONG BA KUN, ,DE DE'I NGO
BOS STONG SHES NA, ,'DOD YON SEMS KYI RGYAN YIN TE, ,'CHING BAR
MI 'GYUR GROL BAR 'GYUR, ,GSUNG NGO,, ,,LAS KYI 'BYUNG GNAS

KYIS GSUNGS PA, SEMS KYI YE SHES GANG MTHONG BA, ,CHOS KYI DE
NYID RTOGS 'GYUR TE, ,CHOS RTOGS PAS NI BDE BA THOB, ,GSUNG NGO,,
,,RGYAN GYI RGYAL MOS GSUNGS PA, ,DBYIBS DANG BRAL BA'I MDOG MED
PO, ,MING DANG BRAL BA'I DON MED PO, ,SNA TSOGS RIG PA'I BSAM

MED PO, ,SPANGS PA MED PA'I THOB MED PO, ,GSUNG NGO,, ,,MKHA'
'GRO MA LA BA CAN GYIS GSUNGS PA, DMIGS MED YE SHES CHEN PO NI,
,TSIG GIS MTSON PAR MI NUS TE, ,BLA MA'I DUS THABS BSTAN PA LAS,
,GZHAN GYIS RTOGS PA MA YIN NO, ,GSUNG NGO,, ,,

THIG LE DAG PA'I PHRENG BA ZHES BYA BA GRUB THOB PHO MO BRGYAD
CU'I RTOGS PA BRJOD PA MKHA' 'GRO MAS YI GER BTAB STE GSANG MDZOD
NA GNAS PA LAS, DBYINGS KYI GTZO MO RNAMS KYIS BKA' BGROS NAS RJE
DAM PA RGYA GAR LA GNANG BA ZHA MA LO TZ'A BAS LEGS PAR BSGYUR
BA'O,, ,,