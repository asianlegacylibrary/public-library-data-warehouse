@236A #, ,RGYA GAR SKAD DU, AA PO

HA N'A MA PRA KA RA nA, BOD SKAD DU, GZHAN SEL BA ZHES BYA BA'I
RAB TU BYED PA, ,'JAM DPAL GZHON NUR GYUR PA LA PHYAG 'TSAL LO,
,RTOG BCAS BLO YI GANG GI RANG BZHIN GZHAN GYIS DPEN PAR RAB
BSTAN PA, ,BLO MIN PHYI MIN DE NYID MA YIN SGRO BTAGS GANG NYID
BRJOD PA YIS,,

'GRO LA DE NYID GSUNGS PA RNAM RGYAL MNGA' BA MA LUS SKYON BRAL
BA, ,GSUNG MDZAD GANG YIN DE LA MGOS PHYAG 'TSAL NAS SEL BA DE
'DIR BSHAD, ,'DI LA MNGON PAR 'DOD PA'I 'BRAS BU SKYED PAR RUNG
BA'I DNGOS PO RTOGS PAR BYA BA'I PHYIR BRDA RAB TU SBYAR BA'I
SGRA DAG GIS JI LTA

JI LTA BU'I DNGOS PO RTOGS PAR BYAS NAS DE DAG LA THA SNYAD BYED
PA PO DON DU GNYER BAR 'JUG PAR BYED DO, ,DE'I PHYIR 'DI DAG YUL
MED PA NI MA YIN NO, ,GSAL BA NI YOD KYANG BRJOD PAR BYA BA'I
DNGOS PO YIN PA BZLOG PA YIN NO, ,RNAM PA DNGOS POR YOD PA YANG
THAG BSRINGS SO, ,

DE NYID KYI PHYIR RNAM PA DANG LDAN PA'I GSAL BA YANG YOD PA MA
YIN ZHING DE'I 'BREL PA YANG MED DO, ,DE LA 'DI DAG GI DON DU
'DOD PA GANG ZHE NA SMRAS PA, RNAM PAR RTOG PA RNAMS KYI YUL GANG
YIN PA DE SGRA'I DON YIN NO, ,RNAM PAR RTOG PA LA SNANG BA NYID
BRJOD PA'I DON DU SGRA SBYOR LA, ,

@236B DE LAS KYANG BRJOD PAR BYA BA LA DMIGS PA'I RNAM PAR RTOG
PA SKYE STE, DE'I PHYIR 'BRAS BU DANG NYE BAR LEN PA GNYIS KYIS
NYE BAR BZUNG BA NI SGRA'I DON YIN NO, ,DE LA SPYI NI MED PA NYID
DO, ,RANG GI MTSAN NYID NI YOD KYANG RNAM PAR RTOG PA'I SNANG BAS
RJES SU 'GRO LDOG GI RJES SU MI BYED PA'I

PHYIR RNAM PAR RTOG PA'I YUL MA YIN NO, ,DNGOS PO THA DAD PA NI
SNANG BAS RJES SU 'GRO BA DANG LDOG PA'I RJES SU BYED NA SHES
PA'I YUL YIN GYI GZHAN DU NI MA YIN NO, ,DE'I PHYIR RNAM PAR RTOG
PA NI DNGOS PO'I YUL CAN MA YIN NO, ,DNGOS PO MA NGES PA YANG MA
YIN TE, 'DI LTAR RNAM

PAR RTOG PA NI PHYI ROL GYI ME LA SOGS PA DNGOS PO NGES PAR SKYE
BA DANG 'GAG PAR NYAMS SU MYONG NGO, ,DE NYID KYI PHYIR MNGON SUM
GYI 'DZIN PA DANG MI 'DZIN PA NI SNANG BA'I DBANG GIS YIN LA,
RNAM PAR RTOG PA NI NGES PA'I DBANG GIS YIN NO, ,GANG GI PHYIR
MNGON SUM NI RANG GI MTSAN NYID

KYI RJES SU 'GRO LDOG GI RJES SU BYED PAR SNANG GI CUNG ZAD KYANG
NGES PA NI MA YIN NO, ,DES NA DE'I SNANG BA'I DBANG GIS 'DZIN PA
DANG MI 'DZIN PA YIN NO, ,RNAM PAR RTOG PA'I GZUNG BA'I RNAM PA
NI ME LA SOGS PA YOD PA DANG MED PA'I RJES SU 'GRO BA MA YIN GYI
ME LA SOGS PA NGES PA YIN NO, ,

DE'I PHYIR 'DI NI NGES PA'I DBANG KHO NAS 'DZIN PA DANG MI 'DZIN
PA YIN GYI GZUNG BA SNANG BA'I STOBS KYIS NI MA YIN NO, ,GAL TE
RNAM PAR RTOG PA RNAMS KYI 'DZIN PA'I BYED PA NI NGES PA NYID YIN
LA, RNAM PAR RTOG PA RANG GI MTSAN NYID NGES PAR BYED PA YANG DE
LTA YIN PA DE LTA NA 'O NA NI RANG GI MTSAN

NYID KHO NA RNAM PAR RTOG PA RNAMS KYIS NGES PAR BYAS PA'I GZUNG
BA YIN PA DE LTA NA, CI'I PHYIR RNAM PAR RTOG PA DNGOS PO MED PAR
BRTAGS PA'I YUL CAN DU 'GYUR ZHE NA, 'DI LA GANG GI SNANG BAS
RJES SU 'GRO LDOG GI RJES SU BYED PA'I DNGOS PO THA DAD PA DE NI
DE'I YUL YIN NO ZHES BSHAD

ZIN TO, ,RNAM PAR RTOG PA'I RNAM PA NI PHYI ROL YOD PA DANG MED
PA'I RJES SU MI BYED DE, DES NA YUL MA YIN NO, ,CI STE 'DIR PHA
ROL GYI BSAM PA SNANG BA'I PHYIR RANG GI MTSAN NYID RNAM PAR RTOG
PA'I YUL DU 'GYUR BA NI MA YIN GYI, 'ON KYANG NGES PAR BYED PA'I
PHYIR RO, ,JI LTAR RNAM PAR

@237A *, ,RTOG PA RNAMS KYIS 'DZIN PAR BYED PA NYID MNGON SUM
LTAR GZUNG BA'I RNAM PA 'DZIN PA NI MA YIN GYI, 'ON KYANG NGES
PAR BYED PA YIN PA DE BZHIN DU 'DI'I GZUNG BA DANG SNANG BA NI MA
YIN GYI, 'ON KYANG NGES PAR BYA BA YIN NO, ,RANG GI MTSAN NYID
KYANG NGES PA YIN TE,

NGES NA DE GZUNG BA YIN NO ZHES BYA BA 'DI YIN LA, 'DIR BSHAD PA
GANG GI PHYIR RANG GI MTSAN NYID YOD PA MA YIN YANG DE NGES PA'I
RNAM PAR RTOG PA SKYE STE, DE'I PHYIR RNAM PAR RTOG PA NI RANG GI
MTSAN NYID NGES PA MA YIN NO, ,'O NA RANG GI MTSAN NYID YOD PA
YIN NA DE RNAM PAR RTOG PAS

'DZIN PAR 'GYUR RO ZHE NA, DE LTAR NI MI NUS TE, GANG GI PHYIR
RNAM PAR RTOG PA RNAMS KYIS NGES PA'I DON NI SGRA DANG 'DRES PA
YIN LA, SGRA DANG 'DRES PA DE YANG GANG BRDA'I DUS SU SGRA DANG
'DRES PAR MTHONG BA'O, ,'BREL BAR MTHONG BA YANG GANG ZHIG SGRA
BRJOD PA LAS SNANG BA'I DON DE

NYID YIN NA DNGOS PO'I RANG BZHIN NI SGRA'I BYA BA'I DUS NA MI
SNANG STE, DE'I PHYIR DE NI YOD PA MA YIN YANG RNAM PAR RTOG PAS
NGES PA MA YIN NO ZHES BYA BAR GDON MI ZA'O, ,GAL TE RNAM PAR
RTOG PA RNAMS DNGOS PO NGES PA'I BDAG NYID DU LEGS PAR RTOGS
KYANG RANG GI MTSAN NYID NGES PA MA

YIN NO ZHES BYA BA 'DI NI SHIN TU NGO MTSAR CHE BA MA YIN NAM ZHE
NA, 'DI LA NGO MTSAR CUNG ZAD KYANG MED DE, RNAM PAR RTOG PA
RNAMS NI SGRO BTAGS PA'I RANG BZHIN RANG GI MTSAN NYID DU MED PA
NYID ZHEN PAR SKYES PA NA DNGOS PO NGES PA NYID DU SKYES PA RTOGS
PA YIN GYI, DE DAG DNGOS PO YOD

PA NYID NGES PA NI MA YIN NO, ,DE'I PHYIR RANG GI MTSAN NYID DU
NGES PA MED PA NYID NYE BAR STON PA'I RNAM PAR RTOG PA NI DNGOS
PO MED PA NGES PA YIN GYI DNGOS PO NGES PA NI MA YIN NO ZHES BYA
BA NI 'DI LA MI 'THAD PA CUNG ZAD KYANG MED DO, ,GAL TE GZUNG
BA'I RNAM PA RNAM PAR RTOG PA RNAMS KYI YUL

MA YIN NAM DES NA CI'I PHYIR SGRO BTAGS PA 'DZIN PAR BRJOD CE NA,
GZUNG BA'I RNAM PA NI RANG RIG PA'I YUL YIN GYI RNAM PAR RTOG PAR
RTOG PA NI MA YIN NO, ,'DI LTAR GANG ZHIG NGES PAR BYAS PA DE
RNAM PAR RTOG PA'I YUL YIN NO, ,GZUNG BA'I RNAM PA NI NGES PA MA
YIN NA DE JI LTAR RNAM PAR

@237B RTOG PA'I YUL DU 'GYUR, DE'I PHYIR RNAM PAR RTOG PA SGRA
DANG 'DRES PA'I DON NGES PAR BYED KYANG RANG GI BDAG NYID LA RNAM
PAR MI RTOG PA YIN NO, ,GANG GI PHYIR BDAG NYID NI MA NGES PA YIN
LA, MA NGES PA YANG RNAM PAR RTOG PA'I YUL MA YIN NO, ,DE LTAR
YANG, NGES PA RNAMS KYI MA

NGES PA, ,DE NI JI LTAR DE DAG YUL, ,ZHES BSHAD DO, ,GAL TE RNAM
PAR RTOG PA RANG GI SNANG BA DON MED PA LA DON DU LHAG PAR ZHEN
PA MA YIN NAM, DE'I PHYIR DE NI DE'I YUL YIN NO ZHE NA, CI LHAG
PAR ZHEN PA ZHES BYA BA 'DI CI YIN, ,CI 'DZIN PA YIN NAM, 'ON TE
BYED PA YIN NAM, DE

STE SBYOR BA YIN NAM, CI STE SGRO 'DOGS PA YIN, DE LA RNAM PAR
RTOG PA RANG GI SNANG BA DON MED PA LA DON DU 'DZIN PAR JI LTAR
'GYUR, BYED PAR YANG JI LTAR 'GYUR TE, GZHAN NI GZHAN GYI RANG
BZHIN DU BYA BAR NUS PA MA YIN NO, ,MA BZUNG BA'I RANG GI MTSAN
NYID DANG BDAG NYID SBYOR

PAR YANG JI LTAR 'GYUR, SGRO 'DOGS PA YANG NYAMS SU MYONG BA
SNGON DU 'GRO BA CAN YIN NA, RNAM PAR RTOG PA NI SNGAR RANG GI
SNANG BA MYONG NAS PHYIS SGRO 'DOGS PA YANG MA YIN TE, DNGOS PO
SKAD CIG GNYIS SU SDOD PA NI MED NA DE JI LTAR SNGAR NYAMS SU
MYONG BA'I BDAG NYID PHYIS DON

GZHAN LA SGRO 'DOGS PAR BYED, ,CI STE RANG GI RANG BZHIN NYAMS SU
MYONG BA DANG, DON DU SGRO 'DOGS PA DANG DUS MNYAM PA YIN NA DE
LTAR NA NI 'O NA SNANG BA NYAMS SU MYONG BA DANG DUS MNYAM DU
SGRO BTAGS PA SNANG BA'I RANG BZHIN MA YIN PAS DNGOS PO MED PA
RNAM PAR RTOG PA'I YUL

YIN NO ZHES GNAS PA DE YANG 'DOD PA YIN NO, ,'O NA RANG GI SNANG
BA DON MED PA LA DON DU ZHEN NAS 'JUG PA YIN NO ZHES BSHAD PA
'DI'I DON GANG YIN ZHE NA, SGRO BTAGS PA'I RANG BZHIN DE LA GZUNG
BA'I RNAM PA BYE BRAG TU MA GTOGS PA ZHES BYA BA'I DON 'DI YIN
NO, ,'DI LTAR RNAM PAR

RTOG PA DE NYID KYIS SGRO BTAGS KYI RANG BZHIN SHES PA'I BDAG
NYID KYIS RNAM PAR NGES PA MA YIN LA, RNAM PAR RTOG PA GZHAN GYIS
KYANG MA YIN NO, ,'DZIN PA'I RNAM PA NI SGRO BTAGS KYI DON BDAG
TU 'DZIN PA'I GZHI MA YIN ZHING, BDE BA LA SOGS PA'I RANG BZHIN
MA YIN PA

@238A *, ,DE LAS GZHAN DU BDAG TU 'DZIN PA'I GZHI NYID DANG BDE
BA LA SOGS PA'I RANG BZHIN DU DE LA RIG PA YIN NO, ,DE LA SGRO
BTAGS KYI RANG BZHIN LAS RNAM PAR MA PHYED PAS RNAM PAR RTOG PA
NI GZUNG BA'I RNAM PA DON MED PA LA DON DU LHAG PAR ZHEN TO ZHES
BRJOD

KYI RNAM PAR RTOG PA BDAG NYID KYI GZUNG BA'I RNAM PA PHYI ROL
GYI ME YIN PAR LHAG PAR ZHEN NUS PA NI MA YIN NO, ,DE BZHIN DU
GANG YANG, RNAM PAR RTOG PA'I GZUGS BRNYAN NI, ,DE YI MTHAR THUG
RNAMS LA 'BREL, ,SGRA YI SHES LA THA DAD LTAR, ,DON GYI GZUGS
BRNYAN SNANG GYUR

PA, ,DE YANG DON GYI BDAG NYID MIN, ,DE 'KHRUL BAG CHAGS RANG
BZHIN CAN, ,ZHES BYA BA LA SOGS PA BSHAD PA GANG YIN PA THAMS CAD
KYANG RNAM PA DANG SGRO BTAGS PA THA DAD DU LHAG PAR ZHEN PA MED
PA'I PHYIR GCIG NYID KYI THA SNYAD DU KHAS BLANGS NAS BSHAD PAR
LTA'O, ,YANG NA

NI RNAM PA 'DI LTA BU'I PHYOGS SU SGRO BTAGS NYID LA GZUGS BRNYAN
DU BRJOD PA YIN GYI GZUNG BA'I RNAM PA NI MA YIN NO, ,GANG GI
PHYIR SGRO BTAGS PA LA NI PHYI ROL DU NGES PAR BYAS PA YIN PA'I
PHYIR PHYI ROL 'DRA BA PHYI ROL GYI GZUGS BRNYAN ZHES BRJOD PAR
NUS PA YIN NO, ,GANG ZHIG

RNAM PAR RTOG PA RNAMS KYIS NGES PA'I DON DE YANG GANG YIN, CI
SHES PA'I BDAG NYID YIN NAM, 'ON TE GZHAN YIN ZHE NA, CUNG ZAD
KYANG MA YIN NO ZHES SMRA'O, ,MA NGES PA NI NYAMS SU MYONG BAS
GRUB LA, SHES PA NYID NI SREG PA'I BSGRUB BYA SGRUB PA'I ME MA
YIN ZHING DE'I TSE PHYI ROL

'GA' ZHIG KYANG YOD PA MA YIN TE, JI LTAR NGES PA NI DE KHO NA
NYID MA YIN PA'I PHYIR LA, DE KHO NA NYID KYANG JI LTA BA BZHIN
DU MA NGES PA'I PHYIR RO ZHES GANG BSHAD PA DANG, DE BZHIN DU,
SGRA DON 'DI DANG GZHI MTHUN NYID, ,YOD PA MIN YANG JI LTA BUR,
,GRAGS PA BZHIN DU BRJOD BYA STE,

DNGOS LA 'DI NI MI SRID DO, ,ZHES KYANG BSHAD DO, ,'O NA RNAM
RTOG GI YUL GYI DON NGO BO MED KYANG RANG BZHIN DANG LDAN PA LTA
BU JI LTAR SNANG ZHE NA, MA RIG PA'I BDAG NYID RNAM RTOG GI SHES
PA RNAMS KYI NGO BO NYID 'DI 'DRA BA YIN TE, BDAG NYID RNAM PA
DANG LDAN PAR YOD PA KUN DU STON PA NYID

@238B GTAN MED PA'I DON YANG NYAMS SU MYONG BA YOD PA'I DNGOS PO
DANG 'DRA BAR YOD PA LTA BUR KUN DU STON PA GANG YIN PA'O, ,SHES
PAS MED PA STON PA'I JI LTAR NUS DE'I GSAL BAR BYED PA'I RANG
BZHIN YANG CI 'DRA BA ZHIG CE NA, MED PA'I DON GSAL BAR BYED PA
NI NYAMS SU MYONG BAS GRUB PO, ,'DI

LTAR GSAL BA'I RANG BZHIN DE NI SHES PA MA YIN SHES BYA YANG MA
YIN TE, DE'I PHYIR YANG MED PA YIN NO ZHES NGES PAR NUS SO, ,RNAM
PAR RTOG PA'I DE GSAL BAR BYED PA YANG NYAMS SU MYONG BAS GRUB
PO, ,SHES PA RNAMS KYI GSAL BAR BYED PA NI THUN MONG MA YIN PA
STE, DE'I PHYIR JI

LTAR 'DI GSAL BAR BYED PA YIN PA DE BZHIN DU GZHAN YANG YIN NO
ZHES DPE BSTAN PAR MI NUS SO, ,RNAM PAR RTOG PA BDAG NYID DU GYUR
PA MA YIN PA MED PA'I DON STON PA NI NYAMS SU MYONG BAS GRUB PO
ZHES DE TZAM ZHIG NI BRJOD PAR NUS SO, ,NYAMS SU MYONG BA 'DI LA
GNOD PAR BYED PA'I

TSAD MA NI MED DO, ,DE'I PHYIR MED PA'I DON GSAL BAR BYED PA
NYAMS SU MYONG BAS GRUB PA DANG DPE YANG MED PA YIN NO, ,DPER NA
SNGON PO'I SNGON PO NYID 'DRA BA MED PAR YANG RTZOD PA MED PAR
'DZIN PA DE BZHIN DU RNAM PAR RTOG PA'I GSAL BAR BYED PA YANG YIN
NO, ,DE'I PHYIR DON DANG RANG GI RANG BZHIN

YOD PA'I RIG BYED DU NYAMS SU MYONG BAS GRUB LA, THUN MONG MA YIN
PA'I PHYIR GANG ZHIG GSAL BYED KYI DNGOS PO'I DPER 'GYUR BA ZHES
PA DANG 'DRA BAR GSAL BAR BYED PA'I DON NI MED DO, ,DPES NI DGOS
PA YANG CUNG ZAD KYANG MED DO, ,'DI LTAR NYAMS SU MYONG BAS GRUB
PA'I RANG BZHIN LA

GNOD PAR BYED PA MED NA MI SLU BA CAN GYI MYONG BA CHAD MA YIN
NO, ,DE LA RIGS PA'AM DPES BYA BA CI ZHIG YOD, DE NYID KYIS NA
MED PA'I DON GSAL BAR BYED PA'I PHYIR DANG, NYAMS SU MYONG BAS
GRUB PA YIN PA'I PHYIR RNAM PAR RTOG PA MA RIG PA'I RANG BZHIN DU
'DOD PA YIN TE, MED PA'I DON

GSAL BAR BYED PA NYID MA RIG PA'I DE KHO NA NYID YIN PA'I PHYIR
RO, ,DE'I PHYIR DE LTAR RNAM PAR RTOG PA RNAMS KYIS NGES PAR BYAS
PA'I YUL GZUNG BA'I RNAM PA'I BDAG NYID MA YIN PA DANG, RANG GI
MTSAN NYID DU MED PA'I RANG BZHIN GYI BDAG NYID DU BSGRUBS PA NA
BLO'I GZUGS BRNYAN NYID SGRA'I

@239A *, ,BRJOD BYA YIN NO ZHES 'GA' ZHIG RTOGS PA GANG YIN PA DE
GSAL BA YIN NO, ,GANG ZHIG RNAM PAR RTOGS PA NI YUL YIN PA DE
SGRA'I YUL YIN GYI, RANG RIG PA'I YUL NI MA YIN NO, ,RNAM PAR
RTOG PA'I YUL GANG YANG NGES PA DE YIN NA GZUNG BA'I RNAM PA NI
NGES PA MA YIN TE,

SHES PA'I CHA NGES PA NYAMS SU MYONG BA MED PA'I PHYIR RO, ,NGES
PA GANG YIN PA DE NI PHYI ROL NYID DU NGES PA YIN TE, GZUNG BA'I
RNAM PA NI MA YIN NO, ,DE'I PHYIR RANG GI MNGON SUM GYI YUL GZUNG
BA'I RNAM PA NI SGRA'I DON MA YIN GYI, RNAM RTOG GI YUL NGES PAR
BYAS PA ME LA SOGS PA SGRO BTAGS

PAR SGRA RNAMS KYI BRJOD BYA'I DNGOS POR KHAS BLANGS PA YIN NO,
,DE'I PHYIR DE LTAR BLO'I GZUGS BRNYAN YIN, RTOG GE RIG PA RGYU
MTSAN 'GA' ZHIG LAS GZHAN SEL PA SGRA'I DON DU BRTAGS NAS RTOG PA
MED PA'I YUL YANG SGRA'I DON DU LHAG PAR ZHEN PA SHES PA DANG THA
MI DAD PA'I PHYIR GZUGS BRNYAN

RANG GI MTSAN NYID YIN YANG SGRA'I BRJOD BYAR YONGS SU BRTAGS PAR
JI LTAR 'GYUR TE, SHES PA DANG THA DAD PA MA YIN PA SGRA'I BRJOD
BYAR YONGS SU BRTAGS PAR JI LTAR 'GYUR RO, ,SHES DANG THA DAD MA
YIN PA, ,JI LTAR DON GZHAN 'BRANG BAR 'GYUR, ,ZHES BYA BA LA SOGS
PA BRJOD BYA YIN PA SLOB DPON

GYIS BGAG PA YIN NO, ,GAL TE RNAM PAR RTOG PAS SGRO BTAGS KYI
RANG BZHIN NGES PAR BYAS PAS DE NYID SGRA'I DON YIN NA SGRUB PA'I
RANG BZHIN SGRA'I DON YIN MOD DE NGES NA YANG ME NYID CHU MA YIN
PA'I PHYIR GZHAN 'DOGS PA NI GCIG SGRUB PA'I SHUGS KYIS NGES PA
YIN GYI, GZHAN LA LDOG PAR RTOGS

PAR BYAS PA NI MA YIN NO, ,GCIG NGES PAR MA BYAS PA NI GZHAN LAS
LDOG PA RTOGS PAR MI 'THAD PA'I PHYIR RO, ,DES NA GAL TE SGRO
BTAGS SGRA'I DON YIN NA SGRUB PA'I TSUL NYID DU 'GYUR GYI GZHAN
SEL BA'I DON DU NI MA YIN NO ZHES BYA BA NI KHA CIG GI'O, ,'DI LA
GAL TE PHYI ROL SREG PA'I DON BYED

PAR BZOD PA MTHONG BA CI 'DRA BA KHO NAR RNAM PAR RTOG PAS PHYI
ROL GYI ME NYID DU SGRO BTAGS PA SNANG BAR BYED NA NI PHYI ROL
BZHIN DU NGES PAR 'GYUR GYI DON DAM MED CES DNGOS PO MED PA'I
RNAM RTOG GZHAN NYE BA LA MI LTOS SHING DE DAG DANG 'BREL PAR
YANG MI 'GYUR RO, ,GANG GI PHYIR PHYI ROL

@239B GYI MI NI DNGOS PO YOD PA LA MI LTOS TE, MTHONG BA NYID KYI
RANG BZHIN NI YOD PA'I DNGOS PO'I BDAG NYID DU YOD PA'I PHYIR RO,
,DNGOS PO MED PA LA YANG MI LTOS TE, MTHONG BA DE'I RANG BZHIN NI
MED PA DANG 'GAL BA'I PHYIR RO, ,DE BZHIN DU MTHONG BA DANG 'DRA
BAR SGRO BTAGS PA YANG DNGOS PO MI

'KHRUL BA DANG, DNGOS PO MED PA DANG 'GAL BA'I PHYIR DE DAG LA MI
LTOS PA DANG, DE DAG DANG GZHI MTHUN NYAMS SU MYONG BAR MI 'GYUR
RO, ,JI LTAR CHU YOD DO ZHES SHES NA YANG YOD PA NYID DANG MED PA
NYID LA MI LTOS PA DE BZHIN DU CHU YOD DO ZHES RTOGS NA YANG LTOS
PA DANG 'BREL PAR MI

'GYUR RO, ,SHING ZHES RTOGS PA LA NI CI YOD DAM MED CES DNGOS PO
YOD PA DANG, DNGOS PO MED PA LA LTOS PA DANG, GCIG DANG 'BREL BA
YANG YOD PA YIN NO, ,DE'I PHYIR SGRUB PA DANG DGAG PA THUN MONG
BA GNYIS KA DANG 'BREL PAR RUNG BA'I DON RNAM PAR RTOG PAS NGES
PA YIN NO ZHES

BYA BA'I DON 'DI NYAMS SU MYONG BA LAS 'ONGS PA YIN GYI, PHYI ROL
GYI DNGOS PO THUN MONG MA YIN PA BSGRUB PA'I RANG BZHIN NI DON MA
YIN NO, ,DE'I PHYIR GNYIS KA'I THUN MONG BA'I PHYI ROL DANG CHOS
MI MTHUN PA RNAM PAR RTOG PAS SGRO BTAGS PA 'DI NI SGRUB PA'I
TSUL DU SGRO BTAGS PAR MA

MTHONG NGO, ,GANG GI PHYIR PHYI ROL DANG 'DRA BAR SNANG BA BSGRUB
PA'I RANG BZHIN GYI SGRO BTAGS PA NI MA YIN NO, ,DE'I PHYIR
MTHONG BA'I SHING LA SOGS PA LA SHING MA YIN MED PA, MED PAR DGAG
PA'I RANG BZHIN DANG SHING GI YOD PA NYID SGRUB PA'I RANG BZHIN
KYANG YOD PA YIN NO, ,DE LA RNAM

PAR RTOG PAS NI BSGRUB PA'I RANG BZHIN LA REG PA'AM SGRUB PA DANG
'DRA BAR SGRO BTAGS NI MI NUS KYI, 'ON KYANG SHING MA YIN MED PAS
KHYAD PAR DU GYUR PA SHING MA YIN MED PA'I MTHAR THUG PA'I SHING
SGRO 'DOGS PAR BYED PA 'BA' ZHIG TU ZAD DO, ,DE NYID KYI PHYIR
RNAM PAR RTOG PA PHYI ROL

DANG MI MTHUN LA SGRO 'DOGS PAR BYED KYANG PHYI ROL LTA BUR KUN
TU STON PA YIN, ,DNGOS PO DANG DNGOS PO MED PA THUN MONG BA'I
SHING NI PHYI ROL NA MED LA RNAM PAR RTOG PA NI GNYIS KA'I THUN
MONG BA KUN TU STON PAR BYED DO, ,DES NA PHYI ROL DANG CHOS MI
MTHUN PAR NGES PA YIN NO, ,GCIG LA

@240A *, ,NI GCIG MED PA'I DNGOS PO NI PHYIR ROL NA YOD LA DE'I
KHYAD PAR CAN DU YANG SGRO BTAGS PA YIN TE, DE'I PHYIR SGRO BTAGS
PA'I PHYI ROL STON PA YIN NO, ,DE'I PHYIR DA LTAR NI MTHONG BA'I
MI RNAM PAR RTOG PAR MI BYED DO ZHES MTHONG BA DANG BRTAGS PA BYE
BRAG PHYED PAR RTOGS

KYANG MTHONG BA DANG BRTAGS PA'I DON DAG GCIG TU BYED PA NYID DO,
,GANG GI PHYIR GCIG TU BYAS PA'I PHYIR RNAM PAR RTOG PA MED PA'I
YUL MTHONG BA'I ME NGES PA YIN NO, ,GANG GI PHYIR SGRO BTAGS PA
LA MTHONG BA'I ME'I RANG BZHIN DU ZHE NA, YANG RNAM PAR MI RTOG
GO ZHES RNAM PAR RTOG PAS SNANG

BA'I ME'I RANG BZHIN YUL DU ZHEN PA YIN GYI GZHAN DU NI MA YIN
NO, ,DE'I PHYIR SHING MA YIN MED PA'I MTHAR THUG PA'I RANG BZHIN
LHAG PAR NGES PA LAS PHYI ROL DANG CHOS MI MTHUN PAR NGES KYANG
PHYI ROL NGES PA YIN NO, ,YANG GANG DAG SGRA NI SO SOR NGES PA'I
DNGOS PO'I CHA LA 'JUG PA YIN LA RNAM RTOG KYANG DE

BZHIN NO ZER BA DE DAG LA 'DI SKAD CES DRI BAR BYA STE, CI 'DRA
BA MTHONG BA DE 'DRA BA NYID 'DZIN NA NI CHA'I DBYE BA CHUNG ZAD
KYANG MA BZUNG LA, GZHAN 'DRA BAR RTOG NA NI SGRO BTAGS PA DNGOS
PO NGES PA MA YIN PAR 'GYUR RO, ,GAL TE GCIG LAS LDOG PA'I MTHAR
THUG PA'I PHYI ROL DU MA

MTHONG BA DE LTA NA YANG SHING MA YIN MED PA DE SRID DU PHYI ROL
GRUB PO, ,DE'I MTHAR THUG PA'I RANG BZHIN GZUNG NA NI PHYI ROL
GYI RANG BZHIN NGES PAR 'GYUR TE, SGRO BTAGS PA'I DON NI PHYI ROL
GYI SHING MA YIN MED PA'I KHYAD PAR CAN YIN PA'I PHYIR RO, ,GAL
TE PHYI ROL GYI SHING MA BZUNG NA DE'I

MTHAR THUG PA'I SHING MA YIN PA MED PA YANG GZUNG BAR MI 'GYUR
RAM ZHE NA, BDEN NA 'ON KYANG SGRO BTAGS KYI SHING SHING GI BDAG
NYID MA YIN KYANG SHING MA YIN MED PA'I MTHAR THUG PA SGRO 'DOGS
PAR BYED DO, ,DE'I PHYIR SGRO BTAGS KYI SHING MA YIN MED PA NGES
PAR RTOGS PA NGES PAR BYA

BA'I PHYI ROL NGES PAR BYED PA YIN NO, ,SHING MA YIN MED PA'I
KHYAD PAR CAN SGRO BTAGS PA LA 'DI SHING NGO SHES PHYI ROL NYID
DU NGES PA NYID PHYI ROL GYI DON NGES PA YIN GYI DNGOS SU PHYI
ROL GYI, ,SHING MA YIN MED PA RTOGS PA NI MA YIN TE, PHYI ROL GYI
DON MA BZUNG NA DE NGES PAR

@240B GZHAN GYIS STONG PAR MI RTOGS PA'I PHYIR RO, ,DE BZHIN DU
SGRA NI RTAG PA MA YIN NO ZHES 'GOG PA'I TSE NA RTAG PA NYID SGRA
DANG GZHI MTHUN PAR RTOGS LA, GZHI MTHUN PA YANG GCIG LA BRJOD
DO, ,DNGOS PO GANG ZHIG GANG DANG LHAN CIG TU MTHONG BA DE MA
BZLOG PAR NI CIG SHOS BZLOG PAR MI NUS NA,

SGRA GNAS KYANG GZHI MTHUN PA'I RTAG PA NYID 'GOG STE, DE'I PHYIR
PHYI ROL DANG MI 'DRA BA NGES PA YIN LA, DES NA DNGOS PO DANG
DNGOS PO MED PA DANG 'BREL BAR RUNG BA RTOGS PA YIN PA'I PHYIR
RO, ,GZHI MTHUN PA'I CHOS GZHAN BGAG KYANG MA BGAG PA'I PHYIR
GZHAN LAS LDOG PA'I MTHAR THUG PA'I

RANG BZHIN KHO NA RNAM PAR RTOG PAS NGES PAR BYED DO, ,GAL TE
DGAG PA'I SHES PA PHYI ROL LA NI MA YIN TE, DE MI SNANG BA'I
PHYIR RO, ,BLO DANG BZUNG BA'I RNAM PA LA YANG MA YIN TE, DE
GNYIS NI NYAMS SU MYONG BAR BYA BA NYID YIN PA'I PHYIR RO, ,SGRO
BTAGS PA LA YANG MA YIN TE, DE YANG DE'I TSE SGRO

BTAGS KYI RANG BZHIN DU GZUNG BA DGAG PAR MI NUS PA'I PHYIR RO,
,DE BZHIN DU SGRUB PA'I SHES PA YANG PHYI ROL LA NI MA YIN TE, MI
SNANG BA'I PHYIR RO, ,BLO LA SOGS PA RNAMS KYANG YOD PA LA 'KHRUL
PA MED PA'I PHYIR 'DI DGAG PA MI RIGS MA YIN NAM ZHE NA, BDEN TE,
PHYI ROL DANG BLO DANG RNAM PA

DANG SGRO BTAGS PA LA YANG DGAG PA DANG SGRUB PAR RTOG PA MA YIN
NO, ,SGRUB PA DANG DGAG PA DAG NI SGRO BTAGS GANG ZHIG PHYI ROL
NYID DU NGES PAR BYAS PA DE DANG 'BREL PA YIN TE, DPER NA SBRUL
SGRUB PA DANG DGAG PA'I SHES PA THAG PA'I RDZAS NI MA YIN TE, MI
SNANG BA'I PHYIR RO, ,SBRUL GYI BLO

DANG GZUNG BA'I RNAM PA DANG, SGRO BTAGS KYI SBRUL LA YANG MA YIN
TE, DE DAG NI RANG GI RANG BZHIN DU YOD PA LA MI 'KHRUL PA'I
PHYIR RO, ,'ON KYANG SGRO BTAGS KYI SBRUL GANG ZHIG PHYI ROL GYI
SBRUL NYID DU NGES PAR BYAS PA DE NI SGRUB PA DANG DGAG PAR NGES
PA BZHIN NO, ,GANG ZHIG DNGOS PO DANG

DNGOS PO MED PA THUN MONG DU ZHEN PAS NGES PAR 'DZIN PA DE NI
GCIG LAS LDOG PA NGES PA LHUR BYED PA YIN TE, DPER NA BUM PA MA
YIN PAR SHES PAS BUM PA MA YIN PAR NGES PAR 'DZIN PA NA YOD DAM
MED CES DNGOS PO DANG DNGOS PO MED PA THUN MONG DU NGES PAR 'DZIN
PAR BYED PA BZHIN NO, ,

@241A *, ,RNAM PAR RTOG PA THAMS CAD KYIS KYANG DNGOS PO DANG
DNGOS PO MED PA DAG GI RANG BZHIN THUN MONG DU NGES PAR 'DZIN PAR
BYED DO, ,GTAN TSIGS 'DI MA GRUB PA NI MA YIN TE, RNAM PAR RTOG
PA GNYIS KA'I THUN MONG GI RANG BZHIN DU DMIGS PAR NYAMS SU MYONG
BAS GRUB PA'I

PHYIR RO, ,SNGAR BSHAD PA'I TSUL GYIS THUN MONG DU 'DZIN PA'I
RGYU MTSAN NI GCIG LA LDOG PA LHUR NGES PA NYID YIN TE, DE NI
RGYU MTSAN MED PA MA YIN LA, RGYU MTSAN GZHAN YANG MI DMIGS PA'I
PHYIR RO, ,DE LA MI MTHUN PA'I PHYOGS LA 'JUG NA KHYAD PAR BYED
PA RGYU MTSAN DANG LDAN PA NYID MED

PAR 'GYUR BA'I PHYIR KHYAB PAR BYED PA MI DMIGS PAS MI MTHUN PA'I
PHYOGS LAS LDOG PA NA THUN MONG DU 'DZIN PA LDOG PA GCIG GI MTHAR
THUG PA LA GNAS PA'I PHYIR KHYAB PA GRUB PO, ,GZHAN YANG MI BDEN
PA'I RANG BZHIN STON PA'I RNAM PAR RTOG PA PHYI ROL 'DRA BA KUN
DU STON PAR JI LTAR 'GYUR

TE, DE GNYIS NI SHIN TU CHOS MI MTHUN PA'I PHYIR RO, ,DE'I PHYIR
DE'I RANG BZHIN GZHAN LAS LDOG PAR ZHEN PA NA RNAM PAR RTOG PA
PHYI ROL 'DRA BAR KUN DU STON PAR 'GYUR BA YIN NO, ,GANG ZHIG
SHIN TU MI 'DRA BA DE'I RANG BZHIN DU 'DZIN PA DE NI GZHAN LAS
BZLOG PAS BYAS PA'I 'DRA BAR 'DZIN PA

LHUR LEN PA YIN TE, DPER NA SNAM BU BUM PA DANG SHIN TU MI 'DRA
YANG SHING MA YIN PAR KHYAD PAR CAN DU NGES PAR RTOGS PA NA 'DI
YANG SHING MA YIN NA 'DI YANG SHING MA YIN ZHES YIN NA BUM PA
DANG 'DRA BAR NGES PAR RTOGS PA BZHIN NO, ,DE BZHIN DU RNAM PAR
RTOG PA'I DON PHYI ROL DANG SHIN TU

MI MTHUN PA YANG PHYI ROL DU NGES PAR RTOGS PA YIN NO, ,RNAM PAR
RTOG PAS PHYI ROL NGES PAR BYED PA YANG NYAMS SU MYONG BAS GRUB
PO, ,DNGOS PO MED PA LA PHYI ROL DU 'DZIN PA NI RGYU MTSAN MED PA
MA YIN TE, RGYU MTSAN GZHAN YANG MED DE, JI SKAD BSHAD PA BZHIN
NO, ,DE'I PHYIR

GZHAN LAS LDOG PA NI 'DZIN NA KHYAB PAR BYED PA RGYU MTSAN DANG
LDAN PA MED PA'I PHYIR PHYI ROL DU 'DZIN PA NYID LDOG PA NA GZHAN
LAS LDOG PAS BYAS PAS PHYI ROL NYID DU 'DZIN PA GNAS PA'I PHYIR
KHYAB BA GRUB PO, ,GZHAN YANG SGRUB PA'I TSUL GYIS RNAM PAR
BRTAGS PA DON YIN NO ZHES SMRA BAS NI

@241B RNAM PAR RTOG PA GZHAN LAS LDOG PA SHUGS KYIS NGES PAR BYED
PA YIN NO ZHES GSAL BAR SMRAS PAR GYUR NA DE NI RIGS PA MA YIN
NO, ,GANG GI PHYIR GCIG PA GRUB PAR RTOGS PA'I DUS SU DE CIG SHOG
LAS LDOG PAR MA RTOGS NA BSGRUB PA'I TSUL RNAM PAR RTOG PA'I DON
DE NYID NGES PAR RNAM

PAR BRTAG MI NUS TE, CIG SHOS KYI RANG BZHIN LA THE TSOM ZA NA
DER RNAM PAR BRTAG PAR BYA BA LA YANG THE TSOM ZA BAR 'GYUR BA'I
PHYIR RO, ,PHYI NAS BZLOG PAR BYA BA LA DER THE TSOM MI ZA'O ZHES
KYANG BRJOD PAR MI NUS TE, DE'I PHYIR CIG SHOS KYI RANG BZHIN
GYIS STONG PA NYID DU RTOGS PA'I

RNAM PAR RTOG PA NI NGES PA'I DON RTOGS PAR BYED PA YIN NO, ,GANG
ZHIG NGES PA'I RANG BZHIN NGES PAR RTOGS PAR BYED PA DE NI GZHAN
LAS LDOG PA'I YUL CAN YIN TE, DPER NA 'DI NI BUM PA KHO NA'O ZHES
NGES PA NYID KYI BUM PA NGES PAR RTOGS PA'I RTOG PA BZHIN NO, ,DE
BZHIN DU RNAM

PAR RTOG PA THAMS CAD KYANG NGES PA NYID DU 'DZIN PAR NYAMS SU
MYONG BAS GRUB PA YIN NO, ,'DIR YANG SNGAR BSHAD PA'I RNAM PAR
NGES PAR 'DZIN PA RGYU MTSAN MED PA MA YIN LA, RGYU MTSAN GZHAN
YANG MI 'THAD PA'I PHYIR KHYAB PAR BYED PA RGYU MTSAN DANG LDAN
PA NYID MED PA'I PHYIR NGES PAR

'DZIN PA MI MTHUN PA'I PHYOGS LAS LDOG PAS NA LDOG PA DANG LDAN
PA 'DZIN PA NYID LA GNAS PAS NA KHYAB PA YIN NO, ,DNGOS PO DANG
DNGOS PO MED PA NYID THUN MONG DU 'DZIN PA DANG PHYI ROL DU 'DZIN
PA DANG, NGES PAR 'DZIN PA DE NYID NI LDOG PA 'DZIN PA KHO NA YIN
TE, DE'I PHYIR KHYAB PAR BYED PA

YIN PAR BLTA'O, ,GAL TE DNGOS PO GZHAN LAS LDOG PAR SGRO BTAGS PA
YIN NA, LDOG PA GANG YIN PA DE DANG, LDOG MTSAMS GANG YIN PA DE
DANG, RGYU MTSAN GANG GIS LDOG PA DE GSUM KA YANG RNAM PAR RTOG
PAS RTOGS PAR BYA BAR 'GYUR TE, DPER NA LHA SBYIN MCHOD SBYIN LAS
LDOG PAR

'DZIN PA NA GSUM KA YANG 'DZIN PA BZHIN NO, ,DNGOS PO MED PA'I
PHYIR JI SKAD BSHAD PA GSUM NI RNAM PAR RTOG BAS 'DZIN PAR MI
'THAD CING NYAMS SU MYONG BA YANG MA YIN NO, ,NYAMS SU MYONG BA'I
RANG BZHIN MA YIN PA'I RANG RIG PA'I RNAM PAR RTOG PA YIN PAR
YANG RTAG PAR MI 'THAD DO, ,

@242A *, ,DE'I PHYIR GZHAN SEL BA'I RANG BZHIN DU SGRO BTAGS PA
ZHES BYA BAR JI LTAR 'GYUR ZHE NA, RNAM PAR RTOG PA NI MA RIG
PA'I BDAG NYID YIN PA'I PHYIR RANG GI MTSAN NYID 'DZIN PAR MI NUS
SO, ,CI ZHIG LTAR DON BYED PAR SGRO 'DOGS PAR BYED PA NI, GANG GI
PHYIR YOD PA DANG MED

PA DANG 'BREL PAR RUNG PA DANG PHYI ROL NYID DANG NGES PA LTA BUR
SGRO 'DOGS PA DE'I PHYIR GZHAN LAS LDOG PA'I MTHAR THUG PA NYID
DU SGRO 'DOGS PA YIN NO, ,'DI LTAR LDOG PA GTZOR GYUR PA'I DON
SGRO BTAGS NA SHING MA YIN PA LAS LDOG PAR BZUNG BA'I SHING GI DE
NYID YOD PA DANG MED PA LAS LDOG

PAR NGES PA'I PHYIR YOD PA DANG MED PA LA LTOS PAR RIG PA YIN NO,
,DE BZHIN DU CIG SHOS LDOG PA'I MTHAR THUG PA NYID RTOGS NA NGES
PAR 'DZIN PA YIN LA DE BZHIN DU GZHAN LAS LDOG PA RTOGS PAR 'GYUR
NA, PHYI ROL DANG SHIN TU MI 'DRA BA DE YANG PHYI ROL NYID DU
'DZIN PAR 'THAD PA YIN NO, ,DE'I

PHYIR GZHAN LAS LDOG PA'I RANG BZHIN NYID SGRO 'DOGS PA YIN NA
YOD PA DANG MED PA DANG 'BREL PAR RUNG BA DANG NGES PAR 'DZIN PA
DANG DON BYED PAR BZOD PA'I RANG BZHIN PHYI ROL LTA BUR ZHEN PA
YIN NO ZHES NGES PAR BYA'O, ,GAL TE BDAG GIS GZHAN LAS LDOG PA
RTOGS SO ZHES RTOGS PAR BYED PA LA

ZHEN PA MED PA MA YIN NAM ZHE NA, DPER NA SPYI DANG LDAN PA'I DON
MTHONG NGO ZHES GSAL BA DANG SPYI DANG KHYAD PAR DANG KHYAD PAR
CAN GYI DNGOS POR NYAMS SU MYONG BA'I RTOGS PA MED MOD KYI, 'ON
KYANG KHYAD PAR CAN GYI RTOGS PA'I DBANG GIS SPYI'I KHYAD PAR CAN
GYI GSAL BA MTHONG BAR PHA ROL GYIS

BRTAGS PA DE BZHIN DU YOD PA DANG MED PA DANG 'BREL PAR RUNG BA
DANG NGES PAR 'DZIN PA DANG, PHYI ROL DANG 'DRA BAR SGRO 'DOGS PA
GZHAN DU MI 'THAD PA'I PHYIR, GZHAN LAS LDOG PAR SGRO BTAGS SO
ZHES BRJOD KYI RNAM PAR RTOG PA BDAG NYID NI LDOG PA DANG LDAN PA
RTOGS PA YIN NO ZHES NGES PA MA

YIN NO, ,DE NYID KYI PHYIR 'DI NI LDOG PA DANG LDAN PA'O ZHES
RNAM PAR RTOG PA NA NGES PAR GSUM CHAR BRTAG PAR 'GYUR BA LDOG PA
DANG LDOG MTSAMS DANG LDOG PA'I RGYU MTSAN RNAMS THA DAD DU BRTAG
PAR BYA BA NI MA YIN NO, ,'DIR NI GZHAN DANG MA 'DRES PA'I RANG
BZHIN GYIS DON BYED PAR RNAM PAR

@242B RTOG PAR BYED PA NYID SHUGS KYIS GZHAN LAS LDOG PAR RTOGS
PAR BYED PA NYID SHUGS KYIS LDOG PAR RTOGS PAR BYED PA YIN NO
ZHES BRJOD PA'I PHYIR GSUM DU RTOGS PAR THAL BA MED DO, ,GAL TE
DNGOS PO DON GCIG BYED PAS GZHAN DE MI BYED PA DAG LAS LDOG PAR
BRTAG PAR BYAS PA YIN NA,

GANG GI TSE 'BRAS BU MTHONG BAR 'GYUR BA DE'I TSE NI DE BYED PAR
GZUNG BAR 'GYUR NA, SNGAR MA MTHONG BA'I DNGOS PO LA GO MTHONG
BA'I DE MA THAG PA'I ZHEN PAS MTHONG BA'I RANG BZHIN DNGOS PO
GZHAN LAS LDOG PAR 'DZIN PA CI 'DRA BA ZHIG YIN, GANG GI PHYIR
'BRAS BU'I KHYAD PAR BYED PAS NA RNAM PAR

RTOG PAS DE'I 'BRAS BU CAN MA YIN PA DAG LAS LDOG PA'I RANG BZHIN
DU GSAL BAR BYED PA YIN NO, DE'I TSE NI 'BRAS BU 'GA' ZHIG KYANG
MTHONG BA MED PA YIN NO ZHE NA, JI LTAR MTHONG BA MED PA YIN,
GANG GI TSE RTOGS PA PO SNANG BA'I 'BRAS BU MTHONG BA NYID NYAMS
SU MYONG NAS SNANG BA LA MTHONG BA

DE BYED PAR NGES PA YIN PA DE'I PHYIR SNANG BA MTHONG BA DE BYED
PA MA YIN PA DAG LAS LDOG PAR RNAM PAR RTOG PAS NGES PA YIN NO,
,GAL TE DNGOS PO BZHIN DU MTHONG BA YANG THA DAD PA MA YIN NAM,
DE'I PHYIR DNGOS PO MTHONG BA DE BYED PAS DE'I 'BRAS BU CAN MA
YIN PA DAG LAS LDOG PAR NGES PA NA

MTHONG BA THA DAD PA'I PHYIR 'GA' ZHIG KYANG 'GA' ZHIG DANG YANG
MTSUNGS PAR RTOGS PAR MI 'GYUR BA ZHIG NA, SHING LA SOGS PA RNAMS
KYI RANG BZHIN MTSUNGS PA CUNG ZHIG RNAMS RNAM PAR RTOG PAS RTOGS
PA NI YIN NO ZHE NA, BDEN TE, BYE BRAG RNAMS SO SOR THA DAD PA LA
MTHONG BA THA DAD PA

YIN NO, ,MTHONG BA'I DE MA THAG TU 'BYUNG BA'I NGES PAR BYED PAS
NI THA DAD PA MED PAR ZHEN PAR BYED DO, ,DE'I PHYIR MTHONG BA
GCIG BYED PA'I GSAL BA RNAMS 'BRAS BU DE MI BYED PA DAG LAS LDOG
PA RANG BZHIN MTSUNGS PAR RTOGS PAR BYED DO, ,GAL TE RNAM PAR
RTOG PA JI LTAR GSAL BA THA

DAD PA GCIG BYED PAR NGES PAR BZUNG NAS DE MI BYED PA DAG LAS
LDOG PAS THA MI DAD PAR NGES PAR BYED PA DE BZHIN DU MTHONG BA
RNAMS KYANG 'BRAS BU GCIG PA NYID KYIS DE'I 'BRAS BU CAN MA YIN
PA DAG LAS LDOG PA NGES PAR GZUNG BA NA THA DAD PA MED PAR NGES
PAR 'GYUR DGOS NA, JI LTAR GSAL

@243A *, ,BA RNAMS 'BRAS BU THA MI DAD PA DE BZHIN DU MTHONG BA
RNAMS LA 'BRAS BU THA MI DAD PA CUNG ZAD CIG MTHONG NA NI MED DO,
,DE LTA NA NI 'O NA MTHONG BA'I STOBS KYIS 'BYUNG BA'I RTOG PA
NYID MTHONG BA'I 'BRAS BU YIN PAR MTHONG BAS NA 'BRAS BU GZHAN
GYIS CI BYA ZHE NA, DE LTAR

NI MI NUS TE, JI LTAR GSAL BA RNAMS DANG, MTHONG BA RNAMS THA DAD
PA DE BZHIN DU MTHONG BA'I MTHU LAS BYUNG BA'I RNAM PAR RTOG PA
RNAMS KYANG THA DAD DO, ,DE'I PHYIR DE DAG GIS GCIG NYID KYANG
RGYU MTSAN 'BRAS BU GZHAN LA BRTEN PAR BYA BA YIN LA, DE YANG THA
DAD PA NA YANG, THA MI DAD

PAR GZHAG PA'I RGYU MTSAN 'BRAS BU GZHAN GYI RJES SU 'GRO DGOS PA
SA THUG PA MED PAR 'GYUR RO, ,GZHAN YANG RE ZHIG RNAM PAR RTOG
PA'I SHES PA GCIG TU RTOGS PAR BYA BA YIN ZHING, DE LAS 'BRAS BU
GCIG YOD PA DE DANG LDAN PA'I PHYIR MTHONG BA RNAMS THA MI DAD
PAR NGES PAR BYA BA

YIN LA, DE LAS NI MTHONG BA'I 'BRAS BU GCIG DANG LDAN PA'I GSAL
BA GCIG TU BYA BA YIN NO, ,DE LA RNAM PAR RTOG PA RNAMS KYIS GCIG
PA NYID LA RNAM PAR RTOG PA DE NYID KYIS NI REG PAR MI NUS SO,
,GANG GI PHYIR GANG ZHIG NGES PAR BYAS PA DE LA RNAM PAR RTOG PAS
GZUNG BAR NUS

PA YIN NA, BDAG NYID NI DES NGES PAR BYAS PA MA YIN NO, ,RNAM PAR
RTOG PA GZHAN GYIS KYANG MTHONG BAS BSKYED PA'I RNAM PAR RTOG PA
RNAMS BZUNG BAR THA DAD PA MA YIN NO, ,GANG GI PHYIR MTHONG BA'I
DE MA THAG TU BYUNG BA'I RNAM PAR RTOG PA SKYES PA NYID NA MTHONG
BA'I YUL GSAL BA DANG

MTHONG BA RNAMS THA MI DAD PAR RTOGS TE, DE'I PHYIR MTHONG BA LAS
BYUNG BA'I RNAM PAR RTOG PA RNAMS THA MI DAD PAR BZUNG YANG RNAM
PAR RTOG PA GZHAN GYIS CI ZHIG BYA DE LTA NA YANG GSAL BA RNAMS
GCIG TU ZHEN PA NI MTHONG BA RNAMS THA DAD PAR ZHEN PA SNGON DU
'GRO BA CAN MA YIN GYI, 'ON

KYANG MTHONG BA'I YUL DANG MTHONG BA RNAMS NI MTHONG BA'I STOBS
KYIS BYUNG BA'I NGES PAS DUS GCIG KHO NAR THA MI DAD PAR RTOGS
TE, DES NA ZHEN PA GCIG BYED PA NYID KYIS MTHONG BA THA DAD MED
PAR 'DZIN LA MTHONG BA GCIG BYED PA NYID KYANG GSAL BA RNAMS GCIG
TU ZHEN PA YIN ZHES

@243B CI'I PHYIR BRJOD, GZHAN YANG JI LTAR BUM PA CHU 'DZIN PAR
NUS PA BZHIN DU GSAL BA RNAMS MTHONG BAR BYED PA'AM MTHONG BAR
ZHEN PAR BYED PAR RTOGS PA NI 'GA' YANG MED NA, DE JI LTAR GSAL
BA RNAMS MTHONG BAR BYED PA DANG, MTHONG BA RNAMS KYANG RNAM PAR
RTOG PAR BYED PA NYID KYIS

GCIG NYID DU RTOGS SO ZHES BRJOD CE NA, BSHAD PA 'DI'I LAN NYON
CIG DON MTHONG BA'I NUS PA'I RGYU MTSAN CAN GYI RNAM PAR RTOG PA
RNAMS NI 'BRAS BU THA MI DAD PAS THA DAD PA MED PAR MI BRJOD KYI,
'ON KYANG YUL THA MI DAD PAS SO, ,'DI LTAR SHING MTHONG BA LAS
BYUNG BA'I RNAM PAR RTOG

PA GCIG GIS DON CI 'DRA BA SGRO BTAGS PA DE 'DRA BAR GZHAN GYIS
KYANG YIN PA'I PHYIR SHING MTHONG BAS BYAS PA'I RNAM PAR RTOG PA
RNAMS DON MTSUNGS PAR ZHEN PAR BYED PA YIN NO ZHES PA DE RNAMS
LA, BDAG GIS NI SHES PA 'DI DANG MTSUNGS PAR DON YONGS SU BCAD DO
SNYAM DU 'DZIN

PA'I BYA BA NI MED MOD KYI, 'ON KYANG DE RNAMS KYIS NYE BAR STON
PA'I DON LA THA DAD DU ZHEN PA MED PA'I PHYIR DE RNAMS KYI YUL
THA MI DAD PAR BRJOD PA 'BA' ZHIG TU ZAD DO, ,DE LA ZHEN PA'I DON
THA MI DAD PA NYID YIN LA THA MI DAD PAR ZHEN PAR BYA BA DE YANG
DE NYID KYIS ZHEN PAR BYAS PA DE'I PHYIR

RTOG PA GZHAN GYIS DE DAG GCIG TU NGES PAR BYA BA MA YIN NO,
,GANG GI PHYIR DE DAG NYID KYIS ZHEN PAR BYAS PA DE'I PHYIR SNGON
MTHONG BA GANG YIN PA DE NI 'DI YIN NO ZHES ZHEN PA GCIG GI RNAM
PA RJES SU BYED PA'I NGO SHES PA SKYE BA YIN NO, ,THA MI DAD PAR
BRTAGS DON DE YANG MTHONG BA DE'I

RANG BZHIN DU SGRO BTAGS PA YIN LA, MTHONG BA'I DON YANG LTA BA'I
YUL NYID DO, ,DES NA SGRO BTAGS PA'I BDAG NYID KYIS MTHONG BA
DANG LTA BA THA DAD MED PAR 'DZIN TO, ,GAL TE DE LTAR NA SGRO
BTAGS KYI DON GYIS GSAL BA RNAMS BSRES PA YIN TE, MTHONG BA GCIG
BYED PA'I PHYIR NI MA YIN NO ZHE NA, MTHONG BA

GCIG BYED PA'I PHYIR MA YIN NO ZHES CI STE BRJOD, 'DI LTAR MTHONG
BA'I YUL NYID KYIS NA GSAL BA DE DAG LA MTSUNGS PAR RTOGS PA YIN
LA, MTHONG BA'I YUL YANG MTHONG BA BYED PA NYID YIN GYI GZHAN NI
MA YIN NO, ,MTHONG BA THA MI DAD BAR BZUNG BA YANG SGRO BTAGS KYI
RANG BZHIN THA MI DAD PA 'BA' ZHIG GIS

@244A *, ,YIN GYI 'BRAS BU GZHAN YANG 'BREL PAS NI MA YIN NO,
,DE'I PHYIR 'DI THA MI DAD PA 'DZIN PA'I RIM PA NI 'GA' YANG MED
DO, ,RNAM PAR RTOG PA RNAMS KYIS SGRO BTAGS KYI RANG BZHIN 'DZIN
PA NYID YIN PA DE NYID MTHONG BA GCIG TU 'DZIN PA YIN NO, ,DES NA
RIM GYIS THA MI DAD PAR

'DZIN PA DANG RNAM PAR RTOG PA DE NYID DAM GZHAN GYIS RNAM PAR
RTOG PA RNAMS GCIG TU GZUNG BAR BYA BA MA YIN NO ZHES GANG BRJOD
PA DE GNYIS KA YANG BSAL BA YIN NO, ,'BRAS BU 'BRAS BU NYID DU
RTOGS PA NA RNAM PAR RTOG PAS DE BYED PA'I RANG GI MTSAN NYID
RNAMS LA GCIG TU 'DZIN TO ZHES

NI KHO BO CAG MI SMRA'O, ,'ON KYANG NYAMS SU MYONG BA'I 'BRAS BU
DANG 'BREL PAR MTHONG BA NA THA MI DAD PAR ZHEN PA 'BA' ZHIG TU
ZAD DO, ,JI LTAR RNAM PAR RTOG PA'I SGRO BTAGS PA'I BDAG NYID
KYIS MTHONG BA DANG MTHONG BA'I YUL LA RNAM PAR RTOG PAR BYED PA
NA THA DAD PA MED PAR RTOGS PA YIN NO

ZHES BYA BA 'DI NI BSHAD ZIN TO, ,DE LTA YIN NA YANG DON GCIG TU
ZHEN PA'I 'BRAS BU GCIG PA MTHONG BA GCIG YIN LA, 'BRAS BU MTHONG
BA THA MI DAD PAS KYANG RANG GI MTSAN NYID KYI TSOGS RNAMS GCIG
TU NGES PAR 'GYUR BA YIN NO, ,GAL TE NGES PA GCIG TU RTOGS PA'I
'BRAS BU NI MTHONG

BA GCIG TU BZUNG BA MA YIN GYI, 'ON KYANG GCIG TU SGRO BTAGS PA'I
BDAG NYID LAS MA YIN NAM ZHE NA, BDEN TE, THA MI DAD PA'I RANG
BZHIN DU SGRO BTAGS PA DE NYID NI MTSUNGS PAR SNANG BA'I RNAM PAR
RTOG PA RNAMS KYIS 'JUG PA YIN TE, GZHAN DU NA RNAM PAR RTOG PA
THAMS CAD THA

MI DAD PAR SGRO 'DOGS PAR 'GYUR RO, ,MTSUNGS PA'I RNAM PA YANG
MTHONG BA'I RGYU MTSAN CAN YIN TE, DE'I PHYIR MTSUNGS PAR RTOGS
PA'I 'BRAS BU CAN NYID KYIS MTHONG BA RNAMS THA MI DAD PAR NGES
PA YIN NO, ,GANG GI TSE SGRO BTAGS KYI BDAG NYID KHO NAS MTHONG
BA DANG SNANG BA THAMS CAD THA MI

DAD PA YIN LA, SGRO BTAGS KYI RANG BZHIN THA MI DAD PAR NGES PA
YANG MTSUNGS PAR SNANG BA'I DBANG GIS YIN PA DE'I PHYIR 'BRAS BU
RANG BZHIN GCIG TU SGRO 'DOGS PA'I SHES PA NYID KYIS GSAL BA RNAM
PA DANG MTHONG BA RNAMS MTSUNGS PAR BRJOD PA YIN NO, ,RNAM PA
MTSUNGS PA'I SHES

@244B PA LNGA NI NGO BO NYID KHO NAS GSAL BA RNAMS KYI NU PA
KHYAD PAR MED DO, ,DE NYID KYI PHYIR SPYI MED KYANG GSAL BA GCIG
MTHONG BA LAS BYUNG BA'I RNAM PAR RTOG PA LA SNANG BA'I DON LA
BRDA BYAS PA NAS DE 'DRA BA'I RNAM PAR RTOG PA'I RGYU THAMS CAD
LA BYAS PAR 'GYUR RO, ,TSUL 'DIS CHU 'DZIN PA

LA SOGS PA'I 'BRAS BU THA MI DAD PA RNAMS LA YANG RTOGS PAR
BYA'O, ,GANG GI TSE RNAM PAR RTOG PA GZHAN LAS LDOG PAR SGRO
'DOGS PA NA PHYI ROL GYIS GZHAN LAS BZLOG PAR RTOGS PAR BYED PA
DE'I TSE DNGOS PO GZHAN MED PAR BKAG PA NYID KYIS DNGOS PO LA REG
PAS DNGOS PO RTOGS PA

YIN PA'I PHYIR SGRA DANG RNAM PAR RTOG PA MED PA DGAG PA LA
PHYOGS PA YIN GYI, MA YIN PAR DGAG PA LA 'JUG PA NI MA YIN NO,
,DE'I PHYIR MED PA DGAG PA SGRO 'DOGS PAR RTOGS PA NA THA MI DAD
PAR ZHEN PAS PHYI ROL GYI MED PAR DGAG PA NGES PA YIN NO, ,DES NA
PHYI ROL GYI CIG SHOS KYIS

STONG PA NI RNAM PAR RTOG PAS NGES PAR BYAS PA YIN LA, SGRO BTAGS
PA'I CIG SHOS KYIS STONG PA NI GZUNG BAR BYA BA YIN NO, ,DE NYID
KYI PHYIR NA SLOB DPON CHOS KYI GRAGS PA YANG MED PAR DGAG PA
NYID BZHED PAR GDON MI ZA'O, ,GAL TE RNAM PAR RTOG PA MA RIG PA'I
BDAG NYID YIN PAS MED

PA'I DON STON PA YIN NA CI 'DRA STON PAR 'GYUR BA ZHIG NA NGES
PAR STON PA NI NYAMS SU MYONG NGO ZHE NA, SMRAS PA, NYAMS SU
MYONG BA'I BAG CHAGS LAS NI NGES PAR 'DZIN PA YIN LA, MA RIG PA'I
BAG CHAGS LAS NI MED PAR 'DZIN PAR BYED PA YIN NO, ,GAL TE RNAM
PAR RTOG PA THAMS CAD LA

RGYU MTSAN BAG CHAGS GNYIS YOD PA MA YIN TE, GANG GI PHYIR MED PA
DBANG PHYUG LA SOGS PA DANG, RTAG PA'I DNGOS PO DANG, DNGOS PO
MED PA'I RNAM PAR RTOG PA SKYE BA'I PHYIR RO ZHE NA, BDEN TE, DE
DAG SKYE BA KHO NA STE BAG CHAGS GNYIS DANG NI 'BREL PAR BLTA BAR
BYA'O, ,'DI LTAR RNAM

PAR RTOG PA YOD PA BUM PA LA SOGS PA DANG, MED PA DBANG PHYUG LA
SOGS PA'I CHOS CAN DANG YOD PA SNGON PO NYID LA SOGS PA DANG, MED
PA RTAG PA NYID LA SOGS PA'I CHOS NYE BAR RTOGS PAR BYED PA YIN
NO, ,DE LA YOD PA'I CHOS DANG CHOS CAN GYI RNAM PAR RTOG PA NI DE
MA YIN PA LAS

@245A *, ,BZLOG PA'I RANG BZHIN GYIS DNGOS PO MTHONG BA SNGON DU
'GRO BA CAN KHO NA STE, 'DI LTAR CHU NYID LA 'DI NI CHU'O SNYAM
PA'I RNAM PAR RTOG PA GANG YIN PA DE NI CHU MTHONG BA LA BRTEN PA
NYID DO, ,GANG ZHIG SMIG RGYU LA 'DI NI CHU'O ZHES NGES PAR RTOGS
PA DE CHU DANG SMIG RGYU'I RANG BZHIN

MTHONG BA LAS GYUR PA YIN NO, ,YANG GANG ZHIG CHUS DBEN PA'I
PHYOGS SU CHU'O ZHES SGRO 'DOGS PA GNYIS KA DANG 'DRES PA'I RNAM
PAR RTOG PA DE YANG RANG BZHIN GNYIS MTHONG BA LA RAG LAS PA KHO
NA'O, ,DE'I PHYIR DE LTAR DNGOS POR GYUR PA'I CHOS CAN GYI RNAM
PAR RTOG PA NI GSUM YIN

NO, ,CHOS GZHAN DANG YUL GZHAN DANG 'BREL PA'I RNAM PAR RTOG PA
NI CHOS CAN KHO NA'I RNAM PAR RTOG PA YIN TE, 'DI SNGON PO'O ZHE
'AM 'DI NI SNGON PO ZHES BYA BA LTA BU'O, ,CHOS TZAM GYIS NI 'DI
NI SNGON PO'O ZHE'AM YANG NA 'DI NI SNGON PO MA YIN NO ZHES BYA
BA LTA BU'O, ,DE'I PHYIR CHOS KYI RNAM

PAR RTOG PA NI GCIG KHO NA'O, ,GANG YANG YOD PA MA YIN PA'I CHOS
CAN DBANG PHYUG LA DMIGS PA'I SNANG BA DE YANG DE'I RANG BZHIN MA
YIN PA LA SOGS PA'I DNGOS PO MTHONG BA LAS SKYES PA YIN TE, GANG
GI PHYIR DBANG PHYUG NGES PAR BSAMS PA 'DI NI MTHONG BA'I SNGON
PO LA SOGS PA

LAS LDOG PAR BRTAGS PA YIN TE, GZHAN DU NA DBANG PHYUG NYID DU
BRTAGS PAR MI 'GYUR RO, ,DBANG PHYUG LDOG PAR BRTAGS PA NA YANG
LDOG PA'I RANG BZHIN GZHAN DANG 'DRA BAR BRTAGS PA YIN TE, DE'I
PHYIR RNAM PAR RTOG PA 'DI YANG LDOG PA'I DNGOS PO MTHONG BA LA
RAG LAS PA

YIN NO, ,DE LTAR NI THA NA DNGOS PO TZAM DU DBANG PHYUG DNGOS PO
GZHAN DANG 'DRA BAR BRTAGS PA'I PHYIR NA LDOG PA'I DNGOS PO
MTHONG BA SNGON DU 'GRO BA CAN NYID DO, ,SNANG BA 'GA' ZHIG LA
RTAG PA NYID DU BRTAGS PA NA LDOG PA'I DNGOS PO MTHONG BA NYID
KYIS RNAM PAR RTOG PAS BZUNG BA YIN

NO, ,DE LTA BU NYAMS SU MYONG BA MA YIN NAM ZHE NA, BDEN MOD KYI,
'ON KYANG RTAG PA NYID SNANG BA LAS GZHAN YIN PAR BRTAGS PA NI MA
YIN GYI, 'ON KYANG MTHONG BA NYID DU YIN NO, ,DES NA DE LA YANG
DNGOS PO MTHONG BA'I BYA BA YOD PA YIN NO, ,DE NYID KYI PHYIR BUM
PA MED PAR RTAGS

@245B PA YANG SNGON DU 'GRO BA CAN NYID DO, ,'DI LTAR GAL TE LDOG
PA TZAM 'BA' ZHIG TU RTOGS NA NI BUM PA MI RTOGS PAR 'GYUR TE,
'BREL PA MA BRTAGS PA'I PHYIR RO, ,DE'I PHYIR BUM PA NYID GNYIS
KA'I RANG BZHIN DU NGES PA NI YOD PA'AM, MED PAR RTOGS PA YIN
PA'I PHYIR BUM PA MED PA NI

DNGOS PO'I CHOS YIN NO, ,GANG GI TSE DNGOS PO CUNG ZAD KYANG MED
DO ZHES RTOGS PA DE LTA NA YANG DNGOS PO TZAM MTHONG BA'I BYA BA
YOD PA YIN NO, ,GAL TE BUM PA'I RNAM PAR RTOG PA BUM PA MTHONG BA
SNGON DU 'GRO BA CAN YIN GYI MED PA'I RTOGS PA NI MA YIN NO ZHE
NA, GAL TE DE LTA YIN NA YANG DE

LTA NA YANG YOD PA LAS LOG PAR NGES PA GANG YIN PA DE NYID BUM PA
DANG MI 'DRA BA'I PHYIR LOG PA YIN TE, DE'I PHYIR BUM PA MTHONG
BA'I BYA BA YANG YOD DO ZHES BRJOD LA, BUM PA MED PA'I RNAM PAR
RTOG PA LA BUM PA'I RANG BZHIN GYIS STONG PA'I RANG GI MTSAN NYID
GZHAN GYIS YANG BYED PA YOD PA

NYID DO, ,GAL TE BUM PA 'GA' ZHIG CES MTHONG NA NI BUM BA MED NA
RTAG MI NUS PA'I PHYIR RO, ,BUM PA MED PA'I RNAM PAR RTOG PA LA
NI BUM PA NYAMS SU MYONG BA'I BYED PA PO YOD LA RAG NA, CI DBANG
PHYUG MED DO SNYAM PA'I RNAM PAR RTOG PA GANG YIN PA DE LA YANG
DBANG PHYUG MTHONG BA'I BYED PA

YOD DAM ZHE NA, MED DO ZHES SMRA'O, ,'O NA JI LTAR ZHE NA, JI
LTAR DBANG PHYUG RTOG PA 'DRA BA'I DNGOS PO MTHONG BA SNGON DU
'GRO BA CAN YIN PA DE BZHIN DU MED PA'I RNAM PAR RTOG PA YANG
DBANG PHYUG GI CHOS KYI RNAM PAR RTOG PA YIN PA'I PHYIR 'DRA BA'I
DNGOS PO MTHONG BA'I SNGON DU 'GRO BA CAN YIN NO, ,

DE'I PHYIR RNAM PAR RTOG PA BZHI CHAR GYI SNANG BA YANG 'DRA BA'I
DNGOS PO MTHONG BA LAS YIN LA, LOG PAR 'DZIN PA'I SHES PA LAS NI
RANG GI RNAM PA DANG MTHUN PA SGRO 'DOGS PA YIN NO, ,DES NA RNAM
PAR RTOG PAS SGRO BTAGS PA'I DON 'DI NI GTAN MED PA YIN NO, ,DE
GZHAN LAS LOG PAR

RTOG PA NA YANG 'DRA BA'I PHYIR PHYI ROL NA YANG GZHAN LAS LDOG
PAR RTOGS PAR 'GYUR RO, ,DE'I PHYIR CIG SHOS KYI RANG BZHIN DANG
MA 'DRES PA'I SGO NAS PHYI ROL YANG RNAM PAR RTOG PA'I BYED PAS
KHYAB PAR 'GYUR GYI, DNGOS PO'I CHA LA YANG REG PA NI MA YIN NO,
,DE'I PHYIR PHYI ROL YANG DNGOS PO

@246A *, ,MED PA NYID RNAM PAR RTOG PA'I YUL YIN NO, ,DES NA GANG
GZUNG BA DANG GANG YANG ZHEN PAR BYAS PA DE GNYIS KA YANG GZHAN
LAS LDOG PA YIN GYI DNGOS PO NI MA YIN NO, ,DE'I PHYIR, ,LDOG PA
NGO BO NYID MED PHYIR, ,GNAS DANG GNAS MIN RTOG PA'ANG MED, ,SPYI
YI BLO YANG

BSLAD PA YIN, ,DES NA SUN DBYUNG BA YANG MED, ,CES BSHAD DO,
,RNAM PAR RTOG PA'I DON GANG YIN PA DE NYID SGRA'I DON YIN NO,
,DES NA SGRA'I DON NI DON DAM PAR MED PA NYID DE, SGRA DON 'DI
DANG GZHI MTHUN NYID, ,YOD PA MIN YANG JI LTA BUR, ,GRAGS PA
BZHIN DU BRJOD BYA STE, ,DNGOS LA 'DI NI

MI SRID DO, ,ZHES BSHAD PA YIN NO, ,SGRO BTAGS DE RTOGS PA NA DE
DANG 'DRA BA'I PHYI ROL RTOGS PAR 'GYUR BA DES NA PHYI ROL YANG
SGRA'I DON DU BTAGS PA YIN TE, JI SKAD DU, DE YI NGO BOR SGRO
BTAGS PA, ,RTOGS PAS GZHAN BZLOG RTOGS PA'I PHYIR, ,SGRA DON GANG
YIN DE NYID CES, ,BRJOD

PA LA NI 'GAL BA MED, ,CES BSHAD DO, ,SGRA SBYOR BA'I DUS NA NI
RNAM PAR RTOG PA'I YUL GYI GZHAN SEL BA'I BDAG NYID KYANG NGES
PA'I RANG BZHIN GYIS BRJOD BYA NYID DU SBYOR BA YIN TE, DE LTA MA
YIN NA GZHAN SEL BA GCIG NYID BRJOD BYAR JI LTAR 'GYUR, DES NA
RNAM PAR RTOG PA'I YUL NI GZHAN

SEL BA YIN LA, DE YANG GZHAN DANG BRAL BA BRJOD BYAR SBYOR BA YIN
TE, JI SKAD DU, BUM PA DANG SNYIM PA CI 'DRA BA ZHIG GIS BYA BA
LA SOGS PA BSHAD PA YIN NO, ,DE'I PHYIR SEL BA GNYIS BRJOD PAR
BYA BA YIN TE, NGES PA'I RANG BZHIN DANG RNAM PAR RTOG PA'I YUL
LO, ,JI SKAD DU DE LAS

GZHAN PA YONGS SPANGS NAS, ,'JUG 'GYUR ZHES KYANG SGRA BRJOD DE,
,DE YIS DE DAG RNAMS LAS 'DI, ,RNAM MI GCOD NA DE JI LTAR, ,ZHES
BSHAD PA YIN NO, ,GANG ZHIG DNGOS SAM DNGOS LAS GZHAN SEL 'GAR
YANG BRJOD PAR MI NUS SHING, ,BSTAN BCOS RIG PA'I BLO YIS CHE
BA'ANG

GANG DU NYAMS 'GYUR BRJOD BYA'I MTHA', ,SEL BA RNAM PAR PHYE BAS
CHOS MCHOG BDAG GIS DGE BA GANG THOB PA, ,DES BDAG 'GRO 'DI MUN
PA MTSAMS MED RGYUN NI GCOD PAR BYED GYUR CIG ,SLOB DPON CHOS
MCHOG GIS MDZAD PA GZHAN SEL BA ZHES BYA BA'I RAB TU BYED PA
RDZOGS SO,, ,,

@246B KHA CHE'I PAndI TA SKAL LDAN RGYAL PO DANG, LO TZ'A BA DGE
SLONG BLO LDAN SHES RAB KYIS KHA CHE'I GRONG KHYER DPE MED DU
BSGYUR BA'O,, ,,