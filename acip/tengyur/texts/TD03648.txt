@260B #, ,RGYA GAR
SKAD DU, A'ARYA MEE TRI YA S'A DHA NAm, BOD SKAD DU, 'PHAGS PA
BYAMS PA'I SGRUB THABS, RGYAL BA BYAMS PA LA PHYAG 'TSAL LO,
,THOG MAR AA LAS ZLA BA'I DKYIL 'KHOR GYI STENG DU YI GE MEEm
GSER GYI MDOG

CAN LAS 'OD ZER 'PHROS PAS, BLA MA DANG, SANGS RGYAS DANG BYANG
CHUB SEMS DPA'I TSOGS DANG, RGYAL BA BYAMS PA NYID GTZO BYAS PAS
YANG DAG PAR BKUG STE, AOm SARBA TA TH'A GA TA K'A YA B'A KA
TZITTA PRA NA ME NA BADZRA BANDHA NA KA RO MI ZHES BYA BAS PHYAG
'TSAL BA SNGON DU SONG BAS, AOm BADZRA PUshPAm A'A:H'Um SV'A H'A,

AOm BADZRA DH'U PAm A'A:H'Um SV'AH'A, AOm BADZRA D'I PAm A'A:H'Um
SV'AH'A, AOm BADZRA GANDHAm A'A:H'Um SV'AH'A, AOm BADZRA NEE BI
DHYAm A'A:H'Um SV'AH'A, ZHES PAS BYIN GYIS BRLABS PAS MCHOD PA'I
TSOGS PHUL LA, DE DAG GI SPYAN SNGAR SDIG PA BSHAGS PA DANG, RJES
SU YI RANG BA DANG, BSKUL BA DANG, GSOL BA GDAB PA

@261A *, ,DANG; BSNGO BA DANG, SEMS BSKYED PA BYAS NAS, BYAMS PA
DANG, SNYING RJE DANG DGA' BA DANG, BTANG SNYOMS LAS TSANGS PA'I
GNAS BA LA SOGS PAR YID LA BYA'O, ,DE NAS AOm SH'U N+YA T'A
DZNY'A NA BADZRA SVA BH'A WA A'ATMA KO&HAm, ZHES BYA BA'I SNGAGS
LAN GSUM GYI BAR DU BRJOD DE,

BRDZUN PA'I RNAM PAR RTOG PA GOMS PAR BYAS PA'I BAG CHAGS KYI
DBANG DU GYUR PA, RANG GI SEMS DANG MIG 'PHRUL MKHAN GYIS NYE BAR
SPRUL PA'I SEMS CAN DANG, SNOD KYI 'JIG RTEN GYI RNAM PAR 'KHRUL
PA'I DRI MA SBYANG BAR BYA BA'I PHYIR, RDUL DANG, KHUG RNA DANG
DU BA DANG, KHA BA DANG SPRIN DANG, SPRIN GYI

GRIB MA DANG BRAL BA, STON KA'I NYI MA PHYED KYI NAM MKHA' LTA
BUR CHOS KYI DBYINGS MTHA' DANG DBUS MED PA'I RANG BZHIN DU PHYI
NANG DANG BCAS PA'I 'JIG RTEN GSUM PO MA LUS PA RNAM PAR BLTA PAR
BYA'O, ,DE LTAR YUD TZAM ZHIG RNAM PAR DAG PA'I RANG BZHIN RAB TU
RTOG PA NAM MKHA' RDO RJE'I TING NGE 'DZIN TE, DE

LA GNAS PA PAm LAS PADMA DANG, AA LAS ZLA BA'I DKYIL 'KHOR GYI
STENG DU, YI GE MEE ZHES BYA BA'I 'OD KYIS PHYI NANG DANG SNOD
BCUD MTHA' DAG SBYANGS TE, THUB PA SKYES MCHOG BYAMS PA NI, ,ZHAL
GSUM SPYAN GSUM GYIS RNAM BRGYAN, ,DE YI GDAN NI PADMA STE, ,SEMS
DPA'I SKYIL KRUNG GIS BZHUGS

PA; ,PHYAG BZHI YIS NI RNAM PAR MDZES, ,BLA MED CHOS STON PHYAG
RGYA YIS, ,PHYAG GNYIS DANG PO RNAM PAR BRGYAN, ,PHYAG G-YAS
GNYIS PA NYER BSKYOD PAS, ,MCHOG TU SEMS CAN SKYONG BA PO, ,G-YON
PHYAG LHA RDZAS YAL GA 'DUD, ,KLU SHING ME TOG BCAS PA'O, ,SANGS
RGYAS SPRIN NI RAB 'PHROS

SHING, ,BYANG CHUB SEMS KYI RANG BZHIN 'BAR, ,DNGOS GRUB CHEN PO
MCHOG BSGOM BYA, ,DE NAS SNGA MA BZHIN DU MCHOD DE, DZA:H'Um BAm
HO:ZHES PA'I YI GE BZHIS DRANGS NAS, DAM TSIG SEMS DPA' RANG NYID
LA DGUG PA DANG, GZHUG PA DANG, BCING BA DANG, DGES PAR BYAS LA,
DBANG BSKUR BAR GSOL BA

GDAB PAR BYA'O, ,DE'I RJES LA SKU GSUNG THUGS KYIS BYIN GYIS
BRLABS NAS, RANG BZHIN GYIS 'OD GSAL BA NYID KYIS RDZOGS PA'I RIM
PA BSGOM PAR BYA'O, ,DE 'OG PHYAG RGYA BCINGS BYAS LA, ,MNYAM PAR
GZHAG PAR GSANG SNGAGS BZLAS, ,LAG GNYIS SO SOR DAG TU BYA, ,KHU
TSUR BCINGS TE

@261B SDIGS MDZUB GNYIS, ,MTHE BO'I DBUS SU GZHUG BYA STE, ,ME
TOG RNAM PA'I MCHOD PAS SO, ,AOm MEEm MEE TRI MEE TRI YE SV'A
H'A, 'PHAGS PA BYAMS PA'I SGRUB THABS SLOB DPON THOGS MED KYIS
MDZAD PA RDZOGS SO,, ,,JO BO CHEN PO DANG, DGE BSHES STON PAS
BSGYUR BA LAS DUS PHYIS PAndI TA CHEN PO BUDDHA SHR'I

DANG; GNUBS LO TZ'A BAS DAG PAR BCOS SO, ,AOm MU NI MU NI SMA RA
SV'A H'A,