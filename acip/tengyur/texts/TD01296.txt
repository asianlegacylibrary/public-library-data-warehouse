@187A #, ,RGYA GAR SKAD DU, SHR'I HE BADZRA
MAndALA BI DHI N'A MA, BOD SKAD DU, DPAL DGYES PA RDO RJE'I DKYIL

'KHOR GYI CHO GA ZHES BYA BA, DPAL DGYES PA'I RDO RJE LA PHYAG
'TSAL LO, ,BCOM LDAN 'DAS DGYES MDZAD RDO RJE'I BSNYEN PA 'BUM
DANG KHRI SONG BAS, GNAS DBEN PAR RIGS CAN SMIN PAR BYAS TE, DER
MAndALA 'DAB BRGYAD DMAR PO RDO RJES BSKOR BA, KHYAMS DANG BCAS
PA BYAS NAS ME TOG GI TSOM

BU DGU DGOD DO, ,BUM PA GNYIS LA RDZAS DANG, RGYAN CHA DANG LDAN
PA'I DBUS DANG BYANG SHAR DU BKOD NAS, DE LA BLA RE DANG YOL BA
LA SOGS PAS BRGYAN NO, ,DKYIL 'KHOR GYI PHYOGS BZHIR MCHOD PA
LNGA TSAN BZHI DANG, GTOR MA LNGA DANG, TSOGS KYI YO BYAD KYIS
BSKOR BAR BYA'O, ,DE NAS

@187B RDO RJE SLOB DPON KHRUS BYAS, STAN BDE BA LA BSKYED RDZOGS
BSGOMS NAS, SKAD CIG GIS BUM PA STONG PA'I NGANG LAS BHR'Um LAS
GZHAL YAS KHANG GI DBUS SU, PAm LAS PADMA'I SDOD PO'I STENG DU,
PADMA DMAR PO 'DAB BRGYAD, DE'I LTE BA LA NYI MA DANG BDUD
BZHI'I RO'I STENG DU CHO GA LNGA'AM,

GSUM MAM, SKAD CIG GIS HE RU KA ZHAL BRGYAD PHYAG BCU DRUG
PA'AM, ZHAL GCIG PHYAG GNYIS PA YUM DANG BCAS PA BSKYED, PAD
'DAB BRGYAD LA AA LAS BDAG MED MA ZHAL GCIG PHYAG GNYIS PA
BRGYAD BSKYED DO, ,DE NAS RANG GI H'Um GI 'OD KYIS YE SHES PA
SPYAN DRANGS LA, MCHOD BSTOD

DANG YAB YUM GYI SNGAGS BZHI LA BSNYEN PA CI 'GRUB BYAS NAS YANG
MCHOD DE, LHA RNAMS BDUD RTZIR BZHU'O, ,LAS BUM DU BDUD RTZI
'KHYIL PA BSKYED NAS, BSNYEN PA BYAS LA DES SLOB MA LA KHRUS
BYA'O, ,DE NAS SLOB MA GRAL LA 'KHOD PA LA SKYABS 'GRO SEMS
BSKYED, GSOL BA GDAB PA,

GNANG BA SBYIN PA RTOG PA BSDU BA, YAN LAG LNGA BYA BA, SDOM PA
GZUNG BA DANG, DAM PA BSGRAG PA RNAMS GZHUNG BZHIN BYAS LA YE
SHES DBAB PAR BYA'O, ,DE NAS BLA MA LA DBANG BSKUR ZHU BA'I GSOL
BA GDAB PA NI, HE RU KA DPAL DBANG BSKUR BA, ,'GRO SKYOB PHYIR
NA GZI BRJID CAN, ,DE LTAR

YON TAN 'BYUNG GNAS RDZOGS, ,DE BZHIN BDAG LA DENG GSOL CIG
,BYANG CHUB RDO RJE SANGS RGYAS LA, ,MCHOD CHEN JI LTAR STZAL BA
LTAR, ,BDAG KYANG SKYOB PA'I DON GYI PHYIR, ,NAM MKHA'I RDO RJE
DENG BDAG STZOL, ,CES GSOL BA BTAB PA DANG, DKYIL 'KHOR DANG NAM
MKHA'I LHA

TSOGS KYI THUGS KA NAS LHA MO BDUD RTZI'I BUM CHU THOGS PA DANG,
GSANG BA'I CHU RGYUN GYIS DBANG BSKUR BAS, LUS KYI SDIG SGRIB
DAG PAR BSAMS NAS, DBANG BSKUR RDO RJE CHEN PO LA, ,KHAMS GSUM
KUN GYIS PHYAG BYAS PA'I, ,SANGS RGYAS KUN GYI GSANG GSUM LAS,
,RAB TU

BYUNG BAS SBYIN PAR BYA, ,ZHES BRJOD PAS BUM DBANG THOB PAR
BSAM, DE BZHIN MGRIN PAR GSANG DBANG, SNYING GAR SHES RAB YE
SHES, LTE BAR DBANG BZHI PA'O, ,GZHAN DON 'BA' ZHIG GI DBANG
NGO, ,DE NAS RANG GZHAN RNAMS LA RGYUN DU DBANG BZHI BSKUR BA
BSHAD PAR BYA STE,

@188A *, ,RANG GI SPYI BOR PAm LAS GYUR PA'I PADMA'I SDONG PO'I
STENG DU, PADMA DMAR PO 'DAB BRGYAD KYI LTE BAR NYI MA DANG,
RO'I STENG DU CHO GA GSUM MAM, SKAD CIG LA HE BADZRA YUM MED CIG
BSAM, PADMA 'DAB BRGYAD LA NYI MA DANG RO'I STENG DU, AA LAS
BDAG MED MA BDE BA RGYAS PA

BRGYAD BSAM MO, ,DE NAS GONG BZHIN GSOL BA BTAB LA, SPYI BO'I
LHA TSOGS RNAMS LAS 'OD ZER DPAG TU MED PA BYUNG NAS, RANG GI
LUS PHYI NANG THAMS CAD 'OD KYIS KHYAB PA LAS, LAS DANG NYON
MONGS PA'I SGRIB PA THAMS CAD SANGS DAG NAS, LUS 'OD KYI RANG
BZHIN DU BSAM,

DES BDAG NYID HE BADZRA YUM MED PA CIG TU GYUR PA NI BUM PA'I
DBANG NGO, ,DE NAS YANG GSOL BA BTAB PAS, SPYI BO'I LHA MO BDE
BA RGYAS NAS 'OD DU 'DUS TE, YAB LA 'KHYUD NAS YAB YUM GNYIS
SBYOR BA BYAS PAS, SBYOR MTSAMS NAS BYANG SEMS DKAR DMAR GNYIS
BDE PHRI LI LI BYUNG

NAS LCE THOG TU BABS PAS, BDE BA SKYES PA NI GSANG BA'I DBANG
NGO, ,LHA TSOGS LA YANG GSOL BA BTAB PAS, ,GTZO BO'I YUM LAS
BDAG MED MA CIG CHAD NAS BYUNG STE, RANG HE BADZRA LA 'KHYUD NAS
BSRUB PA'I SBYOR BA BYAS PAS, LUS LA ZAG MED KYI BDE BA CHEN PO
SKYES PA

NI, SHES RAB YE SHES KYI DBANG NGO, ,DE NAS SPYI BO'I LHA TSOGS
LA MCHOD PAS LHA GDAN DANG BCAS PA SPYI BOR THIM NAS, LHA SKU
MNGA' BAS GSAL BA'I GSAL STONG 'DZIN MED BDE BA CHEN PO LA MNYAM
PAR GZHAG GO, ,MDOR NA SNANG SRID 'KHOR 'DAS KYIS BSDUS PA'I
CHOS THAMS CAD KYI NGO

BO RNAM PAR DAG PA, SPROS PA THAMS CAD DANG BRAL BA, RANG BZHIN
GYIS 'OD GSAL BA'I PHYAG RGYA CHEN PO 'BA' ZHIG LA GZHAG PAR
BYA'O, ,DE NI DBANG BZHI PA'O, ,DE NAS YAm RAm KAm ,AA LAS BYUNG
BA'I NANG DU SNA TSOGS RDZAS RNAMS SHA LNGA BDUD RTZI LNGAR LEGS
PAR SBYANGS NAS, LHA TSOGS

RNAMS MCHOD CING, RNAL 'BYOR PA RNAMS ROL PAR BYA'O, ,GTOR MA
LNGA NI GONG BZHIN SBYANGS LA 'BYUNG PO THAMS CAD PA'I SNGAGS
KYIS BLA MA DANG, DGYES MDZAD DANG, CHOS SKYONG DANG, GZHI BDAG
DANG, GNOD BYEN RNAMS TSIM PAR BYAS NAS, RDO RJE'I GLU BLANG,
LHA TSOGS LA MCHOD

@188B BSTOD DANG BSHAGS PA BYAS NAS, BDAG GIS SBYIN SOGS BGYIS
PA'I BSOD NAMS KYIS, ,BCOM LDAN DGYES MDZAD RDO RJE MNYES BYAS
TE, ,PHA ROL PHYIN DRUG YONGS SU RDZOGS BYAS NAS, ,'GRO KUN RDO
RJE RGYAL PO THOB PAR SHOG ,CES PA BSNGO BA BYA'O, ,DE NAS SLOB
DPON DANG THAMS

CAD MGRIN GCIG TU SMON LAM GDAB PA NI, RIGS SU SKYE DANG DAM
TSIG CAN, ,MNYAM MED KYE YI RDO RJE STON, ,BLA MA LA GUS SNYING
RJER LDAN, ,SKYE ZHING SKYE BAR 'GYUR BAR SHOG ,LAG PA RDO RJE
DRIL BU 'KHROL, ,ZAB MO'I CHOS NI KLOG PA DANG, BTZUN MO'I ZHU
BA MNYAM ZA ZHING, ,SKYE ZHING

SKYE BAR 'GYUR BAR SHOG ,CES BRJOD DO, ,DE NAS DKYIL 'KHOR LA
BSKOR BA BYA ZHING BZOD GSOL BYA, BKRA SHIS BRJOD, YE SHES PA
GSHEGS, DAM TSIG PA SPYI BOR BSDU, RDO RJE SLOB DPON YON GYIS
MNYES PAR BYA'O, ,DPAL DGYES MDZAD RDO RJES DBANG BSKUR BA'I CHO
GA MDOR

BSDUS PA, YE SHES KYI MKHA' 'GRO MA NI GU MAS MDZAD PA RDZOGS
SO, ,RDO RJE YE SHES MKHA' 'GRO MA DE NYID DANG, LO TZ'A BA RLAN
DAR MA BLO GROS KYIS BSGYUR BA'O,, 