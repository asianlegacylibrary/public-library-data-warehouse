@182B *,
,BCOM LDAN 'DAS THUGS RJE CHEN PO GZI BRJID KUN NAS 'BAR BA LA
PHYAG 'TSAL LO, ,

DAL BA DON YOD DUS LAS 'DAS PA DANG, ,SDIG MANG NGAN 'GRO'I SGOR
ZHUGS DE BZHIN DU, ,YANG BAR MA NYING MTSAMS SBYAR BA'I TSE, ,DE
RTEN CHO GA RGYAL POS RNAM PAR SBYANG, ,SLOB DPON SHIN TU SNYING
BRTZE CAN, ,RIG PA RGYA MTSO PHA ROL SON, ,BRTAN ZHING MI 'PHROGS
MKHAS PA YIS, ,DBUGS

BRAL SLOB MA MDUN DU GZHAG ,CHUS BKRUS DRIS BYUGS RGYAN BTAGS TE,
,BRDEG DANG BKRU SOGS CHO GA BZHIN, ,DE NAS SNGAGS BCAS BDUG PA
YIS, ,BGEGS BSKRAD 'KHOR LO BCINGS NAS NI, ,SPYI GTZUG BLA MA YAB
DANG YUM, ,SNYOMS ZHUGS THIG LE MA LHUNG BA, ,GOMS PA'I LHA

RTEN MDUN GNAS KYI, ,SHANGS BUG NAS NI MYUR BSDUS ZHES, ,DE YI
THUGS DKYIL PADMO BSGOM, ,RDO RJE'I RGYAS BTAB ZUM PA'I NANG, ,MI
'GYUR YONGS 'GYUR LHA GZUGS BSKYED, ,SLAR BYUNG ZHING MCHOG DE
SRAS GYUR, ,DOGS SU MTHAR PHYIN GRU 'DRA YIS, ,PHUNG PO MA DAG
DAG PA DANG, ,DAG

@183A *, ,PA DRI MED BSREG RDZAS SU, ,BYIN GYIS BRLABS LA RTOG
BRAL MCHOD, ,SNGAGS CHU DRI LDAN YUNGS KAR DANG, ,RAL GRI LA SOGS
MTSON BRDAR PHYE, ,MAR DANG TIL SBYAR BLUG CING BSREG ,ME LCE
'BAR BA'I LTAS RNAMS BRTAG ,GSON TSE GOMS PAR BYAS PA YIS, ,'BRAS
BU DE RING DUS

YIN GYI, ,BU KHYOD 'KHRUG PAR MA BYED PAR, ,BRTAN PAR RNAL 'BYOR
DRAN PAR GYIS, ,KHYOD KYI LUS KYI GRONG KHYER NI, ,RTEN 'DI YIN
TE DE YI THUGS, ,BU KHYOD SEMS DANG GNYIS MED NYID, ,KHYOD KYI
RTAG GNAS 'DI YIN TE, ,YONGS DAG ZHING NI RTAG PA'I YUL, ,RJES
'DZIN BSHES GNYEN 'DI

YIN TE, ,'DI DAG GNAS SKABS 'BREL PA'O, ,GANG YANG GNAS DANG LUS
'DI DANG, ,SPYOD YUL 'DI LA NYES DMIGS DANG, ,YONGS DAG ZHING
DANG RTEN DANG NI, ,SPYOD YUL MCHOG BRJOD NGES PAR BYA, ,GZHAN
YANG 'KHOR DANG MYA NGAN 'DAS, ,SDIG DANG DGE LEGS SKYON YON
MANG, ,SNGAGS

MTSAMS NGAL BUS RNYED NAS SU, ,SKYO DANG SPRO BAS DBUGS DBYUNG
NGO, ,DE RJES GTOR MA BZANG BYIN LA, ,BZANG PO SPYOD PA'I SMON
LAM BTAB, ,DAM TSIG 'DZIN PA'I SNGAGS BZLA ZHING, ,RUS PA BSDUS
LA MCHOD RTEN BSGRUB, ,RO BSREG GI CHO GA RDZOGS SO,,