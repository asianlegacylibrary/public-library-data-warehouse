@279A #,
,RGYA GAR SKAD DU, ,SHR'I MA H'A T'A R'A STO TRA NA MA, BOD SKAD
DU, DPAL CHEN MO SGROL MA'I BSTOD PA ZHES BYA BA, DPAL CHEN MO
SGROL MA LA PHYAG 'TSAL LO, ,ZHI BA'I GRONG KHYER 'JUG LA GRONG
SGO'I MI MO BZOD

BYAS 'DRA BA DANG, ,RGYAL BA'I LAM DU 'JUG LA DBYIBS CAN MDUN NA
NGAS PA'I GZHUG LAM LTA BU DANG, ,SHIN TU BZLOG PAR DKA'I BA'I
BDUD KYI RGYU LAS THAR MDZAD YANG NA GSANG SNGAGS LHA, ,KHO BO
BLO GROS BLON PO 'DIS NI DPAL CHEN MO BSTOD BGYI BA JI LTA LAGS,
,GANG YANG RGYAL SRAS BDE BAR

GSHEGS PA'I RIGS 'DZIN SA BCU'I PHA ROL PHYIN RNAMS KYI, ,KHYOD
KYI YON TAN RIN CHEN TSOGS NI GSAL MDZAD LHA RNAMS KYIS KYANG GLU
LEN TE, ,DE LTA NA YANG GUS PA 'BA' ZHIG GIS BSTOD LHA MO BDAG LA
BZOD MDZOD KYE, ,MI SHES BYIS PA YIS NI RANG GI MA LA THAL GYIS
'THOR BA MIN NAM CI, ,MTHA'

DAG MI DBANG 'DUS PA'I GTZUG GI NOR BU RNAMS KYI BTUD BYAS 'DAM
SKYES ZHABS, ,GDUGS DKAR THIG LE GYEN DU 'BAR ZHING SA BDAG KHYED
KYI 'DOD PA YIS NI 'GYUR, ,RNAM RGYAS RDZING BUR SKYES PA'I 'OD
'PHROG SPYAN GYIS GANG LA GZIGS GYUR DE LA NI, ,BCOM LDAN GLANG
CHEN SENG GE'I GDAN RTA SHING RTA RKANG

THANG MCHOG RNAMS RJES SU 'GRO, ,RANG GI PHYAG GI STOBS KYIS NYER
SKYES RNAM GRANGS PHA ROL GNON PAS DGRA RNAMS THUL, ,'BAR BA CHEN
PO DKYIL 'KHOR MCHOG GI PHUN SUM TSOGS GYUR MI BDAG RNAMS LA NI,
,STER BAR BSNGAGS SHING NGES 'BYED SNGAGS KYI YUL LA MI DBANG
BLON PO'I BLOR GYUR LA, ,

RI SKYIBS ZAB MOR SA PHUG ZAB MO'I GZHI LA RNAL 'BYOR RNAMS KYIS
'DZIN PAR 'GYUR, ,RAB TU MYOS PA PADMA'I TSAL LA MA LA YAR RLUNG
DAL BUS G-YO ZHING BSKYOD, ,'DAB MA RNAMS LA PHUL BYUNG BUNG BA'I
TSOGS KYIS NYE BAR GLU LEN ME TOG GI, ,'BYUNG GNAS YA MTSAN MDZES
MA KHYOD YIN LHA MO KHYOD KYI

@279B BSNGAGS PA RNAMS KYIS NI, ,RGYAL SRID 'BRAS BU 'GRUB MDZAD
'GRAM RGYAS RTZI LOGS MYOS CHU'I MTSAN LA 'GRO ,KHYED ZHABS BKA'
DRIN GYIS NI RANG DBANG KHANG PA'I SKYED MOS TSAL LA YUN RING DU,
RTZED MOS SPRO LA SPYAN MIG DRAG TU G-YO ZHIG DGA' MCHOG RNAMS
KYIS NI, ,ZHAL GYI PADMA'I DBUGS RLUNG

GIS BSKYOD BUD MED RNAMS DANG NYE BAR LONGS SPYAD NAS, ,DE NI AA
MRA SAR PAS BRAN LAS DRI ZHIM SBRANG RTZI RNAMS LA 'THUNG BAR
'GYUR, ,RAB DGA'I NAGS LA ME TOG KHUR 'PHYANG MYOS PA'I SKAD
SNYAN KHU BYUG GIS KHYAB CING, ,SBRANG RTZIS MYOS PA'I BUNG BA
TSOGS PA'I DAR DIR LDAN LA SO GA'I DPAL YIN

TE; ,'O MA'I RGYA MTSO RLABS PHRENG G-YO BAR BZHAD GAD KU MU DA
YI 'BYUNG GNAS DANG, ,SHEL GYIS GZHI BLA GA BA MED PAR PHUL BYUNG
ZLA BA'I CHE SHAD KHYED NYID LAGS, ,BZO BOS BYAS PA'I RTZED MO'I
RI RTZER BKOD PA ZLA BA NOR BU'I CHU RGYUN NI, BSRUBS PA 'KHRUL
'KHOR CHU SRIN KHA NAS 'THON CING RNYOG

BRAL LHUNG LHUNG SGROGS PA'I CHU, ,DPYID DUS CHANG GIS MYOS ZHING
TSIM PA'I KHU BYUG SKAD SNYAN SGROGS PA'I NAM MKHA' LA, ,SA
SKYONG GIS SPRUL KHANG PA DPE MED PA LA RAB TU GNAS MDZAD KHYED
NYID LAGS, ,GLANG CHEN MCHE BA GNYEN LA BZO BOS SKAR KHUR DRA MIG
LAS 'THON BYA 'DAB LA, ,GNAS

SHING RNAM PAR SGEG BCAS MYOS PA'I PHUR RO NA SGRA SNYAN MGRIN PA
NAS GRAG STE, ,NOR BU'I RKANG GDUB MCHOG TU 'JAM ZHIG SIL KHROL
BSKYOD PA BTZUN MO'I DKYIL 'KHOR DU, ,SA SKYONG DAG GI KHYIM LA
TI SE'I GANGS MTSUNGS PHUN SUM TSOGS PA KHYED NYID LAS, ,NU MAR
NYER BZHAG LAG PA

GCIG GIS SMAD GOS GSHER BA G-YO BA'I MTHA' BZUNG STE, ,RKYAL
ZHING RTZE MO'I BDE BA YUN RING MYOS NAS KHANG PA'I RDZING BU NAS
'THON CING, ,SKYE BO 'DRIS PAS SKRA RTZE ZLUM SHING CUNG ZAD ZUR
MIG LTA BA TSA BA'I DUS, ,RI MO BRIS 'DRA'I YAN LAG MCHOG MA
RNAMS DANG NYAMS DGA' KHYED KYI MTHU YIS SU, ,

ZLA BA'I CHOS LAS BRDUNGS SHING 'KHRUL 'KHOR KHANG KHYIM RTZE
MO'I RI LAS BAB, ,RAB TU MYOS PA'I NAGS KYI NYE LOGS PADMA'I LJON
SHING KHANG PAR SA BDAG RNAMS, ,RGYUN CHAD MED PAR RLUNG YAB DAL
BUS G-YABS PA YIS NI DBU SKRA G-YO ZHING BSKYOD, ,NYI MA TSA BA'I
DUS LA KHYED KYI BKA' DRIN LAS NI

@280A *, ,NYIN ZHAG 'DA' BAR 'GYUR, ,CHU 'BAB SPRIN TSOGS 'BRUG
SGRA SGROGS SHIG RMA BYA'I DKYIL 'KHOR KUN NAS SKAD SNYAN 'DON,
,'DAM SKYES ME THON LA NI 'JAM RLUNG RAB TU G-YO SHING GLU
DBYANGS CHU GTER DUS, ,SNYAN DNGAGS MKHAS PA'I DRI ZAS BSKOR
ZHING 'JAM POS BSNUN PA'I

GTING RING RNGA SKAD KYIS, KHANG PA'I NAD RNAMS YONGS SU GANG BA
KHYED 'DOD PAS NI RGYUN DU THOS PAR 'GYUR, ,SBRANG RTZI'I CHANG
GIS MYOS SHING RIG 'DZIN GRUB PA'I CHUNG MA'I CHU SKYES ZHAL LA
BTUD BYAS LAS, ,LHUNG BA'I MANDHA RA YI RDUL GYI KUN NAS MDOG SER
MA PAR MTSO LAS RGYAL, ,LHA YI GRONG

KHYER GZHAL MED KHANG GI LHA MO'I SKYE BO DAM 'KHYUD SPRO BA LA,
,KHYED KYI MCHOG LA SGRUB PA PO RNAMS BDE NYID NYIN RER RJES SU
MYONG BAR 'GYUR, ,SNA TSOGS 'GUGS SNGAGS PHYAG RGYA'I TSOGS SGRUL
RDO RJE'I GUR GYIS ME STAG 'BAR BA LA, ,BGEGS YI GTZO BO RNAMS NI
SKRAG CING 'JIGS

PAS RGYA MTSO DAG TU 'BROS 'GYUR TE, ,MYUR BAR BSKYOD PA GTUM
PO'I H'Um YIG SGRA YIS BSNUN PAS SGRA LDAN LCAGS SROG GTOR, ,LHA
MO KHYED KYI GSANG SNGAGS ZLOS PA'I KHANG PAR RANG NYID 'DU ZHING
'ONG BAR 'GYUR, ,GAR GNAS KHANG SA'I SKYOR LA GLU DBYANGS 'DU SAR
RAB BRDUNGS GTING RING RNGA

SKAD KYIS, ,'DRIS SHING YID 'ONG GLING BU'I RJES 'GRO'I SGRA
DBYANGS NYE BAR LONGS SPYOD MDZAD NAS NI, ,DE RJES GYA TSOM BUNG
BA ME TOG SNYIM PAR GAR GYI CHO GA YID 'PHROG LA, ,RAB TU MYOS MA
RNAMS KYIS KHYED NYID GAR GYI DPON POR NGES PAR GAR GYI LHA,
,RGYUD CHAD MED PAR LAG PA'I RTZOL BA'I

BYA BAS BSNUN PA'I YID 'ONG RDZA RNGA'I BZHIN, ,G-YER KA'I SGRA
YIS MYUR BAR RNAM ROL 'DEGS SHING RMA BYA'I MJUG SGRO RNA BAR
BTZUGS, ,RNAM PA SNA TSOGS MKHAS SHING YID 'ONG SNOD LDAN SKYE
BOS YONGS GANG KHANG KHYIM LA, ,KHYED LA BRTEN PAS BDE LDAN GLU
DBYANGS BDE BA NYID RER BDE LA LONGS SPYOD

'GYUR; ,RGYAL MTSAN DANG NI GDUGS DKAR SENG GE'I GDAN DANG GSER
GYI BUM PA RNGA YAB DANG, ,ZLA ZER DKAR BA'I BSIL KHANG MGYOGS
'GRO'I PHRENG BA DRI ZHIM CHANG LDAN GLANG CHEN RNAMS, ,KHYED KYI
GZUGS BRNYAN RTAG TU DRAN BYED BUD MED DE YI RNA LUNG RIN CHEN
'OD, ,LHA MO CUNG ZAD BZHAD PA'I

@280B RNAM PAS RNAM PAR RGYAL BA DE MA THAG TU 'GYUR, ,SKAD SNYAN
NGANG PA'I DBYANGS NI MCHOG TU 'GYING 'GRO NOR BU'I RKANG GDUB
SGRA YIS PHAM, ,'GRAM LOGS DKYIL 'KHOR 'JAM RLUNG GIS BDAR G-YO
ZHING 'KHYIL PA'I SGRA YIS MDUD PA 'BYED, ,RKED SMAD MDOMS KYI
CHA NI 'OD 'PHRO'I DO

SHAL NU MA'I KHUR BU'I LJID KYIS DUD, ,LHA MOS GNAG LA GZIGS PA
DE LA RNGA YAB DKAR 'DZIN BUD MED 'DU BAR 'GYUR, ,RGYUN MI 'CHAD
PAR LHA MO KHYOD KYI YON TAN RJES DRAN MI SKYO GANG YIN DE, ,NOR
BU'I RANG BZHIN ZHAL BA'I GZHI MAR ZLA ZER LO 'DAB RNAMS LA
'GYING BA YIS, ,NU MAR LAG GCIG

NYER GZHAG BUD MED SKYE BO DAG GIS BZUNG BA'I GA BUR CHU, ,KHA
'BUS AUTPAL SNGON MO DRI LDAN SBRANG RTZI 'THUNGS 'GYUR MI 'JIGS
SBYIN PA KYE, ,MO BTZUN RNAMS KYI 'GRAM PA'I LOGS PA RNA RGYAN
MCHOG TU 'GYING ZHING RGOD, ,SPYAN MIG LA YANG KHRO BA SOMS
BSKYED PA'I MCHI MA'I CHU YIS DBA'

RLABS G-YO, ,MKHREGS SHING 'BUR BA NU MA SO MA'I TSOGS LA GUR GUM
'DAM GYIS KHA DOG SER, ,RAB RIB SNGON PO DBU SKRA ME TOG KHA 'BUS
TSOGS PA 'ANG MCHOG TU DGA' BAR 'GYUR, SPRUL BYAS PADMA R'A GA'I
STEGS LA 'GRE LDOG 'GYUR BA LHA MO'I SKYE BO LAS, ,SPRUL TE GCAL
BKRAM

MU TIG DO SHAL GYIS KHYAB RIN CHEN LJON SHING KHANG PA'I NANG,
,DES LHUNG ME TOG RDUL GYIS KUN NAS YONGS BSGOS DGA' BA'I SA YI
DKYIL 'KHOR LA, ,BCOM LDAN 'DAS MA KHYED KYI ZHABS ZUNG MCHOD
BYED GANG DE YUN RING GNAS PAR 'GYUR, ,SKAD CIG RE RER RNGA RING
RDZA RNGA MTHA' DAG BRDUNGS PA'I

SGRA YIS RKANG PA 'GYING, ,GLANG PO MDZANGS PA'I SPYI LA LAG PA'I
RNA LCAG RAB 'GOD PHYED BTZUGS MIG ,AA MRA SAR BRAN DRI ZHIM 'BAB
CING 'GRAM PA'I DKYIL 'KHOR DRI LDAN GLANG CHEN RNAMS, ,BCOM LDAN
'DAS MA MI GANG YUD TZAM DRAN BYED DE LA 'DU BAR 'GYUR, ,SPYI BO
PHUG PAS STENG DU 'BUR

TE RNA BA'I RNGA YAB DANG NI LCAGS KYU G-YO, ,RKANG PA SRUNG BYED
RNAMS KYI RNAM MANG CA CO'I BDE BAS CHU THIGS ZER MA 'THOR, ,RAB
TU RGOL BA'I GLANG CHEN CHANG GIS KHONG 'KHRUGS KHYED MTSAN
GRANGS PA LAS, ,GLANG PO MI RNAMS G-YUL 'GYED PA NA DGRA BO'I
SGRIB PA RNAMS KYIS SGRIB PAR 'GYUR, ,GSER

@281A *, ,GYI RANG BZHIN RI YI SKYIBS DANG LHA YI SKYED MOS TSAL
GYI KHANG PA DANG, ,MJUG SGRO RNAM PAR RGYAS PA'I RMA BYA RTZED
MOR GNAS PA SA BDAG KHANG PA DANG, ,NAM MKHA' CHU BO'I RLABS KYIS
BYAS PA DRI MED RIN CHEN LJON SHING KHANG PA DANG, ,BUD MED SKYE
BO'I ZHAL GYI PADMA'I 'BYUNG GNAS LA YANG GNAS

MDZAD KHYED NYID DO, ,PADMA'I SKYO MA SBRANG RTZI'I KHU BA'I
CHANG GI BTUNG BAS SRED CING BSKOR, ,SBRANG BU'I TSOGS PAS DAR
DIR MANG LDAN ME TOG TSOGS PA'I DRI ZHIM LDAN, ,NGANG PA'I RGYAL
PO RAB DGA'I TSOGS SKYIS ZOS TE PADMA'I GZHON NUS MCHE BA GTZIGS,
,PADMA'I LHA MO'I ZE 'BRU'I RDUL GYI

MDOG SER RLABS LDAN YUN RING GNAS PAR 'GYUR, ,BCOM LDAN 'DAS MA
RGYAL BA DKON MCHOG COD PAN SPYI BOR LDAN PADMA'I RIGS, ,KHYOD
NYID KUN DON MDZAD PAR LHA RNAMS KYIS KYANG BSTOD DE MANG PO SMRA
MOD KYI, ,DE SLAD LHA MO KHYOD KYIS BSTOD PA 'DI YIS MCHOG TU DGE
BA BDAG GIS

KYANG; ,GANG THOB DE YIS 'GRO BA KHYAD GSOD DBUL BA'I 'JIGS PA
ZHI BAR SHOG ,PAndI TA CHEN PO TZANTRA GO MIS MDZAD PA'I DPAL
CHEN MO SGROL MA'I BSTOD PA RDZOGS SO,, ,,PAndI TA CHEN PO RGYAL
BA'I SNYAN GYI ZHAL SNGA NAS, LO TZ'A BA SH'AKYA'I DGE SLONG NYI
MA RGYAL MTSAN GYIS LO TZ'A BA BLO GROS RGYAL

POS BSGYUR BA LAS CUNG ZAD DAG PAR BYAS SO,, 