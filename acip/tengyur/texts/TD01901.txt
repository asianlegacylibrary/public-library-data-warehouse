@287A # ,,RGYA
GAR SKAD DU, shA dA AAm GA YO GA N'A MA, BOD SKAD DU, SBYOR BA
YAN LAG DRUG PA ZHES BYA BA, 'JAM PA'I

RDO RJE LA PHYAG 'TSAL LO, ,KUN DU BZANG PO ZHES BYA BA NI BSKYED
RDZOGS RNAM PA GNYIS TE, DE LA THIG LE DANG PHRA MO'I SBYOR BA NI
RDZOGS PA'I RIM PA STE GONG MA NI BSKYED PA'I RIM PA'O, ,BSKYED
PA DANG RDZOGS PA'I RIM PA 'DI GNYIS RIG PAS GRUB PA'I YAN LAG
DRUG PA'I GO

@287B RIMS KHO NAS BSGOM STE, GZHAN DU NA YANG DAG PA'I GRUB PA
MI 'THOB BO ZHES GSUNGS PA YANG RGYUD PHYI MA LAS, BSNYEN PA YAN
LAG DRUG GIS NI, ,GRUB PA MCHOG NI BYAS NAS SU, ,BSGRUB PAR BYA
YIS GZHAN DU NI, ,DNGOS GRUB MCHOG TU 'BYUNG MI 'GYUR, ,SO SOR
SDUD DANG

BSAM GTAN DANG, ,SROG RTZOL DE BZHIN 'DZIN PA DANG, ,RJES SU DRAN
DANG TING NGE 'DZIN, ,SBYOR BA YAN LAG DRUG TU 'DOD, ,CES SO, ,DE
LA MIG LA SOGS PA'I 'GREL PA CAN RNAM PAR SHES PA LNGA'O, ,DE
RNAMS GZUGS LA SOGS PA'I YUL RNAMS LA SO SOR SDUD PA NI

BKUG NAS YANG DAG PAR DUL BAR BYED PA GANG YIN PA DE SO SOR SDUD
PA'O, ,YANG NA LHA NYID KYI TSUL DU YUL GZUNG BA NI SO SOR SDUD
PA'O, ,BSAM GTAN NI SO SOR SDUD PA'I GO RIMS KYIS YID KYI RNAM
PAR SHES PA LAG NYID DU BSGOM PA'O, ,DE YANG RNAM PAR RTOG PA
DANG, RNAM

PAR DPYOD PA DANG, DGA' BA DANG, BDE BA DANG, SEMS RTZE GCIG PA'I
DBYE BAS RNAM PA LNGA'O, ,DE LA SNOD DANG BCUD KYI DKYIL 'KHOR
DANG BCAS PA BCOM LDAN 'DAS 'JAM PA'I RDO RJER BRTAGS PA NYID NI
RNAM PAR RTOG PA'O, ,DE KHO NA LA BRTEN PA NYID KYIS NGES PA NI
RNAM

PAR DPYOD PA'O, ,RNAM PAR DPYOD PAS DE RANG DE'I LHA NYID DU
DMIGS SHING YID BDE BA NI DGA' BA'O, ,DGA' BA BSGOMS PAS LHA LA
SEMS ZIN PA NI BDE BA'O, ,BDE BA DANG LDAN PA'I SEMS TING NGE
'DZIN DU 'GYUR BA'I PHYIR LOG PA'I KUN RDZOB RNAM PA SNA TSOGS LA

DMIGS PA'I MI SHES PA 'BYUNG BA ZAD PAS 'DOD PA'I LHA KHO NA LA
DMIGS PA'I SEMS NI RTZE GCIG PA NYID DO ZHES BYA BA BSAM GTAN YAN
LAG LNGA PO DE NI BSKYED PA'I RIM PA'O, ,SROG RTZOL LA SOGS PAS
RDZOGS RIM BSGOM PA'I RIM PA 'DI YIN TE, ME LONG LTA BU MNYAM

PA NYID, SO SOR RTOG PA, BYA BA GRUB PA, SHIN TU RNAM PAR DAG
PA'I CHOS KYI DBYINGS KYI YE SHES ZHES BYA BA LNGA'I RGYU YIN
PAS, YE SHES LNGA'I RANG BZHIN ME RLUNG SA CHU NAM MKHA'I RANG
BZHIN YIN PAS 'BYUNG BA LNGA'I BDAG NYID SROG RTZOL THUR DU RGYU
BA'I BYA BA BYAS TE,

@288A *, ,YUNGS 'BRU'I TSAD TZAM BYANG CHUB SEMS KYI THIG LE GONG
BU'I TSUL GYIS RDO RJE'I SNA RTZER PHAB NAS GONG DU GSUNGS PA'I
SO SOR SDUD PA DANG, BSAM GTAN YAN LAG LNGA'I RIM PA BSGOM PAR
BYA STE, THIG LE'I SBYOR BA 'DI NI SROG

RLUNG PHYI ROL DU RGYU BA ZLOG PAR BYED PAS RGYUD PHYI MA LAS
SROG RTZOL ZHES BRJOD DO, ,'DI YANG NYE BAR MTSON PA STE, SNYING
GA'I THIG LE LA SOGS PA'I SBYOR BA YANG YIN PAR SHES PAR BYA'O,
,BYE BRAG TU BSAM GTAN 'DI LTA BU'I STOBS KYIS ROM DANG BRKYANG
MAR RLUNG RGYU

BA LA SOGS TE, DBU MAR SROG RLUNG RGYU BA NI SROG RTZOL YIN NO,
,DE NAS SNYING GAR MAm YIG KYANG PA BSAMS TE, DE'I THIG LE LA
SROG RAB TU 'JUG PAR BSGOMS PAS GZUNG 'DZIN SROG RTZOL DANG BCAS
PA NYAMS PA'I PHYIR STONG NYID DANG RO GCIG PAS SANGS RGYAS

THAMS CAD KYI RANG BZHIN ZHI BA SEMS RIN PO CHE SNANG BA TZAM NAM
MKHA' DANG MTSUNGS PA'I 'OD GSAL NYID DU GYUR PA LA GANG SROG
RLUNG BRTAN PAR GYUR PA DE NI 'DZIN PA'O, ,'DI YANG NYE BAR MTSON
PA TZAM STE, RDO RJE'I SNA'I RTZE MOR BSGOMS PA'I PHRA MO'I SBYOR

BA'AM, GTUM MO LA SOGS PA'I SBYOR BA LA GSUNGS MA THAG PA'I RIM
PAS GANG SROG RLUNG BRTAN PAR GYUR PA DE YANG 'DZIN PA'O, ,'DZIN
PA'I RJES LA SMIG RGYU, DU BA SRIN BU ME KHYER MAR ME, SPRIN MED
PA'I NAM MKHA' LTA BU'I RTAGS LNGA MTHONG BAR 'GYUR

RO; ,DE NAS SROG RTZOL DANG BCAS PA'I SEMS 'OD GSAL BA'I RANG
BZHIN GYIS GANG TSE SEMS BRTAN PAR GYUR PA DE'I TSE, SMON LAM GYI
MTHUS BSGOMS PA'I LHA DRAN TE, DE LA YANG BSGOMS PA'I LHA PHRA
BA'I SBYOR BA LAS SGOM PA POS 'OD ZER SPRO BAR BYED PA NI

RJES SU DRAN PA'O, ,'OD DE DANG BCAS PA'I BA SPU'I BU GA RE RE
RNAMS KYIS PHUNG PO KHAMS DANG, SKYE MCHED LA SOGS PA LHA'I RANG
BZHIN SPROS PA NI RJES SU DRAN PA ZHES BYA BA DGONGS PA CAN YIN
NO, ,DPAL GSANG BA 'DUS PA LAS, BRTAN PA RIN CHEN SPRO BAR BYA, ,

@288B MI BRTAN PAS NI SPRO MI BYA, ,RAB MCHOG SPRIN RNAMS KYIS
SPRO BYA, ,SANGS RGYAS YE SHES MNYAM 'OD KYIS, ,ZHES SO, ,DE NAS
PHUNG PO KHAMS DANG SKYE MCHED KYI RANG BZHIN SPROS PA'I CHOS
THAMS CAD KYI NGO BO LHA RNAMS 'OD DU BYAS NAS 'OD ZER RNAMS
KYANG GSUNGS PA'I SBYOR

BA LAS PHRA BA'I RNAL 'BYOR STONG PA DANG, SNYING RJE MI BYED
PA'I RANG BZHIN LA DRIL BA'I TSUL DU BSDUS NAS, SKAD CIG GIS RANG
RIG PA'I YE SHES 'BYUNG BA NI TING NGE 'DZIN TO, ,RGYUD GZHAN NAS
BSTAN PA DANG BRGYUD PA'I RIM PA LAS BYUNG BA'I BSHAD PA 'DI KHO
NA'O, ,

YE SHES ZHABS LUGS KYI SBYOR BA YAN LAG DRUG PA ZHES BYA BA
RDZOGS SO,, 