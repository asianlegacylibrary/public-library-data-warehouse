@1B
#, ,RGYA GAR SKAD DU, BI SHIshtA STA BA:, BOD SKAD DU, KHYAD PAR DU 'PHAGS PA'I BSTOD PA, DE BZHIN GSHEGS PA THAMS CAD LA PHYAG 'TSAL LO, ,BDAG NI STON PA GZHAN [DD] 
SPANGS NAS, ,BCOM LDAN KHYOD LA SKYABS MCHIS PA, ,DE CI'I SLAD DU ZHE NA KHYOD, ,SKYON MI MNGA' LA YON TAN LDAN, ,GANG PHYIR 'JIG RTEN SKYON LA DGA', ,YON TAN 'DZIN PAR ZHEN PAS NA, ,SKYON 
YANG YON TAN LTAR MTHONG NAS, ,GZHAN LA SKYABS SU MCHIS PAR GYUR, ,KHYAB 'JUG DBANG PHYUG LA SOGS PA, ,DE LA SKYE BO DGA' DAD PAS, ,DE YI YON TAN GANG BSGRAGS PA, ,KHYOD KYI BSTAN LA DE 
DAG SKYON, ,LHA CHEN KHROS PA'I MDA' GCIG GIS, ,GRONG KHYER SUM BRTZEGS BSREGS ZHES GDA', ,KHYOD KYI YE SHES MDA' CHEN GYIS, ,KHRO BA'I SEMS NYID NGES PAR BSREGS, ,LHA CHEN GYIS NI 
'DOD PA DAG ,BSREGS NYES PAS NA PHYIR YANG DRANGS, ,KHYOD KYI YE SHES ZHUGS KYIS NI, ,'DOD PA RTZAD BCAD BSREGS NAS BTON, ,LHA CHEN THIG LE'I MCHOG MA LA, ,CHAGS PA SKYES PAS GDONG 

@2A
*, ,BZHI BYUNG, ,BDUD KYI BU MO SGEG MO YIS, ,KHYOD KYI BA SPU'I RTZE MA G-YOS, ,LHA CHEN PHYED NI CHUNG MA BAS, ,DUR BA YIS KYANG THUB MA LAGS, ,KHYOD NI BDE BAR BGYID PA YI, ,'DOD PA NYID KYIS RMONGS MA 
GYUR; ,'KHOR LO MDUNG THUNG CAN DAG GIS, ,BDUD STOBS DE LAS RGYAL MI NUS, ,KHYOD NI 'KHOR LO MDUNG MED PAR, ,BYAMS PA'I MTSON GANG LAGS PAS RGYAL, ,RGAN POS KHYAB 'JUG MDA' YIS BSNUN, ,LHA CHEN 
MGRIN PA SNGO GYUR PAS, ,LHA 'DI GNYIS LA GNOD BGYID MCHIS, ,MGON KHYOD GNOD BGYID BRAL BA LAGS, ,KHYAB 'JUG MI THUNG GZUGS BSGYUR NAS, ,G-YO THABS KYIS NI STOBS LDAN BSLUS, ,KHYOD NI G-YO YANG MKHYEN GYUR 
LA, ,GZHAN DAG LA YANG SLU MI MDZAD, ,MGON KHYOD RDZU 'PHRUL TZAM BLANG GI, ,RMAD BYUNG GANG GIS MTHONG BA DES, ,KHYAB 'JUG 'JIG RTEN GSUM BRGAL BA, ,'PHYE BO MCHI BA BZHIN DU MTHONG, ,GZHON NU TSANGS PAR SPYOD PA NA, , 
DRUG LDAN MA DANG LHAN CIG SPYOD, ,KHYOD KYIS 'KHRIG PA'I SBYOR BA BDUN, ,THAL BA BZHIN DU BGYIS PAR GYUR, ,TSANGS SOGS 'JIG RTEN 'BYIN PA PO, ,BDAG GCIG YIN PAR SMRA ZHES GRAG ,DE NYID GZIGS KHYOD 'JIG RTEN DANG, , 

@2B
DE YANG LAS LAS SKYES ZHES BSTAN, ,BRGYA BYIN GYIS NI BSHOL MED MA, ,MTHONG NAS 'DOD PAS RMONGS ZHES GRAG ,DPA' KHYOD 'DOD PA NYID KYIS NI, ,MA RMONGS SLAD DU BTZUN MO BTANG, ,SGRA GCAN LAG PAS ZLA BA YANG, ,DBANG MED PAR NI MID PA LAGS, ,MNGA' BRNYES KHYOD LA SEMS CAN 
GANG; ,DBANG MED BGYID PA DE MA MCHIS, ,MI DBANG DGA' BYED GOS SRED SOGS, ,NAGS TSAL NAS NI PHYIR YANG MCHIS, ,BDE BAR GSHEGS KHYOD DBEN PA YI, ,BDUD RTZIS NGOMS LAS PHYIR MI BYON, ,MCHOD SBYIN LA NI PHYUGS 'GUMS PAR, ,DRANG SRONG RNAMS NI SMRA ZHES GRAG ,SDIG MED 
KHYOD KYIS GROG MA LA'ANG, ,GNOD BA BGYID PAR RJES MA GNANG, ,GZHAN DAG RANG DON MCHOD SBYIN LA, ,GZHAN GYI SROG GI SBYIN SREG BYED, ,GZHAN GYI DON DU KHYOD GCIG PU, ,RANG GI SROG GIS SBYIN SREG MDZAD, ,DRANG SRONG DMOD ME MI BZAD PAS, ,SKYE BO MANG PO BSREGS PAR 'GYUR, , 
KHYOD KYIS YE SHES ME YIS NI, ,SKYE BO RNAMS KYI SKYE RGYU BSREGS, ,RGYAS PA DRAN PA'I MTHU CHUNG BAS, ,MANG PO BGYIS PA'I TSIG DAG NI, ,LTAG 'OG 'GAL BAR GYUR CES THOS, ,THUB PA KHYOD KYI KUN KYANG MIN, ,DRANG SRONG DMOD PA GRUB PA LAS, ,DKA' THUB GRUB PAR RJES SU DPAG , 
MGON KHYOD THUGS RJE GRUB PA LAS, ,DKA' THUB GRUB PAR RJES SU DPAG ,LHA CHEN 'DOD PA CAN GYI MTSAN, ,DRANG SRONG RNAMS KYI DMOD PAS LHUNG, ,KHYOD KYIS PHUNG KHROL MTHA' DAG GI, ,RTZA BA 'DOD PA NYID LHUNG BGYIS, ,GLING LAS SKYES SOGS PHAL CHER NI, ,GZHAN GYIS GANG SMRAS SMRA BAR BGYID, , 
KHYOD KYIS THUN MONG MA YIN CHOS, ,RANG GIS THUGS SU CHUD NAS BSTAN, ,MU STEGS CAN GYI RIG BYED TSIG ,DBEN PA KHO NAR SMRA BAR BGYID, ,KHYOD KYIS BSGRAGS NAS SENG GE YI, ,SGRA YIS CHOS DAG STON PAR MDZAD, ,GRANGS CAN BHA RA DVA DZA NI, ,DE NYID MTHONG YANG DPYID LDAN LA, ,YONGS SU 
CHAGS KYI GTZO KHYOD KYI, ,SLOB MA'ANG BUD MED NYID MA CHAGS, ,'UG PA PAS NI DMAN PA LAS, ,KHYAD PAR CAN LA SBYIN ZHES BSTAN, ,MGON PO KHYOD NI THUGS RJE YIS, ,KHYI LA'ANG SBYIN PAR BYA ZHES GSUNGS, ,LUS KYI DKA' THUB BGYIS PA YIS, ,MDUD PA 'JIG PAR GCER BUS 'TSAL, , 

@3A
*, ,KHYOD NI THUGS KYI DKA' THUB KYIS, ,MDUD PA 'JIG PAR BZHED PA LAGS, ,RTOG GE PA DAG DNGOS PO RNAMS, ,LTOS PA MED PAR GRUB PAR 'TSAL, ,TSIG DBANG KHYOD KYIS CUNG ZAD KYANG, ,MI LTOS MED CES LEGS PAR GSUNGS, ,NE TZOS NYI MA BRTOL NAS NI, ,THAR PA 
MCHIS PAR BSHAD CES GRAG ,KHYOD NI MYA NGAN 'DAS BRNYES LA, ,GANG DU YANG NI GSHEGS MA MCHIS, ,THAR PA RGYUD GZHAN SKYED PA DANG, ,NE TZOS LAM GZHAN SONG BAR GYUR, ,KHYOD NYID LAM GANG NAS GSHEGS PA, ,DE NYID NAS NI SLOB MA'ANG MCHI, ,KHYAB 'JUG DAG GIS BUD MED NI, , 
STONG PHRAG DRUG CU YONGS BZUNG GYUR, ,STON PA 'JIG RTEN 'DAS KHYOD LA, ,BDAG GI MED CING YONGS 'DZIN MED, ,KA SHI MDZES DGA' MO LA NI, ,RGYAS PA YONGS CHAGS RNAM PAR 'GYUR, ,KHYOD KHAB BZHUGS NA'ANG PHUNG KHROL BA'I, ,GDON GYIS DBANG PO RMONGS MA GYUR, ,RGYAS PA 'DOD GDUNGS 
G-YEN SPYO BAS, ,BUD MED KYI NI RDOG PAS BSNUN, ,KHYOD NI KHYIM PAR BZHUGS NA YANG, ,PHYIR ZHING 'KHRUG PAR 'GYUR BA MED, ,DGA' BYED CHUNG MA'I DON GYI PHYIR, ,RGYA MTSO'I PHA ROL SON CES GRAG ,KHYOD KYIS BUD MED STONG PHRAG NI, ,BRGYAD CU SPANGS NAS NAGS SU GSHEGS, ,RNA CAN 
'THAB DKA' LA SOGS LA, ,KHYAB 'JUG GIS NI GNOD PA BRTZAMS, ,SEMS CAN RNAMS LA PHAN BZHED PA, ,KHYOD KYIS SROG KYANG BTANG BA MDZAD, ,KHYAB 'JUG GIS NI SGYU BYAS NAS, ,GOM GSUM GYIS PHROGS GANG YIN PA'I, ,SA DE NGES PAR THAR BZHED PA, ,KHYO KYIS RTZA BZHIN 
BTANG BAR GYUR, ,DGA' BYED SROG GCOD BYED PA'I MDAS, ,'JIG RTEN RGYAL RIGS MED BYAS NAS, ,GRAGS PA THOB PA GANG YIN DE, ,KHYOD KYI BSTAN LA GRAGS PA MIN, ,SGRA NGAN DANG NI SKYA BSENG DAG ,GANG GI PHYIR NI G-YUL BKYE BA'I, ,DPAL DE KHYOD KYIS 'KHRI SHING NI, ,GDUG PA 
BZHIN DU SPANGS NAS GSHEGS, ,KHYOD KYI BSTAN PA RNYED PA NA, ,THANG SHING NAGS NA LHA CHEN PO, ,RNAL 'BYOR DBANG PHYUG SPYOD PA PO, ,DE NI MI SHES SPYOD PAR BAS, ,DBANG PO GSHOL MED BYI BO ZHES, ,BRAM ZE DA DUNG BAR DU SGROGS, ,KHYOD KYIS 'BRAS BU MCHOG BRNYES PA'I, ,GRAGS 

@3B
PA BRGYA BYIN SGROGS PAR GYUR, ,KHYAB 'JUG DAG NI NAG BKRA BOS, ,BRED 'THOMS GYUR NAS KUN GTONG GI, ,KHRI YI 'OG TU ZHUGS PAR GYUR, ,GTZO KHYOD KUN DU BSNYENGS MI MNGA', ,SKYE DGU'I BDAG PO RANG NYID KYI, ,BU MO DANG NI 'KHRIG CES THOS, ,THUB PA KHYOD KYI SLOB MA YANG, , 
TSANGS PAR SPYOD PA SKYON MA MCHIS, ,BRAM ZE RNAMS NI DGE SDIG DAG ,SBYIN PA LEN CING 'PHO BAR SMRA, ,KHYOD KYIS BYAS PA CHUD MI ZA, ,MA BYAS PA DANG PHRAD MED GSUNGS, ,SER SKYAS BDAG GI MTSAN NYID NI, ,SHES DANG LDAN PA RAB TU BRTAGS, ,KHYOD KYIS DE LTAR YIN NA BDAG ,MI RTAG 
NYID DANG LDAN ZHES BSTAN, ,GZEGS ZAN GYIS NI SHES LAS BDAG ,GZHAN DANG KHYAD PAR YONGS SU BRJOD, ,KHYOD KYIS DE NI SHES MED NA, ,SHING DANG 'DRA BAR THAL 'GYUR GSUNGS, ,GCER BUS LUS KYI TSAD BZHIN DU, ,SROG NI ZHUM DANG RGYAS PAR SMRA, ,KHYOD KYIS DE NI PHYOGS 
GCIG NA, ,RNAM PAR 'JIG PAR 'GYUR ZHES GSUNGS, ,BRAM ZES 'GRO BA RNAMS KYI RGYU, ,SKYES BU RTAG PA YIN ZHES BSTAN, ,KHYOD KYIS RTAG PA ZHES BYA BA'I, ,RGYU NI CI YANG MED CES GSUNGS, ,BDAG NYID CHEN PO DUG CAN PA'I, ,SRAS PO STONG PHRAG DRUG CU DAG ,SER SKYAS BLTAS 
PA TZAM GYIS BSREGS, ,DE LA'ANG KHYOD NI THUGS RJE MDZAD, ,SER SKYA DE NYID RIG PAS NI, ,GTZO LAS 'GRO BA SKYE BAR BSHAD, ,KHYOD KYI 'GRO BA'I SKYE BA NI, ,NYON MONGS LAS LAS BYUNG BAR BSGRAGS, ,SER SKYA LA SOGS THAR PA YI, ,BDAG NI SRID PA'I RGYU ZHES ZER, ,KHYOD NI ZHI 
BAR GSHEGS GYUR NAS, ,ZHUGS GUM LTA BUR BGRANG DU MED, ,MU STEGS BYED PA KHA CIG NI, ,THAR PA 'GRO DANG LDAN ZHES SMRA, ,GANG LA 'GRO YOD DE 'KHOR BA, ,KHYOD KYIS THUGS SU CHUD NAS BSTAN, ,GCER BUS KUN DGA' RA BA SOGS, ,RTZIG PA SDIG PA'I RGYU ZHES ZER, ,THAMS 
CAD MKHYEN PA KHYOD NYID NI, ,DE NYID BSOD NAMS RGYU ZHES GSUNGS, ,LUS LAS LUS GZHAN DAG TU NI, ,PHRA BA'I SROG NI 'PHO ZHES GRAG ,KHYOD KYI LUS LAS GZHAN GYUR BA'I, ,SROG NI YOD PA MIN ZHES GSUNGS, ,KHROS PAS G-YUL NGOR BSAD NA NI, ,BDE 'GROR 'GYUR ZHES RGYAS 

@4A
*, ,PA ZER, ,MGON PO KHYOD KYIS GNAS SKABS DE'I, ,SEMS NI NGAN 'GRO YIN ZHES GSUNGS, ,SKYA BSENG BU NI BRJOD BYAS NA, ,BSOD NAMS 'GYUR ZHES SO SOR SMRA, ,GANG ZHIG BGROD MIN BGROD BYED PA, ,DE DAG KHYOD KYI BSTAN LA SMAD, ,SKEM BYED DBANG PO NYE DBANG 
PO, ,DRAG PO LA SOGS 'JIGS PA DANG, ,BSDIGS PHYIR MTSON CHA RTAG TU THOGS, ,KHYOD BSNYENGS BRAL ZHING BSDIGS MI MDZAD, ,KHYOD NI SUS KYANG MI BSNYENGS LA, ,SU LA'ANG BSDIGS PAR MI MDZAD PAS, ,KHYOD NYID GCIG PU MTSON MI BSNAMS, ,DES NA 'GRO BA RNAMS LAS 
'PHAGS, ,SMRA PO NYON MONGS BCAS PA'I TSIG ,RIG BYED LA SOGS TSIG DAG NI, ,PHAL CHER LTAG 'OG 'GAL BA LAGS, ,KHYOD KYI THAMS CAD MKHYEN PA'I GSUNG, ,GZHAN GYI BSTAN BCOS GZHAN DAG NI, ,PHAL CHER SNGA PHYI 'GAL BA LAS, ,KHYOD NYID KYI NI GZHUNG LUGS DAG, 
THOG MA BAR MTHAR SKYON MA MCHIS, ,CHOS 'DOD PA DAG DMANGS RIGS LA, ,BLO GROS SBYIN PAR BYA MIN ZER, ,KHYOD NI GDOL PA RNAMS LA YANG, ,THUGS RJES DAM CHOS STON PAR MDZAD, ,LJON SHING BZANG PO RNAMS SPANGS NAS, ,NGAN PA LA NI SU ZHIG BRTEN, ,'DOD CHAGS 
BRAL BRNYES KHYOD BZHUGS NA, ,MKHAS PA SU ZHIG STON GZHAN 'DUD, ,SER SKYAS YUL RNAMS LA SPYAD BZHIN, ,YE SHES 'GYUR MCHI SDIG BRAL BA, ,KHYOD KYIS KUN NAS NYON MONGS LA, ,THAR PA GA LA YOD CES GSUNGS, ,BSOD NAMS BYAS PA'I TSOGS DAG NI, ,SEMS 
CAN RNAMS LA YONGS BSNGO BAR, ,BCOM LDAN KHYOD KYIS GANG GSUNGS PA, ,DE GZHAN BSTAN BCOS LAS MA BSHAD, ,LHA RTEN DANG NI MCHOD SBYIN LA, ,SEMS CAN GSOD PAR BYED PA GANG, ,'JIG RTEN PA NI CHOS SU 'TSAL, ,KHYOD KYI BSTAN LA DE DAG SMAD, ,GANG ZHIG SROG 
CHAGS LA RTAG GNOD, ,DE LA CHOS NYID GA LA YOD, ,GTZO BO KHYOD KYIS RANG NYID KYI, ,SROG GIS SEMS CAN LEGS PAR BSRUNGS, ,SH'AKYA'I RGYAL RIGS 'KHRUNGS KHYOD KYIS, ,GANG ZHIG BDEN DANG MI SLU DANG, ,TSANGS PAR SPYOD DANG DUL BA DANG, ,BRTZER LDAN DAM CHOS LAGS PAR 

@4B
DGONGS, ,RIG BYED MTHA' LA 'BYAMS PAS KYANG, ,G-YUL NGOR DGRA MNGON 'ONGS BSAD CES, ,'JIG RTEN SMRA YI KHYOD KYIS NI, ,DGRA LA'ANG SNYING RJE BYA ZHES GSUNGS, ,GZHON NUS RANG GI ZHANG PO LA, ,MDUNG GIS BSNUN ZHES BKA' MCHID GDA', ,DPA' BO KHYOD KYIS NYON MONGS 
PA'I, ,DRA BA SHES RAB MTSON GYIS DRAL, ,KHYAB 'JUG GIS NI RANG NYID KYI, ,SLAS KYANG YONGS SU BSKYAB MA NUS, ,GTZO BO KHYOD KYIS SEMS CAN KUN, ,BSKYAB PA'I SLAD DU BRTZON PA LAGS, ,RGAN POS SBYAR BA'I 'JIGS SHES NAS, ,KHYAB 'JUG GIS NI BCOM BRLAG BTANG, , 
THUB PA KHYOD LA BSNYENGS BGYID GANG, ,SEMS CAN DE NI 'GA' MA MCHIS, ,KHYAB 'JUG GIS NI GNYEN 'DUN DAG ,LE LAN GYIS NI GTUGS PAR GYUR, ,KHYOD KYI GNYEN 'DUN THAMS CAD NI, ,'KHOR BA LAS NI RNAM PAR SGROL, ,MU STEGS CAN GYI GZHUNG LUGS LA, ,JI LTAR JI LTAR 
RNAM BSAMS PA, ,DE LTA DE LTAR MGON KHYOD LA, ,BDAG GI SEMS NI DAD PAR GYUR, ,DE LTAR THAMS CAD MKHYEN MIN PA'I, ,GRUB MTHA'I SKYON GYI BRLAG SEMS LDAN, ,BSAM BRLAG RNAMS KYIS SKYON MED PA'I, ,STON PA KHYOD KYANG MI MTHONG NGO, ,'JIG RTEN LHA DANG BRAM 
ZE DANG, ,RIG BYED SH'AKYA 'DI DAG CES, ,SDANG BAR SMRA BA RANG SKYON NYID, ,CI PHYIR SEMS PAR BYED CE NA, ,GANG SLANG KHYOD KYI BSTAN PA NI, ,BDE BAS BDE NYID THOB BGYID PA, ,DE SLAD SMRA BA'I SENG KHYOD KYI, ,GZHUNG LUGS LA NI 'GRO 'DI DGA', ,KHYOD KYI YON TAN YANG DAG PA, , 
RNAM PA 'DI LTAR RAB BRJOD PAS, ,BDAG GIS BSOD NAMS GANG THOB DES, ,'GRO BA'I 'JIG RTEN KHYOD 'DRAR SHOG ,MGON PO KHYAD PAR 'PHAGS BSTOD PA, ,BTON PAS BDAG GIS DGE BSAGS PA, ,GANG YIN DES NI 'GRO BA KUN, ,BYANG CHUB LAM LA GZHOL GYUR CIG , 
KHYAD PAR DU 'PHAGS PA'I BSTOD PA SLOB DPON MTHO BTZUN GRUB RJES MDZAD PA RDZOGS SO,, ,,RGYA GAR GYI MKHAN PO SARBA DZNY'A DE WA DANG, ZHU CHEN GYI LO TZ'A BA BAN DE RIN CHEN MCHOG GIS BSGYUR, ,SLAD KYIS BAN DE DPAL BRTZEGS RAKshI TAS BSGYUR CING ZHUS TE GTAN LA PHAB PA'O,, ,, 

