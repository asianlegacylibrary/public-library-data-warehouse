@144B #, ,RGYA GAR SKAD DU, ,T'A R'A S'A DHA NAm,
BOD SKAD DU, SGROL MA'I SGRUB THABS, ,'PHAGS MA SGROL MA LA PHYAG
'TSAL LO, ,YON TAN CHEN MO NYES PA MA LUS DANG BRAL BA DANG,
,RGYAL BA'I YUM CHEN SGROL MA LA NI PHYAG 'TSAL NAS, ,DE YI SGRUB
THABS GSAL ZHING TSIG

BZANG GUS PA YIS, ,'DIR YANG RANG GI YID PHYIR DE TSIG YANG DAG
BRI, ,SNGON MED CUNG ZAD BRI MIN TE, ,'ON KYANG BLA MA'I GSUNG
LAS NI, ,GANG THOS DE YANG DRAN BYA'I PHYIR, ,YANG DAG BSDUS NAS
RAB TU BRI, ,DANG POR RE ZHIG SNGAGS PAS SNGA BAR LANGS NAS ZHAL
DANG GOS LA SOGS PA BKRU ZHING,

@145A *, ,GTZANG BAR BYAS NAS SKYE BOS DBEN ZHING YID DU 'ONG
BA'I SA PHYOGS SU DRI BZANGS KYIS NYE BAR BYUGS NAS ME TOG DRI
BZANG PO GCAL DU BKRAM TE, STAN BDE BA LA NYE BAR 'DUG NAS RANG
GI SNYING GAR DBYANGS DANG PO YONGS SU GYUR PA LAS BSIL ZER BYED
PA'I DKYIL 'KHOR RNAM

PAR BSAMS LA, DE'I DBUS SU YID DU 'ONG BA'I AUTPAL SNGON PO DE'I
ZE'U 'BRU LA RI BONG GI MTSAN MA DANG BRAL BA'I ZLA BA'I DKYIL
'KHOR, DE'I STENG DU T'Am YIG SER PO'I SA BON BLTA BAR BYA'O, ,DE
NAS YANG T'Am YIG SER PO'I SA BON LAS BYUNG BA'I 'OD ZER GYI
TSOGS KYIS 'GRO BA'I MA RIG PA'I

MUN PA 'JOMS PAS PHYOGS BCU'I 'JIG RTEN GYI KHAMS KYI MTHAR THUG
PAR GYUR LA, DE THAMS CAD SNANG BAR MDZAD NAS DE LA BZHUGS PA'I
GRANGS MED CING DPAG TU MED PA'I SANGS RGYAS DANG BYANG CHUB SEMS
DPA' RNAMS GDAN DRANGS TE NAM MKHA'I PHYOGS SU BKOD NAS, DE'I
RJES LA NAM

MKHA' LA BZHUGS PA'I SANGS RGYAS DANG BYANG CHUB SEMS DPA' BRTZE
BA CHEN PO RNAMS LA LHA'I ME TOG DANG, BDUG PA DANG, DRI DANG,
PHRENG BA DANG, BYUG PA DANG, PHYE MA DANG, GOS DANG, GDUGS DANG,
RGYAL MTSAN DANG, DRIL BU DANG, BA DAN LA SOGS PA'I MCHOD PA CHEN
PO RNAMS KYIS MCHOD

NAS SDIG PA BSHAGS PA LA SOGS PA BYA'O, ,GANG ZHIG 'KHOR BA THOG
MA MED PA NAS 'KHOR BAR BDAG GIS SDIG PA'I LAS LUS DANG NGAG DANG
YID KYIS BGYIS PA DANG, BGYID DU STZAL BA DANG, RJES SU YI RANG
BAR BGYIS PA DE DAG THAMS CAD BDAG GIS SO SOR BSHAGS SO, ,CHO GA
'DIS SO SOR

BSHAGS NAS SLAR MI BYED PA'I SNGOM PA SO SOR 'DZIN CING BSOD NAMS
LA RJES SU YI RANG BAR BGYI STE, BDE BAR GSHEGS PA DANG, RANG
RGYAL DANG, NYAN THOS DANG, BYANG CHUB SEMS DPA' DANG, LHA DANG
BCAS PA DANG, TSANGS PA DANG BCAS PA DANG, 'JIG RTEN PA RNAMS KYI
DGE BA GANG LAGS PA DE

THAMS CAD LA RJES SU YI RANG NGO, ,DE'I RJES LA GSUM LA SKYABS SU
'GRO BA NI, ,JI SRID SNYING BO BYANG CHUB BAR, ,SANGS RGYAS LA NI
BDAG SKYABS MCHI, ,JI SRID SNYING PO BYANG CHUB BAR, ,DAM PA'I
CHOS LA BDAG SKYABS MCHI, ,JI SRID SNYING PO BYANG CHUB BAR, ,DGE
'DUN LA NI BDAG SKYABS MCHI, ,ZHES SO, ,

@145B PHYI NAS LAM LA BRTEN PA NI DE YANG BDAG GIS DE BZHIN
GSHEGS PAS GSUNGS PA'I LAM LA BRTEN PAR BYA'I, GZHAN LA NI MA YIN
NO ZHES SO, ,DE'I RJES SU GSOL BA GDAB PAR BYA STE, 'KHOR BA JI
SRID KYI BAR DU BCOM LDAN 'DAS DE BZHIN GSHEGS PA RNAMS DANG,
DE'I SRAS RNAMS 'GRO BA'I DON DU MYA

NGAN LAS MI 'DA' BAR BZHUGS SU GSOL LO, ,DE'I RJES SU BSKUL MA
GDAB PAR BYA STE, BCOM LDAN 'DAS DE BZHIN GSHEGS PAS GSUNGS PA'I
SKAD CIG GANG LA DE BZHIN DU 'KHOR BA'I SEMS CAN SRID PAR BCINGS
PA RNAMS GROL BAR 'GYUR BA DE LTA BU'I BLA NA MED PA'I CHOS BSTAN
DU GSOL,

DE'I RJES SU BSOD NAMS YONGS SU BSNGO BAR BYA STE, BLA NA MED
PA'I MCHOD PA RNAM PA BDUN GYI DGE BA'I RTZA BA GANG LA DE BZHIN
DU NYE BAR BSAGS PA DE THAMS CAD YANG DAG PAR RDZOGS PA'I BYANG
CHUB TU YONGS SU BSNGO BAR BGYI'O, ,YANG NA BSDUS NAS BLA NA MED
PA'I MCHOD PA BDUN MTSON PA'I TSIGS SU BCAD

PA 'DI BRJOD PAR BYA'O, ,SDIG PA THAMS CAD BDAG GIS BSHAGS PAR
BGYI, ,DGE LA MCHOG TU DGA' BAS RJES SU YI RANG, ,BCOM LDAN DAM
CHOS RIN CHEN RNAMS KYANG NI, ,SKYE BO'I DON PHYIR BZHUGS PAR
GSOL BA 'DEBS, ,DKON MCHOG RIN CHEN GSUM LA MNGON NYE BAR, ,BYANG
CHUB MA THOB

BAR DU SKYABS SU MCHI, ,DAM PA'I LAM LA YANG DAG BSTEN PAR BGYI,
,DGE BA BSGRUB PA RDZOGS PA'I BYANG CHUB BSNGO, ,ZHES PA 'DI BLA
NA MED PA'I MCHOD PA RNAM PA BDUN GYIS MCHOD PAR BYA'O, ,AOm A'A:
H'Um MU:ZHES PAS GSHEGS SU GSOL LO, ,YANG NA RANG BZHIN GYI
TZANDAN GYIS LUS BYUGS LA

BSAM GTAN GYI GOS BGO BAR BYA'O, ,BYANG CHUB KYI YAN LAG GI ME
TOG BKRAM NAS 'DIR JI LTAR BDE BAR GNAS PAR BYA'O, ,DE'I RJES LA
'CHAD PAR 'GYUR BA'I RIM PAS BYAMS PA DANG, SNYING RJE DANG, DGA'
BA DANG, BTANG SNYOMS ZHES PA TSAD MED PA'I GNAS BZHI BSGOM PAR
BYA'O, ,DE LA 'DIR

BYAMS PA GANG ZHE NA, SEMS CAN THAMS CAD LA BU GCIG PA LTAR DGA'
PA'I MTSAN NYID DO, ,YANG NA PHAN PA DANG BDE BAS NYE BAR SDUD
PAR BYED PA'O, ,YANG SNYING RJE NI JI LTA BU ZHE NA, SDUG BSNGAL
DANG SDUG BSNGAL BA'I RGYU LAS 'DON PAR 'DOD PA STE, BZOD PAR MI
NUS PA'I SDUG BSNGAL GSUM GYI ME

@146A *, ,RAB TU 'BAR BA'I 'KHOR BA LCAGS KYI BTZON RAR ZHUGS
PA'I SKYE BO RNAMS DE LAS GDON PAR 'DOD PA'I LHAG PA'I BSAM PA NI
SNYING RJE'O, ,YANG NA SDUG BSNGAL GSUM GYIS SDUG BSNGAL BA'I
SEMS CAN RNAMS 'KHOR BA'I RGYA MTSO LAS YANG DAG PAR GDON PAR
'DOD PA'O, ,DGA' BA NI 'DI

LTA BU STE, RAB TU YI RANG BA NI DGA' BA STE, YANG NA MTSUNGS PA
MED PA'I SANGS RGYAS NYID DANG, DE'I THABS LA DE BZHIN DU 'KHOR
BA'I SEMS CAN THAMS CAD BDAG GIS RAB TU DGOD PAR BYA'O ZHES PA'I
LHAG PA'I BSAM PA NI DGA' BA'O, ,YANG NA KHAMS GSUM PO 'DI RNAMS
KYI DGE BA'I RTZA BA GANG GIS DBANG

PHYUG LA SOGS PA LA LONGS SPYOD BA LA SEMS DGA' BA'O, ,BTANG
SNYOMS GANG ZHE NA, KHONG KHRO DANG RJES SU BRTZE BA DANG 'BREL
PA SPANGS SHING PHAN BA DANG MI PHAN PA'I SKYE BO RNAMS LA MCHOG
TU PHAN PA'I SPYOD PA NI, BTANG SNYOMS SO, ,YANG NA GANG ZHIG
THAMS CAD LA DGA' BA DANG RNAM PAR 'TSE BA DANG BRAL

ZHING GZHAN LA PHAN PA'I CHOS NYID RANG GI NGANG GIS 'BAB CING
RAB TU 'JUG PA NI BTANG SNYOMS SO, ,YANG NA RNYED PA DANG, MA
RNYED PA DANG, GRAGS PA DANG, MA GRAGS PA DANG, BSTOD PA DANG,
SMAD PA DANG, BDE BA DANG, SDUG BSNGAL BA LA SOGS PA 'JIG RTEN
GYI CHOS BRGYAD PO RAB TU SMOD PA LA SOGS

PA'I BYA BA THAMS CAD LA MI BLTA BA NI BTANG SNYOMS BSGOM PA'O,
,TSAD MED PA'I GNAS BZHI BSGOMS PA'I MTHAR CHOS THAMS CAD KYI
RANG BZHIN YONGS SU DAG PA BSGOM PAR BYA'O, ,CHOS THAMS CAD KYI
CHOS NYID RANG BZHIN GYIS NGO BO NYID MED CING YONGS SU DAG PA'O,
,BDAG KYANG RANG BZHIN GYIS

YONGS SU DAG PA ZHES PA LA SOGS PA MNGON DU BYAS NAS, 'DIR YANG
CHOS THAMS CAD RANG BZHIN GYIS YONGS SU DAG PA'I SNGAGS 'DIS BYIN
GYIS BRLAB PAR BYA'O, ,AOm SVA BH'A BA SHUDDHA:SARBA DHARM'A:SVA
BH'A BA SHUD DHO&HAm ZHES SO, ,GAL TE CHOS THAMS CAD RANG BZHIN
GYIS YONGS SU DAG PA LA GANG

LAS 'DIR 'KHOR BA'I SGRIB PAR GYUR NA GZUNG BA DANG 'DZIN PA LA
SOGS PA'I DRI MAS BSGRIBS PA'I PHYIR DE DANG BRAL BA'I THABS KYIS
LAM GYI BDAG NYID LA MKHAS PAS BSGOMS PAS DES DE 'GOG PAR 'GYUR
RO, ,'DI LA CHOS THAMS CAD RANG BZHIN GYIS YONGS SU DAG PA ZHES
PA 'DI

@146B BSGRUB PO, ,CHOS THAMS CAD KYI RANG BZHIN YONGS SU DAG PA
DE BSGOM PA NI CHOS THAMS CAD STONG PA NYID RNAM PAR BSGOM PA'O,
,DE LA 'DIR STONG PA NYID NI GZUNG BA DANG 'DZIN PA LA SOGS PA'I
RNAM PAR RTOG PA'I SPROS PA MTHA' DAG BCOM NAS NGO MTSAR BA GNYIS
SU MED PA'I SNANG BA TZAM GYI BDAG NYID G-YO

BA DANG MI G-YO BA'I KHAMS GSUM MO ZHES BSAM PAR BYA'O, ,'DIR DE
BZHIN DU STONG PA NYID SNGAGS 'DIS KYANG BYIN GYIS BRLAB PAR
BYA'O, ,AOm SH'U N+YA T'A DZANY'A BADZRA S'A BAH'A A'ATMA KO&HAm,
ZHES SO, ,DE'I RJES SU SNGON DU RANG GI SNYING GAR GNAS PA'I ZLA
BA'I DKYIL 'KHOR GYI DBUS SU YID DU 'ONG BA'I AUTPAL

SNGON PO'I ZE'U 'BRU'I NANG DU GNAS PA'I RI DAGS KYI MTSAN MA
DANG BRAL BA'I ZLA BA'I DKYIL 'KHOR GYI STENG DU GNAS PA'I T'Am
YIG SER PO'I SA BON LAS BCOM LDAN 'DAS 'PHAGS MA SGROL MA STE,
SKU MDOG MCHOG GI LJANG GU'O, ,PHYAG GNYIS PA, ZHAL CUNG ZAD
'DZUM PA, BLA NA MED PA'I YON TAN MA

LUS PA'I 'BYUNG GNAS SKYON THAMS CAD DANG BRAL BA'O, ,MDZES PA'I
GSER DANG, NOR BU DANG, MU TIG DANG, RIN PO CHE LA SOGS PA'I
RGYAN GYIS BRGYAN PA, YID DU 'ONG BA'I DO SHAL GYI PHRENG BA
BRGYAS NU MA ZUNG LA BRGYAN PA MDZES PA'I LAG GDUB DANG, DPUNG
RGYAN GYIS PHYAG GNYIS BRGYAN PA,

SMAD RGYAN DRI MA MED PA'I NOR BU'I TSOGS KYI 'OD ZER 'PHRO BA'I
PHRENG BAS SMAD KYI CHA SHIN TU MDZES PA, RIN PO CHE SNA TSOGS
PAS SPRAS PA'I ZHABS GDUB ZUNG LA RNAM PAR MDZES PA, YONGS 'DUS
BRTOL LA SOGS PA'I ME TOG GI SNYE MA'I PHRENG BA'I TSOGS KYIS
SKRA LA MDZES PAR BCINGS PA, BCOM

LDAN 'DAS DE BZHIN GSHEGS PA DON YOD GRUB PAS RIN PO CHE'I DBU'I
PHYOGS RNAM PAR BRGYAN PA, PHUL DU BYUNG BA'I BLO GROS MA, SKU LA
MCHOG TU SGEG PA'I 'OD 'BAR MA, NA TSOD GZHON NU DANG LDAN MA,
SHIN TU DRI MA MED PA'I AUTPA LA SNGON PO'I SPYAN DANG LDAN MA,
MDZES PA'I DAR GOS THAMS CAD

KYIS SKU LA BRGYAN MA, SHING RTA'I 'KHOR LO'I TSAD TZAM PA'I CHU
SKYES DKAR PO'I STENG DU BSIL ZER BYED PA'I DKYIL 'KHOR GYI STENG
DU SKYIL KRUNG PHYED PAS NYE BAR BZHUGS PA, PHYAG G-YAS PA MCHOG
SBYIN, G-YON PA AUTPAL KHA BYE BA BSNAMS PA, YONGS SU RDZOGS PA
BSAM PAR BYA'O, ,DE LTA BU'I

@147A *, ,BCOM LDAN 'DAS MA'I SKU JI SRID 'DOD PA DE SRID DU
BSGOM PAR BYA'O, ,DE'I RJES SU 'DIR DE LTA BU'I BCOM LDAN 'DAS
MA'I THUGS KAR GNAS PA'I BSIL ZER BYED PA'I DKYIL 'KHOR GYI DBUS
SU GNAS PA'I YID DU 'ONG BA'I CHU SKYES SNGON PO'I ZE'U 'BRU'I
NANG DU RI DAGS KYI MTSAN MA

DANG BRAL BA'I KU MU DA'I GNYEN GYI DKYIL 'KHOR GYI DBUS SU THIM
PA'I T'Am YIG SER PO'I SA BON LAS BYUNG BA'I 'OD ZER GYI PHRENG
BA DPAG TU MED PAS 'JIG RTEN GSUM PO SNANG BAR MDZAD NAS THOG MA
MED PA NAS YANG DAG BAR GRUB PA'I BCOM LDAN 'DAS MA YE SHES SEMS
MA'I SKU NAM MKHA' LA GDAN DRANGS SHING

BKUG NAS NAM MKHA'I PHYOGS SU BZHUGS PA LA, RIN PO CHE'I SNOD DU
GNAS PA'I DRI BZANG PO'I CHU DANG DRI BZANG PO'I ME TOG GIS DE
BZHIN DU BCOM LDAN 'DAS MA DE'I ZHABS LA MCHOD YON DBUL BAR
BYA'O, ,LHA'I ME TOG DANG, BDUG PA DANG, MAR ME DANG, ZHAL ZAS
DANG, DRI DANG, PHRENG BA DANG, BYUG PA DANG, PHYE MA DANG,

NA BZA' DANG, GDUGS DANG, RGYAL MTSAN DANG, BA DAN DANG, DRIL BU
LA SOGS PA'I PHYI DANG NANG DANG BCAS PA'I MCHOD PA RNAM MANG POS
DE BZHIN DU BCOM LDAN 'DAS MA LA MCHOD PAR BYA'O, ,YANG NAS YANG
DU YANG DAG PAR MCHOD NAS BSTOD CING PHYAG RGYA BLTA BAR BYA STE,
THAL MO SBYAR NAS GUNG MO RTZE MOR

BYAS TE DE'I TSIGS GSUM PA'I STENG DU MDZUB MO GNYIS CUNG ZAD
BKUG NAS GZUNG BAR BYA'O, ,MTHE BONG GNYIS MNYAM DU BYAS NAS DE'I
TSIGS GSUM PAR NYE BAR DGOD PAR BYA'O, ,MING MED NANG DU BKUG NAS
MTHE'U CHUNG BRKYANG NAS SBYAR TE BLTA BAR BYA'O ZHES PA NI AUTPA
LA KHA BYE BA'I PHYAG RGYA'O, ,PHYAG RGYA 'DIS

DE BZHIN DU BCOM LDAN 'DAS MA YE SHES SEMS DPA'I SKU MNYES PAR
BYA'O, ,'DIR DE BZHIN DU DAM TSIG SEMS DPA' GZUGS LA BCOM LDAN
'DAS MA NANG DU BSGOM PAR BYA'O, ,ZHES PA 'DIS GNYIS SU MED PAR
LHAG PAR GROL BAR BYA'O, ,DE'I RJES SU ZLA BA'I DKYIL 'KHOR GYI
DBUS SU YID DU 'ONG

BA'I CHU SKYES SNGON PO KHA BYE BA'I ZE'U 'BRU'I NANG DU THIM
PA'I ZLA BA DRI MA MED PA'I DKYIL 'KHOR GYI STENG DU GNAS PA'I
T'Am YIG SER PO'I SA BON LAS LHA MO SGROL MA BYUNG STE, NAM
MKHA'I MTHAR THUG PA'I 'JIG RTEN GYI KHAMS SNANG BAR MDZAD NAS DE
LA GNAS PA'I SEMS CAN RNAMS LA RIN PO CHE SNA TSOGS PA'I

@147B CHAR GYIS DBUL BA LA SOGS PA'I SDUG BSNGAL SEL ZHING SKAD
CIG GIS BDAG MED PA LA SOGS PA'I CHOS BSTAN PA'I BDUD RTZIS DE
RNAMS TSIM PAR MDZAD NAS, YANG NAS YANG DU RAB TU BYED PA SNA
TSOGS PAS 'GRO BA'I DON MDZAD DE, KHAMS GSUM YANG SGROL MA'I SKUR
BSKYED NAS DE LA YANG T'Am YIG SER

PO'I SA BON DE LAS NANG DU GYUR PA ZHES PA LA SOGS PA'I SPRO BA
DANG BSDU BA'I RIM PAS JI SRID NGAL BAR MA GYUR PA DE SRID DU
BSGOM PAR BYA'O, ,BSGOMS PAS NGAL NA SNGAGS BZLAS PAR BYA'O, ,DE
LA SNGAGS NI 'DI'O, ,AOm T'A RE TUTT'A RE TU RE SV'A H'A, DE LTA
BU'I SNGAGS KYI RGYAL PO 'DI MTHU CHE STE, DE BZHIN DU DE

BZHIN GSHEGS PA THAMS CAD KYIS PHYAG DANG MCHOD PA DANG BKUR STI
MDZAD PA'O ZHES SO, ,BSAM GTAN LAS LANGS NAS 'GRO BA RNAMS SGROL
MA'I SKUR BLTA ZHING NGA RGYAL BYAS NAS JI LTAR 'DE PAS GNAS PAR
BYA'O, ,PHAL CHER 'DI'I RIM PAS BCOM LDAN 'DAS MAS 'DOD PA 'BYUNG
ZHING DNGOS GRUB CHEN

PO BRGYAD ZHABS SU NGES PAR LTUNG BAR 'GYUR NA DNGOS GRUB GZHAN
LTA SMOS CI DGOS, DE YANG DE BZHIN DU DGON PA 'AM, GANG YANG SKYE
BOS DBEN PA'I RI'I PHUG TU GNAS NAS MKHAS PAS BCOM LDAN 'DAS MA
BSGOM PAR BYA'O, ,'DIS NGES PAR MNGON SUM DU MTHONG BAR BYED DO,
,BCOM LDAN 'DAS MA

BDAG NYID KYIS DE'I DBUGS 'BYIN PA DANG, RAB TU DBUGS PA LA SOGS
PA STER BAR BYED DO, ,MANG PO SMRAS PAS CI ZHIG BYA, MCHOG TU
RNYED PAR DKA' BA'I SANGS RGYAS KYANG DE'I LAG PA'I MTHIL NA GNAS
SO, ,'DIR SGROL MA'I SGRUB THABS CUNG ZAD RGYAS PAR BYAS PA
RDZOGS SO,, ,,

'JIG RTEN GSUM RIG SGROL MA'I SGRUB THABS MCHOG BRTZAMS 'DIS,
,BDAG GIS BSOD NAMS BCOM LDAN BSTAN LA NGES PAR NI, ,RGYA CHEN
MCHOG TU DRI MED GANG THOB DE YIS NI, ,'GRO RNAMS RGYAL BA'I
GRONG DU MYUR DU 'JUG PAR SHOG ,SGROL MA YI NI SGRUB PA'I THABS,
,CUNG ZAD RGYA CHEN GANG BRTZAMS LAS,,

DGE BA GANG THOB DE YIS NI, ,'JIG RTEN ZHI BA'I GNAS THOB SHOG,
,PAndI TA GNAS BRTAN CHEN PO DPE MED BSRUNG PAS MDZAD DO,, ,,