@140A #, ,RGYA GAR SKAD DU, PRA BHA WA DHA RIS'A DHA NAm,
BOD SKAD DU, 'OD 'DZIN MA SGRUB PA'I THABS, BDUD

RTZI'I MNGA' BDAG BCOM LDAN 'DAS GSHIN RJE GSHED LA PHYAG 'TSAL
LO, ,GANG ZHIG KHA ZAS NYUNG BA YIS, ,'TSO BA'I YO BYAD KYIS NGOS
NA, ,SOM NYI BZA' BAR BYA BA'I PHYIR, ,TING NGE 'DZIN GYI BCUD
LEN BSHAD, ,GSUM LA SKYABS SONG BYANG CHUB SEMS, ,GNAS BZHI LA
SOGS

@140B SNGON SONG BAS, ,SKAD CIG NYID LAS YUL RNAMS DANG, ,YUL CAN
STONG PA'I NGANG NYID LAS, ,PAm LAS MTSO SKYES DBUS SON PA'I,
,NYI MA'I DBUS SU LHA MO NI, ,CHU SHEL LTA BU GRI GUG DANG, ,BDUD
RTZI'I BUM PA G-YAS DANG G-YON, ,DAR DKAR GOS DANG RIN CHEN
RGYAN, ,LANG TSO RGYAS

SHING SHA RGYAS MA, ,LI BA'I SKRA DANG BUNG BA'I DRI, ,MDZES LDAN
MA YI BRANG DBUS SU, ,RANG DANG 'DRA BA'I LHA MO NI, ,DANGS PA'I
SHEL DRUNG MU TIG LTAR, ,DKAR ZHING 'TSER BA'I 'OD CAN BLTA, ,DE
NAS RANG SNYING SHING 'BRAS LTAR, ,RTZI MO GYEN LTAR RTZA LTA
DANG, ,BCAS PA PHYED NAS

MTSON GYIS GCAD, ,STENG GI PHYOGS NI SANGS RGYAS LHA'I, ,RTZA
DANG BCAS TE LTOS MED DBUL, ,NYON MONGS LHA YI RTZA SBUBS NAS,
,DRI MA MA LUS BSHANG LAM NAS, ,'THON TE RGYA MTSO'I NGOGS SU
BSKUR, ,RTZA STONG BUM PA'I BDUD RTZIS BKANG, ,LUS DANG RTZA DANG
KHAMS

BDUD RTZI, ,YE SHES RGYAL PO'I RLUNG RGYAS TE, ,PHRU MA MAR GYIS
GANG BA LTAR, ,RANG GI LUS DANG DE BZHIN SEMS, ,ZAG MED BDE BAS
RAB RGYAS TE, ,DMIGS SHING SPROS PA BCAD PA YIS, ,TING NGE 'DZIN
LA GTAD DE GZHAG ,DE LTAR YANG YANG GOMS PA YIS, ,TING 'DZIN ZAS
SU

MI 'GYUR BA'I, ,SRIN BU KUN YANG 'DZAG 'GYUR PAS, ,DE DON BYA
PHYIR GSANG SNGAGS DANG, ,SMON LAM CHE LA 'BAD PAR BYA, ,DE LTAR
BRTEN NA ZAG MED KYI, ,TING 'DZIN MCHOG NI SKYE BA DANG, ,GNYID
RMUGS LA SOGS BYED PA'I ZAS, ,TIL TZAM DGOS PAR MI 'GYUR BA'I,
,SKRA DKAR

GNYER MA SPONG BA DANG, ,LUS RGYAS DANGS SHING SHA STOBS RGYAS,
,THIG LE RGYAS SHING 'DZAG MI 'GYUR, ,DUS MIN 'CHI BAS MI GOS TE,
,PHYI NANG MKHA' 'GRO BRAN DU 'GYUR, ,'DRE SOGS GNOD PAR MI 'GYUR
ZHING, ,'GRO KUN DGA' ZHING DBANG DU 'GYUR, ,CI 'DOD DAM PA'I
MCHOG

STER TE, ,'DOD SRED MA LUS RAB BCAD NAS, ,DUS KYI DGRAR NI MYUR
'GRO'O, ,DE LTAR BLA MAS GNANG BA YI, ,MAN NGAG GSAL LA NONGS
MCHIS RNAMS, ,BZOD PAR GNANG ZHING DE YI NI, ,DGE BAS GSHIN RJE
GSHED GYUR CIG ,'OD 'CHANG MA'I SGRUB THABS TING NGE 'DZIN GYI
BCUD LEN

@141A *, ,GYI MAN NGAG TING NGE 'DZIN LA MNGA' BRNYES PA DPAL
'DZIN GYIS MDZAD PA RDZOGS SO,, ,,LO PAn SNGA MA DANG 'DRA, 'DI'I
MAN NGAG GCIG SNGAR YANG SNYAN BRGYUD DU BYUNG 'DUG STE, GZHUNG
SNGAR MA 'GYUR GSUNG,, 