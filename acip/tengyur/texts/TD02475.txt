@156B #, ,RGYA GAR SKAD DU, TZA TUR RTHA
SAD BHA BA LO BA DE SHA N'A MA, BOD SKAD DU, BZHI PA'I DON RNAM
PAR NGES PA'I MAN NGAG CES BYA BA, DPAL RDO RJE SEMS DPA' LA
PHYAG 'TSAL LO, ,KHA CHE BA LA BZHI PA'I GTAM, ,SNGAR YANG

YOD PAR MA THOS LA, ,DA LTAR YOD PA MTHONG NA YANG, ,BZHI PA
RNYED PA MA YIN NO, ,DON DU MI GNYER MA DAD DANG, ,ZAB CING RGYA
CHE SPANG PA'I PHYIR, ,'DIR NI BZHI PA BSTAN PA YI, ,'JUG PA BDAG
LAS MA BYUNG NGO, ,YUL PHYOGS GZHAN NA LA LA DAG ,GAL TE SKAL
LDAN

GYUR PA DNGOS, ,YOD PAS GTER NI MI NUB CES, ,BDAG BLO NGES PAR
DBUGS DBYUNG NGO, ,RIM PA GNYIS KYI DBYE BA YIS, ,DPAL LDAN GSANG
BA 'DUS PAR BSTAN, ,SBYOR BA DANG BCAS DGYES PA NI, ,RDO RJE'I
RGYUD DU MCHOG TU BSTOD, ,'KHOR LO SNGOM PA ZHES BYA LAS, ,

BAR MA MCHOG GI TSIG GIS BSHAD, ,BSKYED PA'I RIM PA LA GNAS NAS,
,BDAG BYIN BRLAB PA RAB TU BRTAG ,THABS DANG SHES RAB SBYOR BA
YIS, ,RIM PA GNYIS KYANG BSTAN PA YIN, ,BSKYED PA'I RIM PAS DAG
DE LA, ,GSUM PA RNAM PAR GNAS PA YIN, ,

RIGS PA DANG BCAS BZHI PA NI, ,MTHONG NAS SLOB PAR BYED PAR 'DOD,
,GANG GI MTHU YIS RAB BSKYED PA, ,YE SHES RDO RJE NGO MTSAR CAN,
,RIGS PA DANG BRAL KHYAD PAR CUNG ZAD MED, ,DE LA BUD MED LAS
DANG NYON MONGS SKYE, ,RIGS PA LDAN PAS RDO RJE LAS 'BYUNG
'GYUR,,

DE PHYIR BLO DANG LDAN PAS RIGS PA BTZAL, ,YANG DANG YANG DU LTOS
BYED PA, ,PHYAG RGYA SBYOR BA 'DI 'DRA BA, ,RIGS PAS STONG PHYIR
DE RNAMS LA, ,SHES RAB YE SHES GNAS PA MED, ,CHOS KYI GRAGS PAS
RNAM 'GREL LAS, ,PHYOGS TZAM ZHIG GIS RNAM PAR PHYE, ,

@157A *, ,GZHAN GYI KHYAD PAR BYED NA NI, ,YANG 'BAD PA LA LTOS
MI 'GYUR, ,TSOGS PA GCIG LA LTOS NA NI, ,DUS GCIG SKYES PA'I DUS
GZHAN DU, ,GAL TE DE NYID LA LTOS NA, ,SHIN TU DMAN YANG 'PHEL MI
'GYUR, ,DE LA SOGS PA'I RGYUD KYIS NA, ,RDZOGS

PA'I RIM PA BSGOM PA LAS, ,RIGS PA MED PA'I DBANG NI YANG, ,RIGS
PA DANG BCAS BLANG PAR BYA, ,RIGS PA DANG BCAS GSUM PA NI, ,THOB
PAR GYUR PA'I DE MA THAG ,BZHI PA YONGS SU THOB PA LA, ,DBANG NI
MDZES PAR GYUR PA YIN, ,CHU LA SOGS PA'I DBANG RNAMS

NI, ,DAG PA'I DON DU GSAL BAR GNAS, ,BZHI PA JI LTAR GNAS PA DE,
,'BAD PAS DE BZHIN BSLAB PAR BYA, ,DE MED NA NI SANGS RGYAS MED,
,DE BZHIN DBANG YANG MED PAR 'GYUR, ,DE THOB NA NI SANGS RGYAS
NYID, ,RANG NYID YIN PA NYID DU RTOGS, ,DE TSE RDO RJE SLOB

DPON 'GYUR, ,DE TSE DE BZHIN GSHEGS RNAMS 'DUD, ,SANGS RGYAS KUN
GYI RANG BZHIN DU, ,GRUB PAR 'GYUR NYID RANG GIS MTHONG, ,MA
'ONGS PA NA SANGS RGYAS SU, ,DE NYID MNGON SUM NYID DU MTHONG,
,PHYAG RGYA STANG STABS MA YIN LA, ,DE YI RGYU NI BSGOM PA'ANG
MIN,,

DE YI TSE NA SAD BYED PA, ,BLA MA'I GDAMS NGAG GCIG PU YIN, ,MI
'KHRUL DON DU LAN 'GA' ZHIG ,GZUGS DANG LANG TSO YON TAN CAN,
,SHES RAB THABS BCAS SBYOR BA NI, ,DE YANG RIGS PAS RNAM PAR
SPANGS, ,MKHAS PA RNAMS LA MI DGOS SHING, ,BYIS

PA RTZE BA'I 'BRAS BU CAN, ,RIGS PA GANG DANG GANG DAG GIS, ,RNAM
'GREL TSAD MAR DBANG SUN PHYUNG, ,SLOB MA'I DBANG DU BRJOD PA NI,
,'DI YANG CI PHYIR SUN MI 'BYUNG, ,RANG GI SA BON LAS BYUNG BA'I,
,NYES PA DAG BYED MI GSAL TE, ,SLOB DPON GYIS BSHAD ZAB PA

YIN, ,RIGS PA MED NA DE GSAL TE, ,DE NI BDAG KYANG 'DOD MOD KYI,
,'ON KYANG RIGS PAS KHYAD PAR MED, ,RDO RJE SEMS GNAS GANG DANG
GANG, ,GSAL ZHING 'KHRUL PA MED RNYED PA'O, ,BZHI BA SGROL MA
MDZAD PA YI, ,SHAR PHYOGS KYI NI MKHAS PA YIS, ,GTAM TZAM

@157B YANG NI MI SHES SO, ,DE YI CHOS LA BDAG GIS RTOGS, ,'ON
KYANG GTI MUG BSAL BA DANG, ,SOM NYI RAB TU ZHI BA DANG, ,PHYIN
CI LOG NI BSAL BA'I PHYIR, ,MKHAS PAS BSTAN BCOS RGYAS PAR MDZAD,
,GTI MUG TU NI RTOGS NAS SPANGS, ,SOM NYI BLO NI RANG GI RTOG PAS

PHYE; ,PHYIN CI LOG GI 'KHRUL PAR SHES NAS BSAL, ,DES NA SHIN TU
LEGS PAR MDZAD PA YIN, ,SKAD CIG GSUM LAS BZHI PA NI, ,GZHAN DE
BSKYED PA'I RIM PA'I PHYOGS, ,RIM PA YONGS SU BTANG NAS NI, ,DGA'
DANG BRAL BA YONGS SU SBANG, ,BZHI PA'I SGRA RU BRJOD

PA NI, ,DGONGS PA CAN DU GYUR NAS GNAS, ,GANG PHYIR SHES RAB YE
SHES KYI, ,DBANG GI RIM PA DE NYID YIN, ,SHES RAB YE SHES GSUM PA
NI, ,BZHI PA DE NI JI LTAR 'THAD, ,GAL TE SHES RAB MED GYUR NA,
,DE BZHIN ZHES KYANG JI LTAR 'THAD, ,GAL TE SHES RAB

BLANG BYAS NA, ,GSUM PA YIN GYI BZHI PA MIN, ,MNYAM DANG RGYUD
KYI RANG BZHIN DANG, ,ZAG MED PAR CHAD MED PA YI, ,DBANG NI GZHAN
DU BSHAD PA GANG, ,YANG GI SGRA YIS NGES PAR BSTAN, ,DE YI TSIGS
BCAD LAS BYUNG BA'I, ,DE BZHIN SGRA YIS DE 'OG BSTAN, ,GAL

TE GSUM PA NYID THOS PA, ,PHYAG RGYA'I DBYE BAS 'DOD PA DANG,
,PHYAG RGYA GRANGS LA LTOS PA DANG, ,LNGA PA LA SOGS KHAS BLANG
DGOS, ,GAL TE PHYI NANG PHYAG RGYA YI, ,DBYE BAS PHYE BAR 'DOD NA
YANG, ,PHYI ROL PHYAG RGYA LAS BYUNG BA'I, ,GSUM PA YIN GYI BZHI
PA MIN,

DE LA ZAG PA DANG BRAL BA, ,BCOS ZHES JI LTAR RJOD PAR BYED, ,LHA
YI RNAL 'BYOR LA DMIGS DANG, ,SGEG PA LA GOGS NYAMS DANG LDAN,
,GANG PHYIR DGA' BA RGYAS BYED PA, ,SNGAGS KYI TSUL GYIS RNAM PAR
GNAS, ,BAR CHAD MED PAR JI LTAR 'GYUR, ,RGYUN MI 'CHAD

PA'ANG DON BZHIN CI, ,DGA' BA DANG BRAL DGA' BA'I MTHA', ,'BRAS
BU MTHA' MED GANG NA YOD, ,KHYAD PAR CAN GYI KHA DOG DBYIBS, ,LHA
MO'I RNAM PAR RNAM BRTAGS KYANG, ,PHYI ROL LAS GYUR JI 'DRA BA,
,DGA' BDE 'DRA RNYED MA YIN, ,KHYAD PAR CAN GYI KHA DOG DBYIBS, ,

@158A *, ,RTOGS NA KHYAD PAR MA YIN LA, ,GAL TE MNGON SUM GYUR NA
LTA, ,BDEN NA LHA MO LKOG TU GYUR, ,BLA MA SLOB MAS RNAM BRTAGS
PA, ,BRTAGS PA DE LAS DGA' BA GANG, ,BSGOMS PA'I STOBS KYIS DE
'OG TU, ,MNGON SUM NYID DU 'BYUNG BA DANG, ,'BRAS

BU KHYAD PAR CAN 'BYUNG BAS, ,GAL TE NUS NA DGOS PA LA, ,MTHA'
MED ZAG PA DANG BRAL ZHES, ,BYA BA LA SOGS MED PA DANG, ,DMAN
PA'I BUD MED JI LTA BAR, ,DGA' BA DANG BDE BA'ANG DE BZHIN DMAN,
MCHOG LA DE BZHIN MCHOG YIN TE, ,GANG PHYIR SGEG PA LAS BYED

DO; ,DE LA RIM GYIS KHYAD PAR RAM, ,GANG GIS GRANGS KHYAD GYUR PA
MED, ,SANGS RGYAS 'DREN PA BYED PA YI, ,BZHI PA DES NA YOD MA
YIN, ,JI LTAR LO MA LCI BA DANG, ,RTZVA SOG LA SOGS DU BA GCIG
,AA GA RU DANG GA PUR DANG, ,TZANDAN LA SOGS LAS BYUNG BA'I, ,DU

BAS ME NI DPOG BYED PA, ,SPYI YIN KHYAD PAR MA YIN NO, ,BAR BCAD
MED PA'I RGYU LA SOGS, ,KHYAD PAR TSAD MA MA YIN NO, ,KHYAD PAR
KHA CIG TZAM GYIS NI, ,KHYAD PAR THAMS CAD 'BYUNG MI 'GYUR,
,MTSAN NYID MTSAN GZHI'I NGO BO YIS, ,GANG GIS DBYE BRJOD

BYED PA, ,KUN GRAGS PA YI GTAN TSIGS KYIS, ,GSUM PA'I MTSAN NYID
DAG TU BSHAD, ,MTSAN GZHIR GYUR PA'I BZHI PA NI, ,DE LAS BZLOG PA
YIN PAR 'DOD, ,DE TSIG BYIS BA DGA' BYED KYI, ,MKHAS PA LA NI MA
YIN NO, ,BSTAN BCOS 'JIG RTEN GANG DU YANG, ,

MTSAN NYID 'GAL BAR MI BYED DO, ,GANG PHYIR MI RTAG ZAG BCAS
PHYIR, ,DE PHYIR GSUM PAR 'DOD PA YIN, ,MTHA' YAS ZAG BCAS DGE
BA'I PHYIR, ,GCIG TU BZHI PA GTZO BO YIN, ,DAM PA'I DON DU YOD PA
MCHOG ,MNGON DU SANGS RGYAS STER BYED PA, ,GANG DE SGRUB PA'I

MTSAN NYID GANG, ,'CHAD PA DE LA PHYAG 'TSAL LO, ,MI SHES PA ZHIG
SENG GE YI, ,MTSAN NYID GAL TE STON BYED NA, ,GRAGS PA CI 'DRA BU
DE LA, ,DE 'DRA'I MTSAN NYID STON PAR BYED, ,JI LTAR SHES PA
BZHIN BRJOD PAS, ,DE BZHIN 'DI LAS SMRA BYED DE, ,GZHAN DAG

@158B SGOM PAR BYED PA NA, ,GZHAN ZHIG RNYED PA MA YIN NO, ,BRAG
BCAS SGOM PAR BYED PA NA, ,ZAG MED RNYED PA MA YIN NO, ,ZAG MED
GAL TE SGOM NA YANG, ,DE NI RJES SU MYONG BA MED, ,RJES SU MYONG
NA GRUB ZIN PAS, ,DE LA SGOM PA CI ZHIG BYA, ,ZAG PA MED LA MOS
PA YIS, ,ZAG BCAS GAL TE

SGOM NA YANG, ,BDUD RTZI 'THUNG BAR 'DOD PA YIS, ,RTZA DAG CI
PHYIR 'JIB MI BYED, ,MI GSAL BA NYID SGOM PA YIS, ,CI PHYIR GSAL
BA RNYED PAR 'GYUR, ,MI GSAL BA NYID SU YIS BSGOM, ,SGOM BZHIN PA
NA DE MI GSAL, ,GANG GSAL BA DE BSGOM BYA MIN, ,SGOM BZHIN NA
YANG MI GSAL PA'O, ,GSAL BAR MOS NAS SGOM

NA YANG, ,DANG PO GSAL BAR MI 'GYUR RO, ,DE BZHIN GAL TE 'DIR
'DOD NA'ANG, ,NYON MONGS CAN LA GSAL BA MED, ,MI GSAL BA LAS GSAL
'GYUR TE, ,BYA BA 'DI NI BSGOMS PA'I STOBS, ,NYON MONGS MED PA
BSGOMS PA LAS, ,NYON MONGS CAN DU MI 'GYUR RO, ,

BSGOMS PA'I STOBS KYIS 'DI 'DRA BA, ,NYE BAR RNYED PA MA YIN NO,
,BZHI PA MI RTOG PA ZHES BYA, ,RNAM NGES 'GREL BA YANG DAG PAR,
,RNAL 'BYOR MNGON SUM SPYOD PAS NA, ,DER NI DE BZHIN RTOGS PAR
BYA, ,DE LTAR SHIN TU DKA' BA'I PHYIR, ,GSUM PA ZHES BYA BZHI PA
YI, ,

DPE MIN PA NI SHES BYA STE, ,DE PHYIR MNYAM PAR GZHAG PAR BYA,
,DE LTAR MIN NAD PE TZAM GYIS, ,BSGRUB BYA BA SGRUBS PA GANG NA
MED, ,BSGRUB BYA'I RJES 'GRO GTAN TSIGS MED, ,DPA [*DPA'] YIS RAB
TU BSTAN PAR BYA, ,TSAD MA GNYIS KYIS RAB BSGRUBS NAS, ,'BRAL BA
YANG DAG

DRAN PAR BYED, ,DPE YIS NYE BAR SHES GYUR LA, ,GTAN TSIGS NYAMS
PAS GANG DU'ANG MIN, ,GCIG GIS CUNG ZAD SGRUB BYED CES, ,SMRA BA
LTAR NA'ANG RTOG GE MIN, ,TSES DANG CHOS CAN GRUB NA NI, ,'BREL
PA'ANG BSGRUB PAR BYA BA YIN, ,GNAS BZHIR GRUB PAR

BYED PA LA, ,SGRUB PA 'JUG PA SMOS CI DGOS, ,MA GRUB PA NYID GRUB
DON DU, ,SGRUB PAR 'JUG PA MA YIN NAM, ,RTOG GE PA NI MIN PA'I
TSIG ,YOD PAR GRUB PA MED PA'O, ,MA GRUB PA LA DNGOS PO'I CHOS,
,YOD PAR GRUB GRUB RTEN MED CHOS, ,GNYIS KA LA BRTEN 'KHRUL

@159A *, ,PA YIN, ,DNGOS MED CHOS DANG 'GAL BAS NA, ,DE YI YOD PA
JI LTAR BSGRUB, ,DPE LAS BYUNG BA'I MTHAR THUG PA, ,KHYOD KYI DPE
YIS GRUB PA MED, ,JI LTAR GLANG LA BA MEN ZER, ,DPE YIS RES 'GA'
GRUB PA'ANG SRID, ,LUNG TSIG TSAD

MA YIN PAS NA, ,'DI LA DE YIS 'DOD BA BYA, ,DPE ZHES BYA BA'I
TSAD MA 'DI, ,PHA ROL POS KYANG MA BSAL TAM, ,LUNG LAS THA DAD
MED PA DE, ,GZHAN DU NYE BAR 'JAL BA STE, ,GNYIS SU GZUNG BA NYID
MED NA, ,DE YIS BCAD PA CUNG ZAD MED, ,NYE PHYIN RING BA'I

YUL DAG LA, ,DPE ZHES BSHAD PAR BYA BA YIN, ,GRONG KHYER DU NI BA
LANG SNGON, ,MTHONG NAS DGON PAR GNAS NA YANG, ,BA LANG MTHONG
BAR 'GYUR BA'I TSE, ,'DRA'O SNYAM PA'I SHES PA SKYE, ,DE 'DRA BA
YI BA LANG STE, ,GRONG KHYER DU NI BDAG GIS MTHONG, ,BLO LA 'DRA
BAR ZHES PAS

NA, ,DE PHYIR DPE ZHES BYA BAR GNAS, ,BA LANG MNGON SUM MTHONG
BAS NA, ,SNGON GYI BA LANG DRAN 'GYUR TE, ,DA LTAR NYID KYI'ANG
'DRA'O ZHES, ,DPE LAS YONGS SU GCOD PAR 'GYUR, ,DE PHYIR DPE ZHES
BYA BA YANG, ,GNYIS SU 'DZIN PA SNGON 'GRO BA'I, ,JI LTAR BSHAD

PA'I MTHAR THUG LA, ,GNYIS SU 'DZIN PA YOD MA YIN, ,YONGS SU SMIN
PA YONGS THOB PAR, ,GAL TE SHES NAS DE 'DZIN TE, ,GNYIS PO SHIN
TU BCOM PA'I PHYIR, ,DE TSE GCIG PU KHO NA YOD, ,YONGS SU SMIN LA
RGYU MED PHYIR, ,THABS KYANG YOD PA MA YIN

NO; ,GZHAN ZHIG BRTAN BZHIN PA NA YANG, ,GZHAN DAG GLO BUR 'BYUNG
MI 'GYUR, ,GZHAN ZHES BYA BA THOG MAR BSHAD, ,DE PHYIR BLO DANG
LDAN PAS BSLAB, ,BAR CHAD MED PA'I RGYU NYID NI, ,SHIN TU SKYE
BAR MI 'GYUR RO, ,GAL TE SGOM PA GOMS PA YI, ,DBANG GIS DE

PHYIR 'DOD NA YANG, ,DE LTA NA YANG DUS KUN DU, ,BAR CHAD MED PAR
MI 'GRUB STE, ,SA BON SNA TSOGS BSGOMS PA LAS, ,RTAG TU SKYE BA'I
BLO LA NI, ,GANG LAS SKYE BA'I NGES PA MED, ,GNOD PA MED DANG
YANG DAG DON, ,RANG BZHIN PHYIN CI MA LOG PHYIR, ,BLO NI DE
PHYOGS

@159B 'GYUR PA'I PHYIR, ,'BAD KYANG LDOG PAR ME 'GYUR RO, ,BLO NI
DE LTAR GYUR NA GO ,'DI NI BDAG KYANG 'DOD PA LA, ,RANG BZHIN
G-YO BA RA BZOD PA DANG, ,PHYIN CI LOG GI RJES SU 'JUG ,BLO LA DE
YI PHYOGS GYUR PA'I, ,BLO GROS CHEN PO BRDZUN PA'I TSIG ,DE LA
SOGS

PA BA LA CHE BAR, ,RDZOGS PA'I RIM PA SGOM PAR BSHAD, ,DE PHYIR
DE RU RTOGS BYA YI, ,YOD PA BSHAD PA'I DGOS PA CI, ,'DI YI LUNG
DANG TSAD MA DANG, ,MAN NGAG GSANG BA'I MTHA' RTOGS NAS, ,SKAL
LDAN DNGOS RNAMS LA PHAN PHYIR, ,BSHAD KYIS MNGON PA'I NGA

RGYAL MIN, ,DPAL KHA CHE'I SLOB DPON RIN CHEN RDO RJE DANG,
,MTSAN GZHAN PHRA BAR RTOGS PA'I DPAL ZHES BYA'I, ,YANG DAG BZHI
PA 'BYUNG BA'I GTAM TZAM 'DI LA BYAS PA MED, ,BZHI PA MED CES LOG
PAR GYUR NA MI RUNG SNYAM, ,BZHI PA RNAM PAR NGES PA'I MAN NGAG
GCES BYA

BA'I RAB TU BYED PA KHA CHE'I SLOB DPON CHEN PO RIG BYED KYI
MTHA' 'DZIN PA DPAL RIN CHEN RDO RJES MDZAD PA RDZOGS SO,, ,,RGYA
GAR GYI MKHAS PO BIDY'A BHA DRA DANG, LO TZ'A BA DGE SLONG TSUL
KHRIMS BKRA SHIS KYIS BSGYUR BA'O,,