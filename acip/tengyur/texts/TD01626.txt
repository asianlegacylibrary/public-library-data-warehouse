@226B #, ,RGYA GAR SKAD DU, MA H'A M'A Y'A S'A
DHA NA N'A MA, BOD SKAD DU, SGYU 'PHRUL CHEN MO ZHES BYA BA'I
SGRUB PA'I THABS, DPAL RDO RJE MKHA' 'GRO DANG, MKHA' 'GRO MA'I
TSOGS THAMS CAD LA PHYAG 'TSAL LO, ,DANG POR SNGA BAR LANGS LA
SNYING RJE

DANG LDAN PA'I RNAL 'BYOR PAS RANG GI SNYING GAR PADMA'I STENG DU
THIG LE DPA' BO BA LTAS LA, DE'I 'OD ZER GYIS BLA MA DANG, DPA'
BO DANG, RNAL 'BYOR MA RNAMS YANG DAG PAR BSKUL NAS, BAR SNANG LA
DMIGS PAR BYAS LA MCHOD PA GSUM GYIS MCHOD PAR BYAS TE, DE RNAMS
KYI

MDUN DU DKON MCHOG GSUM LA SKYABS SU 'GRO BA'I TSIGS BCAD DAG
BRJOD PAR BYA BA NI 'DI'O, ,AOm DPAL LDAN BLA MA'I ZHABS RDUL
RNAMS LA PHYAG 'TSAL LO, ,AOm DPAL LDAN RDO RJE SEMS DPA' LA YANG
PHYAG 'TSAL LO, ,AOm DPAL LDAN RDO RJE MKHA' 'GRO MA RNAMS LA
PHYAG 'TSAL

@227A *, ,LO; ,ZHES PA 'DI DAG BRJOD NAS CHO GA BZHIN DU, SDIG PA
BSHAGS PA DANG, BSOD NAMS LA RJES SU YI RANG BA DANG, BSOD NAMS
YONGS SU BSNGO BA DANG, DKON MCHOG GSUM LA SKYABS SU 'GRO BA
DANG, BYANG CHUB TU SEMS BSKYED BA DANG LAM BSTEN PA DANG,

BDAG GI DNGOS PO DBUL BAR BYA'O, ,DE NAS TSANGS PA'I GNAS BZHI
SNGON DU BSGOM PAS, STONG PA NYID BSGOM PAR BYA BA NI, AOm SH'U
N+YA T'A DZNY'A NA BADZRA SVA BH'A WA A'ATMA KO&HAm, ZHES PA
STE, 'DI'I DE MA THAG TU YI GE RAm LAS BYUNG BA'I NYI MA'I STENG
DU YI GE H'Um GNAS PA BSAM PAR BYA'O, ,DE'I 'OD

ZER GYIS KHYAD PAR DANG, DE DAG THAMS CAD YONGS SU ZHU BA LAS SA
GZHI RDO RJE'I RANG BZHIN DANG, RDO RJE'I RTZIG PA DANG, RDO
RJE'I RA BA DANG, DUR KHROD BRGYAD KYI DBUS SU PADMA DMAR PO 'DAB
MA BZHI PA LA, RDO RJE NAG PO'I PHRENG BAS MTHA' MA YONGS SU
BSKOR BAR BSAM PAR BYA'O, ,YANG NA KLU

LHAG MA CAN GYI RIM PAS SO, ,PADMA'I LTE BA'I DBUS SU DBYANGS YIG
AA LA SOGS PA NYIS 'GYUR DU BYAS TE ZLA BA'I DKYIL 'KHOR DU BSGOM
PAR BYA'O, ,DE'I STENG DU YI GE DRUG PO BSNAN PA'I YI GE KA LA
SOGS PA NYIS 'GYUR DU BYAS TE NYI MA'I DKYIL 'KHOR DU BSGOM PAR
BYA'O, ,ME LONG LTA BU

ZLA BAR YANG DAG BSHAD, ,MNYAM PA NYID NI NYI MAR RAB TU GRAGS,
,'DI DAG DBUS SU THIG LE'I RGYAL PO STE, ,'DI LA SPRO BSDU 'GRO
BA'I DON BYED PA, ,SO SOR RTOG PAS BYA BA NAN TAN NO, ,RDZOGS PA
SHIN TU RNAM DAG CHOS KYI DBYINGS, ,YE SHES LNGA YI BDAG NYID
'KHOR LO BSGOM, ,

DE NAS SNYING RJE'I BDAG NYID BCOM LDAN 'DAS, ,RDO RJE MKHA' 'GRO
NI SNGON PO STE, SNGON PO DANG, SER PO DANG, DKAR DMAR DANG,
LJANG GU'I ZHAL BZHI PA DANG LDAN PA, PHYAG BZHI NI THOD PA DANG,
MDA' DANG, G-YON NA KHA t'Am GA DANG, GZHU 'DZIN PA'O, ,DBU SKRA
DMAR SER GYEN DU

'BAR BA, THOD PAS BCINGS PA DANG STAG LPAGS KYI SMAD G-YOGS DANG,
'KHOR LO, RNA CHA, MGUL RGYAN, GDU BU, MCHOD PHYIR THOGS DANG
THAL BA STE, PHYAG RGYA DRUG DANG LDAN PA, MI MGO BRGYA PHYED KYI
PHRENG BA DANG, MI'I RUS PA'I RKANG GDUB PA DANG, SKE RAGS DANG,
PHYAG GDUB

@227B DANG, DPUNG RGYAN RNAMS KYI RGYAN CAN, SKYIL KRUNG PHYED
PA'I GAR GYIS BZHUGS SHING, MCHE BAS 'JIGS PAR BYED PA, KHA DOG
LNGA'I 'OD ZER GYI PHRENG BA CAN, RANG NYID LTA BU'I SHES RAB LA
'KHYUD PA CAN DU BDAG NYID RDO RJE MKHA' 'GRO'I GZUGS SU RNAM PAR
BSGOM PA'O, ,

SHES RAB KYANG BDAG NYID DANG 'DRA BAR BLTA BAR BYA'O, ,'ON KYANG
GCER BU MGO'I PHRENG BA DANG BRAL BA'O, ,SHAR GYI 'DAB MA LA, RDO
RJE MKHA' 'GRO MA KHA DOG SNGON MO, ,SNGON PO DANG, SER PO DANG,
DKAR DMAR DANG, LJANG GU'I ZHAL BA ZHI PA, PHYAG BZHI DANG LDAN
PA STE,

RDO RJE DANG, THAD PA DANG, DRIL BU DANG, KHA tV'Am GA 'DZIN
PA'O, ,LHO'I 'DAB MA LA, RIN CHEN MKHA' 'GRO MA SER MO STE, SER
PO DANG, SNGON PO DANG, DKAR DMAR DANG, LJANG GU'I ZHAL BZHI PA,
PHYAG BZHI PA STE, RIN PO CHE DANG, RTZE GSUM PA DANG, DAR
DBYANGS DANG, CE SBYANG

PHYAG NA BSNAMS PA'O, ,NUB KYI 'DAB MA LA PADMA MKHA' 'GRO MA KHA
DOG DKAR DMAR TE, DKAR DMAR DANG, SER PO DANG, SNGON PO DANG,
LJANG GU'I ZHAL BZHI PA PHYAG BZHI DANG LDAN PA STE, SNA TSOGS
PADMA DANG, MDA' DANG, GZHU DANG, THOD PA RNAMS PHYAG NA BSNAMS
PA'O, ,BYANG GI

'DAB MA LA SNA TSOGS MKHA' 'GRO MA KHA DOG LJANG GU STE, LJANG GU
DANG, SER PO DANG, DKAR DMAR DANG, SNGON PO'I ZHAL BZHI PA, PHYAG
BZHI DANG LDAN PA STE, RAL GRI DANG, dA MA RU DANG, ZHAGS PA
DANG, KA P'A LA RNAMS PHYAG NA BSNAMS PA'O, ,DE LTA BU RNAM PAR
BSGOMS PA'I SNYING GAR

MAN NGAG JI LTA BA LAS THIG LE'I RGYAL PO BSGOM PAR BYA'O, ,DE
NAS PHUNG PO DANG, KHAMS DANG, SKYE MCHED KYI RANG GI NGO BO
KHAMS GSUM PA NI SGYU MA DANG, SMIG RGYU DANG, RMI LAM DANG, DRI
ZA'I GRONG KHYER LTA BUR RANG GI SEMS DANG THA MI DAD PA, RANG
BZHIN GYIS 'OD GSAL

BAR PHYI NANG GI GZUGS LA RNAL 'BYOR PAS BSAM MO, ,DE NAS DE MA
THAG TU YE SHES KYI DKYIL 'KHOR BKUG STE, DAM TSIG GI 'KHOR LOR
BCUG LA, AOm DHA RMA DH'A TU SVA BH'A BA A'ATMA KO&HAm ZHES BA
RGYAL BYA'O, ,DE NAS A'A:DMAR PO YONGS SU GYUR PA LAS, PADMA
RDZOGS PA DANG, AOm MAm H'Um

@228A *, ,BHR'Um TR'Am HR'Im:ZHES PA'I YI GE RNAMS SHAR LA SOGS
PA'I 'DAB MA LA RNAM PAR SNANG MDZAD LA SOGS PA'I KHA DOG DGOD
PAR BYA'O, ,YI GE H'Um GIS RDO RJE RDZOGS PAR BYAS LA, GLU 'DI
DAG GIS BSKUL BAR BYA'O, ,KYE GROGS MO MCHOG NI BDAG CAG GO,
,PADMA'I KHA YIS

RNAM DBYE BAR, ,'OD GSAL PA YI RDO RJE YIS, ,BDE BA NYID MDZOD AA
LA LA LA LA HO, ,GLU 'DI DAG GIS DE MA THAG TU RJES SU CHAGS PAS
MCHOD CING BYIN GYIS BRLAB PO, ,DE'I RJES SU BDUD RTZI MYANG BAR
BYA BA NI THOD PA LAG TU BZHAG PAR BI DANG, RA DANG, SU DANG, MA
DANG, MU

DANG, DA DANG, GO DANG, HA DANG, NA DANG, KU DANG STE, A'A LI K'A
LI 'DI DAG GIS BYIN GYIS BRLABS SHING, PHYIN CI LOG GI YI GE GSUM
GYIS KYANG BYIN GYIS BRLABS PAS YI GE DE RNAMS LAS MI BSKYOD PA
LA SOGS PA DE BZHIN GSHEGS PA RNAMS 'THON TE, PHYOGS BCU NA

GNAS PA'I BDUD RTZI RNAMS PHYAG TU BLANGS NAS YI GE RNAMS NYID LA
ZHUGS PAS BDUD RTZI DANG LHAN CIG TU RO GCIG PAR GYUR PAR BSAMS
TE, YI GE GSUM POS RIM PA DANG RIM PA MA YIN PAS SPRO ZHING BSDU
BA NI SKU GSUNGS THUGS KYI RANG BZHIN GYI MDOG TU'O, ,AOm A'A:
H'Um

ZHES BYA BA 'DI DAG JI LTA BA'I MAN NGAG GIS BZLA'O, ,JI LTAR NUS
PAR BZLAS BRJOD BYAS NAS, DE NYID GSUM DANG YI GE MU:SA YE SHES
KYI 'KHOR LO GSHEGS SU GSOL LO, ,LHA MO BZHI LA SOGS PA NI, THIG
LE'I NANG DU BCUG PA, SMON LAM BTAB PAR BYAS LA JI LTAR

BDE BAR 'JUG PAR BYA'O, ,THUN MTSAMS GZHAN RNAMS SU NI, DE NYID
GSUM PO BRJOD PAS SNGAR GYI DE BZHIN DU YE SHES KYI 'KHOR LO
SPYAN DRANGS TE, GCIG TU BYAS LA RJES SU CHAGS PA LA SOGS PA DAG
KYANG BYA'O, ,SGYU 'PHRUL CHEN MO ZHES BYA BA'I SGRUB THABS BCOM

LDAN 'DAS YUM RDO RJE MKHA' 'GRO MA NYID AU RGYAN GYI YUL DU BYON
NAS GSUNGS PA RDZOGS SO,, ,,RGYA GAR GYI MKHAN PO AA WA DH'Um T'I
PA'I ZHAL SNGA NAS DANG, BOD KYI LO TZ'A BA DGE SLONG SH'AKYA
BRTZON 'GRUS KYIS ZHUS TE BSGYUR BA'O,, ,,