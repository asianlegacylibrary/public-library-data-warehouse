@71B BLA MA DAM PA RNAMS LA PHYAG 'TSAL LO, ,RGYAL SRAS MI YI
SENG GE YIS, ,MKHA' 'GRO MA YI GSANG TSIG BRTOL, ,GRUB THOB NYAMS
KYI RTOGS PA RNAMS, ,BKA' RGYA BKROL TO GTAD RGYA BYAS, ,A'ARYA
DE BAS THUGS KYI RTOGS PA MGUR DU BZHENGS PA, KYE HO PHUNG

PO LHA YI NGO BOR GNAS, ,BUM PA'I DBANG BSKUR RANG LA RDZOGS,
,SGRA STONG BRAG CA LTA BUR RTOGS, ,GSANG BA'I DBANG LA LTOS MI
DGOS, ,NYAMS MYONG BDE CHEN KHONG NAS SAD, ,SHES RAB YE SHES
DBANG DANG LDAN, ,CHOS RNAMS NAM MKHA' LTA BUR RTOGS, ,BZHI PA'I
DBANG GIS

DON DANG LDAN, ,GSUNG NGO,, ,,N'A G'A RDZU NAS GSUNGS PA, KYE HO
RTZA BA BRAL BA'I SEMS NYID 'DI, ,CHOS RNAMS KUN GYI RTZA BA YIN,
,DE LAS 'KHOR 'DAS SDONG PO GYES, ,BDE SDUG GNYIS KYI LO 'DAB
RGYAS, ,SNA TSOGS LAS KYI 'BRAS BU SMIN, ,GSUNG NGO,, ,,MAR PAS

GSUNGS PA, KYE HO SNA TSOGS SNANG LA NGOS GZUNG MED, ,'DI ZHES
MTSON PA'I TSIG DANG BRAL, ,MI G-YO MI SEMS SEMS CHEN PO, ,BLA
DAGS TZAM DU BRJOD PAR ZAD, ,'DI LA DON DU GZUNG DU MED, ,GSUNG
NGO,, ,,RDO RJE DRIL BU PAS GSUNGS PA, KYE HO DBANG LDAN PADMA'I
DBUS NA BDE

BA'I YE SHES GNAS, ,THABS KYI SBYOR BAS SPROS BRAL LHAN CIG SKYES
PA 'CHAR, ,BDE GSHEGS THUGS KYI GDAMS PAS NAM MKHA'I KHAMS DANG
MNYAM, ,'DI NI GSANG SNGAGS THABS KYI GNAD DO NGO MTSAR CHE,
,GSUNG NGO,, ,,L'U YI PAS SMRAS PA, PHUNG PO'I DBUS NA GNYUG MA'I

YE SHES ME GCIG PO, ,SROG DANG RTZOL BAS BSKYOD NA BDE BA'I YE
SHES 'BAR, ,BDAG 'DZIN SREG PA'I ME NI RLUNG GIS SPAR BAR BYA,
,BDE CHEN MCHOG NI NAM MKHA'I KHAMS SU MI SHONG NGO, ,GSUNG NGO,,
,,SH'ANTA DE BAS GSUNGS PA, KYE HO SEMS NI YE SHES CHEN PO STE,
,'DI LAS GUD NA

SANGS RGYAS MED, ,SEMS KYI DE NYID SHES GYUR NA, ,'KHOR BA RANG
GROL MYA NGAN 'DAS, ,GSUNG NGO,, ,,BHI SA PAS GSUNGS PA, KYE HO
'GRO BA SNA TSOGS LAS KYIS BCINGS, ,LAS KYI DE NYID SHES GYUR NA,
,BCINGS PA MED DE GROL BA MED, ,SGYU MKHAN RI MO JI BZHIN NO,
,GSUNG

@72A *, ,NGO; ,,G-YOG PO LJON PA CAN GYIS GSUNGS PA, KYE HO HE RU
KA DPAL RDO RJE'I SKU, ,RNAL 'BYOR MA NI LAS KYI YUM, ,SNA TSOGS
SNANG BA MCHOG GI ZHING, ,'GRO BA LHA DANG LHA MO STE, ,'DI NA
'KHOR BA'I MING YANG MED, ,GSUNG NGO,, ,,AA BA DH'U T'I PAS
GSUNGS

PA; ,GSHIS KYI STONG NYID 'O MA'I MTSO, ,THABS KYI ROL PA SRUB
MA'I SHING, ,DAD BRTZON SHE MAS RTZOL BYAS NA, ,SKU GSUM MAR GYI
GONG BU 'DRI LA, ,GSUNG NGO,, ,,DUR KHROD DBANG PHYUG GIS SMRAS
PA, MTHONG DU MED DO SEMS KYI DON, ,BSAM DU MED DO GNYUG MA'I
NGANG, ,DGAG

SGRUB MED PA SMYON PA'I LUS, ,BTZAL DU MED PA GYAD KYI NOR,
,GSUNG NGO,, ,,YE SHES SKYONG GIS SMRAS PA, KYE HO SNANG STONG
DBYER MED LHAN CIG SKYES, ,RIG STONG DBYER MED LHAN CIG SKYES,
,GNYIS MED YE SHES LHAN CIG SKYES, ,RGYU 'BRAS DBYER MED LHAN CIG
SKYES, ,'DI LA THA DAD NGAS

MA MTHONG, ,GSUNG NGO,, ,,LI LA'I ZHABS KYIS GSUNGS PA, SNA TSOGS
SNANG BA RANG GI SEMS, ,SEMS NI SEMS KYI RANG BZHIN BRAL, ,THIG
LE CHEN PO CHOS KYI SKU, ,'DI LAS MI SPRO GZHI LA BZHAG ,GSUNG
NGO,, ,,NYI MA SBAS PAS GSUNGS PA, LUS LA YE SHES CHEN POR

GNAS, ,BDE BA DROD KYIS SBAR BAR BYA, ,LAS KYI RTZI BUR SREG PAR
BYED, ,BLA MA'I BKA' LAS SHES PAR BYA, ,GSUNG NGO,, ,,SA 'DZIN
ZHABS KYIS GSUNGS PA, LUS KYI 'KHOR LO BZHI 'KHOR BAS, ,SRID
RTZA'I SDONG PO GCOD PAR BYED, ,RTZA YI RGYAL PO SPANGS PA YIS,,

THAR PA'I SROG SHING 'DZUGS PAR BYED, ,BDE CHEN NAM MKHA'I BA
BZHOS PAS, ,LHAN CIG SKYES PA STON PAR BYED, ,GSUNG NGO,, ,,BI NI
SAS SMRAS PA, NYI ZLA STOD LA MNAN PA YIS, ,LAS KYI PHRENG THAG
GCOD PAR BYED, ,SPU GRI KLAD LA BSKOR BA YIS, ,BYA BRAN NAM
MKHA'I

DBYINGS SU SKROD, ,BYA BA ZIN PA'I SKYES BU DE, ,'A MA'I PANG DU
RGYUG PAR BYED, ,GSUNG NGO,, ,,PHYOGS KYI GLANG POS SMRAS PA, RIG
PA'I SGRON ME SBAR BA YIS, ,LOG RTOG MUN PA RAB BSAL TE, ,GZHAN
GYI SDE PA KUN BCOM NAS, ,RANG GI MTSAN NYID MTSON DU MED, ,GSUNG
NGO,, ,,

@72B DPA' BO DRIL BU'I ZHABS KYIS SMRAS PA, DGA' BA'I YE SHES
SPAR BA YIS, ,GNYUG MA'I LHAN CIG SKYES PA RTOGS, ,'KHOR 'DAS
GNYIS PO GZHI LAS GROL, ,GSANG SNGAGS THABS KYIS KHYAD PAR
'PHAGS, ,GSUNG NGO,, ,,LI LA'I BZANG POS SMRAS PA, LKUGS

PA'I KHA DANG RUS SBAL MIG, ,GZHON NU MA YI BDE BA'AM, ,KHUR BAR
CHU BLUGS JI BZHIN DU, ,MTSON DU 'DUG PAR NGAS MA MTHONG, ,GSUNG
NGO,, ,,N'A GA BO DHIS GSUNGS PA, GNYIS MED SPROS BRAL NAM MKHA'I
DANG, ,MING MED YE SHES BDE CHEN PO, ,BSAM MED BRJOD PA'I

MTHA' LAS 'DAS, ,'GYUR MED CHOS SKU NGO MTSAR CHE, ,GSUNG NGO,,
,,TOG TZE PAS GSUNGS PA, ,LTOS SHIG NAM MKHA'I DKYIL DU LTOS, ,MA
MTHONG BA NI DE MTHONG YIN, ,SDOD CIG RGYA MTSO'I GTING DU SDOD,
,MI G-YO BA NI DGONGS PA YIN, ,ZUNG SHIG BAR SNANG RLUNG PO
ZUNG,,

NGOS GZUNG MED NA STONG PA YIN, ,GSUNG NGO,, ,,NAG PO ZHABS KYIS
GSUNGS PA, LAM GYI DE NYID MTHONG GOMS NA, ,'CHI BA'I 'OD GSAL
GDON MI ZA, ,LAS KYI 'PHEN PA NAM MKHAS KHYER, ,DUS DER CHOS NYID
MA BU PHRAD, ,GSUNG NGO,, ,,BHI NA ZHABS KYIS SMRAS PA,

SNANG STONG THABS DANG SHES RAB LA, ,BLA MA'I NGO SPROD BRDA YIS
ROL, ,RIG PA'I YE SHES KHONG NAS SAD, ,BDE CHEN LHAN CIG SKYES PA
RTOGS, ,GSUNG NGO,, ,,PADMA'I MYU GUS SMRAS PA, SNA TSOGS SNANG
BA LAS KYI PHYAG RGYA STE, ,DER 'DZIN STONG PA CHOS KYI PHYAG
RGYA YIN, ,GNYIS

MED DANG LAS MI 'DA' DAM TSIG STE, ,DER 'DZIN BLO DANG BRAL NA
PHYAG RGYA CHE, ,GSUNG NGO,, ,,MTSO SKYES RDO RJES SMRAS PA, LTE
BA MKHA' DBYINGS GRU GSUM DU, ,RIG PA'I LHA MO'I SKUR GSAL TE,
,'OD ZER SPRO BSDUS 'GRO DON BYED, ,SKU GSUM GZHAN NAS BTZAL MI
DGOS, ,

GSUNG NGO,, ,,GU DHA RI PAS GSUNGS PA, YE SHES RDO RJE NAM MKHA'I
MDOG, ,SNA TSOGS 'BYUNG BA'I CHO 'PHRUL STON, ,DMIGS PA MED PAR
KUN LA KHYAB, ,'DU 'BRAL MED PAR RANG LA RDZOGS, ,MA BTZAL LHUN
GYIS GRUB PA'I DON, ,GSUNG NGO,, ,,TI LO PAS GSUNGS PA,

@73A *, ,KYE HO LTOS SHIG YUL LA LTOS, ,SNANG BA SNA TSOGS RIG
PA'I RTZAL, ,'DOD YON SNA TSOGS SEMS KYI RGYAN, ,BDE SDUG SNA
TSOGS GNYUG MA'I RTZAL, ,GAR YANG MA PHYIN NAM MKHA'I BYA, ,SNANG
BA SNA TSOGS GZIGS MOR CHE, ,GSUNG NGO,, ,,N'A RO

PAS GSUNGS PA, SPYI GTZUG PADMA'I GDAN STENGS SU, ,MTSAN LDAN BLA
MA'I SPYAN SNGA RU, ,RTZA DAR DKAR GYI LAM LA 'GRO SHES NA,
,MTSAMS MED LNGA PO BYED KYANG GROL, ,GSANG SNGAGS THABS KYI
KHYAD PAR YIN, ,GSUNG NGO,, ,,KRishnA PAS SMRAS PA, RTZE GSUM
GSAL BA'I

ME LONG LA, ,SEMS KYI RGYAL PO LTA SHES NA, ,'KHRUL PA'I YUL GYIS
MI PHROGS TE, ,GNYUG MA'I RDZONG LA NGES PAR GNAS, ,GSUNG NGO,,
,,BHA DU LAS SMRAS PA, KA RA YUL LA BCINGS PA YIS, ,RTOG PA'I
'GYU BA GCOD PAR BYED, ,LTA STANGS SNGA PHYI BRJES PA YIS, ,BYING

RGOD THUN SKYON SEL BAR BYED, ,GNYEN PO'I RTZOL BA BSHIG PA YIS,
,GNYUG MA RANG LA 'KHOR BAR BYED, ,GSUNG NGO,, ,,dOMBI HE RU KAS
SMRAS PA, LAS KYI PHYAG RGYA LAS BYUNG BA'I, ,DGA' BZHI'I YE SHES
PHYAG RGYA CHE, ,SNANG BA ZAG MED SPROS DANG BRAL, ,GNYUG MA DON
GYI YE

SHES MTHONG, ,GSUNG NGO,, ,,KA NA PAS SMRAS PA, SEMS NYID SPROS
DANG BRAL BA NAM MKHA'I DANG, ,RGYA MTSO SHEL DANG ME TOG BZHIN,
,SANG DE RJE NE SA LE BA, ,DRAN DU MED CING YENGS SU MED, ,CI
RIGS TZAM DU GOMS PAR GYIS, ,GSUNG NGO,, ,,BANDHA BADZRAS SMRAS
PA,

GNYIS MED YE SHES CHEN PO 'DI, ,BSTAN DU YOD DE MTSON DU MED,
,GOMS SU YOD DE BSGOM DU MED, ,MYONG DU YOD DE BRJOD DU MED,
,GSUNG NGO,, ,,KAMBA LAS SMRAS PA, SNANG BA'I NGO BO STONG PA'I
ROR, ,SPOR CIG YUL LA YENGS PA'I TSE, ,BDE BA'I NGO BOR GSAL BA'I
ROR, ,SPOR CIG SEMS LA

BLTAS PA'I TSE, ,RTOGS PA'I NGO BOR NYAMS KYI ROR, ,SPOR CIG
CHAGS SDANG SKYES PA'I TSE, ,GSUNG NGO,, ,,PRADZNY'A PHA LAS
SMRAS PA, SNA TSOGS SNA TSOGS DE DE NYID, ,DGAG PA MED CING SGRUB
PA MED, ,DRAN PA'I RTZI DANG MA BRAL BAR, ,SPANG BLANG MED PAR
ROL DU GSOL, ,GSUNG NGO,, ,,

@73B DPA' BO RDO RJES SMRAS PA, SEMS KYI THIG LE YI GE'I DBYIBS,
,RLUNG GIS BSKYOD DE MKHA' LA 'PHUR, ,LAS KYI SGO BZHI 'GAGS NAS
KYANG, ,BDE CHEN GNAS SU 'PHO BAR BYED, ,GSUNG NGO,, ,,SHR'I BA
TAS SMRAS PA, DUG SPRUL BSAD LA GLANG CHEN BTZONG, ,BYA NI

MKHA' LA SPAR BAR BYA, ,BTZUN MO LHA SRAS YUL PHYUNG LA, ,RGYAL
PO BCOM NA NGES PAR GROL, ,GSUNG NGO,, ,,GNYIS MED SBAS PAS SMRAS
PA, YON TAN THAMS CAD 'BYUNG BA'I GNAS, ,SPYI BO'I BLA MA LEGS
MCHOD LA, ,'DOD PA THAMS CAD 'BYUNG BA'I GNAS, ,BYA BA

MANG POS CI ZHIG BYA, ,GSUNG NGO,, ,,AINDRA BH'U TI SA SMRAS PA,
SNA TSOGS YUL GYI SNANG BA 'DI, ,RIG PA YE SHES RGYAN YIN PAS,
,MI SPANG DE BZHIN NYID DU ROL, ,'CHING BAR MI 'GYUR GROL BA'I
LAM, ,GSUNG NGO,, ,,KA PA TZA RIS SMRAS PA, CHU BO SBUBS SU CHUD
PA

BZHIN, ,SNA TSOGS DE BZHIN NYID DU 'DUS, ,RGYA MTSO LAN TSVA'I RO
BZHIN DU, ,DU MA RO GCIG BDE BAR 'BAR, ,NAGS KYI ME LA RLUNG
BZHIN DU, ,RKYEN NGAN SNA TSOGS LAM GYI GROGS, ,GSUNG NGO,, ,,KU
LA MA RIS SMRAS PA, GZHI MA BCOS CHOS DBYINGS PHO BRANG DU, ,

LAM RIG PA'I YE SHES LHAM ME BA, DE BDE GSAL STONG PA'I NGAR GYIS
RDEG ,DON CHOS SKU GNYIS MED KYI DANG DU GROL, ,GSUNG NGO,,
,,RATNA BO DHIS SMRAS PA, MA BCOS RNAL MA'I SHES PA DE, ,MI BSGOM
DE BZHIN NYID DU BZHAG ,BCOS PA THAMS CAD BLO YIN TE, ,BLO

LAS GROL NA THAR PA'I LAM, ,GSUNG NGO,, ,,PADMA BADZRAS SMRAS PA,
GANG GIS SEMS KYI DON MTHONG NA, ,RTZA BA BRAL BA'I SDONG BU
BZHIN, ,SNA TSOGS SNANG BAS 'CHING MI NUS, ,SEMS KYI DE NYID YIN
PHYIR RO, ,GSUNG NGO,, ,,RA MA PHA LAS SMRAS PA, GANG DU RTOGS PA

BLO YIN LA, ,GANG DU SGOM PA RTOG PA STE, ,GANG DU BCOS KYANG
BCOS MA NYID, ,JI LTAR BSGRUBS KYANG 'DOD PA'I LAM, ,'DI KUN BYIS
PA'I RTZED MO YIN, ,MKHAS PA RNAMS LA CI YANG MED, ,GSUNG NGO,,
,,KLU'I BYANG CHUB KYIS SMRAS PA, YI GE GSUM GYI SBYOR BA YIS,,

@74A *, ,RLUNG GI DE NYID SHES GYUR NA, ,SEMS KYI DE NYID RTOGS
PAR 'GYUR, ,SEMS RTOGS PAS NI BDE BA CHE, ,GSUNG NGO,, ,,KARMA
BADZRAS SMRAS PA, 'KHRUL PA'I RTZA BA MCHOD NA, ,SEMS KYI 'KHRUL
'KHOR MI 'JIG STE, ,BCOS MA'I THEG PA SNYING RE RJE, ,

RTZA BA BRAL BA'I DON MTHONG NA, ,LAS KYI 'KHRUL 'KHOR GZHI LA
'JIG ,GSUNG NGO,, ,,ZLA BA GRAGS PAS SMRAS PA, YOD DAM MED PA'I
MTHA' SPANGS TE, ,DBUS KYI DON LA MI GNAS PAR, ,BSGOM DU MED PA'I
DANG LA ZHOG ,THOB TU MED PA'I 'BRAS BU 'BYUNG, ,GSUNG NGO,, ,,

SA RA PAS SMRAS PA, LHAN CIG SKYES PA'I YE SHES 'DI, ,KHYOD KYIS
SMROS DANG JI LTAR YIN, ,MA MYONG SHES NA MYONG BA'I MCHOG ,MI
BTZAL DE BZHIN NYID DU BZHAG ,GSUNG NGO,, ,,SU KA RA SIDDHIS
SMRAS PA, GANG LA ZHEN PA'I BLO DE THONG, ,RTOG PA GNYIS NI
MTSUNGS PAR SGRIB, ,RTOG

DANG BRAL NA SGOM DU MED, ,BSAM DU MED PA JI LTAR DRAN, ,GSUNG
NGO,, ,,YE SHES RDO RJES SMRAS PA, KUN GZHI DAG PA'I DBYINGS NAS
RIG PA'I NYI MA SHAR, ,RGYA MTSO NOR BU'I GLING NAS YID BZHIN NOR
BU LON, ,'GRO BA'I MA RIG LING TOG SHES RAB THUR MAS PHYE, ,'KHOR
BA'I CHU BO

BZHI LAS THABS LDAN BLA MAS BSGRAL, ,GSUNG NGO,, ,,MTSO SKYES RDO
RJES SMRAS PA, DPE YI YE SHES MTSON DU MED, ,DON GYI YE SHES SGOM
DU MED, ,THABS KYI MAN NGAG SMRA RU MED, ,BLA MA'I DRIN LAN 'KHOR
THABS MED, ,GSUNG NGO,, ,,RA TRI TAS GSUNGS PA, MTSON GYI 'KHOR

LOS PHYOGS RNAMS KUN GYI DNGOS PO GCOD, ,THOS PA'I 'KHOR LOS LOG
RTOG BLO YI SPROS PA GCOD, ,NYAMS KYI 'KHOR LOS GZUNG 'DZIN
'KHRUL PA'I SNANG BA GCOD, ,RTOGS PA'I 'KHOR LOS 'KHOR 'DAS GNYIS
KYI RE DOGS GCOD, ,GSUNG NGO,, ,,GRUB THOB LNGA BCU'I RTOGS

PA BRJOD PA THIG LE 'OD KYI PHRENG BA ZHES BYA BA MKHA' 'GRO MA'I
GSANG MDZOD NAS PHYUNG STE RJE DAM PA RGYA GAR RIN PO CHE LA
GNANG BA ZHA MA LO TZ'A BAS BSGYUR BA'O,, 