@34B #, ,,RGYA GAR SKAD DU, WARnnA S'U TRA BRiTTI N'A
MA, BOD SKAD DU, YI GE'I MDO'I 'GREL PA ZHES BYA BA, 'PHAGS PA
'JAM DPAL GZHON NUR GYUR PA LA PHYAG 'TSAL LO, ,SHIN TU RGYAL
DKA'I BDUD KYI STOBS NI BRTZON PAS

@35A *, ,BCOM, ,GANG GI SHIN TU RNYED PAR DKA' BA'I RTOGS PA
THOB, ,PHUN TSOGS RIGS TSUL TSAD MAS GZHAN GYI DON MDZAD PA, ,MI
MCHOG THAMS CAD MKHYEN LA RAB TU PHYAG 'TSAL TE, ,MNGON PAR SHES
PAS BDAG GI SGRA YI NI, ,BSTAN BCOS RNAMS LA SHIN TU GUS PA YIS,
,YI GE

MDO YI RNAM PAR 'GREL PA RNAMS, ,KUN NAS BSDUS PAS MNGON PAR
BRJOD PAR BYA, ,SKYON MED LA YANG RTAG TU SKYON, ,SKYE BO NGAN PA
GTONG BAR BYED, ,YON TAN SKYON DAG MNGON SHES PA, ,YID NI PHRAG
DOG BRAL BA YIN, ,GZHAN GYI SKYON NI YOD PAR KUN DU RTOG PA DE,
,DAG PA'I PHYIR DU RTZOD PAS 'JOMS PA'ANG SKYE BO BZANG,,

GANG SU LA YANG BRNYAS PAR MI BYED SKYE BO RNAMS, ,YON TAN PHYOGS
RNAMS RTOGS PA DE LA PHYAG 'TSAL LO, ,DE LA RE ZHIG DANG POR
SGRA'I MTSAN NYID NYE BAR BRJOD PAR BYA STE, NAM MKHA' DANG RLUNG
LAS RAB TU BYUNG ZHING, LUS LA KUN DU GYEN DU RIM PAS NYE BAR
NGAG GI SGRA RING STE GNAS RNAMS DE MA THAG TU RNAM PAR RTZOL BA
DANG LDAN

PA'I YI GE NYID DU KUN DU 'ONG BA GANG DE SGRA'O, ,NAM MKHA' DANG
RLUNG NI NAM MKHA' DANG RLUNG DAG GO, ,RAB TU BYUNG BA DANG NI
RGYU RNAMS GANG DE, NAM MKHA' DANG RLUNG LAS RAB TU BYUNG BA'O,
,YANG NA NAM MKHA' DANG RLUNG DAG LAS RAB TU BYUNG BA NI SKYE
ZHING 'BYUNG ZHES PA'I DON NO, ,LUS LAS NI LUS KYI PHYOGS GCIG
LTE BA LA

SOGS PA'I PHYOGS LAS SO, ,KUN DU GYEN DU NI YANG DAG PAR STENG
DU'O, ,RIM PAS NI GO RIMS JI SRID PAR 'GRO BA'O, ,NYE BAR DAG GIS
NI KHA NAS NYE BAR 'ONG BA STE SKYE ZHES PA'I THA TSIG GO, ,SGRA
RING DANG DE MI GSAL BA'I NGAG GI SGRA ZHES PA'I DON NO, ,GNAS
RNAMS DE MA THAG TU NI BRGYAD PO 'DI RNAMS TE, BRANG DANG,

MGRIN PA DANG, MGO DANG, LCE'I RTZA BA DANG, SO DANG, SNA DANG,
MCHU DANG, RKAN NO, ,DE LTAR GSUNGS PA, YI GE RNAMS KYI GNAS
BRGYAD NI, ,BRANG DANG MGRIN PA MGO DE BZHIN, ,LCE YI RTZA BA
DANG NI SO, ,SNA DANG MCHU DANG RKAN YIN NO, ,DE RNAMS PHAN TSUN
LTOS PA LA, ,GNAS RNAMS DE MA THAG PAR BRJOD, ,

CES PAS, BRANG GI GNAS LA LTOS NAS MGRIN PA'I GNAS NAS KYI DE MA
THAG PA'O, ,MGRIN PA'I GNAS LA LTOS NAS BRANG GIS GNAS GNAS KYI
DE MA THAG PA'O, ,DE LTAR GZHAN DANG GZHAN RNAMS LA'ANG BLTA BAR
BYA'O, ,DES NA 'DI LTAR RGYU RNAMS DE MA THAG PAR RO, ,RAB TU
RNAM RTZOL LDAN PA NI, ,RAB TU 'BAD

@35B PA'I CHA SHAS KYI, ,DUM BU RGYU DANG LDAN PA'O, ,GANG ZHIG
YI GE AA LA SOGS PA RNAMS KYI RANG BZHIN DU 'ONG BA STE SGRAR SO
SOR RTOGS ZHES BRJOD PAR BYA'O, ,GANG SGRA DE'I MTSAN NYID NYE
BAR BRJOD PA STE, YI GE DE KUN 'BYUNG BA'I BDAG NYID CAN NO, ,YI
GE DE RNAMS GANG DU GANG GIS JI LTAR RAB TU 'BYUNG BA GSUNGS PA,
GNAS

DANG, BYED PA DANG, RAB TU RTZOL BA DE RNAMS LAS YI GE SKYE BA'I
PHYIR RO, ,GNAS RNAMS NI SNGAR BSHAD PA'I BRANG DANG MGRIN PA LA
SOGS PA'O, ,BYED PA NI LCE'I RTZA BA LA SOGS PA'O, ,RAB TU RTZOL
BA NI REG PA LA SOGS PA'O, ,GNAS DANG, BYED PA DANG, RAB TU RTZOL
BA NI GNAS DANG, BYED PA DANG, RAB TU

RTZOL BA DE RNAMS LAS YI GE AA LA SOGS PA SKYE BA STE MNGON PAR
'BYUNG BA'O, ,DE RNAMS KYI NANG DU YI GE GANG RNAMS JI LTAR GNAS
PA DANG, JI LTAR BYED PA DANG, JI LTAR RAB TU RTZOL BA DANG, JI
LTAR RNAM PAR GNAS PA'ANG GSUNGS PA, DE LA GNAS LA SOGS PA NI, DE
LA NI DGAR BA'I BDUN PA'O, ,GNAS NI DE LTAR RNAM

PAR BSHAD PA LA MNGON PAR DGONGS SO, ,MGRIN PA LAS AA DANG KU
DANG HA DANG RNAM PAR GCAD PA RNAMS SO, ,MGRIN PA LAS BYUNG BA
RNAMS MGRIN PA'I GNAS TE, MGRIN PA BSHAD DO, ,GANG RNAMS AA DANG
KU DANG HA DANG RNAM PAR GCAD PA RNAMS SO, ,AA DANG NI AA YIG GO,
,KU DANG NI KA'I SDE'O, ,HA DANG NI HA

YIG GO, ,RNAM PAR GCAD PA RNAMS NI TSEG DRAG GO, ,DE RNAMS MGRIN
PA'I GNAS NAS KUN DU 'BYUNG BA RNAM PAR SHES SO, ,MGRIN PA DANG
RKAN LAS AITA DANG AETA DANG AEETA RNAMS SO, ,RKAN LAS 'BYUNG BA
NI RKAN CAN NO, ,MGRIN PA DANG RKAN DAG NI MGRIN PA DANG RKAN GYI
GNAS SO, ,DE RNAMS AETA NI AE

YIG GO, ,AEETA NI AAE YIG GO, ,DE RNAMS AITA DANG AETA DANG
AEETA'O, ,TA PHA ROL DU BYED PA NI NGAG TU BDE BA'I DON TO,
,MGRIN PA DANG MCHU LAS AUTA DANG AOTA DANG AOOTA RNAMS SO,
,MGRIN PA DANG MCHU DAG GO, ,MGRIN PA DANG MCHU NGAG GI GNAS LAS,
GANG RNAMS AUTA NI AU YIG GO, ,AOTA NI AO YIG

GO, ,AOOTA NI AOO YIG GO, ,AUTA DANG AOTA DANG AOTA RNAMS KYI PHA
ROL DU BYED PA TZAM NI SNGAR BZHIN NO, ,SPYI BO LAS Ri DANG tU
DANG RA DANG shA RNAMS SO, ,Ri NI Ri YIG GO, ,tU NI tA SDE'O, ,RA
NI RE PHA'O, ,shA NI shA YIG GO, ,DANG GI DON NI Ri DANG tU DANG
RA DANG shA RNAMS SO, ,DE RNAMS SPYI BO'I GNAS SO, ,'DIR

@36A *, ,SNGAR LTAR DE RNAMS BSIL BAR BYA'O, ,Ri YIG LA RE PHA
GNAS PA GANG, DE'I NANG NA GNAS PA'AM, DE LA GAL TE DANG PO DANG,
RE ZHIG DAM BCA' BAR BYA STE, AAGNIR+RiTA DHU SHYA ZHES PA NI
GANG ZHIG Ri YIG DANG LHAN CIG RE PA'O, ,DE GANG LAS AATA CES PAS
AA TA'O, ,AAGNIR+Ri TA MI TYA TRA RO Ri

ZHES PAS DBYI BAR 'GYUR RO, ,DE LTAR YANG DE STER LO PAn ZHES PAS
RING PO NYID BKAG GO, ,DE'I PHYIR DANG PO MI SBYOR RO, ,DE'I
MTHAR BRJOD PAR BYA STE, DE LTAR YANG GAL TE HO TRE RA THANTAR
ZHES PAS 'DIR RO Ri DBYI BAR 'GYUR RO, ,DE'I PHYIR MTHAR YANG
NGO, ,DE'I NANG DU NGES PAR GNAS TE, DE LTAR YANG DRE n'A ZHES
PAS 'DIR

MTSON LA RA shANNO dH'AnA ZHES PA 'DI'I SBYOR BAS nA NYID MA YIN
PA'I PHYIR NANG DU YANG MI 'THOB BO, ,DE LTAR GANG BDEN PAR NGES
PAR GNAS SO, ,DGOS PA'I DBANG LAS KYANG RNAM PAR SHES PAR BYA'O,
,DE BAS NA JI LTAR DGOS PA RAB TU BSGRUB PA DANG, NYES PA YANG
YONGS SU BRJOD PAR BYA'O, ,DE LTAR BYA ROG GI MIG DANG GDONG GI

MNGON PAR 'GRO BA LTAR BYA'O, ,'DI LTA STE, BYA ROG GI KUN DU
BLTA BA DANG LDAN PA NA GANG ZHIG GANG DU DON GYI PHYOGS GNYIS LA
BLTA BAR 'DOD PA YIN NO, ,DE LA DE RU DE LTAR DBANG PO 'GRO BAR
BYA'O GSUNGS PA, AA TA AAGNIR+DRE TA DKA', ,'DI MTHAR HO TRI RA
THA MTHAR, ,'BRAS BU DRI YI NANG DU BRJOD, ,DE PHYIR BYA ROG

RING BLTA BZHIN, ,ZHES SO, ,SO LAS Li DANG TU DANG LA DANG SA
RNAMS SO, ,LRi DANG NI LRi YIG GO, ,TU DANG NI TA SDE'O, ,LA DANG
NI LA YIG GO, ,SA DANG NI SA YIG GO, ,LRi TU LAS, DE RNAMS SO'I
GNAS SU KHONG DU CHUD PAR BYA'O, ,SNA LAS NI RJES SU DBYANGS SO,
,AA MA NI RJES SU DBYANGS SO, ,DE'I GNAS

NE SNA'O, ,RANG GI GNAS RNAMS LA SNA CAN DA NYA nA NA MA RNAMS
SO, ,RANG GI GNAS RNAMS KYANG MGRIN PA DANG RKAN DANG RTZE MO CAN
DANG, SO DANG MCHU'I MTSAN NYID SNA'I GNAS GANG RNAMS RJES SU SNA
CAN NO, ,NGA YIG GI RANG GNAS NI MGRIN PA STE, KA'I SDE TSAN YIN
PA'I PHYIR RO, ,NYA YIG GI RANG GNAS NI RKAN TE,

TZA'I SDE TSAN YIN PA'I PHYIR RO, ,nA YIG GI RANG GNAS NI RTZE MO
CAN TE, tA'I SDE TSAN YIN PA'I PHYIR RO, ,NA YIG GA RANG GNAS NI
SO STE, TA'I SDE TSAN YIN PA'I PHYIR RO, ,MA YIG GI RANG GNAS NI
MCHU STE, PA'I SDE TSAN YIN PA'I PHYIR RO, ,DE LTAR BSHAD PA YIN
TE, RE RE'I NGA YIG LA SOGS PA RE RE MGRIN PA LA

@36B SOGS GNAS NYE BA MTSON PA NI SNA CAN GYI GNAS SO, ,RKAN LAS
NI AI DANG TZU DANG YA DANG SHA RNAMS SO, ,AI DANG NI AI YIG GO,
,TZU DANG NI TZA'I SDE'O, ,YA DANG NI YA YIG GO, ,SHA DANG SHA
YIG GO, ,DE RNAMS AI TZU YA SHA RNAMS SO, ,DE RNAMS KYI GNAS RKAN
NO, ,'DIR BRJOD PA'I AE YIG GI DGOS PA BSAM

PAR BYA'O, ,MCHU LAS NI AU DANG BU DANG WA MCHU CAN RNAMS SO, ,AU
DANG NI AU YIG GO, ,PU DANG NI PA'I SDE'O, ,NY+PA [?] MCHU CAN NI
NY+PA YIG DANG NY+PA YIG GI STENG DU GLANG PO'I SPYI BO LTAR
BSKOR BAR BYAS PA'I YI GE STE, DE NI NY+PA MCHU CAN MCHU LAS
'BYUNG BA BLTA BAR BYA'O, ,AU YIG KYANG 'DIR 'BRAS BU DANG PO'I
TSIG TU

MNGON PAR BRJOD, SO DANG MCHU NGAG LAS WA YIG GO, ,SO DANG MCHU
DAG NI SO MCHU DAG STE, WA YIG GI GNAS SU RTOGS PAR BYA'O, ,DE
LTAR JI LTAR NYE BAR BRJOD PA'I RIM PAS GNAS KYI SPROS PA BRJOD
NAS BYED PA'I RTZOM PA'ANG GSUNGS PA, LCE'I RTZA BA CAN NI GANG
GI BYED PA ZHES PA LA SOGS PA'O, ,TH+KA [?]

YIG DANG TH+KHA [?] YIG DAG GI STENG DU RDO RJE LTA BU BRIS NAS
GZHAG PA'I YI GE NI LCE'I RTZA BA CAN NO, ,DE BYED PA NI LCE'I
RTZA BA CAN NO, ,DE'I BYED PA NI, BYA BA 'DIS 'DIR NI BYED PA'I
GNAS KYANG, DE RNAMS NYID DU RTOGS PAR BYA'O, ,LCE'I DBUS DANG
RNAMS LA'O, ,RKAN GYI GNAS LAS BYUNG BA RNAMS DANG, SNGAR BRJOD

PA'I LCE'I DBUS KYI BYED PAR RTOGS PAR BYA'O, ,LCE'I RTZE DANG
SPYI BO RNAMS LAS SO, ,SPYI BO'I GNAS NAS 'BYUNG BA DANG LCE'I
RTZE MO NAS KUN DU 'BYUNG BA'I BYED PA RTOGS PAR BYA'O, ,LCE'I
RTZE MO DANG SO RNAMS SO, ,LCE'I RTZE MO DANG SO'I GNAS NAS
'BYUNG BA'I BYED PA BLTA BAR BYA'O, ,LHAG MA RNAMS NI RANG GI
GNAS

RNAMS KYI BYED PA RNAMS SO, ,RANG GI GNAS KYIS BYED PA'I LHAG MA
GANG RNAMS RANG GNAS KYI BYED PAR YOD PA 'DIS BYED PA'I PHYIR
GANG GI MNGON PAR MA PHYE BA'I GNAS LAS BYUNG BA RNAMS DANG RANG
NYID KYI GNAS KYI GZHI LAS KHONG DU CHUD PAR BYA'O, ,BYED PA NYID
KYANG MNGON PAR BRJOD CING, RAB TU 'BAD PA NYE BAR

BSTAN PAR BYA BA GSUNGS PA, RAB TU RTZOL BA RNAM PA GNYIS, ,ZHES
PA LA SOGS PA'O, ,RAB TU GSAL BA'I 'BAD RTZOL DANG, NANG GI BYED
PAR GTOGS PA'I YON TAN GYI KHYAD PAR NGES PAR SHES PA'I RANG
BZHIN NO, ,KHA CIG GIS KYANG 'DIS LEGS PAR BRTAGS PA'I RANG BZHIN
NGES PAR MI NUS SO, ,DE BAS

@37A *, ,NA 'DIR YANG DE BZHIN RNAM PAR BSHAD PA BRTZAM PAR
BYA'O, ,DE YANG RNAM PA GNYIS SO, ,BSHAD PA NANG DANG PHYI'O,
,NANG GI BYED PA 'JUG PA'I BYED PA DANG, NANG LAS PHYIN CI LOG PA
NI PHYI'O, ,DE LA NANG ZHES PA LA SOGS PA'I DE LA'I SGRA NI 'DIR
DGA' BA LA 'JUG GO, ,NANG JI SRID PA DE SRID

KYI BAR DU BRJOD DO, ,DE RNAMS KYANG MTHA'I 'BAD PA'O, ,DOG PA
NYID DANG, YANGS PA NYID DANG, REG PA NYID DANG CHUNG ZAD REG PA
NYID DE, DBYE NA BZHI YIN NO, ,DOG PA NI AA YIG GO, ,DOG PA NYID
NI YANGS PA MA YIN PA MGRIN PA NAS BRJOD PA AA YIG GI RNAM PAR
GZHAG PA'O, ,DOG PA NI DBYANGS RNAMS DANG DRO

BA RNAMS SO, ,DOG PA DANG MI DOG PAS MGRIN PA NAS BRJOD PAS A'A
YIG DANG AEE DANG AOO YIG RNAMS DANG, PHYI'I DBYANGS RNAMS DANG,
DRO BA RNAMS DANG, SDE TSAN PA'I GNYIS PA DANG, BZHI PA DANG, SHA
shA SA'I YI GE RNAMS SU BSHAD DE, ,DE RNAMS LAS DOG PA NYID AEET
DANG AOOT DAG GO, ,DE RNAMS KYI GNAS

NAS AEE YIG DANG, AOO YIG DOG PA'O, ,DE DAG LAS KYANG SA YIG GO,
,DE LAS KYANG AEE YIG DANG AOO YIG KYANG AA SHAS CHE BAS DOG
PA'O, ,REG CING REG PA RNAMS DANG, KA LA SOGS PA'I GDANGS RNAMS
SO, ,GNAS GANG RNAMS SU YI GE DE RNAMS 'BYUNG BA'I YI GE DE RNAMS
KYI NANG NAS 'BAD PA CHEN PO NI DOG PA'O, ,

KA'I SDE TSAN DANG, TZA'I SDE TSAN DANG, tA'I SDE TSAN DANG, TA'I
SDE TSAN DANG, PA'I SDE TSAN NI REG PAR BRJOD CING MNGON PAR
BSHAD DO, ,CUNG ZAD REG PA NI MTHAR GNAS RNAMS SO, ,YA RA LA WA
RNAMS NI MTHAR GNAS SU BSHAD DO, ,DE MA THAG PAR BRJOD PA PHYIN
CI MA LOG PAR CUNG ZAD REG PA NI NANG GIR BRJOD PA'I PHYIR RO, ,

PHYI NI SDE TSAN RNAMS KYI DANG PO DANG, GNYIS PA DANG, SHA shA
SA HA DANG, TSEG DRAG DANG, LCE RTZA CAN DANG, MCHU CAN RNAMS SO,
,PHYI LA BYUNG BA NI PHYI'I RTZOL BA'O, ,GANG RNAMS KYI SDE TSAN
LNGA PO RNAMS KYI GANG DANG PO DANG, GNYIS PA RNAMS SO, ,KA KHA
DANG, TZA TSA DANG, tAthA DANG, TA THA DANG, PA PHA GANG DE RNAMS
DANG,

SHA YIG DANG, shA YIG DANG, SA YIG DANG, HA YIG DANG, TSEG DRAG
CAN DANG, LCE RTZA CAN DANG, MCHU CAN RNAMS SO, ,KHYAD PAR DU
'PHAGS PA GANG, DOG PA MGRIN PA'I SGRA'I RJES SU SBYIN PA RNAMS
MED DO, ,DOG BA NI SHIN TU SPANGS PA MA YIN PA MGRIN PA'I GNAS
NAS BRJOD PA GANG RNAMS DOG PA MGRIN PA'I SGRA'O, ,

@37B RJES SU NI PHYIS BRJOD PA GANG RNAMS RJES SU BRJOD PA NI
RJES SU SBYIN PA'O, ,DBYANGS DANG YON TAN MED PA GANG DE RNAMS
DBYANGS MED DO, ,DANG PO DANG, GSUM PA DANG, LNGA PA DANG, MTHAR
GNAS RNAMS SROG CHUNG NGO, ,GANG SDE TSAN RNAMS KYI DANG PO DANG,
GSUM PA DANG, LNGA PA RNAMS SO, ,KA GA NGA DANG, TZA DZA NYA
DANG,

tA dA nA DANG, TA DA NA DANG, PA BA MA GANG RNAMS DANG, MTHAR
GNAS YA RA LA WA DE RNAMS THAMS CAD SROG CHUNG NGO, ,CI'I PHYIR
CHUNG PA DANG LDAN PA'I SROG CES BYA NA GANG RNAMS CHER BYAS PA'I
PHYIR RO, ,CIG SHOS NI SROG CHEN RNAMS SO, ,CIG SHOS SU BRJOD PA
NI SDE TSAN LNGA'I GNYIS PA DANG, BZHI PA RNAMS SO, ,

KHA GHA DANG, TSA DZHA DANG, thAdHA DANG, THA DHA DANG, PA BHA
RNAMS SO, ,SHA shA SA HA ZHES PA NI DE MA THAG PAR BRJOD PA'I
PHYIN CI MA LOG PA GANG GIS NA SROG CHEN POR RTOGS PAR BYA'O,
,GSUM PA DANG, BZHI PA DANG, LNGA PA DANG, RJES DBYANGS DANG BCAS
PA DANG, MTHAR GNAS PA DANG, HA YIG RNAMS SO, ,GANG SDE

TSAN LNGA'I GSUM PA DANG, BZHI PA DANG, LNGA PA RNAMS SO, ,GA GHA
NGA DANG, DZA DZHA NYA DANG, dA dHA nA DANG, DA DHA NA DANG, BA
BHA MAR BSHAD DO, ,RJES DBYANGS DANG BCAS PA RJES DBYANGS DANG
LHAN CIG PA'O, ,YA YIG DANG, RE PHA DANG, LA YIG DANG, WA YIG
DANG, HA YIG DE RNAMS SO, ,YANGS PA MGRIN PA'I

SGRA'I RJES SU SBYIN PA DBYANGS CAN YIN NO, ,YANGS PA NI DOG PA
MED PA ZHES PA LA SOGS PA SNGAR BZHIN NO, ,DBYANGS DANG YON TAN
LDAN PA'I PHYIR DBYANGS RNAMS SO, ,GNYIS PA DANG, BZHI PA DANG,
SHA shA SA HA DRO BA RNAMS SO, ,GANG SDE TSAN LNGA'I GNYIS PA
DANG, BZHI PA RNAMS SO, ,KHA GHA DANG, TSA DZHA DANG, thA dHA

DANG, THA DHA DANG, PHA BHA RNAMS SU BRJOD DO, ,SHA shA SA HA DE
RNAMS THAMS CAD DE LTAR DRO BA'I YON TAN DANG LDAN PA'I PHYIR DRO
BA RNAMS SU BLTA BAR BYA'O, ,DE LTA BU NYID PHYI'I RAB TU RTZOL
BA'O, ,DE LTA BU GANG RNAMS DE MA THAG PAR BRJOD PA RNAMS PHYI'I
RTZOL BAR RIG PAR BYA'O, ,'DIR YANG YI GE THUNG BA DANG RING BA
DANG, SHIN

TU RING PO ZHES PA'I DBYE BA RNAM PA GSUM MO, ,'DIR ZHES PA NI
DER RO, ,YI GE NI RAB TU BYED PA'O, ,AA YIG NI LA'I BYED PA'O,
,DE YANG THUNG BA DANG RING BA DANG, SHIN TU RING BA'I RAB TU
BYED PAS RNAM PA GSUM NI RAB TU BYED PA GSUM MO, ,DBYE BA NI PHYE
BA ZHES PA YIN NO, ,YI GE'I BSDU BAS RNAM PAR GZHAG PA THAMS

@38A *, ,CAD BSDUS PA DE NYID YI GE'I BSDU BA NYID DO, ,DE LTAR
GZHAN DU YANG NGO, ,RANG BZHIN NI, AU D'ATTA DANG, AA NU D'ATTA
DANG, SVA RI TA'I DBYE BAS RJES SU DBYANGS BCAS DANG, RJES SU
DBYANGS BRAL GYI DBYE BAS RNAM PA BCO BRGYAD DU 'GYUR RO, ,SO SO
RE RE ZHING THUNG NGU LA SOGS PA AU D'ATTA DANG,

AA NU D'ATTA DANG, SVA RI TI'I DBYE BAS RNAM PA GSUM DU 'GYUR RO,
,YANG DE LTAR THUNG NGU RE RE'I RJES SU DBYANGS BCAS DANG, RJES
SU DBYANGS BRAL GYI DBYE BAS RNAM PA GNYIS SU 'GYUR RO, ,DE LTA
BU NYID THUNG NGU LA SOGS PA GSUM STE, LNGA BCU RTZA BZHIR 'GYUR
RO, ,DE LTAR AI YIG DANG, AU YIG DANG, Ri YIG

DANG, Li YIG GO, ,'DI LTAR AA YIG LA THUNG NGU LA SOGS PA'I RAB
BYED KYI DBYE BAS RNAM PA BCO BRGYAD DU 'GYUR RO, ,DE LTAR AE YIG
LA SOGS PA DAG LA'ANG YI GE'I DBYE BA YIN NO, ,LRi YIG LA RING PO
MED PAS RNAM PA BCU GNYIS SU 'GYUR RO, ,RING PO'I RNAM PA DRUG GI
DBYE BAR 'GYUR BAS BCU GNYIS NYID DO, ,

PRi YIG LA THUNG NGU DANG, SHIN TU RING PO'I DBYE BA'O, ,MTSAMS
SBYOR GYI YI GE RNAMS LA THUNG NGU MED PAS DE LAS GZHAN YANG RNAM
PA BCU GNYIS SU 'GYUR RO, ,AE YIG LA SOGS PA'I YI GE BZHI RNAMS
MTSAMS SBYOR BA'I YANG YI GE'O, ,THUNG NGU MED PAS RING PO DANG
SHIN TU RING PO'I DBYE BA DANG LDAN PA'O, ,SO SO

RE RE LA BCU GNYIS NYID DO, ,YI GE GNYIS KYANG NGO, ,KYANG GI
SGRAS NI MTSAMS SBYOR GYI YI GER 'BREL LO, ,DE RNAMS KYANG YI GE
RE RE DANG GNYIS KYIS YIN NO, ,JI LTAR AA YIG DANG, AA YIG DAG LA
DANG, AI YIG DANG, AI YIG RNAMS GZHAN DANG SBYOR BAS A'A DANG A'I
YIG TU 'GYUR RO, ,DE LTAR AE YIG

SBYOR BAS AEE YIG GO, ,DE DAG DE LTAR AU YIG DANG A'A YIG DAG
GZHAN DANG SBYOR BAS AO YIG TU 'GYUR RO, ,DE LTAR AO YIG DANG
SBYOR BAS AOO YIG GO, ,DE LTAR AI YIG DANG, A'I YIG DANG, AU YIG
DANG AU YIG RE SBYOR BAS AEE YIG DANG AOO YIG DAG BDEN PAR YOD
PAR 'BYUNG NGO, ,DE RNAMS KYI AO YIG DANG, AOO

YIG BZUNG BAS BSDUS PA LAS AE TA DAG SO SOR BRJOD DO, ,THUNG BA
NI GCIG TZAM MO, ,GCIG TZAM DANG LDAN PA'I YI GE NI THUNG BAR
BSHAD DO, ,RING BA NI GNYIS TZAM MO, ,PHYED DANG GNYIS TZAM DANG
LDAN PA NI RING POR BRJOD DO, ,SHIN TU RING PO GSUM TZAM MO,
,GSUM TZAM DANG LDAN PA NI SHIN TU RING POR BRJOD PA YIN NO,
,STENG DU

@38B SBYIN PA'O, ,STENG DU DBYANGS BRJOD PA'I YI GE GANG DE STENG
DU SBYIN PA'O, ,'OG TU SBYIN PA'O, ,YI GE GANG LA DBYANGS 'OG TU
RJOD PAR BYED PA DE 'OG TU SBYIN PA'O, ,RANG SGRA DANG GSUM DU
BSDU'O, ,DE DAG PHYED MA DAG LA STENG DU SBYIN PA DANG, 'OG TU
SBYIN PA DAG BSDUS PA'I SPYI NI RANG SA YIN NO, ,DE RNAMS 'DIS
STENG

DANG, 'OG DANG SGRA'I RNAM PAR DBYE BAS DBYANGS KYI YI GE 'PHEL
BA MED PAR PHYED PA NI RANG SGRAR BRJOD PAR BYA'O, ,RANG GNAS
RJES DBYANGS DANG BRAL BA'O, ,RANG NI BDAG STE SNA'I YI GE'I GNAS
RNAMS SO, ,YI GE GANG DE LA RANG GNAS RJES SU SNA CAN NI SNA'I
GNAS SO, ,RJES SU DBYANGS BRAL BA NI SNA CAN NO, ,MTHAR GNAS

PA LA SOGS PA'I DBYE BA'O, ,RE PHA SPANGS PAS DBYE BA GNYIS SU
'GRO BA LA WA'O, ,JI LTAR RJES SU SNA BCAS DANG, RJES SU SNA BRAL
NI SNGAR BZHIN NO, ,PHRAG DOG SER SNA KUN SPANGS SHING, ,RIGS PA
LEGS PA'I RJES SU 'BRANG, ,YANG DAG LTA BA'I NGO BO LA, ,MTSAN
BRAL GANG ZHIG GSAL BAR BYA, ,GZHAN DON BYA BAR

BZHED PA RNAMS, ,NYE BAR LEN PAR MDZES PAR 'GYUR, ,MA LUS YE SHES
BRLING LDAN PA, ,MKHYEN PA RNAM PA GNYIS LDAN 'GYUR, ,BDAG GIS YI
GE'I MDO NI RNAM PAR PHYE BA YI, ,DGE BA GANG ZHIG CUNG ZAD NYE
BAR BSAGS PA RNAMS, ,'KHOR BA RGYA MTSO CHEN PO LTA BU DE RNAMS
SU, ,SKYE BO'I SDUG BSNGAL ZHI BAR

RAB TU SBYOR BAR SHOG ,BRDA SPROD PA TZANDRA PA'I YI GE'I MDO'I
'GREL PA SHOLO KA BRGYA BCU DGU PA RDZOGS SO,, ,,SLOB DPON CHOS
SKYONG GIS MDZAD PA'O, ,GNAS CHEN PO NYE BA'I 'THUN GCOD BAL PO
YAM BU'I GRONG KHYER GYI 'KHOR CHEN PO YUL SKRA KHAR SGRA'I MKHAN
PO CHEN PO DZE TA KARnnA'I ZHAL SNGA NAS LEGS PAR MNYAN

NAS, RTZA BA GUNG THANG GI SA CHA SLOB DPON LHA'I SKU MKHAR GDUNG
PHUGS SU BSGYUR CING, MKHAS PA CHEN PO'I CHEN PO RNAMS KYI GDAN
SA GTZUG LAG KHANG CHEN PO DPAL THAR PA GLING DU SH'AKYA'I DGE
SLONG NYI MA RGYAL MTSAN DPAL BZANG POS LEGS PAR BSGYUR BA'O,, ,,