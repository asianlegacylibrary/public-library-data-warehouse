@178A #, ,RGYA GAR SKAD DU, SU BH'A shI TA RATNA KA RAndA KA
KA TH'A, BOD SKAD DU, LEGS PAR BSHAD PA RIN PO CHE ZA MA TOG LTA
BU'I GTAM, 'JAM DPAL GZHON NUR GYUR PA LA PHYAG 'TSAL LO, ,GANG
GIS GLANG CHEN MCHOG 'DRA'I SEMS NI LCAGS KYUS

@178B MA YIN YE SHES LCAGS KYUS BTAB NAS THUL, ,'DOD CHAGS MUN
PA'I DMAG TSOGS ME YIS MA YIN YE SHES ME YIS MA LUS BSREGS, ,BDUD
KYI STOBS RNAMS MTSON CHAS MA YIN BLO GROS RAB ZHI BZOD PA'I
MTSON GYIS ZLOG ,GUS LA BSGOM PA ZHI MDZAD SANGS RGYAS MKHYEN PA
RAB RGYAS THUB

DBANG DE LA PHYAG 'TSAL LO, ,DKA' BA BRGYA YIS RNYED PA YI, ,MI
RNAMS THOB PA'I KHOM PA DKON, ,ZLOG PA MED PA'I 'CHI BDAG NI,
,RTAG TU MDUN NA GNAS PAS NA, ,GANG GIS DUL SBYIN YANG DAG SDOM,
,RGYAGS TSAGS MANG PO MA BSDOGS PA, ,MI BZAD 'KHOR BA'I MYA NGAN
DU, ,

'GRO BA DE DAG SDUG BSNGAL THOB, ,MI RNAMS THOB PA RNYED DKA' BA,
,BAR SNANG GLOG 'GYU LTA BU YIN, ,SRID PA ZAD BYED MKHAS PA YIS,
,SRID PA RNAMS SU PHAN PA BYAS, ,YANG DAG MI NYID THOB PA NI,
,GLOG DANG RBAB LTAR MI BRTAN PAS, ,YID BZHIN NOR BU LTA BU YI,
,BSOD NAMS RJES SU

SKYES BUS BSTAN, ,DA LTAR MI RNAMS THOB PA LTAR, ,GANG GI MTHU
YIS PHYIS KYANG THOB, ,BSOD NAMS MCHOG NI GANG YIN PA, ,DE NI BDE
BA'I RGYU YIN TE, ,GZUGS DANG GTONG BA RIGS MTHO SOGS, ,YON TAN
SNA TSOGS LDAN PAR 'GYUR, ,BSOD NAMS DE NYID MDZA' BO GCIG ,

'KHOR BA KUN DU 'GRO BA GNYEN, ,DE LTAR 'DIR NI BSOD NAMS KYIS,
,PHYI PHYIR YON TAN PHUN SUM TSOGS, ,GANG TSE DPAL GNAS THOB
BSTEN PAS, ,DE BSNGAGS 'JIG RTEN BDAG PO NYID, ,PHAN PA'I PHYOGS
SU 'DREN BYED PA, ,BSOD NAMS DE NYID SPEL BAR GYIS, ,BSOD NAMS
CHE

GYIS SDIG DGA' SPONGS, ,YUL LA G-YO BA YID KYI RTA, ,RTAG TU
PHYIN CI LOG ZHI GYIS, ,DUG STOBS MI BZAD 'CHI SPRUL GYIS, ,SOS
MA BZUNG BA'I BAR DU NI, ,RTAG TU KHYED KYIS THUB DBANG BZHIN,
,GZHAN PHAN LA NI MNGON DGA' GYIS, ,BSOD NAMS LA SPRO BA BSKYED
PA'I GTAM STE DANG

PO'O;; ,,RGYA MTSO GNYA' SHING BU GA RU, ,RUS SBAL MGRIN PA CHUD
PA BZHIN, ,YUD TZAM 'DZOM PA NGO MTSAR CHE, ,MI BRTAN 'DI LA YANG
DAG SOMS, ,RAB TU ZHI BA'I GRONG KHYER LAM, ,NGAN SONG 'JIGS PA
'JOMS BYED PA, ,DE NI THUB PA'I DBANG POS GSUNGS, ,SKAD CIG TZAM

@179A *, ,YANG THOS PAR DKA', ,MI KHOM BRGYAD KYI NYES SPANGS MI,
,GANG ZHIG DKON LA BSKAL BA BRGYAS, ,DE LTAR BDE THOB MKHAS PA
YIS, ,DAM CHOS MNYAN LA 'DIR 'BAD BYA, ,DMYAL BA YI DAGS 'GRO BA
DANG, ,DUD 'GRO DBANG PO MA TSANG BA, ,'CHI MED BLA MA MTHA' KHOB

SKYES; ,LOG PAR LTA BA SEL BA DANG, ,THUB DBANG GSUNG RAB BDUD
RTZI NI, ,SKYES BU MKHAS PAS 'THUNG NUS PA, ,SHES RAB 'OD MNGA'
THUB DBANG NI, ,MA SHAR BAR DU YOD MA YIN, ,DE PHYIR BYA MIN
SPANGS NAS NI, ,BDAG GI BYA BA KUN SHES PAS, ,'PHAGS MCHOG DAM
CHOS

MNYAN PAR BYA, ,CHOS 'DI LA NI GANG 'BAD PA, ,DE LA YON TAN KUN
YOD 'GYUR, ,THUB DBANG GSUNG LAS RIN CHEN 'BYUNG, ,MKHAS PA 'DI
YIS THOG MAR DGA', ,DE NI GANG GIS THOS PAS KYANG, ,RTAG TU STOBS
LDAN BRLING PA YIS, ,MUN PA'I TSOGS NI 'JOMS PAR BYED, ,

BSAMS SHING BSGOMS NA MTHAR THUG GSAL, ,'JIGS BCAS SKYE BA 'KHOR
BA'I RGYUN, ,NYON MONGS MA LUS RIM GYIS SPONGS, ,THAMS CAD PHUN
TSOGS RTAG PA'I GTER, ,MI BZAD 'KHOR BA'I RGYUN 'JOMS SHING, ,BLA
NA MED PA'I DGA' BDE THOB, ,THOS PAS 'DIR YID DRI MA MED, ,

DE LTAR THUB DBANG GSUNG 'DI SOMS, ,CHOS NYAN PA LA SPRO BA
BSKYED PA'I GTAM STE GNYIS PA'O,, ,,GANG ZHIG THOB NAS 'KHOR BA
YI, ,PHA ROL PHYIN PA'I SA BON BSKRUN, ,BYANG CHUB DPAL GYI SA
BON MCHOG ,YID BZHIN NOR BU LAS LHAG PA'I, ,YON TAN RGYUN GYI MI
RNAMS NI, ,

SU ZHIG 'DIR DE 'BRAS MED BYED, ,GANG ZHIG DGE BAS PHYUG PA'I MI,
,BSKAL PA GRANGS MED KYIS THOB NAS, ,'DIR NI RMONGS PAS BSOD NAMS
GTER, ,CUNG ZAD TZAM YANG MI SOGS PA, ,DE DAG 'JIG RTEN PHA ROL
DU, ,MI BZAD MYA NGAN KHANG PAR 'JUG ,RIN CHEN GLING PHYIN TSONG
PA NI, ,LAG

PA STONG PAR RANG KHYIM BZHIN, ,DGE BCU LAS KYI LAM MED PAR,
,PHYI NAS YANG NI THOB MA YIN, ,MI MA THOB PAR DE BAR NI, ,CI
LTAR DE BDE SDUG BSNGAL NYID, ,DE LAS PHA ROL SLUS YOD MIN, ,DE
LAS MCHOG TU RMONGS PA MED, ,'DI 'DRA'I KHOM PA THOB NAS NI,
,BSOD NAMS

@179B TSOGS NI MI SOGS PA, ,SKAD CIG GCIG LAS SDIG SDUD NAS,
,MNAR MED BAR NI BSKAL PAR GNAS, ,SKYE BA DU MAR SDIG SPYAD PAS,
,BDE 'GRO DKA' LTA CI ZHIG SMOS, ,RGYA MTSO CHER G-YENG GNYA'
SHING GI ,BU GAR RUS SBAL MGRIN CHUD LTAR, ,MI NI SHIN TU THOB
DKA' BAR, ,

DE SKAD BCOM LDAN 'DAS KYIS GSUNGS, ,MI'I SKYE BO DKON PA'I GTAM
STE GSUM PA'O,, ,,ZAS SKOM MAL STAN GOS MCHOG DANG, ,PHRENG BA
GNAS DANG RGYAN RNAMS DANG, ,GRAGS PA YON TAN KHYAD 'PHAGS PA,
,DE KUN SBYIN LAS 'BYUNG BAR GSUNGS, ,NGAG

SNYAN MDZES DANG LONGS SPYOD LDAN, ,KHYAD PAR 'PHAGS GZUGS YANGS
PA DANG, ,TSIG SNYAN GZI LDAN YID 'ONG DAG ,GRAGS DANG NAD MED
TSE DAG STE, ,YID 'ONG SDUG PA DE DANG DE, ,SBYIN PA RNAMS KYI
'BRAS BU STE, ,RTA DANG DAR DANG GLANG PO DANG, ,RNGA YAB GDUGS
DANG ME TOG TSOGS, ,

KHANG BZANGS MDZES DANG ROL MOR BCAS, ,SGRA SNYAN ROL MO DANG
LDAN ZHING, ,ME TOG PHRENG LDAN BUD MED DANG, ,ZAS DANG RIN CHEN
PHRENG BA GNAS, ,GUR GUM GRONG YUL LHA YI GNAS, ,RDZOGS SANGS
NYID DANG SANGS RGYAS TE, ,SBYIN PA DPAG BSAM LJON SHING GI ,'DI
DAG 'BRAS BU YIN

PAR GSUNGS, ,AUTPAL SNGON PO'I 'DAB MA 'JAM, ,DKYUS RING DRI MA
MED PA DANG, ,BU MED GANG ZHIG MIG 'GRUB CING, ,RKED PA 'OG PAG
G-YO BAR LDAN, ,DMAR ZHING MDZES PA'I GOS LDAN ZHING, ,NU 'BUR
RGYAS PAR RNAM PAR G-YO, ,SMIN MA MDZES DANG LDAN DE DAG ,DE

DAG SER SNA'I SGO PHYE NAS, ,SBYIN PA BTANG LAS RGYAS PAR 'GYUR,
,MGUL BA RNGA MAS BRGYAN PA'I RTA, ,BZHON PA KHA LO SRABS KYI
SKYOGS, ,MI DBANG GLANG CHEN DREGS ZHON NAS, ,GDUGS BSGRENG RGYAN
LDAN 'KHOR BCAS DANG, ,'GRO BA THAL MO SBYAR BYAS NAS, ,RTAG TU
MCHOD CING GSOL

'DEBS PA, ,SNA MAR 'DI 'DRA SBYIN BA YI, ,'BRAS BU YIN PAR THUB
PAS GSUNGS, ,GSER GYI GDU BU RDO RJES SPRAS, ,DPUNG RGYAN COD PAN
RIN CHEN BKOD, ,SA BDAG MU TIG PHRENG BAS BRGYAN, ,RTAG TU SENG
GE'I KHRI LA GNAS, ,'BANGS SOGS BTZUN MO'I 'KHOR BSTEN CING,,

@180A *, ,RTZED MO RTZEBS RNAM ROL PA, ,SENG GE LTA BU'I RNAM ROL
DE, ,SBYIN 'BRAS YIN PAR THUB PAS GSUNGS, ,KHANG BZANGS GSER DANG
RIN CHEN SPRAS, ,GDUGS DANG RGYAL MTSAN BSGRENG BAS BRGYAN, ,PI
WANG RDZA RNGA RIG BYAD SGROGS, ,RIN CHEN RNAMS KYIS 'OD 'BAR

BA; ,BRGYA BYIN BDE SOGS DGA' SPYOD CING, ,LHA MO'I TSOGS KYI
'KHOR LDAN DE, ,SNGA MAR 'DI 'DRA BYIN PA YI, ,'BRAS BU YIN PAR
THUB PAS GSUNGS, ,SBYIN BA SKYE BO'I YID DU 'ONG, ,MKHAS PA'I
TSOGS KYIS RTAG TU BRTEN, ,PHYOGS RNAMS DRI MED PHRENG BAS KHYAB,
,SNYAN PAS GNAS NI DE

DANG DER, ,'DIR NI DRI MED NYE BAR GNAS, ,LUS DANG BRAL NAS LHA
RNAMS SU, ,RNYOG BRAL SNA TSOGS BTUNG BA BSIL, ,ME TOG SNA TSOGS
MGO LCOGS RGYAS, ,DPAG BSAM GYI NI SHING RNAMS SKYES, ,TZANDAN LA
SOGS KYIS GANG BA'I, ,SKYED MOS TSAL NI MCHOG RNAMS SU, ,YUN RING
DU

NI SDE SPYOD CING, ,LHA MO GZUGS MCHOG LDAN PA YIS, ,BSNYEN BKUR
MCHOG TU BYED PA 'THOB, ,SBYIN PA ZHES BYA GTER CHEN DE, ,RKUN
SOGS MI 'KHYER RJES SU 'BRANG, ,SBYIN PAS SEMS KYI SER SNA DANG,
,CHAGS PA'I RDUL GYI DRI MA 'KHRU, ,'KHOR BA'I LAM GYIS DUB PA
SEL, ,

SBYIN PA BZHON BA BDE BA STE, ,SBYIN PA BDE BA DU MA'I RTEN,
,YANG DAG GROGS MCHOG BDE BA'I SGO, ,RKED PA GSER GYI SKA RAGS
LDAN, ,NGAG 'JAM ZUR MIG BZHIN SKYOB MDZES, ,MIG GI DKYUS RING
RNA DRUNG GSAN, ,ME TOG PHRENG BAS SKRA BCINGS MDZES, ,GANG ZHIG
RANG 'KHOR YAN LAG

DANG; ,RKANG GNYIS 'GRO BA MDZES PA YI, ,ZAS GTZANG GI NI PHUN
SUM TSOGS, ,DE DAG SPYIN PA'I 'BRAS YIN ZHES, ,BDAG NYID CHEN POS
BKA' STZAL TE, ,SA KA RI'I DUM BU DANG, AUTPAL GYIS BSGOS DRI
ZHIM LA, ,BKRA SHIS GSER GYI SNOD DU BLUGS, ,BAN DU KA DANG ZANGS
MDOG

'DRA; ,BTUNG BA CHUNG MA MNA' SKYEL ZHING, ,CHUNG MA DANG BCAS
YANG YANG 'THUNG, ,DGA' BA'I BSAM PAS SMRA BA DE'I, ,RGYU NI
SBYIN MCHOG BKRA SHIS YIN, ,ZHI BA'ANG SBYIN PA'I YON TAN TE,
,MDZES PA 'DOD PA BDAG CAG GIS, ,SBYIN PA 'DI LA 'BAD PAR GYIS,
,SRID GSUM MI BZAD

@180B 'JIGS CHEN LA, ,SBYIN LAS GZHAN PA'I GNYEN MCHOG MED,
,SBYIN PA'I GTAM STE BZHI PA'O,, ,,'GRO BA GANG ZHIG MDZES YID
'ONG, ,GZUGS DANG RIGS DANG GNYEN DANG STOBS, ,BDE BAR MTHONG BA
GANG YIN PA, ,BSOD NAMS BZO BOS DE BYED PAR, ,'DI SKAD

MKHAS PA RNAMS KYIS BSHAD, ,GZHAN PHAN BYED PA'I SKYES BU YIS,
,BSOD NAMS DANG MNYAM YOD MA YIN, ,RIM PA SNA TSOGS KYIS BRGYAN
PA'I, ,RGYAL MTSAN DKAR PO MNGON MTHO BTZUGS, ,RTA GLANG RKANG
THANG SHING RTA YI, ,DPUNG GI TSOGS KYIS NGES 'KHRUG CING, ,YU BA
SNA TSOGS

MDZES PA YI, ,RNGA YAB RNAMS KYIS G-YO BA BYED LA, ,BSOD NAMS
LHAG PA DBANG SGYUR ZHING, ,SA RNAMS LA NI SPYOD BYED DE, ,DAR
DANG K'A SHI DU GU LA, ,SNA TSOGS GOS DANG MU TIG PHRENG, ,GSER
DANG NOR BUS YAN LAG BRGYAN, ,GANG DAG LHA 'DRA'I SKYES BU DPAL, ,

BSOD NAMS BZHON PA LA ZHON NAS, ,DE BAS YIN PAR SHES PAR GYIS,
,SHIN TU TSE RING RIGS BTZUN ZHING, ,LUS MDZES NAD KYI 'JIGS PA
MED, ,NOR MANG G-YOG 'KHOR PHUN SUM TSOGS, ,BSOD NAMS RNAM SMIN
CHEN PO YIN, ,GANG YANG 'KHOR LOS SGYUR BA MCHOG ,BU NI DPA' BO
STONG

DANG LDAN, ,RGYA MTSO'I MTSAMS KYI SA LA DBANG, ,DE DAG BSOD NAMS
RIN PO CHE'I, ,'BRAS BU YANGS PA CHEN PO YIN, ,SNA TSOGS PADMA'I
STAN LA 'DUG ,LHA DANG LHA DBANG RTAG PHYAG 'TSAL, ,BRJID KYIS
'KHOR RNAMS ZIL GYIS GNON, ,TSANGS PA'I 'JIG RTEN SNANG BYED PA,
,DE DAG NYID KYANG

BSOD NAMS LAS, ,GANG LA LHA KLU LHA MIN GRUB, ,DRI ZA GNOD SBYIN
MI 'AM CI, ,MCHOG TU GYUR PA'I TSOGS RNAMS NI, ,RTAG TU LHA DBANG
MCHOD BYED PA, ,DE NI BSOD NAMS RIN PO CHE'I, ,'BRAS BU YANGS PA
CHEN PO YIN, ,GZUGS DANG BRTZON 'GRUS BZO RNAMS NI, ,DBANG MED
SPANGS NAS

MI RNAMS NI, ,LAS KYI RLUNG GIS MNGAGS NAS NI, ,'JIG RTEN PHA ROL
'GRO BA NA, ,BSOD NAMS GCIG PU MCHOG YIN TE, ,RJES SU 'GRO ZHING
BDE BA 'CHAR, ,BSOD NAMS GZHAN GYIS 'PHROG MI NUS, ,DE PHYIR BSOD
NAMS GTER GYI MCHOG ,GANG GI STOBS KYIS RI RAB KYANG, ,PHYOGS
DANG

@181A *, ,PHYOGS SU RNAM 'THOR BA'I, ,'JIG PA'I BSKAL PA'I RLUNG
RNAMS KYIS, ,DED KYANG BSOD NAMS 'JIG MI NUS, ,'JIG PA'I BSKAL
PA'I CHU YIS NI, ,LCAGS KYANG DBANG MED 'JIG BYED PA, ,RGYA MTSO
BZHI YI CHU RNAMS KYIS, ,BSOD NAMS BZHU BAR NUS MA YIN, ,'OD

ZER RAB TSA GSAL BA YI, ,NYI MA BDUN SHAR ME RNAMS KYIS, ,SA
RNAMS SREG PAR BYED MOD KYI, ,BSOD NAMS GCIG PU SREG MA YIN,
,BSOD NAMS KYI GTAM STE LNGA PA'O,, ,,SANGS RGYAS SKU GZUGS
BZHENGS GSOL PA, ,DANG POR MYA NGAN SEL PAR BYED, ,RTZOD PA

KUN SPANGS MTHONG NA DGA', ,SKAL LDAN GTER TSOGS DPAL DANG LDAN,
,LUS STOBS LDAN ZHING SNYAN PA DANG, ,GZI BRJID LDAN ZHING GZUGS
MDZES LA, ,GSUNG RAB KUN LA MKHAS GYUR CING, ,DBANG PO'I RTA NI
THAMS CAD THUL, ,BLO LDAN STONG DANG LDAN PAR 'GYUR, ,BCOM LDAN

SKU GZUGS MCHOD RTEN LA, ,PHRA RAB RDUL NI JI SNYED SONG, ,DE
SNYED SA 'OG SA STENG 'DIR, ,DE SNYED RGYAL POR NGES PAR 'GYUR,
,GZUGS DANG GZUGS MED TING 'DZIN 'GRUB, ,THAMS CAD BDE BAR MA LUS
SPYOD, ,THA MAR SKYE RGA'I RGUD SPANGS NAS, ,DE DAG BYANG CHUB GO
'PHANG THOB, ,

BDE GSHEGS SKU GZUGS BZHENGS GSOL BA, ,MTSAN BZANG GIS MTSAN
'KHOR LOS SGYUR, ,SUM CU GNYIS LDAN LUS MDZES THOB, ,NYES PA'I
DGRA 'JOMS RGYAL BAR 'GYUR, ,DBANG PO RNAMS NI MA TSANG MED,
,DPAL LDAN DAN 'GRO RNAMS LAS RING, ,MI YI RIGS SU SKYE 'GYUR

ZHING, ,NGAG NI BTZAN PA NYID DU 'GYUR, ,SKYE BAR THOS DANG DRAN
LDAN BRTAN, ,MNGON PAR 'DOD PAR 'BYUNG 'GYUR ZHING, ,GNAS LA
MNGON PAR DAD PA DANG, ,'DOD CHAGS SOGS KYIS GNOD PA MED, ,'DI
RGYAL RDZOGS PA'I BYANG CHUB KYIS, ,KHYAD 'PHAGS LEGS PA'I GZHUNG

LA BRTEN, ,GANG 'DI RGYAL BA'I SKU GZUGS BZHENGS, ,SANGS RGYAS
SKU 'AM MCHOD RTEN NAM, ,BZHENGS BYED SROG DANG LDAN PA DE, ,BRAN
DANG DBUL POR MI SKYE ZHING, ,MNGAG GZHUG PAR MIN RIGS DMAN MIN,
,DBANG PO RNAMS NI TSANG BAR 'GYUR, ,SKU GZUGS KYI GTAM STE DRUG

@181B PA'O,, ,,DRI ZHIM SNA TSOGS KYIS BSGOS PAS, ,BDE BAR GSHEGS
LA KHRUS GSOL BA, ,ME TOG DRI YIS YAN LAG MDZES, ,RAB TU DGA'
BA'I YID KYIS SU, ,ROL MO'I SGRA NI SNYAN PA YIS, ,DAL GYIS 'BAB
DANG STEGS 'GRUN BRJID, ,GSER GYI RANG BZHIN PADMA YI, ,

GSAR RDUL GYIS KHYAB PA RU, ,KHRUS GSOL GANG ZHIG MCHOD BYED PA,
,DE DAG RNYOG PA THAMS CAD KYI, ,DRI MA BKRUS NAS THAR PA THOB,
,LHA YI BU MO NU 'BUR RGYAS MTHONG ZHING, ,RKED PA YANGS PA LA
'BAB G-YO BA DANG, ,'DZAM BU'I GSER 'DRA'I PADMA'I GE SAR GYI,
,RDUL RNAMS

GTOR BA YIS NI DRI ZHIM LA, ,DAL GYIS 'BAB PA'I NANG DU LHA YI
TSOGS, ,RGYUN DU CHU RNAMS LA NI RTZE BYED PA, ,GANG ZHIG DGA' BA
SNA TSOGS DRI ZHIM CHUS, ,RJE BTZUN KHRUS GSOL PA YI 'BRAS DE
YIN, ,GLA RTZI GA BUR TZANDAN GUR KUM BSGOS, ,DRI ZHIM CHU NI YID
'ONG BA, ,KHA DOG DKAR SER

BYE BRAG GIS, ,YID 'ONG THUB PA KHRUS GSOL 'DIR, ,SEMS KYI DRI MA
SPANGS NAS NI, ,DE NI 'GRO BA'I BLA MAR 'GYUR, ,KHRUS KYI GTAM
STE BDUN PA'O,, ,,KHRUS BYED LHA YI BU MO MCHOG ,RKED LDAN BRLA
DANG NU MA RGYAS, ,'DAB SKYES MGO LCOGS RGYAS 'THOR ZHING, ,LHA

DBANG DAL 'BAB KHRUS BYED CING, ,MDZES SHES 'DOD PAS G-YO BA NI,
,'GRO MCHOG YANG YANG MNYES BYAS YIN, ,DE NI SPOS CHU ROL MO
DANG, ,BDUG PA DANG NI ME TOG PHRENG, ,SPYIN PA BTANG BA'I 'BRAS
BU YIN, ,GANG ZHIG 'KHOR LOS SGYUR RGYAL LA, ,MKHA' LA GUR KUM
SPRIN TSOGS DANG,,

GA BUR GYI NI CHU RGYUN DANG, ,MA LA YA YI TZANDAN BZHIN, ,RDZA
RNGA PI WANG RNGA MCHOG GI ,BDE BAR GSHEGS MCHOG MCHOD BYED PA,
,LHA DANG MI YI SGRA RNAMS THOS, ,KHYAD 'PHAGS LHA YI RNA BA
THOB, ,GUR KUM LA SOGS PA'I GTAM STE BRGYAD PA'O,, ,,RTA GLANG
RKANG THANG SHING RTA DANG, ,RIN CHEN

SNA BDUN RNAMS DANG NI, ,DPA' BO BU STONG DANG BCAS PAR, ,MKHA'
LA 'KHOR LOS SGYUR 'GRO ZHING, ,ZLA BA LTA BU'I GDUGS KYIS NI,
,NYI MA'I 'OD ZER SGRIB BYED CING, ,'BRAS BU MANG LA RGYA CHE BA,
,GDUGS PHUL BA LAS BYUNG BA YIN, ,BUNG BA YID 'ONG SGRA YIS
BSKYOD, ,ME TOG G-YO BA

@182A *, ,'KHOR BAR BKOD, ,KHA DOG SNA TSOGS DRI ZHIM PA'I, ,ME
TOG TSOGS KYIS RI MOR BRIS, ,GDUGS MDZES SNA TSOGS DAR GYIS
BRGYAN, ,MCHOD RTEN RNAMS LA PHUL BA YIS, ,'KHOR LOS SGYUR BA SA
SKYONG BA, ,GLING BZHI'I DBANG PHYUG DE YIS 'THOB, ,NYI

MA'I 'OD ZER GSER GDUGS THOGS, ,DPAL LDAN DUL BA'I GLANG PO MCHOG
,RIN CHEN DU MAS BRGYAN PA ZHON, ,RDZU 'PHRUL BRGYA BYIN DANG
'GRAN PA'I, ,GLING BZHI YI NI 'KHOR LOS SGYUR, ,SA RNAMS MA LUS
SKYONG BAR BYED, ,DE DAG BDE GSHEGS SKU GDUNG LA, ,ME TOG GDUGS

PHUL 'BRAS BU YIN, ,GDUGS PHUL BA'I GTAM STE DGU PA'O,, ,,BDE BAR
GSHEGS PA'I 'KHRUNGS GNAS DANG, ,DE YI YID TZAM BZHUGS PA'I GNAS,
,RAB TU GSAL BA'I 'GRAM GYUR PA, ,NUS PA KUN GYIS GDUNG SNOD SKU,
,SHIN TU KHYAD 'PHAGS GTZUG TOR

MTHO; ,SKU GZUGS BZHENGS NAS LEGS SBYANGS LA, ,SKYE BO GANG GIS
SKU BZHENGS PA'I, ,NANG DU RING BSREL BCUG BYAS NA, ,KUN NAS
BRGYA BYIN LAS 'PHAGS PA'I, ,MI DBANG GLING BZHI RNAMS SU NI,
,DPAL DANG LDAN PAS LONGS SPYOD NAS, ,MTHA' RU RNAM DAG GO 'PHANG
THOB, ,RGYAL

BA'I SKU GDUNG BCUG LAS YIN, ,ZLA BA DANG 'DRA BLTA NA SDUG ,SMIN
MA LEGS SHING MIG DKYUS RING, ,MIR SKYES GSER DANG NOR BUR LDAN,
,BZOD CING DES PA DANG LDAN PA, ,RGYA MTSOS GTUGS PA'I SA RNAMS
NI, ,SKYONG BYED 'KHOR LOS SGYUR RGYAL YANG, ,DE DAG SANGS RGYAS
SKU GZUGS

NI, ,RING BSREL DANG BCAS GUS PAS 'THOB, ,RING BSREL GYI GTAM STE
BCU PA'O,, ,,BDE BAR GSHEGS PA MCHOG RNAMS KYI, ,PHO BRANG MCHOG
NI BRGYAN BYED PA, ,GSER GYI MDOG DANG LDAN 'GYUR ZHING, ,NAD
RNAMS KUN LAS GROL BAR 'GYUR, ,LHA DANG MI

LAS KHYAD 'PHAGS SHING, ,NYI MA'I 'KHOR LO LTA BUR MDZES, ,NOR
DANG GSER NI MANG BA DANG, ,RGYAL PO'I RIGS KYI RGYAL BAR 'GYUR,
,'JIG RTEN GSUM GYIS MCHOD PA YI, ,SANGS RGYAS LA NI GANG ZHIG
'DIR, ,MAndAL ME TOG BCAS BYED PA, ,'GRO BA'I BDAG PO TSE RING
ZHING,,

@182B SNA TSOGS NAD KYI 'JIGS LAS GROL, ,GANG YIN DE YIS SKAD CIG
THOB, ,BDE GSHEGS MAndAL BYED DE DAG ,PHA ROL PHYIN DRUG THOB
'GYUR TE, ,CHU DANG SA BSRES BTANG SBYIN PA, ,GROG MO SOGS SEL
TSUL KHRIMS TE, ,BSRES NAS NYES PA BZOD PA YIN, ,'BAD PA BYED PA
BRTZON 'GRUS

YIN; ,SKAD CIG DE LAS RTZE GCIG TU, ,SEMS 'DZIN BYED PA BSAM GTAN
YIN, ,LEGS PAR GZOB PA SHES RAB PO, ,SNA TSOGS BSOD NAMS KYIS
BRGYAN LA, ,SA GZHI BRIS PA 'BRUL BYED PA, ,LHA YI BDE BA THAMS
CAD DANG, ,LONGS SPYOD MCHOG DANG LDAN 'GYUR ZHING, ,MIR SKYES
GSER

LAS LHAG PA YI, ,KHA DOG DANG LDAN MDZES PA DANG, ,PADMA'I MDOG
LTAR YAN LAG TSANG, ,MIG NI DKYUS RING MDZES PAR 'GYUR, ,MAndAL
GYI GTAM STE BCU GCIG PA'O,, ,,PADMA'I 'DAB 'DRA'I LAG PA MDZES,
,'OD GSAL KHA DOG DRI BZANG LDAN, ,RO ZHIM REG NA BDE BA

DANG; ,LHA DANG MI YI KHANG BZANGS NA, ,'OD GSAL GSER GYI GZHONG
PA RU, ,LHA YI BDUD RTZIS BKANG ZA BA, ,DE DAG SANGS RGYAS LA
SOGS PA'I, ,DGE 'DUN YUL DU LHAGS PA LA, ,ZHAL ZAS DRANGS PA'I
'BRAS BU YIN, ,RDO RJE GDAN LA BZHUGS NAS NI, ,'DOD PA'I DGRA
DANG BCAS PA YI,,

TSOGS NI BYAMS PAS DES 'PHAM MDZAD, ,GANG ZHIG MTHAR THUG DKA'
BA'I YUL, ,MTHA' MED PAR NI SPYOD 'GYUR BA'I, ,NYON MONGS DKA'
BA'I DGRA LAS RGYAL, ,PHUNG PO'I BDUD KYANG RAB BCOM NAS, ,'CHI
BDAG BDUD LA MNGA' BRNYES PA, ,ZHAL ZAS PHUL BAR GYUR PAS YIN,
,RO RNAMS

BRO BA'I MCHOG DANG NI, ,YAN LAG TSANG ZHING YONGS RDZOGS LDAN,
,BDE ZHING DPAL LDAN STOBS DANG LDAN, ,TSE DANG STOBS DANG KHA
DOG DANG, ,GZUGS BZANG BA DANG LDAN PA NI, ,MKHAS PAS ZAS MCHOG
BTANG LAS BYUNG, ,STOBS DANG BRTZON 'GRUS LDAN PA YI, ,RNAM
GRANGS LAS NI NGES

PAR RGYAL, ,YANG DAG DPAL THOB MI DBANG GIS, ,RO LDAN KHA ZAS
LONGS SPYOD PA, ,RTAG TU ZAS MCHOG SBYIN DES YIN, ,ZAS KYI GTAM
STE BCU GNYIS PA'O,, ,,G-YO ZHING AUTPAL GYIS BSGOS PA, ,DRI MED
PADMA R'A GA BZHIN, ,YID 'ONG GSER GYI SNOD DU BLUGS,,

@183A *, ,DRI ZHIM TZANDAN GYIS BSGOS MNGAR, ,YID DU 'ONG DANG
BDAR ZHING 'THUNG, ,CUNG ZAD MIG NI ZANGS MDOG 'DRA, ,GLU LEN
SGRA DANG NGES LDAN PA'I, ,MI MCHOG DE RNAMS SKOM RNAMS NI,
,SBYIN PA BYIN PA'I 'BRAS BU YIN, ,AINDRA N'I LA BEE d'URYA, ,RIN
CHEN MCHOG RNAMS

KYIS SPRAS PA'I, ,GSER GYI SNOD NI GANG YIN PAR, ,LHA GANG LHA YI
BU MO NI, ,BRANG GI DKYIL NA NU MA NI, ,BUM PA LTA BU'I 'BUR LDAN
PA'I, ,RAB MDZES GCUGS DANG LHAN CIG TU, ,SBRANG RTZI LTAR MNGAR
BTUNG 'THUNG BA, ,YON TAN LDAN PA'I TSOGS LA NI, ,BTUNG BA YID
'ONG BYIN PA YI, ,

'BRAS BU YIN PAR MKHAS RNAMS GSUNGS, ,GANG ZHIG KHA DOG DRI ZHIM
SOGS, ,TSOGS LDAN SKOM PA'I SDUG BSNGAL SEL, ,BAD KAN RLUNG DRAG
RAB ZHI BYED, ,KHA RA PI PI LING BSRES TSOD, ,TZANDAN LTA BUR TSA
BA SEL, ,ZLA BA'I 'OD ZER DANG LDAN PA'I, ,SNOD DU BLUGS NAS DE
DAG GES, ,GUS

PAR DGE 'DUN LA PHUL BAS, ,PHA ROL GYI NI SKYE GNAS SU, ,LHA YI
BTUNG BA THOB PAR 'GYUR, ,MNGAR ZHIM MNGAR MCHOG GUS PA YIS,
,BTUNG BA TSOGS MCHOG LA PHUL BAS, ,LHA DANG MI YI GNAS RNAMS SU,
,LHA YI BU MO MCHOG RNAMS DANG, ,YUN RING BTUNG BA LHAN CIG
'THUNG, ,GANG ZHIG

SA GNAS MI RNAMS KYIS, ,DANG BA'I DAD PA'I YID KYIS NI, ,DGE 'DUN
LA NI BTUNG BA MCHOG ,DUS LA BAB PAR DRANGS PA YIS, ,'KHOR BA'I
RI KHROD GNAS PA NI, ,RTAG TU BTUNG BA 'ANG ZHIM BZANG THOB,
,BTUNG BA'I GTAM STE BCU GSUM PA'O,, ,,GANG ZHIG SDO SER LJANG
DMAR

DKAR; ,SNA TSOGS KHA DOG 'OD BZANG BA, ,MDZES GSAL GOS KYI PHRENG
BA NI, ,YON TAN MCHOG DANG LDAN PA YI, ,'JIG RTEN BLA MA LA PHUL
BAS, ,BSNGAGS PA'I GOS MCHOG THOB PAR 'GYUR, ,GANG ZHIG DGE 'DUN
MCHOG SOGS LA, ,GANG ZHIG DAD DANG GUS PA YIS, ,GOS KYI PHRENG BA
'BUL

BYED PA; ,DE NI NGO TSA SHES GOS DANG, ,MCHOG TU GYUR PA'I CHOS
KYI GOS, ,NYON MONGS GNYEN PO'I CHOS GOS 'THOB, ,KHA DOG SNA
TSOGS KYIS SPRAS PA'I, ,SNGON PO SER PO DKAR PO DANG, ,GZHAN YANG
DMAR PO YID 'ONG BA, ,SHIN TU MDZES PA'I GOS DAG DANG, ,CHOS GOS
PHRENG BA 'BUL BYED PA, ,

@183B BDE 'GRO YI NI BDE BAR 'GRO, ,GZUGS DANG LDAN ZHING YID
'ONG LA, ,LHA YI GOS NI ZAD MED DANG, ,NGO TSA SHES PA'I GOS KYIS
BRGYAN, ,BDAG BLO DANG GIS MKHAS PA DANG, ,DE NI CHOS KYI DBANG
PHYUG 'GYUR, ,GOS KYI GTAM STE BCU BZHI PA'O,, ,,ME TOG BZANG PO
DGE 'DUN LA, ,

RAB TU 'THOR ZHING MCHOD BYED PA, ,BRGYA BYIN LAS LHAG LONGS
SPYOD LDAN, ,PADMA'I DBANG PO LTA BUR MDZES, ,MCHOG TU GRAGS PA
DANG LDAN ZHING, ,RTAG TU DE NI SKAD CIG GIS, ,DGRA LAS RNAM PAR
RGYAL BAR 'GYUR, ,SA RNAMS LA NI SPYOD BYED PA'I, ,RIN CHEN MCHOG
GI MIR GYUR PAS, ,

SPOS MCHOG DANG NI DRI BZANGS KYIS, ,RGYAL BA RNAMS LA 'BUL BYED
PA, ,LUS KYI GRAGS PA'I DRI YIS KHYAB, ,AUTPAL SNGO DANG MNYAM PA
YI, ,MIG NI DRI MED DKYUS RING MDZES, ,BEE d'URYA DANG MU TIG
DANG, ,RIN PO CHE YIS YAN LAG BRGYAN, ,LUS KUN KU SHA'I GOS KYIS
G-YOGS, ,SKYE BA KUN

DU MI YI MCHOG ,GZUGS DANG LDAN PAR GYUR PA NI, ,DGE 'DUN DRI
BZANG PHUL BA YIN, ,SNA TSOGS PA YI SMAN RNAMS NI, ,DE DAG DGE
'DUN LA PHUL BAS, ,MDZE LA SOGS PA'I NAD RNAMS KYI, ,SDUG BSNGAL
MI BZAD PA LAS GROL, ,BZHIN NI MDZES SHING GSER RNAMS DANG,
,MNYAM ZHING KHA DOG

YID DU 'ONG, ,RGYAL PO YI NI 'TSE BA RNAMS, ,GANG YIN PA DANG
BRAL BA THOB, ,ME TOG LA SOGS PA'I GTAM STE BCO LNGA PA'O,, ,,SA
BDAG 'KHOR LOS SGYUR GANG LA, ,THAL MO SBYAR BA BYAS NAS NI,
,MKHUR BA RNA RGYAN MDZES LTUNG BAS, ,GUS LDAN LEGS PAR SPYI BO
YIS, ,LAN MANG DU NI

PHYAG BYED PA, ,DE DAG SANGS RGYAS PHYAG BYED PA'I, ,'BRAS BU YIN
ZHES MKHAS RNAMS SMRA, ,SKYES PA TZAM GYIS GTZOR 'GYUR PA'I,
,RTAG TU MTHON PO'I RIGS SKYE ZHING, ,RTA DANG GLANG POS RGYU
BYED PA, ,DE DAG BLA MA 'PHAGS PA LA, ,LEGS PAR PHYAG NI BYAS PAS
YIN, ,SNYAN PA YIS NI KHYAB 'GYUR

ZHING; ,NGES PAR LEGS PAR 'DZIN PA DANG, ,GSAL BAR BYED PA'I 'OD
KYIS NI, ,SDUG BSNGAL THAMS CAD SPONG BYED CING, ,NAD NI THAMS
CAD 'JOMS PAR BYED, ,'JIG RTEN DU NI BDE 'GROR NGES, ,MI DBANG
GIS NI RGYUN DU 'GYUR, ,'BRAS BU DPAL DANG LDAN PA YANG, ,THUB
DBANG PHYAG BYAS

@184A *, ,PA LAS YIN, ,'KHOR LOS SGYUR RGYAL STOBS GRAGS LDAN,
,YAN LAG SUM CU GNYIS MTSAN LDAN, ,RGYAL 'GYUR SA STENGS GTZO PO
DE, ,SANGS RGYAS LA NI PHYAG BYAS PA'I, ,'BRAS BU YIN PAR BLO
LDAN GSUNG, ,DE LTAR YON TAN TSOGS SHES PAS, ,LUS 'DI 'JIG

PAR SHES NAS NI, ,MKHAS PAS SANGS RGYAS PHYAG BYA ZHING, ,LUS KYI
LAS NI LEGS PAR SPYAD, ,PHYAG GCIG 'TSAL BAR GYUR PA YIS, ,'KHOR
BA SPONG BA'I RGYU THOB CING, ,'KHOR BA'I 'JIGS MTHONG GUS PA
YIN, ,DE LTAR SU ZHIG PHYAG MI BYED, ,PHYAG GI GTAM STE BCU DRUG
PA'O,, ,,

KRishnA SA RA LTAR MDZES GZUGS, ,STOBS LDAN 'JAM ZHING SHIN TU
SNUM, ,DGUN DUS BSRO KHANG GOS BZANG BGOS, ,YID 'ONG MDZES MA LA
'KHYUD NAS, ,MI DBANG GANG ZHIG RTZE BYED CING, ,RO MCHOG SNA
TSOGS LDAN PA NI, ,RIN CHEN SNOD BLUGS 'THUNG BA NI, ,DE DAG
SGRON MA PHUL BA YIS, ,SHIN TU

'BRAS BU MNGON YIN PAR, ,YANG DAG RDZOGS SANGS RIN CHEN GSUNGS,
,'BAR ZHING ME LCE RGYAS DANG LDAN, ,KHANG PA'I NANG DU ME 'BAR
GSAL, ,DGUN DUS GRANG BA SEL BYED PA, ,SNANG BA THUB PA'I DBANG
PO NI, ,MCHOG TU GYUR LA PHUL BA YIS, ,LHA DANG MI YI 'JIG RTEN
NA, ,GSAL ZHING RAB TU

'BAR GYUR DANG, ,DRI ZA LHA MIN MI 'AM CI, ,BYAD BZHIN MDZES DANG
LHAN CIG TU, ,STON ZLA DANG 'DRA RAB MDZES PA, ,SDUG PA PANG BAR
'KHYUD NAS NI, ,LUS NI YID DU 'ONG BA DANG, ,MTHO RIS SU NI SPYOD
BYED PA, ,DE DAG GANG TSE 'PHAGS TSOGS LA, ,SNANG BA DANG BAS
PHUL BA YIN, ,RKUN MA LAS

RGYAL BZHON PAR LDAN, ,SA RNAMS MA LUS RJES SU SKYONG, ,BYAD
BZANG GSER GYIS YAN LAG BRGYAN, ,DE DAG GIS NI SNANG BA RNAMS,
,PHUL BA'I 'BRAS BU 'DI DAG YIN, ,SNANG BA'I GTAM STE BCU BDUN
PA'O,, ,,RI RNAMS KYIS NI BSGRIBS PA DANG, ,MCHOG TU 'DI NA GNAS

PA DANG; ,SHIN TU PHRA BA'I DNGOS PO DANG, ,MTSAN MO SMAG GIS
BSGRIBS PA DAG ,GANG TSE LAG MTHIL GNAS PA LTAR, ,DGE SLONG MA
'GAGS PA YIS MTHONG, ,DE NI BDE BAR GSHEGS PA LA, ,ZHUGS MAR PHUL
BA'I 'BRAS BU YIN, ,SPYAN GYIS DNGOS KUN GZIGS PA'I PHYIR, ,BDE
GSHEGS

@184B MAR ME PHUL BA YIS, ,SANGS RGYAS NYID NI MNYES ZHES GRAGS,
,PHUL BA BCOM LDAN GANG ZHE NA, ,THUB DBANG DRI MED SPYAN LA
PHUL, ,RING DANG PHRA DANG BSGRIBS PA DANG, ,DPAG TSAD KYIS CHOD
MTHONG LA LTOS, ,RGYAL LA ZHUGS MAR PHUL BA YI, ,DE 'BRAS YIN PAR
THUB PAS GSUNGS, ,SA

BDAG RGYAL PO GANG YIN PA, ,ZLA BA LTA BU'I GZUGS LDAN PA,
,AUTPAL LTA BUR MIG DKYUS RING, ,GANG ZHIG LHA YI 'JIG RTEN NA,
,GSER MDOG 'OD KYIS SNANG BA LTAR, ,RANG GI 'OD KYIS SNANG BYED
PA'I, ,'KHOR LOS SGYUR BA'I RGYAL PO NI, ,NOR BU BRGYA PHRAG 'OD
GZER GYIS, ,SA RNAMS RGYU ZHING

SNANG BYED PA, ,DE DAG SH'AKYA SENG GE LA, ,GUS PAR MAR ME PHUL
BA YIS, ,RGYA CHER 'PHEL BAR 'GYUR BA YIN, ,LHA GANG 'JIG RTEN
GSAL BYED CING, ,AUTPAL LHA YI MIG LDAN LA, ,SMIN MA LEGS SHING
GSER MCHOG LTAR, ,MIG STONG DANG NI LDAN PA YI, ,BRGYA BYIN LHA
YI BDAG PO NYID, ,LHA YI

STAN LA 'DUG PA DANG, ,GANG ZHIG 'DOD BRAL TSANGS PA NI, ,'OD
GSAL LHA MCHOG PHYAG BYED CING, ,LHA YI SHING RTA G-YO BYED PA,
,STON PA YI NI RING BSREL LA, ,MAR ME'I PHRENG BA MIS PHUL PA'I,
,'BRAS BU RGYA CHEN GYUR PA YIN, ,MAR ME'I GTAM STE BCO BRGYAD
PA'O,, ,,MI DBANG DUS

NI THAMS CAD DU, ,NYAMS DGA' BA YI KHANG BZANGS MCHOG ,ROL MO'I
GNAS KYI NYAMS DGA' BAR, ,'TSO ZHING RGYAL BA'I SGRA SGROGS PAR,
,BTZUN MO'I 'KHOR DANG ROL BYED PA, ,GRANG BA SEL BA'I KHANG PA
NI, ,PHYOGS BZHI NAS NI BYON BA YI, ,DGE 'DUN BZHUGS GNAS PHUL BA
YIN, ,

THUB PA 'PHAGS PA'I DGE 'DUN BCAS, ,GTZUG LAG KHANG GI DON DU NI,
,TSIG GIS RAB TU BSKUL BA DANG, ,TSOGS PA YIS NI GROGS BYED CING,
,NGES PAR DUS SU 'GRO BYED PA, ,GNYID LOG PA'AM LANGS PA NA,
,BSOD NAMS RGYUN NI TSAD MED 'PHEL, ,SHES RAB RDO RJE'I MTSON CHA
YIS, ,

PHYIN CI LOG GI RI BCOM NAS, ,SA DANG BCAS PA'I KHANG BZANGS
'GYUR, ,DGE 'DUN LA NI YO BYAD DANG, ,LONGS SPYOD BZANG PO DANG
BCAS PA, ,GTZUG LAG KHANG NI GANG ZHIG BYED, ,RNAM PAR RGYAL BA'I
KHANG BZANGS NI, ,RIN CHEN MCHOG GI RANG BZHIN GYI, ,RTZIG PA KA
BA DANG LDAN PA'I, ,MDZES

@185A *, ,LDAN LHAN CIG DUS KUN DU, ,DE NI LHA YI 'JIG RTEN 'DIR,
,YUN RING DU NI MNGON PAR DGA', ,DPAL DANG LDAN PA'I BLA RE DANG,
,SNA TSOGS KYI NI GOS KYIS SBRAS, ,KHANG BZANGS MCHOG NI 'OD
'PHRO BA, ,YANG DAG GNAS PAR GYUR PA NI, ,YON TAN TSOGS LDAN PHUL
BA

YIS; ,BRGYA BYIN GYI NI KHANG BZANGS MCHOG ,RNAM PAR RGYAL BYED
THOB PA YIN, ,GTZUG LAG KHANG BZHENGS PA'I GTAM STE BCU DGU
PA'O,, ,,KHYOGS DANG STAN NI MNYAM PA RU, ,'BOL STAN LA NI CHUNG
MA NI, ,NU MA RGYAS DANG LHAN CIG TU, ,MAL STAN LA NI SA BDAG

NYAL; ,NYES PA'I TSOGS SPANGS DAM PA LA, ,DE YIS MAL STAN PHUL BA
YIN, ,RKANG RTEN DANG BCAS KHRI LA NI, ,SNA TSOGS GOS KYIS BRGYAN
LA 'DUG ,DBYANGS SNYAN ROL MO DANG MGRIN BSDEBS, ,RIN CHEN RANG
BZHIN STAN LA NI, ,DRI ZHIM PAS NI BYUGS PA YI, ,DAD LDAN MAL
STAN

CHEN PO LA, ,DPUNG PA LA NI MGO BRTEN NAS, ,YUN RING LHA YI KHANG
PA RU, ,'JIGS PA MED PAR BDE BAR NYAL, ,DE DAG MAL CHA STAN RNAMS
NI, ,DGE 'DUN RNAMS LA PHUL BA YI, ,'DI NI 'BRAS BU YIN PAR
BSHAD, ,GA PUR TZANDAN AA KA RU, ,LUS BYUGS PA YI LHA MO NI, ,NU
MA ZUNG LDAN LUS BRTEN NAS, ,GOS

MCHOG 'BOL STAN LA RTAG NYAL, ,DE DAG MCHOD RTEN RNAMS LA NI,
,GDUGS DANG GOS KHRI PHUL BAS YIN, ,MAL CHA DANG STAN GYI GTAM
STE NYI SHU PA'O,, ,,GLING BZHI LAS NI RNAM RGYAL NAS, ,STOBS
LDAN BRGYA BYIN GNAS YIN TE, ,NGA LAS NU YIS SUM CU GSUM, ,BDAG

PO'I STAN PHYED DBANG BYAS NAS, ,'DOD PA'I BDE BA'I DGA' BA
MYONG, ,ZHAG BDUN BAR DU DBYIG RNAMS KYI, ,CHAR NI KHANG PAR DPAG
MED PHAB, ,DE DAG LHUNG BZED DU GTOR BA'I, ,SPYIN PA CHEN PO DE
YI NI, ,'BRAS BU NGO MTSAR CHEN PO YIN, ,SNOD NI DE DANG DE DAG
GIS, ,RGYU BZHI DAG

LA BRTEN PA YI, ,SDUG BSNGAL LA SOGS BYE BRAG GI ,'BRAS BU THA
DAD THA DAD 'GYUR, ,DE PHYIR MI DBANG KHYAD 'PHAGS RGYAL, ,ZLA BA
LTA BU'I BZHIN DANG NI, ,AUTPAL LTA BU'I KHA DOG DANG, ,MI RNAMS
NANG DU RTAG PAR NI, ,DRI MED MIG LDAN RO STOD YANGS, ,DGA' ZHING
STAN DANG MAL CHA

@185B DANG; ,ZAS DANG SNOD DU LDAN PA NI, ,MI RNAMS SBYIN PAS
YANG DAG 'THOB, ,MI MCHOG GIS NI NAD PA DANG, ,DMAN PA DANG NI
DBUL BA RNAMS, ,SNYING RJE CAN GYIS SBYIN BTANG BAS, ,DPAL LDAN
YANG DAG KHYAD 'PHAGS 'GRO, ,MI DBANG BRGYA BYIN DANG MNYAM RTZE,
,DGA' ZHING BU DANG BRAN

G-YOG BCAS, ,ZLA BA DANG 'DRA BZHIN GYI MCHOG ,MIG YANG LUS NI
NYI MA BZHIN, ,GRAGS PA SNYAN PA DAG DANG LDAN, ,MI DBANG DGRA YI
STOBS 'JOMS SHING, ,BDE BA THAMS CAD THOB PA NI, ,DE YIS RANG GI
BLA MA DANG, ,PHA MA RNAMS LA SBYIN LAS BYUNG, ,GANG ZHIG RTA
DANG SHING RTA GLANG, ,

ZHON LA SKYE BO'I TSOGS PHYAG 'TSAL, ,GSER GYI YU BA DANG LDAN
PA, ,ZLA BA'I DBYIBS DANG LDAN PA YI, ,NYI MA'I 'OD ZER ZLOG BYED
THOGS, ,MI DBANG MCHOG TU GYUR PA STE, ,'KHOR LOS SGYUR BA'I
RGYAL PO NI, ,SA RNAMS DBANG PHYUG DANG BCAS PA'I, ,GANG ZHIG
RGYAL POR GYUR PA NI, ,YANG DAG ZHING

LA DE DAG GIS, ,SBYIN PA'I SA BON SBYANGS PA YI, ,YON TAN MCHOG
GI 'BRAS DE YIN, ,DMAN PA'I SNOD LA SBYIN PA YIS, ,MANG DU BYIN
YANG 'BRAS BU NYUNG, ,YUR MA TSOR MA'I SKYON BCAS DANG, ,RDO BA'I
STENG GI ZHING RNAMS LA, ,SA BON MANG PO BTAB PA BZHIN, ,'DOD
CHAGS ZHE SDANG GTI

MUG SPANGS, ,YON TAN GYIS BRGYAN ZHING LA SBYIN, ,NYUNG NGU BYIN
YANG MANG DU 'BYUNG, ,N+YA GRO DHA YI SA BON BZHIN, ,ZHING GI
GTAM STE NYI SHU GCIG PA'O,, ,,GANG GIS CHOS KYI SBYIN BYIN
ZHING, ,BRI BA DANG NI NYAN PA DANG, ,RTAG TU DE DAG SEMS NYID
DANG, ,GAL TE YANG DAG SGOM BYED

NA; ,SKYE BA DRAN PA RTAG TU 'THOB, ,GANG ZHIG LHA YI 'JIG RTEN
NA, ,DPAG BSAM GYI NI SHING GI MCHOG ,DON RNAMS THAMS CAD 'GRUB
BYED PA, ,LHA TSOGS BDE BA'I MCHOG GYUR PA, ,DE NI BA MCHOG BYIN
PA YI, ,RGYA CHE BA YI 'BRAS BU YIN, ,GANG ZHIG MNGAL DU RDZOGS
PAR NI, ,GTZANG ZHING YID 'ONG RO MYANG LA, ,MAR DANG SBRANG

RTZI STOBS DANG NI, ,GANG ZHIG 'O MA 'THUNG TSE YANG, ,PADMA'I GE
SAR MDANGS LDAN PA, ,KHU 'JO'I DUS GANG YIN PAR 'THUNG, ,SKYED
RDZOGS NAS KYANG DE BZHIN TE, ,BDUD RTZI'I MCHOG KYANG 'THUNG
BYED PA, ,DE NI BA MCHOG BTANG LAS BYUNG, ,SENG GE'I KHRI NI RAB
DGA' ZHING, ,MDZES PA GUS

@186A *, ,PAS CHOS LA NI, ,RIM PA BZHIN DU DES PHUL BAS, ,GZHIG
PAR MI NUS RDO RJE'I GNAN, ,RAB MCHOG SENG GE'I KHRI LA GZHUGS,
,LHA KLU GRUB PA PHYAG 'TSAL 'GYUR, ,GSER GYI SNOD DU RTAG TU
DER, ,RO LDAN 'O MA BLUGS NAS NI, ,MI YI MCHOG NI 'THUNG BYED
CING, ,DPAL LDAN

PHUN SUM TSOGS PA DANG, ,PADMA'I MDOG LDAN BUD MED RNYED, ,DE NI
MA HE MCHOG BTANG YIN, ,RTAG TU NAD PA NYAM CHUNG LA, ,BZHON PA
MCHOG NI SBYIN PA DANG, ,BLA MA RNAMS NI MNYES BYAS NAS, ,BTZUN
ZHING MI RNAMS KYIS BSTOD 'GYUR, ,GSER GYI CHAS KYIS BRGYAN PA
YI, ,RTA NI YID DU 'ONG BA LA, ,

MI MCHOG RTAG TU ZHON NAS RGYU, ,SHIN TU RING BA'I YUL RNAMS SU,
,RDZU 'PHRUL GYIS NI 'GRO BYED PA, ,BZHON PA MCHOG NI PHYIN PA
YIS, ,DE LTA BU YI MI RU 'GYUR, ,DO SHAL DANG NI DO SHAL BYED,
,'OG PAG DANG NI LDAN PA YI, ,YID 'ONG LHA MO RNAMS LA RTZE, ,SUM
CU GSUM BDAG DANG 'GRAN PA, ,

LTOS PA MED PAR BYIN PA LAS, ,BYUNG BAR MKHAS RNAMS RAB TU BSHAD,
,BDUD KYIS ZIL GYIS MI NON CING, ,LEGS PAR GSUNGS PA RTAG TU NI,
,BDUD RTZI LTA BUR MNYAN PAR GYIS, ,SA GZHI LTA BUR CHOS KYI YUM,
,NYON MONGS DGRA NI SPONG BAR BYED, ,'KHOR BA'I BDE BA NYAMS
MYONG ZHING, ,

PHUN SUM TSOGS PA THAMS CAD KYI, ,RAB MCHOG NYID NI THOB PAR
'GYUR, ,DUB PA'I DUS NI THAMS CAD DU, ,MKHAS PAS GNAS NI PHUL BA
YIS, ,MTHO RIS PHYIN NAS RTAG TU DGA', ,BRGYA BYIN DANG NI LHAN
CIG TU, ,RTAG TU DGA' BA MYONG BAR BYED, ,'DIR NI SKYED MOS TSAL
PHUL BAS, ,SNA

TSOGS PA YI SHING RNAMS LA, ,ME TOG DRI ZHIM DANG LDAN ZHING,
,MNGON PAR MTHO BA'I MI THOB NAS, ,SKYED MOS TSAL RNAMS LONGS
SPYOD LDAN, ,CHU BO RGAL BAR DKA' BA YI, ,GNAS SU ZAM PA 'DZUGS
BYED PA, ,MI DE LONGS SPYOD DANG LDAN PA'I, ,MTHO RIS GNAS SU
'GRO BAR 'GYUR, ,GSER

MDOG LTA BU'I LUS DANG LDAN, ,NYAMS DGA' RDZING BU BYED PA'I MI,
,MTHO RIS GNAS NI THOB PAR 'GYUR, ,'JIG RTEN 'DI RU MIR GYUR NAS,
,RGYAL PO YI NI DGA' BDE THOB, ,KHRON PA DANG NI BU NYEN KHANG,
,SEMS CAN RNAMS NI RTEN PA DANG, ,THAN PA GRANG BA SKYOB GYUR PA,
,BYED PA'I

@186B MI MCHOG GANG YIN PA, ,LHA YI BDE BA MYONG BAR 'GYUR, ,NYI
MA'I 'OD ZER TSA BA YIS, ,SHIN TU SDUG BSNGAL LDAN PA LA, ,GANG
ZHIG GDUGS NI SBYIN BYED PA, ,GDUGS DANG 'DRA BAR DE DAG NI,
,DGRA YI TSOGS LAS RGYAL 'GYUR ZHING, ,RTAG TU BDE BA MCHOG DANG
LDAN, ,MCHIL LHAM

RGYAN GYIS BRGYAN PA NI, ,SEMS CAN THAMS CAD DAG LA NI, ,GUS PA
YIS NI SBYIN BYED PA, ,DE DAG BZHON PA MCHOG RNAMS LA, ,LHA DANG
MI YI 'JIG RTEN DU, ,YUN RING ZHON PAR SKYE BAR 'GYUR, ,YON TAN
RNAMS NI SGROGS PA YIS, ,RGYAL BA MCHOG GI STOD BYED PA, ,THAMS
CAD

DAG NI BTUD PA YIS, ,LUS KYIS PHYAG NI 'TSAL BYED PA, ,BLA MAR
BRTEN PA'I RIGS SKYE ZHING, ,DE DAG SO SOR RIG PA 'THOB, ,RDZA
RNGA PI WANG BA tA HAS, ,BDE BAR GSHEGS MCHOG MCHOD BYED PA, ,MIR
GYUR NAS NI DBYANGS SNYAN LA, ,SGRA NI SHIN TU SNYAN PAR 'OS,
,YID DU 'ONG BA'I

GZUGS DANG LDAN, ,BDE BAR GSHEGS PA'I MCHOD RTEN LA, ,DGA' BAS
SROG DANG 'DZUGS BYED CING, ,GDUGS DANG DRIL BU RNAMS DANG NI,
,GDUGS KYI PHRENG BA 'BUL BYED PA, ,DE DAG MIR NI RGYA CHE ZHING,
,DPAL NI PHUN SUM TSOGS PA 'THOB, ,MIR GYUR PA NI MA LUS PA'I,
,BDAG

PO NYID NI STOBS DANG LDAN, ,DPUNG RGYAN MU TIG RGYAN LDAN PA,
,SA RNAMS SBYIN PAR BTANG BA LAS, ,YIN PA RU NI MKHAS PA 'CHAD,
,MCHOD RTEN DANG NI RGYAL BA YI, ,SKU MCHOG RNAMS NI BZHENGS BYED
PA, ,GDUGS LDAN SKU GDUNG 'DZUG BYED PA, ,MTHO RIS YANG DAG 'DIR
THOB NAS, ,MI

RNAMS KYIS NI BSTOD PAR 'GYUR, ,GANG ZHIG DANG POR SANGS RGYAS
LA, ,SA DANG LCI BAS BYUGS NAS NI, ,ME TOG 'BRAS BU ZAS SKOM
PHUL, ,RTAG TU MCHOD PA BYED PA NI, ,RGYAL PO'I MCHOG NI THOB PAR
'GYUR, ,RGYA CHEN MAR ME SNA TSOGS DANG, ,DRI ZHIM ME TOG BDUG PA
DANG, ,BU RAM

LA SOGS BTUNG BA RNAMS, ,DGE 'DUN LA NI 'BUL BYED PA, ,DE YANG
NOR DANG LDAN 'GYUR ZHING, ,LHA MI'I BDE BA DAG DANG LDAN, ,MCHOD
RTEN GDUNG BCAS GTZUG LAG KHANG, ,MI GANG 'BAD PAS NYEN 'KHOR
'PHYAG ,KUN NAS DRI MA MED BYED PA, ,GSER GYI KHA DOG 'DRA BAR
'GYUR, ,RTAG

@187A *, ,TU SNANG BA 'DUL BYED CING, ,GRANG DUS GOS DANG KHANG
PA DANG, ,RGYAN DANG BU MO BTUNG BA BYIN, ,SKYE GNAS RNAMS SU BDE
LDAN 'GYUR, ,SA STENGS SU NI TSE RING ZHING, ,THAMS CAD NAD LAS
GROL BAR 'GYUR, ,MNYAM PA MED PA'I BDE BA THOB, ,DE DAG RTAG TU
BDE DANG LDAN, ,

LHA YI BDE BA SNA TSOGS PA, ,NYAMS SU MYONG ZHING 'BYUNG 'GYUR
BA, ,SROG GCOD SPANGS PA LAS YIN PAR, ,NGES PAR MKHAS PA RNAMS
KYIS BSTAN, ,GZHAN MTHONG BRNAB SEMS MI BYED PA, ,CHOM RKUN LAS
NI DBEN GYUR CING, ,RDZAS NI YONGS SU SRUNG BAR BYED, ,GSER DANG
DPAG MED PHUN

TSOGS THOB, ,RKUN MA BRGYA PHRAG DAG GIS NI, ,MI DBANG LAS NI
'BRAL MI NUS, ,CHUNG MA GZHAN LA MI 'PHYO ZHING, ,LEGS SRUNG
CHUNG MA MNYAM MED RNYED, ,SKYE BAR DGRAR GYUR CUNG ZAD MED,
,'DIR NI 'JIG RTEN YID RTON CING, ,DE LA YID MI CHES YOD MIN, ,DE
DANG DER NI SKYE BA NA, ,

AUTPAL SNGON PO LTA BUR NI, ,DRI LDAN YID DU 'ONG BA'I GZUGS, ,DE
NI MI 'GYUR KHA DRI ZHIM, ,BRDZUN GYI TSIG KYANG SMRA MA YIN,
,DAM PA YI NI GROGS LDAN ZHING, ,MI DBANG GIS NI GUS PAS MCHOD,
,BU DANG CHUNG MA BRAN DANG NI, ,LONGS SPYOD RGYA NI CHEN PO YIS,
,DPAG TU MED PA'I BDE THOB PA,,

RTAG TU PHRA MA SPANGS PAS YIN, ,YID DU 'ONG ZHING SGRA SNYAN LA,
,NGAG NI SNYAN PAR 'OS PA DANG, ,RTAG TU SHIN TU MDZES PA DANG,
,MI RNAMS DANG NI LHA RNAMS SU, ,DE RGYAL TSIG NI RTZUB MO DAG
,MI DE YIS NI SPANGS PAS YIN, ,CHOS DON DBEN PA DGA' BA YIS,
,SMRA BA DE NI 'JIG RTEN GYI, ,RTAG

TU MCHOG TU YID 'ONG 'GYUR, ,YANG YANG MCHOD PA DE YIS THOB, ,RIN
CHEN MANG DANG BZHON PAS PHYUG ,MNGON MTHO 'JIG RTEN SNA TSOGS
PA'I, ,BDE BA MTHA' YAS MYONG BAR 'GYUR, ,BDAG GZHAN CHAGS PA
SPANGS PA YIS, ,DE 'DIR 'DOD CHAGS CHUNG 'GYUR ZHING, ,RTAG TU
LONGS

SPYOD RGYA CHEN LDAN, ,NGAG LA DBANG ZHES GRAGS LDAN 'GYUR, ,RAB
TU MDZES PA NYID THOB CING, ,DE NI RTAG TU PHYUG CING BDE, ,RGYAL
SRID KYIS MTHO 'JIG RTEN GYI, ,TSANGS PA NYID NI THOB 'GYUR
ZHING, ,YANG DAG BYAMS PA'I SEMS LDAN PA, ,DBANG PO YOD PA'I MI
RU SKYE, ,MTHO RIS THAR 'BRAS

@187B BDE BA THOB, ,YANG DAG RDZOGS DANG MI DE LDAN, ,GANG PHYIR
'DI DAG THAMS CAD NI, ,YANG DAG LTA BA MCHOG TU NI, ,DGE BA'I
RTZA BA'I 'BRAS BU YIN, ,DAD DANG BLO GROS DANG LDAN PA'I, ,BSOD
NAMS KYI NI ZHING MCHOG LAS, ,SA GSUM BDE BA RGYA CHEN SKYE, ,DE
LTA'I KHYAD PAR MI SHES PAS, ,

YON TAN RIN CHEN THAMS CAD KYI, ,GTER DU GYUR PA'I DAD PA NI,
,RTAG TU DE YIS BRTAN PAR BYA, ,DAD PA YIS NI MA BZHIN DU, ,BDE
BA RNAMS NI BSKYED PAR BYA, ,DE BAS THOG MAR SKYES BU YI, ,YID
KYIS LEGS PAR BSTEN PAR BYA, ,'BYUNG GNAS DAD PA SPANGS PA YIS,
,DAM CHOS RIN

CHEN BYANG CHUB MCHOG ,NGES PAR GZUNG BAR NUS MA YIN, ,RGYAL PO
LAS NI NYAMS PA YIS, ,LONGS SPYOD 'BRAS LAS NYAMS PA LTAR, ,DAD
PA'I DBANG PO LAS NYAMS NA, ,DE BZHIN 'BRAS RNAMS THOB MA YIN,
,DE PHYIR SKYES BU MKHAS PA NI, ,'JIG RTEN BDE GSHEGS BYED 'DOD
PAS, ,

YID NI RAB TU DAD PA YIS, ,RTAG TU PHAN PA NYID DU GYIS, ,LHAG
MAS NYES PA ZHI MA YIN, ,GZHAN DU DAD PA DANG LDAN PA'I, ,NYES
PA'I TSOGS NI THAMS CAD BSREG ,DMAN ZHING GOS MED RMONGS PA DANG,
,LAG PA NA NI THOD PA THOGS, ,'JIG RTEN 'DI NA SLONG BA SNANG,
,SBYIN BA MED PA'I

'BRAS LA LTOS, ,THA DAD KHYIM DU SLONG ZHING RGYU, ,RTAG TU BKRES
PAR KUN DU 'KHOR, ,GANG ZHIG LUS LAS LAG RKYONG LA, ,KHYI DANG
'DRA BAR RING NA GNAS, ,KUN DU 'JUG CING SLONG BA LA, ,PHYIR LOG
NYUNG SHAS CHA GCIG KYANG, ,GANG ZHIG KHA ZAS MI STER BA, ,KHA NI
KHAB TZAM LTO BA RI, ,LUS

SKAM SKRA YI GOS KYIS NI, ,NYI MA'I 'OD ZER SNANG MIN LA, ,YI
DAGS SKOM GYIS GDUNGS PA RNAMS, ,'BRAS DE LAG GIS MA BYIN CING,
,DUS MA BYIN PA'I 'BRAS BUR GSUNGS, ,SNA TSOGS BSDUS PA'I GTAM
STE NYI SHU GNYIS PA'O,, ,,BSOD NAMS SPRO BA BSKYED PA MNYAN PAR

GYIS; ,GTONG DANG BSOD NAMS DKON PA STE, ,BDE BAR GSHEGS PA'I SKU
GZUGS LA, ,SKU GDUNG RNAMS NI BCUG BYAS NA, ,KHRUS GSOL GDUGS NI
'DEGS PA DANG, ,MAndAL ZAS DANG SKOM RNAMS DANG, ,GOS DANG ME TOG
LA SOGS DANG, ,SNANG BA DAD NI MAR ME DANG, ,GTZUG

@188A *, ,LAG KHANG DU MAL STAN DANG, ,ZHING DANG SNA TSOGS PHUL
NAS NI, ,BSTOD CING PHYAG NI 'TSAL BYED PA, ,'DI 'DRA DU MA PHUN
SUM TSOGS, ,GTAM NI NYI SHU RTZA GNYIS KYIS, ,YANG YANG SBYIN
PA'I BSNGAGS PA BRJOD, ,MTSO NI SPRUL GYIS GANG BZHIN DU, ,ME TOG
LO MA

RGYAS PA YI, ,LJON SHING TSER MA DANG BCAS BZHIN, ,THOS DANG
DPYOD DANG RIGS LDAN ZHING, ,DE LTA BU YI BYE BRAG CAN, ,TSUL
KHRIMS LA NI RGYAB PHYOGS YIN, ,DBUL YANG KHRIMS LDAN MCHOG YIN
GYI, ,YON TAN RGYAN DANG BRAL BA YI, ,NOR LDAN RNAMS DANG MTSUNGS
MA YIN, ,DBUL YANG

SKYES BU DAM PA RNAMS, ,DE DAG YON TAN RO MYANG BAS, ,BDUD RTZI
LTA BUR KHYAD PAR 'PHAGS, ,YANG DAG DRAN BYA BLA MA BZHIN, ,YON
TAN LDAN 'PHAGS GZI BRJID LDAN, ,NOR RNAMS DANG NI RGYAN DANG NI,
,DE DAG RGYAL PO RNAMS KYIS NI, ,DRUNG DU NYE BAR MCHOD 'DOD PAS,
,TSUL KHRIMS

'DI NI BSRUNG BAR GYIS, ,'JIG RTEN BDE BA RNAMS RGYAL BA'I,
,'JIGS DANG ZHE SDANG BCAS PA LA, ,CHOS KYI BDAG NYID BLO BYAS
TE, ,BDE BA MCHOG NI SKYES BU YIS, ,BDE BA RGYA CHEN MI 'PHROGS
PA, ,THOB PAR 'DOD PA DE YIS NI, ,TSUL KHRIMS NYID NI SRUNG BAR
GYIS, ,TSUL KHRIMS LAS

NYAMS 'DUL ZHING 'TSE, ,DE YIS 'JIGS BCAS NYAMS SU MYONG, ,TSUL
KHRIMS LDAN LA DE DAG MED, ,DA NAS 'JIG RTEN PHA ROL DU, ,MTHA'
YIS GTUGS SHING 'GRO BA NA, ,BDE BA'I YUL RNAMS 'DOD PA YIN, ,DE
YI TSUL KHRIMS 'DI NYID SRUNG, ,TSUL KHRIMS BRTEN DANG NGES LDAN
NA, ,

BDE 'GRO NYON MONGS BDAG NYID MIN, ,LOG PAR LTA BAS LAM GOL
PHYIR, ,DE PHYIR THAR PA RAB BYUNG ZHING, ,RTAGS LDAN MTHO RIS
'DOD PA YIS, ,DE YIS TSUL KHRIMS 'DI NYID SRUNGS, ,MI 'JIG DBROG
TU MED PA'I RGYAN, ,TSUL KHRIMS 'DI YIN BSRUNG BAR GYIS, ,TSUL

KHRIMS NOR GYI MCHOG YIN TE, ,GZHAN GYIS DBROG CING RKUR MI
TSUGS, ,TSUL KHRIMS BRTAN TE 'CHI BA NA, ,GZHAN DU RJES 'BRANG
LUS MA YIN, ,TSUL KHRIMS RJES SU 'BRANG PA'I GROGS, ,TSUL KHRIMS
RGYAN GYI MCHOG YIN TE, ,RGYAN DE LA NI STOR BA MED, ,YID GCUGS

@188B PA YI GROGS PO YIN, ,TSUL KHRIMS LTA BU'I PHAN BYED MED,
,TSUL KHRIMS YANG DAG NGES PA'I GNYEN, ,PHA DANG MA DANG BU YIN
TE, ,'DOD PA STER BA TSUL KHRIMS TE, ,MTHU YIS 'BRAS BU 'DI SBYIN
BYED, ,TSUL KHRIMS KYI GTAM STE NYI SHU GSUM PA'O,, ,,BSKAL PA

STONG DU BSAGS PA YI, ,SBYIN DANG BDER GSHEGS MCHOD LA SOGS,
,LEGS SPYAD GANG YIN DE KUN YANG, ,KHONG KHRO GCIG GIS 'JOMS PAR
BYED, ,ZHE SDANG DANG MNYAM SDIG PA MED, ,BZOD DANG MNYAM PA'I
DKA' THUB MED, ,DE PHYIR 'BAD PAS BZOD PA SGOMS, ,SNA

TSOGS PA YI TSUL GYIS NI, ,ZHI BA'I YID KYIS MA BZUNG NA, ,DGA'
DANG BDE BA MYONG MA YIN, ,SDONG BA'I ZUG RNGU YID GNAS LA,
,GNYID MED BRTAN PA YOD MA YIN, ,ZHE SDANG BRAL BAR MA GYUR NA,
,JI SRID 'TSO BAR GNOD DANG BCAS, ,KHRO BA GCIG PU BCOM PA YIS,
,RNAM PAR SDANG BA

THAMS CAD BCOM, ,RTOG PA'I BUD SHING LA MCHED PA'I, ,KHRO BA'I ME
YIS 'GRO BA BSREG ,DANG POR BDAG NYID SREG BYED LA, ,GZHAN DAG
SREG PA 'AM YANG NA MIN, ,RGAS PA YIS NI GZUGS BZHIN DANG, ,KHROS
DANG MUN PAS MIG DANG NI, ,BLO DANG BRAL BAS 'DOD DON LDAN, ,DE

BAS KHRO BA 'JOMS PAR BYED, ,DGE BA'I LAS LA 'DI SBYAR BYA, ,BDAG
LA GNOD BYED 'BYUNG BA DANG, ,DE LAS BZLOG PAR BYA SNYAM NA,
,SDIG LDAN SEMS YIN KHROR CI YOD, ,MTSON SOGS BYED PA SPANGS NAS
NI, ,'PHEN PA CI ZHIG KHRO RU YOD, ,RTZOD BYED ZHE SDANG YIN PAS
NA, ,DE PHYIR

ZHE SDANG LA SDANG BSNGAGS, ,BZOD PA'I GTAM STE NYI SHU BZHI
PA'O,, ,,YON TAN RIN CHEN THAMS CAD KYI, ,GTER DU GYUR PA BRTZON
'GRUS TE, ,NYON MONGS RGYA MTSO KUN SGROL BA'I, ,RGYA CHEN MCHOG
NI BRTZON 'GRUS YIN, ,BRTZON 'GRUS SHING RTA GANG ZHON PA, ,DNGOS
PO

BSAMS PAS MI THOB PA, ,DE 'DRA 'GRO NA YOD MA YIN, ,GLANG PO RTA
DANG RKANG THANG DANG, ,MDA' DANG MDA' CHEN DGRA STA DANG, ,MTSON
CHA YIS NI G-YUL 'GYED CING, ,DGRA BGEGS MTHAR NI RGYAL BYED PA,
,'DI DE STOBS DANG LDAN PA YI, ,BRTZON 'GRUS DPA' BO CHEN PO YIN,
,RGYA

@189A *, ,MTSO CHU SRIN TSOGS GNAS SHING, ,CHU RLABS MTHON POR
RIM RGYU BA, ,BRTZON 'GRUS LDAN PA'I DPA' BO YIS, ,BA LANG RJES
BZHIN 'GOM PAR BYED, ,RIN THANG MED PA'I RIN CHEN GYI, ,GTER NI
LEN PAR BYED PA YIN, ,'DOD CHAGS LA SOGS SBRUL GDUG RNAMS, ,LUS
LA BRTZON

'GRUS CAN GYIS SPONGS, ,KHRIMS LDAN SKYE BO DAM PA NI, ,SEMS NI
DRI MED KHYAD 'PHAGS PAS, ,MIR NI YANG DAG MNYAM GZHAG 'DZIN, ,RI
RAB MDZES PA'I RTZE MO RU, ,BLTA NA SDUG PA'I LHA MO LA, ,PANG DU
LAG PAS 'KHYUD PA YI, ,BDE DANG LDAN ZHING DGA' BAR BYED, ,MKHA'
GNAS LHA NI GANG YIN

PAS; ,GNYIS GNYIS LDAN PA NGES SPANGS NAS, ,YANG DAG NYID KYI BDE
BA MYONG, ,SHIN TU 'BRAS BU RGYA CHE BA'I, ,BSKYED PA'I RGYU NI
BRTZON 'GRUS TE, ,BSTAN PA LA SBYOR DE SBYOR BYED, ,BRTZON 'GRUS
KYI GTAM STE NYI SHU LNGA PA'O,, ,,NYON MONGS DGRA YI SDE TSAN
RNAMS, ,BSAM GTAN

LDAN PAS ZIL MNAN NAS, ,YANG DAG BYANG CHUB DPAL RNAMS THOB,
,BYANG CHUB YAN LAG RAB SBYIN ZHING, ,'CHI MED SKYE BA'I RGYUR
GYUR PA, ,'DOD CHAGS ZHE SDANG LA SOGS PA, ,NYES PA THAMS CAD SEL
BA YI, ,RGYU NI BSAM GTAN YIN PA RU, ,BLO LDAN DE YIS RAB TU
GSUNGS, ,NAM MKHA'

DANG NI SEMS MNYAM LA, ,GSER DANG BONG PAR MNYAM PA YI, ,BSAM
GTAN SGOM BYED SKYES BU YI, ,YON TAN RNAMS KYI RGYU RU GSUNGS,
,NYON MONGS DGRA TSOGS LAS RGYAL BA'I, ,DGE BA'I STOBS KYIS
BSGRUB PA LAS, ,MTSAN NI THAMS CAD LDAN PA YI, ,YANG DAG RDZOGS
PA'I BYANG

CHUB DPAL, ,YON TAN RAB MCHOG BDAG NYID CAN, ,DKON PA'I RIGS PA
THOB PAR 'GYUR, ,SEMS LA YE SHES CHEN PO YIS, ,DGRA YI 'JIGS PA
RNAMS SPANGS NAS, ,GANG GIS MI YI DBANG PO BSKYED, ,BSAM GTAN
GCIG BU DE RGYU STE, ,YON TAN KUN GYI GTER YIN PAS, ,'PHAGS

PA'I YON TAN GYIS PHYUG GSUNG, ,RMONGS PA'I MUN PA SEL MDZAD
CING, ,RGYUN GYIS RTAG PA'I YE SHES KYIS, ,RDZOGS SANGS RGYAS KYI
NYI MA DANG, ,MI RNAMS DANG NI LHA RNAMS KYI, ,BDE RGYU BSAM GTAN
RAB MCHOG YIN, ,BSAM GTAN GYI GTAM STE NYI SHU DRUG PA'O,, ,,SHES
RAB

@189B STOBS DANG BRAL NA YANG, ,SKYES BU'I GZUGS BRNYAN 'BA' ZHIG
STE, ,SNYING PO SPANGS PA'I MTHAR THUG PAR, ,RI MO BRIS PA'I
GZUGS DANG MTSUNGS, ,BLO LDAN BRTZON 'GRUS YANG LDAN PA'I, ,BLO
LDAN DE LA 'BRAS 'DOD 'BYUNG, ,BLA MED BDAG GSOD PA YI DGRA,
,SKYE BA DU MAS GANG CHOD DANG, ,BDAG

NYID SKYE BAR 'GYUR BA YIS, ,RIGS DANG MING DANG RUS RNAMS DANG,
,DBUS BZHIN DU NI MTHA' BZUNG LA, ,RNAL 'BYOR PA YI SHES PA 'JUG
,SHES RAB STOBS KYIS DE SHES GSUNGS, ,'JIG RTEN RNAMS NI DRI MI
YI, ,RAB RIB TSOGS NI SEL BYED PAS, ,DE BAS BLO DE CHOS MCHOG
YIN, ,YE SHES

SNANG BA SKYED PA YIS, ,MI RNAMS KYI NI NYES PA'I TSOGS, ,RTAG TU
STONG PAR BYED PA YIN, ,DANG POR DBANG PO 'DI BSGRUB BYA, ,YID
KYIS PHRA RAB RNAM SHES SHING, ,RIG PA THAMS CAD GSAL BYED YIN,
,SHES RAB DE YANG RTAG PAR NI, ,STOBS KYIS DGE BA SKYED BYED
PA'I, ,RGYU YIN

PAR NI RTAG TU GRAGS, ,BYA BA'I RGYA MTSO'I NANG DU NI, ,GDON MI
ZA BAR NUB PA DANG, ,G-YUL GYI NANG DU SHES RAB GTZO, ,SHES RAB
STOBS KYIS RNAM RGYAL THOB, ,THOS PA'I SHES RAB GANG YIN DE, ,DGE
BA RNAMS KYI RGYU RU 'GYUR, ,DE LTAR YON TAN THAMS CAD NI, ,SGRUB
PAR BYED PA

YIN PA'I PHYIR, ,GDON MI ZA BAR SHES RAB SGRUBS, ,SHES RAB MED
PA'I SKYES BU NI, ,MI GSAL THO RANGS MAR ME BZHIN, ,SHES RAB KYI
GTAM STE NYI SHU BDUN PA'O,, ,,MTHO RIS THAR PA'I YON TAN NI,
,RIN PO CHE YI GTER GYUR PA, ,PHA ROL PHYIN PA DRUG 'DI NYID, ,SA

GZHI BZHIN DU SHES PA'I MIS, ,BDAG PHAN BSGRUBS PA DE YIS NI,
,GZHAN LA PHAN PAR BYA BA'I PHYIR, ,MYUR BAR RTAG PAR RGYUN DU
'BAB, ,PHA ROL PHYIN PA'I GTAM STE NYI SHU BRGYAD PA'O,, ,,LEGS
PAR BSHAD PA RIN PO CHE ZA MA TOG LTA BU'I GTAM SNYAN DNGAGS

MKHAN CHEN PO SLOB DPON DPA' BOS MDZAD PA RDZOGS SO,, ,,RGYA GAR
GYI MKHAN PO RU DRA DANG, DGE SLONG SH'AKYA 'OD KYIS BSGYUR,,