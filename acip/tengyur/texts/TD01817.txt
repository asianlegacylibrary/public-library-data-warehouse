@210B #, ,RGYA GAR SKAD DU, SA M'A DZA: AA BHI SA MA YA A'A
LANGKA RA BRI TTI, BOD SKAD DU, GSANG BA 'DUS PA'I MNGON PAR
RTOGS PA'I RGYAN GYI 'GREL PA, BCOM LDAN 'DAS RDO RJE SEMS DPA'
LA PHYAG 'TSAL LO, ,GANG ZHIG MUN 'DAS GTIBS SHING YANG DAG SGRON
MA MED, DE YI

SGRON MA BYA PHYIR RTAG TU DGA' BA'I MCHOG SKYES NAS, BCOM LDAN
RDO RJE SEMS DPA' DE LA RAB BTUD DE, ,MNGON PAR RTOGS PA'I DON NI
ZLA BA GRAGS PAS BSHAD, ,GSANG SNGAGS THAMS CAD NI BSDU NA RNAM
PA GNYIS TE, DE BAS NA DE BSTAN PA'I PHYIR LAM DANG 'BRAS BUR
BCAS PA'O ZHES LAM

DANG 'BRAS BU DAG NI GNYIS KHO NA'O, ,'O NA RNAL 'BYOR GYI MTSAN
NYID DANG GSUM DU MI 'GYUR RAM ZHE NA, MI 'GYUR TE, 'DI LTAR THEG
PA CHEN PO'I RIGS CAN NI SA BON THOB PAR BYED PAS THABS SU
BSDU'O, ,LAM DANG 'BRAS BU ZHES BYA BA 'DI YANG GANG YIN DE NYID
MI SHES SO ZHE NA, 'DI LTAR

RTEN DU GYUR PAS NA LAM STE, GANG LA GANG GIS BRTEN PAR BYA BAS
LAM STE, SHES RAB DANG TING NGE 'DZIN NO, ,SHES RAB NI SMIN PA
DANG GROL BA'I LAM JI LTA BA BZHIN DU SHES PA'O, ,SHES RAB KYIS
RAB TU RNAM PAR PHYE BA DE LA RTZE GCIG PA NI TING NGE 'DZIN NO,
,'BRAS BU ZHES BYA BA NI SKU GSUM

LA SOGS PA'O, ,LAM ZHES BYA BA YANG DU ZHIG CE NA, DE BSHAD PA,
LAM NI GNYIS SU SHES BYA STE, ,ZHES PA LAM YANG YIN GNYIS KYANG
NYIN PAS GNYIS TE, 'DI LA GNYIS YOD PAS LAM GNYIS SO, ,DE YANG
'DI LTAR ZHUGS PA NYID DANG, BRTEN PA NYID DANG, BDE BA NYID
DANG, SDUG

BSNGAL SPANGS PA NYID DANG, GCIG DANG GSUM GYI SBYOR BA SPANGS PA
NYID DANG, THOB PAR BYED PA DANG, SPONG BAR BYED PA NYID KYI YANG
PHYIR RO, ,GNYIS PO DE YANG GANG ZHE NA, SMIN PA DANG NI GROL
BA'O, ,ZHES PA GANG GIS SMIN PA STE RGYUD 'OS SU BYED PA NYID KYI
PHYIR SMIN PA'I LAM MO, ,GROL

BA'I LAM NI GANG GIS SDUG BSNGAL GYI PHUNG PO LAS RNAM PAR GROL
BAR BYED PA NYID DO, ,SMIN PAR BYED PA YANG GANG ZHIG CE NA, SMIN
PAR BYED PA ZHES BYA BA NI GNYIS TE 'DI LA GNYIS YOD PAS 'DI NI
GNYIS SO, ,GNYIS PO YANG GANG ZHE NA, DNGOS DANG DE YI GROGS SU
'DOD, ,CES BA

@211A *, ,GANG SMIN PAR BYED PA NI GNYIS TE, SMIN PAR BYED PA
DNGOS DANG, DE'I GROGS SPYOD PA'O, ,DE LA SMIN PAR BYED PA DNGOS
NI GTZO BO'O, ,DE LA PHAN PAR BYED PA NI DE'I GROGS SO, ,DNGOS
ZHES BYA BA'ANG DU ZHIG CE NA, SMIN PA DNGOS NI RNAM PA BZHI STE
ZHES PA 'DI LA BZHI YOD PAS 'DI

NI RNAM PA BZHI'O, ,BZHI PO NYID GANG YIN ZHE NA, BUM PA DANG NI
GSANG BA DANG, ,SHES RAB YE SHES BZHI PA'O, ,ZHES PA BUM PA NI
BUM PA'I DBANG NGO, ,DE BZHIN KUN LA RANG DBANG ZHES SBYAR RO,
,DE LTAR BZHI YOD PA NYID CI'I PHYIR ZHE NA, 'DI LTAR GNAS GSUM
'BRAS BU DANG BCAS PA'AM

YANG NA DUS LA SOGS PA BZHI NYID KYI YANG PHYIR RO, ,DE LA BUM
PA'I DBANG LA YANG DU YOD CE NA, ,DE LA BUM PA'I DBANG LA'ANG,
,RNAM PAR DBYE BA SUM CU STE, ,ZHES PA NI 'DI LA SUM CU YOD PAS
SUM CU'O, ,BUM PA'I DBANG YANG YIN LA SUM CU'ANG YIN PAS SUM CU
STE, CI

SRID DU BUM PA LA YOD PA DE SRID DU GSANG BA DANG SHES RAB YE
SHES LA'ANG SBYAR RO, ,DE NYID GANG DANG GANG ZHE NA ZHES 'DRI
NA, LAN DU, NGO BO NYID DANG RNAM DBYE DANG, ,ZHES BYA BA LA SOGS
PA GSUNGS TE, DANG POR LAS DANG PO PA'I GANG ZAG KHA CIG NGO BO
MED PA DANG MA YIN PA DANG, THE TSOM

ZA STE; 'DI LTAR 'DI LA NI NGO BO MED DO SNYAM PA DANG, 'DI NI
NGO BO YOD KYANG 'DI'I NGO BO MA YIN SNYAM PA DANG, 'DI LA NGO BO
YOD PA YIN NAM MA YIN SNYAM PA DE'I GNYEN PO LA NGO BO SMOS SO,
,DE LTAR NGO BO YOD KYANG NGES PA MA SKYES PA'I GNYEN POR NGES
PA'I TSIG BSNYAD DO, ,DE'ANG 'DI KHO NA

YIN GYI GZHAN MA YIN SNYAM PA'I GNYEN POR DBYE BA BSNYAD DO, ,'DI
DAG NI THA DAD PA YIN NO SNYAM PA'I GNYEN POR RNAM GRANGS BSNYAD
DO, ,RNAM PA GZHAN DU THAL BA'I GNYEN POR CHOS DU DANG LDAN PA
BSNYAD DO, ,GZHAN DU THAL BA'I GNYEN POR GZHAN SEL BA BSNYAD DO,
,RGYU MED SNYAM PA'I GNYEN

POR RGYU BSNYAD DO, ,SNGON GYI DUS NA BUM PA DANG BUM PA'I 'BRAS
BU MED DO SNYAM PA'I GNYEN POR GLENG GZHI BSNYAD DO, ,GANG DU BYA
BA'I SA MI SHES PA'I GNYEN POR GNAS BSNYAD DO, ,DUS CI TZAM NA
BYA BA MI SHES PA'I GNYEN POR DUS BSNYAD DO, ,GANG ZAG GANG GIS
BYA BA MI SHES PA'I GNYEN POR

@211B SLOB DPON BSNYAD DO, ,DES GANG LA BYA BA MI SHES PA'I GNYEN
POR SLOB MA BSNYAD DO, ,RDZAS GANG LA BYA BA MI SHES PA'I GNYEN
POR RDZAS BSNYAD DO, ,DE'ANG GANG LA GANG GIS BSKUR BA MI SHES
PA'I GNYEN POR DBANG GI RIM PA BSNYAD DO, ,TSUL JI LTA BU ZHIG
GIS BSKUR BA MI SHES PA'I GNYEN POR

THABS BSNYAD DO, ,DE'ANG GANG DU BSKUR BA'I SA MI SHES PA'I GNYEN
POR GNAS BSNYAD DO, ,DE'I DKYIL 'KHOR MI SHES PA'I GNYEN POR
DKYIL 'KHOR BSNYAD DO, ,DKYIL 'KHOR DU'ANG THOG MA NAS THA MA'I
BAR GYI LAS MI SHES PA'I GNYEN POR 'JUG PA'I RIM PA BSNYAD DO,
,DE'ANG SNGON DU BYA BA MI

SHES PA'I GNYEN POR SA DANG STA GON BSHAD DO, ,DE LA'ANG RTAGS JI
LTA BU 'BYUNG BA MI SHES PA'I GNYEN POR RTAGS BSNYAD DO, ,NYAN
THOS DANG MU STEGS LA SOGS PAS THOS NAS NYAMS PAR 'GYUR BA'I
PHYIR BRDA BSHAD DO, ,BSAM GTAN MED NA NUS PA MI 'BYUNG BAS BSAM
GTAN BSHAD

DO; ,DES BAG CHAGS DRI MA GANG 'KHRU BA MI SHES PA'I GNYEN POR
NUS PA BSNYAD DO, ,DE LA MAN NGAG GANG BSTAN PA MI SHES PA'I
GNYEN POR DE DANG 'BREL BA'I MAN NGAG BSTAN TO, ,DE'ANG TSOGS
GANG DANG 'BREL BA MI SHES PA'I GNYEN POR TSOGS KYI 'BREL BA
BSHAD DO, ,DE'ANG DNGOS GRUB GANG

DANG 'BREL PA MI SHES PA'I GNYEN POR DNGOS GRUB KYI 'BREL PA
BSNYAD DO, ,DES 'BRAS BU JI LTA BU ZHIG THOB PA MI SHES PA'I
GNYEN POR 'BRAS BU BSNYAD DO, ,DE'ANG RNAL 'BYOR GANG YIN PA MI
SHES PA'I GNYEN POR RNAL 'BYOR DNGOS BSTAN TO, ,DE'ANG RGYU DANG
SBYOR BA MI SHES PA'I GNYEN POR THUN MONG

GI SBYOR BA BSTAN TO, ,GANG ZAG GANG LA BSTAN PA MI SHES PA'I
GNYEN POR GANG ZAG GI DBYE BA BSTAN TO, ,DE LTAR MDOR BSDUS PA
BSTAN NAS, DA NI DE NYID KYI MTSAN NYID BSHAD PAR BYA STE, DE LA
NGO BO ZHES BYA BA'ANG GANG ZHIG YIN ZHE NA, 'DI YI NGO BO NUS PA
STE, ,ZHES PA GANG GIS GANG NUS PA

DE NUS PA'O, ,NUS PA ZHES BYA BA'ANG CI ZHIG BYED PA YIN ZHE NA,
SA THOB PA DANG DRI MA 'KHRUD PAR NUS PA DE NYID NUS PA'O, ,NUS
PA ZHES BYA BA 'DI'ANG GNYIS TE, SA BON DANG THOB PA ZHES BRTAGS
NA, RE ZHIG SA BON NI MA YIN TE, SEMS CAN THAMS CAD LA SNYING PO
YOD PA'I PHYIR RO, ,

@212A *, ,THOB PA ZHES BYA BA'ANG 'BRAS BU MCHOG DANG THUN MONG
GI THOB PA DE NI THOB PA YIN NA, 'DI NI DE MA YIN NO ZHE NA, 'DI
NI YIN TE, 'DI LTAR SA BON KHYAD PAR CAN DU BYAS PA NYID KYI
PHYIR RO, ,NGES PA'I TSIG 'DI NYID BSHAD PA, 'DI CI'I PHYIR BUM
PA'I DBANG ZHE NA, 'DIS DNGOS

GRUB KYI BDAG POR BSTABS PA'I PHYIR DANG, DRI MA 'KHRU BAR BYED
PA NYID KYI PHYIR YANG NGO, ,'O NA RDO RJE LA SOGS PA 'DI LA CI'I
PHYIR BUM PA'I DBANG ZHES GRAGS SHE NA, 'DI DAG LA'ANG GNAS MTHUN
PA NYID DANG, THOB PA MTHUN PA NYID DANG, SEL BA MTHUN PA NYID
DANG, THAMS CAD

LAS BUM PA'I CHUS 'KHRU BA NYID KYI PHYIR DE SKAD CES BYA'O,
,DBYE BA'ANG DU ZHIG CE NA, BUM PA'I DBANG NI RNAM PA GSUM, ,PHYI
DANG NANG DANG SPAS PA'O, ,DE LTAR RNAM PA GSUM MO, ,PHYI'I BUM
PA'I DBANG GANG YIN ZHE NA, GSER DNGUL RDZAS BCAS PHYI YIN TE,
,ZHES PA NI RIN PO CHE SNA

LNGA'I BUM PA THUN MONG GI RDZAS DANG LDAN PA NI PHYI'I BUM PA'O,
,NANG GI BDUD RTZI LNGA DANG LDAN, ,ZHES PA NI NANG GI BUM PA NI
THUN MONG GI RDZAS KYI STENG DU BDUD RTZI LNGA BLUGS TE BYIN GYIS
BRLABS PA'O, ,SBAS PA'I BUM PA 'DI'ANG GANG YIN DU ZHIG CE NA,
GNYIS YOD PA'I PHYIR, SBAS PA DAG NI RNAM

BA GNYIS, ,THABS DANG SHES RAB BUM PA'O, ,SBAS PA THABS KYI BUM
PA NI, ,BLA MA'I KHA NAS CHU 'BYUNG BA'O, ,SBAS PA SHES RAB BUM
PA NI SHES RAB MA'I PADMA NAS CHU 'BYUNG BA'O, ,DE LTAR YANG
GSUNGS PA, BLA MA YI NI THOD RLON LA, ,RNAM SHES LNGA NI SANGS
RGYAS TE, ,KLAD PA

BYANG CHUB SEMS KYI CHU, ,DBANG PO LNGA DANG RTEN LNGA NI, ,GANG
DU SMAN DANG 'BRU ZHES BSHAD, ,KLAD PA'I SPRIS MA RAS KYIS DKRIS,
,SKRA NI BUM PA'I KHA RGYAN NO, ,DE YI KHA NAS CHU BYUNG BA, ,YE
SHES BDUD RTZI DRI MA MED, ,LUS KYI SDIG PA DAG PAR BYED, ,CES
GSUNGS PA DANG

GZHAN YANG, ,SHES RAB LUS KYI BUM PA NI, ,BYANG CHUB SEMS KYI
CHUS BKANG NAS, ,GSANG BA'I PADMAR DBAB BYAS TE, ,THABS KYI RDO
RJE DAG PAR BYED, ,CES 'BYUNG BA LTA BU'O, ,DE'I RNAM GRANGS
BSHAD PA, PHYI DANG BUM PA RIG BA'I DBANG, ,THUN MONG DAG NI RNAM
GRANGS SO,,

@212B ZHES PA NI PHYI'I DBANG DANG THUN MONG GI DBANG DANG, BUM
PA'I DBANG DANG, RIG PA'I DBANG DANG, THUN MONG GI NUS PA NI RNAM
GRANGS TE, BSTAN DU YOD PA NYID DANG, KUN LA BYA BA NYID DANG,
'KHRU BAR BYED PA NYID DANG, ,SKAL BAR DBANG BA NYID DANG, THUN
MONG GI DNGOS GRUB 'GRUB PA NYID

KYI PHYIR DE LA DE SKAD CES BYA'O, ,DE'ANG CHOS DU DANG LDAN PA
YIN ZHE NA, SPYI BOR BSKUR DANG LUS 'KHRU DANG, ,CHU YIS 'KHRU
BAR BYED PA DANG, ,GZHAN DANG THUN MONG GRUB PA DANG, ,KUN LA BYA
BAS DE SKAD DO, ,BUM PA'I DBANG NI DANG PO SPYI BOR BSKUR BA
DANG, ,DE NAS LUS KYI DRI MA

'KHRU BA DANG, PHAL CHER CHUS 'KHRU BA DANG THUN MONG GI DNGOS
GRUB 'GRUB PAR BYED PA DANG, TSOGS LA SOGS PA DANG THUN MONG DU
GYUR PA'I PHYIR RO, ,DE DAG LAS GCIG GAM GNYIS KYIS KYANG DE MA
YIN NO, ,DE NYID NI GZHAN SEL BA'ANG YIN TE, SPYI BOR 'KHRU BA LA
SOGS PAS,

GZHAN PA'I YUL DU 'GYUR BA SEL, ,ZHES PA 'KHRU BA ZHES BYA BA NI
BYE BRAG MED PA'I PHYIR GSANG BA LA SOGS PA LA THAL BAR 'GYUR BAS
DE'I GNYEN POR SPYI BOR ZHES BYA BA SMOS SO, ,DE BAS NA 'DI NI
SPYI BO'ANG YIN LA DER 'KHRU BA YANG YIN PAS NA 'DI NI BUM PA KHO
NA'O ZHES BSNYAD DO, ,SPYI

BOR 'KHRU BA'ANG YIN LA LUS KYI DRI MA 'KHRU BA'ANG YIN PAS 'DI
NI BUM PA'I DBANG YIN PA KHO NA'O ZHES BSNYAD DO, ,'O NA BUM PA'I
DBANG GI RGYU GANG YIN SNYAM PA LA DE'I PHYIR, TING 'DZIN SHES
RAB KHYAD PAR CAN, ,ZHES PA SHES RAB KHYAD PAR CAN DANG, TING NGE
'DZIN KHYAD PAR CAN GANG

YIN PA DE NI BUM PA'I DBANG GI RGYU YIN NO, ,DE NYID RGYU YIN PA
CI'I PHYIR ZHE NA, GANG ZHIG MED NA GANG MI 'BYUNG BA DE NI MED
PA'I PHYIR RGYU MED PA YIN LA, GANG ZHIG YOD NA GANG 'BYUNG BA DE
NI DE'I RGYU YIN TE, DPER NA SA BON DANG 'BRAS BU LTA BU'O, ,SHES
RAB KYIS KYANG BUM PA LA SOGS PA'I

MTSAN NYID SHES NAS PHYIS DE LA DMIGS PA'I TING NGE 'DZIN TE 'DI
GNYIS MED NA BUM PA'I DBANG BSKUR BA NAM YANG NUS PA MA YIN NO,
,DE BAS NA 'DI NI RGYU'O, ,'O NA BUM PA'I DBANG 'DI'I GLENG
GZHI'ANG GANG ZHIG YIN ZHE NA, SH'AKYA SENG GE SKYOB PA LA, ,JI
LTAR DBANG BSKUR GLENG GZHI

@213A *, ,YIN; ,ZHES PA SH'AKYA THUB PA SKU BLTAMS PA'I DUS SU
KLU'I RGYAL PO RNAMS KYIS DBANG BSKUR PA DANG MNGON PAR SANGS
RGYAS PA'I DUS SU SA'I LHA MOS DBANG BSKUR BA LA SOGS PA SNGON
BYUNG BA DE DAG NI BUM PA'I DBANG GI GLENG GZHIR BSHAD DO, ,GNAS
GANG DANG GANG DU SGRUB CE NA,

RI DANG YUL KHAMS DGON PA RU, ,BUM PA'I CHO GA BYA BAR GSUNGS,
,ZHES PA BUM PA'I DBANG BSKUR BA'I GNAS KYANG BKRA SHIS BA DANG
BYIN CHE BA DANG, MI LA SOGS PAS DBEN PA DANG, SHAR BDAL BA 'DRA
BA DANG, LHO BRES PA LTA BU DANG, NUB MTHO BA LTA BU DANG, BYANG
SKYOB PA LTA BU DANG,

MDUN NA ME TOG GI GCAL BAR YOD PA LTA BU DANG, GZUGS DANG SGRA LA
SOGS PA YON TAN THAMS CAD DANG LDAN PA DANG, KHYAD PAR DU SLOB
MA'I LAS DANG RJES SU MTHUN PA KHA DOG DANG DBYIBS DANG NUS PA
PHUN SUM TSOGS PA DANG, MTSAN NYID DANG TSAD LA SOGS PA DANG LDAN
PA'I GNAS SO, ,

GNAS DER BUM PA'I DBANG BYA BA YANG DUS GANG GI TSE BYA SNYAM PA
LA, DUS NI DAM CHOS 'BYUNG BA DANG, ,SLOB MA DAD DANG SLOB DPON
GNANG, ,THUN MONG SGRUB DANG MCHOG SGRUB PA'O, ,ZHES PA NI, GANG
GI TSE DAM PA'I CHOS 'CHAD PA DANG NYAN PA'I DUS SU DBANG MA
BSKUR NA RUNG BAR MI 'GYUR

BAS DE'I DUS DANG, YANG NA SLOB MA DAD PA DANG LDAN PA DAM TSIG
DANG SHES RAB LA SOGS PA DANG LDAN PA DANG BLA MA DAM PA RNAMS
KYIS GNANG BA DANG, THUN MONG GI DNGOS GRUB SGRUB PA'I DUS SU'ANG
DBANG MED NA MAN NGAG MED PA DANG, MCHOG SGRUB PA'I DUS NA GSANG
BA DANG SHES RAB

YE SHES LA BRTEN PA DE'ANG BUM PA'I DBANG MA BSKUR NA MI 'BYUNG
BAS DE'I PHYIR BUM PA'I DBANG GI DUS BSTAN TO, ,GZHAN YANG, TSOGS
DANG GTOR MA'I 'KHOR LO DANG, ,SBYIN SREG S'A TZTSA BYED BA DANG,
,ZHI SOGS CHO GA'I LAS BYED PA DANG, ,BUM PA'I DBANG NI BSKUR BA
YIN, ,

GSANG BA LA SOGS DBANG DAG GIS, ,'BRAS BU BSKYED PAR 'GYUR BA LA,
,'DI NI SNGON DU 'GRO BA YIN, ,ZHES 'BYUNG BA LTA BU'O, ,DUS DER
SLOB DPON YANG JI LTA BU ZHIG GIS BSKUR ZHE NA, DE'I PHYIR, LTA
SPYOD DBANG DANG DAM TSIG LDAN, ,NYON MONGS NYE BA'I NYON MONGS
MED, ,

@213B GZUGS BZANG RIGS MTHO SNYAN PAR GRAGS, ,DGE BA'I CHOS KYIS
RNAM PAR BRGYAN, ,SA NON SPYOD DANG LAS LA MKHAS, ,YON TAN MCHOG
DANG LDAN PA'O, ,ZHES BA DUS DER SLOB DPON LTA BA DANG SPYOD PA
DANG DBANG DANG DAM TSIG DANG LDAN PA, NYON MONGS PA MED PA, SHIN
TU NYON MONGS PA

MED PA, GZUGS MCHOG TU BZANG BA, RIGS MTHO BA, SKAD SNYAN PA,
SNYAN PAR GRAGS PA, THAMS CAD KYIS BSTOD PA, YANG DAG PA'I TSOR
BA DANG, DRAN PA DANG, DAD PA DANG, NGO TSA SHES PA DANG, KHREL
YOD BA DANG, MA CHAGS PA DANG, ZHE SDANG MED PA DANG, GTI MUG MED
PA DANG,

RNAM PAR MI 'TSE BA DANG, SHIN TU SBYANGS BA DANG, BAG YOD PA
DANG, BRTZON 'GRUS LA SOGS PA DANG LDAN PA DANG, MOS PA'I SA
DANG, DROD DANG, RTZE MO DANG, BZOD PA DANG, CHOS KYI MCHOG BCU
GNYIS LA GNAS PA DANG RAB TU DGA' BA DANG, DRI MA MED PA DANG,
'OD 'PHRO BA DANG, 'OD BYED

PA NAS; KUN TU 'OD KYI BAR LA GNAS PA, BRDA DANG BRDA'I LAN LA
MKHAS PA, GAR DANG PHYAG RGYA DANG, MCHOD PA DANG, G-YAB MO DANG,
GLU DANG GLU'I LAN LA MKHAS PA, ZHI BA DANG, RGYAS PA DANG, DBANG
DANG, RENGS PA DANG, BCUG PA DANG, BSAD PA DANG, DBYE BA DANG,
GSO BA

DANG; DGUG PA DANG, SREG PA DANG, 'BAR BA DANG, STEG PA DANG,
'KHYUD PA DANG, 'JIB PA DANG, DE LA SOGS PA 'DOD CHAGS KYI SPYOD
PA DANG, 'DOD CHAGS DANG BRAL BA'I SPYOD PA LA MKHAS PA, RIG PA'I
GNAS DANG GSO BA'I CHO GA LA MKHAS PA'O, ,SLOB DPON DES SLOB MA
CI 'DRA

BA CIG LA BSKUR BA MI SHES NAS DRIS PA DANG, LAN DU, SLOB MA'ANG
DGE BAS BRGYAN PA DANG, GSANG BA 'JIGS MED TSOD RIG CING, ,BLA
MA'I YID DU 'ONG BA DANG, ,THEG CHEN SNOD DU RUNG BA'O, ,ZHES PA
BUM PA'I DBANG BSKUR BA'I SLOB MA'ANG DAD PA DANG DAM TSIG DANG
MOS PA DANG DRAN

PA LA SOGS PAS BRGYAN PA GSANG BA LA 'JIGS PA MED CING MCHOG TU
DE LA DAD PA DANG, SBYOR BA LA SOGS PA TSOD RIG PA, BLA MA LA
TSUL MA YIN PA'I SPYOD PA MI BYED PA THEG PA CHEN PO'I RIGS CAN
YIN PA, GSANG BA 'DUS PA'I DKYIL 'KHOR DU DBANG BSKUR BA'I SKAL
BA DANG LDAN PA

@214A *, ,STE; MTSAN NYID MDOR BSDUS PA 'DI RNAMS DANG LDAN PA LA
SLOB DPON GYIS DBANG BSKUR BAR GSUNGS SO, ,RDZAS GANG LA BYA
BA'ANG GANG ZHIG YIN ZHE NA, DE'I PHYIR, RDZAS NI THUN MONG KHYAD
PAR GYIS, ,RNAM PA GNYIS SU SHES PAR BYA, ,ZHES PA NI PHYI'I BUM
PA'I RDZAS NI SMAN DANG 'DRU DANG DRI

DANG RIN PO CHE DANG MAR DANG LAN TSVA LA SOGS PA LA BYA'O, ,NANG
GI BUM PA'I RDZAS GANG YIN ZHE NA, DE'I STENG DU BDUD RTZI LNGA
DANG, SHA LNGA'O, ,SBAS PA THABS KYI BUM PA'I RDZAS GANG ZHE NA,
SLOB DPON GYI CHU'O, ,SHES RAB KYI'ANG DE NYID DO, ,GZHAN YANG
BSTAN PA, ,DBU RGYAN RDO RJE DRIL BU DANG, ,PHRENG BA MING

YANG RDZAS SU 'DOD, ,CES PA NI RDO RJE DANG DRIL BU DANG PHRENG
BA DANG MING YANG RDZAS SU SHES PAR BYA'O, ,DBANG 'DI'I RIM
PA'ANG JI LTAR BSKUR ZHE NA, 'DI YANG, PHRENG BA CHU LA SOGS PA
RNAMS, ,CI RIGS BSKUR BA RIM PA YIN, ,ZHES PA NI DANG POR SLOB MA
LA PHRENG BA'I DBANG BYIN PAS SNOD DU RUNG BAR BYAS NAS PHYIS NI

CHU'I DBANG BSKUR BAR BYA STE, DE'ANG DANG POR BYANG CHUB TU SEMS
BSKYED PA DANG, GSOL BA GDAB PA DANG, GNANG BA SBYIN PA DANG, NAM
MKHA'I LHA MO BSKUL BA DANG, CHU'I DBANG BSKUR BA DANG, BSAM PA
DANG, 'BRAS BU DANG, LAM GYIS SHES PAR BYA'O, ,CHU LA JI LTA PA
DE LTAR DBU RGYAN DANG,

RDO RJE DANG, DRIL BU DANG, MING GI DBANG LA'ANG SHES PAR BYA
STE, DE DAG GI YANG RDZAS DANG SNGAGS DANG LHA'I KHA DOG LA SOGS
PA SHES PAR BYA'O, ,THABS KYANG JI LTA BU ZHIG GIS BSKUR ZHE NA,
SLOB DPON DANG NI SLOB MA YI, ,BSAM MTHUN DE THABS DAM PA'O, ,GAR
DANG PHYAG RGYA GLU LA SOGS, ,

DE YANG THABS SU YANG DAG 'DOD, ,CES PA NI GANG GI TSE CHU LA
SOGS PAS DBANG BSKUR BA'I DUS SU'ANG SLOB DPON GYI BSAM PA JI LTA
BA BZHIN DU SLOB MAS KYANG DE LTAR BYED PA 'DI YANG THABS SO,
,GZHAN YANG BUM PA'I CHU BLUGS PA LA SOGS PA'I DUS SU, GAR BSGYUR
BA DANG, PHYAG RGYA BYED PA DANG,

RDO RJE'I GLU LEN PA DANG, DUNG DANG PI WANG DANG, GLING BU DANG,
KHAR RNGA DANG, PA tA HA'I RNGA LA SOGS PA BRDUNG ZHING, MCHOD
PA'I TSOGS CHEN PO DANG LDAN PAR BYED PA 'DI'ANG THABS SO, ,THABS
MED 'BRAS BU MED GYUR KYANG, SPONG MED DE YI RGYU MED PHYIR,
,MKHAS PA RNAMS NI GANG ZHIG GIS, ,THABS

@214B NI BSNYAD PAR BYA BA YIN, ,GNAS KYANG GANG DANG GANG DU
BSKUR ZHE NA, ,CHU NI SPYI BOR BSKUR BYA STE, ,BZHI NI PHYOGS
BZHIR BSKUR BAR BYA, ,PHRENG BA'I DBANG YANG SPYI BOR TE, ,MKHAS
PAS 'DI DAG GNAS SU GSUNGS, ,ZHES PA LAS DANG PO PHRENG BA'I
DBANG NI SPYI BOR TE, 'DIS SNOD DU RUNG BAR

BYAS NAS CHU NI SPYI BOR BSKUR BAR BYA'O, ,DBU RGYAN NI RNA LTAG
G-YAS SU'O, ,RDO RJE NI LTAG PAR BSKUR BAR BYA'O, ,DRIL BU NI
LTAG PA G-YON DU BSKUR BAR BYA'O, ,MING NI DPRAL BAR BSKUR BAR
BYA'O, ,DKYIL 'KHOR YANG GANG DU BSKUR ZHE NA, DKYIL 'KHOR SLOB
MA RAB 'BRING GIS, ,ME TOG RDUL

TSON PHYIR DU GSUNGS, ZHES PA SLOB MA RAB DANG LDAN PA NI ME TOG
GI DKYIL 'KHOR DU'O, ,'BRING NI SKU'O, ,THA MA NI RDUL TSON GYI
DKYIL 'KHOR DU DBANG BSKUR RO, ,YANG NA SLOB DPON GYI DBANG DU
STE, RAB DANG 'BRING DANG THA MA'I SLOB DPON GYIS, ,DKYIL 'KHOR
GSUM DU DBANG BSKUR BAR BYA'O,,

DKYIL 'KHOR NYID KYANG SA'I CHA MNYAM PA LA, BYI DOR BYAS TE ME
TOG BKRAM PA 'DI NI ME TOG GI DKYIL 'KHOR RO, ,CHAG CHAG BTAB STE
SO SO'I GNAS SU DRI'I THIG LE BYAS PA LA, RAS LA SOGS PA LA KHA
DOG DANG DBYIBS DANG RGYAN DANG LDAN PA'I SKU BRIS TE, LHAG PAR
GNAS PA BYAS NAS SO SO'I

GNAS SU BKOD PA 'DI NI SKU'I'O, ,YI GE DANG PHYAG MTSAN DU BYA
BA'ANG CI RIGS PA'O, ,RDUL TSON GYI DKYIL 'KHOR YANG SA'I CHA
MNYAM PA LA THIG BTAB STE, DKAR BO LA SOGS PA'I TSON RIN PO CHE
LAS BYUNG BA'AM, 'BRU LAS BYUNG BA'AM, SA'I KHAMS LAS BYUNG BA
BYIN GYIS BRLABS TE,

DES MA 'DRES SHING SKYON DANG BRAL BA BRIS LA, SKU GSUNG THUGS
GANG YANG RUNG BA'I LHA BKOD DE, DER DBANG BSKUR BA 'DI NI DKYIL
'KHOR DU SHES PAR BYA'O, ,DKYIL 'KHOR DER 'JUG PA'ANG JI LTAR
'JUG CE NA, DER 'JUG PA NI RNAM PA GNYIS, ,SLOB DPON DANG NI SLOB
MA'O, ,ZHES PA

DKYIL 'KHOR DU'ANG LHA'I 'KHOR LO YONGS SU RDZOGS PAR BYAS TE,
DANG POR SLOB DPON 'JUG PAR BYA'O, ,DE'ANG DANG POR SEMS BSKYED
PA DANG, KHRUS BYA BA DANG, GSOL BA GDAB PA DANG, GNANG BA NOD PA
DANG, PHYAG 'TSAL BA DANG, MCHOD PA DANG, BSTOD PA DANG, SDIG PA

@215A *, ,BSHAGS PA DANG, SDOM PA GZUNG BA DANG, RJES SU YI RANG
BA DANG, BSKUL BA DANG, GSOL BA GDAB PA DANG, SKYABS SU 'GRO BA
DANG, SMON LAM GDAB PA DANG, SRAS SU BYA BA DANG, BYANG CHUB SEMS
BSDU BA DANG, GNANG BA NOD PA LA SOGS PA 'DIS

DANG POR BDAG NYID 'JUG PAR BYA'O, ,DE NAS PHYIS SLOB MA 'JUG PA
BRTZAM PAR BYA STE, SMON LAM BTAB PA'I RJES LA BUR BYAS TE, GNAS
KUN BYIN GYIS BRLAB PA DANG, ,MCHOD PA DBUL BA DANG, GDAMS NGAG
BYA BA DANG, CHU BLUD PA DANG, BKA' BSGO BA DANG, YE SHES DBAB

PA DANG; ME TOG DOR BA DANG, MIG DBYE BA DANG, DKYIL 'KHOR BLTA
BA DANG, DE KHO NA NYID BSTAN PAR BYA BA LA SOGS PA 'DI NI SLOB
MA 'JUG PA'I RIM PA'O, ,'DI DAG GI'ANG SNGON DU BYA BA'I RIM PA
GANG YIN ZHE NA, DANG POR SA'I CHOG DANG, STA GON TSON NI BYE
BRAG STE, ,BSNYEN PA SPYI'I

SNGON DU'O, ,ZHES PA 'DI NI MDOR BSTAN PA'O, ,SA'I CHO GA GANG
DANG GANG YIN ZHE NA, DANG POR BRTAG DANG BSLANG BA DANG, ,BYIN
DANG MA BYIN BRTAG PA DANG, ,SBYANG DANG BYIN BRLAB GZUNG DANG
BSRUNG, ,ZHES PA'O, ,DANG POR BRTAG PA NI STENG DANG 'OG TU STE,
LAS GANG DANG RJES SU MTHUN PA'I

KHA DOG DANG DBYIBS DANG TSAD DANG LAS DANG MTSAN NYID RTOG PA
'DI NI SA BRTAG PA'O, ,DE NAS MAndALA BYI DOR BYAS TE DKYIL 'KHOR
GYI LHA DANG SA'I LHA MO DANG PHYOGS SKYONG LA SOGS PA LA GTOR MA
BYIN NAS LAS BCOL BA 'DI NI SA BSLANG PA'O, ,DE'I NUB MO RMI LAM
DANG CHU DANG ME LA RTOG PA DANG ROL RTOG

BA 'DI NI BYIN NAM MA BYIN BRTAG PA'O, ,SNGAGS DANG PHYAG RGYA
DANG BSAM GTAN DANG, RDZAS LA SOGS PAS RIN PO CHE KHA DOG SNA
TSOGS PA'AM, YI GE'AM RANG BZHIN MED PAR BYED PA 'DI NI SA SBYANG
BA'I RIM PA'O, ,DE LA RLUNG DANG CHU DANG SA GZHI RI RAB DANG
BCAS PA KHA DOG SNA LNGA DANG LDAN PA, GZHI RIN

BO CHE SNA LNGA LAS GRUB PAR BYED PA 'DI NI BYIN GYIS BRLAB PA'O,
,DE'I STENG DU BDAG NYID 'DUG PA DANG, GZHAL YAS KHANG BSKYED PA
DANG, LHA BSKYED PA DANG, SPYAN DRANG BA DANG, DGUG PA DANG,
MCHOD PA DGRAM PA DANG, MCHOD PA DBUL BA DANG, RDZAS KHYAD PAR
CAN GZHAN DGRAM PA DANG,

@215B RNAL 'BYOR BA SO SOR GNAS PA DANG, ME TOG GI TSOM BU DANG,
GDAN DANG, DBANG BLANG BA DANG, SNYOMS PAR 'JUG PA DANG, GSOL BA
GDAB PA DANG, BKA' BSGO BA DANG, THOG PHUB PA LA SOGS PA 'DI NI
SA GZUNG BA'I RIM PA'O, ,GZHAN YANG SNGAGS DANG PHYAG RGYA LA
SOGS PA'I SBYOR BAS

'KHOR LO DANG, RDO RJE DANG, RIN PO CHE DANG, RAL GRI DANG, RGYA
GRAM DANG, PHUR BU DANG, ME'I KHANG BA BYED PA 'DI NI SA BSRUNG
BA'I RIM PA'O, ,STA GON GYI CHO GA ZHES BYA BA 'DI YANG GANG YIN
DU YOD CE NA, SA YI LHA DANG DKYIL 'KHOR LHA, ,SLOB MA BUM PA LA
SOGS PA, ,JI LTAR STA GON BYA BA

DANG; ,ZHES PA NI DANG POR SA'I LHA MO STA GON LA GNAS PA NI GDAN
BYA BA DANG, LHA MO SBRAN PA DANG, BLTA BA DANG, BYIN GYIS BRLAB
PA DANG, MCHOD PA DBUL BA DANG, GSOL BA GDAB PA DANG, GNANG BA
STER BA DANG, THIM PA DANG, SA GZHI 'OD DU 'BAR BA 'DI NI SA'I
LHA MO STA GON LA

GNAS PA'I RIM PA'O, ,THIG LE BYA BA DANG, LHA BSKYED PA DANG, LHA
SPYAN DRANG BA DANG, BSTIM PA DANG, DBANG BSKUR BA DANG, BYIN
GYIS BRLAB PA DANG, MCHOD PA DBUL BA DANG, BSTOD PA BYA BA DANG,
GSOL BA GDAB PA DANG, GNANG BA STER BA DANG, BSDU BA'AM GSHEGS

PA 'DI NI DKYIL 'KHOR GYI LHA STA GON LA GNAS PA'O, ,KHRUS BYA BA
LA SOGS PA GONG MA BZHIN TE, SKUD PA SBYIN PA DANG, SO SHING DOR
BA DANG, CHOS BSHAD PA DANG, KU SHA SBYIN PA DANG, RMI LAM BRTAG
PA DANG, NGAN NA SPOGS PA NI GONG MA LAS SHES PAR BYA STE, 'DI NI
SLOB MA STA

GON LA GNAS PA'O, ,BUM PA STA GON CHO GA YANG, ,RGYU DANG TSAD
DANG DBYIBS DANG NI, ,ZHES PA BYIN GYIS BRLABS PA DANG, ,LHA
BSKYED PA DANG, DGUG GZHUG BYA BA DANG, DBANG BSKUR BA DANG,
MCHOD PA DANG, BSTOD PA DANG, GSOL BA GDAB PA DANG, RDZAS BSGRUB
PA'O, ,NANG

BAR SNGAR NI BLO CAN LANGS, ,MTSAN NYID KUN DANG LDAN PA YI,
,SKUD PA BYIN GYIS BRLAB BYA STE, ,DANG POR NAM MKHAR THIG GDAB
STE, ,DE NAS SA LA THIG GDAB PO, ,DE RJES TSON RNAMS BYIN BRLABS
NAS, ,DKYIL 'KHOR SDU GUR BRI BAR BYA, ,ZHES PA NI BAR SKABS KYI
TSIGS SU

@216A *, ,BCAD PA'O, ,RTAGS KYANG GANG DANG GANG LA BRTAG CE NA,
,KU SHA SO SHING SKUD PA DANG, ,DBAB DANG DRI DANG ME TOG DOR,
,'DI NI RTAGS KYI RNAM PA STE, ,MKHAS PA YIS NI BRTAG PAR BYA,
,ZHES PA DANG POR RMI LAM BRTAG PA DANG SO SHING LA 'JUG PA DANG,
DNGOS GRUB

BRTAG PA DANG, SKUD PA LAS NI CHAD PA DANG MA CHAD PA BRTAG PA'O,
,DBAB PA NI 'DAR BA DANG 'PHAR BA DANG, SMRA BA LA BRTAG PA'O,
,DRI BA NI DKAR PO LA SOGS PA BRTAG PA'O, ,ME TOG NI SKU'I STOD
DANG SMAD DANG GTZO BO DANG 'KHOR LA PHOG PA DANG MA PHOG PA
BRTAG PA'O, ,BRDA YANG GANG

YIN ZHE NA, BUM PA'I DBANG DANG LDAN RNAMS KYIS, ,LNGA BSDUS
PHYAG RGYA BSTAN PAR BYA, ,ZHES PA NI BUM PA'I DBANG THOB PA
RNAMS KYIS NYAN THOS DANG MU STEGS LA SOGS PA 'DRI BA LA G-YON
GYI SOR MO BSDUS PA'I STENG DU G-YAS KYI SRIN LAG GAM GUNG MO
BZHAG PA'AM YANG NA DE'I STENG DU

LNGA BZHAG PA 'DI NI BUM PA'I DBANG GI BRDA YIN NO, ,ZHES GSUNGS
SO, ,BSAM GTAN YANG JI LTAR BYA ZHE NA, BYANG CHUB SEMS KYIS
RGYAS PA DANG, ,LHA MOS RDZAS STER LA SOGS PA, ,JI LTAR BSGOMS PA
BSAM GTAN TE, ,DAM PA RNAMS KYIS DE BZHIN BSHAD, ,CES PA NI NAM
MKHA' LAS

LHA MO BYUNG BA DANG, SLOB DPON GYIS BSKUL BA DANG, LUS LA BYANG
CHUB KYI SEMS KYIS RGYAS PA DANG, GNAS GANG DU RDZAS GANG GIS
DBANG BSKUR BA DANG, DRI MA THON PA DANG, RIGS LNGA'I SKUR LANGS
PA LA SOGS PA LA DMIGS PA'I TING NGE 'DZIN 'DI NI BSAM GTAN NO,
,DES KYANG NUS PA CI

YOD CE NA, BAG CHAGS SBYONG PAR BYED PA DANG, ,DRI MA 'KHRU BAR
BYED PA'O, ,ZHES PA 'DOD CHAGS DANG ZHE SDANG DANG GTI MUG DANG
NGA RGYAL DANG, PHRAG DOG GI DRI MA 'KHRU ZHING DE'I BAG CHAGS
SBYONG BAR BYED PA STE, YANG NA RE RE LA RIM PA BZHIN DU SBYAR
RO, ,DE LA BUM PA'I DBANG BSKUR NAS DE DANG

'BREL PA'I MAN NGAG KYANG GANG BSTAN ZHE NA, ZHI BA LA SOGS LAS
RNAMS DANG, ,BSKYED PA DANG NI DE MTHUN GZHAN, ,ZHES BYA BAR
SBYAR RO, ,DE'I DON YANG BSKYED PA'I RIM PAS SEMS GZUNG BA DANG,
BCAS PA DANG, DE'I SGO NAS ZHI BA LA SOGS PA'I CHO GAS SA 'OG
DANG RI LU LA SOGS

@216B PA'I DNGOS GRUB GANG 'GRUB PA'I THABS DANG, GZHAN YANG BUM
PA LA SOGS PA'I DBANG BSKUR BA'I DKYIL 'KHOR GYI CHO GA LA SOGS
PA RGYAS PAR THAMS CAD BSTAN PAR BYA'O, ,DE'ANG TSOGS GANG DANG
'BREL ZHE NA, THUN MONG TSOGS DANG DE BZHIN DU, ,ZHI LA SOGS PA'I
SBYOR

BA'O; ,ZHES PA THUN MONG GI TSOGS DANG, RENGS PA DANG BKUG PA
DANG, RMONGS PA LA SOGS PA'I TSOGS KYI 'KHOR LO DANG, ,MCHOD PA
DANG 'BREL PAR SHES PAR BYA'O, ,'O NA DNGOS GRUB KYANG GANG DANG
'BREL ZHE NA, GANG ZHIG BUM PO'I DBANG THOB NAS, ,CI SRID THUN
MONG

DNGOS GRUB 'GYUR, ,ZHES PA GANG ZHIG GIS GANG LA BUM PA'I DBANG
BSKUR NAS GANG GIS THOB PA DES NI ZHI BA LA SOGS PA'I DNGOS GRUB
GANG YANG THOGS PA MED PAR 'GYUR RO, ,'O NA 'BRAS BU 'ANG GANG
ZHIG THOB PAR 'GYUR ZHE NA, BDE GSHEGS SKU YI DNGOS GRUB NI,
,GANG TSE

'DI YIS THOB PAR 'GYUR, ,ZHES PA GANG ZHIG GI GANG LA GANG THOB
PAR 'GYUR BA DES NI DE BZHIN GSHEGS PA THAMS CAD KYI SKU RDO
RJE'I DNGOS GRUB RDO RJE BZHIN THOGS PA MED PAR 'GYUR RO, ,'O NA
RGYUD GANG DANG 'BREL PA YIN ZHE NA, THUN MONG MAN NGAG STON PA
YI, ,RGYUD DANG 'BREL

LO ZHES PA GANG LA THUN MONG GI SBYOR BA STON PA'I RGYUD DANG
'BREL BAR BYA'O, ,'O NA RNAL 'BYOR GANG DANG 'BREL BA YIN ZHE NA,
BSKYED PA YI NI RNAL 'BYOR LA, ,BUM PA'I SBYOR BAS 'GRUB PA YIN,
,ZHES PA GANG LA BUM PA'I DBANG BSKUR BA DES NI BSKYED PA'I RIM
PA'I

TING NGE 'DZIN LA GNAS PAR BYA'O, ,MAN NGAG DE'ANG GANG ZAG GANG
LA BSTAN ZHE NA, BUM PA DANG 'BREL MAN NGAG NI, ,GANG ZAG GNYI
GA'I THUN MONG NGO, ,ZHES PA THUN MONG GI DNGOS GRUB SGRUB PA'I
THABS DANG BSKYED PA'I RIM PA NI TSOGS DANG SLOB MA GNYI GA'I
THUN MONG DU

GYUR PA'O,, ,,DE LTAR BUM PA'I DBANG BSKUR BA'I THABS LA SOGS PA
RGYAS PAR BSHAD NAS, DA NI SLOB MA'I DBANG DU BYAS TE, GSANG BA'I
DBANG BSKUR BSHAD PAR BYA STE, DE LA GSANG BA'I DBANG GI NGO
BO'ANG GANG ZHIG YIN ZHE NA, DE'I PHYIR BSHAD PA, GANG ZHIG

@217A *, ,GSANG BA BYANG CHUB SEMS, ,ZHES PA LA GSANG BA'I DBANG
GI NGO BO NI KHYAD PAR CAN GYI BYANG CHUB SEMS SO, ,'O NA BYANG
CHUB SEMS ZHES BYA BA NI CI ZHIG, NUS PA ZHES BYA BA MA YIN NAM
ZHE NA, BSAM GTAN LAS BYUNG BYANG CHUB SEMS, ,GZHAN

GYIS NUS PA MA SPANGS PA'O, ,ZHES PA GANG BSAM GTAN DANG LDAN PA
LAS BYUNG BA'I BYANG CHUB SEMS 'THOR BA LA SOGS PA'I NYES PA DANG
BRAL BA STE, DES NI NGAG GI SDIG PA SBYONG BAR BYED PA NYID KYI
NUS PA YOD PAS NUS PA ZHES BYA BA NI 'DIR MA SPANGS PA'O, ,NGES

PA'I TSIG BSNYAD PA 'DI CI'I PHYIR GSANG BA'I DBANG YIN SNYAM PA
LA, GANG ZHIG GSANG LA BYANG CHUB SEMS, ,NGAG LA BSKUR BAR BYED
PHYIR RO, ,ZHES PA LA GSANG BAR BYA BA NYID DANG, BYANG CHUB SEMS
YIN PA NYID DANG, NGAG GI RTOG PA SBYONG BAR BYED PA NYID KYI
PHYIR DE SKAD

CES BYA'O, ,GSANG BA'I DBANG ZHES BYA BA'ANG DU ZHIG CE NA, PHYI
DANG NANG DANG SPAS PA DANG, ,GSANG BA'I DBANG NI GSUM DU SHES,
,ZHES PA PHYI'I GSANG BA'I DBANG NI DUNG GI NANG DU GSANG BA'I
BYANG CHUB SEMS BSKUR BA'O, ,NANG GI GSANG BA NI BE'U BZHIN PA'AM
BUNG PA

BZHIN GYI SBYOR BA BYANG CHUB SEMS LEN PA'O, ,SPAS PA'I GSANG BA
NI GNYIS SU MED PA'I SBYOR MTSAMS KYI 'OG GI PHYOGS LEN PAR BYED
PA'O, ,GANG GIS KHA YI THAD KAR NI, ,GNYI GA SBYOR BA'I BYIN
RLABS LAS, ,ZLA BA NYI MA 'DRES PA YIS, ,KHA YI BU GAR 'BYUNG BAR

BYED; CES PA 'DI NI BAR SKABS KYI TSIGS SU BCAD PA'O, ,'DI'I RNAM
GRANGS KYANG GANG YIN ZHE NA, ,GSANG BA DANG NI SBAS PA DANG,
,THUN MONG MIN DANG MI BSTAN PA'I, ,SBYOR BA 'DI NI RNAM GRANGS
SO, ,ZHES PA KUN LA MI BSTAN PA'I PHYIR DANG, DE RGYAL BA KUN

GYIS SBAS PA DANG, TSOGS LA SOGS PA DANG THUN MONG MA YIN PA NYID
DANG, DE DAG LA MI BSTAN PA NYID KYIS 'DI DAG NI RNAM GRANGS SU
SHES PAR BYA'O, ,GSANG BA'I DBANG ZHES PA'ANG CHOS DU DANG LDAN
PA YIN ZHE NA, BYANG CHUB SEMS DANG TING 'DZIN DANG, ,RO MYANG
DAG

@217B GI SDIG PA SBYONG, 'DI NI GSANG BA'I DBANG DU 'DOD, ,CES PA
GSANG BA'I DBANG ZHES BYA BA'ANG DANG POR BYANG CHUB KYI SEMS
DKAR DMAR YIN PA NYID DANG, DE'ANG TING NGE 'DZIN YIN PA NYID
DANG, SLOB MA'I LCES RO MYANG BA NYID DANG, NGAG GI SDIG PA
SBYONG BA ZHES BYA BA 'DI DAG DANG LDAN PA

LA GSANG BA'I DBANG ZHES BSHAD DO, ,'DIS CI ZHIG BYED CE NA, GANG
ZHIG GZHAN LA THAL 'GYUR BA, ,'DI YIS SEL BAR BYED PA YIN, ,ZHES
PA 'DI NI GANG ZHIG GIS, ,GANG ZHIG THAL BAR BYED PA'O, ,'O NA
GCIG GIS 'GYUR MOD CE NA, NGAG GI SDIG PA SBYONG BA NI BZLAS PAS

KYANG 'GYUR BAS BYANG CHUB SEMS YIN NO, ,GZHAN YANG BYANG CHUB
SEMS ZHES BYA BA LAS GZHAN MA SMOS NA, THA MAL BA'I BYANG CHUB
SEMS KYIS KYANG 'GYUR BAS DE BSAL BA'I PHYIR TING NGE 'DZIN NO,
,GZHAN LA'ANG CI RIGS SU SBYAR RO, ,GSANG BA ZHES BYA BA 'DI'I
SLOB DPON YANG GANG

ZHIG YIN ZHE NA, GANG ZHIG DBAB DANG BZLOG SHES DANG, ,RIG MA YON
TAN LDAN PA DBUL, ,ZHES PA SLOB DPON ZHES SBYAR RO, ,GANG ZHIG
BYANG CHUB SEMS DBAB PA DANG BZLOG PA SHES PA DANG, RIG MA RTOG
PA'I SBYOR BA LA MKHAS PA RIG MA'ANG YON TAN DANG LDAN PA STE,
'DI DAG

KYANG 'BRAS BU BDE BA STER BA'I PHYIR SLOB DPON ZHE'O, ,SLOB DPON
DES KYANG SLOB MA JI LTA BU LA BSKUR ZHE NA, BUM PA'I DBANG
RDZOGS RTOG PA CHUNG, ,GSANG LA DAD PAS GZHAN LA MIN, ,ZHES PA
DANG POR SLOB DPON LAS LEGS PAR SBYANGS PA'I BUM PA'I DBANG THOB
PA DANG, RDZAS

LA SOGS PA LA RTOG PA CHUNG ZHING DNGOS SU 'JUG NUS PA DANG,
GSANG BA'I DON LA MI SKRAG MI DANGS SHING SHIN TU DAD PA DANG,
GZHAN YANG SKAD SNYAN PA DANG, BDEN PAR SMRA BA DANG, TSOD RIG PA
DANG, LUS NGAG GZOB BA 'ONG NGO, ,DE LA DBANG BSKUR BA'I RGYU CI
ZHE NA, GNYI GA'I

SBYOR BA LAS BYUNG BA'I, ,SHES RAB TING 'DZIN 'DI KHO NA, ,ZHES
PA GSANG BA'I DBANG BSKUR BA'I RGYU'ANG SLOB DPON DANG PHYAG RGYA
MA'I SHES RAB DANG TING NGE 'DZIN TE 'DIS DBANG LA PHAN PAR BYED
PA DANG, MED NA MI 'BYUNG BA'I PHYIR DE LA DE SKAD CES BYA'O, ,'O
NA 'DI DUS GANG GI

@218A *, ,DUS SU BSKUR ZHE NA, SLOB DPON GNYIS YOD GNANG BA DANG,
,RDZAS RNAMS PHUN SUM TSOGS PA DUS, ,ZHES PA GSANG BA'I DBANG
BSKUR BA'I DUS NI DANG POR SLOB DPON KHYAD PAR CAN DANG, RIG MA
YON TAN DANG LDAN PA RNYED PA DANG, ,DE NYID KYIS GNANG BA BYIN
PA

DANG; KHU BA DANG RAKTA RGYAS SHING 'BAB PA DANG, RANG GI YON TAN
DANG RDZAS DANG GZUGS LA SOGS PA PHUN SUM TSOGS PA'I DUS SO, ,'O
NA GSANG BA'I DBANG GI GLENG GZHI ZHES BYA BA'ANG GANG YIN ZHE
NA, GANG TSE RTZA BA'I RGYUD DAG TU, ,BDUD RTZI'I ROL BRGYAL
BSLANG BA'O, ,ZHES PA RTZA

BA'I RGYUD GSANG BA 'DUS PA ZHES BYA BA RNAL 'BYOR CHEN PO'I
RGYUD KYI DKYIL 'KHOR DU DE BZHIN GSHEGS PA RNAMS KYIS BDUD RTZI
LNGA LA DNGOS SU SPYAD PA'I STOBS KYIS 'KHOR BA NA GNAS PA'I
BYANG CHUB SEMS DPA' DANG, NYAN THOS 'DOD CHAGS DANG BRAL BA
RNAMS SHIN TU SKRAG PA'I STOBS KYIS

DNGNGAS [*DA DANGS?] PA DANG DUS PA DANG BRGYAL BA LA, MI BSKYOD PA BYANG CHUB
SEMS DPA' SEMS DPA' CHEN POS BSLANGS NAS DE DAG GI DON BSTAN PA
'DI NI BYANG CHUB SEMS DPA'I GSANG BA'I DBANG GI GLENG GZHI'O,
,DE LA GSANG BA'I DBANG GI RDZAS GANG LA BYA ZHE NA, RDZAS NI
DKAR DMAR BCU PHYED LDAN, ,

GANG DU 'DI YI SBYOR BA BYED, ,CES PA NI BYANG CHUB KYI SEMS DKAR
DMAR DANG, DE LAS GZHAN PA'I DRI CHEN DANG, DRI CHU DANG, SHA
CHEN DANG, SHEL LA SOGS PA 'DI DAG NI RDZAS TE, 'DI LA BRTEN NAS
NGAG GI RNAM PAR RTOG PA LDOG PAR BYED DO, ,DE YANG GNAS GANG DU
BSKUR ZHE NA, GNAS

NI SLOB MA'I LCE GSUM LA, ,SBOM PO DBANG MOS BLANGS TE SBYIN,
,ZHES PA, MGRIN PA DANG SNYING GA DANG LTE BA STE, GANG GI RO
MYONG BAR BYED PA DE LA DE SKAD CES BYA'O, ,'DI'I RIM PA'ANG CI
LTAR YIN ZHE NA, RDO RJE PADMA SNYOMS 'JUG SGRA, ,NOR BU'I CHA
RTEN NGAG LA SBYIN, ,LNGA'AM DRUG

DANG LDAN PA NI, ,GSANG BA'I DBANG GI RIM PA'O, ,ZHES PA NI BDAG
NYID SBYOR BA'I DBANG DU BYAS TA, SHES RAB MA'I CHUS RDO RJE
BKRUS PA NI CHU'I DBANG NGO, ,NOR BU'I CHA LA BRTEN PA NI DBU
RGYAN GYI DBANG NGO, ,RDO RJE 'JUG PA NI RDO RJE'I DBANG NGO,
,CAG SGRA NI DRIL BU'I DBANG NGO, ,AA HA

@218B AA HA ZHES BYA BA NI MING GI DBANG NGO, ,YANG NI DKAR DMAR
SPEL BA NI PHRENG BA'I DBANG NGO, ,BUM PA GNYIS NAS 'BYUNG BAS
CHU'I DBANG NGO, ,NOR BU LA BRTEN PAS DBU RGYAN GYI DBANG NGO,
,RDO RJE LA REG PAS RDO RJE'I DBANG NGO, ,AA HO SU KHA ZHES PA
DRIL BU'I DBANG NGO, ,BABS PA'I YI

GE LA MING BTAGS PA NI MING GI DBANG NGO, ,YANG NA 'BRAL BA MA
YIN PA PHRENG BA'O, ,CHU'I NGO BO NYID KYIS CHU'I DBANG NGO,
,DGOS PA THAMS CAD 'BYUNG BAR BYED PAS DBU RGYAN NO, ,SEL BAR
BYED PA NYID KYIS RDO RJE'O, ,SGRA THAMS CAD DBANG BSKUR BAR BYED
PAS DRIL BU'O, ,BDAG POR BSTABS

BAS MING GI DBANG NGO, ,DE LA'ANG THABS JI LTA BU ZHIG GIS BSKUR
ZHE NA, GANG GIS BKRA SHIS BSTOD PA YIS, ,NAM PHYED DUS SU BSKUR
BAR BYED, ,CES PA RNAL 'BYOR PA DANG PHYAG RGYA MA GNYIS SNYOMS
PAR ZHUGS PA'I BYANG SEMS DKAR DMAR PHAB STE TSOGS KYI 'KHOR LO
CHEN PO BYAS LA,

NAM PHYED KYI DUS SU BRTZE BAS BYANG SEMS RDO RJE'I CHA LA BRTEN
NAS BKRA SHIS KYI TSIGS SU BCAD PA'I BSTOD PAS SMON LAM BTAB STE,
SLOB MA'I NGAG LA BYIN LA, SLOB MAS KYANG AA HO MA H'A SU KHA
ZHES BTUNG PAR BYA'O, ,DE NAS SLOB DPON LA BSTOD PA BYAS PA 'DI
NI GSANG BA'I DBANG GI

THABS SO, ,'O NA DBANG BSKUR BA'I DKYIL 'KHOR YANG JI LTA BU YIN
ZHE NA, DKYIL 'KHOR LUS KYI SBYOR BA LAS, ,RTZA LA SOGS PA TSOGS
PA'O, ,ZHES PA PHYAG RGYA MA DANG RDO RJE SLOB DPON GYI LUS LA
RTZA NI THIG GI NGO BO'O, ,RKANG BRGYAD NI KA PA'O, ,SO DANG SEN
MO DANG BA SPU NI TVA RA NA'O, ,KHRAG

LA SOGS PA NI SA TSON GYI RANG BZHIN DU SHES PAR BYA'O, ,DE BAS
NA GSANG BA'I DKYIL 'KHOR NI GNYIS SU SHES PAR BYA'O, ,DER 'JUG
PA'I RIM PA'ANG JI LTAR BYA ZHE NA, RAS KYIS NGO YANG DAG PA BYA
STE, ,RANG GI BYA BA RDZOGS PAR BYA, ,ZHES PA GANG GIS SLOB DPON
DANG PHYAG RGYA MA GNYIS SNYOMS

BAR 'JUG PA'I DUS SU, BAR DU YOL BAS BCAD DE, RAS DMAR POS MIG
BKAB LA, DANG POR GSOL BA GDAB PA DANG, ,PHYAG 'TSAL BA NAS, LUS
KYI DKYIL 'KHOR BSTAN PA DANG, ,DE KHO NA NYID KYI RIM PA BSTAN
PA'I BAR DU'O, ,DE'I SNGON DU BYA BA'ANG GANG ZHIG CE NA, GANG GI

@219A *, ,BUM PA'I DBANG BSKUR NAS, ,ZHES PA NI BUM PA'I DBANG
'DI NI SPYI'I SNGON DU 'GRO BA'O, ,BYE BRAG GI SNGON DU 'GRO BA
GANG YIN ZHE NA, RIG MA BRTAG DANG BSLANG BA DANG, ,BYIN NAM MA
BYIN BRTAG PA DANG, ,SBYANG DANG SKYE DANG GZUNG BA DANG, ,BSRUNG
DANG GSANG BA BRTAG

DANG; ,DE YI BGEGS RNAMS BSKRAD PA DANG, ,BYIN RLABS DE YI SBYOR
BA LA, ,STA GON CHO GA RDZOGS BYAS NAS, ,RIG MA DBANG BSKUR SBYOR
BA DANG, ,BDAG GIS GNANG BA NOD PA DANG, ,PHYI ROL DU NI SLOB MA
LA, ,GSANG BA'I DAM TSIG SBYIN PA DANG, ,GSANG BA'I LHA DANG
RDZAS RNAMS

KUN; ,JI LTAR STA GON BYA BA DANG, ,GANG ZHIG DNGOS GRUB CHO GA
YI, ,SBYOR BA MCHOG NI 'DIR SHES BYA, ,ZHES PA 'DIS NI SA GZHI
BRTAG PA LA SOGS PA'I SBYOR BA BZHIN DU PHYAG RGYA MA'ANG DUNG MO
DANG DRUG MO LA SOGS PA BRTAG PA DANG, YUL GYI RGYAL PO DANG PHA
LA SOGS PA LA BSLANG BA DANG,

GZHAN YANG PHYIS DNGOS GRUB KYI SBYOR BA'ANG RMI LAM DU BRTAG PA
DANG, MAndALA LA ME TOG GI GCAL BKRAM LA BRTAG PA DANG, DE NYID
YUM RDO RJE KUN DU BZANG MO'I NGO BOR BSKYED PA LA SOGS PA 'DI
DAG NI SNGON DU BYA BA'I RIM PA'O, ,RTAGS KYI SBYOR BA'ANG GANG
YIN ZHE NA, GANG GIS ME TOG DER

'DOR DANG, ,DE BZHIN GZHAN LA'ANG LTOS PA'O, ,ZHES PA NI GSANG
BA'I DUS SU MTHONG BA'I 'DRI BA DANG ME TOG DOR BA DANG, YE SHES
DBAB PA'I SBYOR BAS SMRA BA LA SOGS PA 'BYUNG PAR SHES PAR BYA'O,
,'DI'I DUS KYI BRDA'ANG GANG YIN ZHE NA, SBOM POS DBANG MO MNAN
PA NI, ZLA BA

NYI MA'I SBYOR BA'O, ,ZHES PA GANG GIS SBOM BOS DBANG MO MNAN PA
NI GSANG BA'I DBANG GI BRDA YIN PAR SHES PAR BYA'O, ,GZHAN MA
G-YAS KYI SBYOR BAS G-YON PA LA BYED PAS YANG LA LA DAG 'DOD DO,
,DE'I DUS SU'ANG BSAM GTAN JI LTAR BYA ZHE NA, SLOB DPON RIG MA
LTAR

BSGOM DANG, GANG GIS BDE STER BSAM GTAN YIN, ,ZHES PA GSANG BA'I
DBANG BSKUR BA'I DUS KYI BSAM GTAN YANG DANG POR SLOB RIG MA DANG
BCAS PA THABS DANG SHES RAB KYI SKUR GNAS PAR BYA STE, DE LAS
BYANG CHUB SEMS KYI CHUS BKANG BA'I BUM PA THOGS

@219B PA BSAM GYIS MI KHYAB PA BYUNG NAS SLOB MA'I LCE LA DBANG
BSKUR BAR BYA'O, ,'O NA DES BAG CHAGS SAM DRI MA GANG 'KHRU BAR
BYED NA, NGAG GI RTOG DANG DRI MAR BCAS, ,SBYONG BAR BYED PA NUS
PA'O, ,ZHES PA TSIG 'KHYAL PA LA SOGS PA'I DRI MA THAMS CAD GANG
GIS 'KHRU BAR

NUS PA DE LA DE SKAD CES BYA'O, ,GSANG BA'I DBANG BSKUR BA'I SLOB
MA DE LA'ANG GANG GI MAN NGAG BSTAN PAR BYA ZHE NA, SPROS BCAS
DANG NI SPROS MED DANG, ,SHIN TU SPROS MED DE LA BSTAN, ,ZHES PA
SBYIN PA LA SOGS PA DANG, GANG GIS BUD MED BSTEN PA LA SOGS PA
DUS DANG BYA BA DANG BSAM

PA LA LTOS PA'I SPROS BCAS DANG, SPROS MED DANG, SHIN TU SPROS PA
MED PA'I SPYOD PA'I MAN NGAG BSTAN PAR BYA'O, ,DE'ANG TSOGS GANG
DANG 'BREL PA YIN ZHE NA, GSANG BA'I DBANG NI BSKUR BYAS NAS,
,ZAB PA PHYI YI TSOGS RNAMS BYA, ,ZHES PA GANG GSANG BA'I DBANG
THOB PA DE DAG GIS NI

DANG BOR BSKYED PA'I RIM PA LA SOGS PA'I DUS NAS ZAB PA PHYI'I
'KHOR LA BUD MED NYI SHU RTZA LNGA LA SOGS PA LA BRTEN PAR BYA'O,
,'ON GSANG BA'I DBANG YANG DNGOS GRUB GANG DANG 'BREL PA YIN ZHE
NA, 'DIR YANG, THUN MONGS 'OG LA SOGS PA, ,MYUR DU 'GRUB PAR BYED
PA YIN, ,ZHES PA 'DI'I

SBYOR BAS SA 'OG DANG RI LU DANG BUD MED KYI SBYOR PA LA BRTEN PA
LAS BYUNG BA'I BCUD KYIS LEN DANG, MNGON SHES LA SOGS PA MYUR DU
'BYUNG BAR 'GYUR RO, ,'BRAS BU'ANG GANG YIN ZHE NA, GANG GIS DE
DANG DE LAS GZHAN, ,THOB PAR 'GYUR PA 'BRAS BU'O, ,ZHES PA GANG
GIS GANG LA BRTEN NAS

THUN MONG DANG MCHOG GI DNGOS GRUB DNGOS SU DANG, BRGYUD NAS
'GRUB PA'AM THOB PA 'DI NI 'BRAS BU'O, ,YANG NA 'BRAS BU NI MGRIN
PAR SNANG BA MTHA' YAS SU GYUR PA GANG YIN PA DE LA DE SKAD CES
BYA'O, ,'DI DAG GIS NI GSANG BA'I DBANG BSKUR BA BSTAN TO, ,DE
NAS SHES RAB YE SHES KYI

DBANG BSKUR BSHAD PAR BYA STE, 'DI'I YANG NGO BO NYID GANG YIN
ZHE NA, BSHAD PA, BYANG CHUB SEMS KYI BDE BA NI, ,GSUM PA'I DBANG
GI NGO BO'O, ,ZHES PA RANG GI BYANG CHUB SEMS KYI BDE BA NYAMS SU
MYONG BA 'DI NI SHES RAB YE SHES KYI NGO BO BSHAD DO, ,'DI LA'ANG
NUS PA ZHES PA MA SMRAS

@220A *, ,SA MA ZHE NA, 'DI NYID NI NUS PA ZHES BYA KHO NA STE,
GONG BZHIN NO, ,YE SHES ZHES BYA BA 'DI'ANG DU ZHE NA, PHYI NANG
SPAS PA'I BYE BRAG GIS, GSUM PA'I DBANG GIS DBYE BA YIN, ,ZHES PA
RIG MA GTAD PA NI PHYI'I'O, ,DE LA BYANG CHUB SEMS BSKYOD PAS
'BYUNG BA

NI NANG GI'O, ,DA BZLOG PA'I STOBS KYIS 'BYUNG BA NI SPAS PA'O,
,'DI LA'ANG CI'I PHYIR SHES RAB YE SHES ZHES BYA ZHE NA, SHES RAB
LA BRTEN YE SHES TE, ,YE SHES THOB PAR BYED PHYIR RO, ,ZHES PA YE
SHES BSKYED PA'I RGYU'I PHYIR DANG, YE SHES DANG NYE BA NYID 'DRA
BA NYID KYI PHYIR TE, GO RIMS

BZHIN DU SBYAR BAR BYA'O, ,RNAM GRANGS KYANG GANG DANG GANG YIN
ZHE NA, SHES RAB YE SHES BLA NA MED, ,THABS KYI DAM PA NYE BA'I
RGYU, ,ZHES PA SHES RAB MA LA BRTEN NAS YE SHES SKYE BA NYID
DANG, GONG NA GZHAN MED PA NYID DANG, MCHOG DAM PA NYID 'GRUB PAR
BYED PA NYID KYI PHYIR RO, ,'O NA SHES RAB YE

SHES KYI DBANG ZHES BYA BA 'DI YANG CHOS DU DANG LDAN PA YIN ZHE
NA, SHES RAB LA BRTEN YE SHES SKYE, ,TING NGE 'DZIN DMIGS BDAG
GIS 'JUG ,BYANG CHUB SEMS SPYOD NYE BA'I RGYU, ,ZHES PA SHES RAB
DAM PA BSKYED PA NYID DANG, YE SHES DAM PA DANG, TING NGE 'DZIN
DAM PA LA DMIGS PA NYID

DANG THABS BDEN PA'I RNAL 'BYOR PA BDAG NYID KYI 'JUG PA DANG,
ZHU BA BYANG CHUB SEMS LA SPYOD PA DANG, DE'ANG NYE BA'I RGYUR
'DUG PA STE, 'DI LTAR DRUG DANG LDAN PA KHO NA YIN NO ZHE'O, ,'O
NA DE SMOS PAS CI BYED NA, BUM PA DANG NI GSANG BA DANG, ,THOB
BYA BZHI PA SEL BAR BYED, ,CES

PA SHES RAB MA MA SMOS NA NI PHYI DANG NANG GI BUM PA LA'ANG THAL
BAR 'GYUR LA, TING NGE 'DZIN MA SMOS NA NI SO SO SKYE BO LA'ANG
THAL BAR 'GYUR RO, ,DE'ANG BDAG NYID KYIS 'JUG PA ZHES MA SMOS
NA, GSANG BA LA'ANG THAL BAR 'GYUR RO, ,BYANG CHUB SEMS LA SPYOD
PA MA SMOS NA BZHI PA DANG

G-YON GYI YUM BSKYED PA'I RIM PA LA'ANG THAL BAR 'GYUR RO, ,NYE
BA'I RGYU ZHES PA MA SMOS NA 'GRUB PA MA YIN PA'I LOG PAR RTOG
PA'ANG LDOG PAR MI 'GYUR RO, ,'O NA DBANG GSUM PA'I RGYU GANG YIN
ZHE NA, SHES RAB TING 'DZIN DMIGS PA YIS, ,BYE BRAG DANG BCAS DE
YI

@220B RGYU; ,ZHES PA BSHAD ZIN TO, ,'O NA DUS GANG GI TSE BSKUR
ZHE NA, DBANG GNYIS RDZOGS DANG GANG MA RNAMS, ,GSUM PA'I DBANG
GIS DUS ZHES BSHAD, ,CES PA DANG POR BUM PA'I DBANG THOB PA'I
STENG LA PHYI NAS GSANG BA'I DBANG THOB PA BLA MA GNYIS KYIS
GNANG BA DANG, BYANG CHUB

SEMS GNYIS RGYAS PA DANG, MCHOG 'DOD PA'I DUS NA'O, ,GSUM PA'I
GLING GZHI'ANG GANG ZHE NA, RGYAL BA YUM DANG MNYAM SBYAR TSE,
,'KHOR RNAMS DUS SOGS GLENG GZHI YIN, ,ZHES GSANG BA 'DUS PA'I
DKYIL 'KHOR DU DE BZHIN GSHEGS PA THAMS CAD YUM DANG GNYIS SU MED
PAR

SNYOMS PAR ZHUGS PA DANG GNYIS SU MED PA'I BDE PA CHEN PO RGYAS
PAR GYUR PA GANG YIN PA DE'I DUS SU, 'KHOR NA GNAS PA'I BYANG
CHUB SEMS DPA' DANG NYAN THOS 'DOD CHAGS DANG BRAL BA THAMS CAD
GSANG BA'I SPYOD PA'I TSUL DE MTHONG NAS DNGANGS PA DANG, DUS PA
DANG, BRGYAL BA DANG, DE LAS

BSLANG BA LA SOGS PA'I SBYOR BA 'DI NI GSUM PA'I DBANG GI GLENG
GZHI YIN PAR SHES PAR BYA'O, ,DE'ANG GNAS GANG DU BSKUR ZHE NA,
,SA PHUG RIM PA GSUM PA'AM, ,PADMA'I NANG DU BSKUR BA YIN, ,ZHES
PA SA PHUG RIM PA GSUM PA NI PHYI STE THUN MONG GI GNAS SO, ,DE'I
KHYAD PAR GYI GNAS

NI SHES RAB MA'I PADMA'I NANG DU BSKUR BA 'DI NI SHES RAB YE SHES
KYI GNAS SO, ,SLOB DPON YANG JI LTA BU YIN ZHE NA, ,BLA MA RIG MA
DAM PA STE, ,ZHES GANG RIG MA DAM PA DE NI YANG DAG PA'I BLA MA
STE MCHOG STER BAR BYED PA'I PHYIR RO, ,YANG NA RANG SEMS BYANG
CHUB SEMS, ,THABS KYI RDO RJE

GSANG BA'I RTZA, ,THOS PA KUN GOMS YON TAN LDAN, ,ZHES PA NI BAR
SKABS KYI TSIGS SU BCAD PA'O, ,DES SLOB MA GANG LA BSKUR ZHE NA,
,DBANG GNYIS RDZOGS SHING YON TAN LDAN, ,DE LA MKHAS PAS GSUM PA
SBYIN, ,ZHES PA NI GO SLA'O, ,'O NA SHES RAB YE SHES KYI RGYU'ANG
GANG ZHIG

YIN ZHE NA, ,SHES RAB TING 'DZIN 'DI KHO NA, ,ZHES BSHAD ZIN TO,
,DE'I 'ANG DUS GANG ZHIG YIN ZHE NA, SLOB DPON YON TAN LDAN PAS
GNANG, ,BLA MA DANG MTHUN KHU BA 'BAB, CES PA, GANG ZHIG SHES RAB
YE SHES KYI DBANG THOB PAR 'DOD PAS DANG POR DE'I SBYOR BA BSHAD
ZIN TO, ,

@221A *, ,DE'I RDZAS GANG ZHIG YIN ZHE NA, DKAR DMAR BYANG CHUB
SEMS DAG DANG, TING 'DZIN SBYOR BA BSKYED PHYIR RGYU, ,ZHES PA
GANG GIS GANG LA PHAN PA YOD BA DE NI RDZAS TE, BYANG CHUB SEMS
DKAR DMAR DANG MCHU'I RO MYONG BA LA SOGS PA 'DI YANG NGO, ,'DI'I
RIM

PA YANG GANG ZHIG YIN ZHE NA, DKAR DMAR SPEL DANG 'KHRU BA DANG,
,DNGOS PO 'BYUNG DANG MI 'GYUR ZHING, ,REG PAR BYED DANG GANG
ZHIG BSTABS, ,'DI YI SBYOR BAS 'BYUNG BA YIN, ,ZHES PA DKAR DMAR
SPEL BA NI PHRENG BA'I DBANG NGO, ,'KHRU BA NI BYANG CHUB SEMS
KYI CHU'I DBANG NGO, ,LTE

BA LA REG PA NI DBU RGYAN GYI DBANG NGO, ,GZHAN 'JOMS PA NI RDO
RJE'I DBANG NGO, ,GANG ZHIG KHA GONG MA LA SGRA 'BYUNG BA NI MING
GI'O, ,'OG GI SGRA NI DRIL BU'O, ,YANG NA H'Um GI SGRA NI DRIL
BU'O, ,HA HA ZHES PA NI MING GI DBANG DU SHES PAR BYA'O, ,DE'I
THABS KYANG GANG YIN ZHE NA, DBAB DANG BZLOG DANG

ROL MO'I TSOGS, ,'DI NI THABS KYI DAM PAR 'DOD, ,CES PA BSKYOD
PA'I STOBS KYIS DBAB PA DANG RLUNG GI SBYOR BAS BZLOG PA LA SOGS
PA 'DI DANG GZHAN YANG ROL MO DANG, PI WANG LA SOGS PA'I SBYOR BA
'DI YANG THABS KYI DAM PA'O, ,DKYIL 'KHOR YANG GANG DU ZHE NA,
DKYIL 'KHOR

LUS DANG BHA GAR SBYOR, ,RGYAL BA'I YUM GYI TSUL 'CHANG BA'O,
,ZHES PA DKYIL 'KHOR LUS SU BYAS PA NI, ,GSANG BA'I DBANG BZHIN
NO, ,BHA GA LA NI RTZA DANG BYANG CHUB SEMS RTEN DANG BRTEN PA'I
TSUL DU DKYIL 'KHOR RO, ,DER 'JUG PA'I RIM PA YANG, GANG ZHIG RAS
DMAR NGO G-YOGS

NAS; ,GSOL GDAB SDOM PA SBYIN BA DANG, ,GANG ZHIG LUS KYI DKYIL
'KHOR BSTAN, ,SBYOR BA YE SHES DBAB PA DANG, ,MTHONG BA DRI BA LA
SOGS PA, ,SBYOR BA 'DIS NI 'JUG PAR BYED, ,CES PA 'DI NI BSHAD
ZIN TO, ,'DI'I YANG SNGON DU 'GRO BA'I RIM PA GANG YIN ZHE NA,
GANG GIS

RIG MA SBYANG BA DANG, BSLANG DANG BYIN GYIS BRLAB LA SOGS,
,SBYOR BA 'DAS PA JI BZHIN TE, ,GANG GIS GSANG PA'I PADMA NAS,
,GLANG PO'I LAG PAS RTZA RNAMS BSLANG, ,GANG GIS NAM MKHA' GANG
GYUR NAS, ,SBYOR BA BZLOG PA'I BDAG NYID CAN, ,DGA' BA LA SOGS
RIM GYIS

@221B SKYE; ,ZHES PA 'DI NI BSHAD ZIN TO, ,'DI'I RTAGS KYANG GANG
YIN ZHE NA, ,SMIG RGYU DU BA SRIN BU ME, ,MAR ME MKHA' SNANG RNAM
PA LNGA, ,ZHES PA DBAB PA DANG BZLOG PA'I DUS SU, ,LAS DANG PO
PAS NI SMIG RGYU LTA BU'O, ,GNYIS PA LA NI DU BA LTA BU 'BYUNG
NGO, ,GSUM BA LA

NI SRIN BU ME KHYER LTA BU 'BYUNG NGO, ,BZHI PA LA NI ME LTA BU
'BYUNG NGO, ,LNGA PA LA NI MKHA' SNANG LTA BU 'BYUNG NGO, ,DE BAS
NA, MKHAS PAS RTAGS LA BRTEN NAS NI, ,BLA MED DNGOS GRUB 'GRUB
PAR BYED, ,CES 'BYUNG BA LTA BU'O, ,'O NA 'DI'I BRDA YANG GANG
YIN ZHE NA, SBOM POS DBANG

MO MNAN PA NI, ,GSUM PA'I BRDA RU SHES PAR BYA, ,ZHES PA LA SBOM
PO NI MTHE BO'O, ,DBANG MO NI SRIN LAG GO, ,GANG GIS DE MNAN PA
NI DE'I BRDA'O, ,GZHAN YANG, GANG GIS G-YAS PA'I SOR MO YIS,
,G-YON PA'I STENG DU GZHAG PA NI, ,GANG ZHIG GSUM PA'I SBYOR BA
YIS, ,

THABS MCHOG 'DI YIN GZHAN DU MIN, ,ZHES PA NI BAR SKABS KYI TSIGS
SU BCAD PA'O, ,'DI'I DUS KYI BSAM GTAN JI LTAR BYA ZHE NA, BSKYOD
PA'I STOBS KYIS ME SBAR BAS, ,BDE CHEN SA BON 'GUGS PA'O, ,ZHES
PA GANG GIS RIG MA DANG GNYIS SU MED PAR BYAS TE, LAG PA

STENG 'OG 'DOD CHAGS KYI CHOS DANG, LTE BA NAS ME SBAR BA'I STOBS
KYIS BDE BA CHEN PO'I GNAS NAS BYANG CHUB KYI SEMS DBAB STE, DGA'
BA BZHI RIM GYIS SKYE BA NI GANG GI SBYOR BA BYED PA STE 'DI NI
DGOS PA'O, ,'O NA NUS PA CI YOD CE NA, SEMS KYI DRI MA 'KHRU BA
DANG, ,SDIG PA DAG PA

NUS PA'O, ,ZHES PA, SHES RAB YE SHES KYI NUS PA'ANG SEMS KYI DRI
MA 'KHRU BAR BYED PA'O, ,GZHAN YANG, SA LA MNGON DU PHYOGS PA
DANG, ,'OG MA'I SDIG PA SBYOR BA DANG, GONG DANG GONG LA GNAS
BYED PA, ,'DI NI NUS PA ZHES SU BSHAD, ,CES PA NI BAR SKABS KYI
TSIGS SU BCAD

PA'O; ,'O NA DE LA MAN NGAG BSTAN PAR BYA BA GANG YIN ZHE NA,
'KHOR LO PHO NYA'I SBYOR BA RNAMS, ,MKHAS PAS GANG 'PHROD DE LA
BSTAN, ,ZHES PA 'DI NI 'KHOR LO LA SOGS PA GANG ZHIG GIS SNOD
BRTAGS TE, DE LA DE DANG 'PHROD PA'I MAN NGAG SBYIN PAR BYA'O,
,'DI LTA STE 'KHOR LO

@222A *, ,GCIG DANG GNYIS DANG BCU DANG BCU DRUG GI BAR DU DANG,
PHO NYA MO'I RIGS DU MA LA BRTEN NAS, BYANG CHUB SEMS KYI BDE BA
NYAMS SU MYONG BAR BYED PA 'DI LTA BU'I MAN NGAG BSTAN PAR BYA'O,
,DE 'ANG TSOGS GANG DANG 'BREL BA YIN ZHE NA, 'DI YIS ZAB PA'I
TSOGS RNAMS

LA; BRTEN NAS YE SHES SKYE BA YIN, ,ZHES PA ZAB PA'I TSOGS NI RIG
MA LA BRTEN PA STE, 'DI YIS DE'I DGA' BA LA SOGS PA JI BZHIN DU
'BYUNG BA'I TSOGS KYI MAN NGAG BRTEN PAR BYA'O, ,'O NA DNGOS GRUB
GANG DANG 'BREL ZHE NA, ,GSUM PA LA NI MCHOG 'GRUB PA, ,GANG ZHIG
'DI

YIS BYED PA YIN, ,ZHES SHES RAB YE SHES KYI DBANG DANG MAN NGAG
TU 'BREL PA 'DI NI 'BRAS BU MCHOG 'GRUB PA DANG, BLA NA MED PA
'GRUB PAR BYED PA'O, ,DE 'ANG RNAL 'BYOR GANG DANG 'BREL BA YIN
ZHE NA, GANG ZHIG 'DI LA RTAG GNAS PA, ,NYE BAS RDZOGS PA'I RNAL
'BYOR RO, ,ZHES PA GANG

ZHIG RDZOGS PA'I RIM PA DANG NYE BAS 'DI NI RDZOGS PA'I RIM PA'I
RNAL 'BYOR RO, ,DE 'ANG RGYUD GANG DANG 'BREL PA YIN ZHE NA, ,'DI
YIS ZAB PA STON PA YI, ,RGYUD RNAMS KUN LA BRTEN PAR BYA, ,ZHES
PA GANG ZHIG GIS 'DI LA GNAS NAS 'DI THOB PAR 'DOD PAS, 'DI NYE
BAR STON PA'I RGYUD

RNAMS LA BRTEN PA DANG GNAS PAR BYA'O, ,'DI LA GNAS PA'I GANG ZAG
GIS, ,THABS DANG SHES RAB LA SOGS PA, ,ZAB PA STON PA'I RGYUD
RNAMS LA, ,BRTEN DANG MNYAN DANG BSHAD PAR BYA, ,ZHES PA NI BAR
SKABS KYI TSIGS SU BCAD PA'O, ,DE LTAR SHES RAB YE SHES DBANG
BSKUR BA

RGYAS PAR BSHAD NAS, ,DA NI BZHI PA BSHAD PAR BYA STE, DE LA BZHI
PA'I NGO BO GANG YIN ZHE NA, GANG ZHIG BZHI PA'I NGO BO NI, ,RNAM
PAR MI RTOG YE SHES SO, ,ZHES PA DBANG BZHI PA'I NGO BO NI RNAM
PAR MI RTOG PA'I YE SHES TE, SHES RAB YE SHES KYI DBANG BSKUR
BA'I 'BRAS BUR GYUR PA GANG

YIN PA DE BZHI PA'O, ,'DI'I DBYE BA'ANG DU ZHIG CE NA, RTEN CAN
DANG NI RTEN MED KYI, ,BZHI PA'I DBANG NI GNYIS SU SHES, ,ZHES PA
GANG RIG MA DANG MA BRAL BA'I DUS NA YE SHES SKYES PA DE NI RTEN
CAN GYI BZHI PA'O, ,RTEN MED KYI BZHI PA NI RIG MA LA BRTEN PA'I
PHYIS GANG GI MAN NGAG LAS

@222B SKYES PA'I YE SHES TE, 'DI LTAR GNYIS PA KHO NA'O, ,'DI
CI'I PHYIR BZHI PA ZHE NA, GANG DU GSUM BA LAS GZHAN PHYIR, ,DE
NI BZHI PA'I DBANG ZHES GRAGS, ,ZHES GSUM PA LAS 'DAS PA'I PHYIR
RO, ,BZHI PA DANG NI MTHAR THUG PA, ,MCHOG DANG BLA MED RNAM
GRANGS SO, ,ZHES PA GSUM PA LAS

'DAS PA NYID DANG, KHYAD PAR CAN YIN PA'I PHYIR DANG, GONG NA MED
PA NYID 'DI NI RNAM GRANGS SO, ,'O NA CHOS GANG DU DANG LDAN ZHE
NA, GANG ZHIG, SANGS RGYAS YON TAN THAMS CAD DANG, ,LDAN PA 'DI
NI BZHI PA'I DBANG, ,ZHES BSHAD PA SPYI'I CHOS SO, ,BYE BRAG GI
CHOS NI GSAL BA DANG BDE

BA DANG MI RTOG PA DANG LDAN PA NYID KYI PHYIR DE LA DE SKAD CES
BYA'O, ,GZHAN SEL BA ZHES BYA BA'ANG GANG YIN ZHE NA, DNGOS PO'I
RTOG LAS BYUNG BA'I CHOS, ,THAMS CAD 'DIS NI SEL BAR BYED, ,CES
PA GSAL BA LA SOGS PA 'DIS NI GANG ZHIG MI GSAL BA DANG, SDUG
BSNGAL BA DANG, RTOG PA SEL

BAR BYED DO, ,'O NA 'DI'I GLENG GZHI'ANG GANG YIN ZHE NA, GANG
ZHIG GSANG BA'I YI GE LA, ,MTHONG MED DUS LAS BSLANG GYUR NAS,
,YI GE RANG BZHIN MED GSUNGS PA, ,'DI NI BZHI PA'I GLENG GZHI
YIN, ,ZHES PA, GANG GI 'KHOR NA GNAS PA GANG ZHIG GIS, ,RANG
BYUNG YI GE MTHONG BA'I SKAL BA MED, ,CES

GSUNGS PA DANG BCAS NAS DUS PA DANG, RIGS DRUG PA RDO RJE 'CHANG
GIS BRGYAL BA BSLANG STE, YI GE THAMS CAD DBEN PA NYID DANG,
STONG PA NYID DANG, ZHI BA NYID DANG, GYA NOM PA NYID LA SOGS PA
BSTAN PA NI GLENG GZHI'O, ,GNAS KYANG GANG YIN ZHE NA, MI RTOG
RTOG BRAL 'DUS MA BYAS, ,RGYAL BA THAMS

CAD RTEN PHYIR GNAS, ,ZHES PA CHOS THAMS CAD RANG BZHIN GYIS RNAM
PAR DAG PA 'DI LA GANG DANG GANG GIS BRTEN PAR BYA BA YIN PAS
GNAS SU SHES PAR BYA'O, ,DE'I DUS KYANG GANG ZHE NA, BLANG DOR
MED PA DUS KYI MCHOG, ,SNGON MED PHYIS MED GDOD NAS BYUNG, ,ZHES
PA CHOS THAMS CAD GCIG

DANG DU MA DANG BRAL BA RANG BZHIN GYIS RNAM PAR DAG PA GANG GIS
RTOGS PA DE NI 'DAS PA'I DUS KYANG MI DMIGS, MA 'ONGS PA DANG, DA
LTAR GYI DUS MI DMIGS, DUS GSUM PO BLANG BA MA YIN, ,SPANG BA MA
YIN, GNYIS KA MA YIN PA'ANG MA YIN PA 'DI NI YANG DAG PA'I DUS
SO, ,GANG

@223A *, ,GIS BDE STER SLOB DPON MCHOG ,CES PA NI GANG LA GANG
GIS BDE BA STER BA 'DI NI SLOB DPON TE KLU SGRUB BZHIN NO, ,MI
RTOG PA'I SHES PAS KYANG GANG ZHIG GI RAGS PA DANG PHRA BA'I RTOG
PA BZLOG NAS DES BDE BA THOB PAR BYED PA'I PHYIR DE LA DE SKAD
CES BYA'O, ,CI'I PHYIR SLOB MAR BRTAG CE NA,

KUN GYI THUGS KYI SRAS GYUR PHYIR, ,BSLAB PAR BYA BA'I SLOB MA
YIN, ,ZHES PA GANG LA YE SHES DRI MA MED PA YOD PA DE NI DE BZHIN
GSHEGS PA THAMS CAD KYI SRAS YIN TE, RDO RJE CHOS BZHIN NO,
,'DI'I RGYU'ANG GANG ZHIG YIN ZHE NA, TING 'DZIN SHES RAB KHYAD
PAR CAN, ,MI RTOG SHES PA BSKYED PHYIR RGYU, ,ZHES PA NI

GONG DU BSHAD ZIN TO, ,DKYIL 'KHOR YANG GANG ZHIG YIN ZHE NA,
SNYING PO LEN PAR BYED PA'I PHYIR, ,YE SHES RGYUR BCAS DKYIL
'KHOR RO, ,ZHES PA SNYING PO NI SANGS RGYAS KYI SKU DANG YE SHES
TE 'DIS LEN PAR BYED PA'I PHYIR DE LA DE SKAD CES BYA'O, ,GANG
GIS SNGON DU GYUR PA YIS, ,SBYOR BA 'DI RU ZHUGS PA YIN, ,

ZHES PA GANG GIS RTOG PA THAMS CAD DANG BRAL BA'I YE SHES KHONG
DU CHUD PA DE NI DKYIL 'KHOR DU ZHUGS PA'O, ,GANG GIS ZAB PA'I
MAN NGAG RNAMS, ,MNYAN PA DANG NI BSAM PA DANG, ,BSGOM PA YI NI
RIM GYIS KYANG, ,BLA MED DKYIL 'KHOR NANG DU 'JUG, ,CES PA NI BAR
SKABS KYI TSIGS SU BCAD

PA'O, ,'DI'I SNGON DU 'GRO BA 'ANG GANG YIN ZHE NA, DBANG GSUM
MAN NGAG DANG BCAS DANG, ,SLOB PA SNGON DU 'GRO BA YIN, ,ZHES PA
BUM PA DANG, GSANG BA DANG, SHES RAB YE SHES DANG, DE DANG 'BREL
BA'I MAN NGAG NI SPYI'I SNGON DU 'GRO BA'O, ,GANG GIS ZAB MO'I
MAN NGAG 'DI NI BYE BRAG GI SNGON DU

'GRO BA YIN NO, ,DBANG BSKUR BA'I RIM PA NI, RIM DANG RIM MIN
GNYIS DANG BRAL, ,'DI NI DON DAM RIM PA'O, ,ZHES PA RIM PA GANG
DANG GANG GI RNAM PA DANG BRAL ZHING RIM PA MED PA'ANG DMIGS SU
MED DE 'DI NI YANG DAG PA'I RIM PA'O, ,LOG PA'I RTOG PA KUN DANG
BRAL, ,THAMS CAD SPROS PA NYE

BAR ZHI; ZHES PA GZUGS LA SOGS PA THAMS CAD KYI SPROS PA DANG
BRAL NAS RNAM PAR RTOG PA GANG LA'ANG MI GNAS PAR BYED PA 'DI NI
THABS SO, ,STENG SOGS RANG BYUNG YI GE LA, ,'BAR BA'I ME YIS BZHU
BYAS TE, ,GANG ZHIG DGA' BAR RAB TU SKYE, ,RTOG BRAL THABS KYI
DAM PA'O, ,GANG ZHIG DBANG

@223B GSUM RDZOGS BYAS NAS, ,MTSAN LDAN BU MO BSTEN PA DANG, ,'DI
LAS BDE BA MYONG BA'ANG, ,RGYAL BAS THABS SU BSHAD PA YIN, ,ZHES
PA NI BAR SKABS KYI TSIGS SU BCAD PA'O, ,'DI'I RDZAS KYANG GANG
YIN ZHE NA, ,RGYU LA BYANG CHUB SEMS YIN TE, ,RTEN MED RDZAS
RNAMS KUN DANG BRAL, ,ZHES PA NI GO SLA'O, ,GANG GIS GANG

LA MI G-YO BAR, ,DE NYID LA DMIGS DGOS PA YIN, ,ZHES PA NI GANG
GIS RTOG PA THAMS CAD SPANGS TE, MI RTOG PA'I SHES PA 'DI LA YANG
DANG YANG DU SEMS GTOD PA NI 'DI'I DGOS PA'O, ,GANG GIS GANG LA
GNAS PA 'DI'I RTAGS KYANG GANG ZHIG YIN ZHE NA, NAM MKHA' BZHIN
DANG MYUR BA DANG, DAL DANG MI G-YOL

SOGS RTAGS, ZHES PA LAS DANG PO LA BRTEN PA GZHAN 'GAGS TE STENG
GI NAM MKHA' BZHIN DU 'GYUR RO, ,KHA CIG LA NI SMIG RGYU BZHIN,
,ZHES PA MYUR LA RTOG PA MED PA 'BYUNG NGO, ,KHA CIG LA NI DAL BA
DANG MI G-YO BA LA RTOG PA MED PAR 'BYUNG BA 'DI NI RTAGS SO,
,SLOB PA SMIG RGYU LA SOGS DANG, 'DAR DANG

RDUL DANG 'PHYAR BA DANG, RTAG TU BDE BA KHA BA 'DRA, ,'DI LA
SOGS PA'I RTAGS RNAMS 'BYUNG, ,ZHES PA NI BAR SKABS KYI TSIGS SU
BCAD PA'O, ,MDZUB MOS ZLA BSTAN JI BZHIN DU, ,RGYAL BA'I BKA' NI
DON GYI BRDA, ,ZHES PA MING DANG TSIG DANG YI GE'I RNAM PA 'DI NI
BRDA TZAM GYI SGO NAS DON STON PAR BYED PA YIN TE,

DPER NA MDZUB MOS ZLA BA BSTAN PA BZHIN NO, ,'DI LA NUS PA'ANG JI
ZHIG YOD CES DRIS PA DANG, RAB TU DGA' NAS CHOS KYI SPRIN, ,RJES
THOB SNGON BZHIN YE SHES SKYE, ,ZHES PA NI SLOB PA'I DBANG DU
ZUNG DU 'JUG PA'I TSUL GYIS YE SHES BRTAN PA DANG YUN RING PAR
BYED LA, DE'I RJES LA SKYE BA'I RTOG PA YANG DANG

YANG DU ZIL GYIS GNON PAR BYED PA'I PHYIR RO, ,GONG NAS GONG DU
PHYIN NAS NI, ,'OG MA'I SA LA GNAS MI 'GYUR, ,RANG GIS YI RTOG PA
SPONG, ,GONG MA'I SA LA MNGON DU PHYOGS, ,ZHES PA NI BAR SKABS
KYI TSIGS SU BCAD PA'O, ,GANG ZHIG SPROS PA KUN BRAL BA'I, ,MAN
NGAG BLANG DANG SBYIN PAR NUS, ,ZHES PA

NI GO SLA'O, ,'DI LA GNAS PA'I RNAL 'BYOR PAS, ,BLA MED TSOGS KYI
'KHOR LO LDAN, ,GANG DU BLA MED RNAL 'BYOR NI, ,RNAL 'BYOR MCHOG
TU 'GYUR BA YIN, ,DNGOS SU MCHOG GI DNGOS GRUB BDAG ,BDE GSHEGS
RAB 'BYAMS DPAG MED KYI, ,BKA' LA DBANG BSKUR DAM PA YIN, ,ZHES
PA 'DI NI TSOGS GANG DANG

@224A *, ,'BREL PA DANG RNAL 'BYOR GANG DANG 'BREL BA DANG, RGYUD
GANG DANG 'BREL PA DANG, DE DAG GI GO RIMS JI LTA BA BZHIN DU
BSTAN TO, ,PHYI DANG NANG DANG GSANG BA DANG, ,MTHAR THUG BSHAD
PA RNAM PA BZHI, ,DBANG BZHI RDZOGS PA'I GANG ZAG LA, ,TSUL BZHIN
SO SOR SBYIN PAR BYA, ,LAS BZHI'I THAB KHUNG SREG PA DANG,
,SNYING NANG

LHA LA DBUL BA DANG, ,BUD MED BHA GAR BSTEN PA DANG, ,LTE BA'I
'KHOR LO SBYOR BYED PA, ,SBYIN SREG RNAM PA BZHI PO'ANG, ,TSUL
BZHIN RIM PA BZHI DANG SBYAR, ,BZOD PA 'BRING DANG CHOS MCHOG
BAR, ,DANG PO DANG NI BCU PA'I BAR, ,SA YI KHYAD NI BGROD PA STE,
,LUS DANG NGAG YID RTOG PA SPONG, ,THOB PA 'BRAS BU MNGON BYED
PA, ,DBANG BZHI LA NI GO

RIMS BZHIN, ,ZHES PA 'DI NI BAR SKABS KYI TSIGS SU BCAD PA'O, ,
,,DE LTAR SMIN PAR BYED PA RGYAS PAR BSHAD NAS, DA NI GROL BAR
BYED PA'I LAM BSHAD PAR BYA STE, GROL BAR BYED PA'I LAM YANG GANG
YIN DU ZHIG CE NA, GROL BA'I LAM NI RNAM PA GNYIS, ,BSKYED PA
DANG NI RDZOGS PA'O, ,ZHES PA GANG ZHIG GANG LAS GROL

BAR 'DOD PA DE'I LAM NI BSKYED PA'I RIM PA DANG, RDZOGS PA'I RIM
PA'O, ,DE GNYIS KYIS CI BYED CE NA, 'DI LTAR RAGS PA DANG PHRA
BA'I RNAM PAR RTOG PA LDOG PAR BYED DO, ,BSKYED PA'ANG DU ZHIG
CI'I PHYIR ZHE NA, GANG ZHIG BSKYED PA'I SBYOR BA LA, ,NGO BO
DANG NI RNAM DBYE DANG, ,NGES PA'I TSIG DANG RNAM GRANGS DANG,
,CHOS RNAM

GRANGS DANG LDAN BA DANG, ,GZHAN SEL GLENG GZHI DMIGS PA DANG,
,RGYU DANG DUS DANG 'BRAS BU DANG, ,SNGON 'GRO RTEN GYI GANG ZAG
DANG, ,GNAS DANG GROGS DANG SEMS GZUNG DANG, ,GOMS PA'I TSAD DANG
MTHAR PHYIN TSAD, ,DNGOS GRUB GANG DANG 'BREL BA DANG, ,RTOG PA
SPONG ZHING SA BON GSO, ,'DI NI BSKYED PA'I RIM PA'O, ,ZHES BYA
BA LA SOGS PA

MDOR BSTAN NAS DA NI RANG RANG GI YAN LAG BSHAD PA, NGO BO ZHES
BYA BA 'DI GANG ZHIG YIN ZHE NA, BSKYED PA'I RIM PA'I NGO BO NI,
,RAGS LA DMIGS PA'I TING NGE 'DZIN, ,ZHES PA RAGS PA'I SKU LA
DMIGS PA'I TING NGE 'DZIN GANG YIN PA DE BSKYED PA'I RIM PA'I NGO
BO'O, ,GZHAN DU NI NGO BO NYID YIN PA DANG MA YIN PA DANG THE
TSOM ZA BA LA SOGS

PA'I NYES PAR THAL PAR 'GYUR RO, ,'DI LA DBYE BA NI DU ZHIG CE
NA, BSKYED PA RNAM PA GNYIS YIN TE, SBYANG BYA DANG NI SBYONG
BYED DO, ,ZHES PA GANG SBYANG BAR BYA BA 'DI YANG GANG YIN ZHE
NA, SBYANG BYA SNOD BCUD RNAM PA STE, ,ZHES PA SBYANG BAR BYA
BA'I BSKYED PA NI LAS LAS SKYES PA'I SNOD BCUD KYI 'JIG RTEN NO,
,SBYONG BYED CES PA'ANG GANG YIN ZHE NA,

@224B SBYONG BAR BYED PA RNAM PA GNYIS, ,RTEN DANG BRTEN PA'I
BSKYED PA'O, ,ZHES PA RTEN NI 'OG GI PHYOGS NAS 'BYUNG BA GZHAL
YAS KHANG DANG BCAS PA'O, ,BRTEN PA LA NI RNAM PA GNYIS, ,GTZO BO
DANG NI 'KHOR BSKYED PA'O, ,ZHES PA GTZO BO BSKYED PA'I RIM PA
DANG, ,'KHOR BSKYED PA'I RIM PA SKAD CIG PA'AM, ,RIM GYIS BSKYED
PA 'DI NI

BSKYED PA'I RIM PA'O, ,'DI LA'ANG CI'I PHYIR ZHE NA, SEMS CAN
SKYE DAD MTHUN PHYIR DANG, ,RNAM PAR RTOG BLOS BSKYED PHYIR RO,
,ZHES PA SEMS CAN GANG DAG MNGAL NAS SKYE BA LA SOGS PA DANG
MTHUN PA DANG, RNAM PAR RTOG PA'I BLOS BSKYED PA'I PHYIR RO,
,BSKYED DANG RAGS PA LA SOGS PA, ,RNAM GRANGS YIN PAR SHES

PAR BYA, ZHES PA BSKYED PA'I RIM PA ZHES BYA BA DANG, RAGS PA'I
RTOG PA BZLOG PA'I GNYEN PO ZHES BYA BA DANG, RING PA'I RGYU DANG
THUN MONG GI RGYU DANG, 'DI DAG NI RNAM GRANGS SU SHES PAR BYA'O,
,CHOS DU DANG LDAN PA YIN ZHE NA, RAGS PA'I SKU LA DMIGS LA SOGS,
,LNGA DRUG LDAN PA DE NYID DO, ,ZHES PA RAGS PA'I SKU LA

DMIGS PA TING NGE 'DZIN YIN PA RNAM GRANGS DANG NGES PA'I TSIG TU
BCAS PA'O, ,DE JI LTAR GZHAN SEL BA YIN ZHE NA, GANG DU GZHAN DU
THAL 'GYUR BA, ,SEL BAR BYED PHYIR DE SKAD DO, ,ZHES PA NI GONG
BZHIN DU SHES PAR BYA'O, ,'DI'I GLENG GZHI YANG GANG YIN ZHE NA,
GSANG BA LAS NI GZHAN DON DU, ,JI LTAR RIM 'BYUNG GLENG GZHI

YIN; ,ZHES PA SEMS CAN 'DOD CHAGS CAN 'DUL BA DANG BRAL BA DANG
BAR MA BSKYED PA'I RIM PA LA 'PHROD PA'I DBANG DU ZLA BA DANG RDO
RJE LA SOGS PA 'BYUNG BAR 'GYUR BA GLENG GZHI'O, ,'O NA BSKYED
PA'I DMIGS PA'ANG GANG YIN ZHE NA, DMIGS PA BSKYED PA LHA DANG
GNAS, ,MANG BA'AM NI NYUNG BA'O, ,ZHES BA RIM BA'AM

CIG CAR GYIS LHA'I SKU DANG GZHAL YAS KHANG GI RNAM PA DANG, DE
NYID MANG BA'AM NYUNG BA'AM, CHE BA'AM CHUNG BA LA DMIGS PA GANG
YIN PA 'DI NI DMIGS PA ZHE'O, ,DMIGS PA'ANG THOB PA'I RGYU GANG
YIN ZHE NA, SA BON ZAS DANG SKOM LA SOGS, ,'BRAS BU THOB PHYIR
RGYU RU BSHAD, ,CES PA GANG GI RGYUD LA BSKYED

PA'I SA BON YOD PA DANG, ZAS DANG SKOM DANG SMAN DANG, GNAS DANG
YUL DANG GROGS LA SOGS PA 'BRAS BU THOB PA LA PHAN PA RGYU YIN
ZHES BYA'O, ,DUS GANG GI TSE SGOM ZHE NA, MCHOG 'DOD PA DANG
DBANG BSKUR BA DANG, TSOGS DANG GTOR MA SBYIN SREG DANG, ,NYAMS
PA BSKANG DANG THUN MONG 'DOD, ,

@225A *, ,'DI YI DUS NA BSGOM PAR BYA, ,ZHES PA GANG MCHOG 'DOD
PA'I RGYU DAG DANG, SLOB MA DBANG BSKUR BA'I DUS DANG, TSOGS KYI
'KHOR LO CHEN PO DANG, 'DI DAG GI SBYOR BA GANG YIN PA'I DUS SU
BSKYED PA'I RIM PA NYAMS SU BLANG BAR BYA'O, ,'O NA 'BRAS BU GANG
YIN ZHE

NA; ,'BRAS BU THUN MONG DNGOS GRUB 'BYUNG, ,ZHES PA 'BRAS BU'ANG
GANG GIS THUN MONG GI DNGOS GRUB BRGYAD LA SOGS PA 'GRUB PAR
'GYUR GYI GZHAN 'OG MA RNAMS KYIS NI MA YIN ZHES DGONGS SO, ,'DI
DAG GI SNGON DU 'GRO BA'ANG GANG YIN ZHE NA, MTSAMS BCAD TSOGS
GNYIS

BSAGS PA NI, ,'DI YI SNGON DU 'GRO BA YIN, ,ZHES PA, GANG GIS
BSKYED PA'I RIM PA'I SNGON DU NI DANG POR MTSAMS BCAD PA DANG,
BSOD NAMS KYI TSOGS DANG, YE SHES KYI TSOGS KYI YAN LAG BSGOM PAR
BYA'O, ,RTEN GYI GANG ZAG KYANG GANG YIN ZHE NA, GANG 'DI TSOGS
DANG

SLOB MA YIS, ,'DI NI BSLAB PAR BYA BA YIN, ,ZHES PA 'DI NI THUN
MONG SGRUB PA'I DBANG DU BYAS TE DE NYID DO, ,GZHAN GYI DBANG DU
BYAS TE SLOB MAS KYANG NGO, ,GNAS KYANG GANG DU ZHE NA, GNAS NI
YID MTHUN NYAMS DGA' BAR, ,RNAL 'BYOR BA YIS BSAM GTAN BSGOM,
,ZHES

PA NI SMIN PAR BYED PA'I SKABS SU SHES PAR BYA'O, ,GROGS KYANG
GANG YIN ZHE NA, DAD DANG NGO TSA SHES LA SOGS, ,BSKYED PA YI NI
GROGS SU 'GYUR, ,ZHES PA DAD PA LA SOGS PA DGE BA'I CHOS DANG,
SPYOD PA RNAMS SU SHES PAR BYA'O, ,SEMS GZUNG BA'ANG JI LTAR BYA
ZHE NA, ,GANG

'PHROD DE LA DMIGS LA SBYONG, ,'DI NI SEMS GZUNG MAN NGAG GO,
,ZHES PA GANG GIS GANG GSAL BA DE LA DMIGS PA 'DI NI SEMS GZUNG
BA'O, ,DE'ANG GROGS KYI MAN NGAG NI 'DIR SBYAR BAR BYA'O, ,'O NA
'DI'I GOMS PA'I TSAD KYANG JI LTAR ZHE NA, GANG ZHIG 'DI LA

GOMS PA NI, ,BSGYUR BAR NUS DANG DMIGS PA GSAL, ,ZHES PA NI LHA'I
SKU KHA DOG DANG, DBYIBS LA SOGS PA GZHAN LAS GZHAN DU BSGYUR NUS
PA 'DI NI 'DI'I GOMS PA'I TSAD DO, ,MTHAR PHYIN PA'I TSAD KYANG
JI LTAR ZHE NA, JI LTAR SNANG BA 'DI KHO NA, ,LHA

@225B LAS GZHAN GYI SBYOR BA MIN, ,ZHES PA JI LTAR SNANG ZHING
SRID PAS BSDUS PA THAMS CAD LHA DANG, GZHAL YAS KHANG DANG, DE
LAS GZHAN PA'I RNAM PA DANG BRAL BA'O, ,'DI'I DNGOS GRUB GANG
DANG 'BREL BA YIN ZHE NA, THUN MONG DNGOS GRUB THAMS CAD KUN,
,BSKYED PA'I

RIM DANG 'BREL PA YIN, ,ZHES PA LA 'OG DANG, RI LU DANG, RKANG
MGYOGS DANG, MIG RNON LA SOGS PA 'DI NI BSKYED PA'I RIM PA DANG
'BREL BA'O, ,'DI DAG GIS NI DANG PO'I SBYOR BA BSTAN TE, 'DIS
RTOG PA'ANG GANG SPONG ZHE NA, GANG DU RAGS PA'I RTOG PA RNAMS,

BSKYED PA YIS NI SPONG BAR BYED, ,CES PA BSKYED PA'I RIM PAS NI
RAGS PA'I RTOG PA'AM, NYON MONGS PA MNGON DU GYUR PA SPONG BAR
BYED DO, ,'DIS KYANG SA BON GANG LA PHAN ZHE NA, LONGS SPYOD
RDZOGS DANG SBRUL SKU YI, ,SA BON KHYAD PAR CAN DU BYED,

CES PA BSKYED PA'I RIM PA BSGOMS PA LA LONGS SPYOD RDZOGS PA
DANG, SBRUL BA'I SKU THOB PA'I SA BON GSOS PA 'DEBS PAR BYED DE,
DE LTAR BSKYED PA'I RIM PA RGYAS PAR BSTAN NAS, DA NI RDZOGS PA'I
RIM PA'I SBYOR BA'ANG DU ZHIG CE NA, RDZOGS PA'I RIM

PA'I SBYOR BA NI, ,RNAM PA LNGA RU SHES PAR BYA, ,ZHES PA LA, 'DI
RDZOGS PA'I RIM PA'ANG YIN LA, RNAM PA LNGA'ANG YIN PAS 'DI NI
RIM PA LNGA'O, ,DE'ANG GANG ZHE NA, RDO RJE BZLAS DANG SEMS LA
DMIGS, ,SGYU MA 'OD GSAL ZUNG DU 'JUG, ,CES PA 'OD GSAL LA

SOGS PA 'OG NAS BSTAN TO, ,RNAL 'BYOR PA GANG ZHIG RDO RJE BZLAS
PA LA SOGS PA DU YOD PA'ANG MI SHES NAS DRIS PA RDZOGS PA'I RIM
PA'ANG GANG YIN DU ZHE NA, RDO RJE BZLAS LA SOGS PA'ANG, ,RNAM PA
LNGA RU SHES PAR BYA, ,ZHES PA NI RDO RJE BZLAS PA NAS ZUNG DU
'JUG

PA'I BAR DU'O, ,DE LA RDO RJE BZLAS PA'I RIM PA ZHES BYA BA'ANG
DU ZHE NA, DE'I PHYIR BSHAD PA, NGO BO DANG NI RNAM DBYE DANG,
,NGES PA'I TSIG DANG RNAM GRANGS DANG, ,CHOS RNAMS GANG DANG LDAN
PA DANG, ,GZHAN SEL BA DANG RGYUD DANG DUS, ,MTSAN NYID DANG NI
DMIGS PA DANG, ,GROGS

@226A *, ,DANG GNAS DANG SNGON 'GRO DANG, ,RTEN DANG MI MTHUN
GNYEN PO DANG, ,SA DANG SPONG BA'I KHYAD PAR DANG, ,RANG BZHIN
DNGOS GRUB SPYOD PA DANG, ,SA MTSAMS DANG NI GOMS TSAD DANG,
,MTHAR PHYIN TSAD DANG NGOS BZUNG DANG, ,KHYAD PAR DANG NI 'BRAS
BU'O, ,DE LA NGO BO ZHES BYA BA'ANG GANG ZHIG YIN, DE NYID

MI SHES SO ZHE NA, 'BYUNG 'JUG YUL CAN TING 'DZIN NI, ,GANG DU
DANG PO'I NGO BOR 'DOD, ,CES PA 'BYUNG BA DANG, 'JUG PA DANG GNAS
PA LA DMIGS PA'I TING NGE 'DZIN 'DI NI DE'I NGO BOR BSAM PA'O,
,GZHAN SHES RAB LA SOGS PA DANG, THIG LE GCIG PA DANG 'OD GSAL BA
LA SOGS PA NI 'DIR SHUGS KYIS GSAL

LO; ,DBYE BA'ANG DU ZHIG CE NA, STENG DANG 'OG DANG BAR GYI DBANG
DU GSUM STE, 'DI LTAR STENG LA DMIGS PA NI STENG GI RDO RJE BZLAS
PA'O, ,'OG LA DMIGS BA NI 'OG GI RDO RJE BZLAS PA'O, ,SNYING GA
LA DMIGS PA NI BAR GYI RDO RJE BZLAS PA'O, ,DE LA STENG GI RDO
RJE BZLAS PA'ANG GANG YIN DU ZHIG CE NA DANG

PO NI BSHAD ZIN TO, ,'OG MA'I DBANG DU BSHAD PA, DBUGS DANG DBANG
PO 'GYUR BA'I DBANG, ,'DI NI GNYIS SU SHES PAR BYA, ,ZHES PA LA
GANG GIS DBUGS LA SLOB PA DANG, DE BZHIN DU MIG LA SOGS PA GZHAN
LA YANG SLOB PA 'DI NI GNYIS PA'O, ,DBANG PO'ANG DU ZHIG CE NA,
MIG

LA SOGS PA'I SBYOR BA LA, ,YI GE THIG LE MED PAR BYA, ,ZHES PA
MIG GI DBANG PO DANG, RNA BA'I DBANG PO DANG, SNA'I DBANG PO
DANG, LCE'I DBANG PO DANG, LUS KYI DBANG PO DANG, DE LA SOGS PA
LA SLOB PA STE, DE RE RE LA'ANG SKU DANG, PHYAG MTSAN DANG, THIG
LE DANG, YI

GE LA SOGS PA LA SLOB PA'O, ,DE'I RTEN YANG GANG YIN ZHE NA, MIG
LA SOGS PA LA GNAS PA'I KHA DOG DKAR PO'AM, DE LAS GZHAN PA DANG,
LDAN PA'I RTZA PADMA KHA BYE BA'I TSUL CAN LA BRTEN PAR BYED PA
STE, PADMA KHA BYE'I TSUL CAN LA, ,BRTEN NAS DE YI RNAM PA BSAM,,

ZHES PAS BSTAN TO, ,CI'I PHYIR DE'I DBANG PO'I RGYU BA 'GOG PA
YIN SNYAM PA LA, GANG GIS MIG LA SOGS PA RNAMS, ,GZUGS LA SOGS
PA'I RNAM PA LA, ,MIG LAS RGYU BAR MI BYED PA, ,DE'I PHYIR DE LA
DE SKAD BYA, ,ZHES PA MIG NAS LUS KYI BAR DU YUL GYI RNAM PA LA
DMIGS PA'I ZHEN PA 'GOG

@226B BA'I PHYIR DE LA DE SKAD CES BYA'O, ,DE YANG JI LTAR BYED
SNYAM PA LA, DE LA DMIGS NAS 'BYUNG BA DANG, ,'JUG DANG GNAS PAR
BYED PA YIN, ,ZHES PA, DBANG PO LNGA LA THIG LE LA SOGS PA DMIGS
NAS, DE LA SEMS GTAD DE, 'BYUNG BA DANG 'JUG PA DANG GNAS PA
GNYIS LA BSLAB BAR BYA'O, ,GNAS

PA GNYIS ZHES BYA BA 'DI YANG GANG ZHIG YIN ZHE NA, 'BYUNG DANG
'JUG PA'I CHA LA GNAS, ,RTZA BA DANG NI RTZE MO GNYIS, ,ZHES PA
GANG 'BYUNG BA'I CHA LA BRTEN PA DE NYID RTZE MOR GNAS PA NI DANG
BOR RTZA BA'I SA BON LA DMIGS NAS DE LAS DBUGS 'BYUNG BA'I STOBS
KYIS, BA THAG GAM PHRENG BA'AM

'OD KYI TSUL DU RTZE MO LA BSTIMS TE, 'BYUNG BA RGYUN CHAD PA
DANG, JI SRID DU DE NYID KYI RNAM PA LA DMIGS BA NI 'BYUNG BA'I
CHA LA BRTEN PA'I GNAS PA'O, ,DE LAS GANG GI TSUL DU 'DUS NAS
RANG GI SAR BSTAN PA NI 'JUG PA'I SA LA BRTEN PA'I GNAS PA'O,
,MIG DANG

RNA BA DANG NI LCE, ,LUS KYI SPYI BO LA SOGS MTHAR, ,GANG ZHIG
DBANG PO KHA BYE BA'I, ,RTZA NI DAD PA'I KHA DOG CAN, ,RTZE MOR
SO SO'I RIGS MTHUN PA'I, ,RDO RJE RIN CHEN PADMA GRI, ,RGYA GRAM
'KHOR LO'I RNAM PA'AM, ,AOm A'A: H'Um DANG SV'A H'A HAm, ,RTZE MO
LA NI LEGS GNAS

PA'O; ,YANG NI PHRENG BA'I THIG LER BCAS, ,ZHES PA NI BSDU BA'I
TSIGS SU BCAD PA'O, ,GZHAN YANG DBUGS KYI RGYU BA 'GOG PA ZHES
BYA BA 'DI GANG ZHIG YIN ZHE NA, GANG GI RNA BA'I BU GNAS, ,DBUGS
RNAMS RAB TU RGYU 'GYUR BA, ,DE LA DMIGS PHYIR DE SKAD DO, ,

ZHES PA GANG GIS SNA'I RTZE MO LA DMIGS TE LUS KYI GNAS NAS RLUNG
THAMS CAD 'DUS NAS, SNA'I RTZE MO LA 'DZIN PA 'DI NI DBUGS KYI
'GOG PA'O, ,'O NA DBUGS KYANG JI LTA BU DMIGS SHE NA, DKAR PO LA
SOGS RNAM PA LA, ,YI GE DANG BCAS DE NYID DAM, ,SGYU MA TZAM DU
DMIGS PA'O, ,

ZHES PA GANG ZHIG GIS SNYING LA SOGS PA NAS 'OD ZER KHA DOG SNA
LNGA DANG KHA DOG SNA GSUM DANG, GCIG PA DANG BSAM GYIS MI KHYAB
PA LA SOGS PA GANG GNAS PA DE LAS DANG PO PAS NI YI GE'I PHRENG
BA DANG BCAS PA'O, ,PHYI NAS NI PHRENG BA DANG BRAL BA'I 'OD LA
DMIGS PA'O, ,DE NAS 'OD KYANG SGYU MA TZAM DU DMIGS PA'O, ,

@227A *, ,PHRENG BA DANG BCAS PA ZHES BYA BA'ANG GANG ZHIG GIS JI
LTAR BZLAS SHE NA, 'BYUNG BA K'A LI'I PHRENG BA STE, ,'JUG PA A'A
LI'I PHRENG BA YIN, ,'BYUNG DANG 'JUG PA GANG YIN PA, ,AOm DANG
H'Um NI RTZE MOR 'BAR, ,ZHES PA GANG ZHIG RLUNG 'BYUNG BA'I DUS
SU KHA DOG

LNGA DANG LDAN PA'I RLUNG LA K'A LI'I PHRENG BA RGYU BAR BYAS TE,
DE'I RTZE MO LA H'Um BSAM PA'AM, YANG NA NGAL BA'I DBANG DU AOm
BSAM PA'O, ,RLUNG 'JUG PA'I DUS SU 'OD ZER KHA DOG SNA LNGA LA
A'A LI'I PHRENG BA STE, RTZE MO GONG BZHIN DU SHES PAR BYA'O, ,DE
LA'ANG DU YOD CE NA, ,SKU DANG YI GE LA

SOGS PAS, ,BZLAS PA DU MA'I BDAG NYID CAN, ,ZHES PA BZLAS PA NI
RIGS DANG DMIGS PA'I DBANG DU SNA TSOGS SHING DPAG TU MED PA
BSTAN PAR SHES PAR BYA'O, ,'O NA RDO RJE BZLAS PA ZHES BYA BA,
'DIR GANG LA BRTEN ZHE NA, GANG GI SNA YI SBYOR BA LA, ,BRTEN NAS

MKHAS PA RNAMS KYIS 'GRUB, ,CES PA DBUGS KYI RGYU BA 'GOG PA'I
BZLAS PA 'DI NI RNAL 'BYOR PAS RANG GI SNA'I BU GA LA BRTEN NAS
'GRUB PAR 'GYUR GYI GZHAN DU NI MA YIN NO, ,DE CI'I PHYIR ZHE NA,
LAM YIN PA NYID DANG, BRTEN PAR BYED PA NYID DANG, DGAG PAR

RUNG BA NYID KYI PHYIR DE SKAD CES BYA'O, ,'O NA 'OG GI BZLAS PA
ZHES BYA BA 'DI GANG ZHIG YIN ZHE NA, BSHAD PA, RDO RJE RTZE LA
GANG ZHIG GIS, ,DMIGS PA 'OG GI DBANG DU GSUNGS, ,ZHES PA THABS
KYI RDO RJE BYIN GYIS BRLABS TE, DE LA BRTEN NAS 'BYUNG BA DANG,
'JUG PA

DANG GNAS PA LA SLOB PAR BYED DO, ,DE'ANG CI'I PHYIR NA, 'DOD
CHAGS CAN RNAMS 'DUL BYED PHYIR, ,SBYOR BA 'DI NI BSTAN PA YIN,
,ZHES PA SEMS CAN 'DOD CHAGS CAN KHA CIG 'DOD PA LA MNGON PAR
ZHEN PA DANG, SA BON LA CHAGS PA DANG, 'DU BA'I STOBS CAN

LA DE'I SBYOR BA BSTAN PAR BYA'O, ,GZHAN YANG 'DOD CHAGS CAN ZHES
BYA BA NI, 'DOD PA'I YON TAN LNGA LA LHAG PAR ZHEN CING CHAGS PA
STE, DE'I GNYEN PO NI DBANG PO'I RGYU BA 'GOG PA'ANG YIN PAS DE
DON MED PAR 'GYUR RO ZHE NA MA YIN TE, BUD MED BRTEN LA DGA' BA
RNAMS,,

@227B 'DOD CHAGS CAN ZHES YANG DAG BSHAD, ,CE'O, ,'O NA DE LTA NA
NI BUD MED LAM BRTEN PAR 'GRUB PAR MI 'GYUR ZHEN BDEN TE, GANG
ZHIG MTSAN LDAN BUD MED LA, ,BRTEN NAS BZLAS PAR BYA BA YIN,
,ZHES PA GANG GIS RDO RJE DANG, GSANG BA'I RTZA'I YI GE LA SOGS
PA LA BRTEN

NAS 'BYUNG BA DANG 'JUG PA DANG GNAS PA LA BSLABS TE GONG BZHIN
NO, ,DBU MA LA BRTEN PA'I BZLAS PA ZHES BYA BA'ANG GANG YIN ZHEN,
SNYING GI DBUS KYIS BON LAS, ,GANG ZHIG 'BYUNG DANG 'JUG PA DAG
,GZHAN DU MI 'PHRO DE NYID DU, ,GSAL BA NANG GI BZLAS PA YIN,
,ZHES

PA SNYING GI DBUS SU SA BON BSAMS TE, DE LAS RLUNG 'BYUNG BA DANG
'JUG PA DANG, GNAS PA LA BRTEN PAR BYA ZHING BSLAB PAR BYA'O, ,DE
YANG DANG PO DANG BAR MA DANG THA MA'I RIM PA NI GONG BZHIN DU
SHES PAR BYA'O, ,'DI DAG LA'ANG CI'I PHYIR, RDO RJE BZLAS PA
SNYAM PA LA, ,RDO RJES BZLAS

DANG RDO RJER BZLAS, ,RDO RJE LA NI DMIGS PA DANG, ,RDO RJE YIS
DANG RDO RJE'I PHYIR, ,RDO RJE 'BYUNG DANG RDO RJE SPONG, ,RDO
RJE 'JOMS DANG RDO RJE BRAL, ,ZHES PA RDO RJE BZLAS PA NI 'OD
LNGA'I SBYOR BAS SO, ,RDO RJER ZHES PA GANG YIN ZHE NA, DNGOS PO
THAMS CAD RDO RJE YI, ,NGO BOR BYAS TE ZLOS PHYIR DANG,,

ZHES PA NI GZUNG BA DANG 'DZIN PA'I RNAM PA THAMS CAD RDO RJE'I
BZLAS PA'I NGO BOR BYAS PA'I PHYIR RO, ,RDO RJE LA DMIGS PA ZHES
BYA BA'ANG GANG ZHE NA, GANG TSE SKU GSUNG THUGS DAG LA, ,DMIGS
PA DE LA DE SKAD DO, ,ZHES PA SKU GSUNG THUGS RDO RJE DANG 'DRA
BA LA, DMIGS PA GANG YIN

PA DANG, GZHAN YANG 'OG GI DBANG DU'ANG DE BZHIN NO, ,RDO RJE YIS
ZHES PA BSHAD PA, RDO RJE'I 'OD ZER 'BAR BA YIS, ,GANG DU 'BRAS
THOB DE PHYIR RO, ,ZHES PA 'OD ZER DANG BA THAG DANG PHRENG BA
'DI NI RDO RJE DANG 'DRA BA STE, DES 'BRAS BU THOB PA GANG YIN PA
DE LA DE SKAD CES BYA'O, ,

RDO RJE YI PHYIR ZHES BSHAD PA, GANG ZHIG MCHOG NI THOB BYA'I
PHYIR, ,BZLAS PA GANG YIN DE KHO NA, ,ZHES PA NI, RDO RJE NI CHOS
KYI DBYINGS TE, DE THOB PAR BYED PA'I PHYIR DE LA DE SKAD CES
BYA'O, ,RDO RJE LAS BYUNG BA NI, SNYING GA DANG NI RTZA BA NAS,
,GANG ZHIG 'BYUNG BAR BYED PA DANG, ,ZHES PA

@228A *, ,SNYING GA'I SA BON DANG, RDO RJE RTZA BA'I SA BON DE
DAG LAS BYUNG BA GANG YIN PA DE LA DE SKAD CES BYA'O, ,RDO RJE
SPONG BA DANG RDO RJE 'JOMS PA BSHAD PA, ,RTOG PA RDO RJE DANG
'DRA BA, ,GANG GIS 'JOMS PAR BYED PA DANG, ,ZHES PA RNAM PAR RTOG
PA'ANG 'JIG PAR DKA' BA NYID KYI PHYIR TE,

DE 'JOMS PA'I BZLAS PA GANG YIN PA DE LA DE SKAD CES BYA'O,
,'DI'I BZLAS PA'ANG GANG YIN DU ZHE NA, RDO RJE BZLAS DANG NANG
GI DANG, ,ZAB MO GSANG BA'I BZLAS PA NI, ,RNAM GRANGS YIN PAR
SHES BAR BYA, ,ZHES PA NGES PA'I TSIG DANG, MI BRTAN PA'I PHYIR
DANG, RTOGS PAR DKA' BA NYID

DANG; BYANG CHUB SEMS DANG LDAN PA GANG YIN PA DE LA DE SKAD CES
BYA'O, ,'DI'ANG CHOS DU DANG LDAN ZHE NA, NGES PA'I TSIG RNAMS
NGAG GI RTOG PA SBYONG, ,ZHES PA BSHAD ZIN TO, ,'DI YIS GZHAN LA
THAL 'GYUR BA, ,SEL PHYIR DE DAG BRJOD PAR BYA, ,ZHES PA NI CI
RIGS SU BSHAD

DO; ,RGYU'ANG GANG YIN ZHE NA, TING 'DZIN ZAS LA SOGS PA RNAMS,
,'BRAS BU SKYED PAR BYED PHYIR RGYU, ,ZHES PA GANG DU TING NGE
'DZIN ZAS SKOM DANG, DUS NYID DANG, YUL LA SOGS PA DAG GIS 'BRAS
BU SKYED PAR BYED PA NYID KYI PHYIR DE LA DE SKAD CES BYA'O, ,DUS
GANG GI TSE NA, BSKYED

PA MTHAR PHYIN SEMS LA DMIGS, ,'DI LA GZHOL BA DE YI DUS, ,ZHES
PA GANG GIS BSKYED PA'I RIM PA MTHAR PHYIN PA DANG SEMS LA DMIGS
PA MTHAR PHYIN PA LAS GZHOL BA'I DUS SU'O, ,'DI'I MTSAN NYID
KYANG GANG ZHE NA, SKYON RNAMS SPANGS SHING YON TAN LDAN, ,'DI NI

MTSAN NYID CES SU BSHAD, ,CES PA GANG GIS SPANG BA DANG BLANG BA
DAG DANG BRAL ZHING LDAN PA 'DI NI 'DI'I MTSAN NYID DO, ,DMIGS PA
GANG YIN ZHE NA, GANG ZHIG DBYE BA'I RNAM PA BZHIN, ,'OD DANG BA
THAG PHRENG BA DANG, ,YI GE GSUM GYI RNAM PA'AM, ,YANG NA THABS
DANG SHES

RAB BO, ,ZHES PA GANG GIS 'OD DANG BA THAG THIG LE'I PHRENG BA
DANG, RTZE MO LA AOm A'A: H'Um DANG, ,A'A LI K'A LI'I PHRENG BA
LA DMIGS PA 'DI NI 'DI'I DMIGS PA'O, ,DMIGS PA LA SEMS 'DZIN PA'I
RGYU'AM GROGS GANG YIN ZHE NA, GANG DU TSOGS LA SOGS PA RNAMS,
,'DI YI

@228B SGRUB PA'I GROGS SU 'GYUR, ,ZHES PA GO SLA'O, ,SNGON DU
'GRO BA GANG YIN ZHE NA, ,BSKYED PA KHAMS BCOS SNGON DU 'GRO,
,ZHES PA RDO RJE BZLAS PA'I SNGON DU KHAMS BCOS PA DANG, BSKYED
PA'I RIM PA LA BSLAB PAR BYA BA 'DI NI SNGON DU 'GRO BA'O, ,'DI'I
RTEN YANG GANG YIN ZHE NA,

BSKYED PA YI NI SBYOR BA LA, ,BRTEN NAS BZLAS PAR BYA BA YIN,
,ZHES PA RDO RJE BZLAS PA'I RTEN NI BSKYED PA'I RIM PA STE, 'DI
LA BRTEN NAS 'DI BYED PA'I PHYIR DE LA DE SKAD CES BYA'O, ,TSIG
'KHYAL LA SOGS MI MTHUN PHYOGS, ,ZHES PA TSIG KYAL PA DANG, NGAG
RTZUB MO

DANG PHRA MA DANG BRDZUN LA SOGS PA 'DI NI BZLAS PA MI MTHUN PA'I
PHYOGS SO, ,DE'I GNYEN BO NI 'DI NYID DE'I GNYEN PO'O ZHES PA
'GAL BA YIN PA'I PHYIR RO, ,SA'I KHYAD PAR YANG GANG YIN ZHE NA,
GANG ZHIG 'DI LA RTAG GNAS NAS, ,SA BRGYAD PA LA GNAS PAR BYED,
,CES PA

RDO RJE BZLAS PA LA GNAS PA'I RNAL 'BYOR PA SA BRGYAD PA BZOD PA
'BRING LA GNAS PA'O, ,DE DANG 'BREL BA'I DNGOS GRUB KYANG GANG
YIN ZHE NA, KHA DOG LNGA LA DMIGS PA YIS, ,LAS BZHI DE DANG 'BREL
PA 'GRUB, ,CES PA ZHI BA LA SOGS PA'I LAS DANG BSRUNG BA DANG,
'PHEL

BA LA SOGS PA 'BYUNG BAR 'GYUR RO, ,'BYUNG LA GANG ZHIG GNAS PA
YIS, ,THUN MONG GZHAN NI 'GRUB 'GYUR TE, 'JUG DANG GNAS PA'I
SBYOR BA YIS, ,'DI YI SRID PA 'GRUB PAR 'GYUR, ,ZHES PA BAR SKABS
KYI TSIGS SU BCAD PA'O, ,DE YANG SPYOD PA GANG DANG

'BREL PA YIN ZHE NA, BYUG PA DANG NI DER 'BREL LO, ,BSLAB PA
SPYOD PAR 'BREL PA YIN, ,ZHES PA SHA CHEN BO LA SOGS PA BYIN GYIS
BRLABS TE BZA' BA DANG, 'DI DAG GIS BYUG PA BYA'O, ,SA MTSAMS
KYANG GANG NAS GANG DU YIN ZHE NA, BSKYED LA BRTEN NAS SEMS LA

DMIGS; ,BAR DU RDO RJE BZLAS PA YIN, ,ZHES PA DANG PO BSKYED PA'I
RIM PA NAS BRTZAMS NAS DE GOMS NAS SEMS LA DMIGS PA'I BAR DU RDO
RJE BZLAS PA'O, ,'BRAS BU GANG 'BYUNG ZHE NA, NGAG GI DBANG PHYUG
SBYOR BA YANG, ,RDO RJE BZLAS PA 'DI YIS 'GRUB, ,CES PA 'DI

@229A *, ,YIS NGAG GI DBANG PHYUG YAN LAG RGYA MTSO'AM, YAN LAG
DRUG CU'I DBYANGS LA SOGS PA THOB PAR 'GYUR RO, ,GOMS PA'I TSAD
CI ZHE NA, GANG GIS RLUNG RNAMS GSAL BA NI, ,NYAMS SU MYONG BA
GOMS PA'I TSAD, ,CES PA KHA DOG DANG DBYIBS

DANG GRANGS GANG DU GSAL BA DE NI GOMS PA'I TSAD DO, ,MTHAR PHYIN
PA'I TSAD KYANG GANG YIN ZHE NA, GNAS 'PHO BA DANG DU MAR BYED,
,'DI NI MTHAR PHYIN TSAD YIN NO, ,ZHES PA PHRA BA'I RLUNG RAGS PA
DANG, RAGS PA'I RLUNG PHRA BAR BYED PA DANG, PHRA BA'I RLUNG DANG
RAGS PA

BZHIN DU MA DANG DE LAS BZLOG PA SHES PA 'DI'I DUS SU DBUGS NANG
DU BSDUS NA GNOD PA MI 'BYUNG BA'O, ,GZHAN NI, GANG ZHIG DANG PO
GNYIS PA DANG, ,GSUM PA'I GANG ZAG DBANG DAG TU, ,DBYIBS DANG
RLUNG DANG SGYU MAR DMIGS, ,RIGS CAN LA NI 'BRAS BU SKYE,,

KLOG DANG KHA DOG SBYOR BA MED, ,PHRENG BA MI DGOS BGRANG MI
DGOS, ,'ON KYANG RLUNG LA BRTEN PA'I PHYIR, ,'DI NI BZLAS PAR
BSHAD PA STE, ,GANG ZHIG SBYOR BA 'DI LA GNAS, ,NGAG GI DBANG
PHYUG THOB PAR 'GYUR, ,ZHES PA NI BAR SKABS KYI TSIGS SU BCAD
PA'O, ,

DE LTAR RDO RJE BZLAS PA RGYAS PAR BSTAN NAS, DA NI SEMS LA DMIGS
PA BSHAD PAR BYA STE, DE LA SEMS LA DMIGS PA DU ZHIG CE NA BSHAD
PA, GANG DU SEMS LA DMIGS PA LA, ,NGO BO DANG NI RNAM DBYE DANG,
,NGES PA'I TSIG DANG RNAM GRANGS DANG, ,CHOS RNAMS GANG DANG

LDAN PA DANG, ,GZHAN SEL RGYU DUS NUS PA'O, ,NGO BO YANG GANG YIN
ZHE NA, SEMS LA DMIGS PA'I TING 'DZIN NI, ,RANG GI NGO BOR YANG
DAG 'DOD, ,CES PA GANG DU SEMS LA DMIGS PA'I TING NGE 'DZIN NI
DE'I RANG GI NGO BO'O, ,CI'I PHYIR SEMS LA DMIGS PA ZHE NA,

SKU GSUNG THUGS KYI SEMS DPA' 'AM, ,BYANG CHUB SEMS LA DMIGS
PA'AM, ,SEMS SNANG PHYIR NI DE SKAD BRJOD, ,CES 'OG NAS STON TO,
,DBYE BA'ANG DU ZHIG CE NA, RANG BZHIN 'KHRUL PA LAM DAG DANG,
,'BRAS BU'I RNAM PA BCU GNYIS SO, ,ZHES PA RANG BZHIN SNANG BA

@229B GSUM DANG, 'KHRUL PA'I SNANG BA GSUM DANG, LAM GYI SNANG BA
GSUM DANG, 'BRAS BU'I SNANG BA GSUM MO, ,RNAM GRANGS NI, SEMS
DPA' LA DMIGS SEMS LA DMIGS, ,YID DANG RNAM SHES RNAM GRANGS SO,
,ZHES PA GO SLA'O, ,CHOS DU GZHAN SEL SBYOR BA

NI; ,THAL 'GYUR GNYEN POR BRJOD PA YIN, ,ZHES BSHAD ZIN TO, ,RGYU
NI BYANG CHUB SEMS YIN TE, ,SHES RAB DANG NI SNYING RJE'O, ,ZHES
PA GANG GIS RDO RJE BZLAS PA MTHAR PHYIN NAS, DE'I YE SHES BSKYED
PA GANG YIN PA DE NI DE'I RGYU'O, ,DUS NI BZLAS PA MTHAR PHYIN
PA'O, ,ZHES

PA GANG GI TSE RDO RJE BZLAS PA MTHAR PHYIN NAS, DE'I DUS SU BYED
PA GANG YIN PA DE NUS SO, ,NUS PA'ANG CI YOD CE NA, ,SEMS KYI DRI
MA 'KHRU BAR BYED, ,CES PA SEMS KYI 'KHRUL BA GANG GIS SPONG BAR
NUS PA DE NI NUS PA'O, ,GZHAN YANG, BSKYED PA'I SKU LA RTAG GNAS
SHING, ,RDO RJE

BZLAS PA MTHAR PHYIN NAS, SNYING GAR SEMS GSUM MTSAN MA'AM, ,'OD
KYI THIG LE GSAL BA NI, ,SNANG BA ZLA BA LTA BU'O, ,DE LAS 'OD
BYUNG BDAG DANG BCAS, ,ZHU BA SNANG BA MCHED PA STE, ,NYI MA LTA
BU'O 'DUS PA NI, ,SNANG BA THOB PA ZHES SU BSHAD, ,DMIGS PA'I
DBANG DU

BSHAD PA'O, ,SPYI BO MGRIN PA SNYING GA'AM, ,YANG NA GSANG BA'I
CHA LA GNAS, ,GNAS KYI RNAM PAR GNAS PA'O, ,SKAD CIG LA SOGS RNAM
PA LA, ,GNAS PA DUS KYI SNANG BA'O, ,ZLA BA NYI MA NUB PA'I TSUL,
,DPE YI DBANG DU BYAS PA'O, ,MNGAL LA SOGS PA'I RIM PA LA, ,SHES

PA 'PHEL BAR GYUR PA DANG, ,GANG ZHIG DMIGS PA LA SOGS PA, ,DUS
LAS 'KHRUL PA 'BYUNG BAR 'GYUR, ,ZHES PA NI BAR SKABS KYI TSIGS
SU BCAD PA'O, ,GZHAN YANG, 'KHRUL BA RNAMS LA RGYU DANG RKYEN,
,'BRAS BU SKYE BA'I RIM PA DANG, ,GANG ZHIG SNANG BA GSUM PO DAG,

'BYUNG NGO 'OD GSAL NGANG LAS DANG, ,THOB PAS LUGS LAS BZLOG PA
DANG, ,'DI DAG 'BRAS BU'I SNANG BA'O, ,SEMS NI RLUNG LA ZHON PA
YIS, ,RANG BZHIN 'DI DAG 'BYUNG BA YIN, ,ZHES PA NI BAR SKABS KYI
TSIGS SU BCAD PA'O, ,DE LTAR SEMS LA DMIGS PA RGYAS PAR

@230A *, ,BSHAD NAS, DE NI SGYU MA LTA BU'I TING NGE 'DZIN BSHAD
PAR BYA STE, DE LA, SEMS DMIGS SBYOR BA GONG BZHIN TE, ,ZHES PA
NGO BO LA SOGS PA GONG BZHIN NO, ,RGYAS PAR BSHAD PA, ,SGYU MA LA
DMIGS NGO BO STE, ,ZHES PA GANG SGYU MA LTA BU'I TING NGE 'DZIN
'DI

NI NGO BO'O, ,CI'I PHYIR ZHE NA, SGYU MA'I DPE YIS NYER MTSON
PHYIR, ,SGYU MA LTA BU'I SKU ZHES BSHAD, ,CES PA GANG LA SGYU MA
LTA BU STE, ,SGYU MA'I DPE BCU GNYIS KYIS NYE BAR MTSON PA'I
PHYIR SGYU MA LTA BU'I SKU'O, ,DBYE BA'ANG DU ZHIG CE NA, GANG DU
RIM DANG CIG CAR BA'AM,

MANG BA DANG NI NYUNG BA'O, ,ZHES PA BSKYED PA BZHIN TE GONG
BZHIN NO, ,KUN RDZOB BDEN DANG SGYU MA DANG, ,YID KYIS GZUGS NI
RNAM GRANGS SO, ,ZHES PA SGYU MA LTA BU DANG KUN RDZOB KYI BDEN
PA DANG, YID KYI RANG BZHIN GYI GZUGS NI RNAM GRANGS SO, ,CHOS
DUNG DANG LDAN ZHE NA, SKU

DANG SGYU 'DRA YID GZUGS DANG, ,TING NGE 'DZIN DMIGS 'DI RNAMS
SO, ,ZHES PA GANG LA 'DI DAG DANG LDAN PA DE LA DE SKAD CES BYA
STE, 'DIS NI GZHAN SEL BA'ANG BSNYAD DO, ,RGYU GANG YIN ZHE NA,
THOB PA LAS BYUNG 'DI NI RGYU, ,ZHES PA SNANG BA THOB PA'I YE
SHES 'DI NI SGYU MA LTA BU'I

RGYU'O; ,DUS GANG GI TSE BSGOM ZHE NA, SEMS LA DMIGS PA MTHAR
PHYIN NAS, ,SGYU MA LTA BUR YANG DAG GNAS, ,ZHES PA GANG GIS
BSKYED PA SGYU MA LTA BU BSGOM PA NI SEMS LA DMIGS NAS SO, ,NUS
PA'ANG CI YOD CE NA, 'DI YIS SKU GNYIS THOB PAR BYED, ,CES PA

SGYU MA LTA BU 'DIS SBYANGS NAS, ,LONGS SPYOD RDZOGS PA DANG
SPRUL PA'I SKU THOB PAR BYED DO ZHE'O, ,DE LAS GZHAN YANG BSHAD
PA, GANG ZHIG GIS NI DNGOS PO RNAMS, ,SGYU MA'I DPES NI NYER
MTSON NAS, ,PHYIS NI DE YI RNAM PA LAS, ,GZHAN DU MI MTHONG MTHAR
PHYIN TSAD, ,

LUS DANG NGAG YID SBYOR BA YIS, ,'DI YI SBYOR BA 'GRUB PA YIN,
,ZHES PA NI BAR SKABS KYI TSIGS SU BCAD PA'O, ,DE NAS 'OD GSAL BA
BSHAD PAR BYA STE, DE'I NGO BO BSHAD PA, GANG ZHIG RTOG PA DANG
BRAL BA, ,DE NI 'OD GSAL NGO BO'O, ,ZHES PA GZUNG BA DANG 'DZIN

@230B PA'I RTOG PA DANG BRAL BA DE NI 'OD GSAL BA'I NGO BO'O,
,'DI LA CI'I PHYIR ZHE NA, RANG BZHIN 'OD GSAL RTOG SEL PHYIR,
,'OD GSAL ZHES NI RNAM PAR BSHAD, ,CES PA RANG BZHIN GYIS 'OD
GSAL BA'I PHYIR DANG, GANG GIS RTOG PA THAMS CAD SEL BA'I PHYIR
DE LA DE SKAD CES

BYA'O; ,DBYE BA'ANG DU ZHIG CE NA, SHES PA DANG NI SHES BYA YI,
,'OD GSAL BA NI 'DIR BSHAD DO, ,ZHES PA SHES BYA 'OD GSAL NI
DBYINGS SO, ,SHES PA 'OD GSAL NI YE SHES SO, ,DE'ANG GNYIS TE,
RANG BZHIN 'OD GSAL GLO BUR GYI, ,DRI MA DANG BRAL RNAM GNYIS NI,
,ZHES

PA BSHAD ZIN TO, ,RNAM GRANGS BSHAD PA, 'OD GSAL RTOG BRAL 'DUS
MA BYAS, ,RNAM GRANGS YIN PAR SHES PAR BYA, ,ZHES PA GO SLA'O,
,YANG BSHAD PA, SLOB PA DANG NI MI SLOB PAS, ,'OD GSAL GNYIS SU
SHES PAR BYA, ,RIL POR 'DZIN DANG RJES SU GZHIG ,SLOB

PA'I 'OD GSAL ZHES SU BSHAD, ,MI SLOB PA NI RTOG DANG BRAL,
,DMIGS MED RNAM DAG GDOD NAS DAG ,RNAM GRANGS DPAG TU MED PA DAG
,RGYAL BA SRAS KYIS GSUNGS PA YIN, ,ZHES PA NI BAR SKABS KYI
TSIGS SU BCAD PA'O, ,GZHAN YANG, RGYU NI SHES RAB TING 'DZIN

TE; ,KUN RDZOB BDEN LA BRTEN 'GYUR BA, ,'DI NI DUS ZHES BSHAD PA
YIN, ,GANG TSE THAMS CAD RANG BZHIN MED, ,MTHAR PHYIN TSAD NI
BSHAD PA'O, ,'DI YI RAB TU DGA' BA YI, ,SA LA YANG DAG GNAS PA'O,
,DE YI RTOG PA SPONG BA STE, ,GONG MA LA NI MNGON DU PHYOGS,
,GANG

GIS MTSAN MA MED PA LA, ,MCHOG TU GZHOL BA'I GANG ZAG GIS, ,GCIG
GIS SBYOR BAS YANG DAG 'BYUNG, ,DPA' BOS BYANG CHUB SHING DRUNG
DU, ,MNYAM LA GNAS PAR GYUR PA LA, ,'OD GSAL LUNG BSTAN GLENG
GZHI YIN, ,DE BAS 'OD GSAL MNGON DU BYA, ,ZHES PA NI BAR

SKABS KYI TSIGS SU BCAD PA'O, ,DE LTAR 'OD GSAL BA RGYAS PAR
BSTAN NAS, DA NI ZUNG DU 'JUG PA BSTAN PAR BYA STE, DE LA ZUNG DU
'JUG PA'I NGO BO 'ANG GANG YIN ZHE NA, GNYIS MED YE SHES GANG YIN
PA, ,ZUNG DU 'JUG PA'I NGO BO'O, ,ZHES PA GANG RTOG PA'I RNAM PA
THAMS CAD DANG

@231A *, ,BRAL BA'I YE SHES DE NI ZUNG DU 'JUG PA'I NGO BO'O,
,'DI LA'ANG CI'I PHYIR ZUNG DU 'JUG PA ZHES BYA ZHE NA, GNYIS SU
MED PHYIR MI GNAS PHYIR, ,GNYIS DANG BRAL PHYIR GNYIS DMIGS
PHYIR, ,ZUNG 'JUG CES NI BSHAD PA YIN, ,ZHES PA GNYIS SU MED PA'I
PHYIR DANG,

GNYIS SU MI GNAS PA'I PHYIR DANG, GNYIS DANG BRAL BA'I PHYIR
DANG, GNYIS LA DUS GCIG TU DMIGS PA'I PHYIR ZUNG DU 'JUG PA'O,
,'DI'I DBYE BA'ANG DU ZHIG CE NA, SLOB PA DANG NI MI SLOB PAS,
,ZUNG DU 'JUG PA GNYIS SU SHES, ,ZHES PA GANG LA SLOB PA DE NI
SLOB PA'I ZUNG DU 'JUG PA'O,,

SLOB PA'I 'BRAS BU YONGS SU RDZOGS PA 'DI NI MI SLOB PA'I ZUNG
'JUG GO, ,RNAM GRANGS KYANG GANG YIN ZHES BSHAD PA, MI SLOB PA
DANG MTHAR PHYIN DANG, ,ZUNG 'JUG GNYIS MED RNAM GRANGS SO, ,ZHES
PA NI MI SLOB PA'I DBANG DU BYAS PA'O, ,CHOS DU DANG LDAN ZHE NA,
TING 'DZIN YIN DANG

GNYIS LA DMIGS, ,SKAD CIG DMIGS DANG THOGS PA MED, ,CES PA RNAM
PA BZHI PO 'DI DANG LDAN PA NI ZUNG DU 'JUG PA'O, ,GZHAN LA THAL
'GYUR SEL BA NI, ,'DI YIS 'GRUB KYIS GZHAN DU MIN, ,ZHES PA NI
GZHAN SEL BA'O, ,'O NA ZUNG DU 'JUG PA ZHES BYA BA'I RGYU'ANG
GANG

YIN ZHE NA, 'OD GSAL BA DANG RNAM PA GNYIS, ,SLOB PA'I ZUNG DU
'JUG PA'I RGYU, ,ZHES PA 'OD GSAL BA DANG, SHES RAB DANG TING NGE
'DZIN NI SLOB PA'I ZUNG DU 'JUG PA'I RGYU'O, ,'O NA MI SLOB PA'I
ZUNG DU 'JUG PA'I RGYU'ANG GANG YIN ZHE NA, ,BYANG CHUB SEMS DANG
SNYING RJE DANG, ,SMON LAM

DANG NI DE YI RGYU, ,ZHES PA SEMS CAN LA PHAN GDAGS PA'I BSAM PA
DANG, SNYING RJE DANG SEMS CAN GYI DON LA DMIGS PA'I SMON LAM 'DI
NI MI SLOB PA'I DBANG DU BYAS PA'O, ,'DI LA'ANG CI'I PHYIR RGYU
ZHE NA, GANG ZHIG YOD NA GANG 'BYUNG BA DE NI DE'I RGYU'O, ,DUS
KYANG GANG GI TSE 'BYUNG ZHE NA,

'OD GSAL BA NI MTHAR PHYIN PA, ,DE TSE ZUNG 'JUG BSGOM PAR BYA,
,ZHES PA GANG GI TSE 'OD GSAL BA MTHAR PHYIN PA DE'I TSE ZUNG DU
'JUG PA BSGOM PAR BYA'O ZHES BYA BAR DGONGS SO, ,SNGON DU 'GRO
BA'ANG GANG YIN ZHE NA, RIM PA BZHI NI SNGON SONG NAS, ,GANG ZHIG
'DI LA GNAS PAR BYA, ,ZHES

@231B PA GO SLA'O, ,DE LTAR LAM DNGOS BSHAD NAS, DA NI DE'I GROGS
SPYOD PA BSTAN PAR BYA STE, DE BSHAD PA, SPYOD PA DAG GI SBYOR BA
LA, ,NGO BO DANG NI RNAM DBYE DANG, ,NGES PA'I TSIG DANG RNAM
GRANGS DANG, ,RGYU DANG DUS DANG GNAS DANG GROGS, ,ZHES PA LA
SOGS PA BSHAD PA LA, KHYAD PAR 'DOD YON LNGA LA SPYOD, ,CES PA
KHYAD

PAR CAN GYI SEMS KYIS ZIN PA'I YON TAN LNGA LA SPYOD PA 'DI NI
RANG GI NGO BO'O, ,DUS DANG BYA BA BSAM PA LA, ,LTOS PA'I DBANG
DU SPYOD PA DGU, ,ZHES PA 'DI NI DUS KYI KHYAD PAR LA LTOS PA'I
SPYOD PA GSUM MO, ,BYA BA DANG BSAM PA LA'ANG DE BZHIN NO, ,GSUM
PO NYID GANG ZHE NA, SPROS

PA DANG BCAS PA DANG, SPROS PA MED PA DANG, SHIN TU SPROS PA MED
PA'O, ,'DI LA CI'I PHYIR ZHE NA, TSIG DANG SPYAD DU YOD PHYIR TE,
,ZHES PA GO SLA'O, ,SPYOD DANG KUN RDZOB PA LA SOGS PA'I RGYU NI
BSHAD ZIN TO, ,DUS GANG GI TSE BYA ZHE NA, BSAM GTAN LAS SU RUNG
BA'I TSE, ,SPYOD BA DAG

NI SPYAD PAR BYA, ,ZHES PA RLUNG LA DBANG THOB PA, BYANG CHUB
SEMS DBAB PA DANG BZLOG PA SHES PA DANG, RIG MA RTOG PA'I SBYOR
BA LA MKHAS PA 'DI'I TSE'O, ,GNAS GANG DU ZHE NA, SA PHUG RIM PA
GSUM PA RU, ,YANG DAG SPYOD PA SPYAD PAR BYA, ,ZHES PA SPYOD PA'I
DBANG DU SA

PHUG GI RIM PA GSUM PAR SPYOD PA BYA'O ZHE'O, ,DGE BA GANG YIN
'DI YI GROGS, ,ZHES PA DAD PA LA SOGS PA MTSUNGS PAR LDAN PA
DANG, NGO BO NYID LA SOGS PA'I SBYOR BAS 'DI'I GROGS SU'O, ,GANG
GIS GANG ZHIG GANG LAS GROL BYED PA, ,DE YI RIGS CAN DBANG DU
BYAS PA'O, ,

GANG ZHIG GIS NI SPYOD PA LHUR LEN DANG, ,SPYOD PA GROGS TZAM
DBANG DU BSTAN PA YIN, ,ZHES PA NI BAR SKABS KYI TSIGS SU BCAD
PA'O, ,GZHAN YANG 'BRAS BU ZHES BYA BA GANG ZHIG CE NA, THUN MONG
MCHOG GI 'BRAS BU'O, ,ZHES PA GANG ZHIG GIS GANG THOB PAR BYA BA
DE NI 'BRAS

BU'O; ,GANG YIN ZHE NA, THUN MONG DANG MCHOG GI DNGOS GRUB CES
BYA'O, ,LA LA DAG NA RE, RGYU NGANG THABS DANG 'BRAS BU DANG,
,RNAM PA GSUM PO 'DI KHO NA, ,ZHES PA NI, RGYU NI THEG PA CHEN
PO'I RIGS CAN NO, ,THABS NI RNAM PA GNYIS SO, ,'BRAS BU NI SKU
DANG YE SHES

@232A *, ,SO; ,GZHAN YANG, RGYU DANG THABS DANG 'BRAS BU SPANG
BYA DANG, ,GO RIMS GRANGS NGES RNAM PA DRUG KHO NA, ,ZHES PA NI,
SPANG BYA NI NYON MONGS PA DANG SHES BYA'I SGRIB PA'O, ,GRANGS
NGES PA NI DNGOS PO'AM BSAM PA'I DBANG DU'O, ,GO RIMS NI THOB
BYA'I DBANG DU

STE 'DI LTAR DRUG KHO NA'O, ,GZHAN YANG, MING DANG DGOS PA BYED
PA'O, ,TSAD DE RNAM PA BZHI KHO NA'O, ,ZHES PA LA MING NI GSANG
BA 'DUS PA'O, ,DGOS PA SKYE BO 'DOD CHAGS CAN LA SOGS PA 'DUL BA
DANG DNGOS GRUB GNYIS THOB PA'O, ,BYED PA PO NI DRUG PA RDO RJE
'CHANG CHEN PO'O, ,

TSAD NI LE'U BCU BDUN DANG, DUM BU BCU BDUN DANG, RIM PA DRUG GAM
LNGA'O,, ,,YANG NA SMIN PA DANG GROL BA'I RIM PA'O, ,YANG NA,
DKYIL 'KHOR SGRUB PA DBANG DAG DANG, ,DAM TSIG PHRIN LAS 'BRAS
BU'O, ,ZHES PA RDUL TSON LA SOGS PA'I DKYIL 'KHOR DANG, SGRUB PA
ZHES

BYA BA YAN LAG BZHI GROGS DANG BCAS PA'AM, SBYOR BA'I YAN LAG
DRUG GROGS DANG BCAS PA'O, ,DBANG NI BUM PA LA SOGS PA BZHI'O,
,DAM TSIG NI GZHI DANG SPYI DANG KHYAD PAR GYI GSUM MO, ,PHRIN
LAS NI ZHI BA LA SOGS PA'O, ,THOB PA'I 'BRAS BU NI DNGOS GRUB
RNAM PA

GNYIS SO, ,KHONGS SU RTEN GYI GANG ZAG BSTAN PA STE, ,RNAM PA
BDUN KHO NA'O, ,DE LTAR RTZA BA'I DON PHYIN CI MA LOG PAR BSTAN
TO,, ,,GANG ZHIG MUN PA 'DRA BA'I SGRON BYED LOG RTOG DRA BA
GCOD, ,NYON MONGS KUN BRAL RTAG TU DGE BA'I CHOS KYIS BRGYAN,
,SEMS CAN MA LUS NYON MONGS

NYAM THAG GNAS NAS 'DREN, ,DAM PA KLU ZHES DE LA RTAG TU DANG BAS
PHYAG 'TSAL LO, ,KUN GYIS BSTOD CING NYON MONGS SKYE BA'I BDAG
PO'I RKYEN MA YIN, ,RGYAL BA YIS NI SA RAB DGA' BA'I BDAG ,CES
LUNG BSTAN TE, DAM PA'I MCHOG GYUR RGYAL BA GNYIS PAR 'JIG RTEN

GRAGS; ,NYON MONGS SKYON BRAL KLU SGRUB MCHOG LA PHYAG 'TSAL LO,
,ZLA GRAGS NYON MONGS LOG RTOG THAMS CAD GCOD BYED PA, ,SMRA
MCHOG RAL GRI LTA BU'I MNGA' BRNYES BDAG PO STE, ,RGYAL BAS LUNG
BSTAN KUN GYI SNOD GYUR DAM PA LA, ,RAB TU DAD BAS RTAG TU PHYAG
'TSAL BDE PHYAG

@232B 'TSAL; ,DBU MA CHEN PO NAM MKHA' DRI MED BZHIN DU MNGON
GYUR NAS, ,THUGS RJE'I NYI MA'I 'OD KYIS SEMS CAN KUN LA PHAN
BYED CING, ,YON TAN 'OD KYIS BDE THOB DBUGS PHYUNG DRI MED DGA'
BA'I MCHOG ,DBU MA'I DON LA THOGS MED DE LA RTAG TU PHYAG 'TSAL
LO, ,TSE YI DBANG THOB YUN

RINGS DUS NA GNAS PA'I MTHU BRNYES SHING, ,SNYING RJE'I STOBS
KYIS DBANG PO MIG SOGS PHONGS PA MED GTONG BA, ,NYON MONGS SKYON
BRAL SANGS RGYAS BYANG CHUB SEMS DPA' YI, ,SPYOD PA RLABS CHEN
DAG LA DANG BAS PHYAG 'TSAL LO, ,BYANG CHUB SEMS KYI BDE BA MCHOG
LA RAB TU

GNAS GYUR CING, ,RGYAL BA DRI MED BLTA BAS MI NGOMS SKU LA MNGA'
MDZAD NAS, ,RGYAL BA DE DAG KUN GYIS LUNG BSTAN MA LUS THOB GYUR
NAS, ,BDE CHEN SRA GNAS DNGOS GRUB KUN BDAG KLU LA PHYAG 'TSAL
LO, ,BDAG GIS RTAG TU DAM PA'I DON RTOG MED CING NYON MONGS KLUNG
CHEN NA, ,

'KHOR BA'I RGYA MTSO MA RGAL PHYIR NI MA RIG 'THOMS GYUR PAS,
,SHES RAB ZHAN PHYIR BRTZAM PAR MI RIGS GYUR KYANG BLO DMAN LA,
,PHAN PHYIR BRTZAMS LA NYES GYUR 'GAL BA CI MCHIS BZOD PAR GSOL,
,BDAG GIS 'DI LA DGE BA'I RTZA BA CI THOB PA, ,DES NI 'JIG RTEN
KHAMS

'DING SEMS CAN THAMS CAD LA, ,DAM PAS MDZAD PA'I BKA' 'DI RTAG TU
YUN RING GNAS GYUR CING, ,'DI LA BRTEN NAS KUN GYIS BLA MED 'BRAS
BU THOB PAR SHOG ,DPAL GSANG BA 'DUS PA'I MNGON PAR RTOGS PA'I
RGYAN GYI 'GREL PA SLOB DPON ZLA BA GRAGS PAS MDZAD PA

RDZOGS SO,, 