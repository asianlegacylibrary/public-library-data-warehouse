@285B #, ,RGYA GAR SKAD DU, PIndI
KRA MA PANYDZI K'A TRI PA DU, BOD SKAD DU, BSDUS PA'I RIM PA'I
DKA' 'GREL, RDO RJE SEMS DPA' LA PHYAG 'TSAL LO, ,MTHA' GNYIS SO
LDAN 'GRO LA PHAN PA'I PHYIR, ,GANG GIS

RTOGS NAS DBU MA'I LUGS BSTAN PA, ,RGYAL SRAS KLU SGRUB DE LA
PHYAG 'TSAL NAS, ,MDOR BYAS DANG PO'I RIM PA GSAL BAR BYA, ,'DI
LA 'PHAGS PA KLU SGRUB 'DI RDO RJE PHRENG BA LA SOGS PA BSHAD
PA'I RGYUD KYI RJES SU 'BRANGS PAS RANG NYID KYIS DPAL GSANG BA
'DUS PA'I

MTHA' DRUG GI DON THUGS SU CHUD NAS, THUGS RJES BSDUS PA'I RIM PA
MDZAD PAR BZHED PAS, SKU BZHI'I RANG BZHIN BCOM LDAN 'DAS LA
PHYAG 'TSAL BA GSUNGS PA NI KHAMS GSUM ZHES BYA BA LA SOGS PA YIN
NO, ,BDE BA CHEN PO STE, RGYAL BA RNAMS KYI SKU ZUNG 'JUG GI

SGRAS BRJOD PAR BYA BA LA PHYAG BGYID DO ZHES 'BREL TO, ,JI LTA
BUR GYUR PA LA ZHEN, MI MNYAM PA MNYAM PA LA STE, SHIN TU THUN
MONG MA YIN LA'O, ,CI'I PHYIR ZHE NA, BRJOD PA MI RTOG LUS GCIG
CES BYA BA STE, RNAM PAR RTOG PA'I DRI MAS MA GOS PA'I LUS,
,GNYIS PA MED

@286A *, ,PAS GCIG PUR GYUR PA, MCHAN SUM CU RTZA GNYIS LA SOGS
PAS BRGYAN PA'I SKU GANG LA MNGA' BDE LA'O, ,RNAM PAR MI RTOG
PA'I RANG BZHIN YIN PA DE NYID KYI PHYIR, KHAMS GSUM SPYOD PA LAS
SGROL ZHES BYA BA STE, KHAMS GSUM PA NYID NI KHAMS GSUM PA STE,

LUS DANG NGAG DANG YID CES BYA BA'O, ,DE'I SPYOD PA NI KUN DU
SPYOD PA STE, DE LAS GROL BA'O, ,DE LTA MA YIN NA NI, RNAM PAR
RTOG PA NYID NYAMS PAR 'GYUR RO, ,MKHA' MNYAM RTOG PA NI NAM
MKHA' DANG 'DRA BA SHES PA'I PHYIR RO, ,DNGOS PO KUN GYI NGO BO
NYID NI DE'I RANG BZHIN YIN

PA'I PHYIR RO, ,BRJOD MA THAG PA'I KHYAD PAR GNYIS POS NI 'DI 'OD
GSAL BA'I RANG BZHIN DU STON PAR BYED DO, ,DAG PA NI YONGS SU DAG
PA'I YE SHES KYI RANG BZHIN YIN PA'I PHYIR, ZHI BA NI NYON MONGS
PA'I SGRIB PA DANG BRAL BA'I PHYIR RO ZHES BYA BA'I SGRIB PA MED
PA'I PHYIR NA RNAM PA DBEN NO, ,MCHOG

ZHI BA'I RANG BZHIN NI BLA NA MED PA'I MYA NGAN LAS 'DAS PA'I
RANG BZHIN YIN PA'I PHYIR RO, ,RNAL 'BYOR BA RNAMS KHO NAS RTOGS
BYA BA NI DE SANGS RGYAS THAMS CAD KYI RANG BZHIN YIN PA'I PHYIR
RO, ,RTOGS DKA' BA NI BYANG CHUB SEMS DPA' LA SOGS PA RNAMS KYI
MNGON SUM MA YIN PA'I PHYIR

RO; ,RNAM PAR SPYAD DKA' BA NI DE DAG GI RJES SU DPAG PAR BYA BA
MA YIN PA'I PHYIR RO, ,RANG DANG GZHAN LA MCHOG PHAN NI, DE LAS
BYUNG BA LONGS SPYOD RDZOGS PA'I SKU BDAG NYID BDE BA PHUN SUM
TSOGS PA THOB PA'I PHYIR DANG, 'PHAGS PA SPYAN RAS GZIGS DBANG
PHYUG LA

SOGS PA RNAMS KYIS DON MDZAD PA'I PHYIR RO, ,'DIS NI LONGS SPYOD
RDZOGS PA'I SKU'I RANG BZHIN NYID BRJOD PA YIN NO, ,KHYAB PA NI
RDZOGS PAR LONGS SPYOD RDZOGS PA'I SKUR BSKYED PA'I SPRUL PA'I
SKU MTHA' YAS PA'I RANG BZHIN YIN PA'I PHYIR RO, ,'DIS NI SPRUL
PA'I SKU'I RANG BZHIN

NYID DU RJOD PAR BYED DO, ,MTSAN MA MED PA NI 'OD GSAL BA LA
ZHUGS PA LAS, BAG CHAGS KYI MTSAN MA NUB PA NA, SNGON BYAS PA'I
SMON LAM GYIS LDANG PA'I PHYIR RO, ,DE LTA BUR GYUR PA'I BCOM
LDAN 'DAS LA PHYAG 'TSAL NAS, PA NI SGRUB THABS KYI SKABS DBYE
BAR GSUNGS PA NI DPAL

@286B LDAN ZHES BYA BA LA SOGS PA'O, ,DPAL LDAN 'DUS PA'I RGYUD
KYI SGRUB THABS MDOR BYAS RIM PA ZHES BYA BA BDAG GIS BRJOD CES
'BREL TO, ,SEMS CAN THAMS CAD KYI PHAN PA 'DIR SKYE BA ZHES BYAS
PAS SO, ,SGRUB THABS DU MA YOD PA NYID YIN PA DES NA, 'DIS CI BYA
SNYAM NA,

MTHA' DRUG DON NI RTOGS PA STE, ,ZHES GSUNGS PA STE, MTHA' DRUG
NI BSHAD PA'I KHYAD PAR TE, LDEM POR DGONGS TE BSHAD PA DANG,
LDEM POR DGONGS PA MA YIN PAS BSHAD PA DANG, SGRA CI BZHIN PA
DANG, SGRA CI BZHIN MA YIN PA DANG, NGES PA DANG DRANG BA'I DON
GYI RANG

BZHIN DON GANG LA YOD PA DE NI DE SKAD CES BYA STE, DE RTOGS PA
LAS TE YONGS SU SHES PA LAS BDAG GIS BRJOD DGOS PA NI, KHO BO CAG
GI MTHA' DRUG BSHAD PAS RGYU BSHAD PAR BYA BA YIN PA DES NA RGYUD
LA 'JUG PA'I DON DU SGRUB THABS BYED PA YIN NO, ,SGRUB THABS
GZHAN NI RGYUD LA 'JUG

PA'I THABS SU GYUR PA MA YIN NO ZHES BYA BA 'DI YIN NO, ,DGOS PA
MED PA RTOGS PA DANG LDAN PA 'JUG PA MED PA MA YIN NAM, DES NA
MDOR BYAS PA'I RIM PA BSGOM PA LA DGOS PA CI YOD SNYAM PA'I DOGS
PA BSU NAS, DGOS PA STON PA'I LHUR LEN PA'I TSIGS SU BCAD

BA GNYIS GSUNGS PA NI RTOG CES BYA BA LA SOGS PA'O, ,MED PA'I DON
DE RNAM PAR RTOG PAR BYED CING RAB TU 'JOG PAR BYED PAS RNAM PAR
RTOG PA STE MA RIG PA'O, ,DE NYID NI BAG CHAGS YIN TE SKYED BYED
YIN PAS SO, ,DE LAS BYUNG BA'I NYES PA NI RNAM PAR RTOG PA'I BAG

CHAGS NYES PA STE CHAGS PA LA SOGS PA'O, ,DE YANG 'GRO GSUM RNAM
PAR RMONGS BYED YIN PAS, DE SKYES PAR 'GYUR BA LA BLTAS NAS SO,
,RNAL 'BYOR RGYUD NI BSDUS PA LA SOGS PA'O, ,DES BRJOD PA'I DON
GYIS KHYAD PAR SGRUB THABS BSGOM PA'I MTSAN NYID KYANG

RNAL 'BYOR RGYUD KYI SGRAS BRJOD PAR BYA BA YIN PAR RTOGS PAR BYA
STE, THA MI DAD PAS NYE BAR GNAS PAS SO, ,RNAL 'BYOR RGYUD DES
SBYANG BAR BYA, ,ZHES 'BREL TO, ,'DOD PA NI GZUGS LA SOGS PA STE,
DE DAG YONGS SU SPANGS NAS GOS LHVA MA GSUM SBO BA LA SOGS PA

@287A *, ,DKA' THUB RNAMS KYIS BDAG NYID GDUNGS PA MA YIN PAR BYA
STE, DE BYAS NA SDUG BSNGAL BAR GYUR NA BYANG CHUB NI BDE BAS
BSGRUB PAR BYA BA YIN NO, ,GANG GIS SHE NA RNAL 'BYOR RGYUD KYI
RJES 'BRANGS PA STE, 'DIR YANG RNAL 'BYOR RGYUD KYI SGRA'I DON NI
SNGA MA BZHIN

TE DE'I RJES 'BRANGS PA STE, RJES SU BSGRUBS PAS SO, ,'DI SKAD DU
LHA'I RNAM PA BSGOMS PAS 'DI THAMS CAD RNAM PAR SBYANGS NAS SPYAD
PAR BYA STE, NYES PA YANG LHA'I RANG BZHIN DE DANG DER RTOGS PAS
BYA BA YIN NO ZHES BRJOD PA YIN NO, ,MDOR BYAS KYI RIM PA'I DGOS
PA 'DI

NI RGYU GANG GIS YIN PA'I RGYU DES NA, 'DIR NI SDOM GNAS PA ZHES
BYA BA, LTUNG BA SPOM PO LA SOGS PAS MGOS PA'O, ,DE NYID KYI
PHYIR THAMS CAD KYI TSE DAM TSIG NYAMS PA'I NYES PAS MI PHYED PA
YIN NO, ,BRTUL ZHUGS RTAG LDAN PA ZHES BYA BA NI SHES RAB KYI
BRTUL ZHUGS DANG LDAN

PA'O; ,SKU GSUNG THUGS KYI RDO RJE YIS TE, RDO RJE SEMS DPA'I
SGRUB THABS NI BSGOM PA ZHES PA STE, 'DIS SGRUB PAR BYED PAS SO,
,NI'I SGRA NI NGES PAR GZUNG BA DANG RIM PA GZHAN DU YIN TE, DGOS
PA MTHONG NAS SNYAM DU DGONGS PA'O, ,DE LTAR DGOS PA DANG LDAN

PAS 'JUG PA'I YAN LAG BSTAN NAS, SGRUB PA'I GNAS GSUNGS PA NI,
DGON PA CHEN PO LA SOGS PA'O, ,DGON PA CHEN PO'I PHYOGS CHA NI
CHU'I GNAS LA SOGS PA RNAMS KYIS YID 'PHROG PA'I PHYIR MCHOG TU
GYUR PA'O, ,ME TOG DANG 'BRAS BU LA SOGS PAS

BRGYAN PA'I RI DANG, SKYE BOS DBEN PAR TE, DBEN PA'I GNAS GZHAN
DAG TU YANG NGO, ,'JIG RTEN DANG 'JIG RTEN LAS 'DAS PA'I DNGOS
GRUB THAMS CAD GANG DU YANG DAG PAR 'DU ZHING 'DZIN PAR 'GYUR BA
DE NI DNGOS GRUB THAMS CAD BSDUS TE SANGS RGYAS NYID DO, ,SGRUB

PA NI BSGRUB PAR BYA BA'O, ,JI LTAR BSGRUB PAR BYA ZHE NA, BRJOD
PA NI 'JAM PA'I STAN LA ZHES BYA BA LA SOGS PA'O, ,PHYED DANG PO
'DI YI DON NI 'DI YIN TE, RGYUD 'DIR BSGOM PA'I DBANG DU BYAS
PA'I SNGAGS PA THO RAS STAN LAS LANGS NAS GDONG BKRUB [*BA KRUB?] LA SOGS PA

@287B BYAS NAS DRI ZHIM PO LA SOGS PAS NYE BAR BYUGS PA'I SA'I
CHAR YID DANG RJES SU MTHUN PAR SEMS DPA'I SKYIL MO KRUNG BCAS
TE, MDUN DU 'JUG PA'I SA'I CHA LA BA LANG GI LCI BA SOGS PA'I
DKYIL 'KHOR BYAS PA'I DBUS SU BCOM LDAN 'DAS RDO RJE SEMS DPA'
'CHAD PAR 'GYUR

BA'I MDOG DANG PHYAG DANG MTSAN MA CAN 'KHOR DANG BCAS PA BZHUGS
PAR MOD LA DMIGS TA, DE LA 'BYOR PA CI LTA BA BZHIN MCHOD PA BYAS
NAS, DE'I SPYAN SNGAR SDIG PA BSHAGS PA LA SOGS PA DANG, SNYING
RJE CHEN PO BSGOM PA YANG BYA'O, ,DE'I RJES LA ZHE SDANG RDO
RJE'I

TING 'DZIN LA, ,GNAS PAS GNAS BSRUNG RNAM PAR BSAM, ,ZHES BYA
BA'O, ,'DI YI DON NI 'DI YIN TE, STONG PA NYID DU LHAG PAR MOS
PAS, ,THA MAL BA'I NGA RGYAL BSAL TE, YUD TZAM LA BDAG NYID LA
'CHAD PAR 'GYUR BA'I RIM PAS, MDOG DKAR PO LA SOGS

PA'I BDAG NYID KYI RDO RJE SEMS DPA' BSRUNG BA'I 'KHOR LO'I DBUS
NA RNAM GNAS PA SHES RAB DANG BCAS PA RNAM PAR BSGOMS NAS, BSKYOD
PA LA SOGS PA'I BYA BAS SHES RAB KYI PADMA'I NANG DU LHUNG BA'I
BYANG CHUB KYI SEMS DKYIL 'KHOR GYI 'KHOR LO'I RANG BZHIN DU
BSKYED LA, DE LAS NI

BADZRA DHRAKA CES PA'I SNGAGS BRJOD PAS, MI BSKYOD PA MDOG NAG PO
ZHAL GSUM PA PHYAG DRUG PA 'CHAD PAR 'GYUR BA'I MTSAN MA CAN RANG
GI MDUN NA BZHUGS PAR BLTAS TE DE 'O MA LA CHU'I TSUL DU RJES SU
ZHUGS PAS BDAG NYID AINDRA N'I LA'I MDOG CAN GYI ZHE SDANG RDO
RJE'I RANG BZHIN DU

BSGOM PAR BYA, DE NAS BYANG CHUB KYI SEMS DE LAS H'Um GI YI GE
RING PO BCU BRJOD DE PHYOGS BCUR KHRO BO RNAM PAR SPRO BAR BYA'O
ZHES STON PAS BRJOD PA NI, 'BAR BA'I 'OD LDAN ZHES BYA BA LA SOGS
PA'O, ,DE DAG H'Um GI YI GE LAS BYUNG BA YANG YIN LA, NYI MA LA
GNAS PA YANG

YIN PAS ZHES KHYAD PAR GYI BSDU BA'O, ,PHYOGS BCU PO RNAMS NI
DKYIL 'KHOR GYI MDUN NI SHAR LA SOGS PA'I SGO STE, DER RIM BZHIN
TE GANG GI SGO GANG YIN PA DE LAS MA 'DAS PAR RO, ,DE LTAR ZHES
BYA BA NI SNGAR BRJOD PA'I RIM PAS SO, ,BSAM PAR BYA BA NI BSGOM

@288A *, ,PAR BYA'O, ,'BAR BA'I 'OD LDAN 'JIGS SU RUNG, ,ZHES BYA
BA LA SOGS PAS BGEGS THAMS CAD BSAL BAR BYA'O ZHES KHONG NAS
'BYUNG NGO, ,DA NI PHUR BUS GDAB PA GSUNGS PA NI BGEGS KUN ZHES
BYA BA LA SOGS PA'O, ,DBANG PO LA SOGS

PA'I BGEGS RNAMS GZHIG PA'I DON NI MTHU NYAMS PAR BYA BA'I PHYIR
RO, ,'OG PHYOGS NA GNAS PA'I KHRO BO'I RGYAL PO GNOD MDZES KYIS
RANG GI GNAS SU SPRUL PA'I GNOD MDZES KYI RGYAL PO GNYIS PA BZHAG
NAS RANG GI MDUN DU 'ONGS TE, MNGAG GZHUG GI CHUL [*TSUL?] DU BKA' LUNG

NOD PAR BYED PAR BSAMS NAS, AOm SUm BHA ZHES BYA BA'I SNGAGS KYIS
PHUR BUS GDAB PA'I DON DU BKA' LUNG BSGO BAR BYA'O, ,DE NAS GNOD
MDZES KYI RGYAL PO BKA' LUNG THOB NAS PHYOGS BCU PO RNAMS SU SONG
NAS BGEGS KYI BDAG PO RNAMS KYI SNYING GNAS LCAGS KYUS PHUG CING

MGRIN PA NAS ZHAGS PAS BCINGS NAS KHRID DE 'ONGS TE KHRO BO BCU
PO RNAMS LA GTONG BAR BSAM MO, ,DON 'DI NYID BSTAN PA'I PHYIR
GSUNGS PA NI, KHRO BO GZUGS CAN 'DI YIS NI, ,ZHES BYA BA LA SOGS
PA'O, ,DE LTAR ZHES BYA BA NI BRJOD MA THAG PA'I TSUL GYIS

SO; ,SBYOR BA YIS ZHES BYA BA NI 'CHAD PAR 'GYUR BA'I SNGAGS
BRJOD PAS SO, ,CHO GA BZHIN ZHES BYA BA NI 'CHAD PAR 'GYUR BA
PHUR BU 'DEBS PA'I CHO GAS SO, ,DE NYID STON PA NI RDO RJE BDUD
RTZI ZHES BYA BA LA SOGS PA STE, BDUD RTZI 'KHYIL PAS BYANG GI
SGOR SPRUL PA GNYIS PA

BZHAG NAS BDAG NYID PHUR BU BCU'I RNAM PAR 'PHRUL PAR BSAM MO,
,PHUR BU'I RNAM PAR GSUNGS PA'I LTE BA'I PHYOGS NAS ZHES BYA BA
LA SOGS PA, ZHAL GSUM ZHES BYA BA LA SOGS PA LA, GTZO BO'I ZHAL
NI MDOG SNGON PO, G-YAS DKAR BA G-YON DMAR BA SO SOR SPYAN

GSUM PA'O, ,PHYAG DRUG NI PHYAG G-YAS NA SNA TSOGS RDO RJE DANG
'KHOR LO DANG AUTPALA BSNAMS PA'O, ,G-YON RNAMS NA NI SNYING
GA'I SDIGS MDZUB ZHAGS PA DANG BCAS PA DANG, DRIL BU DANG DGRA
STA YIN PAR RIG PAR BYA'O, ,DA NI GANG GIS JI LTAR PHUR BUS GDAB
PAR

@288B BYA BA DE DE BZHIN DU STON PAS GSUNGS PA NI 'OG TU ZHES BYA
BA LA SOGS PA'O, ,GNOD MDZES RGYAL PO NI NAG PA DANG DKAR BA DANG
DMAR BA'I ZHAL SPYAN GSUM PO CHE 'JIGS PAR BYED PA MI BSKYOD PA
DBU RGYAN CAN ZHAL SO SO LA SPYAN GSUM YOD PA, PHYAG G-YAS RNAMS
NA RDO RJE

THO BA DANG 'KHOR LO DANG RIN PO CHE, G-YON RNAMS NI SNYING GAR
SDIGS MDZUB ZHAGS PA DANG BCAS PA DANG PADMA DANG KHAtV'Am GA
'DZIN PA STE, BGEGS KYI TSOGS PHYOGS BCU NA GNAS PA RNAMS KYI
SPYI BOR RDO RJE PHUNG PAS BTAB NAS, AOm GHA GHA ZHES BYA BA LA
SOGS PA'I SNGAGS ZLO ZHING RDO

RJE THO BAS BRDUNGS TE, RKANG MTHIL GYI BAR DU PHUR BUS GZER BAR
BYA'O ZHES BYA BA NI TSIGS SU BCAD PA'I DON TO, ,SNGAGS DE NYID
STON PAR BYED PA NI AOm ZHES BYA BA LA SOGS PAS SO, ,BRJOD ZIN
PA'I GNOD MDZES RGYAL PO'I RANG BZHIN GSUNGS PA NI GNOD MDZES
RGYAL PO'I ZHES BYA

BA LA SOGS PAS SO, ,DA NI KHRO BO RNAMS KYIS BYAS ZIN PA'I BYA BA
STON PAS BYA BA GZHAN GSUNGS PA NI, RDO RJE ME YANG RNAM PAR BSAM
STE ZHES TE ZHES BYA BA LA SOGS PA'O, ,SPROS ZIN PA'I KHRO BO BCU
POS BGEGS RNAMS PHYOGS BCU RNAMS SU BROS PA, KHRO BO BDAG NYID
KYI LUS

LAS 'PHROS PA'I ME LCE 'BAR BA RNAMS KYIS TSIG PAR YANG BLTA'O,
,DE'I RJES THOGS SU SNGAR BRJOD PA'I GNOD MDZES KYIS PHYOGS BCUR
PHUR BUS GDAB PAR BYA'O, ,PHUR BUS BTAB NAS KYANG, STENG 'OG DAG
KYANG BYIN GYIS BRLAB, DE LA RIM PA NI 'DI YIN TE, GNAG PA DANG
DKAR

BA DANG DMAR BA DANG SNGO BA YI, tAKKI H'Um DZA ZHES BYA BA RNAMS
KYIS RIM PA JI LTA BA BZHIN, GNAG PA DANG DKAR BA DANG DMAR BA
DANG SNGO BA, LCAGS DANG CHU DANG ME DANG RLUNG GI RANG BZHIN GYI
RAB BZHI PHYI ROL DU RNAM PAR BSAMS NAS, BRUm DKAR PO'I STENG DU
RDO RJE'I DRA BA MCHOD RTEN LTA BU LCAGS KYI RA

BA'I STENG NA RNAM PAR GNAS PA YI GE GSUM POR RAB TU DRAG PO'I
KHA DOG CAN GYI GO CHA BYAS PA DANG, H'Um NAG PO SNA TSOGS RDO
RJE'I RANG BZHIN GYI SA'I CHA RNAM PAR BSAM PAR BYA'O, ,DE LTAR
BYIN GYIS BRLABS NAS 'OD GSAL BAR 'JUG PAR BYA'O ZHES STON PA NI
SRID PA GSUM PO ZHES BYA

@289A *, ,BA LA SOGS PA'O, ,SRID PA GSUM PO NI KHAMS GSUM PO, DON
DAM DU STE 'OD GSAL BA'I RANG BZHIN GYIS SO, ,'DI NI NYE BAR
MTSON PA STE, BSRUNG BA'I 'KHOR LO YANG NGO BO NYID MED PAR BLTA
BA STE, THAMS CAD 'OD GSAL BA'I RANG BZHIN DU BSGOM PAR BYA'O

ZHES BYA BA'I DON TO, ,'DI YANG BSRUNG BA'I 'KHOR LO YIN NO, ,DA
NI DON GANG SEMS LA BZHAG NAS 'OD GSAL BA BSGOM PA'I DON TE,
BSTAN PA'I DON GSUNGS PA NI, MED LA ZHES BYA BA LA SOGS PA'O,
,BRTAN PA DANG G-YO BA'I DON THAMS CAD MED PAR 'GYUR BA LA NI
SGOM PA

YOD PA MA YIN TE, BSGOM PAR BYA BA MED PA'I PHYIR RO, ,YOD PA
BSGOM PA GANG YIN PA DE YANG SGOM PA MED PA NYID YIN TE, SGOM PA
MED KYANG SGOM PA YOD PA'I PHYIR RO, ,DE LTAR DE TSUL LUGS DE
LTAR NA YOD PA DANG MED PA DANG LDAN PA'I DNGOS PO GANG YIN PA DE
NI NGO BO MED PAR 'GYUR RO, ,

DE'I PHYIR SGOM PA MI DMIGS SO, ,'DI NI NYE BAR MTSON PA STE,
SGOM PA PO DANG BSGOM PAR BYA BA YANG MI DMIGS PAR RIG PAR BYA'O,
,DON 'DI NYID TSIGS SU BCAD PAS BSTAN PA'I DON GSUNGS PA NI BRTAN
G-YO'I BDAG NYID CES BYA BA LA SOGS PA'O, ,BRTEN PA DANG G-YO

BA NI BDAG NYID SNOD DANG SEMS CAN GYI RANG BZHIN RNAMS MED PA LA
ZHES BYA BA LA SOGS PA'O, ,TSIGS SU BCAD PA 'DIS DNGOS PO STONG
PA NYID DU BSGOM MO, ,DE BSGOMS NAS RDO RJE'I RANG BZHIN GYIS
GZHI BSGOM PAR BYA'O ZHES BSTAN PA DON DU GSUNGS PA NI, SGRUB
PA'I RNAL 'BYOR

'DI YIS SU, ,ZHES BYA BA LA SOGS PA STE, DE MA THAG TU 'CHAD PAR
'GYUR BA'I SGRUB PA'I RNAL 'BYOR RO, ,BSGRUB PAR BYA BAS NA SGRUB
PA STE, RLUNG LA SOGS PA'I DKYIL 'KHOR RO, ,DE DAG GI RNAL 'BYOR
NI TING NGE 'DZIN DE BSGOM PA STE DES SO, ,YE SHES SA GZHI ZHES
BYA BA

LA DKYIL 'KHOR BZHI 'DUS PAS BSKYED PA'I RDO RJE'I RANG BZHIN
GYIS GZHI NI YE SHES SA GZHI YIN TE, BSGOM PA NI SHES PA'I RANG
BZHIN YIN PA'I PHYIR RO, ,BYIN GYIS BRLAB PA NI BSKYED PA'O, ,'DI
NYID STON PAR BYED PA NI H'Um GNYIS ZHES BYA BA NAS BZUNG STE,
RDO RJE SA GZHI

@289B DKYIL 'KHOR 'CHAR, ,DKYIL 'KHOR GZHI PO BSUS NAS SU, ,ZHES
BYA BA'I MTHAR THUG PAS SO, ,RLUNG GI DKYIL 'KHOR GZHU'I RNAM PA
CAN MDOG SNGON PO, NAM MKHA'I KHAMS KYI DBUS GNAS PA, ,ZHES BYA
BA NAM MKHA'I DBUS SU BSGOM PAR BYA'O, ,DE YANG H'Um

GNYIS YAm GI SA BON LAS SKYES PA YIN TE, NGOS GNYIS H'Um NAG PO
GNYIS KYI DBUS NA GNAS PA'I YAm YIG SNGON PO YONGS SU GYUR PA YIN
NO, ,RDO RJE GNYIS LDAN PA ZHES BYA BA NI YI GE H'Um GNYIS PO
NYID KYI NGOS GNYIS SU BSKYED PA'I RDO RJE RTZE LNGA PA NAG PA
GNYIS KYIS MTSON PA'O, ,DE'I STENG DU

NI ME'I DKYIL 'KHOR GRU GSUM KHA DOG DMAR PO BSGOM PAR BYA'O,
,H'Um GNYIS RAL GRI ZHES BYA BA LA SOGS PA NI SNGA MA BZHIN NO,
,SA BON GYI YI GE DMAR PO YIN NO ZHES BYA BA'I KHYAD PAR YIN NO,
,ME'I DKYIL 'KHOR DE'I STENG DU NI CHU'I DKYIL 'KHOR ZLUM PO MDOG
DKAR PO BSGOM

MO, ,DE LA YANG H'Um GNYIS BAm GYI SA BON LAS ZHES BYA BA LA SOGS
PA NI SNGA MA BZHIN LA, SA BON GYI YI GE KHA DOG DKAR PO YIN NO
ZHES BYA BA NI KHYAD PAR YIN NO, ,CHU'I DKYIL 'KHOR DE'I STENG DU
NI SA'I DKYIL 'KHOR GRU BZHI PA MDOG SER PO BSGOM PAR BYA'O,
,H'Um GNYIS LAM GYI SA BON

ZHES BYA BA LA SOGS PA NI SNGA MA BZHIN DU BSHAD PAR BYA'O, ,SA
BON GYI YI GE MDOG SER PO YIN PAR SHES PAR BYA'O, ,'DI THAMS CAD
RNAM PAR BSAMS NAS DKYIL 'KHOR BZHI PO BSDUS PAS RDO RJE'I RANG
BZHIN GYI SA'I DKYIL 'KHOR TZAM BSGOM PAR BYA'O, ,SGOM PA DE LA

KHANG PA BRTZEGS MA BSGOM PAR BYA'O ZHES STON PA NI, DER NI ZHES
BYA BA NAS BZUNG STE RNGA YAB SOGS KYIS RNAM BRGYAN PA'O ZHES BYA
BA'I MTHAR THUG PAS SO, ,RDO RJE'I RANG BZHIN GYI SA'I CHA DER NI
YI GE AA YONGS SU GYUR PA'I CHOS 'BYUNG DKAR PO GRU GSUM PA RNAM
PAR BSAMS NAS DE'I BU GA'I

DBUS SU KHA DOG SNA TSOGS PA'I BAm GYI SA BON LAS SKYES PA'I SNA
TSOGS PADMA'I LTE BAR YI GE H'Um MDOG SNA TSOGS PA YONGS SU GYUR
PA'I SNA TSOGS RDO RJE'I LTE BA LA BRUm YIG DKAR PO RNAM PAR
SNANG MDZAD KYI RANG BZHIN RNAM PAR BSAMS NAS DE YONGS SU GYUR PA
LAS KHANG PA BRTZEGS MA BSGOM

@290A *, ,PAR BYA'O ZHES BYA BAR DGONGS PA'O, ,DE LTA BU'I KHYAD
PAR CAN LHA DANG MI RNAMS LAS 'DAS PA'I KHANG BZANGS MCHOG SA'I
DKYIL 'KHOR GYI STENG DU RNAM PAR BSAMS TE, GNAS CI LTA BA BZHIN
DU SNA TSOGS PADMA'I STENG DU ZLA BA DANG NYI MA LA SOGS PA'I
GDAN YANG

RNAM PAR BZHAG NAS GZHI YONGS SU RDZOGS PA SNGON DU 'GRO BA CAN
GYI RDO RJE GSUM BSKYED PA BSGOM PAR BYA'O ZHES GSUNGS PAS NA
RANG NYID THA MA LA BA'I NGA RGYAL SPANGS NAS YUD TZAM LA BDAG
NYID DKYIL 'KHOR BA'I LHAS BSKOR BA'I RDO RJE 'CHANG GI RANG
BZHIN DU BSGOM PAR BYA'O ZHES STON

PA NI BDAG NYID PHYAG RGYA DANG LDAN ZHING ZHES BYA BAR BZUNG
STE, STENG DU DE BZHIN BSAM PAR BYA, ,ZHES BYA BA NI MTHAR THUG
PAS SO, ,'DI THAMS CAD NI GO BAR SLA BAS MA BSHAD DO, ,'DI DAG NI
PHYAG DANG MDOG DANG MTSAN MA DANG GDAN BZHI NI DKYIL 'KHOR SPRO
BA'I DUS SU

BRJOD PAR BYA BA YIN PAS 'DIR MA BSTAN TO, ,DE'I RJES THOGS SU,
PHUNG PO LNGA NI MDOR BSDU NA, ,SANGS RGYAS LNGAR NI RAB TU
GRAGS, ,RDO RJE SKYE MCHED DAG NYID NI, ,BYANG CHUB SEMS DPA'I
DKYIL 'KHOR MCHOG ,SA NI SPYAN MA YIN PAR BRJOD, ,CHU KHAMS

M'A MA K'IR BRJOD DE, ,ME NI GOS DKAR ZHES BYA YIN, ,RLUNG NI
SGROL MAR RAB GRAGS TE, SNGAGS PAS GZUGS DANG SGRA SOGS KYIS,
,LHA NI RAB TU BSGOM PAR BYA, ,ZHES BYA BA RGYUD KYI DON MNGON DU
BYAS NAS MOS PAS YONGS SU BSGOMS PA THAMS CAD LUS KYI DKYIL

'KHOR LA GZHUG PAR BYA'O, ZHES STON PAS GSUNGS PA NI CHO GA CI
BZHIN ZHES BYA BA LA SOGS PA'O, ,CHO GA JI LTA BA BZHIN PA NI
SHAR LA SOGS PA'I PHYOGS RNAMS SU GO RIMS LAS MA 'DAS PAR DGOD
PA'O, ,DE DAG KHA SBYOR RNAL 'BYOR GYIS ZHES BYA BA NI, DE DAG
GZUGS

KYI PHUNG PO LA SOGS PA RNAMS SU BSDUS PA NYID KHA SBYOR YIN LA,
DE NI RNAL 'BYOR GYIS TING NGE 'DZIN BSGOM PA STE, DES DKYIL
'KHOR GYI BDAG PO'I RANG BZHIN DU GYUR BA'I RANG GI LUS SU GZHUG
PAR BYA'O, ,DE'I 'OG TU JI ZHIG BYA, ,ZHE NA BRJOD PA LUS 'KHOR
LA BRTEN

@290B ZHES BYA BA LA SOGS PA'O, ,JI LTA JI LTA BA BZHIN DU LUS
KYI 'KHOR LO LA BRTEN PA'I SANGS RGYAS DE RNAMS DE LTAR 'CHAD PAR
'GYUR BA'I TSUL DU JI LTA JI LTA BA BZHIN DU BSAMS NAS TE BKOD
NAS PHYI ROL GYI DKYIL 'KHOR LUS KYI DKYIL 'KHOR DU ZHUGS PAR
GYUR PA NA DE

BZHIN GSHEGS PA THAMS CAD RDUL PHRA RAB KYI YONGS SU BSGRUBS PA'I
RANG BZHIN DON DAM PA'I 'KHOR LO DE BYED PAR GYUR PAS DE BZHIN DU
STE, 'OD GSAL BAR GZHUG PAR BYA STE ZHUGS PAR BSGOM PAR BYA'O,
,'DI NYID STON PA, DE BZHIN GSHEGS PA'I TSOGS

PAS DAN, ,ZHES BYA BA STE, DE BZHIN GSHEGS PA'I TSOGS NI DE BZHIN
GSHEGS PA LA SOGS PA'I 'KHOR LO STE, GZUGS KYI PHUNG PO LA SOGS
PA'I NGO BO NYID DO, ,BSAD NA ZHES BYA BA DE BZHIN NYID DU BCU
NA'O, ,DE LTAR YIN NA DNGOS GRUB STE, PHYAG RGYA CHEN PO LA SOGS

PA STE, LDANG BA ZHES BYA BA'I DON TO, ,DE 'THOB CING RNYED PAR
'GYUR RO, ,'DI NI RTZA BA'I RGYU YIN LA 'DI YI DON DE BZHIN
GSHEGS PA LA SOGS PA RNAMS GZUGS KYI PHUNG PO LA SOGS PA GZHUG PA
SNGON DU 'GRO BA CAN GYI 'OD GSAL BAR GZHUG PA'I MTSAN NYID NI,
BSHAD

PA'I RGYUD RDO RJE PHRENG BA ZHES BYA BAR JI LTAR GSAL BAR 'GYUR
BA'I DE LTAR BCOM LDAN 'DAS ZHES BYA BA KHO NAS PHYUNG STE RNAM
PAR PHYE BA YIN NO, ,JI LTAR PHYE BA YIN ZHE NA, JI BZHIN ZHES
BYA BA'O, ,GZUGS PHUNG ZHES BYA BA NI, GZUGS KYI PHUNG PO'I NGO
BO NYID RNAM PAR SNANG MDZAD DO, 'DI NI

GZUGS KYI PHUNG PO'I NANG DU 'DU BA YIN NO, ,ME LONG RTOGS PA NI
BSHIN RJE MTHAR BYED DE, LAG PA G-YON PAR 'DU BA'O, ,SA'I KHAMS
NI SPYAN MA STE SAR 'DU BA YIN NO, ,MIG GI DBANG PO NI SA'I
SNYING PO STE MIG DAG TU'O, ,GZUGS NI GZUGS RDO RJE MA STE GZUGS
THAMS CAD LA'O, ,KHRO BO DANG NI BYAMS PAR LDAN, ,

ZHES BYA BA LA, KHRO BO MI G-YO BA STE, RTZI BA LOGS G-YAS PAR
RO, ,BYAMS PA NI MGO BOR RO, ,'DIS NI MTSAMS DANG BCAS PA'I SHAR
PHYOGS NA GNAS PA'I LHA RNAMS NANG DU 'DU BA BRTEN PA YIN NO,
,CHOR BA'I PHUNG PO RIN CHEN 'BYUNG BA STE, TSOR BA'I PHUNG PO'I
NANG DU 'DU

@291A*, ,BAR 'GYUR RO, ,MNYAM NYID NI NAM MKHA'I SNYING PO SNAR
RO, ,CHU KHAMS NI M'A MA K'I STE CHU RNAMS SU'O, ,RNA BA'I DBANG
PO NI PHYAG NA RDO RJE STE, RNA BA GNYIS SU'O, ,SGRA NI SGRA RDO
RJE MA STE SGRA RNAMS SU'O, ,KHRO BO GNYIS DANG YANG DAG LDAN,
,ZHES BYA BA NI, tAKKI

DANG SHES RAB MTHAR BYED DAG STE, RIM PA JI LTAR RTZIB LOGS G-YON
PA DANG LAG PA G-YON PA DAG TU'O, ,'DIS NI MTSAMS DANG BCAS PA'I
LHO PHYOGS NA GNAS PA'I LHA RNAMS KYI KHONGS SU 'DU BA BRJOD DO,
,'DU SHES NI 'OD DPAG MED DE, 'DU SHES KYI PHUNG PO'I NANG

DU'O; ,SO SOR RTOGS PA NI 'JAM DPAL DE YID DU'O, ,BSREG ZA NI
SGROL MA STE ME'I KHAMS SU'O, ,SNA'I DBANG PO ZHES BYA BA NI SNAS
NYE BAR MTSON PA STE LCE YIN PAR GZUNG NGO, ,DES SNA'I DBANG PO'I
SGRAS NI LCE'I DBANG PO LA BZHED PA YIN LA, DE LTAR YID DANG
LCE'I

DBANG PO NI 'JIG RTEN DBANG PHYUG YIN PAS LCER 'DU BAR 'GYUR RO
ZHES BYA BA'I DON 'DI GZHUNG BTZUGS PAR BLTA'O, ,DRI NI DRI RDO
RJE MA STE, DRI RNAMS SU'O, ,KHRO BO GNYIS DANG YANG DAG LDAN,
,ZHES BYA BA NI, DBYUG SNGON CAN DANG PADMA MTHAR BYED DAG STE GO
RIMS JI LTA

BAR PUS MO G-YAS PA DANG KHAR DU'O, ,'DIS NI MTSAMS DANG BCAS
PA'I NUB PHYOGS NA GNAS PA'I LHA RNAMS KYI NANG DU BRJOD PA YIN
NO, ,'DU BYED NI DON YOD GRUB PA STE, 'DU BYED KYI PHUNG POR
'DU'O, ,BYA BA GRUB PA NI KUN TU BZANG PO STE, TSIGS RNAMS THAMS
CAD

DU 'DU'O, ,RLUNG NI SGROL MA STE RLUNG GI KHAMS SU'O, ,LCE'I
DBANG PO ZHES BYA BA NI, KHAMS RNAMS KYI DON DU MA YIN PA'I PHYIR
MYONG BAR BYED CING REG PAR BYED PA ZHES BYA BAS, LCE'I DBANG
PO'I SGRAS NI REG PA'I DBANG PO LA BZHED DO, ,DES NA SGRIB PA
THAMS CAD RNAM

PAR SEL BA LUS THAMS CAD DU 'DU BA YIN ZHES RIG PAR BYA'O, ,RO NI
RO RDO RJE MA STE RO RNAMS SU'O, ,KHRO BO GNYIS DANG YANG DAG
LDAN, ,ZHES BYA BA NI, STOBS PO CHE DANG BGEGS MTHAR BYED DAG STE
RIM PA CI LTA BA BUS MO G-YON PA DANG RDO RJE DAG TU RJES SU
ZHUGS PA'O, ,

@291B 'DIS NI MTSAMS DANG BCAS PA'I BYANG GI PHYOGS NA GNAS PA'I
LHA RNAMS NANG DU 'DU BA RAB TU BSTAN TO, ,STENG 'OG KHRO BOR
YANG DAG LDAN, ,ZHES BYA BA NI, GTZUG TOR 'KHOR LOS SGYUR BA DANG
GNOD MDZES RGYAL PO DAG STE GRANGS CI LTA BA BZHIN SPYI BO DANG
RKANG PA'I MTHA' MA GNYIS SU 'DUS

SO; ,RANG BZHIN DU NI SNANG NYID KYANG, ,ZHES BYA BA RANG BZHIN
TE BCOM LDAN 'DAS KYI NGO BO NYID LTA BUR SNANG BA'I RNAM PA GANG
LA YOD PA BCOM LDAN 'DAS KYIS GZIGS TE, RANG BZHIN DU SNANG BA
BCOM LDAN 'DAS KYI GZUGS DE NI RNAM SHES PHUNG PO BZHUGS PAR
'GYUR BA YIN NO, ,'DIS NI

LHA DANG LHA MO DAG KYANG 'OD GSAL BAR ZHUGS PA BSTAN PA YIN NO,
,'DI NI RJES SU GZHUG PA ZHES BYA BA'I MAN NGAG YIN PAR RIG PAR
BYA'O, ,DA NI TSIGS SU BCAD PA PHYED KYIS 'KHRUL PA ZHI BAR BYA
BA'I DON DU 'OD GSAL BA RJOD PAR BYED PA'I SGRAS RNAM GRANGS
GSUNGS PA NI, MYA NGAN

'DAS DANG ZHES BYA BA LA SOGS PAS SO, ,BRJOD PA YIN ZHES BYA BA'I
SGRAR BYAS SHING RAB TU BSGRAGS PA'O, ,DE LTAR RE ZHIG 'OD GSAL
ZHUGS PA BRJOD NAS BRTEN PA BSKYED PAR BYA BA'I DON DU 'OD, GDON
MI ZA BAR BRJOD PAR BYA BA'I GSANG SNGAGS BRTAN PAR BYA BA'I DON
DU

GSUNGS PA NI, BRTAN PAR BYA BA'I DON DU NI ZHES BYA BA LA SOGS
PA'O, ,'DI NI ZHES BYA BA NI DE MA THAG TU BRJOD BZHIN PA STE,
AOm SH'U N+YA T'A ZHES BYA BA LA SOGS PA'I SNGAGS SO, ,CI'I DON
DU BRTEN PA BSKYED PAR BYA ZHE NA, 'DI NI DON DAM DKYIL 'KHOR TE,
,ZHES BYA BA LA SOGS

PA'O; ,GANG GI PHYIR 'DI NI DON DAM STE BCOS BU MA YIN PA LHAN
CIG SKYES PAR 'GYUR BA'I DKYIL 'KHOR YIN TE, SNANG BA MED CING
'OD GSAL MA DAG PA'I SNANG BA GSUM DANG BRAL BA ZUNG 'JUG NI
SKU'I MTSAN NYID CAN TE, MTSAN MA'AM RGYUR BA YIN LA, DE NYID KYI
PHYIR

DE BZHIN GSHEGS PA KUN GYI GNAS TE, GZHI YIN PA DANG, DON DAM
BDEN PA ZHES KYANG BYA, ,ZHES BYA BA DON DAM PA NI BDEN PA'I MING
DU YANG RAB TU GRAGS PA DE'I PHYIR 'DI DRAN PA'I DGOS PA CHED DU
BYAS NAS BRTEN PA BSKYED PAR BYA BA YIN NO, ,DE LTAR STONG PA
NYID LA

@292A *, ,DMIGS PAS NYES PA'I DRI MA THAMS CAD BKRUS PA NA, RDO
RJE SEMS DPA' PHYAG RGYA CHEN PO'I RANG BZHIN RIM PA 'DIS BSKYED
PAR BYA'O ZHES PA BRTAN PA'I PHYIR GSUNGS PA NI, SNGAGS DANG ZHES
BYA BA LA SOGS PA'O, ,SNGAGS KYI YI GE LAS BYUNG BA'I SKU PHYAG
RGYA

CHEN PO'I BDAG NYID CAN GYI SBYOR PA GANG YIN PA'I SNGON BYAS
PA'I SMON LAM GYI 'PHEN PA DE YIS LHA DMIGS PAR BYED PA LDANG BA
STE, GRUB PA YANG BSTAN PAR BYA STE, DE MA THAG TU ZHES BYA BA
KHO NAS DBYUNG NGO, ,JI LTAR ZHE NA GSUNGS PA NI NAM MKHA' ZHES
BYA BA LA SOGS

PA'O; ,NAM MKHA'I KHAMS NI NANG GI RIM PA STE, LHAS STONG PAS NA
NAM MKHA' DANG CHOS MTSUNGS PA'I PHYIR RO, ,DE'I DBUS SU GNAS PA
'DZAM BU'I 'BRAS BU SMIN PA LTA BU'I CUNG ZAD DMAR BA'I NYI MA'I
DKYIL 'KHOR YI GE H'Um LAS SKYES PA RNAM PAR BSGOMS TE, DE'I DBUS
YI GE

AOm DKAR PO YONGS SU GYUR PA'I ZLA BA DKAR PO BSAM MO, ,DE'I DE
MA THAG TU ZLA BA DE LAS AA DMAR POS BSKYED PA'I PADMA 'DAB
BRGYAD PA RNAM PAR BSGOMS LA PADMA'I LTE BA'I STENG DU SA BON
GSUM PO DE NYID DGOD PAR BYA'O ZHES BYA BA NI MAN NGAG YIN NO,
,SNGAGS DANG PADMA NYI MA

DAG ,CES BYA BA NAS BZUNG STE, RJES SU RNAL 'BYOR BRTZAM PAR BYA,
,ZHES BYA BA'I MTHAR THUG PA NI RTOG SLA'O, ,RJES SU RNAL 'BYOR
DE GANG YIN ZHE NA, BRJOD PA NI ZLA BA'I DBUS ZHES BYA BA LA SOGS
PA'O, ,CHOS KYI DBYINGS KYI RANG BZHIN GYI ZLA BA DE NYID KYI
DBUS SU,

SNGAR BRJOD ZIN PA'I SA BON GSUM BKOD NAS, DE GNYIS GYUR PAS
MNGON PAR BYUNG CHUB PA RNAM PA LNGA MTSON PAR BYED PA'I RDO RJE
RNAM PAR BSGOMS NAS DE YONGS SU GYUR NAS RDO RJE SEMS DPAR BSGOM
PAR BYA'O ZHES BYA BA NI BSDUS PA'I DON TO, ,DE LTAR RE ZHIG RDO
RJE SEMS

DPA' BSGOMS LA RDO RJE SEMS DPA' SKYE BA BSTAN PA YIN NO, ,YANG
GANG GI TSE RNAM PAR SNANG MDZAD LA SOGS PA GTZO BO NYID DU BSGOM
PAR 'DOD PA DE'I TSE NI ZLA BA'I DKYIL 'KHOR GYI STENG DU SA BON
GSUM YONGS SU GYUR PA LAS DE RNAMS KYI MTSAN MA BLTAS NAS BSGOM
PAR BYA'O, ,DE

@292B DAG GI RANG RANG GI GNAS SU NI BSTAN ZIN MA THAG PA'I RDO
RJE SEMS DPA' BLTA BAR BYA'O, ,GAL TE YANG SNGAR MOS PA'I DKYIL
'KHOR BSGOM PA'I SKABS SU RDO RJE SEMS DPA'I RIGS RDO RJE MA LA
SNYOMS PAR ZHUGS PA BSTAN NA YANG, ,DE BZHIN GSHEGS PA GZHAN BZHI
PO BDAG NYID CI LTA BA'I

SHES RAB KYI MGUL NA 'KHYUD PA RNAMS RANG GI GNAS SU RDO RJE SEMS
DPA' BZHAG NAS GTZO BOR GYUR PAR DE DANG DE LA MOS PA RNAMS KYIS
BSGOM PAR BYA BA YIN NO, ,DKYIL 'KHOR PA GZHAN PA'I KHAMS LA SOGS
PA RNAMS SBYONG BAR BYED PA BRJOD PA RNAMS LA NI GTZO BO NYID YOD
PA MA YIN TE,

SA NI SPYAN MA YIN PAR BRJOD, ,CES BYA BA LA SOGS PA GSUNGS PA
YIN NO, ,RNAM PAR SNANG MDZAD LA SOGS PA YANG RJES SU ZHUGS PA'I
YIN MOD KYI, SKABS LAS 'ONGS PA NI MI BSKYOD PA RJES SU ZHUGS PAR
BYA BA YIN NO ZHES STON PAS BRJOD PAS SO, ,MI BSKYOD PAS RJES SU

ZHUGS PA ZHES BYA BA LA SOGS TE, TSIGS SU BCAD PA 'DI YANG GO SLA
BAR RO, ,MI BSKYOD PA RJES SU ZHUGS PA'I DON BZHI 'DI PAS BRJOD
PA NI, RDO RJE'I 'KHOR LO ZHES BYA BA LA SOGS PA STE, TSIGS SU
BCAD PA 'DI YIS NI KUN DU ZLA BA LTAR DKAR BA'I BCOM LDAN 'DAS DE
NYID

KYI PHYAG G-YAS G-YON DAG TU BSGOM PAR BYA BA'I MTSAN MA BRJOD PA
YIN NO, ,DA NI 'DI NYID LHA THAMS CAD KYI BDAG NYID CAN DU GYUR
PA NA, SNGAGS BKOD PA'I DON GYI SHUGS KHO NAS GDUL BYA'I SKYE BO
THAMS CAD KYI SPYOD YUL DU 'GYUR RO ZHES BSTAN PA'I DON DU SA BON

DGOD PA GSUNGS PA NI DE NAS ZHES BYA BA NAS BRTZAMS TE, GNOD
MDZES RGYAL PO BKOD PAR BSAM, ,ZHES BYA BA NI MTHAR THUG PAS SO,
,'DIR GZUGS DANG SGRA DANG DRI DANG RO RNAMS KYI SA BON DZA: H'Um
BAm HO: ZHES BYA BA'I RANG BZHIN NO, ,SPYAN MA LA SOGS PA KUN DU
BZANG PO'I MTHAR

THUG PA RNAMS KYI SA BON RNAMS NI RANG GI BDAG PO'I MDOG TU BSGOM
MO, ,LHA RNAMS KYI SA BON NYID THAMS CAD NI 'CHAD PAR 'GYUR BA'I
TSUL GYIS BDAG NYID JI LTA BA'I MTSAN MA DANG GDAN DMIGS NAS,
DE'I GDAN GYI STENG NA GNAS PA'I MTSAN MA'I NANG DU CHUD PAR
BSGOM PAR BYA BA YIN NO, ,

@293A *, ,GSHIN RJE MTHAR BYED LA SOGS PA KHRO BO BCU PO RNAMS NI
YI GE HAm RING PO YIN NAM RAm RING PO BCU LAS YONGS SU GYUR PA
PHYAG LA SOGS PA'I CHA RNAMS NA RANG GI PHYAG MTSAN YOD PAR BSGOM
MO ZHES BYA BA NI MAN NGAG GO, ,DE LTAR RE ZHIG RNAL 'BYOR GSUM
RDZOGS NAS LUS

KYI DKYIL 'KHOR DANG LDAN PA'I RNAL 'BYOR BAS SGRUB PA CHEN PO'I
THABS SU GYUR PA RNAL 'BYOR CHEN PO BSGOM PAR BYA'O ZHES BSTAN
PA'I DON DU GSUNGS PA'O, ,PHUNG SOGS CHO GA SBYIN DU NI, ,ZHES
BYA BA LA SOGS PA STE, TSIGS SU BCAD PA 'DI YANG GO SLA'O, ,RNAL
'BYOR CHEN PO

YANG GANG ZHIG YIN SNYAM NA ZLA BA'I DKYIL 'KHOR ZHES BYA BA NAS
BRTZAMS TE, 'DI GNYIS BRJOD PAS GSOL BA GDAB, ,CES BYA BA NI
MTHAR THUG PA'O, ,'DIR DON NI 'DI YIN TE, MGO'I NANG DU AOm DKAR
PO LAS YONGS SU GYUR PA'I 'KHOR LO RTZIBS BRGYAD PA'I LTE BA'I
NANG NA

GNAS PA'I ZLA BA'I STENG DU YI GE AOm BSAMS LA DE'I MTHU LAS
SPYAN MA 'CHAD PAR 'GYUR BA'I MDOG DANG PHYAG RGYA DANG MTSAN MA
DANG LDAN PA MANG PO CAN NAM MKHA'I MTHONG THAMS CAD KHYAB PAR
SPROS PAR BSGOM MO, ,DE'I 'OG TU SA BON DE NYID LAS SPROS PA'I
BCOM LDAN 'DAS

RNAM PAR SNANG MDZAD 'CHAD PAR 'GYUR BA'I MDOG DANG PHYAG DANG
MTSAN MA CAN YANG NAM MKHA' THAMS CAD KHYAB PAR SPROS PA'I RANG
GI 'KHOR LO'I DBUS NA BZHUGS PA SPROS TE, SGRUB PA POS MDUN GYI
YUL DU GSOL BA GDAB PAR BSAM MO, ,SGRUB PA POS BCOM LDAN 'DAS

DE LA GUS PA SNGON DU 'GRO BAS TSIGS SU BCAD PA 'DI GNYIS KYIS
GSOL BA GDAB PAR BYA'O, ,DE NYID BRJOD PA NI DPAL LDAN SANGS
RGYAS SKU 'CHANG BA LA SOGS PA'O, ,DPAL NI SPYAN MA STE DE GANG
LA YOD PA DE DPAL LDAN NO, ,SANGS RGYAS NI DUS GSUM DU BZHUGS

PA'I DE BZHIN GSHEGS PA RNAMS SO, ,DE RNAMS KYI SKU DE'I BDAG
NYID KYIS 'JIG PAR BYED PAS NI SANGS RGYAS SKU 'CHANG NGO, ,RDO
RJE GSUM NI RDO RJE 'CHANG CHEN PO STE, DE DANG MI PHYED CING
BDAG NYID GCIG TU BSGOM PA'O, ,BDAG LA STE, BDAG GI LUS LA DE'I
BYIN GYI RLABS

@293B KYIS GNAS, BZHUGS PAR MDZOD CIG PA'O, ,SKU'I RDO RJE NI
RNAM PAR SNANG MDZAD DO, ,DE LTAR BDAG PO LA GSOL BA BTAB NAS,
DE'I 'KHOR LO LA GSOL BA'I DON DU BRJOD PA NI PHYOGS BCUR BZHUGS
PA'I ZHES BYA BA LA SOGS PA'O, ,'DI'I DON YANG SNGA MA BZHIN
RTOGS

PAR BYA'O, ,DE LTAR BCOM LDAN 'DAS LA GSOL BA BTAB NA GANG DU
GYUR PA DE BSTAN PA'I PHYIR SPYAN MA DANG LHAN CIG CES BYA BA LA
SOGS PA'O, ,GSOL BA BTAB MA THAG TU MDUN NA BZHUGS PA'I BCOM LDAN
'DAS 'PHROS PA'I BDAG NYID KYIS RANG BZHIN RNAM PA DE LTA BUR
SPYAN MA DANG

SNYOMS PAR ZHUGS PA BSGOM PAR BYA'O, ,DE'I RJES LA PHAN TSUN RJES
SU CHAGS PAS BDE BA CHEN PO'I RANG BZHIN DU GYUR TE, 'OD ZER DKAR
PO'I GZUGS KYIS SGRUB PA PO'I MGO'I PHYOGS SU ZHUGS NAS PHUNG PO
LNGA BO RNAMS KYIS GANG BA'I LUS 'DIS BYIN GYIS BRLAB PO ZHES BYA
BA NI BSDUS

PA'I DON TO, ,DE NAS SGRUB PA PO RE BA LA SMON PA NI, SANGS RGYAS
KUN GYI SKU GANG ZHIG ,PHUNG PO LNGAS NI RAB GANG LTAR, ,SANGS
RGYAS SKU YI RANG BZHIN GYIS, ,BDAG GI YANG NI DE 'DRAR SHOG ,CES
BYA BA STE, SKU'I RDO RJE SANGS RGYAS KUN GYI SKU GANG ZHIG GZUGS
LA SOGS PA'I PHUNG

PO LNGAS RAB TU BRGYAN PA'O, ,GANG ZHIG CES BYA BA NI JI LTA STE,
SKYES BU CHEN PO'I MTSAN SUM CU RTZA GNYIS LA SOGS PA'I RANG
BZHIN GANG GIS BZHUGS PA LTAR, SANGS RGYAS SKU'I RANG BZHIN TE,
RNAM PAR SNANG MDZAD KYI SKU'I NGO BO NYID KYIS, BDAG GI YANG NI
DE 'DRAR SHOG STE,

LUS SHOG CIG CES KHONG NAS DBYUNG NGO, ,'DI BSTAN PAR BYA BA'I
DON DU GDON MI ZA BAR BRJOD PAR BYA BA'I DON DU SNGAGS GSUNGS PA
NI AOm ZHES BYA BA LA SOGS PAS SO, ,DE LTAR RE ZHIG SKU RDO RJE
RDZOGS NAS RIM PA 'DIS GSUNG RDO RJE BSGRUB PAR BYA'O ZHES STON
PAR BYED PA NI, LCE'I

PADMA'I ZHES BYA BA LA SOGS PA'O, ,LCE'I RTZA BA MGRIN PA ZHES
BYA BA'I MING GZHAN DANG LDAN PA'I STENG GI ZLA BAR YI GE AA DMAR
PO LAS YONGS SU GYUR PA'I PADMA DMAR PO'I DBUS KYI ZLA BA LA GNAS
PA'I SA BON DE NYID LAS NGES PAR BYUNG BA'I GOS DKAR MO 'CHAD PAR
'GYUR BA'I

@294A *, ,MDOG DANG MTSAN MA CAN SEMS CAN GYI DON DU SPROS PA'I
TSUL GYIS NAM MKHA'I PHYOGS THAMS CAD KHYAB PAR BSGOM NAS SO,
,RDO RJE GSUNG ZHES BYA BA NI SA BON DE NYID LAS SPROS PA STE,
'CHAD PAR 'GYUR BA'I MDOG DANG MTSAN LA SOGS PA CAN 'PHRO BA DANG
'DU BA'I

RANG BZHIN SPROS PA'I RANG GI 'KHOR LO DBUS NA BZHUGS PA, SKYES
BU CHEN PO'I MTSAN LA SOGS PAS BRGYAN ZHING, RANG GI MDUN NA
BZHUGS PA GSOL BA GDAB PAR BYA BA BSGOM PAR BYA'O ZHES BYA BA NI
TSIGS SU BCAD PA GNYIS KYI DON TO, ,DA NI GSOL BA GDAB PAR

BYA BA'I DON DU TSIGS SU BCAD PA GNYIS BRJOD PA NI, DPAL LDAN
GSUNG GI ZHES BYA BA LA SOGS PA'O, ,DPAL NI TA RA STE, DE DANG
LDAN PA'I PHYIR DPAL LDAN NO, ,CHOS NI 'OD DPAG MED GSUNG GI RANG
BZHIN YIN PA'I PHYIR RO, ,MI PHYED RDO RJE ZHES BYA BA LA SOGS PA
NI SNGA MA

BZHIN NO, ,BDAG LA STE BDAG GI NGAG LA BYIN GYIS RLOB CING BZHUGS
PAR MDZOD CIG PA'O, ,GSUNG GI RDO RJE NI RDO RJE GSUNG LDAN NO,
,'DI'I 'KHOR LO LA GSOL BA GDAB PA SNGA MA KHO NA BZHIN NO, ,GSOL
BA GDAB MA THAG TU GSUNG GI RDO RJE BYIN GYIS RLOB CING BRJOD PA
NI,

RANG GI BDAG PO DANG ZHES BYA BA LA SOGS PA STE, BCOM LDAN 'DAS
'OD DPAG MED 'CHAD PAR 'GYUR BA'I MDOG DANG PHYAG LA SOGS PA DANG
LDAN PA THAMS CAD SPROS PA'I RANG BZHIN CAN 'CHAD PAR 'GYUR BA'I
MDOG DANG PHYAG LA SOGS PA CAN GYI DKAR MO DANG LHAN CIG KHA

SBYAR BAR GYUR NAS PHAN TSUN RJES SU CHAGS PAR SNGON DU SONG BA
CAN GYI 'OD ZER DMAR PO'I RANG BZHIN GYIS KHA SGO NAS ZHUGS TE,
LCE'I 'DAB MAR ZHUGS SHING, SGRUB PA PO DE'I NGAG BYIN GYIS RLOB
PA ZHES BYA BA NI BSDUS PA'I DON TO, ,DA NI RE BA SMON PA BRJOD
PA NI, RDO RJE CHOS

KYI GSUNG GANG ZHIG ,CES BYA BA LA SOGS PAS SO, ,RDO RJE CHOS
ZHES BYA BA 'OD DPAG MED KYI GSUNG STE BRJOD PA GANG ZHIG THOB
PA'O, ,CI 'DRA BAR ZHE NA, NGES PAR BRJOD PA NI NGES TSIG STE,
GANG DAG LA STE PHUN SUM TSOGS PA YOD PA DE DAG NI NGES PA'I TSIG
PHUN SUM

@294B TSOGS PA'O, ,DES TSIG SMOS PA NYE BAR MTSON PA STE, DES NA
CHOS DANG DON DANG SPOBS PA RNAMS GZUNG BA YIN NO, ,BDAG GI TSIG
KYANG DE 'DRA BA STE, DE DANG 'DRA BAR BRJOD PAR RO, ,CHOS 'DZIN
PA DANG 'DRA BA 'GYUR BA ZHES BYA BA NI CHOS 'DZIN PA DANG, 'DRA
BA BDAG GI

YANG DE 'DRA BAR SHOG CING GYUR CIG PA'O, ,BRTAN PAR BYA BA'I DON
DU BRJOD PAR BYA BA'I SNGAGS NI, AOm ZHES BYA BA LA SOGS PA YIN
NO, ,DA NI SEMS BYIN GYIS BRLAB PA STON PA, SNGAGS PA SNYING GAR
ZHES BYA BA LA SOGS PA'O, ,SNYING GAR ZLA BA'I DKYIL 'KHOR GYI
STENG DU YI GE H'Um SNGON

PO LAS SKYES PA'I RDO RJE RTZE LNGA PA'I NANG NA GNAS PA'I ZLA BA
LAS 'OD ZER RNAM PA LNGA RNAM PAR 'PHRO ZHING MDANGS 'BAR BA'I
H'Um BSAMS NAS, DE NAS LHA MO M'A MA K'I MDOG DANG PHYAG LA SOGS
PA 'CHAD PAR 'GYUR BA DANG MTHUN PA SPRO BA DANG SDUD PA'I RANG
BZHIN CAN SPRO BAR BYA ZHING BCOM LDAN 'DAS

MI BSKYOD PA 'CHAD PAR 'GYUR BA'I MDOG DANG PHYAG LA SOGS PA CAN
SPRO BA DANG SDUD PA'I RANG BZHIN CAN RANG GI LHA MO'I 'KHOR LO'I
DBUS NA RNAM PA BZHUGS PA BDAG NYID KYI MDUN DU BSAMS LA GSOL BA
GDAB BO ZHES BYA BA'I TSIGS SU BCAD PA GNYIS KYI DON TO, ,SNGA MA
BZHIN GSOL BA

'DEBS PA'I DON DU TSIGS SU BCAD PA GNYIS BRJOD PA NI DPAL LDAN
THUGS KYI ZHES BYA BA LA SOGS PA'O, ,DPAL LDAN NI M'A MA K'I DANG
YANG DAG PAR LDAN PA'I PHYIR RO, ,RDO RJE LTA BU'I THUGS NI THUGS
RDO RJE STE, 'KHOR BA DANG MYA NGAN LAS 'DAS PA DAG GIS MA GOS
PA'I PHYIR

RO, ,DE LTA BUR GYUR PA'I THUGS MNGA' BA NI THUGS KYI RDO RJE
'CHANG STE MI BSKYOD PA'O, ,LHAG MA NI SRA MA BZHIN NO, ,DE BZHIN
DU 'DI'I 'KHOR LO LA GSOL BA GDAB PA YANG SNGA MA KHO NA BZHIN
NO, ,DE LTAR GSOL BTAB PAR GYUR PA NI GANG ZHIG BSGOM PAR BYA BA
DE BSTAN PA'I

PHYIR GSUNGS PA NI THUGS KYI RDO RJE DANG BCAS PA ZHES BYA BA LA
SOGS PA'O, ,BCOM LDAN 'DAS MI BSKYOD PA YANG DAG PAR SPRO BAR
BYAS PA'I BDAG NYID KYI RANG BZHIN 'CHAD PAR 'GYUR BA'I MDOG LA
SOGS PA CAN, SPROS PAR GYUR PA'I BDAG NYID KYI RANG BZHIN CAN GYI

@295A *, ,M'A MA K'I 'CHAD PAR 'GYUR BA'I MDOG LA SOGS PA DANG
LDAN PA LHAN CIG KHA SBYOR DU GYUR NAS PHAN TSUN RJES SU CHAGS
PAS BDE BA CHEN PO'I RANG BZHIN NYAMS SU MYONG BAR GYUR NAS 'OD
ZER NAG PO'I RANG BZHIN GYIS SNYING GAR ZLA BA ZHUGS PAS SEMS
BYIN GYIS BRLAB PHOR BYA'O

ZHES BYA BA NI TSIGS SU BCAD PA'I DON TO, ,PHYIS RE BA SMON PAR
BYA'O ZHES GSUNGS PA NI KUN DU BZANG PO ZHES BYA BA LA SOGS PAS
SO, ,KUN DU BZANG PO NI MI BSKYOD PA'O, ,GSANG DBANG PO ZHES BYA
BA LA GSANG BA NI GNYIS MED KYI YE SHES SO, ,DE KA YA TI STE,
RJOD PAR BYED

PAS NA GU HYA KA'O, ,KA'I SGRA NI SA KHAMS SO, ,DBANG BYED PAS NI
DBANG STE, DBANG PHYUG DAM PA'O, ,GSAL BA STON PA RAMS KYI DBANG
PO STE, DE KHO NA STON PA RAMS KYIS GTZO BOR GYUR PA ZHES BYA
BA'I DON TO, ,BLO LDAN NI REG BYA RDO RJE MA DANG YANG DAG LDAN
PA'O, ,RNAM PA DE LTA

BU'I SEMS GANG YIN PA DANG 'DRA BAR RDO RJE 'DZIN PA DANG MTSUNGS
PAR GYUR PA BDAG GI SEMS KYANG GYUR CIG CES BYA BA NI GSOL BA YIN
NO, ,SEMS BYIN GYIS RLOB PA'I SNGAGS NI AOm ZHES BYA BA LA SOGS
PA'O, ,DE LTAR RE ZHIG SO SOR BYIN GYIS BRLABS NAS, DA NI BDAG
NYID THAMS

CAD BYIN GYIS RLOB PA BRJOD PA NI DE LTAR ZHES BYA BA LA SOGS
PA'O, ,TSIGS SU BCAD PA 'DI YANG GO BAR SLA'O, ,BYIN GYIS RLOB
PA'I MAN NGAG KYANG SO SOR BYIN GYIS RLOB PA BZHIN NO, ,SNGAGS
KYANG AOm ZHES BYA BA LA SOGS PA YIN NO, ,DE LTAR DAM TSIG SEMS
DPA' BSGOMS

NAS YE SHES SEMS DPA' BSGOM PA'I DON DU GSUNGS PA NI, DE LTAR
BYIN GYIS BRLABS NAS BDAG ,CES BYA BA LA SOGS PA'O, ,DE LTAR
BRJOD ZIN PA'I RIM PAS SO SO BA DANG BSDOMS NAS BDAG NYID DE
BZHIN GSHEGS PA RNAMS KYIS BYIN GYIS BRLABS PAR BYAS NAS SO, ,

ZLA BA'I DKYIL 'KHOR GNAS SHING ZHES BYA BA NI SNGAR BRJOD PA'I
TSUL GYIS SA BON DANG MTSAN MA YONGS SU GYUR PA SNGON DU 'GRO BA
CAN, RGYU'I RDO RJE 'CHANG DAM TSIG SEMS DPA' ZHES BYA BA'I MING
GZHAN DANG LDAN PA, RDO RJE DANG DRIL BUS NYE BAR MTSON CING, ZLA
BA'I GDAN LA

@295B BZHUGS PA MTSAN MA DRUG DANG ZHES BYA BA SNGAR BRJOD PA'I
RDO RJE LA SOGS PA PHYAG NA GNAS PA DANG LDAN PA BSAM PAR BYA'O
SNYAM DU DGONGS PA'O, ,DE'I THUGS KAR NI PHYAG LA SOGS PA RANG
NYID DANG 'DRA BA'I YE SHES SEMS DPA' MDOG DMAR PO RNAM PAR BSGOMS
NAS DE'I THUGS

KAR ZLA BA'I DKYIL 'KHOR GYI STENG DU YI GE H'Um SNGON PO BKOD
DE, RNAL 'BYOR CHEN PO'I MING CAN SEMS DPA' GSUM GYI BDAG NYID
CAN LA DBANG BSKUR BAR GYUR PA NA BDAG NYID MI BSKYOD PA'I COD
PAN DANG LDAN PAR BSGOM MO, ,DE LTAR RNAL 'BYOR BSGOMS NAS SGRUB
PA CHEN PO BYA BA

GSUNGS PA NI, DE LTAR ZHES BYA BA LA SOGS PA'O, ,SGRUB PA'I SBYOR
BA 'DI YIS ZHES BYA BA NI 'CHAD PAR 'GYUR BA'I SGRUB PA'I CHO GA
'DIS SO, ,SGRUB PA CHEN PO ZHES BYA BA 'DIS RDO RJE 'CHANG LA
SOGS PA CHEN PO RNAMS SGRUB PAS NA SGRUB PA CHEN PO'O, ,SGRUB PA
NI SPYOD PA LA SOGS PA

BYED PA YAN LAG DANG BCAS PA STE, DE BRTZAM PAR BYA STE ZHES BYA
BA'O, ,DA NI GZHI 'DINGS PA BRJOD PA NI GZUGS DANG ZHES BYA BA LA
SOGS PA'O, ,TSOR BA MA ZHES BYA BA NI CHOS BSTAN PA LA SOGS PAS
SEMS CAN THAMS CAD KYI SEMS DGA' ZHING SGYUR BAR BYED PAS DE
SPYOD

PA'I 'O, ,LEGS PAR BRLABS SHING ZHES BYA BA NI RANG NGAM GZHAN
GYI GSO SBYONG LA SOGS PA BYIN PA'I TSUL GYIS YONGS SU SBYONGS
PA'I PHYI ROL GYI BUD MED DE RDO RE SEMS DPA' BSKYED PA BZHIN DU
DKAR BA DANG DMAR BA DANG NAG PO'I BDAG NYID CAN GYI YI GE GSUM
GYIS REG BYA

RDO RJE MA'I RANG BZHIN BSKYED LA RAB TU BSLANGS NAS 'KHYUD LA
SGRUB PA CHEN PO BRTZAM PAR BYA'O ZHES SNGA MA DANG 'BREL TO, ,DA
NI RIGS LNGA'I TSOGS SU RIM GYIS STON PAS BRJOD PA NI, AOm YIG
CES BYA BA LA SOGS PA STE, AOm YIG NI SPYI BOR ZLA BA'I STENG GI
SROG DKAR PO LAS

YONGS SU GYUR BA'I 'KHOR LO DKAR PO'I LTE BA'I ZLA BA LA GNAS
PA'I SROG DKAR PO'I AA YIG CES BYA BA NI, LCE RTZA'I ZLA BA'I
STENG DU AA DMAR PO LAS YONGS SU GYUR PA'I PADMA DMAR PO LTE BA'I
DBUS KYI ZLA BAR GNAS PA'I YI GE AA DMAR PO'O, ,H'Um DANG PO ZHES
BYA BA NI, SNYING GAR NYI MA'I

@296A *, ,DKYIL 'KHOR GYI STENG DU YI GE H'Um STON PO LAS YONGS
SU GYUR PA'I RDO RJE SNGON PO RTZE LNGA PA'I LTE BA'I DBUS NA
GNAS PA'I NYI MA'I YI GE H'Um SNGON PO'O, ,LTE BAR SV'A ZHES BYA
BA NI, LTE BAR ZLA BA'I STENG DU YI GE SVA SER PO LAS YONGS SU
GYUR PA'I RIN PO CHE MDOG SER PO LA GNAS PA'I ZLA

BA'I SVA MDOG SER PO'O, ,RKANG PA GNYIS LA HA ZHES BYA BA NI BRLA
GNYIS SU ZLA BA'I STENG DU YI GE HA SNGON PO GNYIS LAS YONGS SU
GYUR PA'I SNA TSOGS RDO RJE 'OD ZER DANG BCAS PA'I LTE BA GNYIS
LA GNAS PA'I ZLA BA GNYIS LA HA SNGON PO GNYIS DGOD PAR BYA'O,
,SA BON 'DI THAMS

CAD NI RANG RANG GI GTZO BO'I MDOG CAN DU DNGOS SU'AM MOS PAS
BSGOM PAR BYA BA YIN NO, ,SPYAN DANG ZHES BYA BA LA SOGS PA NI
SPYAN MA LA SOGS PA'I LHA MO BZHIS SO, ,SA LA SOGS PA'I KHAMS
BZHI LA, RANG RANG GI MTSAN MA'I DBUS NA GNAS PA'I ZLA BA'I DKYIL
'KHOR DU

MO HA RA TI ZHES BYA BA LA SOGS PA'I SA BON GYI RANG BZHIN DU
BSGOM PAR BYA BA YIN NO, ,LHA MO RDO RJE'I GZUGS SOGS RNAMS,
,ZHES BYA BA NI GZUGS RDO RJE MA DANG, SGRA RDO RJE MA DANG, DRI
RDO RJE MA DANG, RO RDO RJE MA DANG NI BCOM LDAN 'DAS MA DE'I
PHYI ROL DANG NANG GI BDAG NYID CAN

GYI GZUGS DANG SGRA DANG DRI DANG RO RNAMS LA 'CHAD PAR 'GYUR
BA'I TSUL GYIS RANG RANG GI SA BON MA'I DBUS NA GNAS PA'I ZLA
BA'I DBUS SU SNGAR BRJOD PA'I RANG GI SA BON GYI BDAG NYID DU
BSGOM PAR BYA'O, ,DE DAG SA SNYING LA SOGS PA ZHES PA NI SA'I
SNYING PO DANG, PHYAG NA RDO RJE

DANG, NAM MKHA'I SNYING PO DANG, 'JIG RTEN DBANG PHYUG GI SA BON
BDAG NYID MIG LA SOGS PA'I DBANG PO LA GNAS PA'I 'DZIN PAR BYED
PA'I RANG BZHIN RNAMS DANG SNYOMS PAR ZHUGS PA STE, GZUNG BAR BYA
BA YIN PAR GZUGS RDO RJE MA LA SOGS PA DE DAG BSGOM PAR

BYA'O; ,BYANG CHUB SEMS DPA' GZHAN BZHI PO BYAMS PA DANG 'JAM DPAL
DANG SKRIB PA THAMS CAD RNAM PAR SEL BA DANG KUN DU BZANG PO ZHES
BYA BA RNAMS NI RIM PA CI LTA BA BZHIN, MGO BO DANG YID DANG LUS
DANG MTSAMS RNAMS SU, SA BON GYI BDAG NYID DU RNAM PAR

@296B GNAS PAR BSGOM MO, ,LAG PA G-YAS ZHES BYA BA LA SOGS PA NI
KHRO BO BCU PO RNAMS KYI LHA MO RNAMS RANG RANG GI BDAG PO DANG
PHYAG LA SOGS PA 'DRA BAR, SNGA MA KHO NA BZHIN YI GE H'Um RING
PO MDOG SNGON PO RNAMS LAS YONGS SU DAG PA REG RDO RJE MA'I YAN
LAG GI GNAS RNAMS

SU BSGOM PAR BYA'O ZHES BYA BA NI BSGRUB PA'I DON TO, ,SA'I
SNYING PO NAS BRTZAMS TE, SA 'DZIN GYI MTHAR THUG PA'I LHA'I RANG
BZHIN 'DI RNAMS KYI SA BON NI RANG RANG GI MTSAN MA'I DBUS NA
GNAS PA'I NYI MA DANG ZLA BA LA BSGOM PAR BYA BA YIN NO, ,RDO RJE
RO LANGS MA LA SOGS PA NI SA'I SA BON

LAS YONGS SU GYUR PA'I DNGOS PO KHO NAR BSGOM PAR BYA BA NI KHYAD
PAR YIN NO, ,BRJOD ZIN PA'I TSUL DE LTAR LHA MO DE LEGS PAR
SBYANGS NAS DE LHA MO LA SOGS PA BKOD PAS THA MAL PA'I BUD MED
KYI RANG BZHIN SPANGS TE, RNAL 'BYOR PAS DE RDO RJE SEMS DPA'I
RNAL 'BYOR DANG LDAN PAS RDO RJE PADMA

BRTZAM ZHES BYA BA NI RDO RJE DANG PADMA YONGS SU GYUR MA THAG TU
'CHAD PAR 'GYUR PA'I TSUL GYIS BRTZAM PAR BYA'O, ,'DI NI RE ZHIG
PHYI ROL GYI BUD MED YONGS SU SBYONG BA BRJOD PA YIN NO, ,GAL TE
PHYI ROL GYI BUD MED MED PAR GYUR NA DE'I TSE RNAM PAR RTOG PA LA
GNAS PA'I REG RDO RJE MA LA YANG

YONGS SU SBYONG BA'I 'DI NYID BYA BA YIN NO, ,DA NI RDO RJE DANG
PADMA YONGS SU SBYOR BA BRJOD PA NI, SNGAGS PAS ZHES BYA BA LA
SOGS PA NAS BZUNG STE, DE 'OG SGRUB PA BRTZAM PAR BYA, ,ZHES BYA
BA NI MTHAR THUG PAS SO, ,H'Um YIG MA THON MTHING GIS RANG GI
MTSAN MA RDO RJE RTZE LNGA PA NAG PO 'OD ZER LNGA

DANG LDAN PA BSAMS NAS DE'I RTZE MO DBUS MA LA SROG DKAR PO DGOD
CING, DE'I CHOS 'BYUNG LA YANG AA YIG DMAR PO LAS YONGS SU GYUR
PA PADMA DMAR PO 'DAB MA BRGYAD PA'I RANG BZHIN DU BSGOM PAR
BYA'O ZHES BYA BA NI BSDUS PA'I DON TO, ,DE NAS AOm SARBA TA TH'A
GA TA ZHES BYA BA LA

SOGS PA'I SNGAGS KYIS, RIN CHEN 'BYUNG LDAN GYI NGA RGYAL DANG
LDAN PAS PHAN TSUN RJES SU CHAGS PA SNGON DU 'GRO BAS 'KHYUD PA
DANG 'O LA SOGS PA BYA'O, ,DE NAS NGA RGYAL 'DI NYID KYIS BSKYOD
PA BYA'O ZHES STON PAS BRJOD PA NI, YI GE H'Um GI GLU YIS ZHES
BYA BA LA SOGS PA'O, ,

@297A *, ,YI GE H'Um GLU RNAM PA MANG PO BRJOD CING RDO RJE
PADMA'I NANG DU CHUD PAS, RIN CHEN 'BYUNG LDAN GYI NGA RGYAL DANG
LDAN PAS BSKYOD BYA STER BA G-YO BAR BYA'O, ,DE NAS RIM GYIS DGA'
BA GNYIS RTOGS PAR BYAS NAS, RDO RJE'I NOR BU'I NANG DU DGA' BA
GSUM PA BSKYED PA NA, NOR BU'I RTZE MO'I BU

GA 'GEGS PAR BYED PA'I YI GE GNYIS RNAM PAR BSAMS NAS DGAG PAR
BYA ZHING YI GE GNYIS PO 'DI NYID BRJOD PAR BYA'O ZHES BYA BA NI
TSIGS SU BCAD PA'I DON TO, ,DE NAS NI LUS KYI DKYIL 'KHOR BA'I
LHA RNAMS LHAN CIG SKYES PA'I BDE BA NYAMS SU MYONG NAS RTZA BA'I
SBUBS NAS THIG LE'I

GZUGS KYIS PADMA'I NANG DU BABS PAR 'GYUR RO, ,'DIS NI DGA' BA
BZHI PA YANG YANG DAG PAR SKYE BAR GYUR PA YIN NO ZHES RIG PAR
BYA'O, ,DE NAS NI BLTA BAR GYUR PA'I BYANG CHUB KYI SEMS KYIS DE
BZHIN GSHEGS PA THAMS CAD MCHOD PAR BYA'O ZHES STON PAR BYED PAS
GSUNGS PA NI,

'BYUNG BA'I MTHAR YANG ZHES BYA BA LA SOGS PA'O, ,SPROS PA'I
BYANG CHUB KYI SEMS KYIS DON GRUB PA'I DON TO, ,SNGAGS NI AOm
ZHES BYA BA LA SOGS PA YIN NO, ,DA NI ZHE SDANG RDO RJE'I BDAG
NYID KYIS DKYIL 'KHOR BA'I LHA DAG SPRO BAR BYA BA YIN TE, DES NA
ZHE SDANG RDO RJE'I GNAS SU

'DUG PAR BYA BA'I PHYIR GSUNGS PA NI RANG SNGAGS YI GE ZHES BYA
BA LA SOGS PA'O, ,RANG GI SNGAGS KYI YI GE NI BADZRA DHRi KA CES
BYA BA'I SNGAGS MDOG NAG PO DE LAS SKYES PA'O ZHES RDO RJE GSUM
GYI BYIN GYIS BRLABS PA ZHES BYA BA NI SKU RDO RJE LA SOGS PA'I
RANG BZHIN AOm A'A:H'Um ZHES BYA BA'I YI

GE GSUM PO MGO DANG MGRIN PA DANG, SNYING GA LA GNAS PAS BYIN
GYIS BRLABS PA RDO RJE 'CHANG GI RANG BZHIN BDAG NYID PADMA'I
NANG DU STE, PADMA MA'I KHONG PAR BSKYED NAS DE MA THAG TU SLAR
YANG ZHE SDANG RDO RJER BSKYED PAR BYA STE MI BSKYOD PA CI 'DRA
BA BZHIN DU BSKYED NAS BSGOM PAR BYA ZHEN BADZRA

DHRiKA CES BYA BA'O, ,MI BSKYOD CES BYA BA NI MI 'KHRUGS PAS NA
MI BSKYOD PA STE, RDO RJE SEMS DPA'O, ,DES DBU RGYAN BYAS PA STE,
DBU BRGYAN PA GANG YIN PA DE LA DE SKAD CES BYA'O, ,SNGO DMAR
DKAR BA'I ZHAL DANG LDAN, ,ZHES BYA BA NI GTZO BO'I ZHAL NI SNGO
BA, G-YON NI DMAR BA,

@297B G-YAS NI DKAR PA'O, ,RDO RJE ZHES BYA BA NI RDO RJE SNGON
PO RTZE LNGA PA'O, ,'KHOR LO ZHES BYA BA NI 'KHOR LO SER PO
RTZIBS BRGYAD PA'O, ,DRIL BU ZHES BYA BA NI MDOG DKAR PO SGRA
DANG LDAN PA'O, ,YID BZHIN NOR BU ZHES BYA BA NI SEMS CAN THAMS
CAD BSAM PA SGOM PAR BYED

PA STE RIN PO CHE YID SBYIN NO, ,RAL GRI ZHES BYA BA NI NOR BU
CHEN PO LA SOGS PAS BA RGYAN PA'I YU BA CAN GYI RAL GRI SNGON PO
RAB TU 'BAR BA'O, ,'DI'I 'KHOR LOS SGYUR BA DRUG GI RANG BZHIN DU
BSTAN PA'O, ,'DI NI DKYIL 'KHOR BA GZHAN RNAMS DANG, RGYU'I RDO
RJE 'CHANG LA YANG JI LTAR

SRID PAR RTOGS BYA'O, ,DES NA DE LTA BUR GYUR PA'I BCOM LDAN 'DAS
BSGOM PAR BYA BA YIN NO, ,BCOM LDAN 'DAS 'DIS CI ZHIG BYA ZHE NA,
BRJOD PA 'DI NI ZHES BYA BA BCOM LDAN 'DAS MI BSKYOD PA NI SNYING
GA NAS TE, DE BZHIN GSHEGS PA THAMS CAD KYI THUGS KYI RANG BZHIN
BUD MED

KYI PADMA'I NANG DU BABS PA'I BYANG CHUB KYI SEMS LAS BADZRA DHRi
KA GI SNGAGS KYI BSKYED PA BYUNG NAS TE, BTOGS NAS PHYOGS BCUR
RNAM PAR GZIGS MDZAD DE, ,ZHES BYA BA PHYOGS BCU NA RNAM PAR GNAS
PA'I SEMS CAN KUN LA LHA'I SPYAN GYIS GZIGS NAS, 'BAR BA DANG
'TSER BA LA

SOGS PA SANGS RGYAS KYI CHO 'PHRUL MA LUS PA YANG MDZAD CING DE
RNAMS KYI BSAM PA CI LTA BA BZHIN CHOS KYI 'KHOR LO YANG BSKOR
BAS ZHE SDANG RDO RJE'I GNAS PA STE, ZHE SDANG CHEN PO'I NYON
MONGS PA'I SEMS CAN DE DAG KYANG RNAM PAR SBYANGS SHING ZHE SDANG
RNAM PAR DAG PAR BYAS NAS SLAR BYON NAS,

RDO RJE MGON PO STE, RDO RJE SEMS DPA'I RANG BZHIN CAN GYI SGRUB
PA PO'I SPYAN SNGAR 'DUG NAS SO, ,PHYI NAS SGRUB PA POS CI ZHIG
BYA ZHE NA BRJOD PA SNGAGS PAS DE NA ZHES BYA BA LA SOGS PA STE,
MDUN NA 'DUG PA STE, BDAG NYID KYI SNYING GAR BCUG NAS BSGOM PAR
BYA'O, ,CI LTA BUR GYUR PA ZHIG

BSGOM PAR BYA ZHE NA, SNGAR GYI GZUGS NI ZHES BYA BA LA SOGS
PA'O, ,SNGAR GYI RDO RJE 'CHANG GI RNAM PA MDOG DKAR PO YONGS SU
GYUR PA STE, YONGS SU SPANGS NAS ZHE SDANG RDO RJE'I GNAS PA STE,
MI BSKYOD PA'I RANG BZHIN LA BZHUGS PAR GYUR PA NA, BDAG NYID
AINDRA N'I LA LTA BU NAG PA 'BAR BA STE,

@298A *, ,BA SPU'I BU GA NAS BYUNG BA'I 'OD ZER RNAMS KYI SKU
RNAM PAR 'TSER BAR RO, ,NYI MA'I DKYIL 'KHOR DBUS GNAS PA, ,ZHES
BYA BA NI, SNA TSOGS PADMA'I NANG NA GNAS PA'I YI GE H'Um SNGON
DMAR LAS SKYES PA'I NYI MA'I YI GE H'Um SNGON PO'I RANG BZHIN CAN
GYI RDO RJE RTZE LNGA PA'I

LTE BA LA GNAS PA'I NYI MA'I STENG NA GNAS PA'O, ,RANG GI PHYAG
RGYA STE REG RDO RJE MAS 'KHYUD PA STE, MGUL PA NAS NYE BAR
'KHYUD PA'O, ,RGYAN RNAMS KUN GYI STE, NOR BU DANG MU TIG LA SOGS
PAS RNAM PAR SPRAS PA'I COD PAN DANG SKE RAGS LA SOGS PAS BRGYAN
ZHING, DRAG PO LA

SOGS PA'I RANG BZHIN GYI ZHAL GSUM GYI RNAM PAR MDZES PA BSGOM
PAR BYA'O ZHES SNGA MA DANG 'BREL TO, ,DE DE LTAR, ZHE SDANG RDO
RJE'I TING 'DZIN LA, ,GNAS PAS DKYIL 'KHOR RNAM PAR SPRO, ,DKYIL
'KHOR THAMS CAD CES BYA BA NI DKYIL 'KHOR PA THAMS CAD DO, ,JI
LTAR

SPRO ZHE NA GSUNGS PA NI, DZI NA DZI KA CES BYA BA LA SOGS PAS
SO, ,DZI NA DZI KA SNGAGS LAS BYUNG BA ZHES BYA BA NI, BUD MED
KYI PADMA'I NANG DU LHUNG BA'I BYANG CHUB KYI SEMS LAS SKYES PA'I
DZI NA DZI KA GI SNGAGS DKAR PO'O, ,DE NAS DE LAS BSKYED PA'I
'KHOR LO RTZIBS BRGYAD PA DKAR PO,

DE'I LTE BA'I DBUS SU NI SNGAGS KHA DOG DKAR PO DE NYID NI MTSAN
MA DANG LDAN PA'I SNGAGS DE NYID KYIS BSKYED PAS NA, DZI NA DZI
KA SNGAGS LAS BYUNG BA'I DE BZHIN DU DKYIL 'KHOR BA GZHAN RNAMS
DANG SNGAR BRJOD PA'I ZHE SDANG RDO RJE LA YANG, BDAG NYID CI LTA
BA DANG KHA DOG CI LTA BA'I MTSAN MA DANG

SA BON DMIGS NAS BSKYED PAR BYA BA YIN PAR RIG PAR BYA'O, ,DKAR
DANG DMAR DANG NAG PA'I ZHAL, ,ZHES BYA BA NI GTZO BO DKAR BA
DANG G-YAS NAG PA G-YON DMAR BA'O, ,'KHOR LO ZHES BYA BA LA SOGS
PA, PADMA MA GTOGS PA MTSAN MA LNGA PO 'DI DAG GI MDOG DANG RANG
BZHIN NI

SNGA MA KHO NA BZHIN NO, ,'DOD CHAGS NI GTI MUG GI PHYOGS GCIG
YIN PA'I PHYIR NA, 'DI DAG NI DON DAM PAR DE'I BDAG NYID YIN NO
ZHES BYA BA BSTAN PA'I PHYIR PADMA 'DAB MA BRGYAD PA GZUGS DKAR
PO NYID YIN NO, ,THUGS KA NAS ZHES BYA BA NI SNGA MA BZHIN NO,
,SHAR PHYOGS KYI

@298B ZLA BAR ZHES BYA BA NI SNA TSOGS 'DAB MA NI PADMA LA GNAS
PA'I YI GE AOm DKAR POS BSKYED PA'I ZLA BA'I AOm YIG DKAR POS
BSKYED PA'I 'KHOR LO RTZIBS BRGYAD PA'I LTE BA ZLA BA'I DKYIL
'KHOR GYIS RNAM PAR BRGYAN PA'O, ,BZHUGS ZHES BYA BA NI RNAM PAR
SNANG MDZAD DO ZHES RIG PAR BYA'O, ,

DE LTAR RNAM PAR SNANG MDZAD SPRO BA BRJOD PA YIN LA MI BSKYOD
PA'I SNGAR BRJOD ZIN TO, ,DA NI RIN CHEN 'BYUNG LDAN GYI BRJOD
PA'I DON DU GSUNGS PA NI, ,RATNA DHRi KA CES GSUNG PA STE RTOGS
PAR SLA'O, ,SER DANG ZHES BYA BA LA RTZE BA'I ZHAL NI SER G-YAS
NAG PA G-YON DKAR BA'O, ,'DI

YANG MTSAN MA LNGA PO'I MDOG DANG RANG BZHIN NI SNGA MA BZHIN NO,
,'DOD CHAGS DANG SER SNA DAG TZAM GYIS NA DE'I BDAG NYID YIN NO
ZHES BSTAN PA'I PHYIR PADMA MDOG SER PO YIN NO, ,SNYING GA LAS
ZHES BYA BA NI SNGA MA BZHIN NO, ,RIN CHEN DBUS SU ZHES BYA BA
NI, SNA TSOGS

PADMA'I LTE BA'I YI GE AOm DKAR PO LAS YONGS SU GYUR PA'I ZLA BA
LA GNAS PA'I YI GE SV'A SER POS BSKYED PA'I RIN PO CHE'I DBUS NA
GNAS PA'I ZLA BA LA'O, ,BZHUGS PAR BYA ZHES BYA BA LA, RIN CHEN
'BYUNG LDAN ZHES KHONG NAS DBYUNG NGO, ,DA NI MI BSKYOD PA'I SPRO
BA BSTAN PA'I

PHYIR GSUNGS PA NI, A'A RO Li KA SNGAGS LAS BYUNG BA, ,ZHES BYA
BA LA SOGS PA'O, ,PADMA R'A GA'I 'OD CES BYA BA NI MDOG DMAR
BA'O, ,DMAR DANG NAG DANG DKAR BA'I ZHES BYA BA NI, RTZA BA DANG
G-YAS PA DANG G-YON RNAMS TE GZHAN NI GO SLA'O, ,MTSAN MA LNGA
PA'I MDOG DANG RANG BZHIN NI

SNGA MA BZHIN NO, ,PADMA NI GTZO BO'I MDOG CAN NO, ,SNGA MA BZHIN
ZHES BYA BA LA SOGS PA NI THUGS KA NAS BYUNG STE, SPRO BA DANG
BSDU BA BYAS NAS SO, ,PADMAR ZHES BYA BA NI SNA TSOGS PADMA'I
NANG DU AOm YIG DKAR POS BSKYED PA'I ZLA BA LA GNAS PA'I AA YIG
DMAR PO LAS YONGS SU GYUR PA'I

PADMA DMAR PO 'DAB MA BRGYAD KYI DBUS NA GNAS PA'I ZLA BA'I DKYIL
'KHOR LA'O, ,BZHUGS PAR BYA ZHES BYA BA 'DIR YANG 'OD DPAG MED
CES KHONG NAS DBYUNG BAR BYA'O, ,DE'I RJES LA DON YON GRUB PA'I
SPRO BA BRJOD PA'I DON DU GSUNGS PA NI, PRADZNY'A DHRi KA CES BYA
BA LA SOGS PA STE RTOGS

@299A *, ,SLA'O; ,LJANG DANG ZHES BYA BA RTZA BA'I ZHAL NI LJANG
GU ,G-YAS NAG PA, G-YON DKAR BA'O, ,RAL GRI ZHES BYA BA LA, 'DIR
YANG MTSAN MA LNGA PO RNAMS KYI MDOG DANG RANG BZHIN SNGA MA
BZHIN NO, ,'DOD CHAGS DANG PHRAG DOG DAG TZAM NYID KYIS DE'I BDAG
NYID DU

MNGON PAR BZHED PA'I PHYIR PADMA LJANG GU NYID DO, ,SNA TSOGS RDO
RJE ZHES BYA BA NI SNA TSOGS PADMA'I STENG DU YI GE AOm DKAR PO
LAS YONGS SU GYUR PA'I ZLA BA LA GNAS PA'I YI GE H'A SNGON PO LAS
SKYES PA'I SNA TSOGS PA'I LTE BA LA GNAS PA'I ZLA BA LA'O,
,BZHUGS BYA BA 'DIR YANG DON YOD PA ZHES RTOGS PAR BYA'O, ,

DE BZHIN GSHEGS PA LNGA PO 'DI DAG BSGOM PA'I DGOS PA GSUNGS PA
NI ZHE SDANG ZHES BYA BA LA SOGS PA STE, 'DI YANG RTOGS PAR
SLA'O, ,DA NI LHA MO BZHI PO RNAMS KYI SPRO BA GSUNGS PA NI, MO
HA RA TI SNGAGS ZHES BYA BA NAS BRTZAMS NAS ZHI BA'I NAS BZHUGS
PAR BYA BA'I MTHAR THUG

PA STE, 'DI NI DE BZHIN GSHEGS PA BZHIN PO SPRO PA BZHIN BSHAD
PAR BYA'O, ,SGROL MA'I MTSAN MA LA AUTPALA'I SGRAS NI PADMA DMAR
PO BRJOD PA YIN TE, 'DOD CHAGS KYI YUL NYID DU BSTAN PA'I DON
DU'O, ,GZHAN SPYAN MA LA SOGS PA RNAMS LA NI PHRAG DOG GI YUL
NYID DU BSTAN PA'I

DON DU AUTPALA YIN PAS NA SNGA MA LAS KHYAD PAR RO, ,DE LTAR 'DI
THAMS CAD KYIS NANG RIM GYI LHA RNAMS KYI SPRO BA BRJOD PA YIN
NO, ,RIM PA GNYIS PA'I LHA RNAMS KYI SPRO BA GSUNGS PA NI, RIM PA
GNYIS PAR ZHES BYA BA LA SOGS PA'O, ,GANG GI GNAS GANG YIN ZHEN
BRJOD PA

NI; RDO RJE GZUGS MA YID 'ONG NI, ,ZHES BYA BA LA SOGS PA'O, ,RDO
RJE GZUGS MA NI DKAR MO, ,SNA TSOGS PADMA CAN GYI PADMA'I STENG
GI AOm DKAR PO LAS YONGS SU GYUR PA'I ZLA BA LA GNAS PA'I SA BON
DKAR PO YI GE GSUM DU GRAGS PAS BSKYED PA'I ME LONG DKAR PO, SA
BON GYI

SNYING PO CAN LAS YONGS SU GYUR PA STE, ,PHYAG DRUG RNAM PAR
SNANG MDZAD KYIS MTSAN PA'O, ,RTZA BA'I PHYAG GNYIS KYIS ME LONG
BZUNG BA, G-YON DANG G-YAS DANG DBUS NA GNAS PA'I ZHAL SNGO PA
DANG DMAR BA DANG DKAR BA'O, ,GZHAN MTSAN MA DANG GDAN DANG BYA
BA NI GTI MUG DGA' MA

@299B DANG 'DRA'O, ,BUD MED KYI PADMA'I NANG DU BSKYED NAS ME'I
PHYOGS GZHAG PAR BYA'O ZHES BYA BA NI LTA BUR BYA BA'I DON TO,
,DE BZHIN DU LHA MO GZHAN GSUM PO YANG SGRA DANG DRI DANG RO RDO
RJE MA RNAMS KYANG AOm DKAR PO YONGS SU GYUR PA'I ZLA BA LA GNAS
PA'I SER BA DANG DMAR BA DANG SNGO PA'I YI GE GSUM

LAS BYUNG BA, PI WANG DANG DUNG CHOS DANG RO'I SNOD SER PO DANG
DMAR PO DANG SNGON PO, SA BON GYI SNYING PO CAN RNAMS LAS YONGS
SU GYUR PA RNAMS NI, RIN CHEN 'BYUNG LDAN DANG 'OD DPAG MED DANG,
DON YOD GRUB PAS MDZES PAR BYAS PA RANG RANG GI BDAG PO DANG 'DRA
BA'I ZHAL DANG LDAN PA,

RTZA BA'I PHYAG RNAMS KYIS BRJOD MA THAG PA'I MTSAN MA 'DZIN CING
MTSAN MA DANG LDAN PAR BYA BA GZHAN NI, M'A MA K'I DANG GOS DKAR
MO DANG TVA RA RNAMS 'DRA BA STE BDEN BRAL DANG RLUNG LHA DANG
DBANG LDAN GYI PHYOGS RNAMS SU DGOD PAR BYA BA YIN NO ZHES BSTAN
PA'I PHYIR GSUNGS PA NI RDO RJE SGROL MA ZHES BYA BA

NAS BRTZAMS NAS, LHAG MA SGROL MA CI BZHIN NO, ,ZHES BYA BA'I
MTHAR THUG PA STE, ,'DI THAMS CAD NI GO SLA'O, ,BCOM LDAN 'DAS
DANG LHAN CIG TU GRUB PA REG BYA RDO RJE MA'I RANG BZHIN GSUNGS
PA NI, RDO RJE SEMS DPA' DANG 'KHYUD CING, ,ZHES BYA BA LA SOGS
PA STE, TSIGS SU BCAD

PA 'DI YANG GO BAR SLA'O, ,RIM PA GNYIS PA'I LHA GZHAN DAG KYANG
BSTAN PA'I PHYIR GSUNGS PA NI, RIM PA GNYIS PA'I SHAR PHYOGS KYI
ZHES BYA BA LA SOGS PA NAS BZUNG STE BYANG GI PHYOGS SU SPRO BAR
BYA BA'I MTHAR THUG PA STE, GO BAR SLA'O, ,BYANG CHUB SEMS DPA'
BRGYAD PO SNA TSOGS PA'I PADMA'I

LTE BAR GNAS PA'I ZLA BA'I DKYIL 'KHOR DU RANG GIS BON DANG MTSAN
MA YONGS SU GYUR PA LAS SKYES PA 'DI RNAMS KYI SPRO BA NI SNGA MA
BZHIN RTOGS PAR BYA'O ZHES BYA BA NI NYE BAR BSTAN PA YIN NO, ,DA
NI BRJOD MA THAG PA'I BYANG CHUB SEMS DPA' BRGYAD PO RNAMS KYI
RANG BZHIN LA SOGS PA STON PAR BYED

PAS; 'DI DAG DBU RGYAN RANG RANG GON TE ZHES BYA BA LA SOGS PA
GSUNGS TE, BYAMS PA DANG SA'I SNYING PO DAG GI DBU RGYAN NI RNAM
PAR SNANG MDZAD DO, ,PHYAG NA RDO RJE DANG NAM MKHA'I SNYING PO
DAG NI RIN CHEN 'BYUNG LDAN GYI COD PAN CAN NO, ,'JIG RTEN DBANG
PHYUG DANG 'JAM PA'I DBYANGS KYI NI MGON

@300A *, ,PO 'OD DPAG TU MED PA'O, ,SGRIB PA THAMS CAD RNAM PAR
SEL BA DANG KUN DU BZANG PO DAG GI BDAG PO NI DON YOD PA YIN NO
ZHES BYA BA'O, ,MDOG SOGS NI ZHES BYA BA NI MDOG DKAR PO LA SOGS
PA DANG, ZHAL GSUM PA DANG ZLA BA'I DKYIL 'KHOR GYI STENG NA GNAS
PA'I 'KHOR LO

LA SOGS PA RNAMS NI RNAM PAR SNANG MDZAD LA SOGS PA DANG 'DRA'O,
,DE BZHIN DU PHYAG DRUG PO RNAMS DANG RDO RJE LA SOGS PA'I MTSAN
MA RNAMS KYANG RNAM PAR SNANG MDZAD LA SOGS PA DE RNAMS NYID DANG
'DRA BA YIN NO, ,BYAMS PA'I MTSAN MA LA KHYAD PAR GSUNGS PA NI
BYAMS PA 'BA'

ZHIG CES BYA BA LA SOGS PAS SO, ,'DI DAG BSGOM PAS SGRUB PA PO
DANG GZHAN RNAMS LA CI ZHIG BYED SNYAM NA GSUNGS PA NI, LHA YI
MIG SOGS RTZOL MDZAD PA, ,ZHES BYA BA LA SOGS PAS SGRUB PA PO'I
MIG LA SOGS PA'I RNAM PAR DAG PA BSGOMS PA RNAMS KYIS NI MIG LA
SOGS PA

RNAMS RNAM PAR SBYONG BAR BYED LA DE BZHIN DU SEMS CAN GZHAN
KHAMS GSUM NA GNAS PA RNAMS KYI MIG LA SOGS PA YANG RDZU 'PHRUL
GYIS RNAM PAR SBYONG BAR BYED DO ZHES BYA BA 'DI DGONGS PAS SO,
,GDAN RNAMS LA NI BZHUGS PAR BYA, ,ZHES BYA BA NI RNAM PAR SNANG
MDZAD LA SOGS PA'I

GDAN SNGAR BRJOD PA'I 'KHOR LO LA SOGS PA RNAMS LA'O, ,DE LTAR NA
RE ZHIG BYANG CHUB SEMS DPA' BRGYAD KA YANG SPRO BA YIN NO, ,DA
NI BGEGS BSKRAD PA'I DON DU KHRO BO BCU PO RNAMS KYI SPRO BA
GSUNGS PA NI, YA M'ANTA KRi TA CES BYA BA LA SOGS PA'O, ,'DI'I
SPRO BA NI RNAMS PAR SNANG

MDZAD SPRO BA BZHIN TE, PADMA'I NANG DU SNGON PO YA M'ANTA KRi TA
CES BYA BA DE LAS GRUB PA YIN PAR RIG PAR BYA'O, ,NAG DANG DMAR
DANG DKAR BA'I ZHAL, ,ZHES BYA BA LA RTZA BA'I ZHAL NAG PA, G-YON
DMAR BA, G-YAS DKAR BA STE, SO SOR SPYAN GSUM DANG LDAN PA'O,
,'DI NI RNAM PAR SNANG

MDZAD KYI RANG BZHIN YIN YANG THUGS KYI DBANG PO'I RANG BZHIN BAS
NA NAG PO NYID DO, ,DBYIG PA ZHES PA NI DBYIG PA DKAR PO RDO RJES
MTSAN PA'O, ,'KHOR LO DANG RDO RJE NI SNGAR BRJOD PA'I MDOG DANG
RANG BZHIN CAN NO, ,THUGS KAR NI SDIGS MDZUB ZHAGS PA ZHES BYA BA
NI SNYING GA'I

@300B SDIGS MDZUB DANG LHAN CIG PA'I RDO RJE'I RANG BZHIN GYI
ZHAGS PA NAG PO THOGS PA'O, ,DGRA STA ZHES BYA BA NI RDO RJES
MTSAN PA RDO RJE'I RANG BZHIN GYI DGRA STA NAG PO'O, ,MI BZAD CES
BYA BA LA SOGS PAS NI BYA BA BRJOD PA'O, ,SGRUB PA PO RDO RJE
SEMS DPA'I TING NGE 'DZIN LA SNYOMS PAR ZHUGS

PA'I TING NGE 'DZIN NYAMS PAR BYED PA GANG DAG YIN PA BRGYA BYIN
LA SOGS PA 'KHOR DANG BCAS PA DE DAG SREG PAR MDZAD CING RGYANG
SRING BAR BYED PA YIN NO ZHES BYA BA NI BSDUS PA'I DON TO, ,DE
LTAR BYAS NAS CI ZHIG BYED SNYAM NA, PADMA NYI MA LA ZHE BYA BA
GSUNGS SO, ,'DAB MA SNA TSOGS

CAN GYI PADMA'I STENG DU RANG NYID KYIS BON GYIS BSKYED PA'I
'KHOR LO DKAR PO RTZIBS BRGYAD PA'I LTE BAR YIN GE H'Um SNGO NAG
NI SA BON LAS SKYES PA'I NYI MA'I DKYIL 'KHOR LA G-YON BRKYANG
BA'I GNAS PAS BZHUGS PA ZHES PA NI MAN NGAG DON TO, ,PADM'ANTA KRi
TA CES BYA BA LA SOGS PA NI GNYIS

BO SPRO BA GSUNGS PA'O, ,'DI'I BSGO BA NI PRADZNY'ANTA KRi TA CES
BYA BA DKAR PO GYUR SNGAGS DE LAS, RIN CHEN 'BYUNG LDAN SPRO BA
BZHIN SPRO BAR RIG PAR BYA'O, ,DKAR DANG ZHES BYA BA LA SOGS PA
LA RTZA BA'I ZHAL NI DKAR BA, G-YAS NAG PO, G-YON DMAR PO'O, ,RIN
CHEN 'BYUNG LDAN RANG

BZHIN 'DI DKAR BA NYID NI CHOS KYI RANG BZHIN YIN PA'I PHYIR RO,
,MTSAN MA RNAMS KYI RANG BZHIN DANG MDOG NI SNGA MA BZHIN RIG PAR
BYA'O, ,PADMA NYI MA LA GNAS ZHES BYA BA NI SNA TSOGS PADMA'I LTE
BAR RANG GI SA BON NYID KYIS BSKYED PA'I YID BZHIN GYI NOR BU SER
PO'I DBUS KYI YI GE H'Um SNGAR BRJOD

PA'I RANG BZHIN LAS SKYES PA'I NYI MA G-YON BRKYANG BA'I ZHABS NA
MNAN NAS GNAS PA ZHES BYA BA'I DON TO, ,DA NI GSUM PA'I SPRO BA
GSUNGS PA NI, PADM'ANTA KRi TA CES BYA BA LA SOGS PA'O, ,'DIR
SPRO BA NI 'OD DPAG MED KYI SPRO BA BZHIN RIG PAR BYA'O, ,ZHAL NI
DMAR DANG ZHES BYA BA LA

SOGS PA LA ZHAL DANG PO NI DMAR BA, G-YAS NAG PA, G-YON DKAR
BA'O, ,GTUN SHING ZHES BYA BA NI RDO RJES MTSAN PA'I DBYIG PA
SNGON PO RDO RJE'I RANG BZHIN NO, ,MTSAN MA GZHAN RNAMS KYI MDOG
DANG RANG BZHIN NI SNGA MA BZHIN RIG PAR BYA'O, ,PADMA NYID MA LA
BZHUGS SHING, ,ZHES

@301A *, ,BYA BA NI 'DIR YANG SNA TSOGS PADMA'I LTE BAR RANG GI
SA BON NYID KYIS BSKYED PA'I PADMA DMAR PO'I DBUS KYI SNGA MA'I
RANG BZHIN CAN GYI YI GE H'Um GIS BSKYED PA'I NYI MA'I DKYIL
'KHOR LA BCOM LDAN 'DAS G-YON BRKYANG BAS BZHUGS PA YIN NO ZHES
BYA BA'I DON TO, ,DA NI BZHI PA

SPRO BAR GSUNGS PA NI, BIGHN'Am TA KRi TA CES BYA BA LAS BYUNG BA
ZHES BYA BA LA SOGS PA STE, 'DI'I SPRO BA DON YOD GRUB PA SPRO BA
BZHIN RIG PAR BYA'O, ,ZHAL NI SNGO DANG ZHES BYA BA LA SOGS PA
LA, ZHAL DANG PO NI SNGO BA, G-YON DMAR BA, G-YAS DKAR BA'O,
,PADMA NYI MA LA ZHES BYA BA NI SNA,

TSOGS PADMA'I DBUS SU RANG GI SA BON LAS SKYES PA'I SNA TSOGS RDO
RJE'I LTE BA'I YI GE H'Um SNGAR BRJOD PA'I RANG BZHIN CAN LAS
SKYES PA'I NYI MA LA G-YON BRKYANG BAS BZHUGS PA ZHES BYA BA'I
DON TO, ,DE BZHIN DU KHRO BO'I RGYAL PO GZHAN DRUG PO RNAMS LA
YANG SNGA MA'I TSUL KHO NA BZHIN RANG GI

BDAG PO CI LTA BA'I MTSAN MAS BSKYED PA DANG, MTSAN RNAMS SU GNAS
PAR RIG PAR BYA'O ZHES BRTAN PA'I DON DU GSUNGS PA NI, RANG GI
GSANG SNGAGS LAS BYUNG BA'I, ,ZHES BYA BA LA SOGS PA'O, ,RANG GI
SNGAGS NI YI GE H'Um STE, DE BZHIN DU GZHAN LA YANG RTOGS PAR
BYA'O, ,'DI

RNAMS THAMS CAD KYI MDOG NI NAG PO KHO NA YIN NO, ,GZHAN NI GO
BAR SLA'O, ,DE LTAR RE ZHIG DKYIL 'KHOR PA RNAMS THAMS CAD KYI
SPRO BA RDZOGS PA YIN NO, ,PHYIS BSGRUB PA CI ZHIG BYA SNYAM NA
GSUNGS PA NI, LHA NI SUM CU GNYIS RANG BZHIN, ,ZHES BYA BA LA
SOGS PA STE, 'DI YANG

GO BAR CHAD, PHRA MO'I RNAL 'BYOR 'DI YANG GANG YIN SNYAM NA
GSUNGS PA NI, SNA'I RTZE MOR ZHES BYA BA LA SOGS PA STE, SHES RAB
KYI PADMA'I SNA RTZER NYUNGS KAR ZHES BYA BA NYUNGS 'BRU'I TSAD
TZAM GYI TSAD BYANG CHUB KYI SEMS SPRUL PA LAS SKYES PA, RDO RJE
LA SOGS PA'I KHONG PA DER

RTEN DANG BRTEN PAR BCAS PA'I DKYIL 'KHOR BSGOM ZHES BYA BAR
'BREL TO, ,DE YANG YE SHES KYI GNAS YIN TE, DE BZHIN GSHEGS PA'I
YE SHES KYI GZHI YIN TE, SEMS BRTAN PA LA DE 'DRA BA'I MNGON DU
'GYUR BA'I PHYIR RO, ,DE NYID KYI PHYIR YID DU 'ONG BA YIN NO,
,GSANG BA NI

@301B SBA BAR BYA BA YIN PA'I PHYIR RO, ,YE SHES RTAGS RNAMS YE
SHES DANG MTSUNGS PAR BSGOM PAR BYA'O, ,YANG NA MCHAN MA TZAM
BSGOM PAR BYA'O ZHES STON PAS GSUNGS PA NI RIN CHEN CHEN PO ZHES
BYA BA LA SOGS PA'O, ,RIN CHEN CHEN PO DE NI RIN THANG CHE BA'I
PHYIR RO, ,MDOG LNGA PA NI RIGS LNGA

LAS BYUNG BA RDO RJE LA SOGS PA'I MTSAN MA'O, ,NYUNGS KAR SBOM PO
ZHES BYA BA LA SOGS PA SNGA MA BZHIN NO, ,RNAL 'BYOR GYIS NI ZHES
BYA BA NI RANG GI LHA'I RNAL 'BYOR GYIS SO, ,RTAG TU NI NYIN DANG
MTSAN DU'O, ,BSGOM PA LA RAG LAS PA'I SEMS BRTAN PA NYID SKYED
PA'I PHYIR SPRO BAR BYA'O ZHES STON PAS

GSUNGS PA NA, RIN CHEN BRTAN NAS ZHES BYA BA LA SOGS PA STE, RIN
CHEN NI RDO RJE LA SOGS PA'I MTSAN MA'O, ,BRTAN PA NI BSGOM PA
G-YO BA MED PA NYID DU NGES PAR RIG NAS SPRO BAR BYA STE, SEMS
CAN GYI DON BYED PA NA RANG BZHIN GCIG TU BYA'O, ,GANG GI TSE
BSGOM PA MA BRTAN PA RIG

PA DE'I TSE NI SPRO BAR MI BYA BA KHO NA STE DNGOS PO MED PA'I
PHYIR DANG, SPROS PA'I 'BRAS BU YANG DGOS PA YIN PA'I PHYIR RO,
,RDO RJE LAS 'PHROS PA BRTAN PAR BYAS PAS NA PHYAG RGYA CHEN PO'I
RANG BZHIN YANG 'GYUR BA YIN NO, ,PHYOGS DANG PO DANG BO LA NI DE
KHO NA GNAS PA DANG GNYIS PA

LA DE LAS 'THON PA SPRO BAR BYA'O ZHES GSUNGS PA NI SANGS RGYAS
ZHES BYA BA LA SOGS PA'O, ,SANGS RGYAS 'BAR BA DANG MTSUNGS PA'I,
,ZHES BYA BA LA SANGS RGYAS RNAMS KYI 'BAR BA NI DKAR PO LA SOGS
PA'I MDOG GO, ,DE DAG DANG MNYAM ZHING MTSUNGS PA'I DON DAM PA
MDANGS

DGA' BA DAG LA YOD PA DE RNAMS TE, DKAR PO LA SOGS PA MDOG DANG
BCAS PA ZHES BYA BA'I DON TO, ,RAB MCHOG SPRIN RNAMS ZHES BYA BA
NI PHUL DU BYUNG BA'I SANGS RGYAS KYI TSOGS RNAMS SO, ,DA NI RDO
RJE SLOB DPON BZLAS PA BYA'O ZHES BYA BA GSUNGS PA NI, SLONG MO
ZA ZHING ZHES BYA BA LA

SOGS PA STE, SLONG MO ZA BA'I NGANG TSUL GYIS SO, ,MI ZLA STE
ZHES BYA BA NI RAB TU SMRA BAR MI BYA'O, ,SLONG MO ZA BA NI NYE
BAR MTSON PA'I DON TE, YONGS SU TSOL BA LA SOGS DMAN PAR 'JUG PA
GZHAN DAG DANG LDAN PAS KYANG BZLA BAR MI BYA'O ZHES BYA BA YIN
NO, ,SLONG BA DGA' BAR YANG MI

@302A *, ,BYA; ,ZHES BYA BA NI ZAS NYE BAR MTSON PA STE, SLONG BA
LA DGA' BA KHA ZAS LA DGA' BAR YANG MI BYA'O, ,CI TZAM GYIS LUS
BRTAN PAR 'GYUR BA DE TZAM GYIS CHOG SHES PAS SHIN TU SPROS PA
MED PA'I SPYOD PA SPYAD PAR BYA'O, ,DE LTA BUR GYUR PA'I SPYOD PA
LA GNAS PAS CI ZHIG BYA SNYAM PA

GSUNGS PA NI, 'DOD PA KUN GYI ZHES BYA BA NAS PHA LA SOGS PA'O,
,SNGAGS PAS 'DOD PA KUN LA SPYOD PAR BYED PAS SNGAGS DE YI GE
GSUM, LUS THA MI DAD PA STE, LHA'I RNAL 'BYOR DANG THA DAD PA MED
PAS BZLAS PA BYA'O, ,'DI'I DON NI 'DI YIN TE, RANG GI SNYING GAR
GNAS PA'I MI SHIGS PA

BSGOM BYA'O, ,BRTAN PAR BYAS NAS DE LA YI GE MDOG DMAR POR GNAS
PA'I SNGAGS GANG YIN PA'I RNAM PAR BSGOMS NAS 'JUG PA'I RLUNG
DANG, GCIG TU 'DRES PAR AUR PA 'JUG PA DANG, YI GE AOm DKAR PO DE
BZHIN GSHEGS PA'I TSOGS SPRO BAR BYED PA BLTAS NAS, 'BYUNG BA'I
RLUNG

GIS PHYIR 'BYUNG BA DANG, YI GE H'Um NAG PO YI GE AOm GYIS SPROS
PA'I SANGS RGYAS BYE BA RNAMS SDUD PAR BYED PA DANG, SANGS RGYAS
DE DAG GNAS PAR BYED PA'I YI GE A'A YANG BSGOM PAR BYA'O, ,'DI NI
G-YAS DANG G-YON DANG STENG DANG 'OG DANG RGYU BA'I DKYIL 'KHOR
BZHI PO RNAMS KYI RANG BZHIN NO, ,GO

RIMS JI LTA BA BZHIN GOS DKAR DANG SGROL MA DANG M'A MA K'I DANG
REG BYA RDO RJE MA RNAMS KYI RANG BZHIN YIN PA'I PHYIR, GOS DKAR
MO LA SOGS PA BZLAS PA YIN NO, ,DA NI NGAG GI BZLAS PA'I DON DU
KHA SBYAR BYA BA GSUNGS PA NI, RDO RJE ZHES BYA BA LA SOGS PA'O,
,RDO RJE SPRO BA'I LHA RNAMS KYI LUS SO, ,BRJOD

NAS ZHES BYA BA NI GNAS NAS BZLAS PA BYAS NAS GNAS SO, ,SPRO BAR
BYA STE ZHES BYA BA NI, PHUNG PO'I LAS LA SOGS PA'I RANG BZHIN
GYI BDAG NYID LA GZHAG PAR BYA'O, ,RDZOGS PA NA STE KHA SBYOR
BYED PA'I BYA BA MTHAR PHYIN PA NA NI, BSDU BAR BYA STE, TING NGE
'DZIN SEMS DPA' BZHUGS PAR BYA BA BSGRUB

PA'O, ,DE NAS NI DE BZHIN GSHEGS PA THAMS CAD KYI BDAG NYID CAN
YIN NO SNYAM PA NGA RGYAL DANG LDAN PAS, MYUR BA DANG BUL BA LA
SOGS PA NYES PA DANG TSIG GIS YI GE GSUM BRJOD PAR BYA'O, ,GANG
GI TSE BZLAS PA BYAS NAS RDZOGS PA DE'I TSE NA DKYIL 'KHOR PA
RNAMS GNAS JI LTA BA

@302B BZHIN DGOD PAR BYA'O ZHES BYA BA NI MAN NGAG YIN NO, ,'DI
THAMS CAD BYAS NAS BYA BAR 'OS PA GZHAN GANG YIN PA DE KHA STON
PAS GSUNGS PA NI RNAL 'BYOR PHRA BA'AM ZHES BYA BA LA SOGS PA'O,
,DE BZHIN NYID DU BZHUGS PAR BYA, ,ZHES BYA BA NI, ZLA BA'I DKYIL
'KHOR GYI RNAM PAS BYANG CHUB KYI

SEMS KYI GNAS SKABS SU BYA'O, ,DE LTAR 'OD GSAL BAR ZHUGS PA'I
RJE BTZUN MA MTHONG NAS SPYAN MA LA SOGS PA'I LHA MO RNAMS SKUL
BAR BYED PA NI DKYIL 'KHOR LAG NAS ZHES BYA BA LA SOGS PA STE,
RTOGS SLA'O, ,TSIGS SU BCAD PA BZHI PO DE BSDAMS NA, RDO RJE
THUGS KHYOD CES

BYA BA LA SOGS PA GSUNGS SO, ,RDO RJE THUGS NI SEMS LA DBANG THOB
PA'O, ,KHYOD CES BYA BA NI BDUN NA GNAS PA LTA BUR BSAMS NAS
MNGON PAR BRJOD PA'O, ,KHAMS GSUM PA'I CHOS KYI RGYAL SRID THOB
PA'I PHYIR NA SA'I DBANG PHYUG GO, ,SEMS CAN DBYINGS NI 'BYUNG PO
THAMS CAD KYI

BDAG NYID YIN PA'I PHYIR RO, ,DGA' BA NI RTZA BROD DO, ,DE YID DU
'ONG BA'I TSIM PA BSKYED PA YIN PA'I PHYIR RO, ,DON CHEN NI MCHOG
DGA'O, ,DE 'DOD CING SKYED PAR BYED PAS NA DON CHEN 'DOD PA'O,
,RNAM PA DE LTA BU'I DGA' BA YID 'ONG DON CHEN 'DOD PA STE,
'KHYUD PA LA SOGS PA RNAMS KYIS BDAG LA SKYOBS

TE; DGA' BA MDZOD CIG PA'O, ,MGON PO NI JO BO'O, ,SEMS CAN THAMS
CAD PA'I RGYU YIN PAS NA SKYED BYED DO, ,SEMS CAN RNAMS LA PHAN
PA DANG BDE BA BYED PAS NA, GNYEN CHEN MCHOG GO, ,BDAG NI STE KHO
MO GSON PAR BZHED NA DE'I TSE BDAG LA ROL TE 'DOD PAR

MDZOD CIG PA'O, ,'DI NI SPYAN MAS BSKUL BA'O, ,DE'I DE MA THAG TU
M'A MA K'I SA BSKUL BA BSTAN PA'I DON DU GSUNGS PA NI, MI 'JIGS
PA'I SKU MNGA' BAS NA RDO RJE'I SKU'O, ,KHYOD NI SNGA MA BZHIN
NO, ,SEMS CAN MA DGA' ZHES BYA BA NI DGA' BA SKYED PA'I PHYIR RO,
,BKA'I 'KHOR LO

ZHES BYA BA NI BKA'I 'KHOR LO BSKOR BA'I NGANG TSUL CAN YIN PA'I
PHYIR RO, ,SANGS RGYAS DON DU BYANG CHUB MTHAR THUG PHYIN DON
STON, ZHES BYA BA LAS SANGS RGYAS KYI PHUNG PO LNGA'O, ,DE RNAMS
KYI DON DU KUN RDZOB KYI BDEN PA'O, ,BYANG CHUB NI DON DAM PA'I
BDEN PA'O, ,DE GNYIS KA

@303A *, ,MTHAR THUG YIN TE, YANG DAG PA'I SBYAR BA SBYOR BAS
BSKYED PA'I SKU'O, ,THEG PA GSUM GYI SEMS CAN RNAMS LA PHAN PA'I
BSAM PAS STON PAS NA PHAN DON STON TO, ,MGON PO GAL TE ZHES BYA
BA SNGA MA BZHIN NO, ,CHAGS PA STE CHAGS PA'I RNAM PAR DAG PA'I
RNAM PAS 'DOD CHAGS

DAM TSIG STE 'DOD CHAGS LA SPYOD PA BDAG LA DGYES ROL TE 'DOD PA
MDZOD CIG PA'O, ,LHAG MA RNAM PAR BKRAL ZIN TO, ,DA NI GOS DKAR
MOS BSKUL BA NI RDO RJE GSUNG ZHES BYA BA LA SOGS PA GSUNGS SO,
,RDO RJE GSUNG NI GSUNG GI DBANG PHYUG THOB PA'I PHYIR RO, ,KHYOD
CES BYA BA NI SNGA MA BZHIN NO, ,THAMS

CAD LA ZHES BYA BA NI SEMS CAN GYI KHAMS SO, ,PHAN RJES BRTZE NAS
ZHES BYA BA NI SHIN TU BRTZE BA'I BDAG NYID CAN NO, ,DE NYID KYI
PHYIR TSANGS PA'I GNAS BZHIS SEMS CAN RNAMS KYI DON BYA BA LA
RTAG TU STE DUS THAMS CAD DU YANG DAG PAR 'JUG PA YIN NO, ,RAB
DGYES DPYOD MNGA' STE RAB TU GYES PA'I

SPYOD PAS SO, ,KUN NAS SEMS CAN GYI KHAMS LA BZANG ZHING DGE
BSKYED PAR BYED PAS NA KUN BZANG NGO, ,BDAG LA DGYES ROL ZHES BYA
BA NI BDAG LA BRTEN CIG PA'O, ,DE NI SGROL MA'I BSKUL PA GSUNGS
PA NI RDO RJE 'DOD KHYOD CES BYA BA LA SOGS PA'O, ,RDO RJE DANG
PADMA YANG DAG PAR LDAN PAS SPROS PA'I

DKYIL 'KHOR BA'I LHA RNAMS KYI ZHE SDANG LA SOGS PA LAS SPYOD
PA'I SEMS CAN GYI KHAMS RNAM PAR SPYOD PA'I PHYIR RDO RJE 'DOD PA
STE MNGON PAR 'DOD PA'I DON THUGS RJE CHEN PO SGRUB PAR BYED PA
KHYOD CES BYA BA NI SNGA MA BZHIN NO, ,LAS KYI RIGS KYI BDAG PO
YIN PA'I PHYIR DAM TSIG MCHOG GO, ,'DOD CHAGS

LA DPYOD PA'I SEMS CAN RNAMS LA 'DOD CHAGS RNAM PAR DAG PA'I
THABS KYIS THAR PA STER BAS NA, PHAN CHEN DON TO, ,SH'AKYA'I RIGS
SU SKYE BA RNAMS KYIS THIG LER GYUR PAS RDZOGS SANGS RIGS KYI
THIG LE'O, ,YANG NA BYA BA GRUB PA'I YE SHES KYI RANG BZHIN GYI
'GRO BA'I DON BYED PA'I PHYIR RDZOGS SANGS RIGS

KYI THIG LE'O, ,RANG DANG GZHAN GYI RNAM PAR DBYE BA'I DMIGS PA
BRAL BA YIN YANG SEMS CAN RNAMS LA RJES SU BRTZE BA'I PHYIR NA,
MNYAM NYID RJES BRTZE CAN NO, ,MGON PO GAL TE ZHES BYA BA LA SOGS
PA NI SNGA MA YIN NO, ,GANG GI PHYIR CHAGS DANG CHAGS BRAL DANG
'OD GSAL BA'I YE SHES SKYED PAR

@303B BYED PA NI KHO MO YIN NO ZHES PAR DU BSNGAGS PAR BYED PA NI
YON TAN GTER GYUR ZHES BYA BA LA SOGS PA'O, ,DE LTAR TSANGS PA'I
GNAS BZHI'I RANG BZHIN RNAMS KYIS BSKUL BA NI SNGON GYI SMON LAM
GYI RGYUN GYI MTHUS STONG PA NYID KYI RNAL 'BYOR LAS BZHENGS NAS
DE RNAMS THAMS CAD RAB TU DGYES PA'I MDZAD

PAS TSIM PAR MDZAD PAR 'GYUR TE ZHES BYA BA NI MAN NGAG GO, ,DE
RNAMS KYIS BZHENGS SU GSOL BA'I MGON PO LA DE BZHIN GSHEGS PA
RNAMS DANG STOD PAR BYED DO ZHES BSTOD PAS GSUNGS PA NI, ,DE LTAR
ZHES BYA BA LA SOGS PA STE RTOGS PAR SLA'O, ,DE LA DANG PO MI
BSKYOD PA'I RANG BZHIN DU

BSTOD PA NI MI BSKYOD CES BYA BA LA SOGS PA'O, ,NYON MONGS PA'I
TSOGS THAMS CAD MI G-YO BAS NA MI BSKYOD PA'O, ,RDO RJE STE THUGS
GANG LA DE YOD PA DE LA BOD PA'O, ,STONG PA BZHI'I BDAG NYID YIN
PA'I PHYIR YE SHES CHEN PO YIN NO, ,RDO RJE NI MI BSKYOD PA LA
SOGS PA'O, ,DE DAG 'DZIN PAS NA

RDO RJE 'DZIN PA'I DBYINGS SO, ,BDEN PA GNYIS KHYAD PAR DU YONGS
SU SHES PAS NA KHAMS CHEN PO'O, ,DON DAM PA'I DKYIL 'KHOR DANG
LUS KYI DKYIL 'KHOR GSUM GYI RANG BZHIN YIN PA'I PHYIR DKYIL
'KHOR GSUM MO, ,SKU RDO RJE LA SOGS PA GSUM GYI NGO BO YIN PA'I
PHYIR RDO RJE GSUM GYI MCHOG

GO; ,RDO RJE SGROG CES BYA BA NI KHO PO DAG LA DAM TSIG GI DE KHO
NA SHOD CIG PA'O, ,'DI MI BSKYOD PA'I SGO NAS BSTOD PA'O, ,DA NI
RNAM PAR SNANG MDZAD KYI SGO NAS BSTOD PA GSUNGS PA NI, RNAM PAR
SNANG MDZAD CES BYA BA LA SOGS PA'O, ,RNAM PAR SNANG BAR BYED
CING 'OD GSAL GYI MES GSAL BAR BYED

PAS NA RNAM PAR SNANG MDZAD DO, ,DE NYID KYI PHYIR DAG PA CHEN
PO'O, ,RDO RJE NI DE BZHIN GSHEGS PA RNAMS SO, ,DE DAG RNAM PAR
DAG PA'I RANG BZHIN YIN PAS DRUG PA YIN PA NI ZHI BA'O, ,MCHOG
DAG GI BDAG NYID YIN PA'I PHYIR DGYES PA CHE'O, ,RANG BZHIN 'OD
GSAL CHOS RNAMS NI, ,RDO RJE

STON KHYOD PHYAG 'TSAL LO, ,ZHES BYA BA LA RANG BZHIN GYIS 'OD GSAL BA
STE NGO BO NYID KYIS DAG PA'I CHOS RNAMS, KYI RDO RJE ZHES POS
NAS RTOG CES BYA BA NI RTOG GCIG PA'O, ,DA NI RIN CHEN 'BYUNG
LDAN GYI SGO NAS BSTOD PA GSUNGS PA NI, RIN CHEN RGYAL PO ZHES
BYA BA LA SOGS PA'O,,

@304A *, ,RIN CHEN NI RIN PO CHE'I RIGS TE, DE DAG MDZES PAR BYED MI
GSAL, ,GSAL BAR BYED PAS NA RIN CHEN RGYAL PO'O, ,MNYAM PA NYID
KYI YE SHES KYI BDAG NYID YIN PA'I PHYIR SHIN TU ZAB PO, DE NYID
KYI PHYIR RDO RJE NAM MKHA' DRI MA MED PA YIN NO, ,GDOD MA NAS
DAG PA'I

PHYIR NGO BO NYID DAG GO, ,CHOS THAMS CAD DANG MA 'DRES PA'I
PHYIR GOS PA MED DO, ,RDO RJE SGROG KHYOD LA PHYAG 'TSAL, ,ZHES
BYA BA NI GSAL BAR STON CING SHOG CIG PA'O, ,DE NAS 'OD DPAG MED
KYI SGO NAS BSTOD PA GSUNGS PA NI, RDO RJE DPAG MED CES BYA BA LA
SOGS PA'O, ,RDO RJE

DPAG MED NI PADMA'I RIGS TE, DE DAG GI BDAG PO YIN PAS NA RGYAL
PO CHEN PO'O, ,SO SOR RTOGS PA'I BDAG NYID YIN PA'I PHYIR MI RTOG
PA'O, ,DE NYID KYI PHYIR NAM MKHA' RDO RJE YIN NO, ,'DOD CHAGS NI
'KHOR BAR CHAGS PA'I MTSAN NYID DO, ,DE'I PHA ROL NI MU STE DER
PHYIN PA BRNYES

PA'O; ,RDO RJE GSUNG ZHES BYA BA NI SNGA MA BZHIN NO, ,DON YOD
GRUB PA'I SGO NAS BSTOD PA GSUNGS PA NI, DON YOD CES BYA BA LA
SOGS PA'O, ,DON DANG BCAS PA'I YE SHES GTZOR GYUR PA YIN PA'I
PHYIR DON YOD RDO RJE STE, DON YOD PA'I RIGS RNAMS SO, ,RDZOGS
SANGS RGYAS NI RIGS

DE RNAMS KYI MDUN DU BYAS PA'O, ,ZHI BA LA SOGS PA'I LAS RNAMS
KYI SGRUB PA PO'I SKYE BO RNAMS KYI BSAM PA RDZOGS PAR BYED PAS
NA, 'DOD PA THAMS CAD YONGS SKONG MDZAD DO, ,DAG PA'I NGO BO LAS
BYUNG BA'O, ,DE LTA BU'I, RDO RJE SEMS DPA' KHYOD LA 'DUD, ,CES
DON YOD PA'I SGO NAS

BSTOD PA'O, ,DA NI NYE BAR BSDU BA GSUNGS PA NI SANGS RGYAS KYIS
BSTOD CES BYA BA LA SOGS PA'O, ,DE NAS TE DE MA THAG TU MGON PO
GCIG PU BZHUGS PAR GYUR CES 'BREL TO, ,CI ZHIG NAS MNYAM NA
GSUNGS PA'I PHYIR NI BYED PAR GYUR PA'I SANGS RGYAS RNAMS KYIS
BDAG NYID LA BSTOD NAS SO

SANGS RGYAS NYE BAR MTSON PA'I DON TO, ,LHA MO RNAMS KYANG NGO BO
ZHES RIG PAR BYA'O, ,'KHOR LO ZHES BYA BA NI LHA MO'I 'KHOR LO'O,
,SNGAR GYI TSUL DANG MNYES MDZAD DO, ,ZHES BYA BA RJES SU CHAGS
PAR BYA ZHING DE RNAMS LA MCHOG TU GSANG BA JI LTA BA BZHIN DU
BSHAD NAS RANG GI LUS KYI 'KHOR

@304B LOR DKYIL 'KHOR PA'I 'KHOR LO RNAMS PHUNG PO LA SOGS PA'I
RANG BZHIN GYIS BSDUS NAS BZHUGS PAR GYUR PA YIN NO, ,BSDUS PA'I
RIM PA DANG, RDO RJE BZLAS PA'I RIM PA NI SNGAR BSTAN TE, BDE BA
CHEN PO NI SEMS KYI RANG BZHIN YIN PA'I PHYIR DA LTA NA BDE BA
CHEN PO GCIG PU BZHUGS PAR

'GYUR ZHES BYA BA'I SGRA 'DIR SEMS RNAM PAR DAG PA'I RIM PA ZUR
GYIS STON PA YIN NO, ,DE NAS RANG BYIN GYIS BRLAB PA'I RIM PA
GSUM BSTAN DON GSUNGS PA NI, DE LTAR ZHES BYA BA LA SOGS PA'O,
,DE LTAR ZHES BYA BA BRJOD MA THAG PA'I TSUL GYIS RNAL 'BYOR BZHI
BYED DE, RNAL 'BYOR BZHI

SGRUB PAR BYED PA'I RNAL 'BYOR PA STE SGRUB PA POS BSTAN PA DANG
RGYU BAR GYUR PA'I 'JIG RTEN H'UM YIG SNYING PO CAN ZHES PA YI GE
H'Um GI SNYING PO DE RGYUG GYUR PA 'DI LA YOD PAS H'Um YIG SNYING
PO CAN NO, ,BSAMS NAS ZHES BYA BA LA SNYING GAR ZHES BYA BA NI
KHONG NAS DBYUNG BAR BYA BA'O, ,DA 'GRO BA DE DAG KYANG

DES BSKYED RDO RJE SEMS DPAR ZHES BYA BAR YI GE H'Um DES RDO RJE
SEMS DPA'I RANG BZHIN DU YONGS SU GUR PAR BLTAS NAS, BDAG NYID
KYANG 'OD GSAL LAS YUL TZAM GYIS LANGS NAS, DES BLOS ZHES BYA BA
LA BRJOD MA THAG PA'I RANG BZHIN GYIS DRAN PA DANG ZHES BZHIN
LDAN PAR RO, ,JI BZHIN

ZHES BYA BA NI NYE BAR BSTAN PA BZHIN DU SPYOD LAM RNAM PA BZHI
PO RNAMS KYIS RNAM PAR RGYU BAR BYA'O, ,'DIR DON NI 'DI LTAR
DGONGS PA YIN TE, RNAL 'BYOR BA BZHI DANG LDAN PA'I RNAL 'BYOR
PAS SNYING GA NA GNAS PA'I 'JIG RTEN LA YI GE H'Um NI SA BON LAS
RDO RJE SEMS DPA'I RANG BZHIN DU

YONGS SU GYUR PA BLTAS TE, BDAG NYID KYANG STONG PA NYID KYI TING
NGE 'DZIN LAS LANGS PAR RTOGS PAR BYAS NAS BAR CHAD MED PAR DE'I
YID KYIS GNAS PAR BYA'O ZHES GNAS PAR BYA'O, ,RNAL 'BYOR GZHAN
GYIS SKABS 'CHA' BA GSUNGS PA NI, SNGAGS PA ZHES BYA BA LA SOGS
PA STE GO SLA'O, ,

JI LTAR BSGOM SNYAM NA GSUNGS PA NI, MTHO GANG TZAM NI ZHES BYA
BA LA SOGS PA'O, ,YI GE BHR'Um MDOG DKAR PO RNAM PAR BSAMS NAS DE
LAS YONGS SU GYUR PAS ZLA BA'I DKYIL 'KHOR BSGOM PAR BYA'O, ,DE'I
DBUS SU YI GE AOm DKAR PO BLTAS TE, DE LAS BDUD RTZI BABS PAR
BSGOM PAR BYA'O

@305A *, ,ZHES BYA BA NI TSIGS SU BCAD PA'I DON DO, , RDO RJE
SPYOD BA 'DI YIS NI, ,ZHES BYA BA LA SOGS PAS NI PHAN YOD BRJOD
PA STE, DE YANG GO BAR SLA'O, ,NANG GI BDAG NYID CAN GYI SBYIN
SREG BSTAN PA'I PHYIR GSUNGS PA NI, DE LTAR ZHES BYA BA LA SOGS
PA'O, ,SBYANG BA LA SOGS

PA JI LTAR BYA SNYAM NA YI GE H'Um GYIS ZHES BYA BA LA SOGS PA
GSUNGS SO, ,YI GE H'Um GI ZHES BYA BA LA NI H'Um LAS YONGS SU
GYUR PA'I RDO RJES SO, ,SBYANG BYA ZHING ZHE NA NI, 'BAR MA DANG
SPOS MA DAG GIS DAG PAR BYAS PA'O, ,AA YIG GI NI ZHES BYA BA NI,
AA YIG LAS YONGS SU

GYUR PA'I PADMA'I SNOD CES PAR GYUR PAS SAD PAR BYAS TE, PADMA'I
SNOD DU CHUD PA ZIN LA SOGS PA RNAMS SNGON GYI DAM TSIG GI RJES
SU RTOGS PAR BYA'O ZHES BYA BA'I DON TO, ,JI LTAR YANG BAR BYA
ZHE NA, DE'I PHYIR BRJOD PA NI, AOm GYIS MNAN NAS ZHES BYA BA LA
SOGS

PA'O; ,YI GE AOm GYIS MNAN PA ZHES BYA BA DES MTSAN PA'O, ,DE LA
RIM PA NI 'DI YIN TE, NAM MKHA' LA YI GE H'Um YONGS SU GYUR PA'I
RDO RJE DE'I 'OG TU YI GE AA LAS YONGS SU GYUR PA'I PAD SNOD DE'I
DBUS SU NI YI GE AOm GYIS MTSAN PA'I DAM TSIG GI RDZAS RNAMS, RDO
RJE DANG PADMA SPRAD PA

LAS ME 'BAR TE, DES RDZAS RNAM PAR SPROS DE BTZOS PAS ZHU BAR
BYAS NAS DE BZHIN GSHEGS PA THAMS CAD KYI RANG BZHIN YANG DAG PAR
STON PAR BYED PA'I YE SHES KYI NYI MA'I 'OD ZER GYI YE SHES KYI
SA BON LA DE'I 'OD ZER RNAMS DE BZHIN GSHEGS PA THAMS CAD KYI YE

SHES KYI BDUD RTZI DRANGS NAS DNGOS PO DE RNAMS DANG LHAN CIG
GCIG TU BYAS NAS YI GE GSUM GYIS BYIN GYIS BRLAB NAS ZHES BYA BA
NI KHA ZAS YONGS SU SBYANG BA'O, ,MGRIN PA SBYANG BA GSUNGS PA
NI, DUNG ZHES BYA BA NI YI GE AOm DKAR PO LAS YONGS SU GYUR PA'I
DUNG DKAR

PO'O; ,HRI YIG LAS BYUNG BA ZHES BYA BA NI HRI: DMAR PO LAS BYUNG
BA'O, ,PADMA NI PADMA DMAR PO'O, ,YI GE H'Um NI NAG PO'O, ,RDO
RJE CHE NI RDO RJE RTZE LNGA PA MDOG SNGON PO'O, AA YIG NI MDOG
DMAR PO STE, ,MGRIN PA SBYONG BA'O, ,LHA RNAMS TSIG PAR BYED PA
GSUNGS PA NI, SNYING GAR

@305B 'BRUG SGRA ZHES BYA BA LA SOGS PA GSUNGS PA'O, ,'BRUG SGRA
ZHES BYA BA NI 'BRUG SGRA'I SGRA DANG CHOS MTHUN PA'I PHYIR TE,
YI GE H'Um ME LCE GCIG GSUM DANG LDAN PA'O, ,SGOM PA'I YI GE H'Um
DE LAS ME LCE 'BAR BAR BYA'O, ,DER NI KHA ZAS SBYIN SREG BYA ZHES
BYA BA NI, DE BZHIN GSHEGS PA THAMS

CAD KYI BDAG NYID CAN YI GE H'Um DER KHA ZAS DE YONGS SU SBYANGS
BA'I DAM TSIG RDZAS RNAMS SBYIN SREG BYA STE SREG BLUGS BYA'O,
,DE LTAR GYUR NA LUS KYI DKYIL 'KHOR BA'I LHA RNAMS YANG DAG PAR
TSIM PAR BYAS PAR GYUR TE, GANG GI PHYIR 'DI NI NANG GI SBYIN
SREG YIN PA DE'I PHYIR RO, ,DA NI RIM PA JI

LTA BA BZHIN DU LTE BA DANG MGRIN PA DANG SNYING GA DANG GSANG BA
GNAS PA, ,RLUNG DANG ME DANG CHU DANG DBANG CHEN GYI DKYIL 'KHOR
RNAMS KYI BYA BA GSUNGS PA NI, RLUNG GIS ZHES BYA BA LA SOGS PA
STE RLUNG NI RLUNG GI DKYIL 'KHOR TE, DES ME DE ME'I DKYIL 'KHOR
YANG BAR BYA ZHING ME'I DKYIL

'KHOR DE MCHED PAR BYA'O, ,MCHED PAR BYED PA NI SKEMS PAR BYED
PA'O, ,DBANG CHEN GYI NI DKYIL 'KHOR ZHES BYA BA NI SA'I DKYIL
'KHOR RO, ,GNAS NI BZHI STE DE NYID KYI PHYIR, GANG DU SREG RDZAS
ZHUGS GUR PA, ,ZHES GSUNGS SO, ,BZA' BA DANG BTUNG BA JI SNYED
ZHUGS GYUR PA ZHES

BYA BA NI BZA' BA DANG BTUNG BA ZHUGS PA DE DAG THAMS CAD 'JU BA
YIN NO, ,GANG GIS SNYAM PA LA BRJOD PA NI CHU YIS YIN ZHES BYA BA
STE, SRUL BAR BYED PA'I CHUS RUL BAR BYAS PA NA DE DAG 'JU BA'I
PHYIR ZHES DGONGS PA'O, ,SGRUB PA POS GDON MI ZA BAR BYA BA'I LAS
GSUNGS PA NI,

KHA'I PADMA'I ZHES BYA BA LA SOGS PA'O, ,KHA SBYOR BYED PA'I
SBYOR BA YIS, ,ZHES BYA BA NI BSHANG LAM GYI PADMA BTZUM PA SNGON
DU BTANG BAS 'OG DANG STENG GI RLUNG BKAG PAS SO, ,DE'I DE MA
THAG TU BSHANG LAM PADMA NAS TE, BSHANG LAM GYI SGO NAS BYUNG STE
ZHES BYA BA'I PHYIR STON NAS THAL BA'I MTHAR NI

ZAS ZHU BA'I DE MA THAG TU NI ZHES BYA BA MTHAR THUG PAR GYUR PA
BSHAD PA'I GNAS SKABS SU GYUR PA RNAM PAR BLTAS TE SHES PAR
BYA'O, ,DES CIR 'GYUR SNYAM PA LA BRJOD PA NI DGA' BA MED CING
ZHES BYA BA LA SOGS PA STE GO BAR SLA'O, ,DGA' BA LA SOGS PA NYE
BAR 'TSE BA DANG BRAL BA'I SGRUB PA POS TSE

@306A *, ,'DI NYID LA BCOM LDAN 'DAS YUN RING POR BSGOMS PA NA
MNGON DU BYED PAR 'GYUR RO SNYAM DU DGONGS PA'O, ,BDAG GI SPYOD
YUL DU GYUR PA'I DON 'DI SKYE BO THAMS CAD DANG THUN MONG DU GYUR
CIG SNYAM DU SMON PAR BYED PA NI, RDO RJE PHRENG BA DPAL RTA
MCHOG GIS ZHES BYA BA LA SOGS

PA STE 'DI YANG GO BAR SLA'O, ,RDO RJE 'DZIN PA'I SGRUB THABS
BSDUS RIM NI, ,BSHAD PAS BSOD NAMS THOB PA GANG YIN DES, ,BDAG
LUS LA GNAS BSDUS PA'I RIM PA NI, ,'GRO BA JI SRID LUS KUN LA
'JUG SHOG ,BSDUS PA'I RIM PA'I DKA' 'GREL SLOB DPON SGEG PA'I RDO
RJES MDZAD PA

RDZOGS SO,, ,,BAL PO'I DGE BSNYEN SU'O 'DI TA DANG DGE SLONG LO
TZ'A BA BLO LDAN SHES RAB KYIS BSGYUR BA'O,,