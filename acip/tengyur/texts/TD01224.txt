@26B #, ,RGYA GAR SKAD DU, SA MA YA PANYTZA, BOD SKAD DU,
DAM TSIG LNGA PA, DPAL RDO RJE SEMS DPA' LA PHYAG 'TSAL LO, ,DPAL
LDAN RDO RJE SEMS DPA' THUGS BRTZE BA LA PHYAG 'TSAL NAS, ,YANG
DAG BDE BA MA LUS DNGOS GRUB RAB STER

@27A *, ,MDZAD PA YI, ,DPAL LDAN GSANG BA'I RGYUD SOGS LAS GSUNGS
SHIN TU SBAS PA NYID, ,MDOR BSDUS MDZES PA'I TSOGS KYI 'KHOR LO'I
CHO GA BSHAD PAR BYA, ,SNGAGS PAS NUB MO KHYAD PAR CAN DUS NYI MA
RE RE YI NI JI SNYED PAR, ,ZLA BA RE RE YANG NI 'KHOR LO LAS 'DAS

NYAMS PAR 'GYUR BA YIN, ,NYE BAR 'TSE BA MED PA'I DUR KHROD DGON
PA'I RDZING BU'I 'GRAM MAM SKYED MOS TSAL, ,MTSO NGOGS CHU KLUNG
RI SUL RANG GI KHYIM SOGS 'BRAS BU STER BA'I 'KHOR LO BYA, ,YANG
DAG BRGYUD PA THOB 'GYUR LA, ,DPAL LDAN CHOG SHES SNYING RJE
LDAN, ,'JIG RTEN

CHOS LA MI CHAGS SHING, ,SRED DANG RGYU SOGS RNAM PAR SPANGS,
,SNYAN PAR SMRA ZHING 'DZUM PA'I BZHIN, ,BZOD CAN BRTAN DANG
BRTZON 'GRUS LDAN, ,TSOGS KYI 'KHOR LO'I GTZO BO RU, ,DPAL LDAN
RDO RJE SEMS DPA' GSUNGS, ,'KHOR LO YANG DAG DE NYID KYIS, ,SLOB
MA SRED SOGS RNAM

PAR SPANGS, ,DBANG BSKUR THOB CING BLO LDAN BZOD, ,BRTZON DANG
DRAN PA LA SOGS LDAN, ,DAM TSIG SPYAD BYA SPYOD PA RNAMS, ,RGAN
PA'I RIM PA BZHIN DU 'DOD, ,DBANG MA THOB PAS MI RIG PAR, ,SGRUB
POS 'KHOR LO DE BYA'O, ,ME TOG BDUG PA BYUG PA MAR ME LDAN, ,SNA

TSOGS STON MO BTUNG BAS RNAM BRGYAN CING, ,MAL STAN DANG NI YON
TAN BCAS PA YIS, ,'PHAGS PA'I SKYE BO MANG PO'AM NI TSOGS PA
LA'O, ,DE NAS TSOGS KYI GTZO BO'I GDAN, ,RO'AM STAG LPAGS RO SHUN
LAS BYA'O, ,RGYAN NI 'DAM BAG GIS BYA BA'O, ,PHYI ROL

MED PA'I PHYAG RGYAS 'KHYUD, ,RANG GI SLOB MAS YONGS SU BSKOR,
,DES KYANG RANG RIG MA LA 'KHYUD, ,MI NUS BSAM GTAN DAG GIS BYA,
,SLOB MA CHO GA SHES SHING DRAN, ,BRTZON 'GRUS BZOD DANG LDAN PA
DANG, ,BLA MA LA GUS BLO LDAN PA, ,LAS KYI RDO RJE RAB TU BYA,
,DBANG

BSKUR YANG NI GDUG CAN DANG, ,THOB DANG RGYUN CAN DAG DANG NI,
,DBANG MA THOB PAR 'KHOR LO GANG, ,RING PO NAS KYANG BSTAN MI
BYA, ,BLA MAS BDE CHEN BSGOM BYAS NAS, ,'BYUNG PO KUN LA GTOR MA
SBYIN, ,STOBS LA SOGS PA SBYANG BYAS LA, ,ME TOG GIS NI RANG LUS
MCHOD, ,

@27B SNOD NI RE RE KUN LA SBYIN, ,BLA MA LA NI SNOD GNYIS DBUL,
,DE BZHIN NAS MTSAN BZA' BTUNG LA SOGS GNYIS 'GYUR RO, ,DE NAS
RANG ZHAL THAB KHUNG DU, ,RNAM RIG S'A LA'I MCHOD YON BYA, ,LAG
PA DAG NI DGANG GZAR GYIS, ,YID KYIS ME LA STOBS SOGS BSREG ,NANG
GI

BDAG NYID SBYIN SREG GIS, ,RANG 'DOD LHA NI TSIM PAR BYA, ,GLU
SOGS KYIS NI MNYES BYA ZHING, ,YANG DANG YANG DU BRDA TSIG SMRA,
,BDUD RTZI LNGA DANG SGRON MA LNGA, ,RIG MA RIGS BZANG BRGYAD LA
NI, ,CHO GA BZHIN DU BSTEN SHES BYA, ,KO LA LA SOGS CI SHES DANG,
,HE RU KA YI

GZUGS KYIS GAR, ,DRAN PAS BRJED MED RNAL 'BYOR BYA, ,SGOM LA
CHAGS PA'I SEMS KYIS NI, ,RTAG TU SEMS KYIS GOMS PAR BYA, ,RDO
RJE CHOS DANG SANGS RGYAS KYI, ,RNAL 'BYOR MA DANG MA TSOGS
KYANG, ,GLU DANG GAR LA GOMS BYA ZHING, ,MCHOG TU GLU DANG GAR
BYA'O, ,'DI NYID

TSOGS KYI BSRUNG BA STE, ,BDAG NYID KYANG NI DE BZHIN BSRUNG,
,'DI YIS 'JIG RTEN DBANG DU BYED, ,SNGAGS KYI BZLAS PA'I DE NYID
YIN, ,RGYUN DU GLU NI LEN PA DANG, ,GANG DU RTAG TU GAR BYED PA,
,TSOGS KYI GTZO BO MDUN BYAS NAS, ,DE NAS DRI NI MTSON PAR BYA,
,SGOG PA'I DRI NI DANG PO STE,,

DE NAS BYA RGOD DRI YANG NGO, ,DE NAS GA PUR TZANDAN DRI, ,GLU YI
DBYINGS SU MTSON BYA BA, ,SGRA NI NGANG PA BUNG BA'I SGRA, ,SGRA
YI MTHA' RU THOS PA DANG, ,CE SPYANG DAG GI SGRA YANG NI, ,PHYI
ROL SKYED MOS TSAL DU MTSON, ,GANG YANG DAG NI MI RNYED PA'AM,
,SNOD MA YIN PAS 'JIGS PA SPANGS, ,

BDUD RTZI LNGA DANG SHA LNGA SOGS, ,BSAM GTAN GYIS NI YONGS SU
BRTAG ,'KHOR LO'I GTZO BOS BYIN BRLABS PA, ,SNOD SKYON RJES SU
GZUNG BYA'I PHYIR, ,BDUD DANG BCAS PAS SNOD DE NI, ,HA CANG MYUR
MIN BUL BA MIN, ,BGEGS SOGS BRNYAS PA SPANG BA'I PHYIR, ,PADMA'I
PHYAG

RGYAS BLANG BAR BYA, ,HUB SGRA MED CING MA YENGS PAS, ,CUNG ZAD
'THUNGS NAS LEGS BKANG STE, ,PHYAG 'TSAL BA YI KHYAD PAR GYIS,
,GANG GI PHYAG RGYAS DBUL BAR BYA, ,SGRUB PA PO YIS YANG DANG
YANG, ,DE DAG KUN LA PHYAG BYA'O, ,SNOD NI SA LA BZHAG PA'AM,
,GZHAN LA BYIN PAR

@28A *, ,GYUR PA NI, ,LAG NA SA BON CHAD PAS BCAD, ,RANG GIS
THAMS CAD MI BTUNG NGO, ,BZA' DANG BTUNG BA RANG GIS NI, ,SHIN TU
LTOGS KYANG BLANG MI BYA, ,RTZOD PA LA SOGS GANG BYED PA, ,DE NAS
DE NI GDON PAR BYA, ,YANG NA GDON PAR MI NUS NA, ,DE TSE

SDIG PA LA BTAGS PAS, ,RANG NYID GZHAN DU 'GRO BA'AM, ,MI SMRA BA
LA BSTAN PAR BYA, ,LAS KYI RDO RJE BTUNG SOGS LA, ,RANG GIS
BLANGS KYANG NYES PA MED, ,SPYOD LAM SHUGS KYIS PHYIR 'GRO NA,
,DE NI DGAG PAR MI BYA'O, ,MNGON PA'I NGA RGYAL ZHE SDANG GIS,
,GZHAN SMOD DAM PA

MA YIN PA'I, ,TSIG GIS SMAD KYANG RTZOD PA'I GTAM, ,MI DGA' BA
YANG SPANG BAR BYA, ,BKAG PA YANG NI SPYOD GYUR NA, ,RTZA BA'I
LTUNG DANG SBOM PO NI, ,MYUR DU GSO BA'I CHO GA BYA, ,DE NI LDANG
BA'I CHO GA GRAGS, ,RDO RJE SLOB DPON TSIM GYUR PAS, ,BAR DU GTOR
MA SBYIN PAR BYA, ,GLU DANG GAR

LA SOGS RGYUN NI, ,DE YI BKA' YIS GNANG BAR BYA, ,TSOGS KYIS 'DUS
PA LA BYA BA, ,LAG PA RKANG SOGS BAG LDAN BYA, ,SHIN TU BAG MED
RGYU YI PHYIR, ,BTUNG BA MANG PO SPYAD MI BYA, ,MANG DAG GIS NI
G-YENG BAR 'GYUR, ,G-YENGS PAS RNAL 'BYOR 'KHRUG 'GYUR ZHING,
,RNAL 'BYOR

NYAMS PAS DNGOS GRUB MED, ,BDUD KYI LAS NI BZLOG PAR DKA', ,GANG
YANG SEMS NI BSRUNG NUS PAS, ,RANG DAM GZHAN YANG MCHOD PAR BYA,
,GZUGS SOGS SNA TSOGS DAG PA YIS, ,DE YIS 'DI NI DNGOS GRUB
'GYUR, ,SKAD CIG TZAM YANG GZHAN GZUGS KYIS, ,MA RIG GDUG

CAN GYI NI SEMS, ,GRUB 'DOD DNGOS GRUB DON GNYER BA'I, ,'BAD PAS
MKHAS PAS GNAS MI BYA, ,JI SNYED LUS KYI G-YO 'GUL DANG, ,NGAG GI
BRJOD PA JI SNYED PA, ,DE SNYED SNGAGS DANG PHYAG RGYA STE, ,HE
RU KA DPAL GO 'PHANG GNAS, ,GANG GIS DUG GI DUM BU YI, ,SKYE BO
RNAMS NI

'CHI 'GYUR BA, ,DUG GI DE NYID SHES PA YIS, ,DUG GIS DUG NI 'JOMS
PAR BYED, ,KHA CIG BREL PA GZHAN YOD PAS, ,YUN RING 'DUG PAR MI
NUS NA, ,DE YIS PHYAG 'TSAL MKHYEN GSOL TE, ,BZOD GSOL NAS NI
'GRO BAR BYA, ,'DI DANG GZHAN GYI RGYUD GSUNGS PA'I, ,

@28B BYA BA RNAMS NI DAL LA BYA, ,GANG PHYIR MYUR DU BYAS PA YIS,
,RNAL 'BYOR PA YI DGA' NYAMS BYED, ,DE LTAR TSOGS KYI 'KHOR LO
CHER, ,RANG GI SLOB MA DBANG BSKUR PHYIR, ,SGOM PA LA SOGS STOBS
NYID KYIS, ,TSE 'DI NYID LA DNGOS GRUB 'GYUR, ,SGOM PA LA SOGS DE
BZHIN 'DIR,,

YANG NI BKA' GSAL BYED PAS KYANG, ,GAL TE LTUNG BA MED GYUR NA,
,SKYE BA BCU DRUG DAG LA 'GRUB, ,BLA MAS THA MA'I GTOR MI SBYIN,
,DE BZHIN PHYI ROL LHAG GTOR MA, ,SGRUB PA PO YIS PHYAG 'TSAL
ZHING, ,SMON LAM DAG NI JI LTAR GDAB, ,MA LUS RTOG PA LAS 'DAS
SRID

DANG ZHI BA MNYAM SBYOR RTAG TU MI 'GYUR BA, ,DPE MED BDE BAR RO
YIS DGYES PA'I RNAL 'BYOR MA YI MCHOG LA PHYAG 'TSAL LO, ,RDO RJE
YAN LAG MA DANG SBYAR BA YI, ,RTOG PA'I PHUNG PO YONGS SU BCOM
GYUR PA, ,BDAG GI DGE BA 'DI YIS DE YI THABS, ,MYUR BA NYID DU
STON PAR BYED PAR

SHOG, DNGOS PO KUN GYIS PHYAG BYAS NAS, ,DPAL LDAN TSOGS KYI
'KHOR LO BSDUS, ,CI BDE BAS NI GNAS PAR BYA, ,'DI NI BLA MA'I RIM
THOB PA'I, ,BDAG NYID DRAN PAR BYA BA'I PHYIR, ,CHO GA CUNG ZAD
BRJOD PA LA, ,MKHAS PA RNAMS NI BZOD PAR MDZOD, ,DNGOS GRUB KUN

GYI RTEN GYUR YON TAN SNGON 'GRO TSOGS KYI 'KHOR LO YI, ,CHO GA
GSAL POR BRIS PA'I BSOD NAMS BDAG GIS GANG THOB DES, MYUR DU DPAL
LDAN RDO RJE 'CHANG YUL SKAL BZANG LA CHAGS SHING, SRID PA LAS
GROL ZHI BA'I PHYAG RGYA CHEN PO THOB PAR SHOG ,DAM TSIG LNGA PA
ZHES BYA BA

SLOB DPON DPAL PADMA 'BYUNG GNAS ZHABS KYIS MDZAD PA RDZOGS SO,,
,,DPAL RIGS PA'I 'BYUNG GNAS KRA MA SH'I LI'I GTZUG LAG KHANG DU
KHAMS PA LO TZ'A BA BA RI DHARMA K'IRTIS BSGYUR CING ZHUS TE GTAN
LA PHAB PA'O, , 