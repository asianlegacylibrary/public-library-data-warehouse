@103A #,,RGYA GAR SKAD DU, N'I
TI SH'ASTRA PRADZNY'A DAndA N'A MA, BOD SKAD DU, LUGS KYI BSTAN
BCOS SHES RAB SDONG

@103B BU ZHES BYA BA, ,DKON MCHOG GSUM LA PHYAG 'TSAL LO, ,MI
SRUN SKYE BO GDUL BAR BYA, ,YON TAN CAN NI BKUR PAR BYA, ,DRANG
PO'I SPYOD PAS DKOR MDZOD DGANG, ,RANG GI YUL 'KHOR BSKYANG BAR
BYA, ,BDAG GI GSANG DANG GZHAN GYI GSANG, ,RANG GI BU GCES BZHIN
BSRUNGS NAS, ,SA

RNAMS LA NI SNYOMS GYUR BA'I, ,MI NI GCES PA RAB GCES 'GYUR,
,CHUNG MA NGAN DANG MDZA' BO NGAN, ,RGYAL PO NGAN DANG NYE DU
DAN, ,KHYIM MTSES NGAN DANG YUL NGAN RNAMS, ,THAG RING DU NI
SPANG BAR BYA, ,GROGS PO NOR DAD CHE BA SPANG, ,CHUNG MA LOG
G-YEM DAD CHE SPANG, ,BKUR DKA' SO MI

MKHAS PA YI, ,DE LTA BU YI SMAN PA SPANG, ,BYE BRAG PHYED PA'I
BLO LDAN YANG, ,BYA BA GROS KYIS BSGRUB PAR BYA, ,'GRUB 'GYUR KHO
NAR MA ZAD KYI, ,MA 'GRUB NA YANG MDZES PA YIN, ,BRTAN ZHING 'JAM
LA TSIG NYUNG GANG YIN PA, ,DE LA SHIN TU SHIN TU BAG BYA STE,
,NYI MA SPRIN BUG NANG NAS

BYUNG BA YI, ,'OD ZER SHIN TU TSA BAR GYUR PA BZHIN, ,BRTAN RNAMS
SDUG BSNGAL MYONG GYUR KYANG, ,YID NI GDUNG BAR MI BYED DE, ,ZLA
BA SGRA GCAN KHAR ZHUGS NAS, ,'CHAR BAR CIG MI BYED DAM, ,KUN
DGA' RA BA'I PHRENG RGYUD LTAR, ,ME TOG RGYAS PA BTU BYA YI, ,JI
LTAR SOL BA MKHAN

BZHIN DU, ,RTZA NAS GCAD PAR MI BYA'O, ,GSUG DANG RGYAL PO'I BKA'
DRIN DANG, ,SMAD 'TSONG GLA DANG LEGS BRJOD DANG, ,GRU YI GLA
DANG GNAS KYI SKAL, ,'DI NYID DU NI BLANG BYA STE, ,DRUG PO YUN
RING THOB MI 'GYUR, ,RIG SNGAGS LOG PAR SHES PA DUG ,NAD LA BTANG
SNYOMS BYAS PA

DUG ,RGAN POS GZHON NU BSTEN PA DUG ,DBUL PO NYIN PAR NYAL BA DUG
,DAM PA MANG PO KHAS 'CHES MI BYED LA, ,GAL TE DKA' BAS KHAS NI
BLANGS GYUR NA, ,RDO LA RI MO BRIS PA LTA BUR NI, ,SHI YANG GZHAN
DU BYED PAR MI 'GYUR RO, ,DUS SU DGRA DANG 'JUM PAR BYA, ,DUS SU
BSHES DANG

'THAB PAR BYA, ,BYA DANG MI BYA'I TSOD SHES PAS, ,MKHAS PAS DUS
NI 'DA' BAR BYA, ,KHA YI NYES PAS PHUNG 'GYUR TE, ,NE TZO RI
SKEGS TI TI RA, ,MI SMRA CHU SKYAR MIS MI 'DZIN, ,THAMS CAD 'GRUB
BYED MI SMRA YIN, ,CHAS BZHAG BSTAR BAS DGRA BO GDUL, ,GOS NGAN
GYIS NI CHUNG MA

@104A *, ,GDUL, ,SMYUNG BA BYAS PAS NAD RNAMS GDUL, ,GOMS PA YIS
NI MA RIG GDUL, ,RANG GI SPYOD PA SBA BAR BYA, ,'DAM GYI NANG DU
LUS BCUG PA'I, ,GAL TE MYU GUS MA BOS NA, ,PADMA'I RTZA BA SU YIS
RNYED, ,GAL TE MNGON SUM GYUR KYANG NI, ,MI SRID DNGOS PO SMRA MI
BYA, ,

RI MO LA GNAS RMA BYA YIS, ,JI LTAR NOR BU ZA BAR BYED, ,GANG
ZHIG YID LA GNOD BYED 'DOD, ,DE LA RTAG TU SNYAN TSIG BRJOD,
,RNGON PA RI DAGS GSOD MTHONG TSE, ,YID 'ONG GLU SNYAN LEN PA
BZHIN, ,BSAM PA GANG DANG GANG GIS NI, ,MI RNAMS YID NI YANG DAG
SBYOR, ,DES NA DE YI DBANG DU

'GYUR, ,SNA TSOGS NOR BU JI BZHIN NO, ,GZHAN GYI KHU TSUR 'TSO BA
BLA, ,NAGS NA SHING SHUN GYON PA BLA, ,MI RNAMS SHI BAR GYUR
KYANG BLA, ,NYIN RE BZHIN DU BRNYAS THABS MIN, ,MA BRNYAS MI YI
RTZA BA YIN, ,BRNYAS PA'I NOR GYIS CI ZHIG BYA, ,NGA RGYAL DREGS
PAS RAB BCOM PA'I, ,NOR DANG SROG

GIS CI ZHIG BYA, ,BYA BA MI LCOGS RTZOM PAR BYED PA DANG, ,TSOGS
DANG 'KHON ZHING STOBS LDAN DAG LA RGOL, ,BUD MED LA NI YID BRTAN
BYED PA STE, ,'CHI BDAG BZHI PO SGO YI DRUNG NA SDOD, ,RGYAL PO
NGAN PA YOD MA MTHONG, ,MDZA' BO G-YON CAN YOD MA MTHONG, ,'DOD
LDAN CHUNG MA YOD MA

MTHONG, ,SKYE BO SDIG CAN YOD MA MTHONG, ,GANG ZHIG KUN DU BGROD
BYA YOD PA DE, ,RANG YUL CHAGS PAS BRLAG PAR CI PHYIR BYED, ,SKYE
BO NGAN PA BDAG GI KHRON PA NI, ,'DI YIN ZER ZHING BA TSVA CAN
CHU 'THUNG, ,SKYE BO BLO DPANGS MTHO BA LA, ,'DI NA BDE SKYID
GNYIS YOD DE, ,'DU 'DZI THAMS CAD SPANGS

PA'AM, ,'BYOR PA SHIN TU RGYA CHE BA'O, ,DPAL NI RGYAB KYIS
PHYOGS GYUR CING, ,RTZOL BA DON MED NYID GYUR BA'O, ,DAM PA DBUL
POR GYUR PA LAS, ,NAGS LAS GZHAN DU BDE BA MED, ,DAM PA'I 'GRO BA
GNYIS YIN TE, ,ME TOG DAG GI MGO LCOGS BZHIN, ,'JIG RTEN KUN GYIS
SPYIR BKUR

BA'AM, ,NAGS NYID DU NI DENGS PAR BYA, ,RANG GIS SKAD CIG 'JIG PA
YI, ,TSE YI SNYING PO 'DI YIN TE, MDZA' DANG MKHAS DANG SHED MA
BYE, ,LHAN CIG BAG YANGS GNAS PA'O, ,BSAGS NA GROGS 'KHAR 'PHEL
'GYUR LA, ,SPYAD NA MIG SMAN ZAD 'GYUR LTAR, ,DUS LAS 'GOD PA

@104B CHUNG 'GYUR BA, ,DE NYID KHO NA MKHAS PA YIN, ,GROGS 'KHAR
DANG NI SBRANG RTZI DANG, ,ZLA BA TSES PA YAR GYI NGO, ,RGYAL
BO'I NOR DANG SPRANG PO'I NOR, ,CUNG ZAD CUNG ZAD BSAGS PAS
'PHEL, ,HA CANG SRED PAR MI BYA STE, ,SRED PA CHE LA NYES PA
'BYUNG, ,HA CANG SRED PAS RMONGS BYAS NA, ,CE

SPYANG GZHU MCHOG GTZUG TOR BZHIN, ,BYA BA'I DON DU RJES SU
'BRANG, ,BYAS ZIN PA LA BRTEN MI BYED, ,BLO NGAN ZHO YI RNA BA
CAN, ,BSRUNG BAR BYA BA KHYOD KYIS BCOM, ,RAB TU GRAGS PA 'GRO MI
BYA, ,BDAG NYID KYIS NI MNGON SUM BYA, ,BIL BA CHU NANG LHUNG BA
YIS, ,NAGS TSAL STONG PAR

GYUR LA LTOS, ,GNAD DU 'PHOG PA'I TSIG MI BRJOD, ,SHIN TU GNOD
PA'ANG BRJOD MI BYA, ,SKYES BU DANG NI MTSON CHA YI, ,PHA ROL DAG
NI SHES PAR BYA, ,DGRA BO'I BU NI SNYAN PAR SMRA NA YANG, ,MKHAS
PA YIS NI BTANG SNYOMS MI BYA STE, ,DUG LO SHIN TU MI BZAD YIN
PAS NA, ,DE NYID DUS

GZHAN DAG TU GNOD PA SKYED, ,GANG ZHIG DGRA BO DAG LA YANG, ,G-YO
MED SEMS KYIS PHAN BYED PA, ,DE LA DGRA BO THAMS CAD KYANG, ,THAL
MO SBYOR BA NYID DU BYED, ,DGRA BO ZIL GNON 'DOD PA YIS, ,BDAG
NYID YON TAN GYIS BSTOD KYI, ,GNOD SEMS NGAN PAS CI ZHIG BYA,
,DES NI

BDAG GNOD GRA LA MIN, ,MI SRUN SKYE BO ZHI BAS MIN ,DE DANG 'TSAM
PA'I RTZUB BAS BSTEN, ,BU NI MI BSGRUNGS PA DAG LA, ,PHAN 'DOD
PHA YIS MI BSDIGS SAM, ,JI SRED LAM NI MTHONG BA DANG, ,JI SRID
RKANG PA BRTAN PA DANG, ,JI SRID SHES RAB MA NYAMS PA, ,DE SRID
RANG GI

PHAN PA GYIS, ,RNAM PA KUN DU RANG PHAN SPYAD BYA YI, ,'GRO MANG
NANG DU GNAS PAS CI ZHIG BYA, ,SKYE BO THAMS CAD YONGS SU MGU
'GYUR BA, ,DE 'DRA'I THABS NI GANG YANG YOD MA YIN, ,GZHAN LAS
TSOL ZHING ZAS ZHIM 'DOD, ,SLONG MOS 'TSO ZHING KHENGS PA CHE,
,BSTAN BCOS SHES MED RTZOD PAR 'DOD, ,

KHYOD KYI DE GSUM BZHAD GAD RGYU, ,NAGS BSREGS PA YI ME LA NI,
,RLUNG GIS GROGS SU 'GYUR BA YIN, ,DE NYID MAR ME 'JIG BYED PAS,
,NYAM CHUNG BA LA BSHES YOD MIN, ,GZHAN LA GNOD PA MA BYAS DANG,
,DMAN LA 'DUD PA MA BYAS SHING, ,DAM PA'I LAM NI MA SPANGS GANG,
,NYUNG BA DE NI

@105A *, ,MANG PO YIN, ,NAD KYI 'JIGS PA MA BYUNG ZHING, ,DAM PA
DAG DANG 'GROGS PAR BRTZON, ,DMAN PA'I TSIG NI MA SMRAS PA'I,
,NYIN GCIG LO BRGYA BAS MCHOG YIN, ,DMAN PAS GANG TSE NOR NI CUNG
ZAD RNYED, ,'GRO BA THAMS CAD BRNYAS PA'I NGA RGYAL LDAN, ,DAM PA
NOR GYI 'BYOR PA THOB GYUR

KYANG; ,S'A LU SMIN PA LTA BUR SHIN TU 'DUD, ,RIGS RUS DMA' BA'I
SEMS CAN DAG ,NOR RAM RIG PA RNYED GYUR NA, ,'GRO BA KUN LA RTZVA
SNYAM SEMS, ,BAGS PA SNGON PO'I WA BZHIN NO, ,NOR RAM RIG PAR
LDAN GYUR NA, ,DMAN PA RNAMS NI DREGS PAR 'GYUR, ,GO 'PHANG GNYIS
PA DE DAG GIS, ,

MKHAS PA SHIN TU DUL BAR 'GYUR, ,BOGS MED TSONG DANG 'KHOR LDAN
DAG LA 'TSO, ,SLONG ZHING 'GYING LA NOR MED 'DOD LA DGA', ,BUD
MED BZHON LA TSIG RTZUB SMRA BA STE, ,SKYES BU LOG PAR SPYOD PA
DE LNGA'O, ,RMA BYA SO GA'I TSA BAS GDUNGS GYUR KYANG, ,MKHA'
DKYIL CHAR GYI RGYUN LA RE BLA YIS,

RDZING BU RNYOG PA CAN GYI CHU NGAN LA, ,DREGS PAS BSTOD PA'I
MGRIN PA MA GDUD CIG, ,TI TI RA NI ZIL PA YI, ,THIGS PAS SROG NI
'DZIN BYED KYANG, ,BSLANG NA GTUGS PA'I 'JIGS PA YIS, ,BRGYA BYIN
LA YANG MI SLONG NGO, ,DE NYID SHES NA SLOB DPON CI, ,NAD SOS
SMAN PA GA LA DGOS, ,CHU BO

BRGAL NA GRU PAS CI, ,CHAGS BRAL BYAD MAS CI ZHIG BYA, ,NGAN PA
JI SRID NYAM CHUNG BA, ,DE SRID BAR DU RANG BZHIN BZANG, ,STON KA
YI NI CHU BO'I CHU, ,SKYE BO KUN GYIS BGROD PA BLA, ,GANG DU BYI
BAS MDZOD PA BYED, ,BYI LAS MAR NI BSRUNG BA DANG, ,KHVA YIS
PHYAG TSANG BYED PA YI, ,DNGOS DE LA NI SMOS CI

DGOS, ,GANG NA ZHAL TA BYED PA MANG, ,THAMS CAD MKHAS PAR NGA
RGYAL CHE, ,KUN KYANG GTZO BO BYED 'DOD PA, ,DE YI TSOGS RNAMS
'JIGS PAR 'GYUR, ,NYIN PAR 'KHRIG DANG NYIN NYAL DANG, ,CHANG
GSAR ZHO NI GZHON NU 'THUNG, ,SHA SKAM BUD MED RGAN NYAL TE, ,'DI
DRUG LUS KYI STOBS

'PHROG PA'O, ,GANG ZHIG KHRO NA'ANG 'JIGS MED LA, ,DGA' NA'ANG
PHAN 'DOGS MI NUS PA, ,TSAR GCOD BSDU BA MED 'GYUR BA'I, ,DE
KHROS PAS NI CI BYAR YOD, ,NAD DANG PHANGS DUS BYUNG BA DANG, ,MU
GE'I TSE DANG DGRAS 'JIGS DANG, ,RGYAL PO'I SGO DANG GSHIN RJE'I
GNAS, ,DE RNAMS

@105B KUN GYI GNYEN POR 'GYUR, ,DGOS PA'I DON DU 'JIG RTEN SGRUB,
,DAM PA'I DON DU DE DAG MIN, ,BE'US 'O MA ZAD MTHONG NAS, ,BA NI
RING DU SPANG BA BZHIN, ,SDUG PA DANG BRAL RANG MIS BRNYAS PA
DANG, ,BU 'ON MANG ZHING DAN PA DAG LA BRTEN, ,DBUL POR MTHONG
NAS MDZA' BOS SPANGS PA STE, ,

ME MA YIN PAS LUS SREG DE LNGA'O, ,MI MTHUN CHUNG DU 'PHEL BA LA,
,MI GANG ZHI BAR MI BYED PA, ,SBRANG RTZI'I THIGS PA 'DZAG PA
DANG, ,YUL 'KHOR 'JIG PAR 'GYUR PA BZHIN, ,GANG ZHIG RIGS LDAN DE
BZHIN BRTEN PA DANG, ,DAM PA PHANGS KYANG YON TAN GTONG MI BYED,
,NYI MA'I RANG BZHIN

TSA BAS GDUNGS KYANG NI, ,KHA BA GRANG BA'I RANG BZHIN GTONG MI
BYED, ,SDIG PA ZAD 'DOD BDE BAR GSHEGS LA DAD, ,SKAL BA ZAD 'DOD
SKYE BO NGAN DANG BSTEN, ,RIGS RGYUD ZAD 'DOD GLAN ZHING LKUGS PA
SKYE, ,'BRU RNAMS ZAD 'DOD PHO BA'I ME DROD SKYE, ,'DOD PAS LONG
BAS SDIG MI MTHONG, ,DMUS LONG

GIS NI GZUGS MI MTHONG, ,DREGS PA YIS NI SKYON MI MTHONG, ,BDAG
LTAS DE NYID MI MTHONG NGO, ,RGYAL PO YUR CHU 'KHRI SHING DANG,
,BUD MED DMUS LONG LNGA PO NI, ,G-YON CAN BLO YIS JI LTAR KHRID,
,KHRID RNAMS GZHAN GYI DBANG DU 'GYUR, ,BDE BA'I RJES LA SDUG
BSNGAL TE, ,SDUG BSNGAL RJES LA BDE BA YIN, ,MI

RNAMS KYI NI BDE SDUG DAG, ,'KHOR LO BZHIN DU 'KHOR BAR BYED, ,MA
MTHONG BA DAG MDUN DU LHAGS, ,SLAR YANG MA MTHONG BA RU SONG,
,KHYOD KYI DE CI KHYOD KYANG CI, ,DE LA MYA NGAN SU ZHIG BYED,
,JI LTA JI LTAR SHING DAG NI, ,RGYA MTSO CHE LA MNYAM 'GRO BA,
,DBA' RLABS KYIS NI SO SOR PHYE, ,DE LA

MYA NGAN SU ZHIG BYED, ,BLO GROS CHE LDAN KHRO BAS SHUGS LAS
RGYAL, ,SKYE BO NGAN PA KHRO BAS MOD LA PHAM, ,PHAM PAS PHAM PAR
BYAS PA'I BLO NGAN DAG, ,BLO LDAN DAG DANG LHAN CIG CI PHYIR
'GRAN, ,PHA BONG 'BAD PA CHEN PO YIS, ,RI YI RTZE MOR 'DEGS PAR
NUS, ,CUNG ZAD TZAM GYIS DE

SKUR BA, ,RANG GI SKYON YON DE DANG MTSUNGS, ,MI GANG BYA BA MA
YIN PA'I, ,BYA BA LA NI SBYOR BYED PA, ,DES NI NGES PAR PHUNG
'GYUR TE, ,KHYI'U 'BYIN PA'I SPRE'U BZHIN, ,RANG GI PHYOGS NI
YONGS SPANGS NAS, ,GZHAN GYI PHYOGS LA DGA' BA GANG, ,DE NI NGES
PAR BRLAG 'GYUR TE, ,RGYAL

@106A *, ,PO RAB DMAR JI BZHIN NO, ,MKHA' LA SKAR MKHAN DAG GIS
RTZIS BYAS NA, ,ZLA BA DANG NI SKAR MA'I LAM RNAMS SHES, ,KHYIM
NA MI DANG KHYIM THAB LOG PA DAG ,SNA TSOGS SPYOD PA DE NI MTHONG
MA GYUR, ,RNYOG MED CHU NANG ZLA TSES SNANG GYUR PA, ,PADMA'I
RTZA BA LEN PAR

KHYOD BYED GYUR, ,DANG PA CHU DANG 'O MA 'BYED SHES PA'I, ,KHYOD
KYI BLO GROS DE RING GANG DU SONG, ,MI GANG BYA BA CHEN PO GANG,
,CUNG ZAD BYED PAR 'DOD NA YANG, ,DE NI BSGRIMS NAS RAB BYA STE,
,SENG GE'I LAS GCIG YIN PAR BSHAD, ,JI LTAR RGYAL SRID BSKYANG BA
DANG, ,BSDO BA'I DGRA

RNAMS 'DUL BA DAG ,'BANGS LA RE BA MA 'JOG PAR, ,ZHAL BZHUGS TSE
NA SMYUR TE MDZOD, ,SNYING DU SDUG PA'AM GZHAN GANG ZHES, ,SEMS
YANG BA DAG RTZE BAR BYED, ,SPYOD PA RGYA CHEN LDAN PA DAG ,SA YI
DKYIL 'KHOR THAMS CAD GNYER, ,RTAG TU SNYAN TSIG SMRA BA YI,
,RGYAL

POS SKYE DGU BRID PAR SLA, ,PHAN TSIG SMAN DANG 'DRA BA DE, ,NYAN
PA BAS KYANG SMRA BA DKON, ,GAL TE CHOS DON RTOGS PA YIS, ,ZHAL
CHE LAM SRANG SKYON NA NI, ,'GRO BA BLO LDAN GCIG GYUR KYANG, ,DE
LAS BDAG NI RNAM PAR RGYAL, ,NOR MNYAM NUS PA MNYAM PA DANG,
,GNAD SHES

'BAD RTZOL CHE BA YI, ,'KHOR GYIS NGES PAR GNOD 'GYUR GYI, ,GANG
DGRAS MI PHUNG DE YIS PHUNG, ,CHU YI NANG NAS ME 'BAR NA, ,ME DE
GANG GIS ZHI BAR BYED, ,SKYOB PA LAS NI 'JIGS PA BYUNG, ,'JIGS PA
DE LAS SU YIS SRUNG, ,MA BSKUL MI SNYAN DGRA STON LA, ,BSKUL NAS

SNYAN PA MI SGROGS LA, ,'JIG RTEN RNGA ZLUM DANG 'DRA LA, ,DE
LTAR BSKUL ZHING SGRA SNYAN SGROGS, ,SA BDAG 'DOD LA CHAGS PAS
PHAN DANG GNOD PA SHES MI 'GYUR, ,JI LTAR RANG DGAR RANG SPYOD
MYOS PA'I GLANG CHEN BZHIN DU SPYOD, ,DE 'OG 'GYOD PAS RAB GDUNGS
NYAM NGA'I MYA NGAN G-YANG

SAR LHUNG, ,DE YIS 'KHOR LA NYES PA BGOD BYED RANG GI SKYON MA
RIG ,RTZOD DUS RGYAL PO NOR TSOGS THOB PA LAS, ,SROG NI SRUNG GI
NOR NI GTANG BAR BYA, ,JI LTAR SHAN PAS LUG GI BAL BREGS NAS,
,SROG THAR BYAS PA RNYED PA CHE BA BZHIN, ,RTZA BA BRANG 'GRO
RTZE MO MKHA' LDING DANG, ,YAL

@106B GA SPRE 'DZEGS ME TOG BUNG BAS BSKOR, ,GANG ZHIG GDUG PA'I
SEMS CAN GNAS BCAS PA, ,TZAN DAN SHING DE LA NI BSNYEN DU MED,
,GANG GIS THABS KYIS PHA ROL GNON, ,NUS PAS MA YIN THABS KYIS DE,
,BYA ROG GIS NI GSER PHRED GI ,SBRUL DAG GSAD PAR GYUR LA LTOS,
,GANG LA BLO YOD DE

STOBS LDAN, ,BLO MED STOBS KYIS CI ZHIG BYA, ,CI ZHIG SENG GE
STOBS DANG LDAN, ,RI BONG GIS NI SROG DANG PHRAL, ,BYA BA'I THABS
KYIS GROGS BYED NA, ,BLO LDAN DAG LA DRI BAR BYA, ,PHUN SUM TSOGS
PAS SMOS CI DGOS, ,PHUNG GYUR NA YANG MDZES PA YIN, ,YON TAN TSUL
SPYOD RANG

BZHIN GSAL BA YIS, ,SKYE BO NGAN PA BCOS SU GA LA RUNG, ,TSA
ZHING DROD CHE RTZUB PAS BSGRUBS PA YI, ,BAD KAN NAD BZHIN SHIN
TU 'PHEL BAR 'GYUR, ,SNYING LA KHON DU GZUNG BYA YI, ,DE LA TSIG
GIS MI BSKUL BAR, ,DGRA BO'I RKANG PA NAS GZUNG ZHING, ,TSIG GI
MTSON CHAS BSNUN PAR

BYA; ,JI SRID 'JIGS PA MA BYUNG BA, ,DE SRID 'JIGS LA 'JIGS PAR
BYA, ,'JIGS PA MNGON DU BYUNG BA'I TSE, ,'JIGS MED LTA BUR GZHOM
PAR BYA, ,BDEN PA ZHUGS PAR GYUR PA LA, ,SLU BYED MKHAS PA YIN
NAM CI, ,PAD PAR BRTEN TE NYAL BA LA, ,GSOD PA DE CI DPA'

BO'AM, ,GZHON YANG RGAN PA'I NYE BAR ZHI LA DGA', ,MKHAS PAR GYUR
KYANG SHES PA'I NGA RGYAL MED, ,GZI BRJID CHE YANG BZOD CING DES
PA'I DANG, ,JE MTHOR PHYIN YANG NGA RGYAL DREGS PA MED, ,RTAG TU
SEMS CAN PHAN DGA' RNAMS, ,RIN CHEN SGRON LTAR MCHOG YIN TE, ,

SNUM LA LTOS PAR MI BYED CING, ,SNOD DANG SDONG BU LA LTOS MIN,
,SMAN PA ZAS NI MA ZHU DANG, ,RGYAL PO BRDZUN DU SMRA BA DANG,
,RIGS LDAN SDIG PA SPYOD PA STE, ,'DI GSUM SHIN TU MI RIGS PA'O,
,MTHU CHE BA DANG 'GROGS GYUR NA, ,MTHON PO NYID DU SU MI 'GYUR,
,ME TOG

PHRENG BAR 'BREL PA YI, ,SKUD PA MGO LA 'DOGS PAR BYED, ,DUS LA
BAB PAR STON PA DANG, ,GNAS SKABS BCAS PAR SMRA BA DANG, ,SHIN TU
NGO MTSAR GYUR LA 'GOD, ,'JIG RTEN CHEN PO NYID THOB 'GYUR,
,BRTZON 'GRUS BRTUL PHOD BRTAN PA DANG, ,STOBS DANG BLO GROS PHA

@107A *, ,ROL GNON, ,'BAD RTZOL YON TAN DRUG LDAN PA, ,DE LA LHA
YANG 'JIGS PA SKYE, ,SKYON CHAD DGRA BO PHAM PAR BYAS PA DAG
,MDZA' BOR 'DOD 'ONGS PA LA YID MI BRTAN, ,BRAG PHUG 'UG PA'I
TSOGS KYIS GAD BA LA, ,BYA ROG GIS NI ME BTANG BSREGS LA LTOS, ,

ZA DANG GNYID LOG 'JIGS DANG 'KHRIG PA SPYOD, ,MI DANG PHYUGS
RNAMS DE DAG MNYAM PA YIN, ,CHOS SPYOD PA YI MI RNAMS KHYAD PAR
'PHAGS, ,CHOS MI SHES NA PHYUGS DANG CI MI MNYAM, ,GANG ZHIG CHOS
LA SMOD PA RNAMS, ,NYI MAR 'GRO DANG 'ONG NA YANG, ,DE NI MGAR
BA'I SBUD PA YIN, ,DBUGS

'BYIN KYANG NI GSON MA YIN, ,SANGS RGYAS MGON PO YONGS SPANGS TE,
,LHA GZHAN LA NI PHYAG BYED PA, ,BLO NGAN GANG G'A'I 'GRAM DU NI,
,SKOM NAS KHRON PA BYED DANG MTSUNGS, ,YUL NI SHIN TU YUN RING
GNAS KYANG NGES PA KHO NAR 'GRO BAR 'GYUR, ,'BRAL LA KHYAD PAR CI
ZHIG YOD LA 'GRO BA RANG NYID SDONG

MI BYED, ,DBANG MED 'BRAL BAS YID LA YONGS SU GDUNG BA MTHA' YAS
SKYED PAR BYED, ,'DI DAG RANG GIS SPONG NA ZHI BA'I BDE BA MTHA'
YAS 'THOB PAR 'GYUR, ,'DOD PA YID 'ONG YIN PA BDE, ,'BYOR BA
MNYAM DGA' YIN MOD KYI, ,'ON KYANG 'TSO BA'I 'JIG RTEN 'DI, ,NAD
MED CHANG 'THUNG KHUR PAR

MTSUNGS, ,'GRO BA'I DRI MA CHAGS PA 'DRA BA MED, ,GZHAN LA GNOD
PA PHRAG DOG 'DRA BA MED, ,MDZA' BO SLONG MO PA 'DRA YOD MIN TE,
,GTONG DANG MNYAM PA'I GNYEN BSHES GANG YANG MED, ,SHES RAB DANG
MNYAM MIG MED DE, ,RMONGS PA DANG MNYAM MUN PA MED, ,NAD DANG
'DRA BA'I DGRA MED

DE; ,'CHI BA DANG MNYAM 'JIGS PA MED, ,DE BAS SHIN TU MI BZAD
BA'I, ,'CHI BA NGES PAR 'BYUNG 'GYUR BAS, ,'DOD PA RNAMS LA SEMS
BZLOG LA, ,DAM PA'I CHOS LA DGA' BAR GYIS, ,GROGS PO 'DI NA NOR
DE YOD LEGS PAS, ,YID BZHIN NOR KHYED RDOR 'GYUR NOR MA BYED,
,SPUR

LONG RGYAN GYI DAM PAR BYED 'GYUR PA, ,DER NI 'DI 'DRA'I NOR BU
'JIG RTEN PHUNG, ,GANG ZHIG SA STENGS 'BRU RNAMS DANG, ,GSER DANG
PHYUGS DANG NAD MED RNAMS, ,DE DAG KUN GYIS GCIG MI NGOMS, ,DE
LTAR SHES NAS ZHI BAR GYIS, ,'BAD PAS BSAGS PA'I NOR LA NI, ,YANG
DANG YANG DU

@107B NYUGS PAR BYED, ,BKREN PAS BYI BA JI BZHIN DU, ,NOR RNAMS
SDUG BSNGAL KHO NAR ZAD, ,'JIG RTEN 'TSO BA BRTAN MA YIN, ,NOR
DANG LONGS SPYOD BRTAN MA YIN, ,BU DANG CHUNG MA BRTAN MIN GYI,
,CHOS DANG GRAGS PA SNYAN PA BRTAN, ,RGYAL PO NA RO SOGS NGOMS PA
MED, ,MKHAS PA LEGS

BSHAD KYIS MA NGOMS, ,RGYA MTSO CHU YIS NGOMS PA MED, ,'JIG RTEN
SDUG LA BLTAS MI NGOMS, ,ME LA SHING GIS NGOMS PA MED, ,BYIS PA
'DOD PAS NGOMS PA MED, ,TSUL KHRIMS DAG DANG DUL BA DANG, ,SEMS
NI DUL BAR GYUR PA DANG, ,GANG ZHIG DRANG POR ZHUGS PA DAG ,

DE LA GNAS NA CI ZHIG DGOS, ,CHOG SHES DBANG PHYUG LA GNAS NA,
,SKYE BO NGAN PA'I SA DANG RING, ,LONGS SPYOD 'DOD PA'I SRED BAS
BCING, ,GOM RE BRNYAS PA THOB PAR 'GYUR, ,LUS ZHES BYA BA SKYON
LDAN 'DI, ,YON TAN CHEN PO GCIG YIN TE, ,GNAS SKABS GANG DANG
GANG PHRAD PA, ,

DE DANG DER 'GRO GO RA BA, ,NAGS KYI GLANG PO RTZVA LO ZA YANG
STOBS DANG LDAN, ,SBRUL NI ZAS SU RLUNG ZAR GYUR KYANG SBEGS PA
MED, ,DRANG SRONG RTZA BA 'BRAS BU TZAM GYIS DUS 'DAS BYED, ,DE
BAS KHREL 'DZEM CHOG SHES KHO NA 'BYOR BA'I MCHOG ,TSOD MA NGAG
DANG RDUL MED PA'I, ,CHU YI

DGON PA GA NA'ANG YOD, ,ZLA BA THUN MONG MAR ME YIN, ,'BYOR PA
DAG GIS CI ZHIG BYA, ,CHOG SHES NGES PA'I BDAG NYID CAN, ,'TSO BA
GANG NA'ANG BTZAL MI DKA', ,RTZVA DANG LO MA CHU YI GNAS, ,GANG
NA'ANG MED PA MA YIN NO, ,NAGS MCHOG STAG DANG GLANG PO'I GTZOS
BSTEN PAR, ,RTZVA YI

STAN BYAS SHING SHUN GOS SU GYON, ,SHING GI 'BRAS BU LA SOGS ZAS
ZA BA'I, ,NOR MED NYE DU'I TSOGS NANG GSON PA MIN, ,BZANG PO'AM
NI NGAN PA YI, ,SBYOR BA GANG YANG RUNG BA YIS, ,LUS NI SHIN TU
BSRUNG BYA YI, ,NOR LA CHAGS PAS CI ZHIG BYA, ,BSOD NAMS CHEN
PO'I RIN GYIS

NI; ,KHYOD KYIS LUS KYI GRU NYOS PA, ,JI SRID CHAG PAR MA GYUR
PAR, ,SDUG BSNGAL RGYA MTSO'I PHA ROL SONG, ,JI SRID SDUG PA'I
DUS KYI ZLA RGYAS PA, ,'CHI BDAG GZA' CHEN 'DI YIS MA RNYED PA,
,DE SRID BAG YOD PAR NI GNAS BYA STE, ,RANG GI BYA BA DAG NI BYA
BA'I RIGS, ,GANG TSE

@108A *, ,'DU SHES BRAL ZHING MIG MI G-YO, ,SKIGS BU RGYUN 'BYUNG
DBUGS MTHAR THUG PAS SLEBS, ,MUN PAR G-YANG SA CHER KHRID LTAR
GYUR NA, ,DE TSE BU DANG CHUNG MA GNYEN CIR 'ONG, ,SNYING RJES
GDUNGS PA'I YID DANG DBANG PO DUL ZHING SEMS NI CHOG SHES DAG LA
DGA' BA

DANG; ,CHAGS BRAL MNGON DGA'I SEMS DANG SHING DRUNG DAG NA LHUNG
PA'I 'BRAS BUS BZA' BA'I BYA BA BYED, ,LUS RING SHING SHUN GYON
ZHING RGYAL BA ZHES NI SNYAN PA LTA BUR SGRA SGROGS LA, ,B'A R'A
nA S'IR GSHIN RJE'I DBANG GYUR BCOM PA'I LUS CHIG 'DI NI NAM ZHIG
SPONG BAR 'GYUR, ,BSTAN BCOS

'DZIN PAS THAR PA YIN, ,LUS DUB BAS KYANG MA YIN TE, ,SHES RAB
KYIS NI SEMS BTUL NA, ,THAR PA THAG NYE 'DI NA YOD, ,NYES PA'I
SKYON NI BREG PAR GYIS, ,MGO BO BREGS PAS CI ZHIG BYA, ,GANG ZHIG
YID KYI GOS MED NA, ,RAS KYI CHOS GOS CI LA PHAN, ,SEMS CAN RNAMS
LA GANG GI TSEMS, ,

SNYING RJES BRLAN PAR GYUR PA DAG ,THAR DANG YE SHES DE YIN GYI,
,THAL BA RAL PA CHOS GOS MIN, ,GANG ZHIG LANG TSO LA ZHI BA, ,DE
NI ZHI BAR BDAG GIS SHES, ,KHAMS RNAMS YONGS SU ZAD PA NA, ,CI YI
PHYIR NA ZHI MI 'GYUR, ,MDZA' BSHES NYE DU DUR KHROD DU, ,DU BA
'THUL NAS

LDOG PAR BYED, ,GANG ZHIG RANG DANG LHAN CIG 'GROGS, ,LAS TE DES
NA DGE BA SBYANG, ,GANG ZHIG RAB TU NYON MONGS DANG, ,CHOS DANG
'GAL BAR BYED PA DANG, ,DGRA LA 'DUD PA'I NOR RNAMS NI, ,GANG GI
NOR DU RUNG MA YIN, ,DAM PA LEGS SPYOD LA SRED SHIN TU BSDAMS
GYUR TE, ,KUN

DU 'ANG SKYE BOS SMOD 'JIGS RTAG TU SDUG BSNGAL GNAS, ,GANG ZHIG
'DZEM MED LONGS SPYOD NGAG GI RTZA RTZOL BA, ,RIGS DANG MI RIGS
DPYOD MED THA MAL SKYE BO SKYED, ,RIGS DANG MI RIGS DPYOD PA'I
BLO MED CING, ,THOS DANG SDOM PA MANG PO RNAM SPANGS NAS, ,LTO BA
'GENGS PA TZAM ZHIG

'BA' ZHIG 'DOD, ,SKYES BU PHYUGS DANG PHYUGS LA KHYAD CI YOD,
,MTHONG DANG MA MTHONG YON TAN GYI, ,'BYUNG GNAS CHEN PO RIGS PA
YIN, ,DES NA DE BAS DON GNYER BAS, ,SHES RAB YONGS SU GZUNG BAR
BYA, ,BRGYA YI NANG NAS DPA' BO SKYE, ,STONG GI NANG NAS MKHAS PA
'BYUNG, ,BRGYA

@108B STONG LAS NI MDZANGS PA STE, ,STONG PA SKYE'AM MI SKYE'ANG
SRID, ,MKHAS PAS RIG PA RNAM KUN DU, ,NA TSOD YOL YANG BSLAB PAR
BYA, ,GAL TE 'DIR 'BRAS MI STER YANG, ,SKYE BA GZHAN DU RNYED PA
SLA, ,SKRA DKAR GNYER MA LHAGS DUS SU'ANG, ,THOS PA BSAGS PAR BYA
BA STE, ,GANG DU THOS MANG

'GRO 'GYUR BA, ,DER NI PHUNG PO 'GRO MI 'GYUR, ,RGYAL PO DANG NI
YON TAN LDAN, ,DE GNYIS 'DRA BA MA YIN TE, ,RGYAL PO RANG GI YUL
NA BKUR, ,YON TAN LDAN PA KUN DU BKUR, ,YON TAN LDAN PA SKYON YOD
KYANG, ,YON TAN DGA' RNAMS SKYO MI BYED, ,ZLA BA RNYOG PA YOD
GYUR KYANG, ,

BRTAN RNAMS DGA' BAS LTA BAR BYED, ,YON TAN DANG 'DRA LUS KYI
RGYAN GZHAN MED, ,SEMS LAS DANG 'DRA LUS KYI SDUG BSNGAL MED,
,BZOD PA DANG 'DRA LUS KYI SRUNG MA MED, ,GTONG BA DANG MNYAM
GNYEN NI GANG NA MED, ,DAM PA RING NA GNAS GYUR KYANG, ,YON TAN
PHO NYA NYID

BYED DE, ,KE TA KA YI DRI BSNAMS NAS, ,BUNG BA RANG NYID 'ONG BAR
'GYUR, ,YON TAN DAG LA 'BAD BYA YI, ,'GYING TSUL DGOS PA CI ZHIG
YOD, ,BA NI 'O MA MED PA LA, ,DRIL BU BTAGS KYANG NYO MI 'GYUR,
,DUS NI YUN THUNG RIG PA'I RNAM PA MANG, ,TSE YI TSAD KYANG JI
TZAM MI

SHES PAS, ,DANG PAS CHU NANG NAS NI 'O MA BZHIN, ,GANG ZHIG GCES
PA DE NI BSTEN PAR BYA, ,SKAR MA CHEN PO MANG DU SHAR GYUR CING,
,SA YI RGYAN GYUR ZLA BA SHAR NA YANG, ,GANG DU NYI MA NUB NA
MTSAN MOR 'GYUR, ,NYI MA MA GTOGS SHAR NUB MING MI 'DOGS, ,GANG
ZHIG SHAR BAR

GYUR NA NI, ,MUN PA MED CING GZI CAN BYED, ,NYI MA SHAR BA MCHOG
YIN GYI, ,GZHAN RNAMS SHAR BAS CI ZHIG BYA, ,SKYES BU BYA BA GANG
YIN GCIG BYAS MTHAR PHYIN PAS, ,SEMS 'PHAGS 'GYUR TE MANG PO CI
LA DGOS, ,ZLA BA RGYAS PAS SA STENGS GSAL BA BZHIN, ,SKAR MA MANG

PO'I TSOGS KYIS NUS MA YIN, ,YON TAN SKYES PA RANG KHAR LAS,
,RDZAS NI BSOD NAMS KHAR LAS PAS, ,SKYES BU LA NI CI PHYIR SMRE,
,YON TAN 'BAD PAS BSGRUB BYA YIN, ,'BAD PA'ANG BDAG NYID LA GNAS
NA, ,GZHAN DAG YON TAN LDAN ZHES TE, ,DE LTAR GSON PA SU YIS

@109A *, ,BZOD, ,BSTAN BCOS DON NI SHES PA'I MI, ,'DI NA ZHA BO
RNAMS LA'ANG MANG, ,RAL GRI'I RTZE MO RNON PO YIS, ,DGRA LAS
RGYAL BYED DE RNYED DKA', ,PHYUG PO KLA KLO RNAMS LA'ANG YOD,
,DPA' BO DUD 'GRO RNAMS LA'ANG MANG, ,SNA TSOGS DON GYI GTAM SMRA
BA'I, ,DAM PA DAG NI

KUN DU DKON, ,RI BO KUN LA TZANDAN MED, ,GLANG PO KUN LA MU TIG
MED, ,YANG DAG DON GYI GTAM SMRA BA'I, ,MKHAS PA'ANG KUN NA YOD
MA YIN,, YON TAN SHES LA DE NYID YON TAN 'GYUR,, YON TAN MED NA
DE NYID SKYON DU 'GYUR,, CHU BO'I CHU NI SHIN TU SKYON MED
PA'ANG, ,RGYA MTSOR PHYIN NA BTUNG DU MI RUNG 'GYUR, ,

YON TAN LDAN PA YON TAN LA DGA' YI, ,YON TAN MED PA YON TAN GYIS
MI MGU, ,BUNG BA NAGS NAS PADMAR 'ONG 'GYUR GYI, ,SBAL PA LHAN
CIG GNAS KYANG DE LTA MIN, ,MKHAS PA RNAMS KYI GRAGS PA NI,
,MKHAS PA NYID KYI NANG DU 'PHEL, ,RIN CHEN SHEL LA RIN CHEN
DANG, ,G-YUL NGO DAG

TU DPA' BO BZHIN, ,NGANG PA KHVA YI TSOGS NANG MDZES MA YIN,
,CANG SHES BONG BU'I TSOGS NANG MDZES MA YIN, ,SENG GE WA YI
TSOGS NANG MDZES MA YIN, ,MKHAS PA BLUN PO'I TSOGS NANG MDZES MA
YIN, ,GANG ZHIG CHEN POS SPYI BOS BKUR, ,DE NYID DMAN PAS RTZVA
SNYAM SEMS, ,MKHAS

PAS PHYAG BYAS MCHOD RTEN NI, ,KHVA DAG STAN DU BYED PA YIN,
,BDAG LA GRANGS MED YOD GYUR KYANG, ,GZHAN LA NYUNG ZAD YOD PA
YI, ,YON TAN MED LA DAM PA DGA', ,SPYOD PA 'DI NI NGO MTSAR CHE,
,THAMS CAD MKHYEN PA'I YON TAN NI, ,THAMS CAD MKHYEN PA NYID KYIS
MKHYEN, ,SA GZHI YI NI

LCI BA'I TSAD, ,MTHA' YAS NYID KYIS SHES PA YIN, ,GZHAN GYIS
GZHAN DAG BSGRAGS NA NI, ,MED PA'ANG YON TAN CAN DU 'GYUR, ,YON
TAN RANG NYID SGROGS PA NI, ,BRGYA BYIN YIN YANG MI BTZUN 'GYUR,
,GANG DU YON TAN LDAN MI MCHOD, ,MKHAS PA DE RU CI PHYIR 'GRO,
,GOS MED

GCER BU'I GRONG KHYER DU, ,KHRUS MKHAN GYIS NI CI ZHIG BYA, ,KYE
MA 'JIG RTEN GLEN PA 'DI, ,RANG RGYUD GRUB PA YOD YIN TE, GZHAN
GYIS BYAS PA'I RJE 'BRANG BAS, ,ZANGS MA'I SNOD NI STOR NAS MED,
,BZHAD GAD MKHAN DANG MKHAS PA GNYIS, ,BLUN LA BZHAD GANG BYED PA
MCHOG ,BZHAD GAD

@109B MKHAN GYIS NOR RNYED KYIS, ,MKHAS LA NOR MED STONG PAR
'GRO, ,SNA TSOGS DON LDAN GTAN RGYUD KYIS, ,MKHAS PA DUS NI 'DA'
BAR BYED, ,DBUL PO CHOS KYIS PHONGS GYUR PAS, ,GNYID LOG NA YANG
'THAB PAR BYED, ,GANG ZHIG MANG PO TSOGS PAR GYUR PA LAS, ,SKYE
BO DAM PA'I YON TAN

STEN MI BYED, ,DE NI RANG GI MA YI SDUG BSNGAL GYIS, ,BSKYED DE
SKYES PAR GYUR KYANG CI ZHIG PHAN, ,MKHAS PA'I TSUL NI RIGS PA
YIN, ,KHU BYUG TSUL NI SGRA SNYAN YIN, ,DKA' THUB TSUL NI BZOD PA
YIN, ,BUD MED TSUL NI NYON MONGS YIN, ,SKAR RTZIS DE BZHIN GRUB
MTHA' DANG, ,MKHA' LDING

SNGAGS DANG SNGAGS SMRA BA, ,DON GYI DE NYID GZUNG BYA YI, ,SGRA
LA DPYAD PAR MI BYA'O, ,GLEGS BAM LA BZHAG RIG PA DANG, GZHAN LA
TSOL BA'I NOR DAG NI, ,DGOS PA'I DUS LA BAB PA NA, ,DE NI NOR MIN
RIG PA MIN, ,BZO SLOB PA YI YON TAN KUN, ,YON TAN 'TSO BA'I RGYU
TZAM

YIN, ,'KHOR BA GCOD PA'I BLO GROS GANG, ,CI YI PHYIR NA DE MI
BYIN, ,MI NI SU LA'ANG MA BRTAGS PAR, ,GDAMS NGAG SPYIN PAR MI
BYA STE, ,SPRE'U TZAM GYI GNAS BCAS DANG, ,GNAS MED PAR NI BYAS
LA LTOS, ,KHA CIG SMRA BA LHUR LEN TE, ,KHA CIG MI SMRA DON YANG
BSGRUB, ,'DAM

BU ME TOG 'BRAS BU MED, ,STAR KA 'BRAS BU ME TOG LDAN, ,KE TA KA
YI 'BRAS BU NI, ,CHU RNAMS DANG BAR BYED MOD KYI, ,DE YI MING
TZAM SMOS PA YIS,, CHU RDUL DANG BAR MI BYED DO,, GZHUNG LUGS DAG
LA BYANG BYAS KYANG, ,NYAMS SU LEN PAR MI BYED NA,, LAG NA SGRON
MA

YOD KYANG NI, ,LONG BAS LAM NI MTHONG MI 'GYUR, ,ZLA BA YAR NGO
MAR NGO LTA, ,DAM PA DAM MIN BSTEN PA LAS, ,YON TAN CHUNG DU'ANG
RGYAS 'GYUR ZHING, RGYA CHE PO YANG 'GRIB PAR 'GYUR, ,MKHAS PAS
DGRA BOR GYUR PA'ANG BLA'I, ,MI MKHAS PA DAD MDZA' BA MIN, ,RKUN
POS

BRAM ZE BSRUNGS PA DANG, ,SPRE'US RGYAL PO'I MIG BCAR BZHIN,
,MKHAS PA DANG NI DUL BA DANG, ,CHOG SHES BDEN PAR SMRA BA DANG,
,'CHI BA NA YANG 'DUG BLA YI, ,SKYE BO NGAN DANG RGYAL SRID MIN,
,SBRUL GDUG SKYE BO NGAN BA DUG ,SBRUL LAS LHAG PAR SKYE NGAN DUG
,SBRUL

@110A *, ,GDUG SMAN DANG SNGAGS KYIS THUB, ,SKYE NGAN GDUG PA
GANG GIS ZHI, ,SKYE BO NGAN PA YON TAN BRGYA YIS PHAN BTAGS TE,
,DGA' BAR GYUR KYANG DE NI TSIG RTZUB SMRA BAR BYED, ,GANG ZHIG
RIGS LDAN DE BZHIN BRTAN PA DANG, ,BSNGAGS 'OS PHONGS KYANG YON
TAN

GTONG MI BYED, ,RANG BZHIN NGAN PA'I MI DAG DANG, ,SRANG GI MTSAN
NYID DAG DANG MTSUNGS, ,CUNG ZAD TZAM GYIS MTHO 'GYUR ZHING,
,CUNG ZAD TZAM GYIS DMA' BAR 'GYUR, ,TZAN DAN GLA RTZI GA BUR
GYIS BYUGS KYANG, ,SGOG SKYA'I RANG BZHIN DRI NGA MI 'DOR LTAR,
,RIGS PA'I GZHUNG LUGS

MANG PO RAB BSLABS KYANG, ,RANG BZHIN NGAN PA'I MTSAN NYID 'DOR
MI SRID, ,DAM PA'I BU LA GDONG NA PADMA MED, ,SMAD 'TSONG BU LA
GLAD NAS RVA MA SKYES, ,JI LTA JI LTAR LOG PAR BYED GYUR PA, ,DE
LTA DE LTAR NAL BU'I MTSAN NYID YIN, ,KHA NAS SMRAS PA'I TSIG
GZHAN LA, ,YID LA SEMS PA'I

BSAM PA GZHAN, ,KYE MA YON PA'I BLO GROS CAN, ,'DI YI RANG BZHIN
SU YIS SBRUL, ,'BAD PAS SKYIN NI LEN PAR BYED, ,YON TAN RTAG TU
SPONG BAR BYED, ,SKYON LEN YON TAN SPONG BA YI, ,SKYE BO NGAN PA
CHU TSAGS 'DRA, ,SKYE BO NANG PA SUN PHYUNG NA, ,DAM PA LA YANG
YID MI RTON, ,BYIS PA 'O MAS KHA TSIG NA, ,

ZHO LA'ANG PHU YIS 'DEBS SHING 'THUNG, ,MTSAN MO MTSO NANG SKAR
MA'I GZUGS BRNYAN SNANG BA LA, NGANG PA PADMA'I RTZA BAR 'KHRUL
PAS SUN PHYUNG BA, ,NYIN MO PAD RTZA MNGON SUM MTHONG YANG ZA MI
BYED, ,BRDZUN SMRAS SUN PHYUNG BDEN PA LA YANG DOGS PA SKYE, ,BUD
MED ZAS NI NYIS 'GYUR TE, ,DE YI G-YO

SGYU BZHI 'GYUR RO, ,NGO TSA DAG NI DRUG 'GYUR RO, ,'DOD CHAGS
BRGYAD 'GYUR ZHES BRJOD DO, ,SBYIN PAS MA YIN RIM GROS MIN,
,MCHOD PAS MA YIN BSNYEN BKUR MIN, ,BRTAN PAS MA YIN BRTZON PAS
MIN, ,KUN DU MI BZAD BUD MED YIN, ,MKHA' LDING DBANG POS KHYER
BA'I TSE, ,PAD DKAR KLU

YIS SMRAS PA NI, ,GSANG TSIG BUD MED LA SMRA BA, ,DE YI SROG NI
DE ZAD 'GYUR, ,DON DANG CHOS NI RNAM PAR NYAMS BYED CING, ,MTHO
RIS DAG DANG THAR PA'I GEGS BYED LA, ,GNOD PA KUN GYI RTZA BA
NYID GYUR PAS, ,DE BAS GZHAN GYI BUD MED RTAG TU SPANG, ,GANG GIS
TSIGS BCAD GCIG TZAM ZHIG, ,BLA MAS

@110B SLOB MA LA BYIN NA, ,GANG ZHIG BTANG NAS SHOG BTANG 'GYUR,
,RDZAS DE SA STENG YOD MA YIN, ,'DU 'DZI KUN DU SPANG BAR GYIS,,
GAL TE DE SPONG MA NUS NA, ,DAM PA DAG DANG 'DRE BAR GYIS, ,DE
NYID DE YI SMAN YIN NO, ,'DOD PA KUN DU SPANG BAR GYIS, ,GAL TE
SPONG BAR MA NUS NA, ,THAR PA DAG

LA 'DOD PAR GYIS, ,DE NYID DE YI SMAN YIN NO, ,PHAN MED GNYEN
DANG GZHAN YIN TE, ,PHA ROL YIN YANG GANG PHAN GNYEN, ,LHAN CIG
'BYUNG B'I LUS SOGS NAD, ,PHAN BYED DGOD PA'I SMAN BZHIN NO,
,'BAD PA YIS NI BZUNG BA YI, ,BUM PA YI NI CHU PHYED BZHIN, ,SPYI
BO LA NI BKUR BYAS NA, ,

SKYE BO NANG PA KHRO BAR BYED, ,GANG ZHIG YID DANG RJES MTHUN PA,
,RING NA GNAS KYANG NYE BA YIN, ,GANG ZHIG YID LA BRTAN MI GNAS,
,DRUNG NA GNAS KYANG RING BA YIN, ,DAM PA MIN DANG LHAN CIG GNAS
GYUR KYANG, ,CHU DANG PAD MO BZHIN DU 'DRES MI 'GYUR, ,DAM PA
THAG RING DAG TU GNAS GYUR

KYANG, ,ZLA BA KU MU TA LTAR DGA' BAR BYED, ,GAL TE RTAG TU MDZA'
'DOD NA, ,GSUM PO 'DI DAG MI BYA STE, ,RGYAN PO 'GYED DANG NOR
'BREL DANG, ,LKOG TU CHUNG MA DANG SMRA BA'O, ,JI LTAR RVA LAS 'O
MA 'BYUNG, ,'DAM BU ME TOG SBRANG RTZI 'DZAG ,GAL TE BUD MED BDEN
GYUR NA, ,SKAM SA LAS

KYANG PADMA SKYE, ,BSOD NAMS YONGS SU DMAN PA'I MIS, ,LONGS SPYOD
THOB KYANG SPYOD MI SHES, ,GANGS CHEN MTSO LA KHYI BZHIN SKOM
NA'ANG LCE YIS LHAG PAR BYED, ,'JIG RTEN 'DI NA LAS BYED PA, GLA
MED LAM BRGYAGS KHYER MI BTUB, ,SLONG BA DMAN PA MI MNGON PAR,
,PHYI MA'I

DUS NA BRGYA 'GYUR KHYER, ,RANG NOR SPANGS NAS 'GRO 'GYUR BAS,
,SKYES BU SBYIN PA GTONG BAR BYED, ,SHI NA'ANG NOR NI MI 'DOR
BAS, ,SBYIN BYED SER SNA CAN 'DRAR SHES, ,SBYIN NA DBUL GYUR DOGS
PA YIS, ,BKREN PA SBYIN PA GTONG MI BYED, ,NGES PAR 'JIG PA DE
NYID KYIS, ,

MKHAS PAS NOR NI GTONG BAR BYED, ,ZAS LAS ZAN GYI PHYED TZAM
YANG, ,SLONG BA RNAMS LA CIS MI STER, ,'DOD DANG RJES MTHUN 'BYOR
BA YANG, ,GANG GI TSE NA 'BYUNG BAR 'GYUR, ,LAS KYIS 'BYOR PA MED
KYANG GDUNG BA MI SKYED KYI, ,'ON KYANG CI 'BYOR PA LA SBYIN PA
GTANG BYA STE, ,

@111A *, ,LO MA ME TOG 'BRAS BU CHU DANG SMAN RNAMS NI, ,THAMS
CAD MTHA' YAS BSNGO BA'I STOBS KYIS MTHA' YAS 'GYUR, ,SBYIN DANG
SPYOD PAS STONG BA YI, ,NOR DES NOR BDAG YIN NA GO ,NOR DE NYID
KYIS BDAG KYANG NI, ,NOR GYI BDAG PO CIS MA YIN, YAB GCIG

'DI NI LAS KYI SA, ,'DI NAS PHA ROL 'BRAS BU'I SA, ,'DI NI GANG
ZHIG BYAS GYUR PA, ,DE NYID GZHAN DU NGES PAR SPYOD, ,GZHAN 'BYOR
RIGS DANG GZUGS DANG NAD MED NYID, ,MTHONG NAS 'DIR NI CI PHYIR
GDUNG BAR BYED, ,GAL TE 'DI KUN KHYOD 'DOD BSOD NAMS KYI, ,SA BON

LAS NI 'BRAS 'BYUNG MA THOS SAM, ,'BYOR BA YOD KYANG GTONG MED
NA, ,NYE BAR 'TSO BAS CI BYAR YOD, ,KIM PA KA YI 'BRAS BU NI,
,CHAG KYANG LTOGS LA CI BYAR YOD, ,GANG ZHIG GZHAN LA GNOD PA MED
PAR SBYIN GTONG BA, ,'DI YI LONGS SPYOD SNA TSOGS CHU YIS MI
'KHYER ZHING, ,

ME YIS MI TSUGS RKUN PO RNAMS KYIS 'PHROG MI NUS, ,DE YI 'BYOR PA
NAM YANG RAB NYAMS MI 'GYUR RO, ,GANG ZHIG DMYAL BA'I NAD LA NI,
,GSO BA DAG NI MI BYED PA, ,SMAN MED GNAS SU SONG NAS NI, ,NAD
DANG BCAS PAS CI BYAR YOD, ,MI SRUN SKYE BO SA KHUNG LAS BYUNG
BA'I, ,TSIG NI SBRUL GYIS

SKYE BO DAM PA ZIN, ,DUG DE ZHI BAR BYED PA'I GNYEN POR YANG,
,SHES RAB BZOD PA'I SMAN DAG BTUNG BAR BYA, ,JI SRID 'TSO BAR
BSAD KYANG NI, ,DGRA BO ZAD PAR MI 'GYUR GYI, ,DE NI DGRA BO NYID
GSOD YIN, ,MTHU CHEN BCOS SU MI RUNG LA, ,BZOD PA BYAR YANG CI
ZHIG YOD, ,DUL BA ZHI BA'I SPYOD

PA LA, ,BZOD PAR BYA YANG CI ZHIG DGOS, ,GNOD BYED 'OS PAS KHRO
ZHE NA, ,CHOS DON 'DOD DANG THAR BA DAG ,MNGON SUM DU NI 'JIG
BYED PA'I, ,KHRO LA KHYOD NI CIS MI KHRO, ,GZHAN GYI 'BYOR PA DAM
PA MTHONG NAS NI, ,GANG ZHIG SEMS 'KHRUG PA NI SKYE 'GYUR BAS,
,DON DE CUNG ZAD RNYED PAR

MI 'GYUR GYI, ,'GRO DE RANG GI BSOD NAMS 'JOMS PAR BYED, ,THAMS
CAD CHOS NI MNYAN PAR BYA, ,THOS NAS RAB TU GZUNG BYA STE, ,GANG
ZHIG BDAG NYID MI 'DOD PA, ,DE DAG GZHAN LA MI BYA'O, ,'JIG RTEN
PA ROL 'GRO BA DAG ,SHES PAR SMRA LA SU ZHIG MKHAS, ,DE NI NYAMS
SU LEN

@111B PA NA, ,DRANG SRONG RNAMS KYANG MKHAS PA YIN, ,'BYOR PA
G-YO ZHING LANG TSO YUD KYIS 'JIG ,SROG NI GSHIN RJE'I SO GCIG
GNAS DANG MTSUNGS, ,'ON KYANG 'JIG RTEN PHA ROL SGRUB LA LHOD,
,KYE MA MI YI SPYOD PA NGO MTSAR CHE, ,BLO GROS BZANG YANG LE LO
YIS, ,SKYE BA MTHON POR MI 'GYUR

TE; ,LAG RTZIS SA LA 'DRI BA YI, ,PHO LONG GSHER BA DAG DANG
MTSUNGS, ,GAL TE 'GRO BA 'DI KUN GYIS, ,'CHI BDAG SPYI BOR GNAS
MTHONG NA, ,ZAS KYANG YI GAR MI 'ONG NA, ,BYA BA GZHAN LTA SMOS
CI DGOS, ,'DUS BYAS ZIN TAM MA ZIN CES, ,'CHI BDAG SDONG PAR MI
'GYUR BAS, ,

SANG GI BYA BA DE RING BYA, ,PHYI DRO'I BYA BA SNGA DRO BYA, ,JI
SRID NANG MED LO TOG SKYES GYUR BA, ,NAD KYI SER BA CHEN POS MA
BRLAG CING, ,JI SRID BLO NI BYA BA'I RJES 'JUG PA, ,'DI NI DAM
CHOS MNYAN PA'I DUS YIN NO, ,BONG BU PHYUGS LA ME TOG PHRENG BA
CI, ,DUD 'GRO PHAG LA KHA ZAS ZHIM

PO CI; ,LONG LA SNANG DANG 'ON PA DAG LA GLU, ,GLEN PA RNAMS LA
CHOS KYIS CI ZHIG BYA, ,JI SRID 'DOD CHEN MA GYUR PAR, ,DE SRID
YON TAN CHE NYID YIN, ,'DOD CHEN NYID LA ZHUGS GYUR NA, ,YON TAN
BTZUN PAR GA LA 'GYUR, ,JI SRID SU LA'ANG MI SLONG PA, ,DE SRID
DKA' THUB GZI BRJID

CAN, ,DPA' ZHING SHES LDAN RIGS MTHO DAG ,SKYES BU ZHES KYANG DE
SRID BRJOD, ,DANG PO'I RTZOM PA GANG YIN PA, ,'DI LTAR NGO MTSAR
CHE BA YIN, ,ZO CHUN BZO SBYAR GYUR PA NI, ,BUD MED KYI YANG
DBANG DU 'GYUR, ,DRANG SRONG BU NI MYUR DU SHI YANG RUNG, ,RGYAL
PO'I BU NI YUN RING GSON YANG

RUNG; ,RNGON PA'I BU NI SHI'AM GSON MI RUNG, ,DAM PA'I BU NI
SHI'AM GSON YANG RUNG, ,DE NAS 'BYUNG BA LA GNAS PA'I, ,MI YI BLO
NI 'PHEL BYA'I PHYIR, ,GANG GIS BSTAN BCOS SHES GYUR BA'I, ,LEGS
PAR BSHAD PA BSHAD PAR BYA, ,LEGS PAR BSHAD PA'I RANG BZHIN TSIG,

GANG YANG RUNG BA BSAG PAR BYA, ,TSIG GI GNAS SKABS MCHOD SBYIN
LA, ,NOR MED CI ZHIG STER BAR BYED, ,RIG PA BSLAB DANG DPA' BO
DANG, ,GANG YANG GZUGS BZANG LDAN BUD MED, ,GANG DANG GANG DU
'GRO GYUR PA, ,DE DANG DER NI DPAL CHEN THOB, ,RIG PAR LDAN DANG
RGYAL PO YI, ,

@112A *, ,GANG DU'ANG MNYAM PA MA YIN TE, ,RGYAL PO RANG GI YUL
NA BKUR, ,RIGS LDAN KUN DU BKUR BAR 'GYUR, ,GZUGS DANG LANG TSO
PHUN TSOGS SHING, ,RIGS MTHO RNAMS LAS SKYES GYUR KYANG, ,RGYA
SKYEGS SHING GI ME TOG LTAR, ,RIGS DANG BRAL NA MDZES MA

YIN, ,LUS CAN RIGS DANG BRAL GYUR BA, ,RIGS LDAN YIN YANG CI ZHIG
DGOS, ,'JIG RTEN DU NI RIG PAS MCHOG ,RIG PA MED PAS RLAG PAR
BYED, ,BDE BA 'DOD NA RIG PA DOR, ,RIG PA 'DOD NA BDE BA DOR,
,BDE LDAN RIG PA GAL 'GRUB, ,RIG PA DON GNYER GA LA BDE, ,RIGS

DANG MDZA' BSHES MED GYUR BA'I, ,MI NI RTAG TU SDUG BSNGAL 'GYUR,
,RIGS DANG MDZA' BSHES LDAN GYUR BA'I, ,MIS NI RTAG TU DGA' BA
'THOB, ,RIGS DANG LDAN PA GZHAN YUL GANG, ,SNYAN PAR SMAR LA PHA
ROL SU, ,GNAS DANG LDAN PA KHUR LCI GANG, ,BRTZON DANG LDAN LA
THAG RING

CI; ,RTZOL BA YI NI GROGS YOD LA, ,RI RGYAL RTZE MO'ANG MTHO BA
MIN, ,SA YI 'OG KYANG DMA' BA MIN, ,RGYA MTSOS CHOD PA'ANG PHA
ROL MIN, ,RIG PA GLEGS BAM LA BSLABS KYI, ,BLA MA'I THAD RNAMS MA
BSLABS PA, ,'PHYON MA'I BUD MED SBRUM MA BZHIN, ,TSOGS PA'I NANG
DU MI MDZES

SO; ,BLA MA GANG ZHIG YI GE GCIG ,STER BA LA NI BRNYAS BYED PA,
,KHYI YI SKYE GNAS BRGYAR BRGYUD NAS, ,RIGS NGAN DU YANG SKYE BAR
'GYUR, ,GANG ZHIG LA NI YI GE GCIG ,BLA MAS SLOB MA LA BYIN NA,
,GANG ZHIG BTANG NAS SHOG GTONG BA'I, ,NOR NI SA STENGS YOD MA
YIN, ,SKYED PAR BYED DANG

LEGS SLOB DANG, ,GANG ZHIG RIG PA STER BA DANG, ,ZAS STER BA DANG
MI 'JIGS SBYIN, ,LNGA PO 'DI DAG PHA RU BSHAD, ,RGYAL PO BLON
PO'I CHUNG MA DANG, ,DE BZHIN MDZA' BO'I CHUNG MA DANG, ,SPUN
ZLA'I CHUNG MA MA NYID DE, ,LNGA PO 'DI DAG MA RU BSHAD, ,BLUN PO
RNAMS LA GDAMS PA NI, ,'KHRUG

PAR 'GYUR GYI ZHI MI 'GYUR, ,SBRUL LA 'O MA BLUD PA NI, ,DUG
'PHEL 'GYUR BA KHO NAR ZAD, ,MNGON SUM PA YI RKANG GNYIS PHYUGS,
,BLUN PO YONGS SU SPANG BAR BYA, ,MA MTHONG TSER MA JI LTA BAR,
,TSIG GI ZUG RNGUS GNOD PAR BYED, ,BLUN POS BLUN PO MTHONG GYUR
NA, ,TZAN DAN BAS KYANG BSIL

@112B BAR BYED, ,GAL TE MKHAS PA MTHONG GYUR NA, ,PHA GSOD PA NI
LTA BUR SEMS, ,SKYE BO NGAN LA PHAN PA DAG ,BYAS KYANG GANG
LA'ANG BYAS MI GZO, ,DAM PA CUNG ZAD BKUR NA YANG, ,JI SRID 'TSO
BAR RANG DBANG 'GYUR, ,BLUN PO CHU YI RI MO LTAR, ,GANG ZHIG BYAS
PA DE MYUR 'JIG ,DAM PA RDO YI RI MO

LTAR, ,SHIN TU CHUNG DU 'ANG BRTAN PAR GNAS, ,SKYE BO NANG PA
SNYAN SMRA YANG, ,'DI LA YID BRTAN RUNG MA YIN, ,RMA BYA SGRA
SNYAN SGROGS NA YANG, ,ZAS SU DUG CHEN ZA BA YIN, ,AE MA SKYE BO
NGAN PA DANG, ,BAD KAN DAG GI RANG BZHIN MTSUNGS, ,'JAM PO YIS NI
'KHRUG 'GYUR LA, ,RTZUB PO YIS

NI ZHI BAR 'GYUR, ,SKYE BO NGAN DANG GSER DANG RNGA, ,MI SRUN RTA
DANG BUD MED DREGS, ,BRDUNGS NAS DUL BA NYID 'GYUR GYI, ,DE DAG
LEGS BYAS SNOD MA YIN, ,SKYE BO NGAN DANG LHAN CIG TU, ,DGRAR
GYUR MDZA' BA'ANG MDZES MA YIN, ,KHYIM NI RTZE BAR BYED PA'AM,
,LHAG PA'ANG MDZES PAR

'GYUR MA YIN, ,SPRUL BAS KYANG NI MI SRUN GDUG ,SBRUL GDUG SMAN
DANG SNGAGS KYIS ZHI, ,MI SRUN CIS KYANG ZHI MI BYED, ,MI SRUN PA
YI NYES PA NI, ,NGO BO NYID KYIS RJES 'JUG LA, ,GANG ZHIG MI SRUN
DANG 'DRES DE, ,MI SRUN LAS KYANG MI SRUN 'GYUR, ,PHA YI SPYOD PA
MA MTHONG YANG, ,BU

NI RJES SU 'JUG BYED DE, ,KE TA KA YI SHID LAS NI, ,SKYU RU RA
'BRAS 'BYUNG MI 'GYUR, ,PHA DANG MA DANG DE BZHIN SPUN, ,CHUNG MA
RJES MTHUN 'JUG PA RNAMS, ,DE YIS SDIG PA BYAS PA GANG, ,DE NI MI
DES BYAS DANG MTSUNGS, ,SA 'DI RGYA MTSO CHEN PO DANG, ,RI BOR
BCAS PA KHUR

MIN GYI, ,GANG ZHIG BYAS PA MI GZO BA, ,DE NI SHIN TU KHUR LCI
YIN, ,TSUL KHRIMS LDAN DANG LHAN CIG GNAS, ,'BYUNG PO KUN LA PHAN
PAR DGA', ,GSHIN RJE 'JIGS BYED GANG YIN PA, ,DE NI MKHAS PAS RAB
TU BSNGAGS, ,MKHAS PA DANG NI DUL BA DANG, ,CHOG SHES BDEN

SMRA LHAN CIG TU, ,BTZON RAR GNAS PA'ANG GNAS BLA YI, ,MI SRUN
NANG GI RGYAL SRID MIN, ,DAM PA DAG DANG LHAN CIG 'DRIS, ,MKHAS
DANG LHAN CIG SMRA BA DANG, ,BRKAM MED LHAN CIG MDZA' BA NYID,
,BYED PA SKYONG BAR MI 'GYUR RO, ,SHIN TU YUN RING DUS SU YANG,
,GANG GIS

@113A *, ,'JIG RTEN 'DI DANG NI, ,GZHAN DU SDUG BSNGAL MI 'THOB
PA'I, ,BLO NI CHOS MTHUN NYID DU BYA, ,SEMS NI DGA' BAR BYED NA
YANG, ,RNAM SMIN GNOD BYED CI RU RUNG, ,GANG GIS KHAMS NI 'KHRUG
BYED PA'I, ,KHA ZAS ZHIM PO'ANG CI RU RUNG, ,GNOD KYANG PHAN PAR
'GYUR

BA NI, ,MKHAS PAS SMAN BZHIN BTUNG BYA STE, ,'DI YI 'BRAS BU RJES
THOB PA, ,MTSUNGS PA MED PA NYID DU 'GYUR, ,DON 'DIR RIGS DANG
LDAN PA YI, ,RGYAL POS BSDU BA BYAS NA NI, ,THOG MA DBUS DANG THA
MA RU, ,DE NI GZHAN DU MI 'GYUR RO, ,RGYA MTSO 'JIG PA'I DUS SU
NI, ,

GZHUNG LAS RGAL BAR 'GYUR ZHES GRAGS, ,DAM PA 'CHI NA'ANG GZHUNG
LUGS LAS, ,NAM YANG 'DA' BAR MI BYED DO, ,LUGS KYI BSTAN BCOS
SHES RAB SDONG BU ZHES BYA BA, SLOB DPON KLU SGRUB KYIS MDZAD PA
LAS LE'U GNYIS PA LOGS SHIG TU BSGYUR BA RDZOGS SO, ,LO TZ'A BA
SH'I LEN

DRA BO DHI DANG, BANDE YE SHES SDES BSGYUR CING ZHUS TE GTAN LA
PHAB PA,,