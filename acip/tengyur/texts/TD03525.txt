@168A #, ,RGYA GAR SKAD DU, ,KALPO KTA
BIDHI N'A S'I TA M'A R'I TZYEE S'A DHA NAm, BOD SKAD

DU; RTOG PA LAS GSUNGS PA'I CHO GA 'OD ZER CAN DKAR MO'I SGRUB
THABS, 'PHAGS MA 'OD ZER CAN LA PHYAG 'TSAL LO, ,DANG PO RE ZHIG
RANG GI SNYING GAR ZLA BA LA MAm YIG DKAR PO'I 'OD ZER GYIS BCOM
LDAN 'DAS MA GDAN DRANGS TE NYE BAR SPYOD PA SNA TSOGS PAS MCHOD
NAS SDIG PA BSHAGS PA LA

SOGS PA BYAS NAS TSAD MED PA'I GNAS BZHI BSGOMS TE AOm SH'U N+YA
T'A DZNY'A NA BADZRA SVA BH'A BA A'ATMA KO&HAm ZHES BRJOD NAS BAm
YIG LAS SKYES PA'I SNA TSOGS PADMA'I STENG DU ZLA BA'I DKYIL
'KHOR LA SLAR YANG MAm YIG DKAR PO YONGS SU GYUR PA LAS 'OD ZER
CAN KUN DANG ZLA BA'I 'OD LTA BU ZHAL LNGA PA, PHYAG

BCU PA; ZHABS BZHI PA'I BDAG NYID DU SKAD CIG GIS BSAM PAR BYA'O,
,DE LA ZHAL GYI GTZO BO SKU'I MDOG LTA BU, ZHAL G-YAS PA NAG PO,
ZHAL G-YON PA PHAG ZHAL DMAR PO, RGYAB ZHAL LJANG GU, DBU'I STENG
DU ZHAL SER PO RIN PO CHE SNA TSOGS PA SA BRGYAN PA'I ZUNG PHUD
GSUM PA

RAL PA'I COD PAN CAN, PHYAG G-YAS PA LNGA RNAMS NA NYI MA'I DKYIL
'KHOR DANG, RDO RJE SNGON PO DANG, MDA' DANG, LCAGS KYU DANG,
KHAB RNAMS PHYAG NA BSNAMS PA'O, ,PHYAG G-YON PA LNGA RNAMS NA,
ZLA BA'I DKYIL 'KHOR DANG GZHU DANG, MYA NGAN MED PA'I SHING GI
YAL GA DANG, ZHAGS PA

DANG BCAS PA'I SDIGS MDZUB DANG, SKUD PA RNAMS PHYAG NA BSNAMS
PA'O, ,RIN PO CHE SNA TSOGS PAS BRGYAN PA'I RNA RGYAN DANG, DPUNG
RGYAN DANG, GTZUG PHUD DANG, DRIL BU G-YER KA'I DRA BA'I SKA RAGS
DANG, GOS KYIS SKU LA BRGYAN PA, LANG TSO GZHON ZHING SHA 'GAG GI
STONG G-YOGS DKAR PO CAN,

@168B MCHOD RTEN GYI NANG DU BZHUGS SHING PHAG BDUN GYI SHING RTA
LA BZHUGS PA, KHYAB 'JUG DANG, DBANG PO DANG, BDE BYED DANG,
TSANGS PA RNAMS ZHABS BZHIS MNAN PA, DE'I YANG SHING RTA'I DBUS
SU GNAS PA'I CHU SRIN MNAN PA'I BCOM LDAN 'DAS MA DE YANG SKU
MDOG NAG MO PHAG GI ZHAL CAN MA, RDO RJE

DANG; SDIGS MDZUB DAG GIS G-YAS DANG, G-YON PA'I PHYAG DAG NA'O,
,G-YAS PHYOGS NA BCOM LDAN 'DAS MA GZHAN TE, DE YANG PHAG ZHAL
DMAR MO PHYAG BZHI PA LCAGS KYU DANG, KHA BDAG PHYAG G-YAS PA
GNYIS NA'O, ,ZHAGS PA DANG BCAS PA'I SDIGS MDZUB DANG, SKUD PA
DAG PHYAG G-YON PA

GNYIS NA'O, ,MDZES PA'I RGYAN GYIS BRGYAN PA'O ZHES SO, ,G-YON
PHYOGS NA RJE BTZUN MA GZHAN TE, DE YANG SKU MDOG DMAR MO PHAG
PA'I ZHAL CAN NO, ,RNA BA'I RTZAR BKANG BA'I GZHU DANG, MDA'
DANG, RDO RJE DANG, MYA NGAN MED PA'I SHING GI YAL GA RNAMS G-YAS
DANG G-YON GYI PHYAG NA BSNAMS PA'O, ,SNA

TSOGS PA'I NA BZAS BRGYAN PA'I ZHES TE, SHING RTA 'DREN PA'I PHAG
GI 'OG NA NYI MA LA SOGS PA'I GZA' DGU DANG NYE BAR 'TSE BA'I NAD
KYI TSOGS LHUNG NAS MI GZUGS KYI ZHI ZHING DE LTA BU'I BCOM LDAN
'DAS MA BSAMS NAS, SNYING GAR ZLA BA LA MAm YIG LAS BYUNG BA'I
'OD ZER RNAMS KYIS DE BZHIN GSHEGS

PA RNAMS GDAN DRANG STE, DBANG BSKUR BLANGS SHING, RNAM PAR SNANG
MDZAD KYIS DBU BRGYAN PA'O, ,DE NAS SNYING GA'I SA BON LAS PHRENG
BA'I RNAM PA LTA BU'I SNGAGS KYI YI GE RNAMS KHA NAS 'THON NAS
LTE BA, LTE BA NAS KHA, KHA NAS SLAR YANG LTE BA LA SOGS PAR
'KHOR LO

'KHOR BA'I RIM PA BZHIN DU SNGAGS BZLAS PAR BYA'O, ,MTHAR GSUM
GYI DE BZHIN NYID KYANG YID KYIS BYA'O, ,DE LA SNGAGS NI 'DI YIN
TE, AOm M'A R'I TZYEE M'Am H'Um PHAt SV'A H'A, RANG GI SA BON
GYIS BYIN GYIS BRLABS LA ZAS LA SOGS PA THAMS CAD LA RJES SU GNAS
PAR BYA'O, ,SKYON YI GE BRGYA PA'I

SNGAGS BRJOD LA CI BDER GNAS PAR BYA'O, ,ZHES SO, ,RTOG PA LAS
GSUNGS PA'I CHO GA 'OD ZER CAN DKAR MO'I SGRUB THABS RDZOGS SO,,
