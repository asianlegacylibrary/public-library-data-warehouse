@77A #, ,RGYA GAR SKAD DU, A'ARYA KHARSA P'A nI S'A DHA NAm, BOD SKAD
DU, 'PHAGS PA MKHA' SPYOD KYI SGRUB THABS, 'PHAGS PA MKHA' SPYOD
LA PHYAG 'TSAL LO, ,SDUG BSNGAL CAN GYI MGON GYUR PA'I, ,MGON PO
MKHA' SPYOD LA PHYAG 'TSAL, ,DE YI SGRUB THABS BSDUS PA LAS, ,

CUNG ZAD RGYAS PAR BRI BAR BYA, ,DANG PO RE ZHIG SNGAGS PAS RKANG
PA DANG, LAG PA LA SOGS PA CHUS BKRUS SHING MCHOG TU GTZANG BAR
BYAS NAS RI PHUG SKYE BOS DBEN PAR GNAS TE, KHA BSANG BAR BYA'O,
,KHA CIG NAS YID DANG MTHUN PA'I GNAS SU 'JAM ZHING YANGS PA'I
GDAN LA NYE BAR 'DUG

NAS, RANG GI SNYING GAR DBYANGS YIG DANG PO YONGS SU GYUR PA LAS
ZLA BA'I DKYIL 'KHOR YID KYIS BSAM PAR BYA STE, DE'I DBUS SU STON
KA'I ZLA BA BRGYA'I 'OD ZER GYI PHRENG BA RAB TU 'BAR BA'I
HR'I:YIG GI SA BON BLTA BAR BYA'O, ,DE NAS YANG HR'I:YIG GI SA
BON LAS 'PHROS TE, 'GRO BA RNAMS

KYIS MA RIG PA'I MUN PA 'JOMS PAR BYED CING 'OD ZER GYI LCAGS
KYU'I RNAM PAR 'PHROS TE, PHYOGS BCU MTHA' YAS PA'I 'JIG RTEN GYI
KHAMS NA BZHUGS PA RNAMS THAMS CAD SNANG BAR MDZAD NAS, DE NA
BZHUGS PA'I YANG GRANGS MED DPAG TU MED PA'I BLA MA DANG, SANGS
RGYAS DANG, BYANG

CHUB SEMS DPA' RNAMS SPYAN DRANGS NAS MDUN GYI NAM MKHA' LA
BZHUGS PAR BYA'O, ,PHYI NAS DE RNAMS NAM MKHA'I PHYOGS SU 'KHOD
CING, MCHOG GI SNYING RJE DANG LDAN PA'I BLA MA DANG, SANGS RGYAS
DANG, BYANG CHUB SEMS DPA' RNAMS LA ME TOG DANG, SPOS DANG, MAR
ME DANG, DRI DANG,

PHRENG BA DANG, BYUG PA DANG, PHYE MA DANG, NA BZA' DANG, GDUGS
DANG, RGYAL MTSAN DANG, DRIL BU DANG, BA DAN LA SOGS PA SHIN TU
PHUL DU BYUNG BA'I MCHOD PA'I RNAM PAS MCHOD CING, SDIG PA BSHAGS
PAR BYA'O, ,GANG ZHIG SKYE BA 'DI DANG, SKYE BA GZHAN RNAMS SU
THOG MA DANG THA MA

@77B MED PA'I 'KHOR BA NAS 'KHOR BA'I SKYE GNAS RNAMS SU BDAG GI
LUS DANG NGAG DANG YID KYIS KYANG SDIG PA'I LAS CI BGYIS PA DANG,
BGYID DU STZAL BA DANG, RJES SU YI RANG BAR BGYIS PA DE RNAMS
THAMS CAD 'JIG RTEN GSUM GYI MGON PO BCOM LDAN 'DAS SPRO BA CHEN
PO RNAMS DANG, BLA MA DANG,

SANGS RGYAS DANG BYANG CHUB SEMS DPA' RNAMS KYI SPYAN SNGAR SO
SOR BSHAGS PAR BGYI'O, ,CHO GA 'DIS SO SOR BSHAGS SHING SLAR YANG
MI BYED PA'I SDOM PA 'DZIN CING BSOD NAMS LA RJES SU YI RANG BAR
BYA STE, RDZOGS PA'I SANGS RGYAS DANG, RANG RGYAL DANG, NYAN THOS
RNAMS DANG, BYANG CHUB

SEMS DPA' RNAMS DANG, GANG ZHIG 'JIG RTEN GSUM NA MCHIS PA'I DGE
BA THAMS CAD LA RJES SU YI RANG NGO, ,DE'I RJES SU DKON MCHOG
GSUM LA SKYABS SU 'GRO BAR BYA STE, RKANG GNYIS RNAMS KYI MCHOG
SANGS RGYAS LA SKYABS SU MCHI'O, ,'DOD CHAGS DANG BRAL BA RNAMS
KYI

MCHOG CHOS LA SKYABS SU MCHI'O, ,TSOGS RNAMS KYI MCHOG DGE 'DUN
LA SKYABS SU MCHI'O, ,PHYI NAS LAM LA BRTEN PA NI RDZOGS PA'I
SANGS RGYAS KYIS GSUNGS PA'I LAM LA BDAG GIS BSTEN GYI GZHAN NI
MA YIN NO, ,DE NAS GSOL BA GDAB PAR BYA STE, SANGS RGYAS BCOM
LDAN 'DAS

RNAMS DANG DE'I SRAS BYANG CHUB SEMS DPA' CHEN PO RNAMS KYANG
YONGS SU MYA NGAN LAS MI 'DA' ZHING 'KHOR BA MA STONGS KYI BAR DU
SEMS CAN GYI DON MDZAD DU GSOL, DE'I RJES SU BSKUL MA GDAB PAR
BYA STE, RNAM PA DE BZHIN DU BCOM LDAN 'DAS DE BZHIN GSHEGS PA
RNAMS KYIS BLA NA MED PA'I

CHOS GSUNG BZHIN BSTAN PAS GANG GIS MYUR DU SEMS CAN RNAMS 'KHOR
BA'I RGYA MTSO GTING MTHA' MED PA LAS BSGRAL DU GSOL, GSOL BA
BTAB PA'I RJES SU DE NAS BSOD NAMS YONGS SU BSNGO BAR BYA'O, ,BLA
NA MED PA'I MCHOD PA RNAM PA BDUN GYIS MCHOD NAS GANG DE BZHIN DU
DGE BA'I RTZA BA

BSKYED PA RNAMS DE BZHIN DU BDAG GIS RDZOGS PA'I BYANG CHUB TU
YONGS SU BSNGO BAR BGYI'O, ,YANG NA BSDUS NAS BLA NA MED PA'I
MCHOD PA RNAM PA BDUN GSUNGS TE, TSIGS SU BCAD PA 'DI BKLAG PAR
BYA'O, ,LUS DANG NGAG DANG YID KYIS GANG BGYIS PA'I, ,SDIG RNAMS
RGYAL BA RNAMS KYI SPYAN SNGAR

@78A *, ,BSHAGS, ,'JIG RTEN GSUM GYI DGE BA THAMS CAD LA, ,RAB TU
DGA' BAS RTAG TU RJES YI RANG, ,DKON MCHOG GSUM LA BRTAG TU BDAG
SKYABS MCHI, ,RGYAL BA'I GSUNG LA SKYABS SHING BSTEN PAR BGYI,
,JI SRID SRID PA BRTAN GYUR DE SRID DU, ,SKYE DGU'I YAB RNAMS MYA

NGAN MI 'DA' ZHING, ,'DIR YANG RTAG TU SEMS CAN DON MDZAD CING,
,SANGS RGYAS SRAS BCAS DE RNAMS BZHUGS SU GSOL, ,THE TSOM MTHAR
BYED JI LTA BA YI CHOS, ,KYE KYE MTHU CHEN PO KHYOD KYIS BSTAN DU
GSOL, ,'KHOR BA'I RGYA MTSOR 'GRO RNAMS LHAN CIG DER, ,GANG GIS
PHA ROL 'GRO ZHING BDE

BSAGS PA, ,BSOD NAMS RAB TU GANG BSAGS 'DI KUN KYANG, ,RDZOGS
PA'I BYANG CHUB BDAG GIS BSNGO BAR BGYI, ,RGYAL BA RNAMS DANG DE
YI SRAS, ,BDAG DANG 'GRO BA'I BLA MA LA, ,BDAG GIS DNGOS PO THAMS
CAD NI, ,THAMS CAD DU NI DBUL BAR BGYI, ,ZHES PA 'DIS MCHOD PA
RNAM PA

BDUN GYIS MCHOD NAS, AOm A'A:H'Um MU:ZHES PAS GSHEGS SU GSOL, DE
NAS TSAD MED PA BZHI NI BYAMS PA DANG, SNYING RJE DANG, DGA' BA
DANG, BTANG SNYOMS KYI MTSAN NYID RNAMS NI 'OG NAS 'CHAD PAR
'GYUR BA'I RIM PAS BSGOM PAR BYA'O, ,DE LA 'DIR BYAMS PAS NI SEMS
CAN THAMS

CAD LA SHIN TU PHAN PAR BYED CING, BU GCIG PA LTAR MNYES GSHIN
PA'I MTSAN NYID CAN NO, ,SNYING RJE NI CI 'DRA NA, GTING MTHA'
MED PA'I 'KHOR BA'I RGYA MTSO'I NANG DU LHUNG BA'I MTHA' YAS PA'I
SEMS CAN GYI KHAMS BDAG GIS YANG DAG PAR GDON PAR 'DOD PA'I BSAM
PA CAN NO, ,YANG DGA'

BA NI CI 'DRA NA, KHAMS GSUM NA GNAS PA'I SEMS CAN RNAMS KYANG
GANG ZHIG LEGS PAR SPYOD PA DE RNAMS LA DE'I LONGS SPYOD KYI
DBANG PHYUG LA SOGS PA RNAMS LA SEMS DGA' BA'O, ,GANG 'DIR BTANG
SNYOMS NI KHONG KHRO BA DANG, RJES SU BRTZE BA DAG NGES PAR
BCINGS SHING PHAN PA DANG, GNOD PAR

BYED PA SPANGS NAS SEMS CAN RNAMS LA MCHOG TU PHAN PAR SPYOD PA
STE, TSAD MED PA BZHI SGOM ZHING, DE NAS CHOS THAMS CAD KYI RANG
BZHIN YONGS SU DAG PAR BSAM PAR BYA'O, ,CHOS THAMS CAD 'DI BZHIN
DU RANG BZHIN NGO BO NYID MED CING YONGS SU DAG PA'O ZHES PA LA
SOGS PA MNGON DU BYA'O, ,

@78B 'DI BZHIN DU CHOS THAMS CAD RANG BZHIN YONGS SU DAG CING,
AOm SVA BH'A WA SHUDDHA:SARBA DHARM'A:SVA BH'A WA SHUDDHO&HAm
ZHES PA 'DIS BRTAN PAR BYA'O, ,CHOS THAMS CAD RANG BZHIN YONGS SU
DAG PA LA GSAR DU SGRIB PAR MI 'GYUR RO ZHE NA, BDEN TE, GZHAN
'DIR 'GYUR BA DANG MI 'GYUR BA DE BZHIN DU GANG

LAS 'GYUR BA NI 'KHOR BA'I RGYU 'DOD CHAGS LA SOGS PA'I DRI MA
SNA TSOGS PA'I PHYIR SLAR YANG CHOS THAMS CAD KYIS JI LTAR MED
PAR 'GYUR NA, KHYAD PAR DU 'PHAGS PA'I LAM BSGOM PA DES 'GOG STE,
DE'I PHYIR BCOM LDAN 'DAS KYIS 'GOG PA MNGON DU BYA ZHES SO,
,DE'I PHYIR NA CHOS THAMS

CAD RANG BZHIN GYIS YONGS SU DAG PA ZHES BYA BA LA SOGS PA'I TSIG
LAS BSKYED PA BZHIN NO, ,'DIR MANG PO SMRAS PAS CI ZHIG BYA, CHOS
THAMS CAD KYI RANG BZHIN YONGS SU DAG PA MNGON DU BYA BA'I PHYIR,
CHOS THAMS CAD STONG PA NYID DO ZHES BSGOM PAR BYA'O, ,DE LA 'DIR
STONG PA NYID

NI YID TZAM GYIS DE BZHIN DU 'DIR DE DANG DE'I RNAM PAS BDAG NYID
SNANG ZHING SO SOR GSAL BAR BYA STE, DPER NA RMI LAM BZHIN NO,
,PHYI ROL DU YID KYIS GZUNG BA MED DE YID KYIS SO, ,GZUNG BA'I
DNGOS PO MED NA 'DZIN PA'I YID KYANG MED DO, ,DE'I PHYIR CHOS
THAMS CAD KYANG YID KYI RANG

BZHIN NO, ,DE RNAMS KYI GZUNG BA DANG 'DZIN PA LA SOGS PA'I RTOG
PA'I SPROS PA MTHA' DAG JI SNYED PA, DON DAM PA STONG PA NYID KYI
DE KHO NA NYID DO, ,'DI'I DON GNYIS SU MED PA'I SNANG BA TZAM GYI
BDAG NYID DU G-YO BA DANG, MI G-YO BA'I 'GRO BA THAMS CAD BSAM
PAR BYA'O, ,'DIR DE BZHIN DU

STONG PA NYID NI, AOm SH'U N+YA T'A DZNY'A NA BADZRA SVA BHA WA
A'ATMA KO&HAm ZHES PA'I SNGAGS 'DIS BYIN GYIS BRLAB PAR BYA'O,
,RI DAGS KYIS MTSAN PA'I DRI MA DANG BRAL BA'I MTSAN MOR BYED
PA'I DKYIL 'KHOR GYI STENG DU SHIN TU DKAR ZHING DKAR BA'I
HR'I:YIG GI SA BON LAS BCOM LDAN 'DAS DPAL LDAN MKHA' LA

GSHEGS PA'I 'JIG RTEN DBANG PHYUG STON KA'I ZLA BA DRI MA MED
PA'I DKYIL 'KHOR BRGYA SHAR PA LTAR SHIN TU DKAR BA'I SKU CAN,
MCHOG TU SGEG PA'I NYAMS 'BAR ZHING YID DU 'ONG BA, RIN PO CHE
SNA TSOGS PA LA SOGS PAS BRGYAN CING RNAM PAR SPRAS PA'I SKU
MNGA' BA, RAL BA'I COD PAN 'DZIN PA, PADMA

@79A *, ,DKAR PO RGYAS PA'I SPYAN MNGA' BA, BCOM LDAN 'DAS 'OD
DPAG TU MED PA RGYAL BA'I RIN PO CHES DBU RNAM PAR MDZES PA,
GANGS KYI BYE MA'I CHUS BKRUS PA BZHIN DKAR BA'I NA BZA' SKU LA
BSNAMS PA, SHING RTA'I 'KHOR LO'I TSAD TZAM PA'I SHIN TU YID DU
'ONG BA'I CHU SKYES

DKAR PO'I STENG NA GNAS PA'I RI DAGS KYI MTSAN MA DANG BRAL BA'I
ZLA BA'I DKYIL 'KHOR GYI GDAN LA SKYIL KRUNG PHYED PAS BZHUGS PA,
PHYAG G-YAS PA MCHOG SBYIN, G-YON PA YID 'PHROG PA'I PADMA DKAR
PO KHA 'BUS PA BSNAMS PA, DE LTA BUR GYUR PA'I BCOM LDAN 'DAS KYI
SKU BDAG

NYID BSKYED CING BSGOM PAR BYA'O, ,BCOM LDAN 'DAS KYI G-YAS
PHYOGS LOGS SU 'PHAGS MA SGROL MA DANG NOR BZANGS SO, ,G-YON
PHYOGS LOGS SU KHRO GNYER CAN DANG RTA MGRIN BSGOM PAR BYA'O ZHES
SO, ,MGO BOR DRI MA MED PA'I ZLA BA'I DKYIL 'KHOR GYI STENG DU
AOm YIG GO, ,DE'I

RJES SU MGRIN PAR DRI MA MED PA'I ZLA BA'I DKYIL 'KHOR GYI STENG
DU A'A:YIG GO, ,SNYING GAR DRI MA MED PA'I KU MU TA'I GNYEN GYI
DKYIL 'KHOR GYI STENG DU H'Um YIG BLTA BAR BYA'O, ,DE'I RIM PA
'DIS JI SRID 'DOD KYI BAR DE SRID BSGOM PAR BYA'O, ,DE'I RJES LA
DE BZHIN DU DAM TSIG SEMS DPA'I GZUGS

KYIS BCOM LDAN 'DAS 'JIG RTEN MGON PO'I THUGS KAR RI DAGS KYI
MTSAN MA DANG BRAL ZHING DRI MA MED PA'I RI BONG 'DZIN PA'I DKYIL
'KHOR GYI STENG DU SMIN DRUG GI ZLA BA 'AM, KUN DA'I MDOG LTA
BU'I HR'I:YIG GI SA BON LAS SKYES PA'I 'OD ZER KHOR YUG GI MTHAR
THUG PAR 'PHROS TE, 'JIG

RTEN GSUM GYI MI SHES PA'I MUN PA BCOM PAR GYUR NAS, THOG MA MED
PA NAS YANG DAG PAR BSGRUBS PA'I BCOM LDAN 'DAS YE SHES SEMS
DPA'I SKU SHIN TU RING PO NAS NAM MKHA'I PHYOGS SU GDAN DRANGS
SHING BKUG STE, DE BZHIN DU BCOM LDAN 'DAS MDUN GYI NAM MKHA'I
PHYOGS

SU BZHUGS NAS RIN PO CHE SNA TSOGS PAS SPRAS PA'I GSER GYI SNOD
DU DRI BZANG GI CHU DANG, DRI ZHIM PO'I ME TOG BCUG STE, DES DE
BZHIN DU GDAN DRANGS PA'I YE SHES SEMS DPA'I SKU BCOM LDAN 'DAS
'JIG RTEN MGON PO'I ZHABS LA MCHOD YON PHUL NAS, DE'I RJES SU
LHA'I ME

@79B TOG DANG, SPOS DANG, MAR ME DANG, ZHAL ZAS DANG, DRI DANG,
PHRENG BA DANG, BYUG PA DANG, PHYE MA DANG, NA BZA' DANG, GDUGS
DANG, RGYAL MTSAN DANG, DRIL BU DANG, BA DAN LA SOGS PA RNAMS
KYIS PHYI DANG, GSANG BA'I MCHOD PA DANG, PHYI ROL GYI SNA TSOGS
PA'I RIM PAS DE BZHIN DU

BCOM LDAN 'DAS YE SHES SEMS DPA'I BDAG NYID LA MCHOD PAR BYA'O,
,SLAR YANG MNGON PAR MCHOD CING BSTOD NAS DZA:H'Um BAm HO:ZHES
PA'I YI GE BZHI PO 'DI'I PHYAG RGYA BLTA BAR BYA'O, ,CUNG ZAD
THAL MO GUG POR SBYAR NAS GUNG MO RTZE MOR BYAS TE, SOR MO'I LHAG
MA RNAMS CUNG ZAD KHA BSDUS

SHING KHA MNGON DU BYAS TE, CUNG ZAD MA REG PAR GZUNG BAR BYA'O,
,MTHE BO DANG MDZUB MO DAG NYE BAR GNAS SHING CHU SKYES KHA BYE
BA'I PHYAG RGYA'O, ,PHYAG RGYA 'DIS DE BZHIN DU GDAN DRANGS NAS
BCOM LDAN 'DAS YE SHES SEMS DPA'I MTSAN NYID YONGS SU MNYES PAR
BYAS NAS, YANG DAM TSIG

SEMS DPA'I GZUGS LA BCOM LDAN 'DAS NANG DU BSGOM PAR BYA'O, ,AOm
A'A:H'Um ZHES PA 'DIS GNYIS SU MED PA 'DI DAG NYID LHAG PAR MOS
PAR BYA'O, ,DE'I RJES LA RI DAGS KYI MTSAN MA DANG BRAL BA'I ZLA
BA'I DKYIL 'KHOR GYI DBUS SU THIM ZHING, DRI MA MED PA'I RTZE'I
DBANG PO'I DKYIL

'KHOR BRGYA'I 'OD ZER GYI TSOGS 'BAR BA'I HR'I:YIG GI SA BON LAS
RNAM PAR 'PHROS NAS GRANGS MED GZHAL DU MED PA'I BCOM LDAN 'DAS
DPAL KHARSA P'A nI 'JIG RTEN DBANG PHYUG RJE BTZUN PHYOGS BCU NAS
BYON ZHING DPAG TU MED PA'I 'JIG RTEN GYI KHAMS KYI NAM MKHA' LA
BZHUGS NAS, YANG

DE NA GNAS PA'I SEMS CAN RNAMS LA GSER DANG, RIN PO CHE DANG, MU
TIG DANG, MU MEN DANG, BYI RU DANG, BEE d'URYA DANG, AINDRA N'I
LA LA SOGS PA'I RIN PO CHE'I CHAR PHAB NAS, DBUL BA LA SOGS PA'I
SDUG BSNGAL BCOM ZHING, BLA NA MED PA'I DPAL 'BYOR LA BKOD NAS,
BDAG MED

PA LA SOGS PA'I CHOS GSUNGS PAS BDUD RTZI'I RGYUN BAB PA DES YANG
DAG PAR TSIM PAR BYAS NAS SLAR YANG RGYUN MI 'CHAD PAR SNA TSOGS
PA'I RAB TU BYED PAS, GZHAN GYI DON MDZAD NAS 'GRO PA RNAMS KYANG
BCOM LDAN 'DAS 'JIG RTEN DBANG PHYUG GI GZUGS SU BSKYED NAS, DE
LA YANG

@80A *, ,BSIL ZER BYED PA'I DKYIL 'KHOR GYI DBUS SU SHEL DANG,
NOR BU'I 'OD ZER PHRENG BA LTA BU'I HR'I:YIG GI SA BON BKOD NAS,
DE BZHIN DU BCOM LDAN 'DAS NANG DU YANG DAG PAR ZHUGS PAR GYUR
TE, DE LTA BU LA SOGS PA SPRO BA DANG BSDU BA'I RIM PAS JI SRID
NGAL BAR MA

GYUR PA DE SRID DU BSGOM PAR BYA'O, ,DE NAS YANG BSGOMS PAS NGAL
NA SNGAGS BZLAS PAR BYA'O, ,DE LA SNGAGS NI 'DI'O, ,AOm HR'I:SV'A
H'A SNGAGS GANG BCOM LDAN 'DAS 'JIG RTEN MGON PO'I SNYING PO THUN
MONG MA YIN PA'I MTHU DANG LDAN PA DE DAG GIS DE BZHIN DU SNGAGS
KYI RGYAL PO STE, THAMS CAD KYIS DE

BZHIN DU RGYAL BA MCHOG RNAMS KYIS MNGON PAR MCHOD PAS BKUR STI
DANG PHYAG BYA'O ZHES SO, ,TING NGE 'DZIN LAS LANGS NAS 'GRO BA
RNAMS 'JIG RTEN DBANG PHYUG GI SKUR BLTA ZHING, DE'I NGA RGYAL
BYAS NAS JI LTAR 'DOD PA BZHIN GNAS PAR BYA'O ZHES SO, ,CHO GA
'DIS BCOM LDAN 'DAS MANG DU BSGOMS NA,

RAL GRI LA SOGS PA'I DNGOS GRUB MTHA' DAG MNGON DU BYED CING
ZHABS KYI DRUNG DU YANG DAG PAR 'BYUNG ZHING 'JUG NA, GZHAN DNGOS
GRUB PHRA MO SMOS CI DGOS TE, NGES PAR 'BYUNG NGO, ,GANG ZHIG
SKYE BOS DBEN PA'I NAGS TSAL DANG, DUR KHROD DANG, RI'I PHUG
RNAMS SU GNAS NAS BCOM LDAN 'DAS SGOM

PA DE RNAMS KYIS YUN MI RING BAR DE BZHIN DU 'DIR NGES PAR BCOM
LDAN 'DAS MNGON DU BYED DE, BCOM LDAN 'DAS RANG NYID KYIS DE
RNAMS KYI DBUGS 'BYIN PA DANG RANG TU DBUGS 'BYIN PA LA SOGS PA
STER BAR MDZAD DO, ,NGES PAR ZHUGS NA MANG PO SMRAS PAS CI ZHIG
BYA, ,MCHOG TU SHIN TU RNYED PAR DKA'

BA'I SANGS RGYAS NYID KYANG DE RNAMS KYI LAG PA'I MTHIL NA, RAG
CHUNG GI 'BRAS BU GZHAG PA BZHIN DU 'GYUR RO ZHES SO, ,DPAL LDAN
MKHA' SPYOD 'JIG RTEN MGON, ,MCHOG GI SGRUB THABS BYAS PA YIS,
,BSOD NAMS GANG BSAGS DE YIS NI, ,'JIG RTEN THUB PA'I DRUNG 'GRO
SHOG ,DPAL LDAN

MKHA' SPYOD 'JIG RTEN DBANG PHYUG GI SGRUB THABS CUNG ZAD RGYAS
PAR MDZAD PA, AA NU PA MA RAKshI TA SA MDZAD PA RDZOGS SO,,