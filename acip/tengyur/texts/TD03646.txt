@259A *, ,YIG BRGYA'I CHO GA BZHUGS,, ,,AOm BADZRA SATVAS MA
YA, MA NU P'A LA YA BADZRA SATVA TVE NO PA TIshthA, DRi dHO ME
BHA BA, SU TO shYO ME BHA BA, SU TO shYO ME BHA BA, AA NU RAKTO
ME BHA BA, SU POshYO ME BHA BA, SARBA SIDDHI MME PRA YATZTSA,
SARBA KARMA

SU TZA ME, TZITTAm SHRE YA:KU RU H'Um, ,HA HA HA HA HO:BHA GA
B'AN SARBA TA TH'A GA TA, BADZRA M'A ME MUNYTZA, BADZR'I BHA BA,
MA H'A SA MA YA SATVA A'A:SV'A H'A, AOm HA PHAt, STONG DANG LHA
BSKYED SPYAN DRANGS DANG, ,GDAN BZHIR BYIN BRLABS DBANG BSKUR
BA'O, ,ZHES GZHAN NAS BSHAD DO, ,GSANG SNGAGS DANG RIG SNGAGS
THAMS CAD

@259B KYI BDAG PO PHYAG NA RDO RJE LA PHYAG 'TSAL LO, ,RIG SNGAGS
BRGYA PA'I CHO GA MDOR BSDUS PA BSHAD PAR BYA'O, ,GANG ZHIG SEMS
CAN DON MDZAD DANG, ,SANGS RGYAS SRAS RNAMS THOB BYA'I PHYIR,
,BYANG CHUB TU NI SEMS BSKYED NAS, ,BDAG GIS RIG SNGAGS BSGRUB
PAR BYA'O, ,SDOM PA GSUM LA

GNAS PA DANG, SHES BZHIN DRAN PAR LDAN PA DANG, ,'PHAGS PA'I NOR
BDUN LDAN PA DANG, ,SNGAGS KYI RGYUD SDE BZHI SHES PAS, ,PHYAG
RGYA BZHI LDAN SNYING RJE CAN, ,THABS SHES YO BYAD TSOGS PAS
BSGRUB, ,SHES RAB CHE BA, STONG PA NYID KYI DON SHES PA, GCAM
PHYAR CAN MA YIN PA,

RIG SNGAGS BZLAS PA'I TSE SMRA BA MA YIN PA, ME'I LAS LA MKHAS
PA, DE LTA BUS BSGRUB PAR BYA'O, ,DE LTA BU LA SBYIN PAR BYA'O,
,GZHAN LA NI MA YIN NO, ,DE LA CHO GA 'DI'I THABS NI, DE LA BUM
PA SHIN TU DKAR BA, GTZANG BA, CHO GA THAMS CAD TSOGS PA BA'I
RNAM LNGA'I DKYIL 'KHOR

SHIN TU GTZANG BA DRI'I THIG LE NYER GCIG ,GA PUR GYIS BYUG PA
BYAS LA, RIG SNGAGS 'DI BRGYA RTZA BRGYAD YID LA MA YENGS PAR
BRJOD NAS KHRUS BYAS SAM BRJOD NA TSE ZAD PA DANG TSE NYAMS PA
DANG, PHUN SUM TSOGS PA THAMS CAD NYAMS PA DANG, BDAG LA MI DANG
MI MA YIN PA THAMS CAD BSAM PA ZHIG PAR

'GYUR RO, ,SNGON GYI LAS KYI SGRIB PA YANG MA LUS PAR ZAD PAR
'GYUR RO, ,BUM PA'I THABS SO, ,ZHI BA LA NI MNGAR GSUM DANG 'O
MA'O, ,RGYAS PA LA NI ZAS MCHOG GI GONG BU DANG YUNGS KAR RO,
,DBANG LA NI YUNGS MAR DANG 'BRAS RNAM PA SNA TSOGS DANG NIM PA'I
LO MA'O, ,DRAG PO LA NI SHA DANG KHRAG DANG

DUG DANG, SKE TSE DANG TIL MAR RAM TSIL GZHAG GO, ,RIG SNGAGS
BRGYA RTZA BRGYAD PA GSUM MAM, BDUN PA GSUM BRJOD PAR BYA'O, ,RIG
SNGAGS RE RE ZHING RDZAS RE RE DBUL BAR BYA'O, ,ZHI BA LA NI
MTHAR SV'A H'A BRJOD PAR BYA'O, ,RGYAS PA LA AOm, DBANG LA HO:,
DRAG PO LA PHAt, RIG SNGAGS

'DI YIS SV'A H'A LA SOGS PA MI BRJOD PA NI PHRIN LAS RNAM BZHI'I
SPYI LAS PA'O, ,TIL GYI SBYIN SREG BYAS PAS MTSAMS MED PA LNGA
NAS NYES PA PHRA MO YAN CHAD 'BYANG BAR 'GYUR RO, ,DE LA RIG
SNGAGS LAN RE ZHING RDZAS LAN RE DBUL BAR BYA'O, ,DE LA GRANGS NI
BRGYA RTZA BRGYAD PA GSUM DBUL BAR BYA'O,,

@260A *, ,THAN RIG SNGAGS GCIG TZAM TIL GCIG TZAM THAB TU DOR NA
YANG SDIG BA 'BYANG BAR 'GYUR NA MANG BA RNAMS LTA CI SMOS, SDIG
PA 'BYANG BA'I DBANG DU BYAS PA'O, ,DE LA RO BSREG PA NI DONG GI
NANG DU CHOS KYI 'KHOR LO BRI BAR BYA'O, ,CHOS KYI YI GE RNAMS
KYANG BRI BAR BYA'O, ,SHING BRTZIGS

BA THOGS GSUM DANG LDAN PAR BYAS LA, STENG KHANG LA SKAR KHUNG
BYAS, RO KHA NUB PHYOGS SU BSTAN LA BZHAG GO, ,RO'I SNYING GAR
'KHOR LO RTZIBS BCU DRUG PA, RAS SAM GRO GA'AM SHING SHUN LA BRIS
TE, DGAB PAR BYA'O, ,'KHOR LO LA CHOS KYI YE GE DGOD PA NI CHOS
KYI 'KHOR LO'O, ,DE'I DBUS KYI

LTE BA NAS GZUNGS THAG BSGRIL BA DRANGS LA BSNGO BA MKHAN GYIS
GZUNG STE, CHOS KYI PHYAG RGYA RIG SNGAGS 'DI BRJOD PAR BYA'O,
,'DI'I BSAM PA NI RIG SNGAGS 'DI BRJOD PAS CHOS KYI YI GE RNAMS
GSAL BAR 'GYUR RO, ,CHOS KYI YI GE GSAL BAS DBUS KYI YI GE AOm
GSAL BAR 'GYUR RO, ,AOm YE

SHES KYI MI 'BYUNG BAS PHUNG PO TSIG BAS YE SHES LNGA'I 'OD ZER
'PHROS PAS, DE BZHIN GSHEGS PA THAMS CAD LA MCHOD PA NI, RGYUD
LAS JI SKAD GSUNGS PA BZHIN MCHOD PAR BYA'O, ,SEMS CAN RNAMS LA
BSNGO BA NI, DBANG PO LNGA'I LONGS SPYOD DU 'DOD PA LNGA'I LONGS
SPYOD CHAR BZHIN 'BAB PAR

DMIGS TE, DE NAS SNGAGS MKHAN GYI RDZAS RE RE LA RIG SNGAGS LAN
RE RE BRJOD PAS BRGYA RTZA BRGYAD PA GSUM DBUL BAR BYA'O, ,SREG
RDZAS NI YAM SHING 'O MA CAN DANG, MAR DANG TIL LA SOGS PA DBUL
BAR BYA'O, ,MTSAN BRGYA RTZA BRGYAD PA'I BSTOD PA BYA'O, ,BKRA
SHIS PAR BYA BA'I PHYIR GONG DU

BSTAN PA'I PHRIN LAS RNAM PA BZHI CHAR BYA'O, ,DE NAS BSNGO BA
MKHAN GYIS TSE THAL BA DANG, SEMS CAN GYI LAS GSUM PA BLA NA MED
PA'I BYANG CHUB TU BSNGO BAR BYA'O, ,DE LA CHOS KYI 'KHOR LO
BSKOR BA NI, BSNGO BA MKHAN GYIS BSKOR BA DANG, SNGAGS MKHAN GYIS
RO'I DBUS SU BSKOR BA PHRIN LAS RNAM BZHI'I DON

DU BSKOR BA NI, CHOS KYI 'KHOR LO RNAM PA GSUM DU BSKOR BA'O,
,LAN BCU GNYIS SU BSKOR BA NI, RDO RJE SEMS DPA' NAS RDO RJE KHU
TSUR DU BSKOR BA NI ZHI BA'O, ,RDO RJE RIN CHEN NAS RDO RJE LEGS
PAR BSKOR BA NI RGYAS PA'O, ,RDO RJE CHOS NAS RDO RJE BZHAD PA LA
BSKOR BA NI DBANG NGO, ,RDO RJE LAS NAS RDO RJE SMRA BA LA

@260B THUG PA NI DRAG PA'O, ,DE RNAM PA BCU GNYIS SU BSKOR BA'O,
,GONG DU BSKOR BA THAMS CAD DE LTAR BSKOR BAR BYA'O, ,YI GE BRGYA
PA'I CHO GA SLOB DPON PADMAS MDZAD PA RDZOGS SO,,