@1B [DD] #, ,RGYA GAR SKAD DU, BEE RO TZA NA AA BHI SAMBO DHI
TANTRA PInd'ARTHA, BOD SKAD DU, RNAM PAR SNANG MDZAD MNGON PAR
RDZOGS PAR BYANG CHUB PA'I RGYUD KYI BSDUS PA'I DON, BAM PO DANG
PO, [DD]

BCOM LDAN 'DAS RNAM PAR SNANG MDZAD DE BZHIN GSHEGS PA'I YE SHES
KYI SKU CAN LA PHYAG 'TSAL LO, ,GANG ZHIG NYID KYI SKU GSUNG
THUGS BCAS PA'I, ,TSOGS ZAD MI SHES RNAMS KYIS 'JIG

RTEN GYI, ,SKYE RGYUD RAB TU ZHI MDZAD BDE GSHEGS LAS, ,'BYUNG
BA'I SKU GSUNG STZOL MDZAD BYANG CHUB PHYIR, ,RDO RJE CAN DANG
RGYAL BA'I SRAS RNAMS KYIS, ,BSTEN BYA RNAM PAR SNANG MDZAD DE
DANG NI, ,DE

YI SKU GSUNG NYID LA'ANG PHYAG 'TSAL NAS, ,RNAM SNANG RGYUD BSDUS
PA YI DON BSDUS BSHAD, ,DE LA SANGS RGYAS DANG BYANG CHUB SEMS
DPA' BCOM LDAN 'DAS KYIS RANG DANG GZHAN GYI DON PHUN SUM

TSOGS PA THUGS SU CHUD PAR MDZAD NAS, GDUL BYA RNAMS DE KHO NA LA
GZUD PA'I PHYIR RANG DANG GZHAN GYI DON PHUN SUM TSOGS PA DE DAG
NYID GSANG SNGAGS KYI SPYOD PA STON PAR BYED PA DANG, PHA ROL

@2A *, ,TU PHYIN PA'I SPYOD PA STON PAR BYED PA'I MDO SDE RNAMS
KYIS BSTAN TO, ,DE LTA BAS NA RGYUD 'DI NI 'DI LTA STE, BSDUS PA
DANG RGYAS PA DANG RNAM PA GNYIS KYI SGO NAS BCOM LDAN 'DAS RNAM
PAR SNANG MDZAD KYI RANG GI

DON PHUN SUM TSOGS PA DANG GZHAN GYI DON PHUN SUM TSOGS PA'I DON
BSDU BAR BZHED DO, ,DE LA BSDUS PA'I SGO NAS NI, ,RNAM PAR SNANG
MDZAD MNGON PAR RDZOGS PAR BYANG CHUB PA RNAM PAR SPRUL PA BYIN
GYIS RLOB PA ZHES BYA BA'I MING GI ,

RGYUD KYI DON THAMS CAD STON PAR BYED PA 'DIS BSDUS PAR BZHED PA
YIN NO, ,RGYAS PA'I SGO NAS NI, RNAM PAR SNANG MDZAD KYI RGYUD
'DI MTHA' DAG GIS BCOM LDAN 'DAS RNAM PAR SNANG MDZAD KYI RANG GI
DON PHUN SUM TSOGS PA'I RGYU DANG NGO BO

NYID DANG, 'BRAS BU PHUN SUM TSOGS PA GSUM GYI MTSAN NYID CAN RAB
TU DBYE BA DANG, DE BZHIN DU GZHAN GYI DON PHUN SUM TSOGS PA'I
THABS PHYAG RGYA DANG, DKYIL 'KHOR DANG GSANG SNGAGS LA SOGS PA'I
MTSAN NYID CAN

BSTAN PA DANG, RAB TU DBYE BA'I SGO NAS BSDUS PAR BZHED PA YIN
PAR BLTA'O, ,DE LA RGYU PHUN SUM TSOGS PA NI, 'DI LAS BCOM LDAN
'DAS RNAM PAR SNANG MDZAD KYI 'GRUB PA'I LAM GYI RIM PA BSTAN
PA'I SGO NAS BRJOD PA YIN NO,,

@2B NGO BO NYID PHUN SUM TSOGS PA NI MNGON PAR RDZOGS PAR BYANG
CHUB PA'I MTSAN NYID BSTAN PA'I SGO NAS BRJOD PA YIN NO, ,'BRAS
BU PHUN SUM TSOGS PA NI SKU LA SOGS PA BKOD PA MI ZAD PA'I RNAM
PAR SPRUL PA'I MTSAN NYID BSTAN PA'I SGO NAS BRJOD PA YIN NO,
,GZHAN GYI DON PHUN SUM

TSOGS PA NI SKU LA SOGS PA MI ZAD PA RNAM PAR SPRUL PA DE NYID
KYI BYIN GYI RLABS KYI PHYAG RGYA DANG, GSANG SNGAGS DANG, DKYIL
'KHOR LA SOGS PAR BRTAGS PA'I SGO THABS DANG BCAS PAR BRJOD PA
YIN NO, ,RNAM PAR SPRUL PA 'DI PHYAG RGYA DANG GSANG SNGAGS LA
SOGS PAR BYIN

GYIS BRLABS PA'I SGO NAS GZHAN GYI DON DU BRTAGS PA DE YANG RNAM
PA NYI SHU RTZA GCIG TU RIG PAR BYA STE, 'DI LTA STE, DKYIL 'KHOR
GYI SLOB DPON GYI MTSAN NYID BSTAN PA DANG, SLOB MA'I MTSAN NYID
RNAM PAR DBYE BA DANG, DKYIL 'KHOR GYI SA'I MTSAN NYID DANG,
YONGS SU DAG PA

DANG; YONGS SU GZUNG BA'I MTSAN NYID DANG, DNGOS PO GSUM BSTAN PA
DANG, SLOB MA STA GON DU GNAS PA'I CHO GA BRJOD PA DANG, DKYIL
'KHOR GYI THIG BRI BA DANG, DE'I RIM PA DANG, DE'I SGO KHYUD KYI
MTSAN NYID DANG, DNGOS PO GSUM RNAM PAR DBYE BA DANG, SNYING RJE
CHEN PO

'BYUNG BA'I DKYIL 'KHOR DU DKYIL 'KHOR GYI LHA RNAMS KYI LUS BKOD
PA DAG GIS BCOM LDAN 'DAS KYI SKU BKOD PA MI ZAD PA'I BYIN GYI
RLABS BRJOD PA DANG, YI GE 'KHOR LO YONGS SU BSKOR BA'I DKYIL
'KHOR DU BCOM LDAN 'DAS KYI GSUNG BKOD PA MI ZAD PA'I BYIN GYI
RLABS SU GYUR PA'I

SA BON GYI YI GE RNAMS KYIS DKYIL 'KHOR GYI LHA RNAMS DGOD PA
DANG, GSANG BA'I DKYIL 'KHOR DU BCOM LDAN 'DAS RNAM PAR SNANG
MDZAD KYI THUGS BKOD PA MI ZAD PA'I BYIN GYI RLABS SU GYUR PA ME
DANG RLUNG DANG, SA DANG CHU'I DKYIL 'KHOR LA GNAS PA'I PHYAG
RGYA'I KHYAD PAR DAG GIS DKYIL

'KHOR DE'I LHA RNAMS DGOD PA'I BYE BRAG BSTAN PA DANG, TSON RTZI
DGYE BA'I BYE BRAG BSTAN PA DANG, DKYIL 'KHOR BRIS ZIN NAS DKYIL
'KHOR GYI LHA RNAMS BYIN GYIS BRLAB PA'I SBYOR BA BSTAN PA DANG,
DE DAG NYID LA PHYI NANG GI MCHOD PA BYA BA'I PHYIR MCHOD PA'I
YAN LAG BSTAN PA DANG,

@3A *, ,SLOB MA GZUNG BA'I CHO GA BRJOD PA DANG, DE DAG NYID LA
DAM TSIG BSGRAGS PA'I CHO GA BSTAN PA DANG, DE DAG DBANG BSKUR
BA'I CHO GA BSTAN PA DANG, DE BZHIN DU RIG SNGAGS 'DZIN DU GZHUG
PA'I CHO GA BRJOD PA DANG, RIG SNGAGS DANG, GSANG SNGAGS DANG,
PHYAG

RGYA RNAMS KYI KHYAD PAR RGYAS PAR BSTAN PA DANG, SGRUB PA'I YAN
LAG RAB TU DBYE BA BSTAN PA DANG, RIG SNGAGS DANG, GSANG SNGAGS
LA SOGS PA'I SGRUB PA'I DKYIL 'KHOR LA SOGS PA SGRUB PA'I YAN LAG
BSTAN PA DANG, GRUB PA'I MTSAN MA BSTAN PA DANG, PHYI DANG NANG

GI GRUB PA'I MTSAN NYID BRJOD PA DANG, MES BYA BA'I CHO GA BSTAN
PA DANG, SGRUB PA'I YAN LAG RAB TU DBYE BA BSTAN PA'O, ,DE LTA
BAS NA 'DI LAS NI DNGOS PO 'DI RNAMS KYI MTSAN NYID RANG GI DANG,
GZHAN GYI DON BZLAS BRJOD LA SOGS PA MDOR BSTAN PAR LDAN PA DANG,
RGYAS

PAR BSTAN PA'I SGO NAS BSTAN TE, DE'I PHYIR BLO BZANG PO RNAMS
DRAN PA BSKYED PA'I PHYIR 'DI DAG GIS BSDUS PA'I DON CI RIGS PAR
MDOR BSDUS NAS RIG PAR BYA'O, ,DE LA MDOR NA, RNAM PAR SNANG
MDZAD CHEN PO MNGON PAR RDZOGS PAR BYANG CHUB PA ZHES BYA BA'I
MING 'DIS NI RGYUD

MTHA' DAG GI DON JI LTAR BSDUS PA DE BZHIN DU 'DI'I MING BYE BRAG
TU BSTAN PA YIN NO, ,GANG GI PHYIR GDUL BA RNAM PA GNYIS YIN PA
DE'I PHYIR KHA CIG NI THEG PA CHEN PO LA SOGS PA'I MDO SDE LAS
BSTAN PA'I SBYIN PA LA SOGS PA'I PHA ROL TU PHYIN PA LA GOMS PAS
MNGON PAR MTHO PA'I

MTSAN NYID LHA DANG MI'I DPAL BSOD NAMS DANG YE SHES KYI TSOGS
YONGS SU RDZOGS PA SNGON DU 'GRO BA NYAMS SU MYONG BAR BYAS TE,
RIM GYIS DPAL RNAM PAR SNANG MDZAD KYI GO 'PHANG 'DOD DO, ,GZHAN
DAG NI RIG SNGAGS DANG, GSANG SNGAGS MNYES PAR BYED PA'I SGO NAS
BSOD NAMS

DANG YE SHES KYI TSOGS BSAGS TE, DE'I 'BRAS BUR GYUR PA LHA DANG
MI'I DPAL NYAMS SU MYONG BAR BYAS NAS RNAM PAR SNANG MDZAD CHEN
PO'I GO 'PHANG 'DOD DE, 'DI LTAR PHA ROL TU PHYIN PA'I SPYOD PA
LA MOS PA RNAMS LA DNGOS SU PHAN GDAGS PA'I PHYIR MDO SDE'I PHA
ROL TU PHYIN PA'I SPYOD PA

@3B GTZOR MDZAD PA 'PHAGS PA SA BCU PA DANG, DKON MCHOG SPRIN
DANG BLO GROS MI ZAD PA LA SOGS PA DAG DANG, DON ZAB CING RGYA
CHE BA GTZOR MDZAD PA 'PHAGS PA TING NGE 'DZIN GYI RGYAL PO DANG,
SDONG POS BRGYAN PA DANG, SHES RAB KYI PHA ROL TU PHYIN PA LA
SOGS PA DAG BSTAN TO, ,GSANG

SNGAGS KYI SPYOD PA RNAMS LA MOS PA NI KHA CIG LA PHAN GDAGS PA'I
PHYIR RNAL 'BYOR GYI LUGS PHYAG RGYA CHEN PO LA SOGS PA SGRUB
PA'I RNAL 'BYOR LA GOMS PA GTZOR MDZAD CING RANG GI LHAG PA'I LHA
MNYES PAR BYA BA DANG, RJES SU MTHUN PA'I LUS LA SOGS PA'I SPYOD
PA DANG, MCHOD

PA'I YAN LAG GI KHYAD PAR DAG CI RIGS PAR BYE BRAG TU BSTAN PA,
'PHAGS PA DE KHO NA NYID BSDUS PA'I RGYUD DANG, DPAL MCHOG DANG
PO LA SOGS PA DAG BSTAN TO, ,DE LAS GZHAN PA'I GDUL BA DAG LA NI
DAD PA'I SGO NAS BYA BA'I LUGS CAN GYI RGYUD PHYI'I BYA BA'I
KHYAD PAR YANG DAG PAR

BSTAN PA THABS DANG SHES RAB LA GOMS PA GTZOR MDZAD PA RANG DANG
GZHAN GYI DON PHUN SUM TSOGS PAR BYED PA DAG BSTAN TE, 'DI LTAR
'PHAGS PA DAM TSIG GSUM GYI RGYAL PO DANG, SKU GSUM GYI GTZUG TOR
DANG, PHYAG NA RDO RJE DBANG BSKUR BA LA SOGS PA DAG YIN NO,
,RNAM PAR

SNANG MDZAD MNGON PAR RDZOGS PAR BYANG CHUB PA RNAM PAR SPRUL PA
BYIN GYIS RLOB PA'I RGYUD DON DAM PA'I TSUL RAB TU BSGRAGS PA
SGRUB PA'I SBYOR BA THABS DANG SHES RAB LA GOMS PA SNGON DU 'GRO
BA YANG DAG PAR BSTAN PA PHYI'I GTZANG SBRA SPYOD PA LA SOGS PA'I
SGRUB PA RNAM PAR SMAD PA DON DAM

PA'I RNAL 'BYOR LA GOMS PA'I RGYUR GYUR PA BSTAN PA 'DI YANG GDUL
BA'I SKYE BO BYA BA'I RGYUD KYI LUGS DE LTA BU LA MOS PA DAG
GZUNG BA'I PHYIR BYA BA'I RGYUD DO ZHES BSGRAGS SO, ,GSANG SNGAGS
KYI LUGS LA MOS PA'I GDUL BA DE DAG KYANG, RNAM PA GSUM STE, 'DI
LTA STE, MGO

SMOS PAS GO BA DANG, RNAM PAR PHYE BAS GO BA DANG, TSIG LHUR LEN
PA'O, ,DE LA SHES RAB SHIN TU RNO BA DANG, THEG PA CHEN PO LA
SOGS PA'I CHOS CHER GO BA DANG LDAN PA DAG NI TSIG DANG NGAG MDOR
BSDUS PAS KYANG MGO SMOS PA'I DON GYIS RIGS KUN SHES PAR NUS PAS
MGO

@4A *, ,SMOS PAS GO BA ZHES BYA'O, ,SHES RAB 'BRING DANG THEG PA
CHEN PO LA SOGS PA'I CHOS 'BRING DU GO BA DANG LDAN PA DAG NI
TSIG DANG NGAG RNAM PAR PHYE BA'I DON 'DZIN PAR NUS PAS RNAM PAR
PHYE BAS GO BA YIN NO, ,SHES RAB PHAL PA DANG, CHOS PHAL PAR GO
BA

DANG LDAN PA DAG NI TSIG RE RE NAS RNAM PAR BSHAD PAS DON 'DZIN
NUS PA'I PHYIR TSIG LHUR LEN PA ZHES BSTAN TO, ,DE LA GDUL BA MGO
SMOS PAS GO BA RNAMS KYI DBANG DU MDZAD DO, ,DON DANG MTHUN PA'I
MING MDO SDE DANG, RGYUD DANG, TING NGE 'DZIN DANG, RNAM PAR THAR
PA'I SGO DANG, BYANG

CHUB SEMS DPA' LA SOGS PA DAG KHO NAS BSTAN TE, 'DI LTAR DE DAG
GIS NI MDOR BSDUS PA LAS KYANG MGO SMOS PA'I DON RGYAS PAR KHONG
DU CHUD PAR NUS SO SNYAM DU DGONGS PA YIN NO, ,RNAM PAR PHYE BAS
GO BA RNAMS LA YANG PHAN GDAGS PA'I PHYIR MING DE DAG NYID KYI
DON NI RAB TU DBYE BA

TZAM DU BRJOD DO, ,TSIG LHUR LEN PA RNAMS LA NI PHAN GDAGS PA'I
PHYIR RGYUD LA SOGS PA'I TSIG DE DAG NYID KYI YAN LAG RNAM PAR
DBYE BA BRTAG PA'I RIM GYIS RGYAS PAR SPROS TE RNAM PAR BSHAD PA
MDZAD DO, ,DE LTA BAS NA 'DIR RNAM PAR SNANG MDZAD MNGON PAR
RDZOGS PAR BYANG CHUB PA RNAM

PAR SPRUL PA BYIN GYIS RLOB PA ZHES BYA BA NI BCOM LDAN 'DAS KYIS
MING DON DANG MTHUN PA BYE BRAG TU STON PAR MDZAD PA MGO SMOS PAS
GO BA RNAMS LA PHAN GDAGS PAR BSTAN PA STE, 'DI LTAR DE LTAR DE
DAG NI SHES RAB SHIN TU RNO BA DANG THEG PA CHEN PO LA SOGS PA'I
CHOS CHER GO PA DANG LDAN PAS

RGYUD 'DI'I MING THOS PAS KYANG DON 'DI KHONG DU CHUD PAR BYED
DE, 'DI LTA STE, 'DI LTAR BCOM LDAN 'DAS RNAM PAR SNANG MDZAD NI
BSOD NAMS DANG YE SHES KYI TSOGS PHUL DU BYUNG BA DANG LDAN PA
YIN NO, ,MNGON PAR RDZOGS PAR BYANG CHUB PA NI DES CHOS THAMS CAD
NGO BO NYID MED PAR THUGS SU CHUD

PA YIN TE, SKAD CIG MA DANG PO LA RANG GI YE SHES KYI RJES SU
'GRO BA'I NGO BO NYID NYON MONGS PA DANG SHES BYA'I SGRIB PA'I
NYES PA SPANGS PA, NAM MKHA' BZHIN DU SPROS PA'I BAG CHAGS KYI
GNAS THAMS CAD BSAL BA SHIN TU 'OD GSAL ZHING RANG RIG PA'I NGO
BO NYID YIN NO, ,BYANG CHUB

@4B DE BRNYES PA KHO NA'I CHOS NYID KYIS THOB PA SKU LA SOGS PA
BKOD PA SEMS CAN YONGS SU DAG PA DANG YONGS SU MA DAG PA LA SOGS
PA DANG 'DRA BA DANG, SANGS RGYAS KYI GSUNG BKOD PA SEMS CAN
THAMS CAD KYI SKAD DU GSUNG BAR MKHAS PA DANG, YE SHES KYI DKYIL
'KHOR DON

DAM PA DANG, KUN RDZOB KYI BDEN PA YUL CAN 'GRUB PAS NI RNAM PAR
SNANG MDZAD MNGON PAR RDZOGS PAR BYANG CHUB PA RNAM PAR SPRUL PA
YIN TE, DE BZHIN DU DE BZHIN GSHEGS PA'I SKYA BA 'BYUNG BA BSTAN
PA'I MDO LAS KYANG, RIGS KYI BU DE BZHIN GSHEGS PA RNAMS MNGON
PAR RDZOGS

PAR SANGS RGYAS NAS TING NGE 'DZIN SANGS RGYAS SHIN TU RNAM PAR
SANGS RGYAS PA ZHES BYA BA LA SNYOMS PAR 'JUG STE, SNYOMS PAR
ZHUGS MA THAG TU SEMS CAN RNAMS JI SNYED PA DE SNYED KYI SKU KUN
DU GNAS SO, ,SKU CI SNYED PA DE SNYED KYI GSUNG DANG, SKU DANG
GSUNG JI SNYED PA DE SNYED KYI

THUGS DAG KUN DU GNAS SO, ,KYE RGYAL BA'I SRAS DAG DE LTAR NA
SEMS CAN GYI KHAMS TSAD MED PA YIN PAS DE BZHIN GSHEGS PA RNAMS
KYI SKU DANG, GSUNG DANG, THUGS RAB 'BYAM TSAD MED PA KHO NAR
RTOGS PAR BYA'O ZHES BYA BA RGYAS PAR GSUNGS SA, ,YANG DON 'DI
NYID RGYUD

'DI KHO NA LAS, DE NAS BYANG CHUB SEMS DPA' SEMS DPA' CHEN PO KUN
DU BZANG PO LA SOGS PA DE DAG GIS BCOM LDAN 'DAS RNAM PAR SNANG
MDZAD MI G-YO BA'I SKU BYANG CHUB KYI SNYING PO MCHOG DAM PA LA
ZHUGS PAR MTHONG NGO ZHES GANG RGYAS PAR GSUNGS PA 'BYUNG BA'I
GZHUNG 'DIS

YANG DAG PAR BSTAN TE RGYUD LAS BRTAG PAR BYA'O, ,RNAM PAR SPRUL
PA NI RNAM PAR ROL PA STE, SKU LA SOGS PA BKOD PA RNAM PAR SPRUL
PA ZHES BYA BA 'DI NI SEMS CAN THAMS CAD YANG DAG PAR DGA' BAR
BYED PA YIN NO ZHES BYA BA'I THA TSIG GO ZHES BYA BAR BSHAD PAR
'GYUR RO, ,DE

LTA BAS NA, RNAM PAR SNANG MDZAD MNGON PAR RDZOGS PAR BYANG CHUB
PA'I RNAM PAR SPRUL PA 'DI LHAG PAR GNAS PA LA DE SKAD CES BYA
STE, DE LA DGONGS PA NI CI RIGS PAR SEMS CAN THAMS CAD LA SOGS
PA'I LUS DANG NGAG DANG YID DANG 'DRA BA NYID BKOD PA MI ZAD PA'I
MTSAN NYID KYIS

@5A *, ,RNAM PAR SPRUL PA DE PHYAG RGYA DANG, DKYIL 'KHOR DANG,
GSANG SNGAGS KYI SGO NAS MTSON TE, 'KHOR BA JI SRID PAR SEMS CAN
SKAL BA JI LTA BA BZHIN DU YANG DAG PAR DGA' BAR BYED PAR BYIN
GYIS RLOB CING LHAG PAR GNAS PA GANG YIN PA DE RJOD PAR BYED PA
NI

RGYUD 'DI YIN NO, ,GDUL BYA MGO SMOS PAS GO BAS 'DI'I MING GI DON
NGES PAR DPYAD PA NYID KYIS RGYUD KYI DON MTHA' DAG MDOR GO BAR
BYED DO SNYAM PA 'DI YIN NO, ,DE'I PHYIR GDUL BYA MGO SMOS PAS GO
BA RNAMS LA PHAN GDAGS PA'I PHYIR MING DON DANG MTHUN PA RNAM PAR
SNANG MDZAD

MNGON PAR RDZOGS PAR BYANG CHUB PA RNAM PAR SPRUL PA BYIN GYIS
RLOB PA ZHES BYA BA 'DIR BTAGS SO, ,GZHAN YANG RNAM PAR SNANG
MDZAD MNGON PAR RDZOGS PAR BYANG CHUB PA RNAM PAR SPRUL PA BYIN
GYIS RLOB PA ZHES BYA BA'I MING DON DANG MTHUN PA GANG YIN PA 'DI
NI SEMS CAN MGO SMOS PAS GO BA LA

PHAN GDAGS PA 'BA' ZHIG TU MA ZAD KYI, GZHAN RGYUD 'DI'I 'BREL PA
DANG, BRJOD PAR BYA BA DANG, DGOS PA YANG STON PAR BYED DE, 'DI
LTAR RGYUD 'DIS RNAM PAR SNANG MDZAD KYI SKU DANG, GSUNG DANG,
THUGS MI ZAD PA RNAM PAR SPRUL PA PHYAG RGYA DANG DKYIL 'KHOR LA
SOGS PA'I SGO

NAS MTSON PAR BYED PAS DE'I PHYIR DE'I SKU LA SOGS PA BKOD PA NI
RGYUD 'DI'I RGYU YIN LA, RGYUD 'DI NI DE'I 'BRAS BU YIN NO ZHES
BYA BAR RTOGS PAR BYA'O, ,BRJOD PAR BYA BA YANG SKU LA SOGS BKOD
PA PHYAG RGYA DANG DKYIL 'KHOR LA SOGS PAS MTSON PA DE NYID YIN
NO ZHES BYA BAR KHONG DU CHUD PAR BYA'O, ,

'DI'I DGOS PA NI PHYAG RGYA DANG DKYIL 'KHOR LA SOGS PAS MTSON PA
YIN NO, ,MTSON PA DE'I DGOS PA NI, NGES PAR LEGS PA DANG MNGON
PAR MTHO BA THOB PA KHO NA YIN NO ZHES BYA BAR KHONG DU CHUD PAR
BYA'O, ,GDUL BA RNAM PAR SPROS PAS GO BA RNAMS KYIS NI MING DON
DANG MTHUN PAS YANG DAG PAR

BSTAN PA'I DON RGYAS PAR KHONG DU CHUD PAR MI NUS PAS DE DAG LA
PHAN GDAGS PA'I PHYIR, BCOM LDAN 'DAS DE BZHIN GSHEGS PA BYIN
GYIS RLOB PA ZHES BYA BA LA SOGS PAS RGYUD BSHAD PA 'DI MDZAD DO,
,'DI LTAR DE DAG LA RNAM PAR SNANG MDZAD KYI RGYU NI GANG, DE'I
NGO BO NYID NI GANG, DE'I

@5B MNGON PAR RDZOGS PA'I BYANG CHUB PA'I RGYU NI GANG, DE'I NGO
BO NYID NI JI LTA BU, DE'I RNAM PAR SPRUL PA NI GANG GI TSE
'BYUNG, DE'I NGO BO NYID NI GANG, RNAM PAR SPRUL PA DE NI JI LTAR
NA PHYAG RGYA DANG DKYIL 'KHOR LA SOGS PA'I SGO NAS MTSON PA
BRJOD DGOS TE, DE'I PHYIR DE DAG LA PHAN GDAGS

PAR DE DAG THAMS CAD RGYUD 'DI LAS STON TO ZHES BYA PAR KHONG DU
CHUD PAR BYA'O, ,DE LTA BAS NA TSIG 'DI RNAMS SO SOR BSDUS PA'I
DON BSTAN PA RGYUD KYI TSIG RNAMS YANG DAG PAR BSDU BAR BYA'O,
,DE LA RNAM PAR SNANG MDZAD KYI GO 'PHANG THOB PAR 'GYUR BA'I
RGYU NI 'DI LTA STE, 'JIG RTEN PA'I LAM

GYIS 'JUG PA DANG, 'JIG RTEN LAS 'DAS PA'I LAM GYIS 'GRUB PA'O,
,DE LA RGYUD 'DI LAS 'JIG RTEN PA'I LAM GYIS 'JUG PA'I RIM PA 'DI
YANG DAG PAR BSTAN TE, 'DI LTA STE, SEMS CAN 'KHOR BA PA'I KHYAD
PAR NGAR 'DZIN PA DANG NGA YIR 'DZIN PA DAG GIS BDAG TU 'DZIN PAS
ZIN

PA 'GA' KHO NA SDUG BSNGAL GSUM GYI RGUD PA SA GZIR BA NI CHOS
KYI 'DU SHES KYIS BSNYUNG BA'I SEMS LA SOGS PA'I SEMS BRGYAD
SKYED PAR BYED DE, RGYUD 'DI LAS BYIS PA SO SO'I SKYE BO PHYUGS
DANG MTSUNGS PA DAG BRGYA LAM NA RES 'GA' RES 'GA' ZHIG LA CHOS
KYI 'DU SHES 'BYUNG BA NI

'DI LTA STE, BSNYUNG BAR GNAS PA LA GNAS PAR BYA'O ZHES BYA BA LA
SOGS PA NAS, 'DI NI STOBS SU GYUR PA STE, SEMS BRGYAD PAR RGYAL
BA RNAMS KYIS BSHAD DO ZHES BYA BA'I BAR DU GSUNGS PA YIN NO, ,DE
LTA BAS NA DE LTAR BDAG LA SOGS PAR NGA RGYAL BYED PAS ZIN PA'I
SBYIN PA DANG TSUL

KHRIMS LA GOMS PAR BYAS PA'I RIM GYIS 'JIG RTEN PA'I LAM STON PA
KHYAB 'JUG DANG, LHA CHEN PO DANG TSANGS PA LA SOGS PA STON PA
NYID DU KHAS BLANGS PA NI DE DAG GI BSTAN PA LA ZHUGS PA RNAMS LA
DE DAG GI BSTAN BCOS KYI DON KHONG DU CHUD PAR BYA STE, DE DAG
GIS NYE BAR BSTAN PA'I LAM GYIS

'BA' ZHIG PA NYID LA BLO NYE BAR BSKYED NAS 'DI SNYAM DU BDAG LAS
DANG NYON MONGS PA LA SOGS PA'I ZHAGS PA LHAN CIG SKYES PA DANG,
GLO BUR BA DANG BRAL BA 'BA' ZHIG PA'I DNGOS PO NI 'BA' ZHIG PA
NYID CES BYA'O, ,DE'I PHYIR 'BA' ZHIG PA NYID KYI MTSAN NYID KYI
THAR PA LA YANG DAG PA MA

@6A *, ,YIN PA'I GRONG KHYER 'DI DAG THAMS CAD MED PA NYID DE
BDAG 'BA' ZHIG PA NYID CHA PHRA BA MI GSAL BA SKRA'I RTZE MO 'BUM
GYI CHA TZAM ZHIG LUS SO SNYAM DU RTOG PAR BYED DO, ,DE'I PHYIR
DE DAG BDAG TU 'DZIN PAS CHOS THAMS CAD STONG PA NYID KHO NAR
RTOGS PAR BYED PAS LAM DAM

PA MA YIN NO ZHES STON CING 'DI YANG SPANG BAR BYA BA'I PHYOGS
NYID YIN PAR STON PAR MDZAD DE, GSANG BA'I BDAG PO GZHAN YANG
KHYAD PAR RTOGS PA JI SKAD DU, YONGS SU BSGRAGS PA'I KHYAD PAR DE
DANG DE DAG LAS KHYAD PAR DU GNAS PA RNAMS 'BA' ZHIG PA NYID KYI
DON DU BLO SKYE ZHING DE LA YANG

YOD DO ZHES STONG PA NYID KHO NA LA DNGOS POR SEMS TE ZHES BYA BA
LA SOGS PA, GANG DAG STONG NYID MI SHES PA, ,DE DAG MYA NGAN 'DAS
MI SHES, ,ZHES BYA BA'I BAR GANG GSUNGS PA YIN NO, ,DE LTA BAS NA
'DI'I RIM PA 'DIS DGE BA'I BSHES GNYEN LA YANG DAG PAR BSTAN TE,
RIGS PA

DANG; LUNG DAG GIS THOS PA DANG BSAMS PA LAS BYUNG BA'I SHES RAB
KYIS 'JIG RTEN PA'I LAM YANG THAR PAR BYED PA'I LAM MA YIN NO
ZHES NGES PAR BRTAGS NAS 'JIG RTEN LAS 'DAS PA'I LAM STON PAR
BYED PA'I DGE BA'I BSHES GNYEN DAG LA BRTEN TE, DE LAS NYE BAR
BSTEN PA 'JIG

RTEN LAS 'DAS PA'I LAM GYIS THAR PAR BYA BA'I PHYIR YANG DAG PAR
RTZOL BA RTZOM PAR BYED DO, ,LAM DE YANG 'DIR RNAM PAR SNANG
MDZAD CHEN PO'I GO 'PHANG THOB PAR BYED PA'I MTSAN NYID KYI THAR
PA'I LAM YIN PAR DGONGS PA YIN NO, ,DE LA 'JUG PA YANG 'DI LAS
SEMS CAN DBANG PO RTUL PO

DANG; DBANG PO RNON PO'I BYE BRAG GIS GANG ZAG LA BDAG MED PAR
RTOGS PA DANG, GANG ZAG DANG CHOS LA BDAG MED PAR RTOGS PA'I SGO
NAS RNAM PA GNYIS SU BSTAN TO, ,DE LA DBANG PO RTUL PO NI, DANG
PO NYID DU 'JIG RTEN PA'I LAM 'BA' ZHIG PA'I LAM SPANGS NAS GANG
ZAG LA

BDAG MED PAR RTOGS PA'I LAM LA 'JUG STE, 'OG NAS 'DOD CHAGS KYI
SEMS LA SOGS PA'I MTSAN NYID CAN 'JIG RTEN PA'I SEMS BRGYA DRUG
CU 'BYUNG BA DE LTA BU RNAMS SUN PHYUNG NAS GANG ZAG LA BDAG MED
PAR RTOGS PAR BYED DE, 'DOD CHAGS KYI SEMS DANG, 'DOD CHAGS

@6B DANG BRAL BA'I SEMS DANG, ZHE SDANG GI SEMS DANG, BYAMS PA'I
SEMS DANG, GTI MUG GI SEMS DANG ZHES BYA BA LA SOGS PA RGYAS PAR
BYA STE, 'JIG RTEN PA'I SEMS BRGYA DRUG CU BSKAL PA GSUM GYIS
'DAS NAS 'JIG RTEN LAS 'DAS PA'I SEMS SKYE STE, 'DI LTA STE, 'DI

NI PHUNG PO TZAM NYID DE, ,BDAG NI NAM YANG YOD MA YIN, ,DBANG
PO'I GRONG KHYER KHAMS RNAMS KYIS, ,'JIG RTEN DON MED RNAM PAR
NYAMS, ,ZHES BYA BA LA SOGS PA'I BAR GANG GSUNGS PA YIN NO, ,RNAL
'BYOR PA DBANG PO RNON PO NI DANG PO NYID DU BDAG LA SOGS PA
DANG, PHUNG PO

DANG KHAMS DANG SKYE MCHED DANG, GZUNG BA DANG 'DZIN PA'I RNAM
PAR RTOG PA DAG BSAL TE, 'JIG RTEN PA'I SEMS BRGYA DRUG CU LAS
'DAS NAS GANG ZAG DANG CHOS LA BDAG MED PA LA 'JUG STE, GSANG
BA'I BDAG PO GZHAN YANG THEG PA CHEN POS BGROD PA GZHAN GYI DRING
MI 'JOG PA

RNAMS LA CHOS LA BDAG MED PA'I SEMS SKYE'O, ,DE CI'I PHYIR ZHE
NA, 'DI LTAR 'DI DAG SNGON SPYAD PA SPYOD CING PHUNG PO'I GNAS
RNAM PAR 'JIG PA NA NGO BO NYID YONGS SU SHES PA'I PHYIR, SGYU MA
DANG SMIG RGYU DANG GZUGS BRNYAN DANG BRAG CA DANG MGAL ME'I
'KHOR LO DANG, DRI ZA'I GRONG KHYER

LTA BU'I 'DU SHES SKYES SO, ,GSANG BA'I BDAG PO DE'I PHYIR DE DAG
GI SEMS KYI DBANG DU BYAS PA'I CHOS LA BDAG MED PA NYID KYANG
SPANG BAR BYA STE ZHES BYA BA LA SOGS PA GANG GSUNGS PA YIN NO,
,DE LTA BAS NA DE LTAR DBANG PO RTUL PO DANG DBANG PO RNON PO DAG
LAS CIG SHOS GANG ZAG LA BDAG

MED PA'I LAM LA GOMS PAR BYED PA'AM, DBANG PO RNON PO CHOS DANG
GANG ZAG LA BDAG MED PAR BYED PA'I LAM LA GOMS PAR BYED PA NA
RNAL 'BYOR PA DBANG PO RTUL PO 'DOD CHAGS LA SOGS PA 'JIG RTEN
PA'I SEMS BRGYA DRUG CU SPANGS PA SNGON DU 'GRO BA CAN RIM GYIS
RGYUN DU ZHUGS PA'I

'BRAS BU LA 'JUG PA LA SOGS PA 'BRAS BU BRGYAD THOB NAS PHYIS
PHUNG PO LA SOGS PA DE DAG NYID LA SGYU MA DANG SMIG RGYU LA SOGS
PA'I NGO BO NYID LTA BUR ZHUGS TE, PHUNG PO DANG, KHAMS DANG,
SKYE MCHED KYI 'DU SHES MA LUS PA BRAL BAS DE DAG NYID ZHI BA
STONG PA NYID KYI MTSAN NYID KHO NA

@7A *, ,RTOGS PAR 'GYUR TE, DE SKAD DU, GSANG BA'I BDAG PO DE LA
'JIG RTEN LAS 'DAS PA'I SEMS LA GNAS PA RNAMS LA YANG PHUNG PO
DAG LA YOD DO SNYAM PA'I BLO NYE BAR SKYE'O, ,GANG DE'I TSE PHUNG
PO DAG LA 'DOD CHAGS DANG BRAL BA BSKYED PA DE'I TSE, LBU BA

DANG CHU'I CHU BUR DANG SMIG RGYU DANG MTSUNGS PAR 'JIG PAS RNAM
PAR GROL BAR 'GYUR TE, 'DI LTA STE, PHUNG PO DANG, KHAMS DANG,
SKYE MCHED DANG, GZUNG BA DANG 'DZIN PA RNAM PAR SPANGS LA, CHOS
NYID KYI RANG BZHIN NGO BO ZHI BA'I DBYINGS RTOGS PAR 'GYUR RO,
,GSANG BA'I BDAG

PO 'JIG RTEN LAS 'DAS PA'I SEMS PHYIN CI LOG DANG, PHYIN CI MA
LOG PA'I SEMS KYI KHYAD PAR BRGYAD DANG 'BREL PA LAS DANG NYON
MONGS PA'I DRA BA DANG 'BREL PA 'DI NI RNAL 'BYOR PA DAG CAS BYA
BA LA SOGS PA RGYAS PAR GSUNGS PA YIN NO, ,DE LA 'DOD CHAGS KYI
SEMS LA SOGS PA DAG

LAS KHA CIG LUNG LAS NYE BAR BSTAN PA'I LUGS SU BSDUS PA'I DON
GYI SGO NYID NAS GSAL BAR BYA BA BRJOD DO, ,DE LA 'DOD CHAGS KYI
SEMS GANG ZHE NA, CHAGS PA CAN CHOS KUN DU STAN PA'O ZHES GANG
GSUNGS PA RGYUD KYI TSIG 'DI NI MDOR BSDUS NAS RNAM PAR DBYE BA
NYE BAR BSTAN PAR BYA STE, DE

LA CI RIGS PAR 'DOD PA'I KHAMS NA SPYOD PA'I GZUGS DANG, SGRA
DANG, DRI DANG, RO DANG, REG BYA'I MTSAN NYID KYI YUL CAN GYI
CHAGS PA DANG MNGON PAR ZHEN PA GANG YIN PA DANG, DE BZHIN DU
GZUGS DANG GZUGS MED PA NA SPYOD PA DANG, ZAG PA MED PA DANG,
BSAM GTAN DANG, TING

NGE 'DZIN DANG, SNYOMS PAR 'JUG PA DANG, RNAM PAR THAR PA LA SOGS
PA DAG LA, CHAGS PA DANG MNGON PAR ZHEN BA DANG, RO MYONG BA GANG
YIN PA DE NI 'DIR 'DOD CHAGS KYI SGRAR DGONGS PA YIN NO, ,SEMS
CAN GANG 'GA' ZHIG LA 'DOD CHAGS KYI MTSAN NYID SEMS LAS BYUNG BA
DE DANG LDAN

PA'I SEMS YOD PA DE NI CHAGS PA CAN YIN NO ZHES BYA BAR BZHED DO,
,DE LTA BU DE JI SKAD BSHAD PA'I YUL MA THOB PA THOB PAR BYA BA
DANG, THOB PA 'PHEL ZHING RGYAS PAR BYA BA'I PHYIR CI ZHIG BYED
CE NA, CHOS KUN DU STON ZHES BYA BA GSUNGS SO, ,CHOS ZHES BYA
BA'I SGRA NI NGAN 'GRO DMYAL BA DANG, YI DAGS

@7B DANG DUD 'GRO'I G-YANG SAR LHUNG BA LAS 'DZIN PA'I PHYIR CHOS
TE, DE YANG MDOR NA, SBYIN PA DANG, TSUL KHRIMS KYI SDOM PA DANG,
BSAM GTAN LA SOGS PA LA GOMS PA'I MTSAN NYID YIN NO, ,DES NA
DGONGS PA NI JI SKAD BSHAD PA'I YUL DE THOB PAR 'DOD PA DANG,
THOB PA MNGON PAR

'PHEL BAR BYA BA'I PHYIR YUL DE LA CHAGS PA CAN DU GYUR NA, DE
THOB PAR BYA BA KHO NA'I PHYIR, SBYIN PA LA SOGS PA'I CHOS RNAMS
LA 'JUG GI 'KHOR BA'I BTZON RA NAS MNGON PAR 'BYUNG BA'I LAM DU
GYUR PA ZAG PA MED PA'I BSAM GTAN DANG TING NGE 'DZIN DANG SNYOMS
PAR 'JUG PA DAG LA RO MYONG BA

MED PAR 'JUG PA NI MA YIN NO SNYAM PA 'DI YIN NO, ,DE LTAR NA
SEMS 'DI YANG THAR PA 'DOD PAS GANG ZAG LA BDAG MED PA'I LAM LA
GOMS PA'AM, CHOS DANG GANG ZAG LA BDAG MED PA GOMS PA'I SGO NAS
SPANG BAR BYA BA YIN NO ZHES 'DI NYID LAS SEMS BRGYA DRUG CU
BSHAD PA'I MJUG TU RGYUD LAS BSHAD

PA'I TSIG YANG DAG PAR BSDU BA BSTAN PA BSHAD PAR BYA'O, ,'DI LAS
GZHAN PA ZHE SDANG LA SOGS PA'I SEMS DE DAG LAS 'DA' BA DANG,
RNAM PAR DBYE BA'I BYA BA 'OG NAS 'BYUNG BA RNAMS LA YANG PHAL
CHER LUGS 'DI KHO NAS BSGRE BAR BYA'O, ,'DI DAG GI KHYAD PAR GANG
YIN PA DE NI 'DIR BRJOD PAR BYA STE,

SDANG BAS CHOS KUN DU BSTEN PA'O ZHES BYA BA 'DI'I DON NI DGRA
BSAD PA'I BSAM PAS BZLAS BRJOD DANG, SBYIN SREG DANG, SBYIN PA
DANG TSUL KHRIMS LA SOGS PA'I MTSAN NYID KYI CHOS DE KHO NA BYED
PA YIN NO SNYAM DU DGONGS PA YIN NO, ,MA DPYAD PAR CHOS KUN DU
BSTEN PA'O ZHES BYA BA 'DI SBYIN PA

DANG TSUL KHRIMS LA SOGS PA'I MTSAN NYID KYI CHOS DE'I MTHONG BA
DANG MA MTHONG BA'I 'BRAS BU 'DI YIN NO ZHES MA DPYAD PAR BA LANG
GI KHYU'I TSUL DU 'JUG CES BYA BA'I THA TSIG GO, ,DE LTAR NA
BYAMS PA DANG LDAN PAS CHOS KUN DU BSTEN PA'O ZHES BYA BA DE LTA
BU LA SOGS PA RGYA MTSO LTA BU'I SEMS LA

THUG PA'I BAR GYI TSIG RNAMS KYANG KHONG DU CHUD PAR SLA BA'I
PHYIR, BDAG GIS 'DIR RNAM PAR MA PHYE BAR KHONG DU CHUD PAR
BYA'O, ,DE LA SKYE BAR 'GYUR BA'I SEMS GANG ZHE NA, GANG GI SEMS
'DU BYED PA GANG KHO NA DANG SKYES PA DE KHO NA DANG LHAN CIG
'GRO BA STE ZHES BYA BA 'DI'I DON NI YUL 'GA' ZHIG

@8A *, ,LA 'DOD CHAGS LA SOGS PA'I 'DU BYED GANG KHO NA DANG
MTSUNGS PAR LDAN PA'I SEMS SKYES PA SEMS LAS BYUNG BA DE KHO NA
DANG LHAN CIG SKAD CIG MA'I 'GAG PA'AM RGYUN GYIS 'GAGS PAS RNAM
PAR 'JIG PAR 'GYUR GYI, 'DOD CHAGS LA SOGS PA'I 'DU

BYED DANG MTSUNGS PAR LDAN PA'I SEMS KYI RGYUN DE'I YUL BRGYUD PA
GZHAN THOB PAR BYA BA'I PHYIR, SBYIN PA DANG TSUL KHRIMS LA SOGS
PA'I CHOS KUN DU RTZOM PA DE NI MED DO ZHES BYA BA YIN NO, ,DE
LTA BAS NA 'DOD CHAGS LA SOGS PA SKYE BAR 'GYUR BA'I SEMS LA THUG
GI BAR GYI DRUG CU

PO 'DI DAG BRGYA DRUG CUR 'GYUR BA DE BSTAN PA'I PHYIR, GCIG
GNYIS GSUM BZHI LNGA GNYIS SU BSGYUR BA BYAS PAS 'JIG RTEN PA'I
SEMS BRGYA DRUG CUR BSKAL PA GSUM GYIS 'DAS NAS ZHES BYA BA
GSUNGS SO, ,DE BAS NA YAN LAG GI DON NI, GCIG DANG GNYIS DANG
GSUM DANG

BZHI DANG LNGA GNYIS SU BSGYUR BA 'DI DAG NI GCIG GNYIS GSUM BZHI
LNGA GNYIS SU BSGYUR BA 'DI DAG YIN LA, DE DAG BYA BA NI, 'DOD
CHAGS LA SOGS PA'I SEMS GCIG GNYIS GSUM LA SOGS PAR BGRANGS PAS
BRGYA DRUG CUR BYA BA YIN NO, ,'DIR GNYIS SU BSGYUR BA BYAS PA
ZHES

BYA BA GZHAN GNYIS SU BSGYUR BAR BYA BA'I SKABS MA YIN PA'I PHYIR
GCIG DANG GNYIS DANG GSUM LA SOGS PA'I SEMS LNGA PO 'DI DAG NYID
SO SOR GNYIS SU BSGYUR BAR BYA BA NYID DU MDZAD PAR MNGON NO, ,DE
LTA BAS NA DGONGS PA NI 'DI YIN TE, GANG GI TSE 'DOD CHAGS LA
SOGS PA'I SEMS

RGYUN CHAGS PAR RANG GI YUL RE RE KHO NA LA DMIGS PA DE'I TSE NI
KHAMS GSUM PA'I 'DOD CHAGS LA SOGS PA'I YUL LA DMIGS PA'I SEMS
'DI DAG DRUG CU YIN NO, ,GANG GI TSE 'DOD CHAGS LA SOGS PA'I SEMS
GANG YANG RUNG BA'I YUL GYI RGYU NA DE NYID LA CI RIGS PAR ZHE
SDANG LA SOGS

PA'I SEMS GNYIS PA GANG YANG RUNG BA ZHIG GIS DMIGS PA GANG YIN
PA DE'I TSE NI SEMS DRUG CU PO 'DI DAG RGYUN GYI SEMS SUM CUR
'GYUR TE, DE SKAD DU, CHOS MNGON PA DAG LAS KYANG, GANG RJES SU
CHAGS PA'I KUN DU SBYOR BA DANG MTSUNGS PAR LDAN PA DE KHONG KHRO
BA'I KUN DU SBYOR BA DANG

@8B YANG MTSUNGS PAR LDAN NO ZHES BYA BA LA SOGS PA RGYAS PAR
GSUNGS SO, ,DE BZHIN DU GANG GI TSE, 'DOD CHAGS LA SOGS PA'I SEMS
GANG YANG RUNG BA GSUM GYI YUL GYI RGYUN DE NYID 'DOD CHAGS DANG
ZHE SDANG DANG GTI MUG LA SOGS PA DAG GI NANG NAS SEMS GSUM PA
GANG YANG RUNG BA

GCIG GIS DMIGS PA DE'I TSE NI 'DOD CHAGS LA SOGS PA DANG MTSUNGS
PAR LDAN PA'I SEMS DRUG CU PO 'DI DAG RGYUN GYI SEMS NYI SHUR
'GYUR RO, ,GANG GI TSE 'DOD CHAGS LA SOGS PA'I SEMS GANG YANG
RUNG BA GSUM GYI YUL GYI RGYUN DE NYID 'DOD CHAGS LA SOGS PA SEMS
DRUG CU PO

'DI DAG GI NANG NAS SEMS BZHI BA GANG YANG RUNG BA CIG GIS DMIGS
BDE'I TSE NI 'DOD CHAGS LA SOGS PA DANG MTSUNGS PAR LDAN PA'I
SEMS DRUG CU PO 'DI DAG NYID RGYUN GYI SEMS BCO LNGAR 'GYUR RO,
,GANG GI TSE KHAMS GSUM PA'I YUL GYI RGYUN CI RIGS PAR 'DOD CHAGS
LA SOGS PA'I

SEMS BA ZHI'I DMIGS PAR GYUR PA DE NYID SEMS DRUG CU PO 'DI DAG
GI NANG NAS SEMS LNGA PA GANG YANG RUNG BA ZHIG GIS DMIGS PA DE'I
TSE NI SEMS DRUG CU PO 'DI DAG RGYUN GYI SEMS BCU GNYIS SU 'GYUR
RO, ,DE NI GRANGS GCIG DANG GNYIS DANG GSUM DANG BZHI DANG LNGA
'DI NYID KYIS GCIG LA SOGS

PAS SO SOR GNYIS SU BSGYUR BAR BYA BA NYID SBYAR BAR BYA STE, DE
LA GANG GI TSE KHAMS GSUM PA'I YUL LA CI RIGS PAR 'DOD CHAGS LA
SOGS PA'I SEMS RE RES DMIGS PA DE'I TSE NI SEMS 'DI DAG DRUG CU
YIN NO ZHES GONG DU BSHAD ZIN PAS YANG MI BGRANG NGO, ,GANG GI
TSE 'DOD CHAGS LA

SOGS PA'I SEMS KYI YUL DE NYID LA SEMS GNYIS KYI DMIGS PA DE'I
TSE NI, DE DAG NYID GONG MA BZHIN DU GNYIS SU BSGYUR BA'I GRANGS
KYIS BRTZIS NA SUM CU KHO NAR 'GYUR BAS YANG MI BGRANG NGO, ,DES
NA GRANGS GCIG GNYIS SU BSGYUR BA NI GONG DU BA RTZIS ZIN PA NYID
KYI PHYIR BGRANG BAR MI

BYA LA, DE BZHIN DU GRANGS GNYIS GNYIS SU BSGYUR BA YANG RGYUN
GYI SEMS BZHIR 'GYUR LA DE YANG GONG DU GRANGS BZHIR BGRANG BA
NYID DU BRTZIS ZIN PA YANG MI BGRANG GI ,SNGAR MA BSGYUR BA
GRANGS GSUM GNYIS SU BSGYUR NA GRANGS DRUG CUR 'GYUR RO, ,DES NA
DGONGS PA NI 'DI YIN TE, GANG

@9A *, ,GI TSE YUL GYI RGYUN GCIG KHO NA LA SEMS DRUG GIS DMIGS
PA DE'I TSE NI SEMS DRUG CU PO 'DI DAG RGYUN GYI SEMS DRUG CUR
'GYUR BAR SHES PAR BYA'O, ,DE BZHIN DU SNGAR BSHAD PA'I GRANGS
BZHI GNYIS SU BSGYUR NA GRANGS BRGYAD DU 'GYUR TE, DE LTAR 'DOD
CHAGS LA SOGS

PA'I SEMS DRUG CU PO GRANGS BRGYAD DANG LDAN PA 'DI DAG NI RGYUN
GYI SEMS BDUN DU 'GYUR RO, ,'DIR GRANGS BZHI DANG LDAN PA'I RGYUN
GYI SEMS GCIG KHO NAR 'GYUR BA GANG YIN PA DE NI GONG DU RGYUN
GYI SEMS GRANGS BZHIR BGRANG BA BRTZIS ZIN PA NYID KYI PHYIR YANG
MI BGRANG NGO, ,DE BZHIN DU 'DOD

CHAGS LA SOGS PA'I SEMS 'DI DAG NYID GONG DU BSHAD PA'I GRANGS
LNGA GNYIS SU BSGYUR NA GRANGS BCUR 'GYUR TE, DES NA 'DOD CHAGS
LA SOGS PA'I SEMS 'DI DAG RGYUN GYI SEMS GRANGS BCUR YONGS SU
CHUD PA DRUG TU 'GYUR BAR SHES PAR BYA'O, ,DE LTAR NA GONG DU
BSHAD PA'I SEMS NI

DRUG CU'O, ,DE DAG GNYIS SU BSGYUR BA NI SUM CU'O, ,DE BZHIN DU
GSUM DU BSGYUR BA NI NYI SHU'O, ,BZHIR BSGYUR BA NI BCO LNGA'O,
,LNGAR BSGYUR BA NI BCU GNYIS SO, ,YANG GSUM GNYIS SU BSGYUR BA
NI DRUG GO, ,GRANGS BZHI GNYIS SU BSGYUR BA NI BDUN NO, ,GRANGS
LNGA GNYIS SU

BSGYUR BA NI DRUG GO, ,DE LTA BAS NA TSUL 'DIS 'DOD CHAGS LA SOGS
PA'I SEMS DRUG CU BGRANG BA DAG SEMS BRGYA DRUG CUR 'GYUR BAR
SHES PAR BYA'O, ,'DI NI RNAL 'BYOR PA GANG ZAG LA BDAG MED PAR
RTOGS PAR BYA BA LA ZHUGS PA'AM, GANG ZAG DANG CHOS LA BDAG MED
PAR RTOGS

PAR BYA BA LA RAB TU SBYOR BA'I MI MTHUN PA'I PHYOGS SU GYUR PA
YIN PAS, DE'I PHYIR GANG ZAG LA BDAG MED PA'I LAM RTOG PAS SPANG
BAR BYA BA DANG, GANG ZAG DANG CHOS LA BDAG MED PA'I LAM RTOG PAS
SPANG BAR BYA BA YIN TE, RGYUD LAS, 'JIG RTEN PA'I SEMS BRGYA
DRUG CU BSKAL PA

GSUM GYIS 'DAS PA 'JIG RTEN LAS 'DAS PA'I SEMS SKYE BA NI 'DI LTA
STE, 'DI NI PHUNG PO TZAM NYID DE, ,BDAG NI NAM YANG YOD MA YIN,
,DBANG PO GRONG KHYER KHAMS RNAMS KYIS, ,'JIG RTEN DON MED RNAM
PAR NYAMS, ,ZHES BYA BA LA SOGS PA GANG RGYAS PAR GSUNGS PA

@9B PA YIN NO, ,SEMS BRGYA DRUG CUR SBYAR BA ZHAR LA 'ONGS PA 'DI
NI RDZOGS SO,, ,,DKYUS MA BRJOD PAR BYA BA STE, GONG DU BSHAD
PA'I TSUL GYIS NA, RNAL 'BYOR PA DBANG PO RNON PO DANG, DBANG PO
RTUL PO'I RIM GYIS GANG ZAG DANG CHOS LA BDAG MED PA'I LAM DU
ZHUGS

NAS CHOS THAMS CAD SGYU MA LTA BU'I SNANG BA SEMS RMONGS PAR BYED
PA LA ZHUGS PA GNYIS KA YANG MOS PAS SPYOD PA'I SA RTOGS PAR BYA
BA'I PHYIR 'BAD PA RTZOM PAR BYED DE DE'I RIM PA NI 'DI'O, ,GANG
ZAG DANG CHOS LA BDAG MED PAR RTOGS PA'I LAM JI LTAR KHONG DU
CHUD PA DE NYID DU 'JUG PA

DANG GNAS PA DANG LDANG BA'I SEMS MNGON PAR 'DU BYED PA'I BSGOM
PAS GOMS PAR BYED CING SEMS CAN RNAMS BSDU BA'I DNGOS PO BZHIS
SBYIN PA LA SOGS PA'I PHA ROL TU PHYIN PA'I SPYOD PA SGRUB PA
SNGON DU 'GRO BA'I RJES SU 'DZIN PAS NA, SA BCU PA LA 'JUG PAR
BYED PA RNAMS DANG, DE DAG

GI RGYU MTHUN PA'I LUS DANG NGAG DANG YID KYI YON TAN RNAMS MA
THOB KYANG THOS PA DANG BSAMS PAS RTOGS PA'I SHES RAB KYI STOBS
KYIS DE DAG LA 'JUG PA'I CHOS KYI TSIG DAG GIS BSTAN PA RNAMS LA
DE KHO NA LAR YIN NO ZHES MOS PA NI MOS PA YIN NO, ,BYANG CHUB
SEMS DPA'I SPYOD PA MOS PA

SNGON DU 'GRO BA CI RIGS PAR RANG DANG GZHAN GYI DON BSGRUB PA'I
NGO BO GANG YIN PA DE NI MOS PAS SPYOD PA YIN TE, MOS PAS SPYOD
PA NYID BZHI'I DON GYI SA YIN NO, ,MOS PAS SPYOD PA'I SA DE BSKAL
PA GCIG GIS 'DA' BAR 'GYUR RO ZHES STON PAR MDZAD DE, MOS PA'I SA
NI SPYOD PA'I SA, ,

SEMS GSUM RNAM PAR BSGOM PA STE, ,PHA ROL PHYIN RNAMS SPYOD PA
DANG, ,BSDU BA DAG NI BZHI PO YIS, ,MOS PA'I SA NI MTSUNGS PA
MED, ,DPAG TU MED CING BSAM MI KHYAB, ,DPAG MED YE SHES 'BYUNG BA
NI, ,SEMS BCU DAG GIS THOB PAR 'GYUR, ,NGAS GANG CUNG ZAD BRJOD
PA

NI; ,THAMS CAD 'DI YIS THOB PAR 'GYUR, ,DE PHYIR THAMS CAD MKHYEN
PA YIS, ,MOS PA ZHES NI BYA BAR BSHAD, ,BLO LDAN BSKAL PA GCIG
GIS NI, ,SA LAS YANG DAG 'DA' BAR 'GYUR, ,ZHES GANG GSUNGS PA YIN
NO, ,GZHAN YANG SEMS GSUM RNAM PAR BSGOM PA MOS PA SPYOD

@10A *, ,PA'I SAR BSHAD PA 'DI NYID DANG YE SHES KYI SA BCU
RDZOGS PAR BYED PA'I CHOS DAG LAS MOS PA'I SA'I SEMS BCU PO 'DI
DAG GSAL BAR BYED PA NI RNAM PAR SNANG MDZAD KYI RGYUD 'DI NYID
KYI RGYUD PHYI MA DANG 'BREL PA GSANG BA'I RIM PA PHYE BA LAS
GZHUNG 'DI SA YANG DAG

PAR BSTAN TE, DE LA GSANG BA'I BDAG PO MOS PAS SPYOD PA'I SEMS
GSUM YONGS SU SHES PA GANG ZHE NA, GSANG BA'I BDAG PO SEMS KYI
SKAD CIG MA DANG PO RTOGS PA'I PHYIR, SEMS SKYE BA MED PA DANG
'GAG PA MED PAR KHONG DU CHUD PA'I MTSAN NYID NI RTOGS PA DANG PO
YIN NO, ,GNYIS

PA NI RTOG PA'I DRA BA THAMS CAD LAS YANG DAG PAR 'DAS PA RNAM
PAR MI RTOG PA YIN NO, ,SGRIB PA MED PAR RTOGS NAS SEMS CAN RNAMS
YANG DAG PA'I LAM LA DGOD PAR BYA'O SNYAM PA'I SNYING RJE CHEN PO
BSKYED DE, 'DI NI 'DI'I SEMS GSUM PA YIN NO, ,GSANG BA'I BDAG PO
SEMS

GSUM BSGRUBS PAS SA DANG PHA ROL TU PHYIN PA DANG BSDU BA'I DNGOS
PO RNAMS BSGRUB PAR 'GYUR RO, ,GSANG BA'I BDAG PO DE LA SA DANG
PHA ROL TU PHYIN PA BSGRUB PA'I SBYOR BA DAG NI BYANG CHUB SEMS
DPA' GSANG SNGAGS KYI SGO NAS BYANG CHUB SEMS DPA'I SPYAD PA
SPYOD CING THABS DANG SHES RAB DANG

YE SHES DANG LDAN PA GANG GI TSE, SEMS CAN RNAMS BSDU BA'I DNGOS
PO BZHI DAG GIS YANG DAG PAR LEN DU BCUG STE, YID RAB TU DGA' BAS
CHOS KYI SBYIN PA SBYIN PAR BYED PA 'DI NI 'DI'I SA DANG PHA ROL
TU PHYIN PA'I YAN LAG GI SBYOR BA YIN NO, ,GSANG BA'I BDAG PO
GZHAN YANG BYANG

CHUB SEMS DPA'I SEMS RNAM PAR DAG PA 'DUS MA BYAS PA'I TSUL
KHRIMS LA GNAS PA NI CHOS DE NYID BYIN ZHING SEMS CAN RNAMS BSAM
PA JI LTA BA BZHIN DU TSUL KHRIMS LA BKOD LA, BDAG NYID KYANG DE
LA GNAS PAR 'GYUR TE, 'DI NI 'DI'I SA DANG PHA ROL TU PHYIN PA'I
YAN LAG GI SBYOR BA

YIN PAR BLTA'O, ,GSANG PA'I BDAG PO BYANG CHUB SEMS DPA' SEMS 'OD
GSAL ZHING SEMS KYI PHYOGS BCU'I CHOS LA KHYAB PA GANG GI TSE,
BDAG NYID KYANG MI SKYE BA'I CHOS LA BZOD PA THOB LA, GZHAN DAG
KYANG DE LA 'GOD PAR BYED PA 'DI NI DE'I SA DANG PHA ROL TU PHYIN
PA'I YAN LAG

@10B GI SBYOR BA YIN PAR BLTA'O, ,GSANG BA'I BDAG PO GZHAN YANG
YE SHES KYI 'OD ZER LDAN PA NI SEMS DE NYID KYI PHYIR PHYIR ZHING
GONG NAS GONG DU RTOGS PA LA MKHAS PA'I BLOS BRTZON 'GRUS RTZOM
ZHING GZHAN DAG KYANG DE LA 'GOD PAR BYED DE, GSANG BA'I BDAG PO
'DI NI 'DI'I SA DANG

PHA ROL TU PHYIN PA'I YAN LAG DAG BSGRUB PA'I SBYOR BA YIN PAR
BLTA'O, ,GSANG BA'I BDAG PO BYANG CHUB SEMS DPA' GSANG SNGAGS KYI
SGO NAS BYANG CHUB SEMS DPA'I SPYAD PA SPYOD PA GANG GI TSE SEMS
DE NYID BSAM GTAN THAMS CAD LA MI LTA BAR YE SHES DANG LDAN PA'I
BLOS NGES PAR

SEMS SHING GZHAN DAG KYANG DE LA YANG DAG PAR LEN DU 'JUG PA DE'I
TSE, 'DI'I SA DANG PHA ROL TU PHYIN PA'I YAN LAG 'GRUB PA'I SBYOR
BA YIN PAR BLTA'O, ,GSANG BA'I BDAG PO GZHAN YANG SEMS 'DI NYID
KYIS YE SHES DANG LDAN PA'I BLOS 'JIG RTEN DANG 'JIG RTEN LAS
'DAS PA NYAN

THOS KYI BSAM GTAN DANG TSAD MED PA DAG LA MI LTA BAR BDAG NYID
KYANG DE LA GNAS PAR 'GYUR ZHING GZHAN DAG KYANG DE LA 'GOD PAR
BYED PA DE'I TSE 'DI'I SA DANG PHA ROL PHYIN PA'I YAN LAG 'GRUB
PA YIN PAR BLTA'O, ,GSANG BA'I BDAG PO GZHAN YANG BYANG CHUB SEMS
DPA' GSANG SNGAGS

KYI SGO NAS BYANG CHUB SEMS DPA'I SPYAD PA SPYOD PA BSAM GTAN GYI
LHAG PA'I BSAM PA DE LTA BU DANG LDAN PA NI SEMS DE NYID KYI YE
SHES DANG LDAN PA'I BLOS BDAG NYID KYANG 'JIG RTEN LAS 'DAS PA'I
SHES RAB RNAM PAR SPYOD PAR BYED PA LA GNAS PAR 'GYUR ZHING GZHAN
DAG KYANG DE LA

'GOD PAR BYED DE, DE LTA BU NI 'DI'I SHES RAB KYI PHA ROL TU
PHYIN PA DANG, SA MNGON DU 'GYUR GYI YAN LAG 'GRUB PA YIN PAR
BLTA'O, ,GSANG BA'I BDAG PO GZHAN YANG BYANG CHUB SEMS DPA' THABS
KYIS YANG DAG PAR BSDU BA LA MKHAS PA DGE BA'I BSHES GNYEN GYIS
LEGS PAR BYIN GYIS

BRLABS PA NA SANGS RGYAS KYI CHOS THAMS CAD LA SMON LAM BTAB NAS
SEMS DANG PO BSKYED PA NAS BZUNG STE, SEMS CAN RNAMS BSDU BA'I
DNGOS PO BZHI DAG GIS SDUD PAR BYED DE, 'DI NI 'DI'I THABS KYI
PHA ROL TU PHYIN PA DANG, SA RING DU SONG BA'I SBYOR BA 'GRUB PA
YIN PAR BLTA'O,,

@11A *, ,GSANG BA'I BDAG PO GZHAN YANG YE SHES DANG LDAN PA'I BLO
MI G-YO ZHING RAB TU MI BSGUL BA NI PHAS KYI RGOL BA THAMS CAD
DANG BDUD KYI RIGS KYI LHA DAG GIS KYANG ZIL GYIS MI NON TE, 'DI
NI 'DI'I SA MI G-YO BA DANG PHA ROL TU PHYIN PA'I SBYOR BA YIN
PAR BLTA'O, ,

GSANG BA'I BDAG PO GZHAN YANG BYANG CHUB SEMS DPA' DGE BA'I BSHES
GNYEN GYIS LEGS PAR ZIN PA, CHOS THAMS CAD LA SGYU MA'I CHOS DANG
MNYAM PA NYID DU GYUR PA SNYING RJE CHEN PO'I PHA ROL TU PHYIN PA
DANG LDAN PA NI SNYING RJE CHEN PO'I PHA ROL TU PHYIN PAS PHYOGS
BCUR SANGS RGYAS KYI ZHING

DAG KYANG KHYAB PAR BYED CING, LUS DANG, NGAG DANG, YID MNYAM PA
NYID KYIS YANG DAG PAR MGU NAS LUS KYI SPU LANGS SHING DGA' BA
MANG POS PHYOGS BCU NA RNAMS PAR BZHUGS PA'I DE BZHIN GSHEGS PA
RNAMS MTHONG BAR 'GYUR RO, ,SEMS CAN GYI MTHAR THUG PA'I SNYING
RJE CHEN PO

DANG LDAN ZHING SEMS CAN THAMS CAD LA NAM MKHA'I MTHAR THUG PA
DANG, SEMS CAN GYI MTHAR THUG PA DANG, YE SHES KYI MTHAR THUG PA
DANG, RNAM PAR SHES PA'I MTHAR THUG PAS KHYAB PAR BYED DE, DE
LTAR DAD PA DANG, BRTZON 'GRUS DANG, SHES RAB KYI STOBS BSKYED PA
THOB PA NA RMI

LAM DANG MNGON SUM DU SANGS RGYAS DANG BYANG CHUB SEMS DPA' RNAMS
MTHONG BAR 'GYUR ZHING BYANG CHUB KYI SEMS MI BRJED PA'I TING NGE
'DZIN YANG THOB PAR 'GYUR TE, 'DI NI BYANG CHUB SEMS DPA' MOS
PA'I TING NGE 'DZIN GYI DKYIL 'KHOR LA ZHUGS PA YIN PAR SHES PAR
BYA'O ZHES GANG GSUNGS

PA YIN TE, RGYAS PAR RGYUD PHYI MA LAS BSHAD PA GSANG BA'I RIM
PAR PHYE BA LAS RTOGS PAR BYA'O, ,ZHAR LA 'ONGS PA 'DI RDZOGS
SO,, ,,DKYUS MA BRJOD PAR BYA STE, MOS PAS SPYOD PA'I SA BSKAL PA
GCIG GIS 'DA' BAR 'GYUR RO ZHES BSHAD PA 'DI'I MJUG THOGS

SU YANG MOS PAS SPYOD PA'I SA'I STEGS SU GYUR PA YON TAN CAN YE
SHES KYI SA RAB TU DGA' BA BYANG CHUB KYI SEMS DANG PO'I MTSAN
NYID LA 'JUG PAR GYUR PA RNAMS BSKAL PA BZHI CHA'I PAR DU GOMS
PAR BYAS NAS MOS PAS SPYOD PA'I SA LAS 'DAS TE, YE SHES KYI SA LA
'JUG PAR

@11B 'GYUR RO ZHES BYA BA GANG YIN PA STON TE, 'DI YI YANG NI
BZHI CHA YIS, ,MOS PA LAS NI 'DA' BAR 'GYUR, ,ZHES BYA BA YIN NO,
,DE'I 'OG TU GANG ZAG DANG CHOS LA BDAG MED PA'I LAM JI LTAR
RTOGS PA'I LAM DE NYID 'JUG PA DANG, GNAS PA DANG, LDANG BA DANG
LDAN PA'I SGO

NAS MNGON DU BYED PA NA, SBYIN PA LA SOGS PA'I PHA ROL TU PHYIN
PA LA GOMS PA'I PHYIR, BSKAL BA DPAG TU MED PAR BSOD NAMS DANG YE
SHES KYI TSOGS LA BSGRUB PA LHUR LEN PAS CHOS THAMS CAD KYI DE
BZHIN NYID LA DMIGS PA'I SGO NAS SA DANG PO'I MTSAN NYID PHUNG PO
LA SOGS PA

LA SGYU MA DANG SMIG RGYU LA SOGS PA'I NGO BO NYID DU RNAM PAR
RTOG PA RNAMS KYI YANG GNYEN POR GYUR PA'I SEMS THOB PAR GYUR PA
DE STON TE, GSANG PA'I BDAG PO GZHAN YANG BYANG CHUB SEMS DPA'I
GSANG SNGAGS KYI SGO NAS BYANG CHUB SEMS DPA'I SPYAD PA SPYOD PA
BSKAL PA BYE BA KHRAG

KHRIG BRGYA STONG DPAG TU MED PAR BSOD NAMS DANG YE SHES KYI
TSOGS DPAG TU MED PAR BSAGS PA RNAMS LA ZHES BYA BA LA SOGS PA
'DI LTA STE, STONG PA NYID KYI NGO BO NYID KYI RDZAS MED PA MTSAN
NYID MED PA MTSAN MA MED PA, SPROS PA THAMS CAD LAS 'DAS PA NAM
MKHA' LTA BUR DPAG

TU MED PA CHOS THAMS CAD KYI GO SKABS SU GYUR PA 'DUS BYAS DANG
'DUS MA BYAS KYI KHAMS DANG BRAL BA LAS DANG BYA BA MED PA MIG
DANG RNA BA DANG SNA DANG LCE DANG LUS DANG YID DANG BRAL BA SHIN
TU NGO BO NYID MED PA'I SEMS BSKYED DE, GSANG BA'I BDAG PO 'DI NI
BYANG CHUB KYI SEMS DANG PO ZHES RGYAL

BA RNAMS KYIS GSUNGS SO ZHES BYA BA'I BAR YIN NO, ,DE BAS NA, DE
LTAR BSHAD MA THAG PA'I RIM GYIS NA BYANG CHUB SEMS DPA'I YE SHES
KYIS BCU LA 'JUG PAR BYED PA'I YON TAN CAN RNAMS GO RIMS JI LTA
BA BZHIN DU GOMS PAR BYED CING, BYANG CHUB SEMS DPA'I SA BCU'I
BAR DU

GO RIMS JI LTA BA BZHIN KHO NAR BSGRUB PA LA ZHUGS PA NI BYANG
CHUB SEMS DPA' ZHES BYA BA'I MING 'THOB BO ZHES STON TE, BYANG
CHUB NAM MKHA'I MTSAN NYID DE, ,KUN DU RTOG PA THAMS CAD SPANGS,
,GANG ZHIG DE RTOGS 'DOD PA DE, ,BYANG CHUB SEMS DPA' ZHES PA'O,
,ZHES 'BYUNG BA YIN

@12A *, ,NO; ,DE RTOGS 'DOD PA ZHES BYA BA NI, SO SO'I MTSAN NYID
BYANG CHUB KYI SEMS DE BZHIN NYID LA DMIGS PA GO RIMS JI LTA BA
BZHIN DU RTOGS PAR BYA BA LA ZHUGS PA'O SNYAM DU DGONGS PA YIN
NO, ,DE'I 'OG TU GANG GI TSE BYANG CHUB SEMS DPA'I SA BCU DANG,
DBANG

BCU BSGRUB PA SNGON DU 'GRO BA CHOS SGYU MA LTA BU RNAMS KYANG
STONG PA NYID DU RTOGS PAR BYED CING KUN RDZOB KYI LAM LA YANG
ZHUGS TE, SEMS CAN RNAMS KYI LAS BDE 'GRO DANG NGAN 'GROR 'DREN
PAR BYED PA DANG, RGYU DANG 'BRAS BU SO SOR NGES PA LA 'DRIS PA
JI SRID PA DE BZHIN DU YUL GYI YE SHES

MNGON DU MDZAD PA'I SGO NAS MKHYEN PA DE'I TSE, SANGS RGYAS ZHES
BYA BAR THA SNYAD GDAGS PA DE STON TE, GANG GIS SA BCU BSGRUBS
NAS NI, ,DBANG BCU LEGS RTOGS KHONG DU CHUD, ,STONG BA SGYU MA
'DRA BA'I CHOS, ,RNAM PA THAMS CAD MKHYEN CING 'DIR, ,'JIG RTEN
KUN GYI TSUL

MKHYEN PA, ,SANGS RGYAS ZHES NI BYA BA YIN, ,ZHES 'BYUNG BA YIN
NO, ,SANGS RGYAS ZHES BYA BA NI GANG GIS CHOS THAMS CAD SGYU MA
LTA BU'I NGO BO NYID DU YANG MED PAR RTOGS PA STE, DE'I PHYIR
SANGS RGYAS ZHES BYA'O SNYAM DU DGONGS PA YIN NO, ,DA NI GANG GI
TSE MA RTOGS PA'I CHOS THAMS CAD

DON DAM PA'I NGO BO NYID KYI MTSAN NYID STONG PA NYID DU JI LTAR
RTOGS PA BZHIN NAM MKHA' DANG 'DRA BAR GNYIS SU MED PA'I MTSAN
NYID DU MTSAN NYID GCIG PAR RTOGS PAR BYA STE, KUN RDZOB KYI YE
SHES KYIS KYANG STOBS BCU DAG SGRUB PAR BYED PA DE'I CHE, RDZOGS
PAR BYANG CHUB BA ZHES BYA'O ZHES BYA BAR

STON TE, CHOS NI NAM MKHA'I MTSAN NYID DE, ,GNYIS SU MED CING
MTSAN NYID GCIG ,STOBS BCU RDZOGS PAR SANGS RGYAS PA, ,DE NI
RDZOGS SANGS RGYAS ZHES BYA, ,ZHES 'BYUNG BA YIN NO, ,RDZOGS PAR
BYANG CHUB PA ZHES BYA BA YANG CHOS THAMS CAD KYI DE BZHIN NYID
KYANG GCIG PAR

RTOGS PA'I PHYIR YANG KUN DU BYANG CHUB PA'O ZHES BYE BRAG TU
BSHAD PA'I PHYIR TE, DE SKAD DU, SHES RAB KYI PHA ROL TU PHYIN PA
LAS KYANG, CHOS THAMS CAD STONG PA NYID DU GCIG PAR RTOGS PA'I
MTSAN NYID NI 'DI LTA STE, GZUGS RNAM PAR DAG PA GANG YIN PA DE
NI TSOR BA RNAM PAR DAG

@12B PA'O, ,TSOR BA RNAM PAR DAG PA GANG YIN PA DE NI GZUGS RNAM
PAR DAG PA STE, DE LTAR NA GZUGS RNAM PAR DAG PA DANG TSOR BA
RNAM PAR DAG PA 'DI LA GNYIS SU MED DE GNYIS SU BYAR MED SO SO MA
YIN THA MI DAD DO ZHES BYA BA LA SOGS PA GSUNGS SO, ,RDZOGS PAR
BYANG CHUB PA'I YE

SHES RTOGS PA'I GNAS SKABS 'DI YANG 'DI LAS DPA' BO CHEN PO'I
TING NGE 'DZIN BSTAN PA LAS, BCOM LDAN 'DAS BYANG CHUB SEMS DPAR
GYUR PA KHO NAS SPRUL PA'I SBYOR BA DAG GIS SEMS CAN YONGS SU
SMIN PAR BYA BA'I PHYIR, 'DOD PA'I KHAMS NYID DU SKYE BA LEN PA
DANG,

MNGON PAR 'BYUNG BA DANG, DKA' BA SPYOD PA LA SOGS PA KUN DU
BSTAN TE, BYANG CHUB KYI SNYING POR NYE BAR GSHEGS PA SNGON DU
'GRO BA CAN DPA' BO CHEN PO'I TING NGE 'DZIN YAN LAG LNGA PA
RTOGS PA'I SGO NAS BDUD BZHI LAS RGYAL NAS BRNYES SO ZHES 'BYUNG
NGO, ,DE LA 'DI LAS DPA' BO

CHEN PO'I TING NGE 'DZIN BSTAN PAR GSUNGS PA 'DI YIN TE, JI SKAD
DU, DE NAS YANG BCOM LDAN 'DAS KYIS BYANG CHUB SEMS DPA' PHYAG NA
RDO RJE LA BKA' STZAL PA, BYANG CHUB SNYING POR 'DUG NAS SU,
,BDUD NI RNAM PA BZHI BCOM PAS, ,DES NA DPA' BO CHEN PO ZHES,
,TSANGS

PA LA SOGS LHA TSOGS RNAMS, ,'JIGS PA THAMS CAD MED PA'I SGRA,
,DGA' BA BZHIN DU SGROGS PAR BYED, ,DE PHYIN CAD NI NGA DPA' BO,
,DPA' BO CHEN PO ZHES SU GRAGS, ,SKYE BA MED PAR NGAS RTOGS PA,
,TSIG GI SPYOD YUL RNAM SPANGS SHING, ,NYES PA THAMS CAD

MED PA STE, ,RGYU DANG RKYEN DANG BRAL BA YIN, ,STONG PA'I YE
SHES MKHA' 'DRA BA, ,MUN PA KUN DANG BRAL GYUR CING, ,SHIN TU DRI
MED DE KHO NA, ,JI LTAR 'BYUNG BA NGA LAS 'BYUNG, ,KUN MKHYEN
TZAM GYI TSUL DU GNAS, ,KUN MKHYEN SANGS RGYAS MTSAN NYID DO,
,NGA YI DE NYID DAM

BA 'DI, ,'JIG RTEN SNANG BAR BYED PA STE, ,BYIN GYI RLABS KYI
STOBS KYIS SU, ,YIG 'BRU RNAMS SU BSTAN NAS NI, ,SEMS CAN RNAMS
LA SNYING BRTZE'I PHYIR, ,NGAS NI THAMS CAD RAB TU BSHAD, ,CES
GSUNGS PA LTA BU YIN NO, ,DE LA DPA' BO CHEN PO RDZOGS PAR BYANG
CHUB PA'I

@13A *, ,TING NGE 'DZIN 'DI'I GZHIR GYUR PA DPA' BO CHEN PO'I
SNYING PO'I MTSAN NYID KYI YIG 'BRU DAG NI, NAM: SA MANTA BUDDH'A
N'AN, AA KHAm BA'I RA H'Um ZHAS BYA BA YIN TE, SA BON GYI YI GE
'DI LNGAS DPA' BO CHEN PO RDZOGS PAR BYANG CHUB PA'I TING NGE
'DZIN YAN LAG LNGA PA'I

GZHIS BYAS SO ZHES BYA BAR KHONG DU CHUD PAR BYA'O, ,DE BZHIN DU
SNYING PO 'DI'I MTHU DANG SGRUB PA DAG KYANG 'DI NYID LAS DPA' BO
CHEN PO RIM PAR PHYE BA LAS RGYAS PAR BSTAN TO, ,DE BZHIN DU YANG
BCOM LDAN 'DAS 'DI NYID 'DIR SEMS CAN RDZOGS PAR BYANG CHUB PA
STON PA SNGON DU 'GRO BA'I GSANG

SNGAGS SPYOD PAR MOS PA RNAMS LA PHAN GDAGS PA'I PHYIR, SANGS
RGYAS KYI ZHING STUG POR GSHEGS TE, DE NAS YOD PA'I BYANG CHUB
KYI SNYING PO LA ZHUGS PA DANG, SANGS RGYAS THAMS CAD KYI 'PHAGS
PA DE KHO NA NYID BSDUS PA'I RGYUD KYIS BSKUL NAS MNGON PAR
RDZOGS PAR BYANG CHUB

PA RNAM PA LNGA'I SBYOR BAS SANGS RGYAS KYI SKUR BYIN GYIS BRLABS
TE, RI RAB KYI STENG DU GSHEGS NAS RDO RJE DBYINGS LA SOGS PA'I
DKYIL 'KHOR KUN BRTAGS PA'I SGO NAS 'DOD PA DANG GZUGS NA SPYOD
PA'I LHA RNAMS LA PHAN GDAGS PA DANG, SDANG BA RNAMS TSAR BCAD PA
MDZAD DE,

YANG 'DZAM BU'I GLING DU GSHEGS NAS BYANG CHUB KYI SNYING POR
BZHUGS TE, GSANG SNGAGS KYI TSUL BSHAD PA'I RIM PAS DE LA MOS
PA'I LHA DANG MI LA PHAN GDAGS PA'I PHYIR YANG RNAL 'BYOR GYI
LUGS KYI RGYUD KYI TSUL GYIS BYANG CHUB PA KUN DU BSTAN TE, DON
'DI YANG RGYAS PAR DE KHO NA NYID

BSDUS PA'I RGYUD LAS BSTAN TO, ,DE LTA BAS NA SGO SNA TSOGS NAS
MNGON PAR RDZOGS PAR BYANG CHUB PA RTOGS PA'I MTHU BSTAN PAS,
GDUL BAR BYA BA RNAMS GZUNG BA'I PHYIR BCOM LDAN 'DAS KYIS MNGON
PAR RDZOGS PAR BYANG CHUB PA'I SGO GZHAN DANG GZHAN DAG KYANG
GSANG SNGAGS KYI RGYUD

DANG PHA ROL TU PHYIN PA'I MDO SDE'I RJES SU 'BRANG BA'I SGO NAS
KHONG DU CHUD PAR BYA'O SNYAM DU BSAMS PA YIN NO, ,DE LTAR NA
SNGAR BSHAD PA'I 'JIG RTEN PA'I SEMS RNAM PA BRGYAD NAS BZUNG
STE, RDZOGS PAR BYANG CHUB PA'I GNAS SKABS DPA' BO CHEN PO LA
SOGS PA'I BAR 'DI NI BCOM

@13B LDAN 'DAS DPAL RNAM PAR SNANG MDZAD DU 'GRUB PA'I RGYU BSOD
NAMS DANG YE SHES KYI TSOGS KYI BDAG PO NYID YIN NO, ,BCOM LDAN
'DAS DPAL RNAM PAR SNANG MDZAD KYI NGO BO NYID NI SKU BZHI'I
MTSAN NYID YIN TE, 'DI LTAR RGYUD 'DI LAS SPRUL PA'I SKU RNAM PA
GNYIS SU BRTAG PA MDZAD NAS

SKU BZHIR BSHAD DE, 'DI LTA STE, RDZOGS PAR BYANG CHUB PA'I SKU
DANG, CHOS KYI SKU DANG, LONGS SPYOD RDZOGS PA'I SKU DANG, SPRUL
PA'I SKU ZHES BYA BA YIN NO, ,DE LA SKU 'DI RNAMS DON DAM PAR
MNGON PAR RTOGS PA'I RIM PA NI 'GA' ZHIG JI SKAD DU BSHAD PA'I
'KHOR BAS SKYO ZHING

SMYUNG BA DANG, BRTUL ZHUGS DANG NGES PA LA SOGS PA'I MTSAN NYID
KYIS 'JIG RTEN PA'I LAM LA ZHUGS TE, RIGS DANG BSHES GNYEN LA
BRTEN PA'I SGO NAS RIM GYIS BSOD NAMS DANG YE SHES KYI TSOGS
BYANG CHUB SEMS DPA'I SA BCU RTOG PA SNGON DU 'GRO BA'I BAR DU
BSAGS SHING

RDZOGS PAR BYANG CHUB PA'I GNAS SKABS 'DI LTA BU'I BAR DU RTOGS
PAR MDZAD NAS KHAMS GSUM PA LAS 'DAS TE, SANGS RGYAS KYI ZHING
STUG PO NA GNAS PA RNAMS DANG SKAL BA MNYAM PAR SKYES PA DANG, YE
SHES KYI SPYAN GYIS SEMS CAN GYI KHAMS SDUG BSNGAL GSUM GYI ME
'BAR

BAS DKRIS PA LA GZIGS TE THUGS RJE CHEN PO'I YUM GYI THUGS SPRO
BA BSKYED NAS 'DI SNYAM DU SEMS CAN GYI KHAMS 'DI NI SKU MI ZAD
PA LA SOGS PA RDO RJE BKOD PA PHUN SUM TSOGS PA MED PAR SDUG
BSNGAL GSUM DANG BRAL BA GSAL BAR MI NUS LA, SKU MI ZAD PA LA
SOGS PA PHUN SUM

TSOGS PA DE YANG BYANG CHUB RTOGS PA MED PAR MI 'GYUR BAS DE'I
PHYIR BYANG CHUB KYI SNYING PO LA 'DUG STE, YE SHES KYI SNANG BA
RNAM PAR RTOG PA'I DGRA'I TSOGS THAMS CAD DANG BRAL BA SPROS PA'I
BAG CHAGS KYI RTEN THAMS CAD MED PA BLA NA MED PA YANG DAG PAR
RDZOGS PA'I BYANG CHUB KYI MTSAN NYID

MNGON DU BYA'O, ,DE MNGON DU BYAS PA LAS KYANG SNGON GYI SMON LAM
GYI 'PHEN PA LAS SKU DANG GSUNG DANG THUGS RDO RJE'I BKOD PA SEMS
CAN BSKAL PA JI LTA BA BZHIN DU YANG DAG PAR MGU BAR MDZAD PA
GCIG PU MTHAR THUG PA 'DI DAG 'BYUNG BAR 'GYUR RO SNYAM DU DGONGS
SO, ,DE LTAR DGONGS

@14A *, ,NAS JI LTAR DGONGS PA SGRUB PA LHUR LEN PA GNAS GYUR PA
DANG, SKU BZHI BRNYES PAR GYUR TO, ,DE LA YE SHES RNAM PAR RTOG
PA'I RTEN THAMS CAD GSAL BA RNAM PA THAMS CAD LAS NGES PAR GROL
BAS SHIN TU 'OG GSAL BA RANG RIG PA TZAM GYIS MTHAR THUG PAS
'KHOR

BA JI SRID PAR RGYUN MI 'CHAD PA'I SKAD CIG MA'I RGYUN BRGYUD
PA'I TSOGS CAN MI GNAS PA'I MYA NGAN LAS 'DAS PA'I GNAS SKABS
GANG YIN PA DE NI CHOS KYI SKU YIN NO, ,CHOS KYI SKU DE'I MTSAN
NYID NI 'DI LAS, 'DU SHES TZAM YANG SPANG BA'I PHYIR, ,RANG GI
NGO BOR BSTAN DU MED, ,SHES

PA RANG RIG BYA BA 'DI, ,DE BZHIN GSHEGS PA YIN ZHES BSHAD, ,CES
'BYUNG BA YIN NO, ,DE BAS NA DE BZHIN GSHEGS PA'I MTSAN NYID KYI
CHOS KYI SKU 'DI'I NGO BO NYID KYANG RIGS PA DANG LUNG DAG GIS
KYANG MA SKYES SHING SKYE BA MED PAR BRTAG PA SNGON DU 'GRO BA'I
LAM DNGOS PO NYID MNGON

PAR ZHEN PA YONGS SU 'DOR BA LAS 'JUG PAR 'GYUR TE, 'DI LTAR
YONGS SU DAG PA DANG YONGS SU MA DAG PA'I NGO BO NYID DU RNAM PAR
BRTAGS PA'I CHOS THAMS CAD DON DAM PAR RANG BZHIN GYIS MA SKYES
SHING SKYE BA MED PAR BRTAG PA'I RIGS PAS BRTAGS NA DNGOS PO YOD
PAR KHONG DU MI

CHUD DE, JI SKAD DU, BLO YIS RNAM PAR GZHIGS RNAMS KYIS, ,NGO BO
NYID NI NGOS MI ZIN, ,DE PHYIR DE DAG NGO BO NYID, ,MED CING SKYE
BA MED PAR BSTAN, ,ZHES GSUNGS PA LTA BU YIN NO, ,CHOS THAMS CAD
RIGS PAS SKYE BA MED PAR BRTAG PA YANG SLOB DPON 'PHAGS PA KLU
SGRUB KYI

ZHAL SNGA NAS LA SOGS PA DAG GIS DBU MA LA SOGS PA'I BSTAN BCOS
DU MA LAS RGYAS PAR SPROS TE BSHAD ZIN PAS YANG 'DIR DE'I DON DU
'BAD PAR MI BYA'O, ,DE'I PHYIR CHOS KYI SKU DE BZHIN GSHEGS PA'I
GNAS SKABS KYI MTSAN NYID YONGS SU DAG PA 'DI YANG RTEN CING
'BREL BAR 'BYUNG

BA YIN PA'I PHYIR DON DAM PAR DNGOS PO YOD DO SNYAM DU MNGON PAR
ZHEN PAR MI BYA STE, DE SKAD DU SANGS RGYAS THAMS CAD KYI YUM YE
SHES SNANG BA RGYAN GYI MDO LAS KYANG, 'JAM DPAL SKYE BA MED PA
ZHES BYA BA 'DI NI DE BZHIN GSHEGS PA'I TSIG BLA DAGS YIN NO ZHES
GSUNGS SO, ,YANG

@14B DE NYID LAS, SKYE MED CHOS NI RTAG TU DE BZHIN GSHEGS, ,CHOS
RNAMS THAMS CAD DE BZHIN GSHEGS DANG 'DRA, ,BYIS PA'I BLO CAN
MTSAN MAR 'DZIN PA YIS, ,'JIG RTEN NA NI MED PA'I CHOS LA SPYOD,
,DE BZHIN GSHEGS PA DGE BAS ZAG MED KYI, ,GZUGS BRNYAN DAG TU

GYUR PA YIN TE 'DIR, ,DE BZHIN NYID MED DE BZHIN GSHEGS PA MED,
,'JIG RTEN KUN NA GZUGS BRNYAN YANG DAG SNANG, ,ZHES GSUNGS TE,
TSUL 'DI NI LONGS SPYOD RDZOGS PA'I SKU LA SOGS PA'I CHOS THAMS
CAD LA DNGOS POR MNGON PAR ZHEN PA YONGS SU DOR BA'I RIGS PA LA
NYE

BAR SBYAR RO,, ,,BAM PO GNYIS PA, DE LTA BAS NA CHOS KYI SKU
'DI'I DBANG GIS DANG PO NYID DU 'OG NAS 'BYUNG BA'I MTSAN NYID
CAN LONGS SPYOD RDZOGS PA DANG, SPRUL PA'I SKU 'JUG PA'I RIM GYIS
BYANG CHUB SEMS DPA' CHEN PO RGYUD YONGS SU DAG PA RNAMS LA RNAM
PAR SNANG

MDZAD CHEN PO BZANG PO DPE MED PA JI LTAR STON PA'I DUS BZHIN DU
RTAG TU SNANG BA GANG YIN PA DE NI BCOM LDAN 'DAS 'DI'I MNGON PAR
RDZOGS PAR BYANG CHUB PA'I SKU YIN TE, BYANG CHUB KYI SNYING PO
NYID NI DE LTA BUS 'DUL BA RNAMS LA RTAG TU SNANG BAR 'GYUR PA'I
PHYIR MNGON PAR RDZOGS PAR BYANG CHUB PA'I

SKU ZHES BSHAD DO, ,DE'I MTSAN NYID KYANG 'DI LAS, DE LAS BYANG
CHUB SEMS DPA' CHEN PO KUN DU BZANG PO LA SOGS PA DE DAG GIS BCOM
LDAN 'DAS BYANG CHUB KYI SNYING PO MCHOG DAM PA LA BZHUGS PAR
MTHONG NGO ZHES BYA BA LA SOGS PAS BSTAN PA YIN NO, ,DE BZHIN DU
CHOS KYI SKU KHO NA BRNYES

PA'I DUS NYID DU NA, CHOS NYID KYIS 'THOB PA'I SKU DANG, GSUNG
DANG, THUGS MI ZAD PA'I BKOD PAS SEMS CAN MOS PA JI LTA BA BZHIN
YANG DAG PAR MGU BAR MDZAD PA 'GRO BA GSUM LA SNANG BAR GYUR PA
GANG DAG YIN PA DE DAG GI NANG NAS BYANG CHUB KYI SNYING PO'AM
GZHAN GANG YANG RUNG STE,

YUL DANG DUS LA SOGS PA MA NGES PA NYID DAG NA BYANG CHUB SEMS
DPA' RNAM PAR DAG PA RNAMS KHO NA LA SKU BZANG PO DPE MED PA
SNANG BAR GYUR PA'I SGO NAS LUNG DANG RTOGS PA'I BDAG NYID KYIS
CHOS ZAB CING RGYA CHE BA RAB TU STON PA LHUR MDZAD PA BYANG CHUB
SEMS DPA' CHEN PO DE DAG GI DMIGS PA

@15A *, ,GANG YIN PA DE NI 'DIR BCOM LDAN 'DAS RNAM PAR SNANG
MDZAD KYIS LONGS SPYOD RDZOGS PA'I SKU'I NGO BO NYID YIN PAR
BSTAN TE, BCOM LDAN 'DAS RNAM PAR SNANG MDZAD KYIS LONGS SPYOD
RDZOGS PA'I SKU BSTAN PA 'DI YANG RGYUD 'DI LAS 'DI LTA STE, SEMS
CAN LAS

KYI TSE RNAM PAR BSKYED PA RNAMS SEMS DANG PO BSKYED PA NAS BZUNG
STE, SA BCU'I BAR MNAN PA NYID LA YONGS SU RDZOGS PAR BYA BA DANG
LAS KYI TSE BKAG PA RNAMS KYANG SRID PA'I MYU GU MNGON PAR 'GRUB
PAR BYA BA'I PHYIR, RDO RJE 'DZIN PA'I LUS 'DRA BA DANG, BYANG
CHUB SEMS DPA' KUN

DU BZANG PO DANG, PHYAG NA PADMO'I LUS 'DRA BA PHYOGS BCU NA
GSANG SNGAGS KYI TSUL GYIS TSIG RNAM DAR DAG PA'I TSIG DAG GIS
CHOS STON PA DAG KYANG MTHONG NGO ZHES BYA BA'I MDO'I CHA GA 'DI
DAG GIS YONGS SU BSTAN TO, ,LHA DANG, MI DANG, MI MA YIN PA LA
SNANG PA'I SKU GANG DAG LHA

DANG MI DANG MI MA YIN PA LA SOGS PA KHO NA LA SKAL BA JI LTAB
BZHIN DU CHOS STON PA LA SOGS PA SBYOR BAR SNANG PAR 'GYUR ZHING
BYIS PA SO SO'I SKYE BO LA SOGS PA DAG CI RIGS PAR 'JIG RTEN PA
DANG 'JIG RTEN LAS 'DAS PA'I LAM LA GZUD PAR ZHUGS PA DE NI 'DRI
SPRUL PA'I SKU YIN NO ZHES BYA

BAR SHES PAR BYA'O, ,'DI'I MTSAN NYID KYANG BCOM LDAN 'DAS JI
LTAR DE BZHIN GSHEGS PA DGRA BCOM PA YANG DAG PAR RDZOGS PA'I
SANGS RGYAS RNAMS KYIS THAMS CAD MKHYEN PA'I YE SHES BRNYES NAS
THAMS CAD MKHYEN PA'I YE SHES DE SEMS CAN RNAMS LA RNAM PAR BYA
STE, TSUL SNA

TSOGS DANG BSAM PA SNA TSOGS DANG THABS SNA TSOGS DAG GIS STON
CING, KHA CIG LA NI NYAN THOS KYI THEG PA'I TSUL, KHA CIG LA NI
RANG SANGS RGYAS KYI THEG PA'I TSUL, KHA CIG LA NI THEG PA CHEN
PO'I TSUL, KHA CIG LA NI MNGON PAR SHES PA LNGA'I TSUL, KHA CIG
LA NI LHAR

SKYE BAR BYA BA DANG, KHA CIG LA NI MIR SKYE BAR BYA BA NAS, LHA
CHEN PO DANG, KLU DANG, DRI ZA DANG, GNOD SBYIN DANG, LHA MA YIN
DANG, NAM MKHA' LDING DANG, MI 'AM CIR SKYE BAR BYA BA'I BAR DU
CHOS STON PA LAGS, DE LA SEMS CAN LA LA SANGS RGYAS KYIS GDUL BAR
BYA BA

@15B DAG GIS NI SANGS RGYAS KYI GZUGS SU MTHONG, LA LAS NI NYAN
THOS KYI GZUGS SU, ,LA LAS NI RANG SANG RGYAS KYI GZUGS SU, ,LA
LAS NI BYANG CHUB SEMS DPA'I GZUGS SU, LA LAS NI DBANG PHYUG CHEN
PO'I GZUGS SU, LA LAS NI TSANGS PA'I GZUGS SU,

LA LAS NI RNAM THOS KYI BU'I GZUGS SU, LA LAS NI SRED MED KYI
BU'I GZUGS SU NAS, LA LAS NI LHO 'PHYE CHEN PO DANG, MI DANG MI
MA YIN PA'I BAR DU MTHONG STE, RANG RANG GI TSIG BRJOD PA'I TSUL
DAG DANG, SPYOD LAM SNA TSOGS SU MTHONG LA, ,THAMS CAD MKHYEN

PA'I YE SHES DE YANG 'DI LTA STE, DE BZHIN GSHEGS PA'I RNAM PAR
GROL BA'I ROR GCIG PA LAGS ZHES BYA BA LA SOGS PA GSUNGS PA 'DI
YIN NO, ,DE BZHIN DU SANGS RGYAS KYI GSUNG BKOD PA SPRUL PA RNAM
PAR SPRUL PA BSHAD PA 'DI YANG YIN TE, GSANG BA'I BDAG PO

PA'I GSUNG GI 'KHOR LO'I DKYIL 'KHOR SPRUL PA RGYA CHEN PO 'JIG
RTEN GYI KHAMS MTHA' YAS PAR KHYAB PA, RNAM PAR DAG PA'I SGO SEMS
CAN THAMS CAD RE BA JI LTA BA BZHIN MGU BAR BYED PA, CHOS KYI
DBYINGS SO SOR RNAM PAR RIG PAR BYED PA'I SGO NI DA LTAR BCOM
LDAN 'DAS SH'AKYA THUB

PA 'JIG RTEN GYI KHAMS NAM MKHA'I DBYINGS KYI KLAS PA MA LUS PAR
SANGS RGYAS KYI BYA BA BYED PA LA ZHUGS KYANG GSANG BA'I BDAG PO
SEMS CAN RNAMS KYIS 'DI NI BCOM LDAN 'DAS KYI GZUNG GI 'KHOR LO'I
DKYIL 'KHOR BYUNG BA STE, SANGS RGYAS KYI GSUNG RNAM PAR BKOD
PA'I RGYAN GYI SNYING

PO 'BYUNG BA'I SANGS RGYAS KYI SKU SEMS CAN RE BA JI LTA BA BZHIN
DU MGU PAR MDZAD PA BYUNG BA BZHIN NO ZHES BYA BAR RAB TU MI SHES
PA LA LTOS ZHES BYA BA LA SOGS PA GANG GSUNGS PA YIN NO, ,SKU
BZHI PO 'DI BYIN GYIS RLOB PA YANG SNYING RJE CHEN PO 'BYUNG PA'I
DKYIL 'KHOR RNAM PAR DGOD PAR SANGS

RGYAS DANG BYANG CHUB SEMS DPA'I GZUGS DANG, PHYAG RGYA DANG, RIG
SNGAGS DANG, GSANG SNGAGS KYI MTSAN GSAL BAR KUN DU BSTAN TE, 'DI
LTAR DER DE BZHIN GSHEGS PA THAMS CAD KYI CHOS KYE SKU BYIN GYIS
RLOB PA NI GRU GSUM PA'I PHYAG RGYA RNAM PAR DGOD PAR BSTAN TO,
,BCOM

@16A *, ,LDAN 'DAS RNAM PAR SNANG MDZAD BYANG CHUB KYI SNYING PO
CAN GYI SKU NI SNYING PO'I DKYIL 'KHOR GYI DBUS SU TING NGE 'DZIN
GYI PHYAG RGYA CAN DU RNAM PAR GZHAG GO, ,DE BZHIN DU SNYING PO'I
RIM PA NYID DU 'JIG RTEN DBANG PHYUG DANG, RDO RJE 'DZIN PA LA
SOGS PA RIGS GSUM GYIS

BSDUS PA'I LHA'I MTSAN NYID CAN LONGS SPYOD RDZOGS PA'I SKU BYIN
GYIS RLOB PA'I GZUGS DAG BLTA BAR BYA'O, ,DE BZHIN DU SNYING PO'I
RIM PA NYID DU RIM PA GNYIS PAR SPRUL PA'I SKU BCOM LDAN 'DAS
SH'AKYA THUB PA SPRUL PA'I SKU 'JIG RTEN PA'I LHA'I GZUGS, DBANG
PO DANG, GSHIN RJE DANG,

CHU LHA DANG, RLUNG LHA DANG, ME LHA DANG, TSANGS PA DANG, KHYAB
'JUG DANG, BDE BYED LA SOGS PA'I GZUGS SU SNANG BA SEMS CAN DE
DAG LA MOS PA YANG DAG PAR MGU BAR BYED PA GZHAN DAG DANG THABS
CIG TU RNAM PAR BZHUGS SO, ,DE LTAR NA SNYING RJE CHEN PO 'BYUNG
BA'I DKYIL 'KHOR

CHEN PO'I RIM PA DANG GNYIS PA'I LHA RNAMS RNAM PAR DGOD PAS NI
BCOM LDAN 'DAS RNAM PAR SNANG MDZAD KYI CHOS KYI SKU DANG, MNGON
PAR RDZOGS PAR BYANG CHUB PA'I SKU DANG, LONGS SPYOD RDZOGS PA
DANG, SPRUL PA'I SKU RNAMS BSDUS PAR BLTA'O, ,RIM PA LTAR GSUM
PAR NI PHA ROL TU PHYIN PA'I

SEMS DPA' BCOM LDAN 'DAS 'JAM PA'I DBYANGS DANG, SGRIB PA THAMS
CAD RNAM PAR SEL BA DANG, SA'I SNYING PO LA SOGS PA BYANG CHUB
SEMS DPA' CHEN PO SA BCU'I SA'I DBANG PHYUG 'KHOR DANG BCAS PA
BCOM LDAN 'DAS RNAM PAR SNANG MDZAD KYI MNGON PAR RDZOGS PAR
BYANG CHUB PA'I SKU LA

SOGS PA BLTA BAR 'DOD PAS NYE BAR LHAGS PA DAG RNAM PAR 'KHOD DO,
,DE LTAR NA 'DI NI SKU BZHI'I MTSAN NYID BSTAN PAS BCOM LDAN 'DAS
RNAM PAR SNANG MDZAD KYI NGO BO NYID BSTAN PA YIN PAR KHONG DU
CHUD PAR BYA'O, ,NGA NI 'DI BSAM PAR BYA STE, SANGS RGYAS BRGYUD
PA THOG MA MED PAS

DE BZHIN GSHEGS PA RE ZHIG CHOS KYI SKU LA RNAM PAR GNAS KYANG
BYANG CHUB SEMS DPA' CHEN PO KHA CIG LA GDUL BA'I DUS LA LAR
MNGON PAR RDZOGS PAR BYANG CHUB PA'I SKUR SNANG BAR 'GYUR RO ZHES
BSHAD PA DE'I PHYIR, DE BZHIN GSHEGS PA'I SKU MANG PO DAG DE LTAR
SNANG BAR BSKYED NA DUS

@16B GCIG KHO NAR MNGON PAR RDZOGS PAR BYANG CHUB PA'I MTSAN NYID
CAN GYI DE BZHIN GSHEGS PA'I SKU PHAL MO CHE SNANG BAR 'GYUR RO
ZHE NA, GAL TE DE LTAR YIN NA YANG YIN DU ZAD MOD NYES PA CI ZHIG
YOD, 'DI LTAR THEG PA CHEN PO LAS LONGS SPYOD RDZOGS PA DANG,
SPRUL PA'I SKUR SNANG

BA'I RGYAL BA DAG DUS GCIG KHO NAR 'DU BAR 'DOD PA NYID DE, JI
LTAR SANGS RGYAS YANG DAG PAR BGRO BA LA SOGS PA'I MDO DAG LAS
'BYUNG BA LTA BU'O, ,GSANG SNGAGS KYI MDO 'PHAGS PA DE KHO NA
NYID BSDUS PA LA SOGS PA DAG LAS KYANG GDUL BA'I SKYE BO DE LTA
BU'I NGOR MNGON PAR

RDZOGS PAR BYANG CHUB PA'I SKUR SNANG BA DE LTA BU YANG 'BYUNG
BAR 'GYUR RO ZHES 'BYUNG STE, 'DI LA NYES PA CI ZHIG YOD, RNAM PA
GCIG TU NA, TSOGS DANG CHOS KYI SKU DAG DANG, 'GRO BA'I DON NI
SPYOD PA YIS, ,SANGS RGYAS THAMS CAD MNYAM PA NYID, ,CES 'BYUNG
BA'I PHYIR SANGS

RGYAS THAMS CAD KYI MNGON PAR RDZOGS PAR BYANG CHUB PA'I SKUR
SNANG BA GCIG PO KHO NA YIN LA, GDUL BA'I SKYE BO'I TSOGS THAMS
CAD KYI DON MDZAD PA NYID DU 'GYUR TE, DE'I PHYIR YANG NYES PA
MED DO, ,DE LTA NA 'O NA NI, DE BZHIN GSHEGS PA'I SKU SNANG BA
GCIG KHO NAS SEMS CAN

THAMS CAD KYI DON 'GRUB PAS DE LAS GZHAN PA'I DE BZHIN GSHEGS PA
RNAMS 'BYUNG BA DON MED PAR 'GYUR RO ZHE NA, 'DI NI NYES PA MED
DE, 'DI LTAR DON DAM PAR NI GDUL BA'I SKYE BO RNAMS RANG GI RGYUD
LA YOD PA'I 'KHOR BA'I SDUG BSNGAL GSUM GYI ME 'BAR BA NYE PAR
ZHI BAR BYA BA'I PHYIR

RIM GYIS YANG DAG PA'I LAM THABS DANG SHES RAB ZUNG DU 'BREL BAR
'BYUNG BA LA KUN DU BRTEN CING DE LTAR ZHUGS PA RNAMS LA RDZOGS
PA'I BYANG CHUB RANG GI NYON MONGS PA DANG SHES BYA'I SGRIB PA
SPONG BA'I MTSAN NYID MNGON DU 'GYUR TE, DE'I PHYIR SEMS CAN GYI
DON LA 'JUG PA NI SNGON YANG BYANG CHUB

THOB PA'I YAN LAG TU GYUR PA KHO NA YIN LA, PHYIS KYANG MNGON PAR
RDZOGS PAR BYANG CHUB PA'I SKU BKOD PA MI ZAD PA LA SOGS PAS SEMS
CAN GYI DON LA MNGON DU 'JUG PA'I CHOS NYID KYIS 'THOB PA GANG
YIN PA DE YANG DE BZHIN GSHEGS PA GCIG KHO NAS SEMS CAN THAMS CAD
KYI DON MDZAD

@17A *, ,PAR SPYOD PAS BDAG GIS NI MI BYA'O ZHES BYA BAR YAL BAR
MI 'DOR TE HA CANG THAL BAR 'GYUR BAS CHOG GO, ,BCOM LDAN 'DAS
RNAM PAR SNANG MDZAD KYI NGO BO NYID KYI SKU BZHI'I MTSAN NYID
BSHAD ZIN TO, ,DE LTA BAS NA SKU BZHI PO 'DI THOB PA'I RGYU NI
MNGON SUM DANG BRGYUD PA'I RGYU

GNYIS KYI BYE BRAG GIS RNAM PA GNYIS YIN TE, DE LA BRGYUD PA'I
RGYU'I MTSAN NYID NI BSHAD ZIN TE, 'DI LTA STE, 'JIG RTEN PA'I
SBYIN PA LA SOGS PA'I SEMS NAS BZUNG STE, DPA' BO CHEN PO RDZOGS
PAR BYANG CHUB PA'I GNAS SKABS KYI BAR YIN NO, ,NYE BA'I RGYU NI
BYANG CHUB DANG THAMS

CAD MKHYEN PA NYID YIN NO, ,DE LA BYANG CHUB DANG THAMS CAD
MKHYEN PA NYID KYI MTSAN NYID NI, SANGS RGYAS KYI SA'I MDO LAS
GSUNGS TE, 'DI LTA STE, BYANG CHUB NI MNYAM PA NYID KYI YE SHES
SO, ,THAMS CAD MKHYEN PA NYID NI SO SOR RTOG PA'I YE SHES LA SOGS
PA ZHES BYA BA YIN NO, ,

'DI LTAR BCOM LDAN 'DAS BYANG CHUB SEMS DPA'I SPYAD PA SPYOD PAS
YUN RING PO NAS 'GRO BA SNA TSOGS SGYU MA LTA BUR GOMS PA DANG
YANG DAG PAR NA CHOS THAMS CAD STONG PA NYID DU GOMS PA GNYI GA
YANG MDZAD DE, DE LTA BAS NA RGYU RNAM PA 'DI GNYIS KYI 'BRAS BU
NI SO SOR RTOG PA LA SOGS PA'I YE

SHES DANG, MNYAM PA NYID KYI YE SHES DANG RNAM PA GNYIS KHO NA
YIN NO, ,MNGON PAR RDZOGS PA'I DUS NA SKAD CIG MA DANG PO LA
MNYAM PA NYID DANG, SO SOR RTOG PA LA SOGS PA'I YE SHES LNGA PO
RNAM PA MED PA, CHOS THAMS CAD KYI DE BZHIN NYID LA DMIGS PA
'BYUNG BA NI, BYANG

CHUB DANG THAMS CAD MKHYEN PA NYID CES BYA STE, DE'I 'OG TU NI
CHOS KYI SKU'I MING THOB BO, ,DE NYID KYI PHYIR 'DI LAS SNYING
RJE CHEN PO 'BYUNG BA LA SOGS PA'I DKYIL 'KHOR DU CHOS KYI SKU'I
BYIN GYIS RLOB PAR 'GYUR BA GRU GSUM GYI PHYAG RGYA'I DKYIL NA YE
SHES KYI RDO RJE RTZE LNGA PA YOD PA YIN PAR BSHAD DO, ,

'DI LAS THAMS CAD MKHYEN PA NYID DANG BYANG CHUB KYI MTSAN NYID
KYI YE SHES LNGA PO 'DI YANG DE BZHIN NYID LA DMIGS PA'AM, GDOD
MA NAS MA SKYES SHING SKYE BA MED PA'I RIGS PA MI BZOD PA NYID
KYI PHYIR DON DAM PAR NGO BO NYID GCIG PAR BSHAD DE, BYANG CHUB
DANG THAMS CAD MKHYEN PA NYID DANG 'DI

@17B GNYIS NI GNYIS SU MED DE GNYIS SU BYAR MED DO ZHES GSUNGS PA
YIN NO, ,'DI LAS 'DI GNYIS NI RTOGS PAR BYA BA'I PHYIR 'DI LTA
STE, SNYING RJE CHEN PO DANG SA DANG PO'I MTSAN NYID CAN GYI
BYANG CHUB KYI SEMS DANG, SBYIN PA LA SOGS PA'I PHA ROL TU PHYIN
PA LA GOMS PA DANG RGYU GSUM DU BSHAD

DE; JI SKAD DU, 'DI LAS THAMS CAD MKHYEN PA'I YE SHES DE YANG
BYANG CHUB KYI SEMS KYI RGYU CAN SNYING RJE'I RTZA BA CAN THABS
KYI PHA ROL TU PHYIN PAS YONGS SU BZUNG BA STE ZHES BYA BA GSUNGS
PA YIN NO, ,DE LTA BAS NA 'DIS NI BYANG CHUB DANG THAMS CAD
MKHYEN PA NYID RTOGS PAR BYED PA'I RGYU

GSUM BSHAD PA YIN TE, 'DI LTA STE, RTOG PA 'JUG PA'I RGYU DANG,
RTOG PA NYE BAR LEN PA'I RGYU DANG, RTOG PA LHAN CIG BYED PA'I
RGYU'O, ,DE LA BLA NA MED PA YANG DAG PAR RDZOGS PA'I BYANG CHUB
DON DU GNYER BAR BYED PA'I 'JUG PA'I RGYU NI SNYING RJE CHEN PO
YIN TE, 'DI LTAR DE'I MTSAN

NYID NI SEMS CAN THAMS CAD SDUG BSNGAL DANG BRAL BAR 'DOD PA YIN
NO, ,NYE BAR LEN PA'I RGYU NI SA DANG PO'I MTSAN NYID CAN GYI
BYANG CHUB KYI SEMS YIN TE, 'DI LTAR DE NYID SA GONG NAS GONG DU
MI MTHUN PA DANG GNYEN PO'I TSUL GYIS YONGS SU SBYANGS NAS BLA NA
MED PA YANG DAG PAR

RDZOGS PA'I BYANG CHUB KYI MTSAN NYID CAN GYI THAMS CAD MKHYEN PA
NYID KYI NGO BO NYID DU YANG 'GYUR RO, ,LHAN CIG BYED PA'I RGYU
NI PHA ROL TU PHYIN PA DRUG PO DAG SGRUB PA YIN PA NYE BAR BSTAN
TO, ,DE LA RANG GI SEMS DANG CHOS THAMS CAD MNGON PAR RTOGS PA'I
DUS NA SKAD CIG MA DANG PO LA

BYUNG BA MA SKYES SHING SKYE BA MED PAR RTOGS PA'I MTSAN NYID CAN
GYI YE SHES NI BYANG CHUB CES BYA STE, DE RTOGS PA'I THABS KYANG
DE LA BYANG CHUB GANG ZHE NA, RANG GI SEMS YANG DAG PA JI LTA BA
BZHIN YONGS SU SHES PA STE ZHES BYA BA LA SOGS PA'I NGO BO NYID
BRJOD PAS STON TO, ,DE LA DNGOS PO

RNAMS LA RTOG PA NI RNAM PA GNYIS TE, 'DI LTA STE, SEMS SNANG BA
LA MA GTOGS PA PHYI'I DON RTEN CING 'BREL BAR 'BYUNG BA LAS PHUNG
PO DANG KHAMS DANG SKYE MCHED LA DMIGS PAR BYA BA DANG DMIGS PAR
BYED PA'I NGO BOR RTOG PA DANG DE LAS GZHAN TE PHYI'I DON MED PA
KHO NAR SNGON PO LA SOGS PAR

@18A *, ,SNANG BA NYID KYIS DE NYID GZUNG BA DANG 'DZIN PAR RTOG
PA'O, ,DE LTA BAS NA RTOG PA 'DI GNYIS NI NYON MONGS PA DANG SHES
BYA'I SGRIB PA'I RGYU YIN PA NYID KYIS BCOM LDAN 'DAS RNAM PAR
SNANG MDZAD KYI SKU BZHI THOB PA'I MI MTHUN PA'I PHYOGS SU GYUR
PA'I PHYIR SPANG BAR BYA BA

YIN NO, ,'DI SPONG BA'I LAM YANG BLA NA MED PA YANG DAG PAR
RDZOGS PA'I BYANG CHUB YIN LA, DE YANG RE ZHIG DANG POR RANG GI
SEMS GZUNG BA DANG 'DZIN PA'I RNAM PA CAN GYI GNYEN POR GYUR PA
KHO NA YIN PAR BSTAN PA'I PHYIR, 'DI LTA STE, BYANG CHUB NI RANG
GI SEMS YANG DAG PA JI LTA

BA BZHIN YONGS SU SHES PA STE ZHES BYA BA GSUNGS SO, ,DE LA BYANG
CHUB CES BYA BA NI SKAD KYI DBYINGS LAS RTOGS PA YIN PAR 'BYUNG
BAS BYANG CHUB CES BYA BA'I SGRA BYANG CHUB SPYIR STON PAR BYED
PA YIN NO, ,DE'I PHYIR BYANG CHUB NI RANG GI SEMS YANG DAG PA JI
LTA BA BZHIN YONGS SU SHES PA STE ZHES BYA

BA KHYAD PAR DU BYED DE, DE LA RANG GI SEMS ZHES BYA BA NI GZUNG
BA DANG 'DZIN PAR SNANG BA'I SEMS DBANG PO DANG YID KYI RNAM PAR
SHES PA LA SOGS PA'I NGO BO NYID DO SNYAM DU DGONGS PA YIN NO,
,YANG DAG PA JI LTA BA BZHIN YONGS SU SHES PA ZHES BYA BA NI NGO
BO NYID MED PA STON PAR BYED PA'I RIGS PA

DANG LUNG DE DAG GIS GZUNG BA DANG 'DZIN PA'I RNAM PA CAN GYI
SEMS DE'I NGO BO NYID BRTAG PA'I SGO NAS RNAM PA THAMS CAD MI
DMIGS PAR RTOGS PA NI YANG DAG PA JI LTA BA BZHIN YONGS SU SHES
PA'I BYANG CHUB YIN PA STE, YANG DAG PA ZHES BYA BA'I SGRA NI
PHYIN CI MA LOG PA'I DON STON PAR BYED PA YIN

PA'I PHYIR RO, ,DE SKAD DU 'DI LAS KYANG GSANG PA'I BDAG PO JI
LTAR RANG GI SEMS YONGS SU SHES PAR BYA ZHEN 'DI LTA STE, RNAM
PAR RAM, KHA DOG TU'AM, DBYIBS SU'AM, YUL DU'AM, GZUGS SU'AM,
TSOR BAR RAM, 'DU SHES SU'AM, 'DU BYED DU'AM, RNAM PAR

SHES PA'AM, BDAG TU'AM, BDAG GIR RAM, GZUNG BAR RAM, 'DZIN PAR
RAM, DAG PAR RAM, MA DAG PAR RAM, PHUNG POR RAM, KHAMS SU'AM,
SKYE MCHED DU'AM, RNAM PA THAMS CAD KYI BAR DU YONGS SU BTZAL
YANG MI DMIGS PA YIN TE ZHES GSUNGS TE, RANG

@18B GI SEMS YANG DAG PA JI LTA BA BZHIN DU YONGS SU SHES PA'I
MTSAN NYID CAN GYI BYANG CHUB 'DI YANG, DE NI BLA NA MED PA YANG
DAG PAR RDZOGS PA'I BYANG CHUB BO ZHES BYA BA 'DIS NYAN THOS DANG
RANG SANGS RGYAS KYI BYANG CHUB DAG LAS KYANG KHYAD PAR DU BYED
DO, ,DES NA DGONGS PA NI NYAN THOS DANG

RANG SANGS RGYAS KYI BYANG CHUB LA SOGS PA NI PHUNG PO LA SOGS PA
SNANG BA NYID KYIS YANG DAG PA KUN NAS NYON MONGS PA DANG SHES
BYA'I SGRIB PA DAG GI GNYEN PO NYID MA YIN NO, ,DA NYID KYI PHYIR
GSANG BA'I BDAG PO DE LA NI CHOS RDUL TZAM YANG MED CING MI DMIGS
SO ZHES BYA BAR GSUNGS TE,

BYANG CHUB 'DI PHUNG PO LA SOGS PAR SNAR BA DANG BRAL BA NYID
KYIS RNAM PA THAMS CAD DU NYON MONGS PA DANG SHES BYA'I SGRIB
PA'I GNYEN PO NYID YIN PAR BSTAN TE, 'DI'I NGON YANG BLA NA MED
PA YANG DAG PAR RDZOGS PA'I BYANG CHUB DE LA, CHOS RDUL TZAM PHRA
MO YANG GZUNG BA'I NGO BOR MED CING

DE BZHIN DU 'DZIN PA'I NGO BOR YANG MI DMIGS SO ZHES BYA BA 'DI
YIN NO, ,DE'I PHYIR DGONGS PA NI DE RNAM PA THAMS CAD KYIS DBEN
PA NYID KYI RANG BZHIN GYIS 'OD GSAL BA'I PHYIR, GZUNG BA DANG
'DZIN PA'I RNAM PA CAN GYI CHOS PHRA MO YANG MED CING MI DMIGS SO
SNYAM PA 'DI YIN NO, ,DE

NYID KYI PHYIR, BYANG CHUB DE NI NAM MKHA'I MTSAN NYID DE, ,ZHES
BYA BA GSUNGS TE, BYANG CHUB KYI DPE NAM MKHA' YANG RNAM PA THAMS
CAD KYIS DBEN PA NYID KYI RANG BZHIN GYIS 'OD GSAL BA NYID DU
STON PAR BYED PA YIN GYI MA SKYES PA'I DNGOS PO'I NGO BO NYID
KHONG DU CHUD PAR BYED PA NI MA YIN

NO; ,DE NYID KYI PHYIR DE LA BYANG CHUB PAR BYED PA YANG MED LA
BYANG CHUB PAR BYA BA 'GA' YANG MED DO ZHES BYA BA GSUNGS TE, DE
BAS NA DGONGS PA NI RANG GI SEMS YANG DAG PA JI LTA BA BZHIN DU
YONGS SU SHES PA'I BDAG NYID MNYAM PA NYID KYI YE SHES KYI NGO BO
NYID KYI RANG BZHIN GYIS 'OD GSAL

PA'I NGO BO NYID KYI BYANG CHUB NI YOD PA KHO NA YIN LA, 'ON
KYANG DE BYANG CHUB PAR BYED PA DANG BYANG CHUB PAR BYA BA'I RNAM
PAR RTOG PA DANG BRAL BA NI BRAL LO SNYAM PA 'DI YIN NO, ,YANG
CI'I PHYIR BYANG CHUB DE LA BYANG CHUB PAR BYED PA DANG BYANG
CHUB PAR BYA BA'I RNAM PAR RTOG PA MI SRID SNYAM PA LA,

@19A *, ,BYANG CHUB LA MTSAN NYID MED PA'I PHYIR TE ZHES BYA BA
GSUNGS TE, DES NA DGONGS PA NI SNGON PO LA SOGS PA'I SEMS KYI
RNAM PAR RTOG PA GANG GIS SNGON PO LA SOGS PA'I YON TAN DANG LDAN
PA'I DNGOS PO SHES PAR BYED, MTSON PAR BYED, RTOGS PAR BYED PA DE
NI

MTSAN NYID CES BYA NA, DE YANG BYANG CHUB DE LA RNAM PA MED CING
RNAM PAR MI RTOG PA'I PHYIR MED DE, DE'I PHYIR MTSAN NYID MED PA
ZHES BSHAD DO SNYAM PA 'DI YIN NO, ,DE LTAR BYANG CHUB GZUNG BA
DANG 'DZIN PA'I RNAM PA CAN GYI SEMS KYI GNYEN PO NYID YIN PAR
BRJOD NAS PHUNG PO DANG KHAMS

DANG SKYE MCHED RNAMS KYI GNYEN PO NYID KYANG YIN PAR BSTAN PA'I
PHYIR, GSANG BA'I BDAG PO CHOS THAMS CAD KYANG MTSAN NYID MED PA
STE ZHES BYA BA GSUNGS TE, CHOS THAMS CAD NI PHUNG PO DANG KHAMS
DANG SKYE MCHED KYI NGO BO NYID DAG GO, ,DE DAG GI MTSAN NYID NI
CHOS MNGON

PA LAS GZUGS KYI MTSAN NYID NI GZUGS SU RUNG BA'O, ,TSOR BA'I
MTSAN NYID NI MYONG BA'O, ,'DU SHES KYI MTSAN NYID NI MTSAN MAR
'DZIN PA'I BDAG NYID DO ZHES BYA BA LA SOGS PA GSUNGS PA YIN TE,
DE DAG GI MTSAN NYID 'DI YANG CHOS BDAG MED PAR STON PA'I RIG

PA DAG GIS BRTAGS NA YOD PA MA YIN PAS CHOS THAMS CAD KYANG MTSAN
NYID MED PA'O ZHES BSHAD DO, ,MTSAN NYID DGAG PA 'DI YANG PHUNG
PO LA SOGS PA KUN RDZOB PA'I NGO BO NYID MED PA KHO NAR STON PA
YIN GYI, 'DI DAG GI DON DAM PA'I NGO BO NYID CHOS THAMS CAD STONG
PA NYID KYI

MTSAN NYID GANG YIN PA DE NI MI 'GOG GO ZHES 'DI LTA STE, NAM
MKHA'I MTSAN NYID DO ZHES BYA BA NAM MKHA'I DPES BSTAN TO, ,DE
NAS 'DI SKAD DU GANG DAG LA NAM MKHA' LTA BU'I MTSAN NYID STONG
BA NYID KYI RANG BZHIN KHO NAR YOD PA DE DAG NI NAM MKHA'I MTSAN
NYID DO ZHES BSHAD PA

YIN TE, NAM MKHA'I DPE YANG SKABS 'DIR PHUNG PO LA SOGS PA'I NGO
BO NYID KUN RDZOB PA NGO BO NYID MED PAR STON PAR BYED PA NYID DU
BSHAD DO SNYAM DU DGONGS PA YIN NO, ,DE LTAR NA BYANG CHUB NI
RANG GI SEMS DANG CHOS THAMS CAD NGO BO NYID MED PAR RTOGS PA YIN
NO ZHES BYANG CHUB

@19B KYI MTSAN NYID BSHAD PA YIN NO, ,BYANG CHUB KYI NGO BO NYID
RANG BZHIN GYIS 'OD GSAL BA'I SEMS 'DI YANG DE BZHIN GSHEGS PA'I
SA LAS 'BYUNG BA'I SKAD CIG MA DANG PO LA NI BYANG CHUB CES
BYA'O, ,DE'I 'OG TU MI GNAS PA'I MYA NGAN LAS 'DAS PA DANG DE
BZHIN GSHEGS PA'I CHOS KYI

SKU ZHES BYA BA'I MING 'THOB PO ZHES BYA BAR KHONG DU CHUD PAR
BYA'O, ,CHOS KYI SKU 'DI'I DBANG GIS KYANG GDUL BA RNAMS LA SKABS
JI LTA BAR DUS JI LTA BA BZHIN JI SKAD BSHAD PA'I SKU SO SOR
SNANG STE, DE'I PHYIR 'DI LA BSHAD PA'I MTSAN NYID CAN GYI SKU
BZHI CHAR YANG BYANG CHUB KHO NA'I RGYU

CAN YIN NO ZHES BSTAN PA YIN NO, ,YE SHES RANG BZHIN GYIS 'OD
GSAL BA RDZOGS PAR BYANG CHUB PA DANG MI GNAS PA'I MYA NGAN LAS
'DAS PA'I NGO BO NYID 'DI LA YANG RANG GI BDAG NYID LA YANG, DE
LAS GZHAN PA LA DNGOS PO'I NGO BO NYID DU RTOG PA MI SRID DO,
,'DI LTAR RANG BZHIN GYIS

SHIN TU 'OD GSAL BA'I PHYIR DANG BDAG DANG GZHAN MNYAM PA NYID
KYI MTSAN NYID KYI STONG PA NYID 'DRIS PAR BYA BA'I PHYIR, RTAG
TU RNAM PAR MI RTOG PA'I YE SHES KYI SNANG BA RAB 'BYAM GYI NGANG
DU GYUR PA'I PHYIR RO, ,BCOM LDAN 'DAS DAG GIS 'DI DANG GZHAN LAS
GDUL BA RNAMS KYI

DNGOS PO DANG DNGOS PO MED PAR RNAM PAR RTOG PA DGAG PA'I PHYIR,
THEG PA CHEN PO LA SOGS PA STON PA LUNG GI BDAG NYID KYI GTAN
TSIGS 'BYUNG BA LAS RTEN CING 'BREL TE 'BYUNG BA YONGS SU DAG PA
DANG, YONGS SU MA DAG PA'I NGO BO NYID DAG KYANG SPYIR GDOD MA
NAS MA SKYES SHING SKYE BA MED

PAR STON PA KHO NAR DNGOS POR 'DZIN PA DGAG PAR GSUNGS TE, JI
SKAD DU, BLO YIS RNAM PAR GZHIGS RNAMS KYIS, ,NGO BO NYID NI NGOS
MA ZIN, ,DE'I PHYIR DE DAG NGO BO NYID, ,MED CING SKYE BA MED PAR
BSTAN, ,ZHES GSUNGS PA LTA BU'O, ,DE NYID KYI PHYIR SANGS RGYAS
THAMS CAD KYI

YUL YE SHES SNANG BA'I RGYAN GYI MDO LAS, SKYE MED CHOS NI RTAG
TU DE BZHIN GSHEGS, ,CHOS RNAMS THAMS CAD DE BZHIN GSHEGS DANG
'DRA, ,BYIS PA'I BLO CAN MTSAN MAR 'DZIN PA DAG ,'JIG RTEN NA NI
MED PA'I CHOS LA SPYOD, ,CES GSUNGS SO, ,DON 'DI NYID KYANG

@20A *, ,SHES RAB KYI PHA ROL TU PHYIN PA SUM BRGYA BA LAS, GANG
DAG NGA LA GZUGS SU MTHONG, ,GANG DAG NGAL LA SGRAR SHES PA, ,LOG
PAS SPONG PAR ZHUGS PA STE, ,SKYE BO DE YIS NGA MI MTHONG, ,ZHES
GSUNGS PA YIN NO, ,JI LTAR BCOM LDAN 'DAS DON

DAM PAR BLTA BAR BYA BA DE BZHIN DU YANG 'DI NYID LAS, CHOS NYID
DU NI SANGS RGYAS BLTA, 'DREN PA RNAMS NI CHOS KYI SKU, ,CHOS
NYID RIG PAR MI RUNG STE, 'DI NI RNAM PAR SHES MI NUS, ,ZHES
GSUNGS PA YIN NO, ,BCOM LDAN 'DAS JI LTAR KUN RDZOB TU DE BZHIN

GSHEGS PA MI MTHONG BA DANG 'DI'I STONG PA NYID KYI NGO BO NYID
KYANG DNGOS POR YOD PAR MA YIN NO ZHES BYA BA DE BZHIN DU, DE
BZHIN GSHEGS PA DGE CHOS ZAG MED KYI, ,GZUGS BRNYAN DAG TU GYUR
PA YIN TE 'DIR, ,DE BZHIN NYID MED DE BZHIN GSHEGS PA MED, ,'JIG
RTEN

KUN NA GZUGS BRNYAN YANG DAG SNANG, ,ZHES GSUNGS PA 'DI YIN NO,
,'PHAGS PA SHES RAB KYI PHA ROL TU PHYIN PA CHEN PO LAS KYANG,
'PHAGS PA RAB 'BYOR GYIS GDUL BA RNAMS LA GZIGS NAS YONGS SU DAG
PA DANG, YONGS SU MA DAG PA'I CHOS RNAMS LA DNGOS POR

'DZIN PA YANG DAG PA BSHAD DE, 'DI LTA STE, SANGS RGYAS KYI BYANG
CHUB KYANG SGYU MA LTA BU RMI LAM LTA BU'O, ,LHA'I BUS SMRAS PA,
'PHAGS PA RAB 'BYOR CI MYA NGAN LAS 'DAS PA YANG SGYU MA LTA BU
RMI LAM LTA BU YIN NAM, RAB 'BYOR GYIS SMRAS PA, LHA'I BU MYA
NGAN LAS 'DAS

PA YANG SGYU MA LTA BU RMI LAM LTA BU YIN NO ZHE SMRAS LA, GANG
MYA NGAN LAS 'DAS PA LAS KHYAD PAR DU 'PHAGS PA'I CHOS GZHAG ZHIG
YOD NA YANG SGYU MA LTA BU RMI LAM LTA BU ZHES SMRA'O ZHES GANG
SMRAS PA YIN NO, ,DE LTA BAS NA BCOM LDAN 'DAS THUGS RJE CHEN
PO'I CHUS BRLAN PA MYA NGAN LAS

'DAS PA'I GRONG KHYER CHEN POR PHYIN PAR BYED PA'I DED DPON CHEN
POR GYUR PA DAG GIS DE LTAR KUN RDZOB DANG DON DAM PA'I NGO BO
YONGS SU DAG PA DANG, YONGS SU MA DAG PA'I NGO BO NYID KYI DNGOS
PO RNAMS LA DNGOS POR 'DZIN PA'I RTOG PAS KYANG NYON MONGS PA
DANG SHEL BYA'I SGRIB PA NGAR 'DZIN PA

@20B DANG NGA YIR 'DZIN PA LA SOGS PA SNGON DU 'GRO BA 'JUG PAR
DGONGS NAS DE'I MNGON PAR ZHEN PA YONGS SU DOR BA'I PHYIR, GDUL
BA'I SKYE BO 'DREN PA LA PHAN PAR BYED PA DNGOS PO THAMS CAD GZOD
MA NAS MA SKYES ZHING SKYE BA MED PAR BSTAN PAR MDZAD PAR KHONG
DU CHUD PAR BYA STE, 'DI

LTAR DNGOS PO KUN RDZOB PA RNAMS NI BSKAL PA BRGYAR GZOD MA NAS
MA SKYES SHING SKYE BA MED PAR BSTAN KYANG THA SNYAD CHAD PAR MI
SNANG NGO, ,DE SKAD DU 'PHAGS PA TING NGE 'DZIN GYI RGYAL PO'I
MDO LAS KYANG, RTAG CES BYA BA BTAGS BA TZAM, ,'KHOR BA LA NI
MTHA' MI DMIGS, ,ZHES

GSUNGS SO, ,GZHAN YANG KHA CIG DNGOS PO KUN RDZOB PA DANG DON DAM
PA RNAMS KYI DE KHO NA NYID KYI RJOD PAR BYED PA'I LUNG NGES PA'I
DON YAG DRANG BA'I DON YID DU 'DREN PAR BYED LA, DE BZHIN DU RANG
GI SHES RAB KYI STOBS KYIS DON RIG PA DANG LDAN PA YANG TSIG STON
BDAG GIS RIGS PA

DANG MI LDAN PA NYID DU RNAM PAR 'JOG PAR BYED DE, 'DI LA KHO BO
CAG LTAR MNGON PAR ZHEN PA'I DPYANG THAG LA 'JUG PA YID LA BYED
PAS CI ZHIG BYA, DE'I PHYIR MKHAS PA RNAMS GZU BO LTA BA'I RI BO
DAM PA LA 'DZEGS TE, DAM PA MA YIN PA'I RNAM PAR RTOG PA'I CHOM
RKUN PA BZLAS

BRJOD DANG BSAM GTAN LA SOGS PA'I MDA' DAG GIS BSNUN NAS RDZOGS
PA BYANG CHUB PA'I PHUN SUM TSOGS PA BLAG BA LHUR BYA'O SNYAM NA
DE LTAR NA CHES RIGS PAR ZHUGS PA YIN NO ZHES BRJOD DO, ,KHO PO
YANG DAM PA RNAMS LA PUS MO GCIG SA LA BTZUGS TE SPYI BOR THAL MO
SBYAR NAS,

DAM PA BDE GSHEGS JI SKAD BSHAD PA YI, ,RANG LHA'I RNAL 'BYOR KUN
DANG BZLAS BRJOD DANG, GSANG SNGAGS MDZOD CIG DE NAS GRUB PA
DANG, ,RGYAL BA GZIGS NAS DE NYID RIG MKHYEN MDZOD, ,CES RNAM PA
THAMS CAD DU GSOL BA 'DEBS SO, ,DE LA RANG GI LHA'I NGO BO NYID

KUN RDZOB DANG DON DAM PA DANG KUN SU SBYOR ZHING LDAN PA ZHES
BYA BA NI, RANG GI LHA'I RNAL 'BYOR GYI MTSAN NYID YIN NO, ,KUN
DU SBYOR BA RGYUD LAS GSUNGS PA 'DI'I GO RIMS KYANG 'DI YIN TE,
RGYUD 'DI LAS 'DI LTA STE, JI LTAR MTHONG BA DAG THOS PA'I DNGOS
PO RNAMS GZOD MA NAS MA

@21A *, ,SKYES SHING SKYE BA MED PA'I RIGS PAS DON DAM PA'I NGO
BO NYID SKYE BA MED PA'I MTSAN NYID LA MOS PAR BYAS NAS, DE'I 'OG
TU PHUNG PO DANG KHAMS DANG SKYE MCHED LA SOGS PAR RTOG PA KUN
RDZOB TU YOD PA YANG GCIG DANG DU MAR DPYAD PA'I RIGS PAS CHA
SHAS NAS BRTAGS TE,

DE DAG TU SNANG BAS DBEN PA'I SEMS MNGON SUM DU BYAS NAS RANG GI
LHA'I RNAL 'BYOR DU SGRUB BA KUN RDZOB PA'AM DON DAM PAR BYA'O
ZHES 'BYUNG NGO, ,DE LA LHA'I MTSAN NYID DON DAM PA'I NGO BO NYID
NI CHOS KYI DBYINGS YIN TE, RANG GI LHA DANG BDAG GI DE BZHIN
NYID DAG THA MI DAD PA'I MTSAN NYID DU

MOS PA'I SGO NAS DE DANG LHAN CIG GCIG PA NYID 'DI NI RANG GI
LHA'I RNAL 'BYOR DON DAM PA YIN NO, ,RANG GI LHA'I RNAL 'BYOR KUN
RDZOB PA'I GO RIMS KYANG 'DI LAS RNAM PA GNYIS SU BSTAN TE, DE LA
GCIG NI RANG GI SEMS KYI RNAM PA SNANG BA THAMS CAD KYIS DBEN PA
ZLA BA'I DKYIL 'KHOR

LA SOGS PA'I RNAM PAR BSGYUR BAS BDAG NYID RANG GI LHAR SNANG BA
BSGRUB PA YIN NO, ,DE LAS GZHAN PA NI SNANG BAS DBEN PA'I SEMS
LAS LANGS TE, BDAG DANG RANG GI LHA SGYU MA LTA BUR MNYAM PA NYID
DU MOS PA SNGON DU 'GRO BA CHOS NYID DU MNYAM PAR GCIG TU MOS PAS
BDAG NYID LHA'I

GZUGS SU MOS PAR BYAS TE, BDAG GI RNAM PAR SMIN PA'I GZUGS KYI
RNAM PA KHO NA RANG GI LHA NYID DU NGA RGYAL BYA BA NI 'DI LTA
STE, RANG GI LHA'I RNAL 'BYOR KUN RDZOB PA GNYIS PA YIN NO, ,DON
'DI YANG RGYUD 'DI LAS LHA'I DE KHO NA NYID LA SOGS PA RIM PAR
PHYE BA DAG LAS BSTAN PA YIN

PAR KHONG DU CHUD PAR BYA'O, ,ZHAR LA 'ONGS PA RDZOGS SO,, ,,RNAM
PAR SNANG MDZAD CHEN PO MNGON PAR RDZOGS PAR BYANG CHUB PAR DPYAD
PA'I RIM PA LA BAB PA'I DKYUS MA NYID BRJOD PAR BYA STE, RNAM PAR
SNANG MDZAD MNGON PAR RDZOGS PAR BYANG CHUB PA DE KHO NA RTOGS
PA'I DUS

NYID NA SNGON GYI SMON LAM GYI 'PHEN PAS SKU DANG GSUNG DANG
THUGS RAB 'BYAM SEMS DANG SEMS MA YIN PA THAMS CAD DANG 'DRA BAR
SEMS CAN LA SKAL BA JI LTA BA BZHIN DU SNANG BA DAG GIS 'JIG RTEN
GYI KHAMS RAB 'BYAM THAMS CAD DU KHYAB PA GANG YIN PA DE NI BYANG
CHUB KYI RNAM PAR SPRUL PA YIN NO

@21B ZHES BYA BAR SHES PAR BYA'O, ,DE'I MTSAN NYID KYANG 'DI LAS
GONG DU BSTAN ZIN TE, 'DI LTA STE, DE NAS BYANG CHUB SEMS DPA'
KUN DU BZANG PO LA SOGS PA DE DAG DANG, GSANG BA'I BDAG PO LA
SOGS PA RDO RJE 'DZIN PA DE DAG BCOM LDAN 'DAS RNAM PAR SNANG
MDZAD KYI BYIN GYI

RLABS KYIS SKU MNYAM PA NYID BKOD PA MI ZAD PA'I MDZOD RNAM PAR
BSGYINGS PA LA BZHUGS SO, ,DE BZHIN DU GSUNG DANG THUGS MNYAM PA
NYID BKOD PA MI ZAD PA'I MDZOD RNAM PAR BSGYINGS BA LA BZHUGS SO
ZHES BYA BA LA SOGS PA 'DI YIN NO, ,RNAM PAR SNANG MDZAD MNGON
PAR RDZOGS

PAR BYANG CHUB PA'I DUS GZHAN LAS KYANG GSUNGS TE, DE SKAD DU, DE
BZHIN GSHEGS PA SKYE BA 'BYUNG BA BSTAN PA'I MDO LAS KYANG YANG
DAG PAR BSTAN TO, ,SNGAR BRIS ZIN PA GANG YIN PA DE YANG MTSAMS
SBYAR BA'I PHYIR SKABS 'DIR BRI BAR BYA STE, RIGS KYI BU DE BZHIN
GSHEGS PA

RNAMS MNGON PAR RDZOGS PAR SANGS RGYAS NAS TING NGE 'DZIN SANGS
RGYAS SHIN TU RNAM PAR SANGS RGYAS PA ZHES BYA BA LA SNYOMS PAR
'JUG STE, SNYOMS PAR ZHUGS MA THAG TU SEMS CAN RNAMS JI SNYED PA
DE SNYED KYI SKU KUN DU GNAS SO, ,SKU JI SNYED PA DE SNYED KYI
GSUNG DANG, GSUNG JI

SNYED PA DE SNYED KYI THUGS KUN DU GNAS SO ZHES BYA BA LA SOGS PA
RGYAS PAR 'BYUNG BA YIN NO, ,SKU MI ZAD PA'I BKOD PA LA SOGS PA
BSTAN PA 'DIS KYANG BCOM LDAN 'DAS KYIS DE'I RANG GI NGO BO RTOGS
PAR BYA BA'I PHYIR, THABS YANG DAG PAR BSTAN PAS SEMS CAN YONGS
SU DAG PA BYANG CHUB

SEMS DPA' KUN DU BZANG PO LA SOGS PA'I DON MDZAD PA YIN NO,
,YONGS SU MA DAG PA THUB PA DANG MI DANG LHA DANG LHA MA YIN DANG
DRI ZA LA SOGS PA GANG YIN PA DE DAG NI DE'I MI ZAD PA BKOD PA
GSUM GYI NGO BO RANG GI NGO BO'I SGO NAS MTHONG BA'I LAM DU MI
'JUG STE, DE'I PHYIR DE DAG LA PHAN

GDAGS PA'I CHED DU RGYUD 'DI LAS DE'I SKU LA SOGS PA BKOD PA'I
DKYIL 'KHOR DANG PHYAG RGYA DANG GSANG SNGAGS KYI MTSAN MAR BYIN
GYIS BRLABS NAS BSTAN TE, 'DI LTAR DE DAG GIS DE'I SKU LA SOGS PA
BKOD PA'I DKYIL 'KHOR DANG PHYAG RGYA DANG GSANG SNGAGS KYI NGO
BOR GYUR PA YANG

@22A *, ,DE DAG MNYES PAR BYED PA'I SBYOR BAS BCOM LDAN 'DAS KYIS
NYE BAR BSTAN PA DAG KHO NAS MNYES PAR BYA STE, 'BRAS BU LEGS PAR
NGES PA DANG MNGON PAR MTHO BA STON PAR 'GYUR RO, ,DE'I MTSAN MA
YANG RGYU DANG NGO BO NYID DANG 'BRAS BU'I MTSAN MA'I BYE BRAG
GIS

RNAM PA GSUM YIN NO, ,DE LA 'DI'I RGYU NI MNGON SUM DANG BRGYUD
PA'I RGYU'I NGO BO NYID GNYIS KYI BYE BRAG GIS RNAM PA GNYIS TE,
DE LA 'DI'I BRGYUD PA'I RGYU NI 'JIG RTEN PA DANG, BYANG CHUB
SEMS DPA' DANG SANGS RGYAS DANG, RDZOGS PAR BYANG CHUB PA'I TING
NGE 'DZIN DANG BZHI'I BYE BRAG

GIS SHES PAR BYA'O, ,MNGON SUM GYI RGYU NI RDZOGS PAR BYANG CHUB
PA DANG CHOS KYI SKU'O, ,RNAM PAR SPRUL PA 'DI'I NGO BO NYID NI
JI SKAD DU, MCHAN NYID SNGAR BSHAD PA YIN NO, ,'DI'I 'BRAS BU NI
THABS SNA TSOGS KYIS SEMS CAN THAMS CAD GDUL BA LA SBYOR BA DAG
YIN NO, ,DE LTA

BAS NA RGYUD 'DI LAS RDZOGS PAR BYANG CHUB PA RNAM PAR SPRUL PA
'DI BYIN GYIS RLOB PA NA NGO BO NYID DU GSUM PO DE 'DI DAG DKYIL
'KHOR DANG PHYAG RGYA DANG, GSANG SNGAGS DANG TING NGE 'DZIN GYI
MTSAN MAR BSTAN BA'I SGO NAS CI RIGS PAR BYIN GYIS BRLAB PAR RJES
SU DPAG PA'O, ,DE LA SKU BKOD PA

BYIN GYIS RLOB PA NI 'DI LAS SNYING RJE CHEN POS 'BYUNG BA'I
DKYIL 'KHOR GYI SGO NAS DNGOS SU BSTAN TE, DE LAS NI DKYIL 'KHOR
GYI SBYOR BA'I SGO NAS LHA'I SKU GZUGS DAG KHO NAR DGOD PAR
GSUNGS TE, 'DI SKAD DU, DE YI SNYING PO DBUS SU NI, ,RGYAL MCHOG
GTZO BO GSER GYI MDOG ,'BAR

BCAS THOR TSUGS DBU RGYAN CAN, ,ZHES BYA BA LA SOGS PA DANG, MGON
PO YI NI BYANG PHYOGS SU, ,SPYAN RAS GZIGS KYI DBANG PO NI,
,PADMA DKAR PO'I STAN LA 'DUG ,DUNG DANG KUNDA ZLA 'DRA LA, ,MGO
LA 'OD DPAG MED BZHUGS SHING, ,BZHIN NI BAG TZAM 'DZUM PA BRI,
,ZHES BYA

BA LA SOGS PA DANG, MGON PO RNAM SNANG MDZAD CHEN GYI, ,LHO YI
PHYOGS SU RDO RJE 'DZIN, ,RE BA THAMS CAD SKONG BYED PA, ,MDOG NI
PRI YANGKU LTA BUR, ,LJANG SER RAM NI MARGAD LTAR, ,SNGO BSANGS
MGON PO DBU RGYAN CAN, ,SEMS DPA' CHEN PO RGYAN KUN GYIS, ,RNAM
PAR BRGYAN

@22B CING MTHA' YAS PAR, ,'JUG PA RGYA CHEN RDO RJER BCAS, ,ZHES
BYA BA LA SOGS PA RGYA CHER 'BYUNG STE, SNYING RJE CHEN PO'I
SNYING PO CAN GYI DKYIL 'KHOR BYIN GYIS RLOB PA LAS RIG PAR
BYA'O, ,GSUNG MI ZAD PA BKOD PA BYIN GYIS RLOB PA YANG 'DI LAS
DNGOS SU YI GE'I 'KHOR LO BSKOR BA'I

DKYIL 'KHOR GYI RNAM PAR BSTAN TE, 'DI LTAR DER NI DKYIL 'KHOR DU
LHA RNAMS PHYAG RGYA DAG GAM SA BON GYI YI GE DAG TU DGOD PAR
BSHAD DO, ,'DI SKAD DU YI GE 'KHOR LO BSKOR BA'I DKYIL 'KHOR
BSTAN PA LAS DKYIL 'KHOR GYI BDAG PO BCOM LDAN 'DAS RNAM PAR
SNANG MDZAD

GZUGS DANG PHYAG RGYA DANG SA BON GYI YI GE RNAMS LAS GANG YANG
RUNG BA ZHIG TU DGOD PAR YANG DAG PAR BRJOD NAS, DE LAS GZHAN PA
RNAMS PHYAG RGYA'AM SA BON GYI YI GE DAG TU DGOD PAR BSTAN PAR
'BYUNG STE, DE SKAD DU SHAR PHYOGS SU SANGS RGYAS THAMS CAD KYI
YI GE AA ZHES BYA BA

KLAD KOR DANG BCAS PA STE, AAm ME'I PHYOGS SU BYANG CHUB SEMS
DPA' THAMS CAD KYI PHYAG RGYA YID BZHIN GYI NOR BU RIN PO CHE'AM,
YI GE KA BRI STE KA DE BZHIN DU DKYIL 'KHOR BSTAN PA 'DI LAS NI
GZHAN DU YANG PHAL CHER SA BON GYI YI GE DAG KHO NAR BSTAN TO,
,DE BZHIN DU GSANG BA'I

DKYIL 'KHOR NI THUGS MI ZAD PA BKOD PA BSDUS NAS BSTAN TE, 'DI
LTAR GSANG BA'I DKYIL 'KHOR DU LHA RNAMS PHYAG RGYA'I KHYAD PAR
RANG GI RNAM PAR THAR PA'I DON GYI RJES SU BYED PA PADMA DANG RDO
RJE LA SOGS PA DAG DANG, DE BZHIN DU ME'I DKYIL 'KHOR LA SOGS
PA'I RANG GI SEMS SNANG

BA'I KHYAD PAR ME DANG RLUNG DANG SA DANG CHU'I DKYIL 'KHOR DGOD
PA DAG GIS DGOD PAR 'BYUNG STE, GSANG BA'I BDAG PO GZHAN YANG DE
BZHIN GSHEGS PA RNAMS KYI DKYIL 'KHOR NI ZLA BA'I DKYIL 'KHOR
'DRA BA MDOG DUNG LTA BU'I DBUS SU NI, SANGS RGYAS KUN GYI GRU
GSUM PA, ,PADMA

DKAR PO'I STENG NA 'DUG ,KLAD KOR BCAS PA'I MTSAN GYIS BTAB, ,RDO
RJE'I MTSAN MA RNAMS KYIS MTSAN, ,DPYAD MI DGOS PA KUN NAS NI,
,'OD ZER DAG NI GNYIS BYA BA, ,GSANG SNGAGS MGON LAS BYUNG NAS
SU, ,DE NI PHYOGS BCU RNAMS SU SONG, ,ZHES BYA BA DANG, DE

@23A *, ,BZHIN 'JIG RTEN MGON GYI NI, ,SPYAN RAS GZIGS KYI DKYIL
'KHOR NI, ,DE LAS NAN TAN MNYAN PAR GYIS, ,KUN DU GRU BZHI LHAM
PA LA, ,DBUS SU DUNG 'DRA GZHAG PAR BYA, ,DE YI STENG DU PADMA
NI, ,SA BON BCAS BYAS RGYAS PAR BRI, ,DE YI STENG DU RDO RJE

CHE; ,RDO RJE LAS KYANG PADMA CHE, ,THAMS CAD SA BON RNAMS KYIS
MTSAN, ,RANG GI SA BON LEGS PAR SBYOR, ,ZHES BYA BA LA SOGS PA
GANG GSUNGS PA YIN TE, RGYAS PAR GSANG BA'I DKYIL 'KHOR BSTAN PA
LAS KHONG DU CHUD PAR BYA'O, ,DKYIL 'KHOR 'DI GSUM YANG GRANGS
BZHIN

DU SKU GSUNG BA LA SOGS PA'I GSUM BSDUS PAR GYUR PA YIN PAR BSHAD
MOD KYI, 'ON KYANG SKU MED PA'AM GSUNG MED LA, THUGS KYANG PHAL
CHER SKU MED PAR MED PAS DKYIL 'KHOR RE RE LA YANG SKU LA SOGS PA
GSUM CHAR BYIN GYIS RLOB PAR RIG PAR BYA'O, ,DE BZHIN DU DKYIL
'KHOR

GSUM CHAR LA YANG PHAL CHE BA'I PHYIR, LA LAR SKU DANG GSUNG DANG
THUGS DAG BYIN GYIS RLOB PAR GYUR NA GZUGS DANG PHYAG RGYA DANG
SA BON RNAMS BKOD PA YANG SNANG NGO, ,DE BZHIN DU 'DI LAS RIM PA
MDOR BSDUS PA LA SOGS PA'I MTSAN NYID KYI DKYIL 'KHOR BSTAN PA
GZHAN DAG KYANG

'DI'I RGYUD PHYI MA LAS BSHAD PA GSANG BA'I RIM PAR PHYE BA LA
SOGS PA LAS BLTA BAR BYA STE, DE DAG TU YANG DGONGS PA NI 'DI
NYID YIN PAR KHONG DU CHUD PAR BYA'O, ,YANG SKU LA SOGS PA BKOD
PA 'DI NYID LAS SGRUB PA PO RNAMS LAS BZLAS BRJOD YAN LAG BZHI PA
LA SOGS PA STON PAR LHA

SANGS RGYAS DANG, BYANG CHUB SEMS DPA'I GZUGS LA SOGS PA NANG
DANG PHYI ROL DU GYUR PA BSAM GTAN BYA BA'I SGO NAS BSTAN TE, 'DI
LAS JI SKAD DU, YI GE DANG NI YI GER SBYAR, ,DE BZHIN BZHI LAS
BZHIR GYUR PA, ,SHIN TU BSDAMS PAS YID LA NI, ,BZLAS BRJOD 'BUM

PHRAG GCIG BYA'O, ,ZHES BYA BA DANG, YI GE BYANG CHUB SEMS YIN
TE, ,GNYIS PA SGRA ZHES BYA BA YIN, ,GZHI NI RANG GI LHA GZHAG
PA, ,RANG GI LUS KYI GNAS LA BYA, ,GZHI GNYIS PA NI RDZOGS SANGS
RGYAS, ,RKANG GNYIS MCHOG TU SHES PAR BYA, ,ZLA BA'I DKYIL 'KHOR

@23B RNAM DAG PA, ,SNGAGS PAS DE LA GNAS PAR BSAM, ,YI GE RNAMS
NI GO RIMS BZHIN, ,DE YI DBUS SU LEGS PAR DGOD, ,CES BYA BA LA
SOGS PA GSUNGS PA LTA BU YIN NO, ,DE BZHIN DU RI MO'I SKU GZUGS
DANG SKU GZUGS KYI RNAM PA BYIN GYIS RLOB PA'I SGO NAS KYANG
KHONG DU

CHUD PAR BYA'O, ,GSUNG MI ZAD PA BKOD PA YANG 'DI LAS GSANG
SNGAGS DANG RIG SNGAGS KYI SA BON GYI YI GE BYIN GYIS RLOB PA'I
SGO NAS BSTAN PAR SNANG STE, 'DI LTAR GSANG SNGAGS DAG NI, NA MA:
SARBA BUDDHA BO DHI SATV'A N'AN, A'A: BI RA H'Um KHAm, ZHES BYA
BA LA SOGS PA DANG, NA MA: SA MANTA

BUDDH'A N'AN, AA SA ME TRI SA ME SA MA YE SV'A H'A, ZHES BYA BA
LA SOGS PA YIN NO, ,RIG SNGAGS KYI SA BON GYI YI GE DAG NI, AA
A'A AAm AA:, ZHES BYA BA LA SOGS PA YIN NO, ,DE BZHIN DU THUGS MI
ZAD PA BKOD PA YANG, LAG PA'I PHYAG RGYA DGOD PA DANG BRI BA'I
PHYAG RGYA DGOD PA'I SGO

NAS BSTAN PAR BLTA BAR BYA'O, ,DE LTAR NA SKU LA SOGS PA BKOD PA
'DI'I RGYU DANG NGO BO NYID DANG 'BRAS BU'I MTSAN MA YANG 'DI LAS
DE LTA BU LA SOGS PA BSTAN PA LAS BLTA BAR BYA'O ZHES BSHAD PA
YIN NO, ,RDZOGS PAR BYANG CHUB PA RNAM PAR SPRUL PA BYIN GYIS
RLOB PA'I BSDUS PA'I DAN NI

'DI LAS RNAM PAR SPRUL PA BYIN GYIS RLOB PA'I DKYIL 'KHOR DANG,
RIG SNGAGS DANG, GSANG SNGAGS DANG, PHYAG RGYA DANG SA BON GYI
NGO BO MNYES PAR BYED PA'I SGO NAS RANG BZHIN GYIS DON 'GRUB PAR
BYA BA'I PHYIR, SKU DANG GSUNG DANG THUGS KYI SPYOD PA CAN LA
SOGS PA'I GSANG SNGAGS

BSTAN PA YIN NO, ,SPYOD PA DE YANG RNAM PA GNYIS TE, DE LA GCIG
NI DKYIL 'KHOR GYI CHO GA LA YANG DAG PAR BSTAN PA YIN NO, ,DE
LAS GZHAN PA NI RIG SNGAGS DANG, GSANG SNGAGS LA SOGS PA BSTAN
PA'I MTSAN NYID YIN TE, CI RIGS PAR RGYUD KYI RJES SU 'BRANG NAS
RIG

PAR BYA'O, ,DE LA DKYIL 'KHOR GYI CHOG LA YANG DAG PAR BSTAN PA
NI 'DIR RNAM PA BCU BZHIS BSTAN TE, 'DI LTA STE, SLOB DPON GYI
MTSAN NYID BSTAN PA DANG, DKYIL 'KHOR GYI SA BSTAN PA DANG, DE
YONGS SU DAG PA'I MTSAN NYID BSTAN PA DANG, DE'I BYIN GYIS RLOB
PA'I CHO GA DANG,

@24A *, ,SLOB MA'I MTSAN NYID BSTAN PA DANG, SLOB MA STA GON DU
GNAS PA'I CHO GA BSTAN PA DANG, DKYIL 'KHOR GYI THIG GDAB PA'I
CHO GA BRJOD PA DANG, DKYIL 'KHOR GYI RIM PA LA SOGS PA RNAM PAR
DBYE BA DANG, DKYIL 'KHOR GYI TSON GYI MTSAN NYID DANG, DE DGYE

BA LA SOGS PA'I CHO GA BSTAN PA DANG, DKYIL 'KHOR GYI LHA RNAMS
NYE BAR BYA BA'I SBYOR BA DANG, DE DAG MCHOD PA'I CHO GA'I YAN
LAG BSTAN PA DANG, SLOB MA GZUNG BA'I CHO GA BSTAN PA DANG, DE
DBANG BSKUR BA'I CHO GA BRJOD PA DANG, MES BYA BA'I CHO GA BSTAN
PA BCU BZHI

YIN NO, ,DE LA SLOB DPON GYI MTSAN NYID NI, SLOB DPON NYID DU
'JUG PA DANG, MNGON PAR 'DU BYED PA DANG, GRUB PA'I BYE BRAG GIS
RNAM PA GSUM MO, ,DE LA SLOB DPON NYID DU 'JUG PA'I MTSAN NYID NI
SNYING RJE CAN SGYU RTZA LA DAG LA MKHAS PA SHES RAB KYI PHA ROL
TU PHYIN

PA'I TSUL LA RTAG TU MKHAS PA THEG PA GSUM GYI KHYAD PAR SHES PA
GSANG SNGAGS KYI DE KHO NA NYID KYI DON LA MKHAS PA BSAM PA SHES
PA, SANGS RGYAS DANG BYANG CHUB SEMS DPA' RNAMS LA DAD PA LA SOGS
PA YIN NO, ,SLOB DPON NYID DU MNGON PAR 'DU BYED PA'I MTSAN NYID

ZAB PA DANG MI ZAB PA'I BYE BRAG GI SGO NAS TE, GSANG SNGAGS
PHYAG RGYA RTOG SHES PA'I, ,SLOB DPON RNAM PA GNYIS ZHES BYA,
,ZAB DANG MI ZAB BYE BRAG GIS, ,DE YI MTSAN NYID SHES PAR BYA,
,ZAB MO RGYA CHER SHES PAR BYA, ,LUS CAN RNAMS NI YID MI RTON,
,SANGS RGYAS

RNAMS KYI SRAS MCHOG STE, ,MTHONG BA'I CHOS NI RNAM PAR SPANGS,
,GNYIS PA MTHONG BA'I CHOS RNAMS KYIS, ,MOS PAR GYUR PA DMIGS PA
CAN, ,SANGS RGYAS RKANG GNYIS MCHOG RNAMS KYIS, ,'JIG RTEN PA YI
DKYIL 'KHOR KUN, ,DE YIS BRI BAR BYA BA'I PHYIR, ,

RJES SU GNANG ZHING DBANG YANG BSKUR, ,ZHES GANG GSUNGS PA YIN
TE, SLOB DPON DMIGS PA CAN MNGON PAR 'DU BYAS PA 'DI NI GNYIS PA
YIN NO, ,SLOB DPON GYI THABS BSGRUB PA'I MTSAN NYID NI, 'DI LAS
RNAM PA GNYIS SU BSTAN TE, 'DI LTA STE, SNYING RJE CHEN PO'I
SNYING PO

@24B CAN DANG, YI GE 'KHOR LO BSKOR BA'I DKYIL 'KHOR 'DRI BA'I
SLOB DPON DU DBANG BSKUR BA DANG, GSANG BA'I DKYIL 'KHOR 'DRI BAR
DBANG BSKUR BA YIN TE, SANGS RGYAS RNAMS KYIS MDOR NA NI, ,DAM
TSIG CAN RNAMS SNGAR BSHAD DE, ,DKYIL 'KHOR 'DI NI MTHONG BA LAS, ,

DAM TSIG SHES PA GCIG CES BYA, ,DE LA PHYAG RGYA MI BSTAN CING,
,SNGAGS KYANG SBYIN PAR MI BYA'O, ,BYANG CHUB SEMS KYI BYE BRAG
LAS, ,SNGAGS DANG PHYAG RGYA YONGS SU BZUNG, ,DKYIL 'KHOR MTHONG
ZHES BYA BA 'DI, ,DAM TSIG CAN GNYIS SHES PAR BYA, ,DKYIL 'KHOR
DANG NI

PHYAG RGYA MTHONG, ,LAS DANG BYA BA LA YANG SBYAR, ,BLA MAS LUNG
NI MA BYIN PA, ,DE YANG DAM TSIG SHES PAR BSHAD, ,PHYAG RGYA
DKYIL 'KHOR BRI BA RNAMS, ,DE TSE CHO GA BZHIN BSTAN NA, ,GSANG
BA'I YE SHES 'BYUNG BA YI, ,DBANG BSKUR MED PA'I SNGAGS PA MIN,
,GSANG BA'I

DKYIL 'KHOR DBUS SU NI, ,SNGAGS PA CHO GAS DBANG BSKUR BA, ,DAM
TSIG SHES PA SNGAR SHES BYA, ,DAM TSIG CAN ZHES GZHAN MI BYA,
,ZHES GANG GSUNGS PA YIN NO, ,DE LTA BAS NA RIM PA 'DIS NI DKYIL
'KHOR GSUM GYI SLOB DPON NYID KYI THABS THOB PAS DKYIL 'KHOR 'DRI
BA'I

TSE RIG PA'I RGYAL MO YAN LAG BCU GNYIS PA 'BYUNG BAS SNGAR
BSNYEN PA BYA STE, JI SKAD DU, DKYIL 'KHOR GYI NI SNGON ROL DU,
,BYA BA RNAMS NI NGES PAS NYON, ,SO SO'I LAS RNAMS 'DOD PA YIS,
,TSUL SHES PAS NI CI RIGS PAR, ,RANG GI TING 'DZIN LA GNAS TE,
,RIG SNGAGS

RGYAL PO STOBS PO CHE, ,YAN LAG BCU GNYIS TSIG 'BYUNG BA, ,GO
RIMS BZHIN DU BZLAS BRJOD BYA, ,ZHES GSUNGS PA LTA BU YIN NO,
,DE'I PHYIR SLOB MA BYANG CHUB KYI SEMS SHIN TU GOMS PA DKYIL
'KHOR GYI SLOB DPON NYID DU GYUR PA'ANG RUNG, BYANG CHUB KYI SEMS
MA GOMS PA NYID

KYIS DMIGS PA CAN YANG RUNG STE, DKYIL 'KHOR 'DRI BA'I TSE RIG
PA'I RGYAL PO YAN LAG BCU GNYIS PA 'BYUNG BA SNGAR BSNYEN PA
BYA'O ZHES BSTAN PAR 'GYUR RO, ,RANG GI TING NGE 'DZIN LA GNAS TE
ZHES BYA BA'I DGONGS PA NI, SLOB DPON RANG GI TING NGE 'DZIN LA
GNAS TE, RIG PA'I

@25A *, ,RGYAL PO 'DI BZLAS BRJOD BYA'O ZHES BSHAD PAR 'GYUR PA
'DI YIN NO, ,NA MA: SA MANTA BUDDH'A N'AN, AA SA MANTA DHARM'A
DH'A TU KARYA GA TI GA T'A N'AN SARBA TH'A, A'Am KH'Am AAm AA:,
SAm SA HAm HA RAm RA BAm BA SV'A H'A, HAm HA SV'A H'A, RAm HA
SV'A H'A, RIG PA'I RGYAL PO TSIG YAN LAG BCU

GNYIS 'BYUNG BA YIN NO, ,SLOB DPON GYI TING NGE 'DZIN GYI MTSAN
NYID KYANG BSHAD PA NI 'DI YIN NO, ,BDAG NYID AA ZHES BYA BAS
RNAM PAR SNANG MDZAD KYI SKUR BYIN GYIS BRLAB PA LA YI GE'I 'KHOR
LO MTHA' DAG RANG GI LUS LA DGOD DE, KA NI LKOG MAR SHES PAR BYA,
,ZHES BYA BA LA

SOGS PA GSUNGS PA GANG YIN PA RIM GYIS RANG GI LUS LA DGOD PA NI
SLOB DPON GYI TING NGE 'DZIN GCIG PA YIN NO, ,DE BZHIN DU DE KHO
NA DANG 'DRA BAR RNAM PAR SNANG MDZAD KYI SKUR BYAS LA, RIGS KYI
BDAG PO GSUM GYI SA BON GSUM DGOD PA NI SLOB DPON GYI TING NGE
'DZIN GNYIS PA YIN

NO; ,YANG NA DPA' BO CHEN PO'I YI GE LNGA BKOD PAS SH'AKYA THUB
PA'I SKUR BYIN GYIS BRLABS TE, SLOB DPON GYI TING NGE 'DZIN GSUM
PA YIN NO, ,CI ZHIG 'TSAL NAS SLOB DPON 'GYUR, ,ZHES GANG GSUNGS
PA LA GLENG STE, AA NI GSANG SNGAGS THAMS CAD KYI, ,SNYING PO YIN
PAR YANG

DAG BSHAD, ,'DI LAS 'BYUNG BA'I GSANG SNGAGS NI, ,GRANGS MED
RNAMS KYANG 'BYUNG BAR 'GYUR, ,SPROS PA THAMS CAD ZHI BA YI, ,YE
SHES MTHA' DAG SKYE BAR 'GYUR, ,ZHES BYA BA DANG, RDZOGS PA'I
SANGS RGYAS RKANG GNYIS GTZOS, ,AA NI 'TSO BA YIN PAR GSUNGS, ,DE

BAS 'DI KUN THAMS CAD DE, ,YAN LAG KUN LA RNAM PAR GNAS, ,YAN LAG
RNAMS KYANG CI RIGS PAR, ,RTAG PAR KUN DU RIG PAR GYIS, ,YI GE
RNAMS KYIS THAMS CAD KHYAB, ,YI GE RNAMS KYANG DE YIS KHYAB, ,YI
GE RNAMS LAS SGRA 'BYUNG BA, ,CHA DANG CHA LAS BYUNG BA'O, ,

DE BAS 'DI KUN THAMS CAD DE, ,LUS NI SNA TSOGS LAS BYUNG BA'O,
,DE YI DGONGS PA YANG DAG BSTAN, ,SNYING PO DAG NI NGES PAS NYON,
,YAN LAG RNAMS LA YAN LAG DGOD, ,BLO LDAN RNAL 'BYOR STAN 'DUG
STE, ,BDAG LUS RDZOGS SANGS RGYAS KYI SKUR, ,BYAS NAS DE

@25B BZHIN GSHEGS PA RNAMS, ,DRAN PAR BYAS TE 'DI KUN BYA, ,GANG
GIS YE SHES RGYA CHEN TE, ,CHO GA BZHIN DU SHES GYUR NA, ,DE TSE
SANGS RGYAS MTHU CHEN GYIS, ,DE NI SLOB DPON YIN PAR BSHAD, ,DE
BAS DE NYID DE BZHIN GSHEGS, ,DE NYID RDZOGS SANGS RGYAS ZHES
BYA, ,

SANGS RGYAS BYANG CHUB SEMS DPA' DANG, ,TSANGS DANG KHYAB 'JUG
DBANG PHYUG CHE, ,ZHES BYA BA LA SOGS PA PHAN YON RGYAS PAR RGYUD
LAS RTOGS PAR BYA'O, ,SLOB DPON BYANG CHUB KYI SEMS LEGS PAR
BSGOM PA RANG GI LUS LA YI GE'I 'KHOR LO DGOD PA NI, DON DAM

PAR 'JUG PA'I THABS YIN PA NYID KYIS 'BRAS BU'I PHAN YON CHE BAR
BSTAN PA'I PHYIR, GANG ZHIG BYANG CHUB SEMS BRTAN ZHING, ,SGRA
SHES PAS NI LHUR LEN GANG, ,CHOS RNAMS KUN LA MA CHAGS PAR, ,RNAM
PA KUN DU KUN ZHES BYA, ,YI GE'I 'KHOR LO THAMS CAD NI, ,GANG GI

LUS LA RNAM GNAS PA, ,DE NI SNGAGS PA GSANG SNGAGS 'CHANG, ,DPAL
LDAN SNGAGS RGYAL RDO RJE 'DZIN, ,ZHES BYA BA GSUNGS SO, ,'DI NI
SLOB DPON GYI TING NGE 'DZIN YI GE'I 'KHOR LO'I DGOD PA'I RIM PA
RGYAS PA YIN TE, SLOB DPON GYI RNAL 'BYOR GYI CHO GA 'DI NI SLOB
DPON ZAB

CING RGYA CHE BA LA MOS PA BYANG CHUB KYI SEMS BRTAN PA, SGRA'I
DON DE NYID LA MKHAS PA KHO NA'I THUN MONG MA YIN PA NYID YIN NO,
,DA NI SLOB DPON RNAM PA GNYIS KA'I YANG CHO GA MDOR BSDUS PA
DANG, BAR MA'I LAM GYIS SO SOR SLOB DPON GYI RNAL 'BYOR GNYIS
STON TE, SLOB DPON

NYID LUS RNAM PAR SMIN PA KHO NA LA RIGS KYI BDAG PO GSUM GYI SA
BON GYI YI GE GSUM BKOD PA LAS SGRA'I DE KHO NA NYID LA GTOD PA'I
SGO NAS DE MDOR BSDUS PA BSTAN PA'I PHYIR, SMIN MTSAMS DBUS SU YI
GE H'Um, ,RDO RJE CAN GYI GZHI YIN NO, ,BRANG DU YI GER ZHES BYA,
,PHYAG

NA PADMA'I GZHI ZHES BYA, ,AA NI SNYING GA'I GNAS BZHAG LA, ,KUN
GYI RJE DE DBANG PHYUG YIN, ,RGYU DANG RGYU MIN SNA TSOGS PA,
,MTHA' DAG NGAS NI RAB TU KHYAB, ,CES BYA BA GSUNGS SO, ,DE BZHIN
DU GZHAN YANG SLOB DPON GYI RNAL 'BYOR PAR MA NI GSANG BA'I DKYIL
'KHOR 'DRI

@26A *, ,BA'I TSE NYID NA SNGON GYI RNAM PAR SMIN PA'I LUS KHO NA
LA YI GE LNGA PA 'DI DAG BKOD LA, SGRA'I DE KHO NA NYID LA GTOD
PA'I SGO NAS YONGS SU GSUNGS TE, DE BSTAN PA'I PHYIR, A'A ZHES
BYA BA SROG GI MCHOG ,B'I ZHES BYA BA TSIG TU BSHAD, ,RA ZHES BYA
BA ME ZHES

BRJOD; ,H'Um ZHES BYA BA KHRO BOR BSHAD, ,KHA NI NAM MKHAR SHES
PAR BYA, ,KLAD KOR STONG PA'I MCHOG CES BYA, ,GANG ZHES SLOB DPON
ZHES BYA BA, ,'DI NI YANG DAG DAM PA YIN, ,ZHES BYA BA GSUNGS SO,
,YI GE LNGA PO 'DI DAG NI DPA' BO CHEN PO'I SNYING PO DGOD PA'I
RIM

PAR GO RIMS BZHIN DU CHU SO DANG, LTE BA DANG, BRANG DANG, SMIN
MTSAMS DANG, KLAD PAR DGOD PA SHES PAR BYA'O, ,DE LTA BAS NA DE
LTAR TING NGE 'DZIN GANG YANG RUNG BA LA GNAS TE, RIG PA'I RGYAL
PO TSIG YAN LAG BCU GNYIS 'BYUNG BA BZLAS BRJOD BYA'O ZHES BSHAD
PAR

BYA'O, ,DE LA DKYIL 'KHOR GYIS NI PHYI DANG NANG GI BYE BRAG GI
RNAM PA GNYIS SO, ,DE LA PHYI'I SA'I MTSAN NYID BSTAN PA'I PHYIR,
ME TOG 'BRAS BU LDAN PA'I RI, ,GTZANG ZHING YID 'ONG CHU YI GNAS,
,ZHES BYA BA LA SOGS PA GSUNGS TE, RGYAS PAR RGYUD LAS SHES PAR
BYA'O, ,

DE NI SBYANG BA YANG KUN RDZOB PA KHO NAR BSHAD DE, RDO BA DANG,
BONG BA DANG, GYO MO DANG, GSEG MA MED CING ZHES BYA BA LA SOGS
PAS GSUNGS PA YIN NO, ,SBYANG BA NI SNGAR SA'I LHA LA SBRAN PAR
BSHAD DE, SANGS RGYAS SKYOB BA THAMS CAD KYI, ,SPYOD PA'I TSUL
DANG KHYAD PAR DANG, ,SA DANG

PHA ROL PHYIN PA LA, ,LHA MO KHYED NI DBANG DU GYUR, ,ZHES BYA BA
LA SOGS PA GSUNGS PA YIN NO, ,DON DAM PA'I SA NI SLOB DPON ZAB MO
SPYOD PA'I RANG GI SEMS KHO NA YIN LA, DE LA SBYANG BA YANG BYANG
CHUB KYI SEMS GOMS PA'I SGO NAS YIN NO, ,DE GNYIS KA YANG BSTAN
PA'I PHYIR, ,SA NI

DANG POR SHES PAR BYA, ,SEMS KYI SAR NI BSHAD PA YIN, ,SBYANG BA
SNGAR NI BSTAN PA YIN, ,DE YIS DE NI YONGS SU SBYANG, ,ZHES BYA
BA RGYAS PAR, MNGON PAR BYANG CHUB MTHONG BAS NA, ,DE LTAR DE NI
BSTAN ZHES BYA, ,ZHES BYA BA'I BAR DU GSUNGS PA YIN TE, DE SBYANG
BA DE NI BYANG CHUB

@26B KYI SEMS GOMS PA'I SBYOR BA YIN PAR BSHAD DO, ,DE LTA BAS NA
DGONGS PA NI, PHYI ROL GYIS SBYANG BA MED PAR YANG BYANG CHUB KYI
SEMS GOMS PA'I SGO NAS SA'I SKYON DU RNAM PAR RTOG PA THAMS CAD
SPANGS PA KHO NAS YONGS SU DAG PAR 'GYUR RO SNYAM PA 'DI YIN NO,
,DE NYID KYI PHYIR,

SNGAGS PA RTOG LA GNAS NAS SU, ,GANG ZHIG SBYONG BAR BYED PA NI,
,BYANG CHUB SEMS NI RNAM SPANGS PA, ,GSANG BA'I BDAG PO DE MI
'DAG ,DE BAS RTOG PA RNAM SPANGS NAS, ,SA KUN RNAM PAR DPYAD PAR
BYA, ,NGA YIS DKYIL 'KHOR RNAMS KYI NI, ,CHO GA RGYAS PAR GANG
BSTAN

PA; ,DE DAG THOG MAR BSTAN PA NI, ,RMONGS PA RNAMS KYIS MI SHES
TE, ,RTOG PA SDUG BSNGAL RGYUR 'GYUR BAR, ,JI SRID MA SPANGS BAR
DU NI, ,'JIG RTEN 'DI NA SANGS RGYAS MIN, ,KUN MKHYEN ZHES KYANG
MI BYA'O, ,ZHES BYA BA GSUNGS SO, ,RANG GI SEMS KYIS YONGS SU

SBYANG BA'I DON 'DI NYID RDO RJE DAM TSIG MNGON PAR 'BYUNG BA LA
SOGS PA'I RGYUD LAS RGYAS PAR BSTAN TO, ,DE NAS ZHAG GSUM NAS
DKYIL 'KHOR 'DRI BAR RTZOM PAS SA YONGS SU GZUNG BAR BYA STE,
DE'I MTSAN NYID NI, SA BYIN GYIS BRLAB PA DANG PO NI, RDZOGS
SANGS RGYAS KYIS BYA

BAR BSHAD, ,GNYIS PA SEMS KYI DBANG GIS TE, ,'DI NI GZHAN DU MI
BYA'O, ,ZHES BYA BA GSUNGS SO, ,DE LA SEMS KYI DBANG GIS ZHES BYA
BA NI, SLOB DPON GYI SEMS KYI DBANG SA PHYOGS 'DIR BDAG GIS DKYIL
'KHOR BRI BAR BYA'O SNYAM PA DE LTA BU'I RNAM PAR RTOG PAS SO,,

RDZOGS PA'I SANGS RGYAS KYIS SA YONGS SU GZUNG BA NI RNAM PA BCUR
BSHAD DE, 'DI LTA STE, YONGS SU 'DZIN PA'I TSE BA'I LCI BA SA LA
MA LHUNG BA DANG, BA'I GCIN GYIS BYUG PA DANG, GSANG SNGAGS KYIS
MNGON PAR BSNGAGS PAS BGEGS NYE BAR ZHI BAR BYA BA DANG, BYUG
SPOS

KYIS LHA RNAMS KYI DKYIL 'KHOR BYA BA DANG, DKYIL 'KHOR GYI SAR
CI RIGS PAR RDZOGS PA'I SANGS RGYAS RNAMS NYE BAR BYA BA DANG,
DRI DANG ME TOG LA SOGS PAS MCHOD PA BYA BA DANG, YONGS SU GZUNG
BA'I BSAM PAS LAG PA SA LA BZHAG STE, 'PHAGS PA 'JIG RTEN

@27A *, ,GSUM LAS RNAM PAR RGYAL BA DANG, MI G-YO BA'I SNGAGS DAG
LAS GANG YANG RUNG BA ZHIG BRJOD PA DANG, DKYIL 'KHOR GYI LHA
SANGS RGYAS DANG BYANG CHUB SEMS DPA' SPYAN DRANG BA DANG, GSANG
SNGAGS KYI SA'I LHA YANG DAG PAR MGU BAR BYA BA DANG, DKYIL

'KHOR GYIS NYID DU NYAL BAR BYA BA DANG, RMI LAM BZANG PO BRTAG
PA'O, ,RNAM PA BCU PO 'DI DAG NI SA YONGS SU GZUNG BAR BYA BA LA
BSTAN PA STE, DE LA JI SKAD DU BSTAN PA'I GNAS GANG YANG RUNG BAR
SA GZHI RAB TU 'THAS PAR BCAGS TE, BA'I LCI BA SA LA MA LHUNG BA
DANG, BA'I

GCIN DU BSRES PAS BYUG GO ZHES BYA BA LA SOGS PA RGYAS PAR, DE
NAS SNGAGS PAS RMI LAM BLTA, ,BYANG CHUB SEMS DPA' GRAGS CHEN
NAM, ,YANG NA SANGS RGYAS BCOM LDAN 'DAS, ,SEMS CAN RNAMS LA PHAN
BYA'I PHYIR, ,BDAG NYID KUN DU RTZOL 'BAD PA'AM, ,

BDAG NYID LA NI 'DI SKAD DU, ,SEMS DPA' CHEN PO BU KHYOD LEGS,
,DKYIL 'KHOR MYUR DU BRIS SHIG CES, ,SPRO BA BSKYED PA MTHONG
YANG RUNG, ,ZHES BYA BA'I BAR DU GSUNGS PA YIN NO, ,DE LTAR SA
YONGS SU GZUNG BA BYAS NAS SANG LTA BU DKYIL 'KHOR 'DRI BA DANG,
SLOB

MA DE DAG YONGS SU BRTAGS NAS GZUNG BAR BYA'O,, ,,BAM PO GSUM PA,
DE LA SLOB MA RNAMS KYI MTSAN NYID NI RNAM PA GSUM STE, 'DI LTA
STE, KHYAD PAR GYI MTSAN NYID DANG, SPYI'I MTSAN NYID DANG, RAB
TU DBYE BA'I MTSAN NYID DO, ,DE LA KHYAD PAR GYI MTSAN

NYID BSTAN PA'I PHYIR, SLOB MA DAD CING RIGS BTZUN PA, ,DE BZHIN
DKON MCHOG GSUM LA DAD, ,ZAB MO YI NI BLO DANG LDAN, ,ZHES BYA BA
LA SOGS PA GSUNGS SO, ,DE'I PHYIR MTSAN NYID 'DI LTA BU DANG LDAN
PA MANG PO MI SRID PAS, BCU'AM BRGYAD DAM BDUN NAM LNGA, ,

GCIG GNYIS BZHI LAS LHAG KYANG RUNG, ,ZHES GRANGS NGES PA KUN DU
STON TO, ,DE NYID KYI PHYIR, GANG DAG GIS SNGON THEG PA CHEN PO
GSANG SNGAGS KYI SPYOD PA'I TSUL SGO MTHA' YAS PA BSGRUB PA LA
GOMS PAR BYAS PA DE DAG NI RDO RJE SEMS DPA' YIN TE, DE RNAMS
NYID KYI DON

@27B GYI PHYIR, GRANGS KYI TSAD 'DI BYAS SO ZHES BYA BA GSUNGS
SO, ,DE LA SPYI'I MTSAN NYID NI YON TAN 'DI LTA BU MED PA RNAMS
KYANG DKYIL 'KHOR DU GZUD PA'I PHYIR YONGS SU GZUNG BA GANG YIN
PA STE, DE NYID KYI PHYIR, 'ON KYANG SLOB DPON SNYING RJE CHEN PO
DANG LDAN PAS, SEMS

CAN GYI KHAMS MA LUS PAR BSGRAL BAR YI DAM BCA' BA KHO NAR BYA
STE, DES BYANG CHUB KYI SEMS KYI RGYUR GYUR PAR BYA BA'I PHYIR,
SEMS CAN TSAD MED PA RNAMS YONGS SU GZUNG BAR BYA'O ZHES BYA BA
GSUNGS SO, ,SLOB MA RAB TU DBYE BA'I MTSAN NYID KYI DBANG DU
MDZAD NAS, DUS

DANG DUS MIN BYE BRAG LAS, ,SLOB MA RNAM BZHIR SHES BYA STE,
,GCIG NI DE YI MOD LA BSGRUB, ,GNYIS SU BSGRUB DANG GNYI GAR MIN,
,MTSAN NYID THAMS CAD RDZOGS PA YI, ,SLOB MA DE NI RGYAL BA'I
MCHOG ,CES BYA BA GSUNGS SO, ,DE LA GCIG NI DE'I MOD LA BSGRUB
CES

BYA BA NI, SLOB MA DKYIL 'KHOR MTHONG BA, BYANG CHUB KYI SEMS
GOMS PA DANG DU GYUR PA, SLOB DPON LAS PHYAG RGYA DANG GSANG
SNGAGS MNOS PA, RGYUD THOS PA LAS GSANG SNGAGS SPYAD PA'I BYA BA
CHO GA SHES PA ZHI BA LA SOGS PA'I LAS DANG, DNGOS GRUB MCHOG LA
SOGS PA'I

LAS KYI CHO GA LA MKHAS PA GANG YIN PA STE, YON TAN DE LTA BU
DANG LDAN PA NI SLOB DPON GYI THABS SU SGRUB PA NYID KYI PHYIR
DKYIL 'KHOR DU BCUG PA'I TSE, MJUG THOGS KHO NAR DBANG BSKUR BA'I
DKYIL 'KHOR DU DBANG BSKUR NAS BSGRUB CING RDZOGS PAR BYA'O ZHES
BYA BA'I THA TSIG GO, ,

GSANG SNGAGS MNOS PA NI, GSANG SNGAGS RAB TU 'BYIN PAS BZLAS
BRJOD BYED PA NYID DU BSGRUB PAR BYA BA YIN TE, DE LTA BAS NA 'DI
YANG, DE'I MOD LA BSGRUB PAR BYA ZHES BYA'O, ,GNYIS SU BSGRUB CES
BYA BA NI BYANG CHUB KYI SEMS MA GOMS PA DKYIL 'KHOR DU BCUG NAS
PHYIS BYANG CHUB

KYI SEMS SGOM DU BCUG STE, PHYAG RGYA DANG GSANG SNGAGS BYIN NAS,
DE YANG BZLAS BRJOD BYED PA NYID DU BSGRUB PAR BYA STE, DE LTA
BAS NA 'DI NI DUS GNYIS SU BSGRUB PAR BYA BA YIN PAS GNYIS SU
BSGRUB CES BYA'O, ,YANG NA DE NYID RGYUD NYAN DU BCUG NAS, BYA
BA'I LAS LA MKHAS

@28A *, ,PAR BYAS LA SLOB DPON DU DBANG BSKUR TE, SLOB DPON GYI
THABS SU BSGRUB PA'I SGO NAS BSGRUB PAR BYA STE, DE LTA BAS NA
'DI YANG DUS GNYIS SU BSGRUB PA YIN TE, DANG PO DKYIL 'KHOR DU
BCUG PA'I DUS NI GCIG YIN LA, DE LAS GZHAN PA NI SLOB DPON DU

DBANG BSKUR BA'I DUS YIN PAS, GNYIS PA NI DUS SU BSGRUB PAR BRJOD
PA YIN NO, ,GANG ZHIG BYANG CHUB KYI SEMS GOMS PA DANG DU MA GYUR
PA DE NI DANG PO DKYIL 'KHOR DU 'JUG PA NA YANG PHYAG RGYA DANG
GSANG SNGAGS KYI 'OS MA YIN LA PHYIS KYANG BYANG CHUB KYI SEMS
GOMS PAR MI NUS

PA'I PHYIR DANG, DE BZHIN DU RGYUD LA SOGS PA THOS PAR 'DZIN MI
NUS PA'I PHYIR GNYIS KAR YANG MIN ZHES BYA'O, ,MTSAN NYID THAMS
CAD RDZOGS PA YI, ,SLOB MA DE NI RGYAL BA'I MCHOG ,CES BYA BA NI
GANG ZHIG SNYING RJE CHEN PO'I SNYING PO CAN DANG, YI GE 'KHOR LO
BSKOR BA DANG,

GSANG BA'I DKYIL 'KHOR GSUM CHAR DU DBANG BSKUR BA DE NI SLOB
DPON GYI MTSAN NYID RNAM PA THAMS CAD DU RDZOGS PAR GYUR PA YIN
PAS, MTSAN NYID THAMS CAD RDZOGS PA YI, ,SLOB DPON DE NI RGYAL
BA'I MCHOG ,CES BYA'O, ,'DI LTAR SLOB DPON GYI LAM THABS THOB PA
DE LTA BU YANG

BSOD NAMS MNGON PAR 'PHEL BAR BYA BA'I PHYIR DANG, BGEGS NYE BAR
ZHI BAR BYA BA'I PHYIR DANG, SDIG PA RNAMS ZAD PAR BYA BA'I
PHYIR, SLOB DPON GZHAN GYIS DKYIL 'KHOR LEGS PAR BRIS PA MTHONG
BAR BYED PAS 'DI YANG SLOB MA'I GRANGS SU 'GRO'O ZHES BYA BAR
KHONG DU CHUD PAR BYA STE,

DE SKAD DU, JI LTA JI LTAR RIG SNGAGS TSOGS KYIS NI, ,BSTEN PA'I
DKYIL 'KHOR BSOD NAMS CAN MTHONG BA, ,DE LTA DE LTAR RDO RJE RIGS
BSTEN PA'I, ,LUS LA 'DIR NI BYIN RLABS KUN DU 'JUG ,RDO RJE'I LUS
NI RGYA CHER MTHONG 'GYUR NAS, ,BGEGS RNAMS MTHA' DAG 'JIG PAR

RAB TU 'GYUR, ,ZHES GSUNGS TE, RGYAS PAR NI LAG BZANGS KYIS ZHUS
PA LAS 'BYUNG NGO, ,GO RIMS 'DI NI DAM TSIG CAN RNAM PA LNGA'I
MTSAN NYID BSTAN PA LAS KHONG DU CHUD PAR BYA STE, RGYUD 'DI NYID
LAS JI SKAD DU, DKYIL 'KHOR 'DI NI MTHONG BA LAS, ,DAM TSIG SHES

@28B PA GCIG CES BYA, ,DE LA PHYAG RGYA MI BSTAN CING, ,SNGAGS
KYANG SBYIN PAR MI BYA'O, ,BYANG CHUB SEMS KYI BYE BRAG LAS,
,SNGAGS DANG PHYAG RGYA YONGS SU BZUNG, ,DKYIL 'KHOR MTHONG ZHES
BYA BA 'DI, ,DAM TSIG CAN GNYIS SHES PAR BYA, ,DKYIL 'KHOR DANG
NI PHYAG RGYA MTHONG,,

LAS DANG BYA BA LA YANG SBYAR, ,BLA MAS LUNG NI MA BYIN PAR, ,DE
YANG DAM TSIG SHES PAR BZHED, ,PHYAG RGYA DKYIL 'KHOR BRI BA
RNAMS, ,DE TSE CHO GA BZHIN DU BSTAN, ,GSANG BA'I YE SHES 'BYUNG
BA YI, ,DBANG BSKUR MED PA'I SNGAGS PA YIN, ,GSANG BA'I DKYIL
'KHOR

DBUS SU NI, ,SNGAGS PA TSUL BZHIN DBANG BSKUR BA, ,DAM TSIG SHES
PA SNGAR SHES BYA, ,DAM TSIG CAN ZHES GZHAN MI BYA, ,ZHES GSUNGS
PA LTA BU'O, ,'DI'I DON BSHAD MA THAG PA KHO NA YIN PAS RNAM PAR
MI BSHAD DO, ,DE LA SLOB MA STA GON DU GNAS PA NI RNAM PA DGU
STE,

'DI LTA STE, GSUM PA SKYABS SU BTANG BA DANG, SDIG PA RNAMS
BSHAGS PA DANG, DUS GSUM DU SGRIB PA MED PA'I YE SHES KYI SDOM PA
'DZIN DU GZHUG PA DANG, STA GON DU GNAS PAR BYA BA LA, ME TOG
DANG DRI LA SOGS PA SBYIN PA DANG, SO SHING BCA' BA'I MTSAN MA
BRTAG

PA DANG, 'PHAGS PA MI G-YO BA LA SOGS PA BZLAS BRJOD BYAS PA'I
SKUD PAS BCINGS TE BSRUNG BA'I SBYOR BA DANG, SLOB MA STA GON DU
GNAS PA YANG DAG PAR DGA' BAR BYA BA'I SBYOR BA DANG, STA GON DU
GNAS PA RNAMS GNYID LA NYAL KHAR RMI LAM BZANG NGAN GYI KHYAD PAR
BRJOD PA DANG,

DE DAG KHO NA LA CHOS BSHAD PAS SEMS SPRO BA BSKYED PA'O, ,STA
GON DU GNAS PA'I DUS NA, DGOS PA'I CHO GA RNAM PA 'DI DGU YANG,
GSUM LA SKYABS SU GTANG BAR BYA'O, ,SDIG PA MI BYA BA RNAMS KYANG
BSGO BAR BYA'O ZHES BYA BA LA SOGS PA BYANG CHUB SEMS DPA' RNAMS
NI LUS DANG

NGAG DANG YID YONGS SU MA BTANG BAR BSLAB PA 'DZIN PAR MI BYED DO
ZHES BYA BA'I BAR GYI GZHUNG 'DIS BSTAN TO, ,DE LA DKYIL 'KHOR
GYI THIG GDAB PA'I CHO GA LA SBYOR BA DRUG STE, 'DI LTA STE, SLOB
DPON DANG SRAD BU 'DZIN PA DAG DKYIL 'KHOR GYI THIG GDAB PAR
GSUNGS PA'I LHA'I RNAL

@29A *, ,'BYOR MNGON DU BYA BA DANG, DKYIL 'KHOR GYI MTSAN BSTAN
PA DANG, DKYIL 'KHOR GYI THIG GDAB PA'I RAB TU DBYE BA BSTAN PA
DANG, DE'I RIM PA RNAM PAR DBYE BA DANG, DKYIL 'KHOR GYI LHA
RNAMS KYI GNAS DGOD PA BRJOD PA DANG, SGO DANG RTA BABS DANG SGO
KHYUD

RNAM PAR DBYE BA'O, ,DE LA SNYING RJE CHEN PO'I SNYING PO CAN GYI
DKYIL 'KHOR GYI THIG 'DEBS PA'I TSE NI DKYIL 'KHOR GYI SLOB DPON
RNAM PAR SNANG MDZAD KYI RNAL 'BYOR DU BYA BA KHO NAR BSTAN TE,
SNYING RJE CHEN PO'I SNYING PO CAN GYI DKYIL 'KHOR GYI THIG GDAB
PA BSTAN PA LAS, TSON SNA LNGA

PA'I SRAD BU THOGS TE, BDAG NYID BCOM LDAN 'DAS RNAM PAR SNANG
MDZAD DU BYIN GYIS BRLABS LA ZHES BYA BA GANG RGYAS PAR GSUNGS PA
YIN NO, ,YI GE 'KHOR LO SGRUB PA'I DKYIL 'KHOR GYI THIG GDAB PA
NI CHOS KYI SKUR MOS PAS GDAB STE, 'DI LTAR BDAG NYID GZOD MA NAS
ZHI BA

GNYIS SU MED PA'I RNAL 'BYOR GYI GZUGS DE BZHIN GSHEGS PA'I GZUGS
STONG PA NYID KYI RANG GI NGO BOR BYIN GYIS BRLABS LA ZHES GANG
GSUNGS PA YIN NO, ,GSANG BA'I DKYIL 'KHOR NI BDAG NYID RDZOGS PAR
SANGS RGYAS PA'I SKU SA'I DKYIL 'KHOR LA SOGS PA BZHI DANG LDAN

PAS BYIN GYIS BRLABS LA BRI BA DANG THIG GDAB PAR BYA STE, JI
SKAD DU, DANG POR SNGAGS PAS DKYIL 'KHOR DE, ,RANG GI LUS LA DGOD
BYA STE, ,RKANG PA NAS NI CHU SO LA, ,THUG GI BAR DU SA YI BSAM,
,DE NAS GONG DU SNYING GA'I BAR, ,SDOM BRTZON CAN GYIS CHU YI
BSAM, ,

CHU YI YAN CHAD ME YI STE, ,ME YI YAN CHAD RLUNG YIN NO, ,BSAMS
NAS DE NI MKHAS PA YIS, ,SA LA GZUGS BRNYAN GZHAG PAR BYA'O,
,ZHES GANG GSUNGS PA YIN NO, ,SLOB MA RNAMS GZUNG BA'I TSE NI,
SLOB DPON GYI TING NGE 'DZIN SNGAR BSHAD PA YI GE BKOD PA'I

RNAL 'BYOR GYI SGO NAS RGYAS PA DANG, BAR MA DANG MDOR BSDUS PA
KHO NA BYA BAR KHONG DU CHUD PAR BYA'O, ,DKYIL 'KHOR GYI THIG
GDAB BA'I TSE SLOB DPON GYI TING NGE 'DZIN GYI KHYAD PAR BSHAD
ZIN TO, ,DA NI DKYIL 'KHOR GYI TSAD KYI CHO GA DPYAD PAR BYA STE,
DE LA RGYUD 'DI LAS DKYIL

@29B 'KHOR 'DI GSUM CHAR YANG GDAN DANG RA BA'I RI MO DANG LHA'I
GZUGS DANG, PHYAG RGYA RNAMS KHRU DANG MTHO LA SOGS PA'I GRANGS
NGES PA NYID DU MA BSTAN GYI, KHRU LA SOGS PA'I TSAD MA NGES PAR
KUN DU BSTAN TO, ,JI LTAR DKYIL 'KHOR CHEN PO GZHAN DAG LAS RA
BA'I RI MO NGES

PAR BYA BA'I PHYIR, DKYIL 'KHOR GYI CHA KHRU BDUN DANG BRGYAD LA
SOGS PA NGES PAR SNANG BA DANG, JI LTAR DKYIL 'KHOR CHEN PO BKOD
PA LA SOGS PA'I RGYUD DAG LAS, LHA'I GZUGS DANG PHYAG RGYA BRI
BAR BYA BA RNAMS, KHRU DANG MTHO LA SOGS PA RAB TU PHYE STE BSTAN
PA DE LTAR RNAM

PAR SNANG MDZAD KYI RGYUD 'DI LAS NI, SNYING RJE CHEN PO'I SNYING
PO CAN LA SOGS PA'I DKYIL 'KHOR DAG TU RDZOGS PAR BYANG CHUB PA
RNAMS KYI RA BA'I RI MO DANG, LHA'I GZUGS DANG, PHYAG RGYA BRI
BAR BYA BA DAG GI TSAD NGES PAR MA BSTAN TO, ,DES NA DKYIL 'KHOR
'DI GSUM NI KHRU LA SOGS

PA'I GRANGS KYI TSAD 'DI MA NGES SO ZHES BYA BAR GNAS SO, ,DE
SKAD DU SNYING RJE CHEN PO 'BYUNG BA'I DKYIL 'KHOR BSTAN PA LAS,
RNAM PAR SNANG MDZAD KYI GDAN PADMA'I MTSAN NYID 'DI BSHAD DE, DE
YI TSAD KYANG SOR BCU DRUG ,YAN CHAD DU NI BSHAD PA YIN, ,ZHES
GANG GSUNGS PA YIN NO, ,

'DI'I DON NI RNAM PAR SNANG MDZAD KYI GDAN PADMA'I TSAD SOR BCU
DRUG YAN CHAD SOR BCU BDUN DANG BCO BRGYAD LA SOGS PAR BYA'I, SOR
BCU DRUG GI 'OG MA GRANGS BCU BZHI DANG BCO LNGA LA SOGS PA'I
MTSAN NYID DU BYA BA NI MA YIN NO ZHES BYA BA 'DI YIN NO, ,DE
LTAR NA DKYIL 'KHOR GSUM

CHAR LA YANG RNAM PAR SNANG MDZAD KYI GDAN PADMA 'BA' ZHIG SOR
BCU DRUG LAS MI CHUNG BAR BYA'I, DKYIL 'KHOR GYI LHA'I BYE BRAG
LHAG MA RNAMS KYI GDAN PADMA NI MA NGES PA KHO NAR BSHAD PAR BLTA
BAR BYA'O, ,DE LTAR NA DKYIL 'KHOR GSUM CHAR LA YANG SPYIR LHA'I
GZUGS DANG, GDAN DANG

PHYAG RGYA RNAMS KYI TSAD NGES PA MED PA KHO NAR GZHUNG 'DIS
BSTAN TE, YID KYI RGYA NI JI TZAM PA, ,STAN DANG PHYAG RGYA DAG
DANG NI, ,LHA YI TSAD KYANG GO RIMS BZHIN, ,DE TZAM DU NI SHES
PAR BYA, ,ZHES GANG GSUNGS PA YIN NO, ,TSUL 'DIS NI YID KYI RGYA
JI LTA BAR RNAM PAR SNANG MDZAD KYI

@30A *, ,GDAN PADMA'I SOR DAG JI LTA JI LTAR BSKYED PA DE BZHIN
DU DKYIL 'KHOR GYI RA BA LA LHA'I GZUGS DANG, PHYAG RGYA TSAD MA
NGES PA RNAMS KYANG RNAM PAR SNANG MDZAD KYI GDAN PADMA'I RJES SU
MTHUN PAR MNGON PAR BSKYED PAR BYA'O ZHES BYA BAR KHONG DU CHUD
PAR BYA'O, ,SNYING RJE

CHEN PO'I SNYING PO CAN GYI DKYIL 'KHOR LA SOGS PA 'DI NI SKU MI
ZAD PA LA SOGS PA BKOD PA BSDUS PA YIN NO ZHES BYA BAR GNAS SO,
,DE LA DKYIL 'KHOR GYI THIG GDAB PA NI TSON SNA LNGA PA'I SRAD BU
RNAM PA GNYIS SU BSTAN TE, 'DI LTA STE, BAR SNANG LA RANG BZHIN
GYI DKYIL 'KHOR GYI THIG

GDAB PA DANG, SA LA DE'I GZUGS BRNYAN DU GYUR PA BYIN GYIS BRLAB
PA'I DKYIL 'KHOR GYI THIG GDAB PA STE, SRAD BU RNAM PA BZHIR
BSHAD DE, ,DKAR PO SER PO DMAR PO DANG, ,NAG PO ZHES NI BRJOD PAR
BYA'O, ,SNGA MA NAM MKHA' LTA BUR BSHAD, ,BAR SNANG LA NI BZUNG
BAS SU, ,

DER NI DKYIL 'KHOR BRTAG PAR BYA, ,SRAD BU DAG NI GNYIS PA YIS,
,SA LA DKYIL 'KHOR DGOD PAR BYA, ,ZHES GANG GSUNGS PA YIN NO, ,DE
LA, BAR SNANG LA NI BZUNG NAS SU, ,ZHES BYA BA NI 'DRA BA'I PHYIR
RO SNYAM DU DGONGS PA YIN NO, ,GSHER THIG NI LNGA'I SRAD BU BSKOR
NAS BAR SNANG

LA TSANGS PA'I SRAD BU'I CHO GAS DKYIL 'KHOR GYI THIG GDAB PAR
BYA'O SNYAM DU DGONGS PA YIN NO, ,SRAD BU DAG NI GNYIS PA YIS,
,ZHES BYA BA NI TSON SNA LNGA PA'I SRAD BU DAG GIS BAR SNANG GI
DKYIL 'KHOR GYI THIG GDAB PA'I SRAD BU DE NYID KYIS SA'I DKYIL
'KHOR GYI THIG GDAB PAR MI BYA STE, RGYU

DE NI DKYIL 'KHOR GZHAN DU SPYAD ZIN PA NYID KYIS DMAN MA DANG
'DRA BA'I PHYIR RO SNYAM DU DGONGS PA YIN NO, ,GSHER THIG NI
MTSAN NYID MA BSTAN KYANG, KHA DOG 'CHOL PA YONGS SU SPANG BA'I
PHYIR, DKAR PO KHO NAR BYA'O ZHES KHONG DU CHUD PAR BYA'O, ,DE LA
'DI SNYING RJE CHEN PO'I SNYING PO CAN LA

SOGS PA'I DKYIL 'KHOR GYI THIG GDAB PA'I CHO GA BSHAD PA YIN TE,
'DI LA YANG THIG NI RNAM PA GNYIS SO, ,GCIG NI BAR SNANG GI DKYIL
'KHOR RNAM PAR DBYE BA'I THIG YIN TE, GANG GI DBANG DU MDZAD NAS,
SHAR PHYOGS SRAD BU BRE BA NI, ,LTE BA'I THAD KAR BZUNG NAS SU,
,BAR

@30B SNANG LA NI GZUNG BAR BYA'O, ,DE NAS LHO PHYOGS SONG NAS SU,
,BYANG PHYOGS SU NI BRI BAR BYA, ,ZHES GSUNGS PA YIN NO, ,'DI'I
DON NI DKYIL 'KHOR GYI THIG GI THOG MA GNYIS SLOB DPON RANG GI
LTE BA'I THAD KAR DANG THIG 'DZIN PAR BYED PA'I LTE BA'I THAD KAR
BZUNG NAS MYUR DU BCOM LDAN

'DAS RNAM PAR SNANG MDZAD KYI RANG BZHIN GYI DKYIL 'KHOR SKU MI
ZAD PA LA SOGS PA BKOD PA'I MTSAN NYID BSAMS NAS, PHYIS DE GSAL
BA'I PHYIR SA LA TSON SNA LNGA PA'I SRAD BU GZHAN GYIS DE'I GZUGS
BRNYAN DU GYUR PA NI BYIN GYIS BRLABS PA'I DKYIL 'KHOR GYI THIG
GDAB PAR BYA'O,

ZHES BYA BA YIN NO, ,DE LA YANG DANG PO KHO NAR DKYIL 'KHOR GYI
SA'I DBUS SU GTAN LA DBAB PA'I PHYIR TSANGS PA'I SRAD BU'I CHO GA
BSTAN PA 'DI LTA STE, DE NAS SRAD BU GNYIS PA NI, ,RANG GIS
BLANGS NAS DE NYID DU, ,DE BZHIN GSHEGS PA RJES DRAN ZHING, ,SHAR
PHYOGS

BLTAS TE BRI BAR BYA, ,DE NAS LHO PHYOGS SONG NAS NI, ,BYANG
PHYOGS SU NI BRI BAR BYA, ,ZHES BYA BA YIN NO, ,DE'I RJES LA KUN
NAS DKYIL 'KHOR GYI THIG GDAB PAR BYA BA DE STON TO, ,BLO CAN DE
NAS SLAR LOG NAS, ,BDEN BRAL PHYOGS SU GNAS NAS NI, ,BYANG PHYOGS
SU NI BRI BAR

BYA; ,DE NAS G-YAS SU BSGYUR BAR BYA, ,BSGYUR TE DE RU 'DUG NAS
NI, ,LHO YI PHYOGS SU BRI BAR BYA, ,DE NAS GNAS DE BTANG NAS SU,
,ME YI PHYOGS SU GNAS NAS NI, ,SNGAGS PAR GSANG SNGAGS CHO GAR
GNAS, ,SHAR DU SRAD BU BRE BAR BYA, ,DE NAS DE BZHIN DBANG LDAN
PHYOGS, ,

SONG NAS NUB TU KHA BLTAS TE, ,RLUNG GI PHYOGS KYI BAR DU NI,
,BYANG PHYOGS SU NI BRE BAR BYA, ,SNGAGS PA YIS NI DE LTA BUR,
,KUN NAS GRU BZHI LHAM PA BYA, ,ZHES BYA BA YIN NO, ,DA NI CHA'I
SGO NAS DKYIL 'KHOR GYI GNAS SU GRU BZHIR BYAS PA LA, DE'I NANG
DU RIM PA GSUM GYIS

CHAR BRTAG PAR BYA'O ZHES STON TE, DE NAS DBUS SU ZHUGS NAS NI,
,DE LA CHA NI GSUM DU BRTAG ,CES BYA BA YIN NO, ,DE LA DKYIL
'KHOR GYI SA'I CHA GSUM DU BRTAG PA'I RIM PA NI 'DI YIN TE, DKYIL
'KHOR GYI SA'I THIG GIS KUN NAS GRU BZHIR BYAS PA'I NANG DU NGOS
GNYIS

@31A *, ,NAS RI MO BRGYAD BRGYAD KYIS YONGS SU BCAD LA RE'U MIG
BRGYAD CU RTZA GCIG TU BYA'O, ,RE'U MIG DE DAG KYANG CHA GSUM
BYAS NAS CHA RE RE LA RE'U MIG NYI SHU RTZA BDUN DU 'GYUR RO,
,DE'I PHYIR DKYIL 'KHOR GYI RIM PA RE RE LA RE'U MIG NYI SHU RTZA
BDUN DAG TU

BSGRUB BAR BYA'O ZHES BYA BAR GNAS SO, ,DE LA RE'U BSGRENGS PA
NGOS BZHIN GNAS PA DANG POS DKYIL 'KHOR GYI RIM PA DANG PO BYA'O,
,RE'U MIG GI PHRENG BA DANG PO NGOS BZHIN GNAS PA DE YANG BGRANG
NA RE'U SUM CU RTZA GNYIS SU 'GYUR TE, DE'I PHYIR 'DI LA RE'U MIG
LNGA LHAG PAR

GYUR TO, ,SNGAR NI RIM PA GSUM RE'U MIG NYI SHU RTZA BDUN DAG TU
SHES PAR BYA'O ZHES BSHAD DE, DE'I PHYIR RE'U LNGA PO 'DI DAG GIS
SA'I CHA DANG NANG ROL GYI RIM PA DAG TU 'BREL PAR MNGON TE, 'DI
LTAR RE'U LNGA PO 'DI DAG MED PAR NANG ROL GYI RIM BA DAG RE'U
NYI SHU RTZA BDUN

DU MI 'GYUR RO, ,DE'I PHYIR RE'U LNGA PO 'DI DAG RNAMS KYIS SA'I
CHA RIM PA DANG PO'I RE'U DAG GI NANG NAS KUN NAS DRANGS TE, NANG
ROL GYI RIM PA GNYIS KYI SAR BSNAN PAR BYA'O, ,DE'I RIM PA YANG
'DI YIN TE, RE ZHIG DANG PO RE'U BZHI LAS RE'U RE RE ZHING CHA
BRGYAD BRGYAD DU BYAS

NAS RE'U BZHI PO 'DI DAG CHA SUM CU RTZA GNYIS SU 'GYUR RO, ,DE'I
PHYIR RIM PA DANG PO'I RI 'U BSGRENGS PA SUM CU RTZA GNYIS DAG
LAS CHA RE RE ZHIG KUN NAS DRANGS TE, NANG ROL GYI RIM PA GNYIS
KYI RE'U'I SA DAG TU BSNAN PAR BYA'O, ,DE LTAR NA RIM PA DANG
PO'I RE'U BSGRENGS PA DAG LAS RE'U

BZHI KUN TU DRANGS PAR 'GYUR RO, ,RE'U LNGA PA GANG YIN PA DE
YANG CHA BZHIR BYAS LA, CHA RE RE LA YANG BRGYAD BRGYAD DU BYAS
NA, SUM CU RTZA GNYIS SU 'GYUR RO, ,DE'I PHYIR 'DIR YANG SNGA MA
BZHIN DU RIM PA DANG PO'I RE'U BSGRENGS PA PHYOGS BZHIN GNAS PA
DAG LA CHA RE RE ZHIG KUN NAS

DRANGS TE, NANG ROL GYI RIM PA GNYIS KYI RE'U'I SA DAG TU KUN NAS
BSNAN PAR BYA'O, ,DE LTAR NA RE'U LNGA PO 'DI YANG RIM PA DANG
PO'I RE'U BSGRENGS PA DAG LAS KUN NAS DRANGS TE, NANG ROL GYI RIM
PA GNYIS KYI RE'U MIG DAG TU KUN NAS BSNAN PAR 'GYUR RO, ,DE LTAR
NA RIM PA DANG

@31B PO'I RE'U MIG GIS NYI SHU RTZA BDUN DAG TU BYAS PAR 'GYUR
RO, ,DE LTAR RIM PA DANG PO'I LAS DRANGS PA'I RE'U LNGA PO NANG
ROL GYI RIM PA GNYIS KYI RE'U SA DAG TU BSNAN PA DAG GIS RIM PA
GNYIS PO DE RE'U SA NYI SHU RTZA BDUN DAG TU MNYAM PAR 'GYUR MOD
KYI, 'ON KYANG RE'U BGO BA SNGA MA DANG

SBYAR NA NANG ROL GYI RIM PA GNYIS PO 'DI BYAR MI RUNG STE, DE
LTA BAS NA NANG ROL GYI RIM PA GNYIS RNAM PAR DBYE BA'I PHYIR,
RIM PA DANG PO'I RE'U'I SA KUN NAS DRANGS PA GANG YIN PA DE DAG
THAMS CAD NANG ROL GYI RIM PA GNYIS KYI RE'U MIG DANG BCAS TE CIG
CAR PHYIS NAS NANG GI CHA DANG

GCIG TU BYAS LA YANG RI MO DRUG PA DAG GIS KUN NAS YONGS SU BCAD
DE, RE'U BZHI BCU RTZA DGU PAR THIG GDAB PAR BYA'O, ,DE'I PHYIR
RIM PA DANG PO DANG NYE BA'I PHYOGS BZHIR YANG RE'U BSGRENGS PA
DAG GIS RE'U NYI SHU RTZA BZHIR 'GYUR TE, DE DAG GIS RIM PA GNYIS
PA BRTAG PAR

BYA'O, ,DE'I NANG ROL NA LHAG MA NYI SHU RTZA LNGA ZHIG LUS GANG
DAG YIN PA DE DAG GI NANG NAS RE'U NYI SHU RTZA BZHI NANG ROL GYI
RIM PA GSUM PA BYA'O, ,'DIR YANG RE'U NYI SHU RTZA LNGA PA GANG
YIN PA DE'I PHYED RIM PA DBU MA KHO NAR BZHAG LA, CHED GZHAN GANG
YIN PA DE CHA BCU DRUG TU BYA STE,

DE'I CHA RE RE'I TSAD DU NI RIM PA DBU MA DANG 'BREL PA'I RE'U
BCU DRUG NGOS BZHIN GNAS PA LAS CHA RE RE ZHIG KUN NAS DRANGS TE
RIM PA GNYIS PA'I RE'U MIG GI SA PHYOGS BZHIN GNAS PA DAG TU YANG
BSNAN PAR BYA'O, ,DE LTAR NA RIM PA GNYIS PA DANG GSUM PA NI SO
SOR RE'U SA NYI SHU RTZA

PHYED DANG LNGA DAG TU BYAS PAR 'GYUR RO, ,DE LTA BAS NA DE LTAR
RIM PA GSUM CHAR YANG CHU DANG ZHING GI TSAD DAG GIS SO SO'I
RE'U'I SA NYI SHU RTZA BDUN DAG TU KUN NAS CHA MNYAM PAR THIG
GDAB PAR 'GYUR ZHES BYA BAR KHONG DU CHUD PAR BYA'O, ,DE'I RJES
LA PHYOGS BZHI CHAR DU YANG RIM PA RE RE ZHING

CHU DANG ZHENG GI TSAD DAG LAS THIG GIS CHA MNYAM DU BYA STE, RIM
PA RE RE ZHING CHA RE RE 'KHOR SAR BYA'O, ,LHAG MA RIM PA RE RE
ZHING CHA GNYIS LUS PA GANG YIN PA DE NI, SO SO RANG RANG GI LHA
RNAMS KYI GNAS SU BRTAG PAR BYA STE, RE ZHIG 'DI NI RNAM PAR
SNANG MDZAD KYI RGYUD 'DI LAS SNYING

@32A *, ,RJE CHEN PO'I SNYING PO CAN LA SOGS PA'I DKYIL 'KHOR GYI
RIM PA GSUM CHAR YANG SO SOR CHU DANG ZHENG GI TSAD DAG GIS MNYAM
PAR BRTAG PAR BSHAD PA YIN NO, ,GSANG BA'I RGYUD KYI DKYIL 'KHOR
GYI CHO GA MA BSHAD PA THAMS CAD BSDUS PAR GYUR PA LAS

NI RIM PA DANG PO LHAG PAR BYA BAR GSUNGS TE, 'DI LTAR DE LAS
BCOM LDAN 'DAS RDO RJE 'DZIN GYIS 'DI SKAD DU, DKYIL 'KHOR YANG
DAG PAR BSDU BAR BYA BA LA YANG RIM PA GNYIS SAM GSUM MAM BZHI
YANG RUNG, RIM PA MANG PO YANG RUNG STE, PHYI ROL GYI RIM PA GANG
YIN

PA DE NI RGYA CHE BA DANG, SGO GCIG PAR RAB TU BRTAG PAR BYA'O
ZHES GSUNGS SO, ,DE YANG JI LTAR 'GYUR ZHE NA, GONG DU BSHAD PA'I
LUGS SU RE'U GCIG PO 'DI KHO NA RIM PA DANG PO LAS KUN DU DRANGS
TE, NANG ROL GYI RIM PA GNYIS KYI SAR MA BSNAN NA DE LTAR NA RIM
PA DANG PO 'DI

NANG ROL GYI RIM PA GNYIS PAS RE'U SA GCIG GIS LHAG PAR 'GYUR RO,
,DE LTAR NA, DE NAS DBUS SU ZHUGS NAS SU, ,DE LA CHA NI GSUM DU
BRTAB, ,SA RNAMS THAMS CAD KUN DU YANG, ,CHA GSUM DAG TU BRTAGS
NAS NI, ,CHA RNAMS KYANG NI RE RE LA, ,CHA GSUM DAG TU RAB TU

BRTAG ,CES BYA BA GSUNGS PA GANG YIN PA DE GSAL BA YIN TE, 'DI NI
SNYING RJE CHEN PO'I SNYING PO CAN LA SOGS PA'I DKYIL 'KHOR GYI
THIG GDAB PA DANG, RIM PAR DBYE BA SPYI'I YIN PAR RIG PAR BYA'O,
,DE LA GONG DU SNYING RJE CHEN PO'I SNYING PO CAN GYI DKYIL 'KHOR
GYI SKU BKOD PA MI

ZAD PA'I MDZOD RNAM PAR BSGYINGS PA BYIN GYIS RLOB PAR 'GYUR BA
YIN NO, ,YI GE 'KHOR LOS SGYUR BA'I DKYIL 'KHOR NI GSUNG BKOD PA
MI ZAD PA'I MDZOD RNAM PAR BSGYINGS PA BYIN GYIS RLOB PA YIN NO,
,GSANG BA'I DKYIL 'KHOR NI THUGS BKOD PA MI ZAD PA'I MDZOD RNAM
PAR

BA SGYINGS PA BYIN GYIS RLOB PAR 'GYUR BA YIN PAR RIG PAR BYA'O
ZHES BSHAD DO, ,DE LA DKYIL 'KHOR GSUM CHAR LA YANG PHYAG RGYA'I
GZUGS GRU GSUM BRI BA GANG YIN PA DE NI DE BZHIN GSHEGS PA CHOS
KYI SKU LA RNAM PAR ZHUGS PA THAMS CAD YIN TE, SNYING PO YE SHES
KYI RDO RJE RTZE LNGA

@32B PAS MTSAN PA RNAM PAR THAR PA STONG PA NYID DANG, MTSAN MA
MED PA DANG, SMOD PA MED PA DANG GSUM STON PAR BYED PA DANG, GRU
GSUM PAR BYIN GYIS RLOB PA GRU GSUM DAG TU RNAM PAR GZHAG PAR RIG
PAR BYA'O, ,DE LA SNYING RJE CHEN PO CAN GYI DKYIL 'KHOR DU NI
BCOM LDAN 'DAS

RNAM PAR SNANG MDZAD CHEN PO MNGON PAR RDZOGS PAR BYANG CHUB
RTOGS PA'I TSE BRNYES PA GNAS GYUR PA'I SKU DANG RANG GI SKU'I
KHYAD PAR RIGS GSUM DU SNANG BA 'JIG RTEN DBANG PHYUG DANG, RDO
RJE 'DZIN PA LA SOGS PA'I MTSAN NYID LONGS SPYOD RDZOGS PA'I
SKU'I NGO BO NYID DE LTA BU DAG DANG

THABS CIG TU NANG GI DKYIL 'KHOR NA RNAM PAR BZHUGS SO, ,'JIG
RTEN DBANG PHYUG DANG RDO RJE 'DZIN PA LA SOGS PA'I SNYING PO'I
DKYIL 'KHOR NA GNAS PA RNAMS LONGS SPYOD RDZOGS PA'I SKU'I NGO BO
NYID YIN PAR YANG 'DI LAS GONG DU 'DI LTA STE, SEMS CAN LAS KYI
TSE RNAM PAR BSKYED

PA RNAMS SEMS DANG PO BSKYED PA NAS BZUNG STE SA BCU PA'I BAR LA
GNAS PA 'DI NYID LA YONGS SU RDZOGS PAR BYA BA DANG, LAS KYI TSE
BKAG PA RNAMS LA YANG SRID PA'I MYU GU MNGON PAR GRUB PAR BYA
BA'I PHYIR RDO RJE 'DZIN PA'I LUS 'DRA BA DANG, BYANG CHUB SEMS
DPA' KUN DU BZANG PO

DANG; PHYAG NA PADMA'I LUS 'DRA BA DANG PHYOGS BCU NA GSANG
SNGAGS KYI TSUL GYI TSIG RNAM PAR DAG PA'I TSIG GIS CHOS STON PA
DAG KYANG MTHONG NGO ZHES BYA BA'I GZHUNG 'DIS YONGS SU BSTAN TO,
,RIM PA GNYIS PA NI BCOM LDAN 'DAS RNAM PAR SNANG MDZAD NYID KYI
SPRUL PA'I SKU BCOM LDAN 'DAS

SH'AKYA THUB PA SPRUL PA'I SKU YONGS SU DAG PA DANG, YONGS SU MA
DAG PA'I LHA DAG DANG THABS CIG TU RNAM PAR BZHUGS SO, ,RIM PA
GSUM PA NA NI BCOM LDAN 'DAS RNAM PAR SNANG MDZAD NYID KYI SKU LA
SOGS PA MNYAM PA NYID BKOD PA MI ZAD PA'I MDZOD RNAM PAR BSGYINGS
PA RDZOGS PAR

BYANG CHUB PA'I GNAS SKABS NA BRNYES PA DANG DE BZHIN DU SEMS CAN
GYI DON GYI THABS SGO DU MA LTA BA DANG MNYAM PA'I PHYIR YANG DAG
PAR LHAGS PA BCOM LDAN 'DAS 'JAM PA'I DBYANGS LA SOGS PA BYANG
CHUB SEMS DPA' CHEN PO DAG SKU SNA TSOGS SU SNANG BA KHO NAR RNAM
PAR BZHUGS PAR SHES PAR

@33A *, ,BYA'O, ,DE BZHIN DU YI GE'I 'KHOR LO BSKOR BA'I DKYIL
'KHOR DANG, GSANG BA'I DKYIL 'KHOR DU YANG LHA DGOD PA'I RIM PA
NI 'DI KHO NAR ZAD DO, ,'ON KYANG 'DI LAS YI GE'I 'KHOR LO BSKOR
BA'I DKYIL 'KHOR NI GSUNG BKOD PA MI ZAD PA'I MDZOD BYIN GYIS

RLOB PA YIN PAR BSTAN TE, 'DI LTAR 'DI LAS DKYIL 'KHOR GYI LHA DE
DAG NYID GSUNG BYIN GYIS RLOB PAR GYUR PA SA BON GYI YI GE DE DAG
NYID TING NGE 'DZIN STON PAR BYED PA RNAMS SU DGOD PAR BSTAN TO,
,'DI LAS DKYIL 'KHOR GYI LHA RNAMS SA BON DAG GAM, PHYAG RGYA DAG
TU DGOD

PAR BYA'O ZHES GSUNGS PA GANG YIN PA DER YANG DGONGS PA NI 'DI
YIN TE, RDO RJE LA SOGS PA'I PHYAG RGYA DE DAG NI DKYIL 'KHOR GYI
LHA RNAMS KYI YE SHES KYI MTSAN MAR GYUR PA YIN LA YE SHES KYI
DBANG GIS KYANG GDUL BA RNAMS LA, ,LHA'I SKU DANG GSUNG DANG
THUGS DAG TU SNANG NGO, ,DE'I

PHYIR DNGOS SU NA YE SHES DE NYID DE LTAR SNANG BAS, YE SHES GANG
YIN PA DE SKU DANG GSUNG YIN TE, YE SHES KYI MTSAN MA DES GSUNG
GI MTSAN MAR YANG MTSON PAR GYUR PAS NYES PA MED DO, ,DE BZHIN DU
GSANG BA'I DKYIL 'KHOR DU NI DKYIL 'KHOR GYI LHA DE DAG NYID KYI
THUGS BKOD PA MI

ZAD PA'I MDZOD BYIN GYIS RLOB PAR 'GYUR BA, RAL GRI DANG PADMA
DANG RDO RJE LA SOGS PA PHYAG RGYA'I KHYAD PAR MED DANG RLUNG
DANG SA DANG CHU'I DKYIL 'KHOR LA GNAS PA DAG TU DGOD PAR RIG PAR
BYA'O, ,SNYING RJE CHEN PO'I SNYING PO CAN LA SOGS PA'I DKYIL
'KHOR 'DI DAG GSUM CHAR LA YANG RIM PA RE RE

ZHING SGO RE RE KHO NAR BSTAN TE, DE LA NANG GI DKYIL 'KHOR GYI
SGO'I NANG GI PHYAG RGYA NI RNAM PAR SNANG MDZAD KYI PADMA'I TSAD
DU BYA'O, ,DKYIL 'KHOR GYI RIM PA GNYIS PA DANG GSUM PA'I SGO NI
DE DANG 'TSAM PAR RIM GYIS CUNG ZAD LHAG PAR BYA BAR KHONG DU
CHUD PAR BYA STE, DANG PO'I SGO NI SNYING PO YI, ,

DKYIL 'KHOR DANG NI MNYAM ZHES BYA, ,'JIGS MED DAG GI RIM GYIS
NI, ,BSKYOD DE DE LAS LHAG CES BYA, ,ZHES GANG GSUNGS PA YIN NO,
,DKYIL 'KHOR GYI PHYI ROL DU YANG PHYOGS BZHI CHAR DU YANG RTA
BABS BRI BA'AM SHING LA SOGS PA'I RGYU LAS BYA'O, ,DE BZHIN DU
DKYIL 'KHOR

@33B GYI PHYI ROL NYID DU RTA BABS DANG 'BREL PA'I SGO KHYUD DAG
BRI BAR BYA'O, ,DE BZHIN DU GZHAN YANG, BLO DANG LDAN PAS PHYOGS
BZHI RU, ,SO SO'I PHYOGS DER SGO KHYUD NI, ,SDOM BRTZON CAN GYIS
NAN TAN DU, ,LHA RNAMS GTZO BO'I GNAS SU BYA, ,ZHES GANG GSUNGS
PA DANG, 'DI

GSUM CHAR GYI YANG TSAD BSTAN PA'I PHYIR, RTA BABS RNAMS KYI TSAD
KYANG NI, ,DKYIL 'KHOR DBU MA DANG MNYAM MO, ,SGO KHYUD DAG KYANG
DE DANG MNYAM, ,PADMA SOR BCU DRUG TU BSHAD, ,CES BYA BA GSUNGS
TE, 'DI'I DON NI RTA BABS DAG DANG, SGO KHYUD KYI TSAD RIM PA DBU
MA'I

SNAM BU GCIG GI ZHENG GI TSAD DU BYA BA YIN NO, ,DE BZHIN DU,
PADMA SOR BCU DRUG TU BSHAD, ,CES BYA BA 'DI'I DON NI RNAM PAR
SNANG MDZAD KYI PADMA'I RGYAR SOR BCU DRUG TU BSHAD LA, SGO KHYUD
DAG NI PHYOGS BZHIR PADMA SOR BCU DRUG PA DE YANG TSAD MA NGES PA
KHO NAR BYA'O SNYAM DU

DGONGS PA YIN NO, ,GANG YANG PHYOGS CHA PHYOGS CHAR LHA GTZO BO
RNAMS KYI SGO KHYUD DAG BYA'O ZHES BSHAD PA 'DI'I DON NI LHA'I
STAN PADMA DE DAG GAm YANG SGO KHYUD DU BYA STE, 'ON KYANG NGOS
GCIG KHO NAR SGO KHYUD GCIG KHO NA ZHIG BYA'O SNYAM DU DGONGS PA
'DI YIN NO, ,DE LA DBUS KYI DKYIL

'KHOR DU NI RNAM PAR SNANG MDZAD KYI GDAN PADMA'I SGO KHYUD DAG
KHO NAR NANG DU PHYOGS JI LTA BA BZHIN DU DE BZHIN GSHEGS PA
THAMS CAD KYI PHYAG RGYA DANG, 'JIG RTEN DBANG PHYUG DANG RDO RJE
'DZIN DAG DGOD PAR BYA'O, ,RIM PA GNYIS PAR NI, DKYIL 'KHOR DGU
MA'I KHYAMS DANG 'BREL

PA'I SGO KHYUD DAG BYA STE, DER SHAR PHYOGS SU NI SH'AKYA THUB
PA'I RGYAL PO DGOD PAR BYA STE, DE BZHIN DU BYANG PHYOGS SU NI
LHA'I RGYAL PO'O, ,LHO PHYOGS SU NI GSHIN RJE DGOD PAR BYA'O, ,DE
BZHIN DU RIM PA GNYIS PA DANG 'BREL PA'I SHAR PHYOGS LA SOGS PA'I
SGO KHYUD DAG TU

BCOM LDAN 'DAS 'JAM DPAL DBYANGS LA SOGS PA'I DKYIL 'KHOR GSUM
PA'I BDAG PO LHA GTZO BO'I RANG BZHIN CAN BZHI PHYOGS BZHIR DGOD
PAR BYA'O, ,DA NI DKYIL 'KHOR GYI THIG GDAB PA'I 'OG TU DKYIL
'KHOR GYI TSON DGYE BAR BYA'O, ,DE'I YAN LAG NI LNGA STE, 'DI LTA
STE, SLOB

@34A *, ,DPON GYI TSON BYIN GYIS BRLAB BA'I TING NGE 'DZIN BSTAN
PA DANG, TSON BYIN GYIS BRLAB PA'I CHO GA DANG, TSON DGYE BA'I
TING NGE 'DZIN DANG, DKYIL 'KHOR GYI TSON DKAR PO LA SOGS PA'I RA
BA'I RIM PA BSTAN PA DANG, TSON DGYE BA'I THABS SO, ,DE LA TSON
BYIN

GYIS BRLAB PA'I TING NGE 'DZIN NI, BDAG NYID BCOM LDAN 'DAS RNAM
PAR SNANG MDZAD KYI SKUR BYIN GYIS BRLABS TE, DE NAS YANG BDAG
NYID BCOM LDAN 'DAS RNAM PAR SNANG MDZAD DE'I PHYAG RGYAS BYIN
GYIS BRLABS LA CHOS KYI DBYINGS RGYA CHEN POR BYIN GYIS BRLABS TE
ZHES BYA BA GANG

GSUNGS PA YIN NO, ,DE LA TSON BYIN GYIS BRLAB PA NI TSON DKAR PO
NA RI ZHES BYA BA BKOD NAS CHOS KYI DBYINGS KYI RANG BZHIN DU
BYIN GYIS BRLAB BO, ,TSON DMAR PO NI AAm ZHES BYA BA BKOD NAS
RDZOGS PA'I SANGS RGYAS THUB DKA' BA'I NGO BO NYID DU'O, ,TSON
SER PO NI YI GE KA ZHES BYA BA

BKOD NAS GSER THUB KYI NGO BO NYID DU'O, ,TSON LJANG GU NI BA
ZHES BYA BA BKOD NAS THUB PA BYANG CHUB KYI SNYING PO CAN GYI NGO
BO NYID DU'O, ,NAG PO LA NI HA ZHES BYA BA BKOD NAS KHRO BO 'JIG
RTEN GSUM LAS RNAM PAR RGYAL BA'I NGO BO NYID DU'O SNYAM DU RNAM
BAR BSAM PAR BYA STE, THOG MAR

TSON RTZI DKAR PO BLANGS LA 'DI LTAR BYIN GYIS BRLAB PAR BYA'O,
,'DI NI CHOS DBYINGS DAG PA STE, ,SEMS CAN KHAMS NI RNAM SPYONG
BA, ,'DI NI BDAG NYID DE BZHIN GSHEGS, ,NYES PA THAMS CAD RNAM
PAR SPANGS, ,ZHES BYA BA NAS RGYAS PAR, BDUD SDE SDANG BA THAMS
CAD LA,,

RNAM PA KUN DU BSDIGS PAR BYED, ,CES BYA BA'I BAR GSUNGS PA'O,
,TSON DGYE BA'I TING NGE 'DZIN DE LAS LANGS TE DKYIL 'KHOR BSKOR
LA NANG DU ZHUGS NAS BYAMS PA CHEN PO DANG SNYING RJE CHEN PO'I
STOBS KYIS SGRUB BA PO LA DMIGS TE, BDAG NYID CES BYA BA SA LAS
KYI RDO RJE SEMS

DPAR BYIN GYIS BRLABS LA, RDO RJE DAM PA SBYIN PA DANG LHAN CIG
TU SNYING RJE CHEN PO 'BYUNG BA'I DKYIL 'KHOR BRI BAR BYA'O ZHES
BYA BA GANG GSUNGS PA YIN NO, ,DKAR PO LA SOGS PA'I RA BA'I RI
MO'I RIM PA 'DI LTA STE, DKAR PO THOG MAR GTANG BAR BYA, ,DE YI
'OG TU DMAR PO STE, ,DE NAS

@34B SER BO GTANG BAR BYA, ,DE YI 'OG TU LJANG GU GTANG, ,KUN GYI
NANG ROL NAG PO STE, ,TSON RTZI'I CHO GA DE LTAR BSHAD, ,CES BYA
BA YIN NO, ,RAB RNAMS KYI TSON DGYE BA'I THABS KYI DBANG DU MDZAD
NAS, TSON NI NANG NAS DGYE BAR BYA, ,PHYI ROL NAS NI TSON MI
DGYE, ,ZHES BYA BA

GSUNGS SO, ,DKYIL 'KHOR BRIS NAS MCHOD PA BYA'O, ,DE'I YAN LAG NI
BZHI STE, 'DI LTA STE, MCHOD PA'I TING NGE 'DZIN MNGON DU BYA BA
DANG, DKYIL 'KHOR BSRUNG BA DANG, DKYIL 'KHOR GYI LHA RNAMS YANG
DAG PAR GNAS PAR BSAM PA DANG, MCHOD PA RNAM PA BZHI BSGRUB

PA'O, ,DE LA MCHOD PA'I TING NGE 'DZIN GYI DBANG DU MDZAD NAS,
CHOS KYI DBYINGS LA GZHOL BA YI, ,SNGAGS PA DE NA 'DUG NAS SU,
,CHOS KYI DBYINGS KYI RANG BZHIN GYI, ,BYANG CHUB SEMS SU GYUR PA
YIS, ,SHAR PHYOGS KHA BLTAS GNAS NAS NI, ,RDO RJE CAN GYI RGYA
BCINGS NAS,,

DE NAS LAS NI RDO RJER GYUR, ,NAN TAN DU NI MCHOD PAR BYA, ,ZHES
BYA BA GSUNGS SO, ,DKYIL 'KHOR BSRUNG BA NI PHYAG RGYA RIM PAR
PHYE BAS LAS BSHAD PA MTSAMS BCAD PA LA SOGS PA'I PHYAG RGYA DAG
GIS BYA'O, ,DE LA LHA YANG DAG PAR GNAS PAR BSAM PA NI RGYUD
THAMS CAD LAS 'DI LTA STE,

DKYIL 'KHOR LA SOGS PAR LHA SPYAN DRANGS PA RNAMS DANG SPYAN MA
DRANGS PA RNAMS KYANG, CHOS KYI DBYINGS LAS BYUNG BA DE'I NGO BOR
MOS PA'I SGO NAS TE RNAM PA GNYIS SO, ,DE LA RNAL 'BYOR GYI LUGS
'PHAGS PA DE KHO NA NYID BSDUS PA LA SOGS PA DANG BYA BA'I RGYUD
THAMS CAD LAS KYANG LHA RNAMS

YANG DAG PAR GNAS PAR BSAMS LA PHAL CHER SPYAN 'DREN PA SNGON DU
'GRO BA CAN KHO NAR MTHONG STE, 'DI LTAR RGYUD DE DAG LAS, BCOM
LDAN 'DAS 'DUL PA'I SKYE BO'I NGOR YUL DANG DUS MA NGES PA NA
YANG BZHUGS PAR BSTAN TO, ,'DI LTAR 'PHAGS PA DE KHO NA NYID
BSDUS PA LAS,

BCOM LDAN 'DAS SANGS RGYAS KYI ZHING STUG POR MNGON PAR RDZOGS
PAR SANGS RGYAS NAS RI RAB KYI STENG DU GSHEGS TE, LUNG DANG
RTOGS PA'I BDAG NYID KYI CHOS STON TO, ,DE NAS KYANG 'DZAM BU'I
GLING LA SOGS PAR GSHEGS TE PHAN GDAGS PAR MDZAD DO ZHES 'BYUNG
STE, RNAL

@35A *, ,'BYOR GYI RGYUD DAG LAS DE LTA BU'I LA SOGS PA BSTAN PAR
SNANG NGO, ,BYA BA'I RGYUD DAG LAS KYANG RIG SNGAGS DANG GSANG
SNGAGS KYI LHA RNAMS GNAS MA NGES PA KHO NAR BSGRAGS TE, DE'I
PHYIR RGYUD DE DAG LAS LHA RNAMS MCHOD PA'I PHYIR SPYAN DRANG
BA'I CHO GA NYID SNGON

DU 'GRO BA NYID DU RUNG BAR 'BYUNG BAS DE KHO NA LTAR BYA'O,
,RNAM PAR SNANG MDZAD KYI RGYUD 'DI LAS NI, DKYIL 'KHOR GYI CHO
GA DAG DANG BZLAS BRJOD LA SOGS PA'I LAS LA LHA RNAMS SPYAN MA
DRANGS PA NYID DU DAM TSIG GI PHYAG RGYA BCINGS TE BSAM PA KHO
NAS LHA RNAMS YANG DAG PA KHO NAS

GNAS PAR BSAM PAR BSHAD DE, 'DI LTAR 'DI LAS BCOM LDAN 'DAS BYANG
CHUB KYI SNYING PO NYID RNAM PAR MI RTOG PA'I TING NGE 'DZIN LA
SNYOMS PAR ZHUGS PA, SKU BKOD PA MI ZAD PA LA SOGS PA BYANG CHUB
RTOGS PA'I DUS NA BRNYES PA RTAG TU 'GRO BA GSUM LA KHYAB PAR
MDZAD PAS,

SEMS CAN LA SKAL BA JI LTA BA BZHIN DU MTSAN MAR SNANG PA 'JIG
RTEN DANG 'JIG RTEN LAS 'DAS PA'I RIG SNGAGS LA SOGS PA'I NGO BO
NYID DAG GIS SEMS CAN RNAMS KYI DON MDZAD CING GANG NAS KYANG MI
BYON GANG DU YANG MI BZHUD DO ZHES 'BYUNG STE, 'DI LAS JI SKAD DU
BCOM LDAN

'DAS DE BZHIN GSHEGS PA BYIN GYIS RLOB PA'I RDO RJE CHEN PO RGYA
CHE BA CHOS KYI DBYINGS KYI PHO BRANG RDO RJE 'DZIN THAMS CAD 'DU
BA ZHES BYA BA NAS RGYAS PAR BYANG CHUB SEMS DPA' KUN DU BZANG PO
DANG, BYAMS PA DANG, 'JAM DPAL DANG, SGRIB PA THAMS CAD RNAM PAR
SEL BA LA SOGS PA

DAG GIS KYANG BSKOR ZHING MDUN GYIS BLTAS PA LA, 'DI LTA STE, DE
BZHIN GSHEGS PA NYID DUS GSUM LAS 'DAS PAR BYIN GYIS BRLABS NAS
SKU DANG GSUNG DANG THUGS MNYAM PA NYID KYI GZHI ZHES BYA BA'I
CHOS KYI SGO'I CHOS BSTAN TO, ,DE NAS BYANG CHUB SEMS DPA' KUN DU
BZANG PO

LA SOGS PA BYANG CHUB SEMS DPA' DE DAG DANG, GSANG BA'I BDAG PO
LA SOGS PA RDO RJE 'DZIN DE DAG BCOM LDAN 'DAS RNAM PAR SNANG
MDZAD KYI BYIN GYI RLABS KYIS SKU MNYAM PA NYID BKOD PA MI ZAD
PA'I MDZOD RNAM PAR BSGYINGS PA LA ZHUGS SO, ,DE BZHIN DU GSUNG
DANG THUGS

@35B MNYAM PA NYID BKOD PA'I MDZOD RNAM PAR BSGYINGS PA LA ZHUGS
TE, BCOM LDAN 'DAS RNAM PAR SNANG MDZAD KYI SKU'AM GSUNG NGAM,
THUGS LA 'JUG PA'AM LDOG PA YANG MI DMIGS SO, ,THAMS CAD DU YANG
BCOM LDAN 'DAS RNAM PAR SNANG MDZAD KYI SKU'I PHRIN LAS

THAMS CAD DANG, GSUNG GI PHRIN LAS THAMS CAD DANG, THUGS KYI
PHRIN LAS THAMS CAD DANG, SEMS CAN GYI KHAMS THAMS CAD LA KUN DU
GSANG SNGAGS KYI TSUL GYI TSIG DAG GIS CHOS STON PA DAG MTHONG NA
NI 'DI LTA STE, SEMS CAN LAS KYI TSE RNAM PAR BSKYED PA

RNAMS SEMS DANG PO BSKYED PA NAS BZUNG STE, SA BCU PA'I BAR GNON
PA 'DI LTA NYID LA YONGS SU RDZOGS PAR BYA BA DANG, LAS KYI TSE
BKAG PA RNAMS YANG SRID PA'I MYU GU MNGON PAR BSGRUB PAR BYA BA'I
PHYIR RDO RJE 'DZIN PA'I LUS 'DRA BA DANG, BYANG CHUB SEMS DPA'
KUN DU

BZANG PO DANG, PHYAG NA PADMA'I LUS 'DRA BA DANG, PHYOGS BCU NAS
GSANG SNGAGS KYI TSUL GYI TSIG DAG GIS CHOS STON PA DAG KYANG
MTHONG NGO ZHES BYA BA'I BAR DU GSUNGS PA 'DI DAG YIN NO, ,'DIR
LAS KYI TSE BKAG PA NI NYAN THOS DANG RANG SANGS RGYAS PHUNG PO
LHAG MA DANG BCAS

PA'I MYA NGAN LAS 'DAS PA'I DBYINGS LA RNAM PAR GNAS PA DAG YIN
PAR DGONGS SO, ,DE DAG YANG SRED PA'I MYU GU MNGON PAR BSGRUB PAR
BYA BA'I PHYIR ZHES BYA BA NI, SANGS RGYAS KYI ZHING YONGS SU DAG
BDAG TU SKYES PA RNAMS LA SA DANG PHA ROL TU PHYIN PA LA SOGS PA
SANGS RGYAS KYI CHOS

RNAMS THOB PAR BYA BA'I PHYIR CHOS STON PAR MDZAD DO SNYAM DU
DGONGS PA YIN NO, ,'DI LTAR DE NI ZAD PA DANG, MI SKYE BA DANG,
'GOG PA SHES PA DANG, SNYOMS PAR 'JUG PA'I STOBS BSKYED PAS, DUS
RE ZHIG CIG TING NGE 'DZIN GYI BDE BA NYAMS SU MYONG LA, SANGS
RGYAS BCOM LDAN

'DAS KYIS BSKUL BA DANG, SANGS RGYAS KYI ZHING YONGS SU DAG PA
DAG TU, DE DAG LAS SA DANG PHA ROL PHYIN PA LA SOGS PA YONGS SU
RDZOGS PAR BYED BA'I THABS DAG THOB NAS, DES SGRUB PA DAG LHUR
LEN CING YANG DAG PAR RDZOGS PA'I SANGS RGYAS KYI GO 'PHANG THOB
PA'I SGO NAS MI GNAS

@36A *, ,PA'I MYA NGAN LAS 'DAS PA'I GRONG KHYER DU PHYIN PA'I
BAR DU 'GYUR RO ZHES BSHAD PAR 'GYUR RO, ,'DI LTAR DON 'DI NYID
RNAM PAR SNANG MDZAD KYI RGYUD 'DI NYID KHO NA'I RGYUD PHYI MA
DANG 'BREL PA GSANG BA'I RIM PAR PHYE BA LAS RGYAS PAR YANG DAG
PAR BSTAN TE, BYANG CHUB

SEMS PA'I SPYOD PA GSANG SNGAGS KYI SGO'I LAM SHES PA NYID SPYOD
PA'I BYANG CHUB SEMS DPA' DANG, NYAN THOS DANG RANG SANGS RGYAS
LAM GYI RNAM PA SHES PA DMIGS PA DANG BCAS PA'I SA LA GNAS PA'I
RANG GI SEMS KYI SPYOD YUL MA THOB PA'I SEMS DANG LDAN PA RNAMS
JI SKAD DU

BSHAD PA RGYAS PAR BRJOD NAS, NYON MONGS PA DANG SHES BYA'I SGRIB
PAS BSGRIBS PA RNAMS BDAG NYID LAM MNYAM PA NYID LA DMIGS NAS
NYON MONGS PA RNAMS RNAM PAR MNAN TE, MTHA' GNYIS SHIN TU MED PAR
BYA BA LA, YE SHES MED CING RGYU DANG 'BRAS BU 'GAGS PA DANG
MTHA'

GNYIS MED PA DANG, SEMS 'GOG PA MED PA'I PHYIR NYAN THOS KYI YE
SHES KYI MIG YONGS SU MA DAG PA'I TING NGE 'DZIN LAS LDANG BA'I
SBYOR BA CAN RNAMS GZUGS DANG, SNANG BA DANG, DE LAS SKYES PA'I
RKYEN BAG CHAGS KYIS MTSAMS SBYOR BA LA 'DZIN PAR BYED CING KHAMS
GSUM NA

NYON MONGS PA'I SPYOD PA RNAMS RNAM PAR MNAN TE, SNGON GYI SMON
LAM GYI DBANG GIS PHUNG PO YONGS SU BOR NAS, SANGS RGYAS KYI
ZHING RNAM PAR DAG PAR SKYE BA 'THOB STE, YANG SEMS DANG PO
BSKYED PA NAS BZUNG STE SA DANG PHA ROL TU PHYIN PA GNON PA'I SGO
NAS THAMS CAD MKHYEN PA NYID DON DU

GNYER BAR BYA'O, ,ZAD PA DANG, MI SKYE BA DANG, 'GOG PA DANG
SNYOMS PAR 'JUG PA'I STOBS KYIS 'PHEN PAS LO DRUG KHRIR PADMA'I
SNYING PO LA MYOS SHING GNAS SO, ,DE NAS SMON LAM JI LTA BA BZHIN
DU BLA NA MED PA YANG DAG PAR RDZOGS PA'I BYANG CHUB TU RNAM PAR
DAG PAR 'GYUR RO ZHES GANG

GSUNGS PA YIN TE, RGYAS PAR GSANG BA'I RIM PAR PHYE BA LAS RTOGS
PAR BYA'O, ,DE'I PHYIR BCOM LDAN 'DAS RNAM PAR SNANG MDZAD SKU LA
SOGS PA THAMS CAD DU 'JIG RTEN DANG 'JIG RTEN LAS 'DAS PA'I GSANG
SNGAGS DANG, RIG SNGAGS LA SOGS PA'I NGO BOR RNAM PAR GNAS NA, DE
LA

@36B SPYAN DRANG BA DANG GSHEGS SU GSOL BA LTA CI ZHIG DGOS, YANG
DON 'DI NYID BCOM LDAN 'DAS KYIS MDOR BSDUS TE RGYUD 'DI LAS
GZHUNG 'DIS BSTAN TE, GSANG BA'I BDAG PO GZHAN YANG DE BZHIN
GSHEGS PA NI THAMS CAD DANG RJES SU MTHUN PA SEMS CAN THAMS CAD
KYI

BSAM PA DANG MTHUN PA SEMS CAN THAMS CAD YANG DAG PAR MGU BAR
MDZAD PA STE, BYANG CHUB SEMS DPA' THAMS CAD DANG GSANG SNGAGS
SPYAD PA SPYOD PA RNAMS KYI MDUN DU GZUGS BRNYAN LTA BUR BZHUGS
SO, ,DE BZHIN GSHEGS PA NI RNAM PAR MI RTOG CING, YID KYI YUL LAS

YANG DAG PAR 'DAS PA DUS DANG YUL DANG DBYE BA DANG, LAS DANG
CHOS MA YIN PA RNAM PAR SPANGS KYANG, GSANG SNGAGS SPYOD PA LAS
BYUNG BA'I, ,THAMS CAD MKHYEN PA'I GO 'PHANG STZOL, ,DE BAS KUN
MKHYEN DNGOS GRUB DANG, ,GO 'PHANG MCHOG KYANG BSGRUB PAR BYA, ,

ZHES GANG GSUNGS PA YIN NO, ,BYANG CHUB SEMS DPA' KUN DU BZANG PO
LA SOGS PA PHA ROL TU PHYIN PA LAS SKYES PA RNAMS RIM PA GSUM PAR
BRI BAR BYA'O ZHES BSHAD PA MA YIN NAM, DE DAG NI BCOM LDAN 'DAS
RNAM PAR SNANG MDZAD KHO NA'I SKU MI ZAD PA LA SOGS PA RNAM

PAR SPRUL BA RTAG TU 'GRO BA GSUM LA KHYAB PA MA YIN PAS DE'I
PHYIR GDON MI ZA BAR DE DAG YANG DAG PAR GNAS PAR BSAM PAR BYA
BA'I PHYIR SPYAN DRANG DGOS NA, DE CI'I PHYIR DE DAG GI SPYAN
DRANG BA'I RIM PA MA BRJOD CE NA, 'DI NI NYES BA MED DE, BYANG
CHUB SEMS DPA' DE

DAG NI RTAG TU YE SHES KYI MIG GIS BCOM LDAN 'DAS RNAM PAR SNANG
MDZAD KYI SKU MI ZAD PA LA SOGS BKOD PA CI 'DRA BA DANG, DE JI
LTAR SEMS CAN GYI DON DU 'JUG PA DE KHO NA NGES PAR RTOG PA LHUR
LEN PA NYID YIN TE, DE'I PHYIR GANG DU BCOM LDAN 'DAS SEMS CAN
GYI DON DU SNYING RJE

CHEN PO'I SNYING PO CAN LA SOGS PA'I DKYIL 'KHOR GYI SGO NAS
SNANG BA DE DAG GI MNGON SUM KHO NAR 'GYUR TE, DE'I PHYIR DE DAG
KYANG DAM TSIG GI DBANG GIS DE NA BYIN GYIS RLOB PAR BYED DO,
,RNAM PA GCIG TU NA DE DAG KYANG SGYU MA LTA BU'I TING NGE 'DZIN
THOB PA YIN PAS, GNAS GCIG NA

@37A *, ,'DUG KYANG SMON LAM GYI DBANG GIS SEMS CAN GYI DON DU DE
LTAR SNANG STE, DE'I PHYIR YANG NYES PA MED DO, ,GZHAN YANG RNAM
PAR SNANG MDZAD KYI RGYUD 'DI 'BA' ZHIG LAS, DKYIL 'KHOR LA SOGS
PA'I RIG SNGAGS DANG GSANG SNGAGS RNAMS SPYAN MA DRANGS

PA KHO NAR BYIN GYIS RLOB PAR BSHAD PA YANG MA ZAD KYI, RNAL
'BYOR GYI RGYUD DANG BYA BA'I RGYUD LAS GANG DAG LAS DKYIL 'KHOR
LA SOGS PAR SPYAN MA DRANGS PA NYID KYI LAS BSTAN PA DE DAG LAS
KYANG, RIG SNGAGS DANG GSANG SNGAGS RNAMS SPYAN MA DRANGS PA KHO
NA LAS SA'I PHYAG RGYA

LA SOGS PAS BDAG BSRUNG BA DANG, GNAS BSRUNG BA DANG, ME TOG LA
SOGS PA MCHOD PA SNGAGS KYIS GDAB PA DANG, BGEGS LA SOGS PA
BSDIGS PA RNAM PA DU MA YANG SNANG NA, DE JI LTAR LAS KYI PHYAG
RGYA DANG SNGAGS DAG KYANG SPYAN MA DRANGS PAR RANG BYIN GYIS

RLOB PAR MDZAD, DE'I PHYIR RGYUD DE DAG LAS KYANG SPYAN MA DRANGS
PA'I NGES PA MA BRJOD PA NYID PAS NYES PA MED DO, ,RNAM PAR SNANG
MDZAD KYI RGYUD 'DI LAS NI RNAM PA THAMS CAD DU RIG SNGAGS DANG
GSANG SNGAGS RNAMS SPYAN MA DRANGS PA KHO NAR YANG DAG PAR GNAS
PAR BSAM PAR

BYA'O ZHES BSTAN TO, ,'DIR DKYIL 'KHOR NI DANG POR NAM MKHA'I
PHYOGS SU NGES PAR BSAM PA DANG, SA LA DKYIL 'KHOR BRI BA DANG
RNAM PA GNYIS SU BSTAN TO, ,DKYIL 'KHOR RNAM PA 'DI GNYI GA LA
YANG DAG PAR GNAS PAR BSAM PAR BYA BA'I PHYIR, DAM TSIG GSUM GYI

PHYAG RGYA BCINGS NAS, DAM TSIG GSUM GYI SNGAGS ZLOS SHING DANG
POR NAM MKHA'I PHYOGS SU RANG BZHIN GYI DKYIL 'KHOR THAMS CAD DU
KHYAB PA CHOS KYI DBYINGS LAS NGES PAR SKYES PA BSAMS LA, PHYIS
SA LA YID KYIS SNYING RJE CHEN PO'I SNYING PO CAN LA SOGS PA'I
MTSAN

NYID BSGRUBS NAS MCHOD PA BYA STE, DE NAS LAS KYI RDO RJER GYUR,
,NAN TAN DU NI MCHOD PAR BYA, ,KUN DU KHYAB PA'I YID KYIS SU,
,SANGS RGYAS SKYOB PA THAMS CAD KYIS, ,DAM TSIG CES BYA'I RGYU
BSTAN NAS, ,GSANG SNGAGS LAN GSUM BZLA BAR BYA, ,ZHES GANG

@37B GSUNGS PA YIN NO, ,RNAM PA GANG GIS DKYIL 'KHOR LA SOGS PAR
LHA RNAMS SPYAN MA DRANGS PA NYID DU YANG DAG PAR GNAS PAR BSAM
PAR RUNG BA'I SBYOR BA BSHAD ZIN TO, ,MCHOD PA'I CHO GA LEGS PAR
BRJOD PAR BYA STE, DE LA DKYIL 'KHOR 'DI LAS NI PHYI DANG NANG

GI MCHOD PA'I BYE BRAG GI MCHOD PA RNAM PA GNYIS SU BSTAN TO, ,DE
LA PHYI'I MCHOD PA NI 'DI LTA STE, ME TOG DANG, DRI DANG, BDUG PA
DANG, LHA BSHOS DANG, MAR ME DANG, NA BZA' DANG, BUM PA DAG DBUL
BA'I SGO NAS RNAM PA BDUN TE, DE NAS SNGAGS PA DE YIS

SU; ,ME TOG DKAR PO SER PO DMAR, ,YID DU 'ONG BAS NAN TAN DU,
,LHA RNAMS LA NI MCHOD PAR BYA, ,ZHES BYA BA LA SOGS PA RGYAS
PAR, LHA YI GTZO BO RNAMS LA NI, ,RAS NI ZUNG RE DBUL BAR BYA,
,SEMS DPA' CHEN PO PHAL RNAMS LA, ,LAN RE DBUL BAR RAB

TU BSGRAGS, ,ZHES GANG GSUNGS PA YIN NO, ,'DI'I TSUL NI 'DI LTA
BU YIN TE, 'DI LTA STE, DKYIL 'KHOR GYI THIG GDAB PA'I CHO GA
GONG DU BSHAD PA LTA BUS BAR SNANG GI DKYIL 'KHOR LA GNAS PAR
BSAM PA'I LHA DAG NA, PHYI'I TSON DGYE BA LA SOGS PA'I MTSAN MA
LA MI

LTOS PA'I PHYIR, 'JIG RTEN LAS 'DAS PA'O ZHES BSTAN TO, ,LHA DE
DAG NYID SNGAR BSHAD PA'I CHO GAS SA LA GNAS PA'I DKYIL 'KHOR DU
BRIS PA RNAMS NI, PHYI'I TSON DGYE BA LA SOGS PA BYA BA LA LTOS
PA DANG BCAS PA'I PHYIR 'JIG RTEN PA ZHES BYA STE, 'DI LTAR GANG
GI TSE 'DI

LAS BZLAS BRJOD DANG SBYIN SREG DANG, MCHOD PA LA SOGS PA'I
PHYI'I BZLAS BRJOD DANG, SBYIN SREG DANG MCHOD PA'I YAN LAG LA
LTOS PA DANG BCAS PA NYID DU MDZAD PA DE'I TSE NI RGYUD 'DI LAS
PHAL CHER 'JIG RTEN PA'O ZHES THA SNYAD DU 'DOGS SO, ,GANG GI TSE
BZLAS BRJOD LA SOGS

PA DE DAG NYID PHYI'I MTSAN MA LA MI LTOS SHING SEMS TZAM GYI
RNAM PAR RTOG PAS SGRUB PAR BYED PA'I TSE NI PHAL CHER 'JIG RTEN
LAS 'DAS PA ZHES KYANG BSHAD DO, ,DE'I PHYIR GANG DAG GI NGES
PA'I TSIG 'JIG RTEN LAS 'DAS PA'I LHA RNAMS ZHES BYA BA DE SKABS
DANG SBYAR TE, SKABS KHA

@38A *, ,CIG TU NI 'JIG RTEN PA'I LHA'I KHYAD PAR JI LTAR BSGRAGS
PA DAG KHO NA YIN PAR SHES PAR BYA'O, ,SKABS DANG SBYAR TE LA LAR
NI 'JIG RTEN LAS 'DAS PA DAG NYID YIN PAR KHONG DU CHUD PAR
BYA'O, ,DE LA BAR SNANG GI DKYIL 'KHOR DU BSAMS PA'I LHA'I KHYAD
PAR 'JIG

RTEN LAS 'DAS PAR BSGRAGS PA RNAMS LA ME TOG DBUL BA'I SBYOR BA
NI, MTHE BONG SRIN LAG SBYAR BA NI, ,BKRA SHIS PA ZHES BSHAD PA
STE, ,DE YI ME TOG BLANGS NAS SU, ,RANG GI SNYING GA'I PHYOGS NAS
DBUL, ,ZHES GSUNGS PA 'DI YIN NO, ,DE DAG NYID SA'I DKYIL

'KHOR LA BRIS SHING 'JIG RTEN PA ZHES BSGRAGS PA RNAMS LA ME TOG
DBUL BA'I TSUL BSTAN PA'I PHYIR, 'JIG RTEN PA YI LHA RNAMS LA,
,LTE BA'I THAD KA NAS SHES BYA, ,ZHES BYA BA GSUNGS PA YIN NO,
,'JIG RTEN LAS 'DAS PA RNAMS LA BDUG PA DBUL BA'I SBYOR BA'I
KHYAD

PAR BSHAD PA, BDUG SPOS RDO RJE KHU TSUR RAM, ,YANG NA PADMA'I
PHRENG BA YI, ,BAR SNANG LA NI BZUNG NAS SU, ,'JIG RTEN MGON
SKYOB RNAMS LA DBUL, ,ZHES BYA BA GSUNGS PA YIN NO, ,DE BZHIN DU
SA'I DKYIL 'KHOR DU BRIS PA RNAMS LA DBUL BA'I CHO GA YANG, DE
LAS GZHAN

PA'I 'JIG RTEN PA'I, ,LHA RNAMS LA NI GO RIMS BZHIN, ,ZHES GSUNGS
PA YIN NO, ,DE LTAR NA 'DI NI SNGAR BSHAD PA'I TSUL GYIS SNYING
RJE CHEN PO'I SNYING PO CAN LA SOGS PA'I DKYIL 'KHOR GYI LHA
RNAMS NAM MKHA'I DKYIL 'KHOR DU BSAMS PA RNAMS DANG, SA'I DKYIL
'KHOR LA

BRIS PA RNAMS DANG, ME TOG LA SOGS PA PHYI'I MCHOD PA'I RIM PA
BSTAN PA YIN NO,, ,,BAM PO BZHI PA, 'DI LA NANG GI MCHOD PA NI
RNAM PA GSUM DU BSHAD DE, 'DI LTA STE, PHYAG 'TSAL BA'I THAL MO
SBYAR BA DANG, BYAMS PA DANG, SNYING RJE GOMS PA DANG, DE

BZHIN DU YID KYI MCHOD PA ZHES BYA BA DANG RNAM PA GSUM MO,
,SNGAR BSHAD PA'I PHYI'I MCHOD PA DANG RNAM PA BZHIR BSHAD DO,
,DE NYID KYI PHYIR, MCHOD PA RNAM BZHIR SHES PAR BYA, ,PHYAG
'TSAL THAL MO SBYAR BA DANG, ,DE BZHIN BYAMS DANG SNYING RJE
DANG, ME TOG BDUG SPOS 'JIG

@38B RTEN PA'I, ,SOR MO LAS BYUNG ME TOG RNAMS, ,SKYOB PA KUN LA
DBUL BAR BYA, ,YAN LAG KUN 'BYUNG PHYAG RGYA NI, ,BCINGS NAS
BYANG CHUB SEMS BSGOMS TE, ,SO SOR MGON PO THAMS CAD DANG, ,DE YI
SRAS RNAMS NAN TAN BYA'O, ,'DI NI SKYON MED ME TOG STE, ,RAB TU

BSRUNG ZHING RNAM PAR MDZES, ,CHOS KYI DBYINGS KYI LJON SHING
RNAMS, ,RGYAL BA MCHOD PA'I PHYIR 'BYUNG BA, ,TING 'DZIN DBANG
GIS BSGYUR BA YIS, ,SNGAGS KYIS DE DAG BYIN BRLABS NAS, ,CHOS KYI
DBYINGS LAS BYUNG BA YI, ,SPRIN MANG RGYA CHEN DAM PA RNAMS,
,SANGS RGYAS RNAMS

KYI SPYAN SNGAR NI, ,DE TSE RTAG TU CHAR BZHIN DBAB, ,LHA RNAMS
PHAL PA GZHAN LA NI, ,ME TOG 'DI RNAMS BSGRAGS PA STE, ,RANG GI
SNGAGS RGYUD RTOGS SHES PAS, ,JI LTAR RIGS PAS DBUL BAR BYA,
,ZHES BYA BA GSUNGS SO, ,DE LA 'DIR, ,ME TOG BDUG SPOS 'JIG RTEN

PA'I, ,ZHES BYA BA NI PHYI'I MCHOD PA BSTAN PAR GSUNGS PA YIN TE,
DE'I ME TOG LA SOGS PA'I PHYI'I MCHOD PA YAN LAG LA LTOS PA DANG
BCAS PA'I PHYIR 'JIG RTEN PA ZHES BYA'O, ,SOR MO LAS BYUNG ME TOG
RNAMS, ,ZHES BYA BA LA SOGS PAS NI YID KYI MCHOD PA'I SPYOR BA
KUN DU

BSTAN PAR MDZAD DO, ,'DIR YANG, CHOS KYI DBYINGS LAS BYUNG BA YI,
,SPRIN MANG RGYA CHEN DAM PA RNAMS, ,SANGS RGYAS RNAMS KYI SPYAN
SNGAR NI, ,DE TSE RTAG TU CHAR BZHIN DBAB, ,CES BYA BA 'DIS NI
RANG BZHIN GYI DKYIL 'KHOR DU YID KYIS MCHOD PAR BYA BA'I MCHOD
PA'I SBYOR BA

DNGOS SU BSTAN TE, DE NYID KYI PHYIR, LHA RNAMS PHAL PA GZHAN LA
NI, ,ME TOG 'DI RNAMS BSGRAGS PA STE, ,ZHES BYA BA GSUNGS TE,
PHAL PA ZHES BYA BA'I SGRAS NI, 'JIG RTEN LAS 'DAS PA'I LHA DE
NYID SA'I DKYIL 'KHOR DU BRI BA RNAMS GZUNG BA'I 'JIG RTEN LAS
'DAS PA'I

LHA SA'I DKYIL 'KHOR DU BRIS PA RNAMS LA ME TOG LA SOGS PA'I
PHYI'I MCHOD PA BKAG PAR 'GYUR DU 'ONG BAS, PHAL PA ZHES BYA BA'I
SGRAS KHYAB 'JUG DANG TSANGS PA LA SOGS PA'I 'JIG RTEN PA NYID NI
MI GZUNG NGO, ,DKYIL 'KHOR 'DIR NI 'JIG RTEN PA'I LHA KHYAB 'JUG
DANG TSANGS PA

@39A *, ,LA SOGS PA JI LTAR GRAGS PA YANG BRI BA MED DO, ,'DIR
DBUS KYI DKYIL 'KHOR DU 'JIG RTEN PA'I LHA'I KHYAD PAR GANG DAG
YIN PA DE DAG NI, BCOM LDAN 'DAS RNAM PAR SNANG MDZAD KYI SPRUL
PA'I SKU'I SEMS CAN DAG YIN PAR BLTA BAR BYA STE, 'DI SKAD DU,

'DI LAS 'JIG RTEN PA DANG 'JIG RTEN LAS 'DAS PA'I LHA RNAMS KYI
PHYAG RGYA RIM PAR PHYE BA YONGS SU RDZOGS PAR MDZAD NAS, GSANG
BA'I BDAG PO DE LTA BU LA SOGS PA NI DE BZHIN GSHEGS PA RNAMS KYI
DE BZHIN GSHEGS PA'I MOS PA LAS BYUNG BA, BYANG CHUB KYI MTSAN
MAR

GYUR PA PHYAG RGYA RAB 'BYAM RNAMS TE ZHES BYA BA LA SOGS PA
RGYAS PAR GSUNGS TE, MCHOD PA RNAM PA BZHI DBUL BA'I RIM NI 'DI
LTA TE, DANG POR BDAG NYID LAS KYI RDO RJE SEMS DPAR BSGOMS NAS,
DRI DANG ME TOG LA SOGS PA'I PHYI'I MCHOD PA'I YAN LAG CHOS KYI
DBYINGS KYI

YI GES RNAM PAR DAG PA 'PHAGS PA MI G-YO BA'I SNYING PO'I SNGAGS
KYIS BTAB PA DRI DANG ME TOG LA SOGS PA MCHOD PA'I SNGAGS DAG GI
SNGAGS KYIS GDAB PAR BYA'O, ,DE NAS SA LA BRIS PA'I DKYIL 'KHOR
DU BSRUNG BAR BYA'O, ,DE NAS DAM TSIG GI PHYAG RGYA BCINGS NAS,
DAM TSIG

GI SNGAGS ZLOS SHING NAM MKHA'I PHYOGS SU RANG BZHIN GYI DKYIL
'KHOR YANG RNAM PAR BSAMS LA, DE'I GZUGS BRNYAN GYI DKYIL 'KHOR
SA LA JI LTAR BRIS PA YANG SROG DANG BCAS BA LTA BU YID KYIS
BSAMS TE, DE BRIS PA'I LHA RNAMS LA SO SO RANG RANG GI PHYAG RGYA
BCINGS NAS DE'I

SNGAGS ZLOS SHING MYUR DU DE'I BSAM GTAN BYA'O, ,DE NAS MCHOD PA
RNAM PA BZHI BYA STE, DE'I RIM PA NI DANG PO PUS MO GNYIS SA LA
BTZUGS TE, PHYAG 'TSAL BA'I THAL MO SBYAR NAS PHYAG BYA STE, 'DI
NI PHYAG 'TSAL BA'I MCHOD PA YIN TE DANG PO'O, ,DE NAS SNGAR
BSHAD PA'I TSUL

DU DRI DANG ME TOG LA SOGS PA JI LTAR YANG DAG PAR BSGRAGS PA
RNAMS KYIS MCHOD PAR BYA STE, 'DI NI PHYI'I MCHOD PA'I MTSAN NYID
YIN TE MCHOD PA GNYIS PA'O, ,DE NAS GSANG BA'I PHYAG RGYA BRGYAD
RIM PAR PHYE BA LAS BSHAD PA YAN LAG THAMS CAD 'BYUNG BA'I PHYAG
RGYA BCINGS NAS,

@39B DE BZHIN GSHEGS PA'I DKYIL 'KHOR 'JIG RTEN GYI KHAMS RAB
'BYAMS NA RNAM PAR BZHUGS PA THAMS CAD MCHOD PA'I YAN LAG BZANG
PO DPE MED PA BYANG CHUB SEMS DPA' KUN DU BZANG PO'I SPYOD PA LAS
NGES PAR 'BYUNG BA RNAMS 'BYUNG BAR GYUR CIG CES RNAM PAR BSAMS
TE,

DE NAS BYANG CHUB KYI SEMS MNGON DU BYAS NAS, LANGS LA NAM MKHA'
MDZOD KYI RIG SNGAGS LAN GSUM BRJOD PAR BYA STE, 'DI NI YID KYI
MCHOD PA'I MTSAN NYID YIN TE, MCHOD PA GSUM PA'O, ,DE NAS BYAMS
PA DANG SNYING RJE GOMS PA'I MTSAN NYID CAN SGRUB PA'I MCHOD PA

RNAM PA GNYIS SU BYA STE, DE'I SBYOR BA NI 'DI YIN NO, ,BDAG GIS
DGE BA JI LTAR BYAS PA'I DGE BA'I RTZA BAS SEMS CAN THAMS CAD
NGAN SONG GI SDUG BSNGAL THAMS CAD RAB TU ZHI BAR GYUR CIG ,'JIG
RTEN DANG 'JIG RTEN LAS 'DAS PA'I PHUN SUM TSOGS PA DAG NI 'BYUNG
BAR

GYUR CIG CES BSAM PAR BYA STE, 'DI NI MCHOD PA BZHI PA STE, SEMS
CAN THAMS CAD LA BYAMS PA DANG SNYING RJE GOMS PA'I MTSAN NYID
CAN BSGRUB PA'I MCHOD PA YIN PAR BSTAN TO, ,DA NI SLOB MA GZUNG
BA'I CHO GA BSHAD PAR BYA STA, DE LA SLOB MA'I MTSAN NYID NI GONG
DU 'DI LTA

STE; KHYAD PAR GYI MTSAN NYID DANG, SPYI'I MTSAN NYID DANG, RAB
TU DBYE BA ZHES BYA BA'I MTSAN NYID RNAM PA GSUM DU BSHAD DO,
,SLOB MA DE DAG KYANG SNGON RIG SNGAGS MNOS KYANG RUNG RIG SNGAGS
MA MNOS KYANG RUNG DKYIL 'KHOR DU 'DZUD DE, DE DAG GI NANG NAS
SNGON DKYIL 'KHOR

MA MTHONG BA NYID KYIS RIG SNGAGS MA MNOS PA'I SNGON DU DAM TSIG
NOD PA KHO NA'I PHYIR, DKYIL 'KHOR DU 'JUG PA NI GCIG YIN NO,
,GZHAN NI DNGOS GRUB MCHOG DANG, 'BRING DANG THA MA LA SOGS PA
DON DU GNYER BA STE, DKYIL 'KHOR DU BCUG NAS BYANG CHUB KYI SEMS
GOMS

PAR MA BYAS BA DE GOMS PAR BYA STE, RIG SNGAGS SNGON DU 'GRO BA'I
BSGRUB BA LA BRTZON PAR BYED PA'O, ,GZHAN DAG NI SNGON BYANG CHUB
KYI SEMS GOMS PAR BYAS KYANG RUNG, BYANG CHUB KYI SEMS GOMS PAR
MA BYAS KYANG RUNG, RIG SNGAGS DANG GSANG SNGAGS MA NOS PA, RIG

@40A *, ,SNGAGS DANG GSANG SNGAGS KYI RTOG PA DAG LA THOS BA DANG
BSAMS PA LAS BYUNG BA'I SHES RAB KYIS SEMS SHIN TU GTAN LA PHAB
PA STE, SNYING RJE CHEN PO'I SNYING PO 'BYUNG BA'I DKYIL 'KHOR
RAM, YI GE 'KHOR LO BSKOR BA'I DKYIL 'KHOR DU BCUG NAS, DE LAS

BYUNG BA'I SLOB DPON DU DBANG BSKUR BA DON DU GNYER BA YIN NO,
,DE BZHIN DU GZHAN DAG NI SNGAR BSHAD PA'I RIM PAS SLOB DPON DU
DBANG BSKUR BA THOB KYANG, GSANG BA'I DKYIL 'KHOR DU DBANG BSKUR
BA DON DU GNYER BA STE, GSANG BA'I DKYIL 'KHOR DU 'JUG PAR BYAS
NAS DE LAS

BYUNG BA'I DBANG BSKUR BA NOD PA YIN NO, ,DE LAS GZHAN DAG NI
DANG PO NYID NAS DAM TSIG CAN YIN LA, RIG SNGAGS MNOS KYANG RUNG
MA MNOS KYANG RUNG, DE BZHIN DU SLOB DPON GYI THABS THOB KYANG
RUNG MA THOB KYANG RUNG STE, RANG GI BSOD NAMS 'PHEL BAR BYA BA
KHO NA'I PHYIR DKYIL

'KHOR GANG YANG RUNG BA LTA BAR BYED PA YIN NO, ,GZHAN DAG NI
BGEGS KYI 'TSE BA LA SOGS PA ZHI BA DON DU GNYER BA'AM, 'BYOR PA
'DOD PAS DKYIL 'KHOR LTA BAR YID DGA' BA YIN NO, ,DE LTA BAS NA
'DI DAG NI DANG PO NAS CI RIGS PAR DKYIL 'KHOR MTHONG BA NYID
KYIS DAM

TSIG CAN KHO NA YIN NO, ,DE LAS GZHAN PA NI DKYIL 'KHOR GCIG
KYANG MA MTHONG BA'I PHYIR DAM TSIG CAN MA YIN NO, ,DE'I PHYIR RE
ZHIG SLOB MA 'DI RNAMS DKYIL 'KHOR GSUM DU 'JUG PA'I SPYI'I CHO
GA BSHAD PAR BYA STE, DE LA RE ZHIG DANG POR SLOB DPON GYIS SNGAR
BSHAD PA'I RIM PAS

BDAG NYID LAS KYI RDO RJE SEMS DPAR BYIN GYIS BRLABS LA, JI SKAD
BSHAD PA'I MCHOD PA RNAMS MNGON PAR BSGRUB PAR BYA'O, ,DE NAS
SNGAR BSHAD PA'I SLOB DPON GYIS RNAL 'BYOR RNAMS LAS GANG YANG
RUNG BA ZHIG GIS BDAG NYID RNAM PAR SNANG MDZAD KYI SKUR BYIN
GYIS BRLABS LA, SLOB

MA RNAMS POS TE DKYIL 'KHOR GYI SGO'I PHYI ROL DU 'DUG PA LA,
KHRO BO 'JIG RTEN GSUM LAS RNAM PAR RGYAL BAS BZLAS BRJOD BYAS
PA'I CHUS BSANG GTOR BYAS NAS, SLOB DPON BDAG NYID KYIS DAM TSIG
GSUM GYI PHYAG RGYA BCINGS TE, RAS LA DAM TSIG GSUM GYI GSANG
SNGAGS

@40B KYIS LAN GSUM DU SNGAGS KYIS GDAB BO, ,DE NAS RAS DES SLOB
MA'I GDONG BKAB STE, DKYIL 'KHOR GSUM PA'I SGOR SGO KHYUD KYI
NANG DU LEGS PAR GZHAG PAR BYA'O, ,DER BZHAG NAS GSUM LA SKYABS
SU 'GRO BA DANG, BYANG CHUB KYI SEMS BYIN TE, CHOS KYI DBYINGS
KYI PHYAG

RGYA BCINGS LA, DER GSANG SNGAGS BRJOD CING SLOB MA CHOS KYI
DBYINGS KYI NGO BO NYID STONG PAR BYIN GYIS BRLAB PAR BYA'O,
,DE'I RJES LA CHOS KYI 'KHOR LO'I PHYAG RGYA BCINGS NAS DE'I
SNGAGS BRJOD CING, SLOB MA DE NYID RDO RJE SEMS DPA'I SKUR BSAM
PAR BYA'O, ,DE NAS DE LA DAM

TSIG GI PHYAG RGYA BCINGS PA'I LAG PAR ME TOG BZHAG LA DAM TSIG
GSUM GYI SNGAGS LAN GSUM BRJOD PAR BYA'O, ,DE'I RJES LA DE'I SPYI
BOR CHOS KYI DBYINGS KYI YI GE BSAM BAR BYA'O, ,DE NAS BDEN PA'I
BYIN RLABS BYA STE, PHYAG RGYA LA 'DUG PA'I ME TOG DKYIL 'KHOR DU
DOR DU

BCUG LA, GANG LA ME TOG BAB PA DE'I GSANG SNGAGS DE LA SBYIN PAR
BYA'O, ,SLOB MA SNGON DE LAS GZHAN PA'I DKYIL 'KHOR MTHONG BA DAM
TSIG CAN GSANG SNGAGS MNOS PA NI GDONG BKAB PA PHYE STE, PHYIS
PHYAG RGYA LA 'JUG PA'I ME TOG RNAMS DKYIL 'KHOR GYI BDAG PO BCOM

LDAN 'DAS RNAM PAR SNANG MDZAD DAM, SNGON DE LAS GZHAN PA'I DKYIL
'KHOR DU RANG GI RIG SNGAGS MNOS PA YONG NA DBUL BAR BYA'O, ,GTAN
TSIGS NI SNGON GYI DKYIL 'KHOR MTHONG BA GSANG SNGAGS MNOS PA,
DAM TSIG CAN RNAMS NI GDONG MA BKAB PA KHO NAR BDEN PA'I BYIN

RLABS SNGON DU 'GRO BA NYID KYIS ME TOG DOR BAR 'DOD PA NYID DE,
DE LTAR RIG SNGAGS KYI CHA MANG PO NYID KYIS SGRUB PA PO RIG
SNGAGS DU MA BSGRUB PA'I SNOD CAN, SNGON MNOS PA'I RIG SNGAGS LA
MA GTOGS PA, DE LAS GZHAN PA'I RIG SNGAGS LA ME TOG BAB NA, RIG
SNGAGS

GNYIS BZLAS RJOD BYED PA'I GO SKABS SU 'GYUR DU 'ONG BA'I PHYIR
RO, ,RNAM PA GCIG TU NA RIG SNGAGS GANG YANG RUNG BA ZHIG BZLAS
BRJOD BYED CING DE LAS GZHAN PA'I RIG SNGAGS KHYAD DU GSAD NA
PHUNG BA 'BYUNG BAR 'GYUR TE, DE SKAD DU, GANG LA ME TOG BAB
PA'ANG, ,DE NYID BSGRUB

@41A *, ,BYA'I RIG SNGAGS GZHAN, ,BZLAS BRJOD BYAS NA BRLAG PAR
'GYUR, ,ZHES GSUNGS SO, ,DKYIL 'KHOR GSUM DU SLOB MA GZUNG PA'I
CHO GA 'DI YANG, RGYUD 'DI LA GZHUNG 'DI KHO NAS BSTAN TE, JI
SKAD DU, SLOB MA DKYIL 'KHOR DRUNG BKUG

STE; ,SNGAGS PA YIS NI BSANG GTOR BYA, ,DRI DANG ME TOG PHRENG
SBYIN BYA, ,DE BZHIN GSHEGS PA DRAN BYAS NAS, ,BYANG CHUB SEMS
KYANG 'DZIN DU GZHUG ,DES NA RGYAL BA'I RIGS DAG LA, ,THAMS CAD
RAB TU SKYES PAR 'GYUR, ,CHOS KYI DBYINGS LAS SKYES PA YIS, ,

PHYAG RGYA DE DAG RNAMS LA BCINGS, ,CHOS KYI 'KHOR LO BCINGS NAS
NI, ,RDO RJE SEMS DPAR BYIN GYIS BRLABS, ,DE NAS SANGS RGYAS KUN
GYI NI, ,DAM TSIG SDOM BRTZON BDAG GIS BCINGS, ,DE TSE SNGAGS PAS
CHO GA BZHIN, ,RAS LA LAN GSUM GDAB PAR BYA, ,SNYING

RJER GYUR PA'I YID KYIS SU, ,DE DAG GIS NI GDONG YANG BKAB, ,DAM
TSIG LAN GSUM BZLAS NAS NI, ,SPYI BOR YI GE RA ZHES BYA, ,GLAD
KYI 'KHOR BCAS BRJID DANG LDAN, ,'BAR BA'I PHRENG BA RNAM PAR
'PHRO, ,ZLA BA 'CHAR KA LTA BU YI, ,KHA DOG DKAR PO GZHAG PAR
BYA, ,

SKYOB PA KUN GYI SPYAN SNGAR NI, ,DE NAS ME TOG 'DOR DU GZHUG ,ME
TOG GANG LA BAB PA DE, ,SNGAGS PAS DE LA SBYIN PAR BYA, ,DKYIL
'KHOR DANG PO SGO YI DRUNG, ,SGO KHYUD KYI NI DBUS KYI CHA,
,DKYIL 'KHOR GYI NI SGO GNYIS KYI, ,BAR DU SLOB MA GZUNG BAR BYA,
,DER GNAS PA LA CHO GA

KUN; ,RIM PA BZHIN DU LEGS PAR BYA, ,ZHES GSUNGS PA LTA BU YIN
TE, 'DI NI DKYIL 'KHOR GSUM CHAR DU 'JUG PA'I SPYI'I CHO GA YIN
NO, ,GSANG BA'I DKYIL 'KHOR DU 'JUG PA LA NI KHYAD PAR DU CHO GA
GZHAN BSTAN PAS DE BRJOD PAR BYA STE, RE ZHIG DANG POR SNYING RJE
CHEN PO'I SNYING PO

CAN DANG, YI GE 'KHOR LO BSKOR BA'I DKYIL 'KHOR DU DBANG BSKUR BA
THOB PA'I SLOB MA SNGAR BSHAD PA'I CHO GA KHO NAS GSANG BA'I
DKYIL 'KHOR DU BCUG LA, DE'I NANG DU LEGS PAR BZHAG NAS DE'I
SNYING KHAR RAm ZHAS BYA BA'I ME'I DKYIL 'KHOR LA GNAS PA 'BAR
BA'I PHRENG BAS 'KHRIGS PA

@41B RNAM PAR BSAM STE, DE'I 'BAR BAS DE'I LUS THAMS CAD THAL BAR
BRLAG PAR BSAM PAR BYA'O, ,THAL BA'I DBUS SU SA BON DU GYUR PA'I
YI GE AOm ZHES BYA BA ME TOG KUNDA DANG ZLA BA LTA BUR DKAR BA
RNAM PAR BRTAG PAR BYA STE, DES KYANG LUS DE NYID KYANG BCOM LDAN
'DAS RNAM PAR SNANG

MDZAD KYI SKUR BSGRUB PA NAS, DE'I GDAN PADMA LA RIG PA'I RGYAL
PO TSIG YAN LAG BCU GNYIS 'BYUNG BAR BSAM PAR BYA'O, ,SLOB MA LA
YANG KHYOD NYID KYIS KYANG 'DI LTAR SGOMS SHIG BYA BA'I LUNG 'DI
BSGO BAR BYA STE, DE SKAD DU, DE NAS BCOM LDAN 'DAS KYIS GSANG
BA'I DKYIL

'KHOR DU 'JUG PA'I CHO GA GSUNGS PA, KUN DU BSLAB PA'I SNGAGS PA
NI, ,GSANG BA'I DKYIL 'KHOR LA MKHAS PAS, ,DE TSE SLOB MA'I SDIG
PA KUN, ,CHO GA BZHIN DU BSREG PAR BYA, ,CI NAS SLAR YANG MI SKYE
BAR, ,DE YI 'TSO BA'ANG BSREG PAR BYA'O, ,BSREGS TE THAL BAR

GYUR NAS KYANG, ,DE NI SLAR YANG GSO BAR BYA, ,YI GE YIS NI MI
'GYUR BSREG ,'TSO BAS SLAR YANG GSO BAR BYA, ,'TSO BAS THAMS CAD
GSOS PA NI, ,KUN DU DAG CING DRI MA MED, ,YAN LAG BCU GNYIS TSIG
RNAMS NI, ,DE YI SNOD LA DGOD PAR BYA, ,BYANG CHUB SEMS DPA'

SKYOB RNAMS DANG, ,SANGS RGYAS RNAMS KYI DAM TSIG NI, ,SANGS
RGYAS RNAMS DANG NYAN THOS DANG, ,'JIG RTEN RNAMS KYIS BKUR BA
YIN, ,GSANG BA'I DKYIL 'KHOR DBUS GNAS PA'I, ,DAM TSIG 'DI NI SUS
RIG PA, ,RGYUD RNAMS KUN DU ZHUGS PA DANG, ,DKYIL 'KHOR KUN LA

DBANG BA YIN, ,SNGAGS PA DE NI NGA DANG 'DRA, ,DAM TSIG CES NI
GZHAN MI BYA, ,ZHES GSUNGS PA LTA BU YIN NO, ,'DI'I DON NI, KUN
DU BSLAB PA'I SNGAGS PA NI, ,GSANG BA'I DKYIL 'KHOR LA GNAS PAS,
,ZHES BYA BA NI SNYING RJE CHEN PO'I SNYING PO CAN LA SOGS PA
DKYIL 'KHOR BRI

BA'I CHO GA DANG, RIG SNGAGS DANG GSANG SNGAGS THAMS CAD BSGRUB
PA'I YAN LAG GI CHO GA DAG LAS, THOS PA DANG BSAMS PA DANG BSGOMS
PA LAS BYUNG BA'I SHES RAB KYIS CI NUS SU NAN TAN DU BSLAB PA
ZHES BYA BAR DGONGS PA YIN NO, ,DE CHO SLOB MA'I SDIG PA KUN,
,CHO GA BZHIN DU

@42A *, ,BSREG PAR BYA, ,ZHES BYA BA LA 'DIR SDIG PA ZHES BYA
BA'I SGRA NI 'DIR NI MI 'DOD PA'I LAS KYI BAG CHAGS NGAN SONG BA
YIN PAR DGONGS PA YIN NO, ,DER BSREG PA NI SLOB MA'I RGYUD BSAL
BA YIN NO, ,DE LA DGONGS PA NI SLOB MA'I SNYING GAR CHOS KYI
DBYINGS KYI

YI GE DGOD PA DANG, DE'I DON SEMS PA'I SGO NAS CHOS KYI DBYINGS
KYI NGO BO NYID DU BRTAG PAR BYA'O, ,SLOB MA NYID KYANG DE BZHIN
DU BDAG NYID LA MOS PAR BYA'O, ,DE'I PHYIR CHOS KYI DBYINGS KYI
SEMS MOS PA NI MI 'DOD PA'I LAS KYI BAG CHAGS KYIS MI MTHUN PA'I
PHYOGS YIN PAS SDIG

PA KUN, CHO GA BZHIN DU BSREG PAR BYA, ,ZHES BSHAD PA YIN NO, ,DE
YI CHO GA'ANG BSREG PAR BYA, ,ZHES BYA BA LA 'TSO BA NI RANG GI
LUS LA BYA STE, DE BAS NA DGOS PA NI CHOS KYI DBYINGS SU MOS PA
SDIG PA'I BAG CHAGS KYI GNYEN PO YIN PA 'BA' ZHIG TU MA ZAD KYI
RANG BZHIN GYI LUS SU SNANG

BA'I GNYEN PO YANG YIN NO SNYAM PA 'DI YIN NO, ,CI NAS SLAR YANG
MI SKYE BA ZHES BYA BA NI SLOB DPON DANG SLOB MA DAG CHOS KYI
DBYINGS SU SHIN TU MOS PA STON PAR BYED DO, ,BSREGS TE THAL BAR
GYUR NAS KYANG, ,ZHES PA 'DIS NI CHOS KYI DBYINGS KYI YI GE
SNYING GAR DGOD PA DE'I DON SEMS PA'I

SGO NAS SLOB MA CHOS KYI DBYINGS KYI NGO BO NYID DU BYIN GYIS
BRLAB PAR BYA BA 'BA' ZHIG TU MA ZAD KYI, RAm ZHES BYA BA SNYING
GAR BKOD PA 'BAR BA'I PHRENG BAS 'KHRIGS PA DE KHO NAS SLOB MA
THAL BAR BRLAG PAR YANG BSAM PAR BYA BA 'DI STON PAR BYED DO, ,DE
NI SLAR YANG GSO BAR BYA, ,ZHES

BYA BA NI YANG RANG GI LUS SU SNANG BAR BYA'O SNYAM DU DGONGS PA
YIN NO, ,DE YI 'TSO BA'ANG BSREG PAR BYA, ,ZHES GANG GSUNGS PA
GANG GIS BSREG PAR BYA BA MA GSUNGS PAS DE'I PHYIR, YI GE YIS NI
MI 'GYUR BSREG ,CES BYA BA GSUNGS TE, DE LA YI GE YIS ZHES BYA BA
NI RAm ZHES BYA

PA'I DKYIL 'KHOR LA GNAS PAS ZHES BYA BAR KHONG DU CHUD PAR
BYA'O, ,MI 'GYUR BSREG CES BYA BA NI NGO BO NYID LAS MI 'GYUR BAS
NA MI 'GYUR BA'O, ,BSREG PA NI LEGS PAR BSREG CES BSHAD PA YIN
NO, ,DE NI SLAR YANG GSO BAR BYA, ,ZHES BSHAD KYI, JI LTAR GSO
BAR BYA BA NI MA

@42B BSHAD PAS DE'I PHYIR, 'TSO PAS SLAR YANG GSO BAR BYA, ,ZHES
GSUNGS SO, ,DE LA 'TSO BA ZHES BYA BA NI 'DIR AA ZHES BYA BA YI
GA THAMS CAD KYI 'TSO BA YIN PAR BSHAD DE, JI SKAD DU, AA ZHES
BYA BA 'TSO BAR BSHAD, ,KUN DU GTZO BOR DBANG PHYUG YIN, ,ZHES
GSUNGS

PA LTA BU YIN NO, ,DE'I PHYIR AA ZHES BYA BAS RNAM PAR SNANG
MDZAD KYI SKUR BYIN GYIS BRLAB PAR BYA'O SNYAM DU DGONGS PA YIN
NO, ,DE NYID KYI PHYIR, 'TSO BA THAMS CAD GSO BA YIN, ,KUN DU DAG
CING DRI MA MED, ,CES BYA BA GSUNGS TE, 'DI NI GDAN PADMA LA
BZHUGS PA'I BYIN GYIS

BRLAB PAR BYA BA YIN NO, ,PADMA DE'I 'DAB MA DE DAG LA RIG PA'I
RGYAL PO TSIG YAN LAG BCU GNYIS PA 'BYUNG BAR BSAM PAR BYA STE
DE'I PHYIR, YAN LAG BCU GNYIS TSIG RNAMS NI, ,DE YI SNOD LA DGOD
PAR BYA, ,ZHES BYA BA GSUNGS TE, SNOD NI 'DIR RTEN YIN PAR BSHAD

DO; ,DE LTA BAS NA RIM PA 'DIS SLOB MA RNAM PAR SNANG MDZAD KYI
SKUR BSGRUB PA DE YIN PA DE NYID 'DIR MI RUNG BA'I DON DAM RTOGS
PAR BYA BA'I DON GYIS DAM TSIG YIN NO, ,GZHAN YANG BCOM LDAN 'DAS
RNAM PAR SNANG MDZAD KYI GZUGS KYI SKUR MOS PAR BYA PA'I DAM TSIG
GANG YIN PA DE NI

THAMS CAD KYIS BKUR ZHING MNGON PAR 'DOD PA LA 'DA' BAR BYA BA MA
YIN NO ZHES BYA BA'I THA TSIG STE DE NYID KYI PHYIR, BYANG CHUB
SEMS DPA' SKYOB RNAMS DANG, ,SANGS RGYAS RNAMS KYI DAM TSIG 'DI,
,SANGS RGYAS RNAMS DANG NYAN THOS DANG, ,'JIG RTEN RNAMS KYIS
BKUR BA YIN,,

ZHES GSUNGS SO, ,RNAM PAR SNANG MDZAD KYI SKU'I MTSAN NYID KYI
DAM TSIG 'DI YANG GSANG BA'I DKYIL 'KHOR GYI NANG KHO NAR BYIN
GYIS BRLAB PA'I DAM TSIG CES BYA'I, GZHAN DU NI MA YIN NO ZHES
BSTAN PA'I PHYIR, GSANG BA'I DKYIL 'KHOR DBUS GNAS PA'I, ,DAM
TSIG

'DI NI SUS RIG PA, ,ZHES BYA BA GSUNGS SO, ,GSANG BA'I DKYIL
'KHOR GYI NANG DU BYAS PA'I DAM TSIG 'DI'I PHAN YON BSTAN PA'I
PHYIR, RGYUD RNAMS KUN DU ZHUGS PA DANG, ,DKYIL 'KHOR KUN LA
DBANG BA YIN, ,ZHES BYA BA GSUNGS TE DE LA, RGYUD RNAMS KUN DU

@43A *, ,ZHUGS PA DANG, ,ZHES BYA BA 'DI NI RGYUD THAMS CAD KYI
DKYIL 'KHOR DAG TU DAM TSIG CAN NGAG TU 'GYUR RO SNYAM DU DGONGS
PA YIN NO, ,DKYIL 'KHOR KUN LA DBANG BA YIN, ,ZHES BYA BA NI
RGYUD THAMS CAD KYI DKYIL 'KHOR GYI SLOB DPON DU 'GYUR RO ZHES

BSHAD PAR 'GYUR RO, ,GONG DU, 'TSO PAS THAMS CAD GSOS PA NI, ,KUN
DU DAG CING DRI MA MED, ,CES BSHAD PA'I TSIG 'DI SLOB MA RNAM PAR
SNANG MDZAD KYI SKUR BYA'O ZHES GSAL BAR KUN DU MA BSTAN PAS,
SNGAGS PA DE NI NGA DANG 'DRA, ,DAM TSIG CAN NI GZHAN

MI BYA, ,ZHES BYA BA GSUNGS TE, 'DI'I DON SLOB MA DES BDAG NYID
BCOM LDAN 'DAS RNAM PAR SNANG MDZAD KYI SKUR BSGOM PAR BYA'O ZHES
PA YIN NO, ,DA NI DBANG BSKUR BA'I RIM PA KUN NAS BSDU BAR BYA
STE, DE LA DBANG BSKUR BA'I SGRA'I DON NI 'DI YIN TE, DKYIL 'KHOR
GYI

LHA BRIS PA RNAMS KYI MDUN DU GSHER BAR BYA BA'I KHRUS GANG YIN
PA DE NI DBANG BSKUR BA ZHES BYA BA'I TSIG GI DON YIN NO, ,DBANG
BSKUR BA DE YANG SLOB MA JI LTA BU ZHIG LA BYA BA DANG, CI LTAR
BYA BA DANG, CI'I PHYIR BYA BA ZHES BYA BA 'DI GSUM BRJOD PAR BYA
STE, DE LA RGYUD 'DI LAS

DBANG BSKUR BAR MOS PA'I SLOB MA GNYIS KYIS MTSAN NYID GSUNGS TE,
'DI LTA STE, DAM TSIG DKYIL 'KHOR MTHONG BA BYANG CHUB KYI SEMS
LA LEGS PAR GOMS PAR BYAS PA NYID KYIS SHES RAB ZAB MO DANG LDAN
PA THOS PA DANG BSAMS PA LAS BYUNG BA'I SHES RAB SHIN TU RNAM

PAR NGES PAS RIG SNGAGS DANG GSANG SNGAGS DANG, RGYUD DANG RTOG
PA LA SOGS PA'I DON GYI DE KHO NA NYID JI LTA BA BZHIN DU KHONG
DU CHUD PA THEG PA CHEN PO'I TSUL ZAB MO LA MOS PA LAS BYUNG BA'I
BLOS MOS PA SHIN TU BRTAN PAR BYA BA'I SLOB MA 'DI NI DBANG BSKUR
BAR 'OS PA CIG YIN NO, ,

GNYIS PA NI DAM TSIG GI DKYIL 'KHOR MTHONG BA DE BZHIN DU RIG
SNGAGS DANG GSANG SNGAGS DANG RGYUD DANG RTOG PA DAG LA THOS PA
DANG BSAMS PA DANG GOMS PAS SEMS KYI RGYUD SHIN TU DRI MA MED PAR
BYAS PA BYANG CHUB KYI SEMS BSGOM PA DANG DU MA GYUR PA'I TSE,
DMIGS PA CAN NYID KYIS

@43B PHYI'I BYA BA LA MNGON PAR ZHEN PA YIN TE, DE GNYIS KYI
MTSAN NYID KYANG, RGYUD 'DI LAS SLOB DPON RAB TU DBYE BA BSTAN PA
KHO NA LAS KHONG DU CHUD PAR BYA'O, ,DE LAS NI SLOB MA SHES RAB
ZAB MO LA MOS PA 'JIG RTEN DANG 'JIG RTEN LAS 'DAS PA'I DKYIL
'KHOR DAG BRI BAR BYA

BA'I SLOB DPON NYID DU DBANG BSKUR BAR BYA BA NI GCIG YIN NO, ,DE
LAS GZHAN PA NI 'JIG RTEN PA'I DKYIL 'KHOR GYI SLOB DPON DU DBANG
BSKUR BAR BYA BA YIN NO ZHES BSHAD DO, ,JI SKAD DU, GSANG SNGAGS
PHYAG RGYA RTOG SHES PA'I, ,SLOB DPON RNAM PA GNYIS SHES BYA, ,

ZAB DANG MI ZAB BYE BRAG LAS, ,DE YI MTSAN NYID SHES PAR BYA,
,ZAB MO RGYA CHEN SHES PAR BYA, ,LUS CAN RNAMS NI YID MI RTON,
,SANGS RGYAS RNAMS KYI SRAS MCHOG STE, ,MTHONG BA'I CHOS NI RNAM
PAR SPANGS, ,GNYIS PA MTHONG BA'I CHOS RNAMS KYIS, ,MOS PAR

GYUR PA DMIGS PA CAN, ,SANGS RGYAS RKANG GNYIS MCHOG RNAMS KYIS,
,'JIG RTEN PA YI DKYIL 'KHOR KUN, ,DE YIS BRI BAR BYA BA'I PHYIR,
,RJES SU GNANG ZHING DBANG YANG BSKUR, ,ZHES GSUNGS PA LTA BU YIN
NO, ,'DIR, 'JIG RTEN PA YI DKYIL 'KHOR KUN, ,

DE YIS BRI BAR BYA BA'I PHYIR, ,ZHES BYA BA NI GONG DU 'JIG RTEN
LAS 'DAS PA'I DKYIL 'KHOR TSO NA DGYE BA LA SOGS PA'I BYA BA LA
LTOS PA DANG BCAS PA DAG KHO NA 'JIG RTEN PA ZHES BYA'O ZHES
BSHAD PA YIN NO, ,DKYIL 'KHOR 'DI NI MTHONG BA LAS, ,DAM TSIG
SHES PA GCIG CES BYA,,

DE LA PHYAG RGYA MI BSTAN CING, ,SNGAGS KYANG SBYIN PAR MI BYA'O,
,BYANG CHUB SEMS KYI BYE BRAG LAS, ,SNGAGS DANG PHYAG RGYA YONGS
SU BZUNG, ,ZHES BSHAD PA MA YIN NAM, JI LTAR DMIGS PA DANG BCAS
PA BYANG CHUB KYI SEMS MA GOMS PA NYID KYIS SLOB DPON DU DBANG
BSKUR BA'I

GO SKABS SU 'GYUR, ,'DI LTAR GANG LA PHYAG RGYA DANG SNGAGS KYANG
MI SBYIN PA'I SLOB MA DMIGS PA LA SPYOD PA DE LA, JI LTAR SLOB
DPON DU DBANG BSKUR BA SBYIN PAR BYA ZHES BRJOD CE NA, 'DI NI
NYES PA MED DE 'DI LTAR TSIG 'DI NI SGRUB PA PO LA DGONGS PAS
BSHAD PAR BYA BA YIN TE, SLOB

@44A *, ,MA GANG ZHIG SNGAGS KYIS DNGOS GRUB SGRUB PAR 'DOD PA DE
LA BYANG CHUB KYI SEMS MA GOMS PAR SNGAGS SBYIN PAR MI BYA'O,
,GANG ZHIG DKYIL 'KHOR GYI SLOB DPON NYID KYIS SEMS CAN GYI DON
BYED PAR 'DOD PA RNAMS SAM GSANG SNGAGS BZLAS BRJOD BYED PA LA

SOGS PAS BSOD NAMS SGRUB PA DE LA NI BYANG CHUB KYI SEMS MA GOMS
KYANG SNGAGS SBYIN PAR BYA'O SNYAM DU DGONGS PA YIN NO, ,DE LTA
BAS NA YANG DAG PAR BRJOD PA'I YON TAN DANG LDAN PA'I SLOB MA
DMIGS PA CAN DANG, DMIGS PA MED PAR GNYIS KA LA YANG DKYIL 'KHOR
GYI SLOB DPON GYI

DBANG BSKUR BAR BYA'O ZHES BYA BAR GNAS SO, ,DKYIL 'KHOR DE YANG
GONG DU 'JIG RTEN PA DANG 'JIG RTEN LAS 'DAS PA'I BYE BRAG GIS
RNAM PA GNYIS SU BSHAD PA YIN TE, 'DI LTAR GANG GI TSE SNYING RJE
CHEN PO'I SNYING PO CAN LA SOGS PA'I DKYIL 'KHOR TSON GYIS BRI BA
LA SOGS PA'I

PHYI'I BYA BA LA LTOS PA DANG BCAS PA DAG SGRUB PAR BYED PA DE'I
TSE NI 'JIG RTEN PA'O ZHES THA SNYAD 'DOGS SO, ,'DI LTAR RGYUD
'DI LAS GSANG SNGAGS MNYES PAR BYA BA'I YAN LAG PHYI'I BZLAS
BRJOD DANG, SBYIN SREG DANG MCHOD PA LA SOGS PA SGRUB PA GZHAN
DAG LA BSHAD PA'I SBYIN SREG

LA SOGS PA DE DAG GI MTSAN NYID KYI TSIG DAG LA YANG 'JIG RTEN
PA'O ZHES BSHAD DO, ,PHYI'I ME TOG LA SOGS PA'I DKYIL 'KHOR MTSAN
MA LA LTOS PA DANG BCAS PA'I PHYIR RO SNYAM DU DGONGS PA YIN NO,
,GANG GI TSE SLOB DPON GYIS SLOB MA SEMS ZAB CING RGYA CHE BA
DANG SKAL BA MNYAM

PA RNAMS KHO NA'I CHED DU SNYING RJE CHEN PO'I SNYING PO CAN LA
SOGS PA'I DKYIL 'KHOR DE NYID DAM, DKYIL 'KHOR GZHAN YANG RUNG
STE YID KYIS BSHAD PA'I MTSAN NYID CAN YID KYIS BSGRUBS TE, SLOB
MA DE DAG LA DAM TSIG SBYIN PA LA SOGS PA'I BYA BA LA 'JUG PA'I
TSE NI RGYUD 'DI LAS

DKYIL 'KHOR DE PHYI'I BYA BA TSON DGYE BA LA SOGS PA LTOS PA DANG
BCAS PA MA YIN PA NYID KYIS 'JIG RTEN LAS 'DAS PA ZHES BSHAD DO
ZHES BYA BAR KHONG DU CHUD PAR BYA'O, ,DE LTAR NA BYANG CHUB KYI
SEMS GOMS PA ZAB CING RGYA CHE BA LA SOGS PA NI KHYAD PAR MED PAR
'JIG RTEN DANG 'JIG RTEN

@44B LAS 'DAS PA'I DKYIL 'KHOR GNYIS KA BRI BAR DBANG BSKUR BA
KHO NAR RJES SU DPAG LA, SLOB MA'ANG DMIGS PA CAN NI 'JIG RTEN
PA'I DKYIL 'KHOR DAG KHO NA BRI BA DBANG BSKUR BA DE YANG SNYING
RJE CHEN PO'I SNYING PO CAN LA SOGS PA'I DKYIL 'KHOR DAG TU RNAM
PA KUN DU BSTAN TE,

TSUL 'DI LA BCOM LDAN 'DAS KYI DGONGS PA NI SLOB MA DBANG BSKUR
BA GSUM CHAR YANG RIM GYIS THOB NAS SLOB DPON GYI MTSAN NYID
YONGS SU RDZOGS PA DANG LDAN PAR 'GYUR RO SNYAM PA YIN PAR MNGON
NO, ,DE LA DKYIL 'KHOR GSUM CHAR DU YANG DBANG BSKUR BA NOD PA'I
RIM PA NI BRJOD

PAR BYA STE, DE LA RE ZHIG DANG POR SNYING RJE CHEN PO'I SNYING
PO CAN GYI DKYIL 'KHOR BRIS PA'I MDUN DU, BYANG CHUB KYI SNYING
PO DANG MTHUN PAR BYED PA'I DBANG BSKUR BA'I DKYIL 'KHOR BRIS PAR
SLOB MA JI LTAR RTZA BA'I DKYIL 'KHOR DU 'JUG PA'I TSE, RDO RJE
SEMS DPA'I SKU KHO NAR BYIN GYIS

BRLABS PA LTA BU KHO NAS SLOB DPON NYID KYIS THAMS CAD THOB PAR
BYA BA'I PHYIR DBANG BSKUR RO, ,DE NAS DAM TSIG BSGRAGS PAR BYA
STE 'DI NI SLOB MA BCOM LDAN 'DAS RNAM PAR SNANG MDZAD KYI MNGON
PAR RDZOGS PAR BYANG CHUB PA'I SKU THOB PAR BYA BA'I PHYIR, BYANG
CHUB KYI SNYING POR DBANG

BSKUR TE DANG PO YIN PAR KHONG DU CHUD PAR BYA'O, ,DBANG BSKUR BA
'DI'I MTSAN NYID KYANG SNYING RJE CHEN PO'I SNYING PO CAN GYI
DKYIL 'KHOR BSTAN PA LAS GSUNGS TE, GSANG BA'I BDAG PO DE LA SLOB
DPON GYIS RTZA BA'I DKYIL 'KHOR GYI MDUN DU BAR KHRU NGO BOR MAS,
PHYI ROL GYI SA LA

DKYIL 'KHOR GNYIS PA GRU BZHI PA SGO GCIG PA BRI BAR BYA'O, ,GRVA
BZHIR RDO RJE 'DZIN PA BZHI DGOD DE, BZHI GANG ZHE NA, 'DI LTA
STE, SPROS PA MED PAR GNAS PA DANG, NAM MKHA' DRI MA MED PA DANG,
DRI MA MED PA'I MIG DANG, GOS SNA TSOGS GON PA RNAMS SO, ,DBUS SU

PADMA CHEN PO 'DAB MA BRGYAD PA ZE BA DANG BCAS PA BZHAG STE,
'DAB MA BZHI LA BYANG CHUB SEMS DPA' GROGS SU GYUR PA SNGON GYI
SMON LAM GYI MTHU CAN BRI BAR BYA STE, GZUNGS KYI DBANG PHYUG
RGYAL PO DANG, DRAN PA DANG SHES BZHIN CAN DANG PHAN PA'I LHAG
PA'I BSAM PA CAN DANG

@45A *, ,SNYING RJE CAN NO, ,'DAB MA GZHAN RNAMS LA NI PHYAG
BRNYAN BZHI BRI STE, BZHI GANG ZHE NA 'DI LTA STE, SEMS KYI KHYAD
PAR LA SPYOD PA DANG, 'DOD PA YONGS SU RDZOGS PAR BYED PA DANG,
MA CHAGS PA DANG RNAM PAR GROL BA'O, ,DBUS SU NI CHOS KYI

DBYINGS BSAM GYIS MI KHYAB PA'I GZUGS BZHAG GO, ,DE NAS RIN PO
CHE'I BUM PA BZHIR RIN PO CHE DANG SMAN THAMS CAD BLUGS PA KUN DU
BZANG PO DANG, BYAMS PA DANG, SGRIB PA THAMS CAD RNAM PAR SEL BA
DANG, NGAN SONG THAMS CAD SPONG BA RNAMS KYIS BYIN GYIS

BRLABS PAS SPYI BO NAS DBANG BSKUR RO, ,PADMA DAM PA DE LA NI,
,SNGAGS PA BDAG GIS DE BZHIN TE, ,SBOS DANG ME TOG GIS MCHOD NAS,
,MAR ME MCHOD YON SBYIN PAR BYA, ,GDUGS DANG RGYAL MTSAN BA DAN
DANG, ,RNGA SGRA YID DU 'ONG BA DANG, ,BKRA SHIS RGYA CHEN

SNYAN PA YI, ,TSIG GIS LEGS PAR MNGON DGA' BYA, ,SKYOB PA RNAMS
KYI SPYAN SNGA RU, ,DE NI BSGRIMS TE DBANG BSKUR RO, ,SBOS DANG
ME TOG BZANG PO YIS, ,DE LA YANG NI MCHOD PAR BYA, ,DE NAS GSER
GYI THUR MA NI, ,THOGS TE MDUN DU 'DUG NAS SU, ,SLOB

MA'I SNYING LA 'BAB PA'I TSIG ,'DI SKAD DU NI SMRA BAR BYA,
,SNGON GYI MIG MKHAN RGYAL PO YIS, ,'JIG RTEN LING TOG BSAL BA
BZHIN, ,BU KHYOD KYIS NI MI SHES PA'I, ,LING TOG RGYAL BA RNAMS
KYIS BSAL, ,DE NAS ME LONG BLANGS NAS SU, ,CHOS KYI MTSAN NYID

BSHAD PAR BYA, ,CHOS RNAMS GZUGS BRNYAN LTA BU STE, ,DANG SA
SHING DAG LA RNYOG PA MED, ,GZUNG DU MED CING BRJOD DU MED, ,RGYU
DANG LAS LAS 'BYUNG BA STE, ,NGO BO NYID MED GNAS PA MED, ,DE
LTAR CHOS RNAMS SHES NAS SU, ,SEMS CAN DON NI MNYAM MED BYOS, ,

'ON KYANG SANGS RGYAS SRAS SU SKYE, ,DE NAS RKANG PA'I BAR 'OG
TU, ,CHOS KYI 'KHOR LO GZHAG PAR BYA, ,DE NAS LAG PA G-YAS PAR
YANG, ,SHIN TU BZANG PO'I DUNG BYIN TE, ,CHOS KYI DUNG NI BLA MED
PA, ,KUN DU RGYAS PAR BUS NAS KYANG, ,DE RING PHAN CHAD 'JIG RTEN
LA, ,

@45B SKYOB PA RNAMS KYI 'KHOR LO BSKOR, ,SOM NYI YID GNYIS MI BYA
ZHING, ,DOGS PA MED PA'I SEMS KYIS KHYOD, ,GSANG SNGAGS SPYOD
PA'I TSUL GYI MCHOG ,'JIG RTEN 'DI LA RAB TU SHOD, ,DE LTAR BYAS
NA SANGS RGYAS LA, ,PHAN 'DOGS BYAS PA GZO ZHES BYA'O, ,RDO

RJE 'DZIN PA DE KUN KYANG, ,KHYOD LA RNAM PA KUN DU SRUNG, ,ZHES
GANG GSUNGS PA YIN NO, ,DE LA RIN PO CHE'I BUM PA BZHI ZHES BYA
BA NI, RIN PO CHE KHA DOG DKAR PO DANG SER PO DANG DMAR PO DANG
SNGON POR SNANG BA LAS BYAS PA'AM, DE DANG MTHUN PAR KHAM PA LAS
BYAS PA DAG SNYAM

DU DGONGS PA YIN NO, ,BUM PA KUN DU BZANG PO DANG, BYAMS PA DANG,
SGRIB PA RNAM PAR SEL BA DANG, NGAN SONG THAMS CAD SPONG BA RNAMS
KYIS BYIN GYIS BRLABS PAS ZHES BYA BA NI, BYANG CHUB SEMS DPA'
SKAL LDAN DE DAG GIS MING DON DANG MTHUN PA DAG KHO NAS BU MA

PA BZHI'I DBANG BSKUR BAR DGONGS PAR BSHAD PA YIN TE, 'DI LTAR
NGAN SONG GI LAS THAMS CAD ZAD PAR BYA BA'I PHYIR BYANG CHUB SEMS
DPA' NGAN SONG THAMS CAD SPONG BAS BYIN GYIS BRLABS PA'I BUM PAS
DBANG BSKUR RO, ,DE BZHIN DU NYON MONGS PA THAMS CAD RNAM PAR
GNON

PA'I PHYIR SGRIB PA THAMS CAD RNAM PAR SEL PA'I BUM PAS DBANG
BSKUR RO, ,DE'I PHYIR DBANG BSKUR BA 'DI DAG GNYIS NI 'KHOR BA'I
NYES PA THAMS CAD RNAM PAR BZLOG PA'I PHYIR, LAS DANG NYON MONGS
PA THAMS CAD 'JOMS PA'I GNYEN PO'I SA BON BTAB PA YIN NO, ,KUN DU

BZANG BOS BYIN GYIS BRLABS PA'I BUM PAS DBANG BSKUR BA NI BSOD
NAMS DANG YE SHES KYI TSOGS YONGS SU RDZOGS PA'I GNAS SKABS KYI
SA BON BTAB PA YIN NO, ,BYAMS PAS BYIN GYIS BRLABS PA'I BUM PAS
DBANG BSKUR BA NI RGYAL TSABS KYI SA THOB PA'I SA BON BTAB PA YIN
NO, ,

DE'I PHYIR DBANG BSKUR BAR BYA ZHING, 'DI GNYIS KYIS BCOM LDAN
'DAS RNAM PAR SNANG MDZAD KYI GO 'PHANG THOB PA'I RGYU'I SA BON
BTAB PA BYAS PA YIN NO ZHES BYA BAR BLTA BAR BYA'O, ,DE'I PHYIR
SLOB DPON GYI RIM PA 'DI NYID KYI BUM PA DAG GIS DBANG BSKUR BAR
BYA ZHING, DON DE LTA BU

@46A *, ,DANG LDAN PA'I TSIG DAG GIS MNGON PAR DGA' BA SNGON DU
'GRO BA BRJOD PA'I BUM PAS DBANG BSKUR BAR BYA'O ZHES KHONG DU
CHUD PAR BYA'O, ,DE LTAR DBANG BSKUR BA'I SLOB MA YANG RTZA BA'I
DKYIL 'KHOR GYI NANG DU BCUG STE, DKYIL 'KHOR GYI LHA RNAMS KYI

MDUN DU, GONG DANG MTHUN PAR BYAS NAS SNGAGS RNAMS MNYAN PAR BYA
BA DANG, DKYIL 'KHOR RNAMS BRI BAR BYA BA LA DBANG BSKUR BAR
'GYUR BA LA LUS DANG NGAG DANG YID KYI BSLAB PA DGE BA DANG MI
DGE BA LA 'JUG CING LDOG PA'I NGO BO DAM TSIG CES BYA BA NOD DU
GZHUG GO, ,

BSLAB PA DE NI 'DIS DNGOS GRUB LA SOGS PA KUN NAS THOB PAR 'GYUR
BAS RGYUD 'DI LAS DAM TSIG CES BSHAD DO, ,DE NYID 'DA' BAR MI
RUNG BA'I DON GYIS KYANG DAM TSIG CES BYA BAR BSTAN TO, ,DAM TSIG
NOD PA'I CHO GA NI, ,DE NAS SLOB MA DE BSLANG LA, ,SNGAGS PA
SNYING

RJER GYUR PA YIS, ,YID KYIS NANG DU BCUG NAS NI, ,DE LA DAM TSIG
BSTAN PAR BYA, ,DE RING PHAN CHAD KHYOD KYIS NI, ,DAM PA'I CHOS
DANG BYANG CHUB SEMS, ,SROG GI PHYIR YANG DA PHYIN CHAD, ,YONGS
SU GTANG BAR MI BYA'O, ,KHYOD KYI SER SNA DANG NI GANG, ,SEMS CAN
GNOD

PAR MI BYA'O, ,DAM TSIG 'DI DAG SANGS RGYAS KYI, ,BRTUL ZHUGS
BZANG PO KHYOD LA BSHAD, ,JI LTAR BDAG GIS SROG BSRUNG BA, ,DE
LTAR KHYOD KYIS 'DI DAG BSRUNG, ,ZHES BYA BA GSUNGS PA YIN NO,
,SLOB DPON GYI DAM TSIG BSGO BA DANG, SLOB MAS KHAS BLANG BA'I
LUNG

NI; SLOB MAS BLA MA'I RKANG PA LA, ,DAD CING GUS PAS PHYAG BYAS
NAS, ,SHIN TU NGES PA'I YID KYIS NI, ,DE DAG THAMS CAD KHAS BLANG
NGO, ,ZHES GSUNGS PA YIN NO, ,DE LTAR SNYING RJE CHEN PO'I SNYING
PO CAN GYI DKYIL 'KHOR DU DBANG BSKUR BA MNOS PA'I SLOB MA DE'I
'OG TU YI GE

'KHOR LO'I DKYIL 'KHOR BRIS PA DE'I MDUN DU DBANG BSKUR BAR BYA
BA'I PHYIR, CHOS KYI DBYINGS KYI YI GES SA BON BYAS PA'AM PADMA
CAN GYI DKYIL 'KHOR BRIS PA'I MDUN DU BCUG LA, SLOB MA YAN LAG
THAMS CAD 'BYUNG BA'I PHYAG RGYAS BCOM LDAN 'DAS RNAM PAR SNANG
MDZAD KYI LONGS

@46B SPYOD RDZOGS PA'I SKU 'OG NAS 'BYUNG BA'I RIM GYIS YI GE
DGOD PA SNGON DU 'GRO BA CAN GYI SKUR BYIN GYIS BRLABS TE, RIN PO
CHE SNA BZHI'I BUM PA SNGA MA BZHIN DU BYANG CHUB SEMS DPA' CHEN
PO'I SNGAGS KYIS BTAB PA DAG GIS DBANG BSKUR BAR BYA'O, ,DE NAS
YANG 'OG NAS 'BYUNG BA'I

RIM GYIS AOm ZHES PA LA SOGS PA'I YI GE DGOD PA'I SGO NAS RNAM
PAR SNANG MDZAD KYI SKU RDZOGS PAR MOS PA BYA STE, JI SKAD DU
GSANG BA'I BDAG PO DE LA SLOB DPON GYIS BDAG NYID DE BZHIN GSHEGS
PA'I GZUGS SU DE'I SNGAGS SAM PHYAG RGYAS BYIN GYIS BRLAB BO, ,DE
NAS SLOB MA

RNAMS BOS TE, CHOS KYI DBYINGS KYI NGO BO NYID KYI PADMA'I RGYAL
PO ZHES BYA BA LA BZHAG STE, YAN LAG 'BYUNG BA'I PHYAG RGYA
BCINGS LA BYANG CHUB SEMS DPA' BZHI'I BYIN GYIS BRLABS PA'I RIN
PO CHE SNA BZHI'I BUM PA'I CHUS SPYI BO NAS DBANG BSKUR BAR
BYA'O, ,AA NI KLAD KOR BCAS PA

RU; ,MKHAS PAS SPYI BOR BZHAG NAS NI, ,AA ZHES BYA BA SNYING KHAR
GZHAG ,RA ZHES BYA BA BRANG DU GZHAG ,YANG NA AA NI KUN DU GZHAG
,GSER GYI KHA DOG 'BAR DAD BCAS, ,THOR TSUGS DANG NI DBU RGYAN
BCAS, ,PADMA DKAR PO'I GDAN LA BZHUGS, ,RGYAL BA'I MCHOG

NI TING 'DZIN GNAS, ,ZHES GSUNGS PA LTA BU YIN NO, ,CHOS KYI
DBYINGS KYI PADMA LA DBANG BSKUR BA'I DGONGS PA NI, CHOS KYI
DBYINGS NI CHOS THAMS CAD STONG PA YIN NO, ,DE BRJOD PAR 'GYUR
BA'I SA BON NI RGYUD 'DI LAS RA ZHES BYA BAR BSHAD PA YIN NO,
,DES MTSON PA'I PADMA NI

CHOS KYI DBYINGS KYI NGO BO NYID YIN PAR BSHAD DO, ,DE LA 'DUG
PA'I SLOB MA LA DBANG BSKUR BA SBYIN PAR BYA STE, JI LTAR CHOS
KYI DBYINGS NYES PA THAMS CAD LAS RNAM PAR GROL BA DE LTAR 'DIR
DBANG BSKUR BA'I SLOB MA LA LONGS SPYOD RDZOGS PA DANG SPRUL PA'I
SKU GNYIS THOB PA'I SA BON DANG

LDAN PA YANG RIM GYIS SKU GNYIS THOB NAS, SEMS CAN GYI DON GYI
RJES SU CHAGS PA'I CHOS DAG STON KYANG, CHOS KYI DBYINGS LTA BUR
NYES PA THAMS CAD KYIS MA GOS PAR 'GYUR RO SNYAM PA 'DI YIN NO,
,DE BZHIN DU GSANG BA'I DKYIL 'KHOR BRIS PAR SNGAR MA BSHAD PA'I
CHO GAS

@47A *, ,BCUG LA, DE'I NANG DU BZHAG STE, YI GE YIS NI MI 'GYUR
BSREG ,CES BYA BA LA SOGS PAS TING 'DZIN SGOM PA'I LUNG GIS CHOS
KYI SKU'I DBANG BSKUR BAS DBANG BSKUR BAR BYA BA 'DI NI, BCOM
LDAN 'DAS RNAM PAR SNANG MDZAD CHOS KYI SKU 'THOB PAR

'GYUR BA'I DBANG BSKUR BA STE GSUM PA YIN PAR BLTA'O, ,'DI LTAR
GSANG BA'I DKYIL 'KHOR LAS DBANG BSKUR BA'I DKYIL 'KHOR JI SKAD
BSHAD PA LTA BU BRI BA YANG MA SMOS LA GSANG BA'I DKYIL 'KHOR DU
DBANG BSKUR BA'I CHO GA GZHAN YANG DAG PAR MA BSTAN GYI, GSANG
BA'I

DKYIL 'KHOR DU 'JUG PA'I PHAN YON BSTAN PA'I SKABS SU, GSANG BA'I
DKYIL 'KHOR DBUS GNAS PA'I, ,DAM TSIG 'DI NI SUS RIG PA, ,RGYUD
RNAMS KUN DU ZHUGS PA DANG, ,DKYIL 'KHOR KUN LA DBANG BA YIN,
,ZHES BYA BA 'DI GSUNGS SO, ,DKYIL 'KHOR KUN ZHES

BYA BA NI 'DIR 'JIG RTEN PA DANG 'JIG RTEN LAS 'DAS PA RNAMS
GZUNG NGO, ,DE DAG LA DBANG BA NI BRI BA DANG, LUNG 'BOGS PA LA
SOGS PA STE, DE YANG SHUGS KYIS SLOB DPON GYI DBANG BSKUR BA
RNAMS THOB NAS 'THOB BAR 'GYUR RO ZHES BSHAD PA YIN NO, ,GSANG
BA'I DKYIL 'KHOR GYI

NANG DU BCUG PA'I TSE TING NGE 'DZIN BSGOM PA'I LUNG, YI GE YIS
NI MI 'GYUR BSREG ,CES BYA BA LA SOGS PA'I MTSAN NYID CAN, SLOB
MA DANG SLOB DPON BDAG NYID KYI YI GES LUS SEG PA'I RIM GYIS SLOB
MA CHOS KYI SKUR BSAM PA GANG YIN PA 'DI NYID GSANG BA'I DKYIL
'KHOR DU

DBANG BSKUR BA YIN PAR RJES SU DPAG GO, ,GSANG BA'I DKYIL 'KHOR
DU DBANG BSKUR BA 'DI'I MTSAN NYID KYANG GSANG BA'I DKYIL 'KHOR
DU 'JUG PA'I SKABS KHO NAR BSTAN PAR BYA'O, ,DKYIL 'KHOR GSUM
CHAR DU SLOB MA DBANG BSKUR BA'I CHO GA BSHAD ZIN TO, ,DE LTAR NA
SNYING RJE

CHEN PO'I SNYING PO CAN DANG, YI GE 'KHOR LO BSKOR BA'I DKYIL
'KHOR DU PHYI'I DBANG BSKUR BA GNYIS BSHAD PA YIN NO, ,DBANG
BSKUR BA DE GNYIS KYI DBANG BSKUR BA'I PHYIR YO BYAD RNAMS 'BYOR
KYANG RUNG MA 'BYOR KYANG RUNG STE, ZAB CING RGYA CHE BA LA SPYOD
PA'I SLOB MA LA YID KYIS DBANG BSKUR BA

@47B 'DI GNYIS BSHAD DO, ,DE LA YID KYIS DBANG BSKUR BA'I CHO GA
NI, SNYING RJE CHEN PO'I SNYING PO CAN NI YI GE 'KHOR LO BSKOR
BA'I DKYIL 'KHOR BRIS PA'I MDUN DU BZHAG NAS, CI RIGS PAR DKYIL
'KHOR GNYIS SU DBANG BSKUR BA'I CHO GA YID KYIS BSGOMS TE 'DI
SKAD DU, NGAS

KHYOD CHO GA CI NUS SU DBANG BSKUR ZIN GYI GSANG SNGAGS KYI TSUL
LA 'JUG PAR GYIS SHIG CES BRJOD PAR BYA'O, ,DE LTA BAS NA YID
KYIS DBANG BSKUR BA 'DI DANG, 'OG NAS 'BYUNG BA'I CHO GAS YAN LAG
THAMS CAD 'BYUNG BA'I PHYAG RGYAS DBANG BSKUR BA DANG, GONG DU
BSHAD PA'I PHYI'I

DBANG BSKUR BA ZHES BYA BA DANG RNAM PA GSUM MO, ,RNAM PA 'DI
GSUM GYI MTSAN NYID KYANG RGYUD LAS BSHAD DE, DBANG BSKUR GSUM DU
SHES BYA STE, ,DE BAS NAN TAN MNYAN PAR GYIS, ,PHYAG RGYA GANG
ZHIG DBANG BSKUR BA, ,LAS DANG BYA BA SPANGS PA STE, ,SKYOB PA
RNAMS KYIS

DBANG BSKUR BA, ,DE NI MCHOG STE DANG PO YIN, ,GNYIS PA LAS DANG
BYA BA YIS, ,KUN NAS BSLANG BAR YANG DAG BSHAD, ,GSUM PA YID KYIS
ZHES BYA STE, ,YUL DANG DUS NI SPANG BA'O, ,BLA MA LEGS PAR MGU
BYAS NA, ,PHAN PAR BYED PA GANG SMRAS PA, ,DBANG BSKUR

'DI NI MCHOG YIN PAR, ,RDZOGS PA'I SANGS RGYAS RNAMS KYIS
BSGRAGS, ,ZHES GANG GSUNGS PA YIN NO, ,DE LA SLOB MA PHYAG RGYAS
GANG ZHIG DBANG BSKUR BA ZHES BYA BA NI SLOB MA DBANG BSKUR BA
SBYIN PAR 'OS PA SNYING RJE CHEN PO'I SNYING PO CAN GYI DKYIL
'KHOR RAM, YI GE

'KHOR LO BSKOR BA'I DKYIL 'KHOR BRIS PAR BCUG LA DKYIL 'KHOR GYI
MDUN DU BZHAG STE, YAN LAG THAMS CAD 'BYUNG BA'I PHYAG RGYAS
DBANG BSKUR BAR BYA'O, ,KHYAD PAR DU NI SNYING RJE CHEN PO'I
SNYING PO CAN GYI DKYIL 'KHOR BRIS PA'I MDUN DU DBANG BSKUR BA'I
TSE NI DBANG BSKUR BA GSUM

CHAR LA YANG CI RIGS PAR SLOB MA RDO RJE SEMS DPA'I SKU KHO NAR
BYIN GYIS BRLAB PAR BYA'O, ,YI GE 'KHOR LO BSKOR BA'I DKYIL 'KHOR
DU DBANG BSKUR BA'I TSE NI SLOB MA BCOM LDAN 'DAS RNAM PAR SNANG
MDZAD KYI SKU NYID DU BSGOMS NAS DBANG BSKUR BAR BYA'O, ,GSANG
BA'I DKYIL 'KHOR

@48A *, ,DU DBANG BSKUR BA'I TSE NI, SLOB MA RDO RJE SEMS DPA'I
SKU NYID DU BSGOMS NAS DKYIL 'KHOR DER BCUG STE, DE LAS BSHAD
PA'I MTSAN NYID CAN CHOS KYI SKU'I DBANG BSKUR BAS DBANG BSKUR
BAR BYA'O, ,DE LA SLOB MA SNYING RJE CHEN PO'I SNYING PO CAN GYI
DKYIL 'KHOR

DU DBANG BSKUR BA NI, ,BYANG CHUB KYI SNYING PO CAN GYI SKU THOB
PAR BYED PA YIN NO, ,YI GE 'KHOR LO BSKOR BAR DBANG BSKUR BA NI
PHYIS LONGS SPYOD RDZOGS PA DANG, SPRUL PA'I SKU THOB PAR BYED PA
YIN NO, ,GSANG BA'I DKYIL 'KHOR DU DBANG BSKUR BA GANG YIN PA 'DI
NI 'DI'I CHOS KYI SKU THOB

PA YIN PAR BLTA'O ZHES SNGAR BSHAD PA YIN NO, ,DE LA 'DI LA BYANG
CHUB KYI SNYING PO'I SKU LA SOGS PA LA 'JUG PA'I MTSAN NYID BSHAD
PA NI, DA NI 'JIG RTEN DANG PO YI, ,'JIG RTEN MGON ZHES BSGRAGS
PA YIN, ,BLA MED GZOD NAS ZHI BA NI, ,MNYAM PA MED PA'I CHOS
BSHAD

DO; ,DE NAS BCOM LDAN 'DAS KYIS TSIGS SU BCAD PA DE DAG GSUNGS
NAS BYIN GYIS BRLABS, GANG GIS BYIN DU BRLABS NA BYANG CHUB SEMS
DPA' DE RNAMS DANG, RDO RJE 'DZIN PA DE RNAMS KYIS BCOM LDAN 'DAS
BYANG CHUB KYI SNYING PO MCHOG DAM PA LA BZHUGS PA NAM MKHA'

BZHIN DU SPROS PA MED PA, SPYOD PA LA GNYIS SU MED PA'I RNAL
'BYOR GYI MTSAN NYID LAS KYI RNAM PAR SMIN PA BZHIN DU MTHONG BAR
GYUR PA DE LTA BUS BYIN GYIS BRLABS PA MDZAD DO ZHES GANG GSUNGS
PA YIN TE, DE LA DA NI 'JIG RTEN DANG PO'I ZHES BYA BA LA SOGS
PA'I TSIGS SU BCAD PAS

NI; ,BDAG NYID LONGS SPYOD RDZOGS PA DANG SPRUL PA'I SKU GNYIS
KYIS 'JIG RTEN LA CHOS STON PAR BYED DO, ,DE LA DANG PO 'BYUNG
BA'I 'JIG RTEN NI 'JIG RTEN DANG PO STE MU STEGS BYED KHYAB 'JUG
DANG, LHA CHEN PO DANG, TSANGS PA LA SOGS PA YIN TE, 'CHAGS PA'I
BSKAL PA

DANG PO NYID DU BYUNG BA'I PHYIR RO, ,'JIG RTEN DANG PO DE DAG NI
NANG NA NI 'JIG RTEN GYI MGON YIN NO, ,KHYOD JI LTAR 'JIG RTEN
MGON PO YIN ZHE NA ZHES BYA BA'I SGRA NI, GANG GI PHYIR ZHES BYA
BA'I DON TO, ,GANG GI PHYIR CHOS BLA NA MED PA GZOD MA NAS ZHI
BA, MNYAM PA MED PAS

@48B STON PA ZHES BYA BA'I DON YIN NO, ,DE BAS NA DGONGS PA NI DE
DAG GI LAM ZAG PA DANG BCAS SHING DMIGS PA DANG BCAS PA STON PAR
BYED PA NYID KYIS YANG DAG PAR 'JIG RTEN SKYONG BA MA YIN NO
SNYAM PA 'DI YIN NO, ,BCOM LDAN 'DAS BYANG CHUB KYI SNYING PO
MCHOG DAM PA LA

BZHUGS PAR MTHONG ZHES BYA BA NI RDO RJE 'DZIN PA RNAMS DANG,
BYANG CHUB SEMS DPA' CHEN PO RNAMS MNGON PAR BYANG CHUB PA'I SKU
LA 'JUG PA STON TO, ,'DI LTAR DANG POR DE DAG BCOM LDAN 'DAS RNAM
PAR SNANG MDZAD KYI LONGS SPYOD RDZOGS PA'I SKU DANG SPRUL PA'I
SKU LA 'JUG PAR,

DE NAS BYANG CHUB SEMS DPA' KUN DU BZANG PO LA SOGS PA DE DAG
DANG, GSANG BA'I BDAG PO LA SOGS PA'I RDO RJE 'DZIN PA DE DAG
BCOM LDAN 'DAS RNAM PAR SNANG MDZAD KYI BYIN GYI RLABS KYIS SKU
MNYAM PA NYID BKOD PA MI ZAD PA'I MDZOD RNAM PAR BSGYINGS PA LA
ZHUGS SO, ,DE BZHIN

DU GSUNG DANG THUGS MNYAM PA NYID BKOD PA MI ZAD PA'I MDZOD RNAM
PAR BSGYINGS PA LA ZHUGS TE ZHES BYA BA'I GZHUNG 'DIS BSTAN TO,
,DE'I PHYIR BCOM LDAN 'DAS RNAM PAR SNANG MDZAD KYI SKU MI ZAD PA
LA SOGS PA MTHONG NAS YON TAN GYI KHYAD PAR MTHONG BAS, BCOM LDAN
'DAS

RNAM PAR SNANG MDZAD KYI MNGON PAR RDZOGS PAR BYANG CHUB PA'I SKU
MTHONG BA'I LAM DU GYUR PA DE RNAMS KYIS SHES PAR BYA BAR KHONG
DU CHUD PAR BYA'O, ,GZHAN YANG, NGA NI 'JIG RTEN DANG PO YI,
,'JIG RTEN MGON ZHES BSGRAGS PA YIN, ,BLA MED GZOD NAS ZHI BA NI,
,MNYAM PA MED PA'I CHOS

BSHAD DO, ,ZHES BYA BA'I TSIG 'DI RNAMS KYI TSIG GI DON KHA CIG
CHOS KYI SKU'I DGONGS PAS GZHAN DU YANG DPOG PAR BYED DE, 'DI LTA
STE, BCOM LDAN 'DAS YANG DAG PAR RDZOGS PA'I SANGS RGYAS RNAMS
KYI SKU NI CHOS DANG LONGS SPYOD RDZOGS PA DANG, SPRUL PA'I SKU
GSUM GYI BYE BRAG GIS

SKU GSUM YIN NO, ,DE LA DE DAG THAMS CAD KYI CHOS KYI SKU NI, NGO
BO NYID GCIG PA MI 'GYUR BAR YONGS SU GRUB PAS RTAG PAR 'GRO BA
SKYE BA DANG 'JIG PA DANG LDAN PA THOG MA MED PA THAMS CAD KYI
DANG POR GYUR PA YIN NO, ,DE'I PHYIR BCOM LDAN 'DAS KYIS CHOS KYI
SKU DE BDAG NYID KYI THUGS LA

@49A *, ,BZHAG NAS, NGA NI 'JIG RTEN DANG PO'I ZHES BYA BA GSUNGS
TE, DES NA DGONGS PA NI NGA NYID CHOS KYI SKU'I NGO BO NYID KYIS
'JIG RTEN SKYE BA DANG 'JIG PA DANG LDAN PA RNAMS KYI DANG PO YIN
NO, ,PHYOGS 'DI LA NI TSIGS SU BCAD PA DANG MTHUN PAR RNAM PAR
DBYE BA DANG PO

MI MNGON PAR BSTAN PAR RIG PAR BYA'O, ,CHOS BSHAD DO ZHES BYA BA
'DI'I DON YANG CHOS KYI SKU'I DBANG GIS BCOM LDAN 'DAS KYIS SANGS
RGYAS KYI GSUNG BKOD PA'I RGYAN SEMS CAN THAMS CAD DGA' BAR BYED
PA 'GRUB PA'I PHYIR RO SNYAM PA YIN NO, ,CHOS KYI SKU LA 'JUG PA
YANG GSANG

BA'I DKYIL 'KHOR BSTAN PA'I SKABS SU BSTAN TE, RIG PA'I RGYAL PO
TSIG YAN LAG BCU GNYIS 'BYUNG BA BSHAD PA'I SKABS DER JI SKAD DU,
DE NAS PHYAG NA RDO RJE BCOM LDAN 'DAS RNAM PAR SNANG MDZAD KYI
SKU DANG GSUNG DANG THUGS KYI SA LA BZHUGS NAS CHOS MNYAM PA

NYID LA BLTAS TE, MA 'ONGS PA'I SKYE BO RNAMS LA BRTAGS NAS RIG
SNGAGS KYI RGYAL PO THE TSOM THAMS CAD GCOD PAR BYED PA 'DI SMRAS
SO ZHES BYA BA LA SOGS PA, DE NAS DPAL LDAN RDO RJE 'DZIN, ,BSAM
PA THAMS CAD MGU GYUR PA, ,RDZOGS SANGS RGYAS KYIS BYIN BRLABS

PAS; ,'DI SKAD KYI NI TSIG TU SMRAS, ,CHOS 'DI RNAMS NI MTSAN
NYID MED, ,NGO BO NYID MED GNAS MED PA, ,LAS DANG TSE LAS RNAM
PAR GROL, ,RDZOGS PA'I SANGS RGYAS 'DRA BAR 'DOD, ,THUGS RJE
MNGA' NI MDZAD PA YI, ,MGON PO RNAMS KYI THABS KYIS NI, ,

RNAM PAR SPRUL NAS CHOS RNAMS KYI, ,MTSAN NYID 'DI DAG RTOGS PAR
GYUR, ,ZHES BYA BA'I BAR BSTAN PA LTA BU YIN NO, ,DKYIL 'KHOR DU
SLOB DPON DU DBANG BSKUR BA'I CHO GA RNAM PA GSUM CHAR YANG BSHAD
ZIN TO ZHES BYA BA'I CHO GA NI, 'OG NAS MTSAN MA DANG BCAS PA
DANG,

MTSAN MA MED PA LA SBYOR BA LA GOMS PA'I SGO NAS KUN NAS BSDU BAR
BYA STE, 'DI NI DKYIL 'KHOR RNAM PA GSUM CHAR LAS BSHAD PA'I CHO
GA BSDUS PA'I DON YIN NO,, ,,BAM PO LNGA PA, DA NI RIG SNGAGS
DANG GSANG SNGAGS LA SOGS PA MNYES PAR BYA BA'I PHYIR, SGRUB PA

@49B PO RNAMS KYI SPYOD PA'I 'BRAS BU DANG BCAS PA RGYUD LAS
BSHAD PA'I BSDUS PA'I DON DPYAD PAR BYA'O, ,DE LA SGRUB PA PO'I
SPYOD PA NI RNAM PA GSUM STE, 'DI LTA STE, GSANG SNGAGS MNYES PAR
BYA BA LA 'JUG PA'I SPYOD PA DANG, GSANG SNGAGS MNYES PAR BYA
BA'I PHYIR SNGAR BSNYEN

PA'I CHO GA'I MTSAN NYID CAN GYI SBYOR BA'I SPYOD PA DANG, DE
BZHIN DU SPYOD PA GSUM PA GSANG SNGAGS BSGRUBS PAS GSANG SNGAGS
KYI 'BRAS BU 'GRUB PA STE, 'BRAS BU NI GSANG SNGAGS KYI 'BRAS
BU'I NGO BO NYID DNGOS GRUB KYI MTSAN NYID BSTAN PA YIN NO, ,DE
LA GSANG SNGAGS MNYES

PAR BYA BA LA 'JUG PA'I SPYOD PA NI, PHYI DANG NANG GI BYE BRAG
GIS RNAM PA GNYIS SO, ,DE LA PHYI'I NI DKYIL 'KHOR DU 'JUG PA
DANG DBANG BSKUR BA'I MTSAN NYID JI SKAD DU BSHAD PA DAG YIN NO,
,DE LAS GZHAN PA DAG NI RIG SNGAGS DANG GSANG SNGAGS MNYES PAR
BYED PA'I DAM TSIG GI NGO BO

NYID YIN TE, DE RING PHYIN CHAD BU KHYOD KYIS, ,DAM PA'I CHOS
DANG BYANG CHUB SEMS, ,SROG GI PHYIR YANG DA PHYIN CHAD, ,YONGS
SU GTANG BAR MI BYA'O, ,YANG DANG YANG DU SNYING RJE DANG, ,BYAMS
PA'I SEMS NI NYER BZHAG STE, ,KHYOD KYIS SER SNA DANG NI GANG,
,SEMS CAN GNOD

PA MI BYA'O, ,SLOB DPON BRNYAS PAR MI BYA STE, ,'DI NI SANGS
RGYAS KUN DANG 'DRA, ,ZHES BYA BA LA SOGS PA GANG GSUNGS PA YIN
TE, RE ZHIG 'DI NI GSANG SNGAGS MNYES PAR BYED PA RNAMS KYI 'JUG
PA'I SPYOD PA PHAL CHER THUN MONG DU BYA BA'I NGO BO NYID YIN NO,
,DE LAS GZHAN PA DAG

NI 'DI LAS BYANG CHUB SEMS DPA'I THEG PA RNAMS DANG, GSANG SNGAGS
SPYOD PA LA MNGON PAR BRTZON PA RNAMS KYI SPYOD PA THUN MONG DU
BSHAD PA DAG YIN TE, DE YANG 'DI LAS BSLAB PA BZUNG BAR RIM PAR
PHYE BA LAS DGE BA BCU'I LAS KYI LAM THABS DANG BCAS PA'I RJES SU
BYAD PA'I NGO

BO BSTAN PA YIN NO, ,BCOM LDAN 'DAS BYANG CHUB SEMS DPA' CHEN PO
RNAMS KYI BSLAB PA'I GZHI THABS DANG SHES RAB KYIS YONGS SU ZIN
PA GANG DANG LDAN NA, BYANG CHUB SEMS DPA' SEMS DPA' CHEN PO
RNAMS THE TSOM DANG YID GNYIS MA MCHIS SHING 'KHOR BA NA 'KHOR
BA'I

@50A *, ,TSE; NYAMS PAR MI 'GYUR BA DAG BSHAD DU GSOL ZHES BYA BA
RGYAS PAR GSUNGS PA NAS YANG BYANG CHUB SEMS DPA' SROG GCOD PA
DANG, MA BYIN PAR LEN PA DANG, 'DOD PAS LOG PAR G-YEM PA LAS
PHYIR LDOG PAR BYA'O, ,BRDZUN DU SMRA BA DANG, NGAG

RTZUB MO SMRA BA DANG, PHRA MA ZER BA DANG, TSIG 'KHYAL PAR SMRA
BA LAS PHYIR LDOG PAR BYA'O, ,BRNAB SEMS DANG GNOD SEMS DANG LOG
PAR LTA BA LAS KYANG PHYIR LDOG PAR BYA'O ZHES BYA BA GANG GSUNGS
PA YIN TE, 'DI DAG THABS DANG SHES RAB KYIS YONGS SU ZIN PA LAS
'DA'

BA DANG MI 'DA' BA NI RGYUD 'DI LAS YONGS SU DPYAD PAR BYA STE,
'DI NI SGRUB PA PO RNAMS MNYAM PAR MA BZHAG PA'I GNAS SKABS NA
YANG 'JUG PAS SGRUB PA PO'I 'JUG PA'I SPYOD PA PHYI'I ZHES BSHAD
PA YIN NO, ,NANG GI NI SGRUB PA PO'I 'JUG PA'I SPYOD PA MNYAM PAR
'JOG PA DANG,

MTHUN PA KHO NA YIN TE, DE YANG 'DI LAS SEMS KYI RGYUN MTSAN MA
DANG BCAS PA DANG, MTSAN MA MED PA'I MNYAM PAR 'JOG PA DANG MTHUN
PA NYID DU RNAM PA GNYIS SU BSTAN PAR SHES PAR BYA STE, SGRUB PA
PO RNAMS KYI GOMS PA'I MTHU DANG MTHUN PAR BSTAN PA YIN NO, ,DE
LA SGRUB

PA PO'I 'JUG PA'I SPYOD PA MTSAN MA MED PA NI, BYANG CHUB KYI
SEMS GOMS PA'I MTSAN NYID DE GANG GI DBANG DU MDZAD NAS, DKYIL
'KHOR 'DI NI MTHONG BA LAS, ,DAM TSIG SHES PA GCIG CES BYA, ,DE
LA PHYAG RGYA MI BSTAN ZHING, ,SNGAGS KYANG SBYIN PAR MI BYA'O,
,BYANG CHUB

SEMS KYI BYE BRAG LAS, ,SNGAGS DANG PHYAG RGYA YONGS SU BZUNG,
,ZHES GSUNGS PA YIN NO, ,RE ZHIG 'DI NI GSANG SNGAGS SGRUB PA
THAMS CAD KYI 'JUG PA'I SPYOD PA BYANG CHUB KYI SEMS GOMS PA'I
MTSAN NYID CAN YIN NO, ,DE BZHIN DU KHYAD PAR DU YANG DE BZHIN
GSHEGS PA'I SNYING

PO RNAMS BSGRUB PA'I SKABS NAS, 'JUG PA'I SPYOD PA BYANG CHUB KYI
SEMS GOMS PA'I MTSAN NYID CAN KHO NAR BSHAD DE, GANG GI DBANG DU
MDZAD NAS, SKYED MOS TSAL LAM GTZUG LAG KHANG NGAM, PHUG GAM YID
GANG DU DBEN PA DER BYANG CHUB KYI SEMS BSGOM ZHING NAM MTSAN MA

@50B BYUNG GI BAR DU DE SRID DU 'DUG PAR BYA'O ZHES BYA BA LA
SOGS PA GSUNGS PA YIN NO, ,'DIR MTSAN MA NI CHOS THAMS CAD KYI
NGO BO NYID MED PAR RTOGS PA'I TING NGE 'DZIN LA SEMS DUS JI SRID
'DOD KYI BAR DU BRTAN PAR GYUR PA YIN TE, DE SKAD DU 'DI LAS,
SLOB MAS BSGRIMS

TE BYANG CHUB KYI SEMS KYIS KUN DU DAG PAR BYA'O, ,GANG TSE DMIGS
PA RNAMS KYIS NI, ,SLOB MA NAM YANG MI G-YO BA, ,DE TSE NAM MKHA'
LTA BUR NI, ,DRI MED KUN DU DAG PA YIN, ,ZHES BSHAD PA YIN NO,
,DE BZHIN DU GZHAN LAS KYANG SEMS YONGS SU SBYOR BA MTSAN MA DANG

BCAS PA DANG MTSAN MA MED PA LA DMIGS PA'I TING NGE 'DZIN GOMS PA
LAS SEMS DMIGS PA GCIG LA DUS JI SRID 'DOD KYI BAR DU BRTAN PAR
GYUR PAS BZLAS BRJOD LA SOGS PA LA BTUB PA'I SEMS MNYAM PAR 'JOG
PA GRUB PA GANG YIN PA DE NYID DE YONGS SU SBYOR BA'I MTSAN NYID

DU GSUNGS TE, SNA YI RTZE MOR BLTA ZHING RNAM RTOG SPANG, ,GANG
TSE RNAM PAR SPYOD KYANG MI G-YO BA, ,DE TSE SEMS NI DMIGS PA LA
GNAS PA, ,THOB PAR 'GRUB CES BYA BAR SHES PAR BYA'O, ,ZHES GANG
GSUNGS PA YIN NO, ,DE NYID LAS SEMS DMIGS PA GCIG LA,

BRTAN PA LUS DANG SEMS KYI YON TAN 'BYUNG BAS BZLAS BRJOD KYI LHA
BSGOM PA LA SOGS PA BTUB PA NYID DU BSTAN PA'I PHYIR, SGRUB PA PO
NI BSAM GTAN DANG LDAN PA'I, ,MI LA DGA' BA'I MCHOG NI SKYE BAR
'GYUR, ,DGA' BAS LUS NI SHIN TU SBYANGS PAR 'GYUR, ,SHIN TU LUS

SBYANGS PA LAS BDE STER 'GYUR, ,DGA' ZHING BDE NA DE TSE DOGS MED
PAR, ,BZLAS BRJOD DAG LA YID GCIG TING 'DZIN SKYE, ,ZHES GSUNGS
SO, ,DE BZHIN DU DE NYID LAS BZLAS BRJOD BYED PA NA SEMS BRTAN
PA'I BZLAS BRJOD BYED PA'I PHAN YON BSHAD DE, BZLAS BRJOD KYIS

NI TSE RABS BRGYUD PAR GANG, ,SDIG PA BYAS TE MA LUS ZAD PAR
'GYUR, ,SDIG PA NGAN PA KUN NAS ZAD GYUR NA, ,DNGOS GRUB YID DU
'ONG BA THOB PAR 'GYUR, ,ZHES GANG GSUNGS PA YIN NO, ,DE BZHIN DU
DE NYID LAS SEMS BRTAN PAR MA BYAS PA'I BZLAS BRJOD KYI SBYOR
BA'I LUNG YANG

@51A *, ,BSTAN TE, LE LO'I DGA' DANG SDUG BSNGAL MTSUNGS LDAN
PA'I, ,SEMS NI GANG DANG GANG DU RGYUR GYUR PA, ,DE DANG DE NAS
BSGRIMS TE DE BZLOG NAS, ,GSANG SNGAGS YI GE MCHOD BYA DAG LA
SBYAR, ,ZHES GANG GSUNGS PA YIN NO, ,SEMS

MNYAM PAR GZHAG PA'I MTSAN MA 'DI NI RANG GI SEMS YONGS SU SBYANG
BA DANG, MTSAN MA DANG BCAS PA DANG MTSAN MA MED PA'I 'OG NAS
'BYUNG BDAG LAS KYANG KHONG DU CHUD PAR BYA'O, ,DE BZHIN DU MTSAN
MA MED PA'I TING NGE 'DZIN GOMS PA'I SGO NAS 'JUG PA'I SPYOD PA
MTSAN MA

MED PA'I RNAL 'BYOR GOMS PA'I MTSAN NYID CAN YANG BSHAD DO,
,BYANG CHUB SEMS DPA' GSANG SNGAGS KYI SGO NAS BYANG CHUB SEMS
DPA'I SPYAD PA SPYOD PA MTSAN MA MED PA'I TING NGE 'DZIN SGRUB
PAR 'DOD PAS 'DI LTAR BSAM PAR BYA'O, ,MTSAN MA RNAMS GANG NAS
BYUNG, CI BDAG GI

LUS SAM BDAG GI SEMS SAM, BDAG GI YID LAS BYUNG, DE LA LUS NI LAS
LAS SKYES PA STE, RTZVA DANG SHING DANG BONG BA LTA BU NGO BO
NYID KYIS BYA BA MED PA BLUN PA, PHYI ROL GYI RNAM PA LTA BU LA,
BZOS BYAS PA'I GZUGS LTA BUR BRTAG PAR BYA'O, ,JI LTAR BZOS BYAS
PA'I GZUGS

DE LAS MI ZHIG KHROS TE, ME 'AM DUG GAM MTSON NAM CHU'AM, RDOS
BSHIG GAM BSREGS SAM BCAD KYANG, MI DGA' CUNG ZAD KYANG MED LA,
BZA' BA'AM; BTUNG BA'AM, BKRU BA'AM, BYUG PA'AM, SPOS SAM PHRENG
BA'AM GOS SAM TZANDAN NAM GA PUR LA SOGS PA LHA DANG MI'I YO

BYAD RNAM PA SNA TSOGS KYIS MCHOD KYANG MI DE LA DGA' BAR 'GYUR
BA YANG MED DO, ,DE CI'I PHYIR ZHEN, GANG NGO BO NYID KYIS STONG
PA'I GZUGS DE LA, RANG GI NGA RGYAL KUN NAS BSLANG BA'I PHYIR
PHYIN CI LOG GI YANG DAG PA MA YIN PAR RTOG PA LAS BYUNG BA'I
MCHOD PA'AM GNOD PAR BYED PA'I MI GANG YIN PA

DE NI BYIS PA'I RANG BZHIN CAN YIN NO, ,GSANG BA'I BDAG PO DE
LTAR LUS LA LUS KYI RJES SU SONG BA'I DRAN PAS NGO BO NYID KYIS
STONG PAR BSGRUB PAR BYA'O, ,GSANG BA'I BDAG PO GZHAN YANG, SEMS
NI NGO BO NYID MED PA MTSAN MA THAMS CAD DANG BRAL BA, NGO BO
NYID KYIS STONG PAR BSAM

@51B PAR BYA'O, ,GSANG BA'I BDAG PO SEMS LAS NI, DUS GSUM MED DO,
,DUS GSUM DANG BRAL BA GANG YIN PA DE NI NGO BO NYID KYIS MTSAN
MA DANG BRAL BA'O SNYAM DU BSAM PAR BYA'O, ,GSANG BA'I BDAG PO
GZHAN YANG BYIS PA SO SO'I SKYE BO RNAMS YID MTSAN MA DANG BCAS
PAR RTOGS TE,

'DI NI YANG DAG PA MA YIN PA'I KUN DU RTOG PA'I TSIG BLA DAGS MA
YIN NO, ,YANG DAG PA MA YIN PA GANG YIN PA DE NI, MA SKYES PA'O
ZHES BYA BAR NI RAB TU MI SHES SO, ,GSANG BA'I BDAG PO BYANG CHUB
SEMS DPA' GSANG SNGAGS KYI SGO NAS BYANG CHUB SEMS DPA'I SPYAD PA
SPYOD PAS DE LTAR

BSAMS NA MTSAN MA MED PA'I TING NGE 'DZIN THOB PAR 'GYUR RO,
,GSANG BA'I BDAG PO NAM MTSAN MA MED PA'I TING NGE 'DZIN LA GNAS
PAR GYUR PA DE'I TSE DE LA DE BZHIN GSHEGS PA'I GSANG SNGAGS
RNAMS MNGON DU PHYOGS SHING GZHOL BAR 'GYUR RO ZHES GANG GSUNGS
PA YIN NO, ,

'DIR SEMS ZHES BYA BA'I SGRA NI GZUGS LA SOGS PA LA DMIGS PA, MIG
LA SOGS PA'I RNAM PAR SHES PA DRUG BZUNG STE, SEMS KYI DMIGS PA
GZUGS LA SOGS PA DE DAG NI GCIG DANG DU MA'I RIGS PA'AM, GZOD MA
NAS MA SKYES SHING SKYE BA MED PA'I RIGS PAS DPYAD NA,

NGO BO NYID MED PA MIG LA SOGS PA'I RNAM PAR SHES PA'I MTSAN NYID
KYI SEMS KYIS DMIGS PAR RUNG BA MA YIN NO, ,DE'I PHYIR GZUGS LA
SOGS PA'I DMIGS PA MED PA'I PHYIR, DE LA DMIGS PAR BYED PA MIG LA
SOGS PA'I RNAM PAR SHES PA YANG MA SKYES PA YIN NO, ,GANG MA
SKYES PA

DE NI 'DAS PA DANG MA 'ONGS PA DANG, DA LTAR BYUNG BAR RNAM PAR
GZHAG PAR RUNG BA MA YIN NO, ,DE'I PHYIR SEMS LA DUS GSUM YOD PA
MA YIN NO, ,DE LTAR NA GZUGS LA SOGS PA'I PHUNG PO BZHI'I NGO BO
NYID LA DMIGS PA MIG LA SOGS PA'I RNAM PAR SHES PA'I PHUNG PO'I
NGO BO NYID KYI SEMS

MED PAR BRTAG PAR BYA'O, ,DA NI GZUNG BA DANG 'DZIN PA'I NGO BO
NYID KYI SEMS KYANG GZOD MA NAS MA SKYES SHING MA BYUNG BA NYID
DU BRTAGS PA'I LUNG NI BYIS PA SO SO'I SKYE BO RNAMS YID MTSAN MA
DANG BCAS PAR RTOGS TE, 'DI NI YANG DAG PA MA YIN PA'I KUN DU
RTOG PA'I TSIG BLA DAGS SO, ,YANG

@52A *, ,DAG PA MA YIN PA DE NI MA SKYES PA'O ZHES BYA BAR NI, MI
SHES SO ZHES GANG GSUNGS PA YIN NO, ,DE LA 'DIR YID CES BYA BA
GZUNG BA DANG 'DZIN PA'I RNAM PA CAN GYI RNAM PAR SHES PA YIN PAR
DGONGS TE, DE SKAD DU 'DI LAS, DKAR PO SER PO DMAR PO GANG,

YID KYIS SEMS PAR BYED PA STE, ,DE LA YONGS SU GCOD PA GANG, ,DE
NI SEMS KYIS BYED PA YIN, ,SEMS NI MGU NAS NGES GYUR PA, ,TING
NGE 'DZIN ZHES BSGRAGS PA YIN, ,RNAL 'BYOR DER GNAS RDZOGS SANGS
RGYAS, ,RKANG GNYIS DAM PAR BSAM PAR BYA, ,ZHES GSUNGS

SO; ,'DIR DKAR PO NI ZLA BA'I DKYIL 'KHOR RO, ,SER PO NI SA'I
DKYIL 'KHOR RO, ,DMAR PO NI ME'I DKYIL 'KHOR TE CI RIGS PAR RGYUD
'DI LAS RDZOGS PAR SANGS RGYAS PA LA SOGS PA'I TING NGE 'DZIN
SGOM PAR BYED PA'I RNAL 'BYOR PA RNAMS KYI BSTAN PA NYID DU BSHAD
DO, ,YID DE

LA SNGON PO DANG SER PO DANG DMAR PO LA SOGS PAR SNANG BA GANG
YIN PA DE SNGAR MDZAD PA'I RIGS PA NYID KYIS DPYAD NA RUNG BA MA
YIN PAS RNAL 'BYOR PA RNAMS DE'I RNAM PA CAN GYI YID KYANG MED PA
LA 'JUG GO, ,DE NYID KYI PHYIR 'DI NI YANG DAG PA MA YIN PA'I KUN
DU RTOG PA'I TSIG BLA DAGS

SO; ,YANG DAG PA MA YIN PA GANG YIN PA DE NI MA SKYES PA'O ZHES
BYA BA GSUNGS TE, DE SKAD DU GZHAN LAS KYANG, DON DANG SEMS CAN
BDAG RNAM RIG ,SNANG BA'I RNAM PAR SHES PA NI, ,RAB TU SKYE BA DE
DO NA MED, ,DE MED PAS NA DE YANG MED, ,CES BSHAD DO, ,DE LTAR
MTSAN MA MED PA'I

TING NGE 'DZIN SGRUB PAR 'DOD PA'I RNAL 'BYOR PAS DANG PO NYID DU
LUS MA BSGOMS PA'I GZUGS NYID RANG BZHIN GYIS BEMS PO NYID YIN
PAS SNGON PO LA SOGS PA MTSAN MA'I RNAM PAR RTOG PA'I RGYU MA YIN
PA NYID LA 'JUG GO, ,DE'I 'OG TU SNGAR BSHAD PA'I TSUL GYIS,
PHYI'I GZUGS

LA SOGS PA'I PHUNG PO YANG MED PA LA ZHUGS NAS DE LA DMIGS PA'I
SEMS KYANG SKYE BA MED PAR SEMS PAR BYED DO, ,DE'I PHYIR RNAL
'BYOR PAS DON DANG SEMS CAN LA SOGS PAR SNANG BA'I YID KYANG SGYU
MA DANG, SMIG RGYU DANG, RMI LAM LA SOGS PA'I RNAM PAR SHES PA
BZHIN DU DON

@52B DANG 'BREL BA NYID KYIS MED PA LA ZHUGS TE, THOS PA DANG,
BSAM PA DANG BSGOM PA'I SGO NAS MTSAN MA MED PA'I TING NGE 'DZIN
GYI NGANG DU BYA'O ZHES BYA BAR GNAS SO, ,'DI'I PHAN YON BSHAD PA
YANG 'DI YIN TE, GANG TSE MTSAN MA MED PA YI, ,TING 'DZIN JI LTA
BZHIN REG PA'I, ,DE TSE

SNGAGS PAS DNGOS GRUB NI, ,YID LA YANG DAG 'BYUNG BA 'THOB, ,CES
GSUNGS PA YIN NO, ,DE BZHIN DU MTSAN MA MED PA'I RNAL 'BYOR GYI
PHAN YON BSTAN PA'I SKABS NAS, MTSAN MA MED PAS NI MTSAN MA DANG
BCAS PA'I DNGOS GRUB KYANG 'BYUNG BAR 'GYUR RO, ,MTSAN MAR BCAS

PAS MTSAN BCAS KYI, ,DNGOS GRUB RGYAL BA DAM PA BZHED, ,MTSAN MA
MED LA GNAS PAS NI, ,MTSAN MA CAN YANG BSGRUB TU RUNG, ,DE BAS
RNAM PA THAMS CAD DU, ,MTSAN MA MED PAR BRTEN PAR BYA, ,ZHES
GZHAN 'DI YANG GSUNGS SO, ,SGRUB PA PO 'JUG PA'I SPYOD PA MTSAN
MA DANG

BCAS PA NI, NANG GI ZHES BYA STE, DE YANG GSANG SNGAGS THAMS CAD
KYI SPYI'I BZLAS BRJOD YAN LAG BZHI PA'I SKABS NAS, BDAG LHAR
SGYUR BA LA SOGS PA YAN LAG BZHI'I GOMS PA'I MTSAN NYID BSHAD PA
NI GCIG YIN TE, GZHI NI RANG GI LHA BZHAG PA, ,RANG GI LUS KYI
GNAS ZHES

BYA; ,ZHES BYA BA LA SOGS PA RGYAS PAR GANG GSUNGS PA YIN NO, ,DE
BZHIN DU GZHAN NI DE BZHIN GSHEGS PA'I SNYING PO RNAMS SGRUB PA'I
SKABS NAS, BDAG NYID RDZOGS PAR SANGS RGYAS PA'I SKUR BSGYUR BA
GOMS PA'I SGO NAS BSHAD PA YIN TE, DE NAS SNYING PO DE DAG LAS
GANG YANG RUNG BA CIG

BZUNG STE, THE TSOM MED PAR GYUR GYI BAR DU GZHI BSGRUB PAR BYA'O
ZHES BYA BA LA SOGS PA'I MTSAN NYID GANG GSUNGS PA YIN NO, ,DE
BZHIN DU GZHAN NI SGRUB PA PO'I 'JUG PA'I SPYOD PA THAMS CAD KYI
SPYI'I MTSAN MA DANG BCAS PA DANG, MTSAN MA MED PA'I RNAL 'BYOR
GOMS PA'I SGO NAS, SEMS SBYOR

BA'I MTSAN NYID BSHAD PA 'DI YIN TE, DE YANG MIG GNYIS SU RA ZHES
PA SNANG BA'I BKOD PAS, RANG GI SNYING GAR ZLA BA'I DKYIL 'KHOR
LA BCOM LDAN 'DAS RNAM PAR SNANG MDZAD RDZOGS PAR BYANG CHUB PA'I
SKU SNYING PO AA ZHES BYA BAS BSGRUB PA PADMO LA BZHUGS PAR
BSGOMS LA, RANG GI KLAD PA'I RGYAS

@53A *, ,KYI NANG DU, YANG SNYING PO AAm ZHES BYA BA DE BZHIN
GSHEGS PA'I GNAS SKABS KYI MTSAN NYID KYI CHOS KYI SKU RJOD PAR
BYED PAR GYUR PA, SNYING RJE CHEN PO'I SNYING PO CAN LAS BSHAD
PA, DE BZHIN GSHEGS PA THAMS CAD KYI CHOS 'BYUNG BA'I PHYAG RGYA
LA GNAS PA'I RDO RJE'I DKYIL NA

'DUG PAR JI SRID DU MIG TU BKOD PA'I RA ZHES BYA BA'I SNANG BAS
ZLA BA'I DKYIL 'KHOR LA, BCOM LDAN 'DAS RNAM PAR SNANG MDZAD KYI
RDZOGS PAR BYANG CHUB PA'I SKU PADMA LA BZHUGS PA GZUGS BRNYAN
LTA BUR MTHONG BA'I BAR DU LEGS PAR BSGOM PAR BYA'O, ,DE NAS ZLA
BA'I 'OD KYI LAM GYIS RANG

GI SEMS GYEN DU BTANG ZHING KLAD PA'I RGYAS SU BKOD PA'I SNYING
PO AAm ZHES BYA BA DE SHIN TU CHA PHRA ZHING ZLA BA LTAR DKAR LA
RAB TU GSAL BAR SNANG BA NYID DU BYA STE, YUN DE LTA BUR RING DU
BSGOM PAR BYA'O, ,DE NAS SNGAR MIG GNYIS SU RA ZHES BYA BA BKOD
PA'I GNAS SU LA ZHES BYA BA ZLA BA LTAR DKAR BA

NYID BKOD NAS DE'I TSE NA CHOS THAMS CAD MTSAN NYID DANG BRAL
BA'O ZHES BYA BAR SEMS SHING CHOS KYI SKU LA MOS PAS RANG GI LUS
RIL DANG 'JIG RTEN GSUM GYI MTHAS GTUGS PAR STONG PAR JI SRID
'DOD KYI BAR DU BSGOM PAR BYA'O, ,DE'I MJUG BSDU BA NI RANG GI
LUS DE BZHIN GSHEGS PA LA

SOGS PA DANG LDAN PA JI LTAR BKOD PA DANG LDAN PA MTHONG BA'I SGO
NAS BYAS LA, DE BZHIN GSHEGS PA LA SOGS PAR SNANG BA MJUG BRTUL
BA YANG RANG GI LUS 'BA' ZHIG LTA BA'I SGO NAS BYA STE, DE LTA
BAS NA 'DI NI RIM GYIS MTSAN MA DANG BCAS PA DANG, MTSAN MA MED
PA'I TING NGE 'DZIN

GNYIS SEMS PA'I SGO NAS SGRUB PA PO'I 'JUG PA'I SPYOD PA NANG GI
YIN PAR BLTA BAR BYA STE, JI SKAD DU, DKAR PO SER PO DMAR PO
GANG, ,YID KYIS SEMS PAR BYED PA STE, ,DE LA YONGS SU GCOD PA
GANG, ,DE NI SEMS KYIS BYED PA YIN, ,SEMS NI MGU NAS NGES GYUR
PA, ,DE NI SNYING ZHES

BSHAD PA YIN, ,GNAS DER GNAS PA'I GSANG SNGAGS RNAMS, ,'BRAS BU
RGYA CHEN STER BAR 'GYUR, ,DE RU PADMA BSAM PA NI, ,'DAB MA
BRGYAD PA ZE BAR BCAS, ,AA ZHES BYA BA 'BAR PHRENG 'KHRUG ,BZANG
PO DE RU GNAS PA LA, ,ZHI BA KUN DU RNAM PAR G-YO, ,GTZO BO SNA

@53B TSOGS GZUGS MNGA' BA, ,GLOG STONG DAG NI 'KHRUG PA BZHIN,
,SNA TSOGS KUN DU STON PA NI, ,ME LONG PHUG NA GNAS PA BZHIN,
,CHU YI ZLA BA RNAM PA BZHIN, ,THAMS CAD NA YANG MDUN NA GNAS,
,SNGAGS PAS GSANG SNGAGS LA GNAS PA, ,YID NI BDE BAR SHES NAS SU,

DE NAS SNGAGS PAS STONG DU YANG, ,KLAD PA'I RGYAS KYI DBUS SU NI,
,KLAD KOR BCAS PA'I MTSAN MA CAN, ,AAm ZHES BYA BA DER BSAMS TE,
,SHEL DANGS PA DANG GANGS 'DRA BA, ,DRI MED DAG PA MTHONG BA NI,
,ZHI BA CHOS KYI RANG BZHIN SKU, ,THAMS CAD KYI NI GZHI ZHES BYA,
,DE LAS GSANG

SNGAGS DNGOS GRUB NI, ,SNA TSOGS GZUGS CAN 'THOB PAR 'GYUR, ,DE
BZHIN GSHEGS PA'I GNAS MTHONG NA, ,MTHO RIS DANG NI BYANG GROL
THOB, ,RA ZHES BYA BA MAR ME BZHIN, ,'BAR BA'I MIG TU BZHAG NAS
KYANG, ,MGRIN PA CUNG ZAD DGU POR BYA, ,LCE YANG RKAN LA SBYAR
NAS

NI; ,SNYING GA'I GNAS SU RNAM BLTA ZHING, ,MNYAM PAR BZHAG STE
YID LA BLTA, ,DRI MED SHIN TU RNAM DAG PAR, ,RTAG TU ME LONG
BZHIN DU GNAS, ,DE NI YID KYI YANG DAG PAR, ,SNGON GYI RGYAL BA
RNAMS KYIS GSUNGS, ,YID KYIS SNANG BYAS LAM LA NI, ,RNAM PAR SHES
PA SNANG

BAR 'GYUR, ,DE NAS SNGAGS PAS RDZOGS SANGS RGYAS, ,RKANG GNYIS
GTZO BO MTHONG BAR 'GYUR, ,DE MTHONG SNGAGS PAS DNGOS GRUB NI,
,RAB TU RTAG PA THOB PAR 'GYUR, ,DE NAS GONG DU BSGYUR NAS SU,
,YI GE YONGS SU BSAM PA NI, ,LA ZHES BYA BA KLAD KOR BCAS, ,MIG
GI

GNAS SU BSAM PAR BYA, ,'DI KUN STONG PAR MTHONG NA NI, ,GO 'PHANG
MI NYAMS THOB PAR 'GYUR, ,YE SHES RLABS PO CHE'AM NI, ,YANG NA
MNGON SHES LNGA PO DANG, ,RIG SNGAGS 'CHANG GYUR DNGOS GRUB DANG,
,TSE RING GZHON NUR GYUR PA GANG, ,GAL TE MTHONG BAR 'DOD NA NI,
,JI SRID

'DI DAG MA BSNYEMS PAR, ,DE SRID 'THOB PAR MI 'GYUR RO, ,GSANG
SNGAGS YE SHES LAS BYUNG BA'I, ,'DI NI DE NYID YE SHES MCHOG ,CES
BYA BA LA SOGS PA RGYAS PAR GSUNGS PA YIN NO, ,DE LTA BAS NA 'DI
YANG GSANG SNGAGS THAMS CAD SGRUB PAR BYED PA'I THABS DANG SHES

@54A *, ,RAB BSLAB PA'I SNGAGS PA RNAMS KYIS SGRUB PA PO'I SPYOD
PA'I MTSAN NYID CAN MTSAN MA DANG BCAS PA DANG, MTSAN MA MED PA
DANG, RNAL 'BYOR GYI NGO BO NYID KHO NAR BSHAD PA YIN NO, ,DE
BZHIN DU KHYAD PAR DU BCOM LDAN 'DAS KYIS DPA' BO CHEN PO'I
SNYING PO SGRUB PAR

BYED PA RNAMS KYI BSGRUB PA'I SPYOD PA, BYANG CHUB KYI SEMS GOMS
PA SNGON DU 'GRO BA CAN RDZOGS PA'I SANGS RGYAS KYI GO 'PHANG
SA'I DKYIL 'KHOR LA GNAS PA BDAG GI DE KHO NA NYID CES BYA BA
'GRUB PA'I MTSAN NYID KYANG GSUNGS PA NYID DE, CHO GA SHES PAS
THOG MAR NI, ,BDAG GI DE NYID RIM

BZHIN BYA, ,SNGAGS PA SNGA MA BZHIN 'DUG LA, ,DE BZHIN GSHEGS PA
RJES DRAN NAS, ,BDAG NYID AA ZHES BYA BA NI, ,KLAD KOR RGYAS DANG
BCAS BYAS PA, ,THAMS CAD SHIN TU SER ZHING BZANG, ,GRU BZHI RDO
RJES MTSAN BYAS SHING, ,SNGAGS PAS DER GNAS RDZOGS PA YI, ,SANGS
RGYAS

KUN GYI GTZO BOR BSAM, ,'DI NI SANGS RGYAS THAMS CAD KYI, ,BDAG
GI DE NYID YIN PAR GSUNGS, ,NAM ZHIG SNGAGS PAS BDAG GI NI, ,DE
NYID DOGS PA MED GYUR PA, ,DE NI 'JIG RTEN THAMS CAD LA, ,PHAN
PAR BYED PA NYID DU 'GYUR, ,NGO MTSAR SNA TSOGS DAG DANG LDAN,
,MIG

'PHRUL CAN GYI GNAS 'DUG LA, ,SNGAGS PAS NAM ZHIG MNYAM GZHAG NA,
,SRID PA RAB TU DOGS PAR NI, ,THOG MED DUS NAS MI SHES PAS,
,BSAGS PA'I LAS DE KUN ZAD 'GYUR, ,BLA NA MED PA'I BYANG CHUB
SEMS, ,SEMS NI NAM ZHIG SGOM BYED PA, ,DE TSE SNGAGS PA RNAL
'BYOR

PA; ,CHU YIS PADMA LTA BUR NI, ,DGE DANG MI DGE'I 'BRAS BUR NI,
,LAS KYIS RTAG PAR MI GOS NA, ,'DI BDAG NYID NI RGYAL MCHOG TU,
,BSGYUR NA SMOS KYANG CI ZHIG DGOS, ,ZHES GANG GSUNGS PA YIN TE,
'DI NI GSANG SNGAGS SGRUB PAR BYED PA'I 'JUG PA'I SPYOD PA MTSAN
MA DANG

BCAS PA NANG GI BSHAD PA YIN NO, ,DE LTAR NA RNAL 'BYOR PA CI
RIGS PAR PHYI DANG NANG GI 'JUG PA'I SPYOD PA GANG YANG RUNG PA
LEGS PAR BYAS PA'I MTSAN NYID CAN GYIS GSANG SNGAGS MNYES PAR BYA
BA'I SBYOR BA'I SPYOD PA SNGON DU BSNYEN PA'I BZLAS BRJOD KYI
MTSAN NYID BRTZAM PAR BYA'O, ,DE YANG

@54B MTSAN MA DANG BCAS PA DANG, MTSAN MA MED PA'I BZLAS BRJOD
KYI SBYOR BA'I BYE BRAG GIS RNAM PA GNYIS SO, ,DE LA MTSAN MA
DANG BCAS PA'I BZLAS BRJOD KYI SBYOR BA NI, GSANG SNGAGS SGRUB
PAR BYED PA THAMS CAD KYI SBYOR BA PHYI'I BZLAS BRJOD YAN LAG
BZHI'I MTSAN NYID CAN BRTZAM PAR BYA'O

ZHES BSHAD PA KHO NA YIN TE, DE'I CHO GA YANG 'DI LAS, YI GE DANG
NI YI GER SBYAR, ,DE BZHIN GZHI LAS GZHIR GYUR PA, ,SHIN TU
BSDAMS PAS YID LA NI, ,BZLAS BRJOD 'BUM PHRAG GCIG BYA'O, ,YI GE
BYANG CHUB SEMS YIN TE, ,GNYIS PA SGRA ZHES BYA BA YIN, ,BZHI NI
RANG GI LHA

BZHAG LA, ,RANG GI LUS KYI GNAS LA BYA, ,GZHI GNYIS PA NI RDZOGS
SANGS RGYAS, ,RKANG GNYIS MCHOG TU SHES PAR BYA, ,ZLA BA'I DKYIL
'KHOR RNAM DAG PA, ,SNGAGS PAS DE LA GNAS PAR BSAM, ,YI GE RNAMS
NI GO RIMS BZHIN, ,DE YI DBUS SU LEGS PAR DGOD, ,CES

BYA BA LA SOGS PA GSUNGS PA 'DI YIN NO, ,DE BZHIN GSHEGS PA'I
SNYING PO BZHIS BZLAS BRJOD BYED PA RNAMS KYI NANG GI BZLAS BRJOD
YAN LAG BZHI PA'I SBYOR BA YANG BSHAD PA YIN NO, ,DE LA DE BZHIN
GSHEGS PA'I RGYUD LAS BSTAN PA NI 'DI DAG YIN TE, 'DI LTA STE, AA
BYANG CHUB KYI'O, ,

A'A SPYOD PA'O, ,AAm RDZOGS PAR SANGS RGYAS PA'I GO 'PHANG NGO,
,AA:MYA NGAN LAS 'DAS PA'O ZHES BYA BA YIN TE, DE LTA BAS NA
SNYING PO BZHI PO DE DAG GIS NI BCOM LDAN 'DAS RNAM PAR SNANG
MDZAD KYI BYANG CHUB DANG, SPYOD PA DANG, RDZOGS PAR SANGS RGYAS
PA DANG, MYA NGAN LAS 'DAS PA'I YE SHES

KYI GNAS SKABS DAG BSDU BA YIN NO, ,DE LA BYANG CHUB NI RANG GI
SEMS RNAM PA THAMS CAD DU SKYE BA MED CING YE SHES SKYE BA MED
PAR RTOGS PA YIN TE, BYANG CHUB RTOGS PA'I GNAS SKABS DE YANG
SNYING PO AA ZHES BYA BAS MTSON PA YIN NO, ,DE BZHIN DU BYANG
CHUB MNGON PAR RDZOGS PAR SANGS RGYAS

PA'I DUS NYID NA, CHOS NYID KYIS THOB PA SKU DANG GSUNG DANG
THUGS BKOD PA MI ZAD PA LONGS SPYOD RDZOGS PA DANG, SPRUL PA'I
SKU'I MTSAN NYID SKAL BA JI LTA BA BZHIN DU SEMS CAN GYI DON
MDZAD PAR BZHUGS PA DAG GIS 'GRO BA GSUM CHAR KHYAB CING SEMS CAN
GYI DON DANG SGROL BAR BYED PA'I

@55A *, ,MTSAN NYID CAN GYI BDAG NYID GANG YIN PA 'DI NYID BCOM
LDAN 'DAS KYI SPYOD PA ZHES BSHAD DO, ,DE YANG SNYING PO A'A ZHES
BYA BA RING DU 'DREN PAS MTSON PA YIN NO, ,GANG GI TSE BYANG CHUB
KYI MTSAN NYID KYI YE SHES DE BUD SHING ZAD NAS ME MI 'BAR BA
BZHIN DU DMIGS BA MED

PAS SHES BYA LA MI 'JUG PA DE'I TSE, SHES BYA STONG PA NYID DU
BRJOD PA'I KLAD KOR DANG LDAN PA YIN PAS BYANG CHUB KYI SNYING PO
DE NYID SEMS DANG YUL RNAMS SKYE BA MED PAR RTOGS PA'I PHYIR KUN
NAS SANGS RGYAS PA ZHES BYA STE, YE SHES DE RTOGS PA'I GNAS SKABS
DE YANG AAm ZHES BYA BA 'DIS

MTSON PA YIN NO, ,DE'I RJES LA RNAM PAR SNANG MDZAD KYI YE SHES
DANG SHES BYA DAG STONG PA NYID RANG GI NGO BO YANG NGO BO NYID
MED DO, ,ZHES BYA BA LA DE LTAR RTOGS PA'I GNAS SKABS DE NYID NA,
MYA NGAN LAS 'DAS PA DANG 'DRA BA MTHA' LAS 'DAS PA STONG PA NYID
RTOGS PA'I GNAS SKABS YIN

TE; STONG PA NYID KYANG STONG PA NYID DU RJOD PAR BYED PA'I
SNYING PO AA:ZHES BYA BA TSEG GNYIS DANG LDAN PAS MTSON PAR BYED
PA YIN NO, ,DE LA SNYING PO BZHI PO 'DI DAG NI NANG GI BZLAS
BRJOD YAN LAG BZHI PA'I SBYOR BA 'DI YIN TE, 'DI LTA STE, BDAG
NYID AA ZHES BYA BA LA SOGS PA'I SNYING PO

BZHI PAS, SNYING PO GANG YANG RUNG BA GCIG GIS RDZOGS PA'I SANGS
RGYAS SH'AKYA THUB PA'I SKU BSAMS LA, SNYING PO YI GE 'DI NYID
KYIS RDZOGS PA'I SANGS RGYAS BDAG DANG GNYIS SU MED PAR GYUR PA
DE'I THUGS KAR DER ZLA BA'I DKYIL 'KHOR BSAMS TE, DER YANG DAG
PAR RDZOGS

PA'I SANGS RGYAS KYI SKU BCOM LDAN 'DAS RNAM PAR SNANG MDZAD GDAN
PADMA LA BZHUGS PA GZHAN ZHIG BSAMS NAS DE'I THUGS KAR YANG
SNYING PO'I YI GE DE NYID ZLA BA'I DKYIL 'KHOR LA GNAS PAR BSAM
ZHING DE BZLAS BRJOD BYA BA YIN TE, DE BSTAN PA'I PHYIR, DE NAS
SNYING PO DE DAG GANG

YANG RUNG BA GCIG BZUNG STE, THE TSOM MED PAR GYUR GYI BAR DU
GZHI BSGRUB PAR BYA'O, ,DE NAS SNYING PO SNYING GAR BZHAG STE YID
BSGRUB PAR BYA'O, ,SHIN TU RNAM PAR DAG PA'I DRI MA MED PAR BRTAN
PAR RAB TU MI G-YO BA RNAM PAR MI RTOG PA ME LONG LTA BUR RAB TU
PHRA BA LA MNGON DU BLTA ZHING

@55B RTAG TU GOMS PA'I SBYOR BAS, RANG GI LUS RANG GI LHA'I LUS
SU MTHONG BA'I BAR DU BYA'O, ,DE NAS GZHI GNYIS PA YANG DAG PAR
RDZOGS PA'I SANGS RGYAS ME LONG GI DKYIL DE NYID NA, PADMA'I
RGYAL PO CHEN PO LA BZHUGS PA PHUG NA BZHUGS PA LTA BU'I TING NGE
'DZIN LA SNYOMS PAR ZHUGS

PA THOR TSUGS DANG DBU RGYAN CAN 'OD ZER MTHA' YAS PAS BSKOR BA,
RTOG PA DANG RNAM PAR RTOG PA THAMS CAD DANG BRAL BA, NAM MKHA'
BZHIN GZOD MA NAS ZHI BA STE, DE LA SGRA GNAS PAR BSAM ZHING,
,MNYAM PAR GZHAG PAS BZLAS BRJOD BYA'O ZHES BYA BA LA SOGS PA

GSUNGS TE, DE BZHIN DU MTSAN MA MED PA'I TING NGE 'DZIN RANG GI
LHA CHOS KYI SKU SBYOR BA'I SGO NAS KYANG CIR RIG SNGAGS DANG
GSANG SNGAGS THAMS CAD KYI BZLAS BRJOD KYI CHO GA BSHAD DE, 'DI
LAS MTSAN MA DANG BCAS PA DANG, MTSAN MA MED PA GNYIS KYIS GO
RIMS BZHIN DU YONGS

SU MA DAG PA DANG YONGS SU DAG PA'I SKU GNYIS KYI BYE BRAG GI SGO
NAS, LHA'I SKU'I NGO BO NYID RNAM PA GNYIS SU BSTAN TO, ,DE YANG
YONGS SU DAG PA NI CHOS KYI SKU MTSAN MA MED PA'I TING NGE 'DZIN
GYI NGO BO NYID YE SHES RNAM PA MED PA'I RANG BZHIN GYI MTSAN
NYID YIN NO, ,YONGS SU MA DAG PA YANG KUN

DU BRTAGS PA'I GZUGS KYI NGO BO NYID RDZOGS PA'I SANGS RGYAS
RNAMS KYI SKU JI LTAR LONGS SPYOD RDZOGS PA DANG, SPRUL PA'I
SKU'I MTSAN NYID GDUL BYA'I SKYE BO LA SNANG BA'I DBANG GIS KHA
DOG DANG DBYIBS KYI BDAG NYID DU RNAM PAR GZHAG PA YIN NO, ,LHA'I
KHYAD PAR YONGS SU DAG PA DANG,

YONGS SU MA DAG PA DE LAS GZHAN PA RNAMS KYI GZUGS KYI SKU BSOD
NAMS KYI RGYU JI LTAR GZUNG BA BZHIN DU SNANG BA YANG, KUN BRTAGS
PA'I NGO BO NYID KYIS YONGS SU MA DAG PA YIN NO, ,'DIR YANG DE
NYID KYI RNAM PAR THAR PA'I SGO'I SEMS GOMS PA'I MTSAN NYID JI
LTAR RTOGS PA GANG YIN

PA DE NI DE DAG GI YANG CHOS KYI SKU YIN NO ZHES BYA BAR RNAM PAR
GZHAG STE, DE SKAD DU GZHAN LAS KYANG, GSANG SNGAGS BYANG CHUB
SEMS YIN TE, ,ZHES GSANG SNGAGS SPYI'I MTSAN NYID GSUNGS SO, ,SKU
DE GNYI GA'I MTSAN NYID KYANG 'DI LAS YONGS SU BSTAN TE, LHA'I
GZUGS KYANG

@56A *, ,RNAM PA GNYIS TE, YONGS SU DAG PA DANG YONGS SU MA DAG
PA'O, ,DE LA YONGS SU DAG PA NI RTOGS PA'I NGO BO STE MTSAN MA
THAMS CAD DANG BRAL BA'O, ,YONGS SU MA DAG PA NI MTSAN MA DANG
BCAS PA'I GZUGS TE KHA DOG DANG DBYIBS SO, ,DE LA LHA'I GZUGS
RNAM

PA GNYIS KYIS DGOS PA RNAM PA GNYIS 'GRUB PAR 'GYUR TE, MTSAN MA
DANG BCAS PAS NI MTSAN MA DANG BCAS PA'O, ,MTSAN MA MED PAS NI
MTSAN MA DANG BCAS PA'I DNGOS GRUB KYANG 'BYUNG BAR 'GYUR RO,
,MTSAN MAR BCAS PAS MTSAN BCAS KYI, ,DNGOS GRUB RGYAL BA DAM PA
BZHED, ,MTSAN

MA MED LA GNAS PAS NI, ,MTSAN MA CAN YANG SGRUB TU RUNG, ,DE BAS
RNAM PA THAMS CAD DU, ,MTSAN MA MED PA BRTEN PAR BYA, ,ZHES GANG
GSUNGS PA YIN TE, LHA'I SKU MTSAN MA MED PA LA 'JUG PA'I THABS DE
YANG 'DI LAS SNGAR MTSAN MA MED PA'I TING NGE 'DZIN RIM PAR PHYE
BA LAS BSHAD

PA 'DI NYID DO, ,DE LA RANG GI LHA LA SOGS PA KUN DU BRTAGS PA
KHA DOG DANG DBYIBS KYI BDAG NYID DU SNANG BA'I MTSAN NYID KYI
SKUS BZLAS BRJOD KYI YAN LAG BZHI LA SOGS PA SGRUB PA NI SNGAR
BSHAD ZIN TO, ,RANG GI LHA CHOS KYI SKU'I MTSAN NYID CAN MTSAN MA
MED PA'I TING NGE 'DZIN GOMS PA'I SGO

NAS BZLAS BRJOD SGRUB PA'I SBYOR PA'I GO RIMS 'DI YIN TE, DE LA
RE ZHIG SNGA MA BZHIN DU BZLAS BRJOD YAN LAG BZHI LA SOGS PA
THAMS CAD MNGON DU BYAS LA RANG GI LHA'I SKU BDAG DANG GNYIS SU
MED PA'I KHA DOG DANG DBYIBS LA SOGS PA'I NGO BO NYID KUN DU
BRTAGS PAR SNANG BA LA RDUL PHRA RAB TU RNAM

PAR GZHAG PAR BRTAGS PA'AM GZOD MA NAS MA SKYES SHING SKYE BA MED
PA'I RIGS PA'AM, DE BZHIN DU RANG GI SEMS KHA NANG DU BLTAS PAR
BYA BA'I SBYOR BA'I SGO NAS SROG SLAR SDUD PA'I RIGS PA'AM, DER
SNANG BA YID LA MI BYED PA'I SGO NAS KYANG RUNG STE, JI LTAR
RTOGS PA BZHIN SEMS RANG

RIG PA TZAM RANG GI LHA'I GZUGS KYI SKU DANG BRAL BA SNANG BA MED
PA MNGON DU BYA STE, CI RIGS PAR RANG GI YID LA RIG SNGAGS BZLAS
BRJOD BYA'O ZHES BYA BA YIN NO, ,DE BSTAN PA'I PHYIR, YID KYI
'JIG RTEN 'DAS ZHES BYA, ,SLAR SDUD LA SOGS RNAM PAR SPANGS, ,LHA
DANG GCIG TU SBYOR BA

@56B DANG; ,THA DAD MA YIN 'JIG PA'O, ,YID KYI RANG BZHIN DBYER
MED BYA, ,GZHAN DU BYA BA MA YIN NO, ,ZHES BYA BA GSUNGS TE, 'DI
NI SGRUB PA PO RNAMS KYIS SNGON DU BSNYEN PA'I TSE GSANG SNGAGS
MNYES PAR BYA BA'I PHYIR SBYOR BA'I SPYOD PA BSHAD PA YIN NO, ,DA
NI SNGAR BSNYEN PA BYAS ZIN

PA'I GSANG SNGAGS KYI DNGOS GRUB SGRUB PA'I SPYOD PA'I SBYOR BA
BRJOD PAR BYA STE, DE YANG PHYI DANG NANG GI BYE BRAG GIS RNAM PA
GNYIS SO, ,DE LA PHYI'I NI GSANG SNGAGS KYI DNGOS GRUB THAMS CAD
SGRUB PA'I DKYIL 'KHOR 'DI YIN TE, 'DI LTAR JI SKAD DU GSANG
SNGAGS SGRUB PA'I DKYIL 'KHOR GYI

MTSAN NYID, KUN DU GRU BZHI LHAM PA STE, ,SGO GCIG PA LA MU RANG
CAN, ,THAMS CAD KHA DOG SER PO YI, ,RDO RJE DKYIL 'KHOR MCHOG
BRIS NAS, ,RDO RJE PHAN TSUN 'BREL BYA BA, ,ZHES BYA BA LA SOGS
PA GSUNGS PA 'DI YIN TE, DKYIL 'KHOR GYI MTSAN NYID RGYAS PAR
GSUNGS NAS,

DE NI BSRUNG BYAS DER 'DUG STE, ,SBYANGS PA'I RDZAS NI BLANGS NAS
SU, ,NANG GI BDAG NYID RNAM DAG PAS, ,MTSAN GCIG THAL BYUNG BZLAS
BRJOD BYA, ,DER NI NAM GYI PHYED DUS SAM, ,YANG NA NYI MA 'CHAR
BA'I TSE, ,RDZAS DE YONGS SU GYUR PA NI, ,'BAR PHRENG CAN GYI GZI
BRJID BZHI NA, ,ZHES

BYA BA LA SOGS PA RGYAS PAR GSUNGS SO, ,DE LTA BAS NA 'DI NI
PHYI'I DNGOS GRUB RAL GRI LA SOGS PA'I MTSAN NYID RNAMS BSGRUB
PA'I PHYIR PHYI'I SGRUB PA'I DKYIL 'KHOR DNGOS SU BSHAD PA YIN
NO, ,NANG GI DKYIL 'KHOR NI ME DANG RLUNG DANG CHU DANG SA'I
MTSAN NYID YIN TE, DE DAG GOMS PAR

BYAS PAS NANG GI DNGOS GRUB SEMS KYI DBANG TZAM LA RAG LAS PA
MNGON PAR SHES PA LA SOGS PA'I MTSAN NYID DAG KHO NA SGRUB PAR
BYED DO, ,NANG GI DNGOS GRUB DE DAG GI MTSAN NYID KYANG 'DI LAS
DPA' BO CHEN PO'I RIM PAR PHYE BA DANG YI GE BRGYA PA RIM PAR
PHYE BA BSTAN PA LAS DNGOS SU BSTAN

PAR KHONG DU CHUD PAR BYA'O, ,DE BZHIN DU 'DI LAS NANG GI DNGOS
GRUB RNAMS 'GRUB PAR BYA BA'I PHYIR MTSAN NYID MA MED PA'I TING
NGE 'DZIN GYI DBANG THOB PA GZHAN YANG GSUNGS PA NYID DO, ,GANG
TSE MTSAN MA MED PA'I SA, ,TING 'DZIN JI LTA BZHIN REG PA, ,DE
TSE SNGAGS PAS DNGOS GRUB NI, ,YID

@57A *, ,LAS YANG DAG 'BYUNG BA THOB, ,CES GSUNGS SO, ,'DIR DNGOS
GRUB YID LAS YANG DAG PAR 'BYUNG BAR BSTAN PA NI, DNGOS GRUB
THAMS CAD RNAM PAR DBYE BA LAS BRJOD PA YIN TE, 'DI LTA STE,
BYANG CHUB SEMS THOB GANG YIN DES, ,DNGOS GRUB DE LAS GZHAN CI
DGOS, ,

DE LAS GZHAN DU'ANG DNGOS GRUB NI, ,RNAM PA DAG NI LNGAR 'DOD DE,
,SPYOD PA'I RJES SU 'JUG PA DANG, ,DE BZHIN SA NI GNON PA DANG,
,'JIG RTEN MNGON SHES LNGAR 'DOD DANG, ,SANGS RGYAS NYID DANG
GANG GZHAN NO, ,ZHES GANG GSUNGS PA YIN NO, ,DE LTA BAS NA PHYI
DANG NANG GI 'JUG PA'I

SPYOD PA'I DKYIL 'KHOR DU 'JUG PA DANG, BYANG CHUB KYI SEMS GOMS
PA DANG, SEMS SPYOD PA LA SOGS PA'I MTSAN NYID BSHAD PA 'DI NI
SBYOR BA'I SPYOD PA BZLAS BRJOD YAN LAG BZHI PA LA SOGS PA'I
MTSAN NYID LA 'JUG PAR 'GYUR BA YIN NO, ,DE LA SBYOR BA'I BZLAS
BRJOD YAN

LAG BZHI PA LA SOGS PA'I MTSAN NYID NI 'DI YIN TE, 'DI LTA STE RE
ZHIG DANG POR RIM PA GANG YANG RUNG BAS BZLAS BRJOD KYI SBYOR BA
DMIGS PA DANG BCAS PA DANG, DMIGS PA MED PA'I BDAG NYID KYI SGO
NAS JI SRID DU SNGAGS KYI SNGON DU BSNYEN PA BZLAS BRJOD JI SKAD
BSHAD PA YONGS SU

RDZOGS PA DE SRID DU BZLAS BRJOD BYA'O ZHES BYA BA YIN NO, ,GSANG
SNGAGS KYI BSNYEN PA'I BZLAS BRJOD KYANG RGYUD 'DI LAS RNAM PA
GSUM DU NGES PAR GSUNGS TE, 'DI LTA STE, GRANGS DANG DUS NGES PA
DANG MTSAN MA BYUNG BA'O, ,DE LA BYANG CHUB KYI SEMS LEGS PAR
GOMS PA CI RIGS PAR KUN

RDZOB DANG DON DAM PA'I BDEN PA'I LHA'I NGO BO NYID KYI DANG DU
BYAS PA LA NI SPYIR GSANG SNGAGS THAMS CAD DANG KHYAD PAR DU DE
BZHIN GSHEGS PA'I SNYING PO BZHI RNAMS LAS GANG YANG RUNG BA'I
SNGON DU BSNYEN PA'I DUS SNGA MA DANG POR GRANGS KYI BSNYEN PA
BZLAS BRJOD 'BUM BYA BA, SNGON DU 'GRO BA'I BZLAS

BRJOD ZLA BA GNYIS SU NGES PAR BYA BA NYID DU GSUNGS PA YIN NO,
,DPA' BO CHEN PO'I YI GE RNAMS KYI SNGON DU BSNYEN PA NI, SGRUB
PA PO BDAG GI DE KHO NA NYID KYI MTSAN NYID NGANG DU BYAS PA'I
RNAL 'BYOR GYI GZHI CAN LA BZLAS BRJOD KYI GRANGS SO SOR YONGS SU
CHAD PA MED PA KHO NAR GSUNGS SO, ,DE

@57B LA RE ZHIG BCOM LDAN 'DAS KYIS 'DI LAS GZHUNG 'DIS GSANG
SNGAGS THAMS CAD KYI SPYI'I BSNYEN PA'I BZLAS BRJOD NGES PA'I
MTSAN NYID BSHAD DE, YI GE DANG NI YI GER SBYAR, ,DE BZHIN GZHI
LAS GZHIR GYUR PA, ,SHIN TU BSDAMS PAS YID LA NI, ,BZLAS BRJOD
'BUM PHRAG GCIG

BYA'O, ,ZHES BYA BA RGYAS PAR GSUNGS NAS YANG, DE NAS SNGAGS PAS
ZLA GCIG TU, ,SHIN TU BSDAMS TE BZLAS BRJOD BYA, ,GSANG SNGAGS
SNGON DU SPYAD PA NI, ,GZHI GCIG NAS NI GCIG TU 'JUG ,GRAGS CHEN
SANGS RGYAS THAMS CAD KYIS, ,SNGAR SPYAD PA ZHES BSHAD PA YIN, ,

DE PHYIN CHAD NI GANG CUNG ZAD, ,ME TOG SPOS LA SOGS PA 'BUL,
,SANGS RGYAS NYID DU 'GYUR BYA'I PHYIR, ,DE TSE BYANG CHUB TU
YANG BSNGO, ,SNGAGS PAS 'JIGS MED DE LTA BUS, ,ZLA BA GNYIS LA
BZLAS BRJOD BYA'O, ,DE NAS ZLA BA NYA BA'I TSE, ,MI DE SGRUB PA
LA 'JUG BYA, ,ZHES BYA BA

LA SOGS PA GANG GSUNGS PA YIN NO, ,DE BZHIN DU KHYAD PAR DUS NA
DE BZHIN GSHEGS PA'I SNYING PO BZHI PO DAG GI SNGON DU BSNYEN PA
GZHUNG 'DIS NGES PAR BSHAD PA NYID DE, DE NAS SNYING PO DE DAG
NYID LAS GANG YANG RUNG BA CIG BZUNG STE, THE TSOM MED PAR GYUR
GYI BAR DU GZHI BSGRUB

PAR BYA'O ZHES BYA BA RGYAS PAR GSUNGS NAS, DE LA SGRA GNAS PAR
BSAM ZHING, MNYAM PAR GZHAG PAS BZLAS BRJOD BYA'O, ,DE NAS SNGON
DU BSNYEN PA NI 'BUM PHRAG GCIG TU BYA BAR BSHAD DE, DE NAS ZLA
BA GNYIS PA LA, ,ME TOG DRI LA SOGS PA 'BUL, ,SEMS CAN RNAM

PA MANG PO YI, ,PHAN PA NYE BAR SGRUB BYED CING, ,RNYED DANG MA
RNYED RNAM SPANGS TE, ,ZLA BA GZHAN LAS BZLAS BRJOD BYA, ,DE LA
DE RU SBYOR BA 'DI, ,MNYAM PAR GZHAG PAR BSAM PAR BYA'O, ,BDAG GI
BSOD NAMS MTHU YIS SU, ,SEMS CAN THAMS CAD BDE GYUR CIG ,THAMS
CAD NAD

KYANG MED GYUR CIG ,YANG NA DE BZHIN GSHEGS BSNGAGS PA'I, ,'DOD
PA PHUN SUM TSOGS GYUR CIG ,CES BYA BA LA SOGS PA RGYUD 'DI LAS,
SEMS CAN LA PHAN PAR BSNGAGS PA'I SBYOR BA RGYAS PAR BSTAN PA'I
BAR DU YIN NO, ,DE BAS NA 'DI NI DE BZHIN GSHEGS PA'I SNYING PO
BZHI SNGON DU

@58A *, ,BSNYEN PA NGES PA'I BZLAS BRJOD KYI SBYOR BAS KUN NAS
BSLANG BA SPYIR MDOR YANG DAG PAR BSDUS PA YIN NO, ,RGYAS PAR NA
RGYUD 'DI NYID LAS NGES PAR GZUNG BAR BYA'O, ,DE BZHIN DU NANG GI
RNAL 'BYOR YAN LAG BZHI PA BYAS PA LAS, BZLAS BRJOD MED KYANG
KHYAD PAR DU SNYING PO AA

ZHES BYA BA LAS BSAM PA'I SBYOR BAS KUN NAS BSLANG BA'I TSE BRTAN
PAR BYED PA DANG, DUG SAL BA 'DI GSUNGS PA NYID DE, 'ON TE SROG
GZUNG BAR 'DOD NA AA ZHES BYA BA SROG DANG LHAN CIG TU BYAS LA
DUS GSUM DU BSAM PAR BYAS NA YUN RING DU GNAS PAR 'GYUR RO, ,DE
NYID KYI STENG DU KLAD KOR

BZHAG NA GNAS PA DANG, 'GRO BA'I DUG THAMS CAD SEL TO ZHES GANG
GSUNGS PA YIN NO, ,BSAM PA'I SBYOR BA'I SGO NAS SNYING PO AA ZHES
BYA BA'I DBANG DU BYA BA'I SBYOR BA 'DI YANG GSUNGS TE, DE NAS
GZI CAN DBANG DU BYA BAR 'DOD NA, AA ZHES BYA BA BDAG TU 'DOD PA
LAS DE BZHIN MI DBANG

NGO; ,GCIG LA PADMA GZHAG PAR BYA, ,GZHAN LA YANG NA DUNG BZHAG
STE, ,GCIG LA GCIG NI GDONG BLTAS NA, ,DE YI MOD LA DBANG DU
'GYUR, ,ZHES BYA BA LA SOGS PA GSUNGS PA YIN NO, ,'DI'I DON NI
BDAG NYID RNAM PAR SNANG MDZAD KYI SKU KHA DOG DMAR POR BSGOMS
TE, DE'I LCE LA

PADMA DMAR PO KHO NA BSAMS LA, BSGRUB PAR BYA BA YI GE BA ZHES
BYA BAS RDO RJE SEMS DPA'I SKU KHA DOG DMAR POR BSAMS TE, DE'I
LCE LA YANG DUNG KHA DOG DMAR PO KHO NA BSAMS NAS, PHAN TSUN
GDONG DU BLTAS NA DBANG GI SBYOR BA YIN NO, ,DE LTA BAS NA DE LTA
BU NI DE BZHIN GSHEGS PA'I SNYING

PO BZHI PO DAG GI SNGON DU BSNYEN PA'I BZLAS BRJOD NGES PA DANG,
BSAM PA LA GOMS PA'I LAS KYI SBYOR BA NGES PAR BSHAD PA YIN NO,
,'DI LAS BZLAS BRJOD KYIS KUN NAS BSLANG BA'I DNGOS GRUB KYI CHED
DU, DPA' BO SNYING PO CHEN PO'I YI GE SGRUB PAR BYED PA RNAMS KYI
SNGON DU BSNYEN PA RNAL 'BYOR

GYI GNAS SGRUB PA SNGON DU 'GRO BA CAN GYI BZLAS BRJOD KYI GRANGS
NGES PA YANG BSTAN LA, BSAMS PAS KUN NAS BSLANG BA'I LAS RNAMS
'GRUB PAR BYA BA'I PHYIR SNYING PO DE DAG NYID KYIS BZLAS BRJOD
KYI SBYOR BA DANG, DE BSGOMS PAS KUN NAS BSLANG BA'I DNGOS GRUB
RNAMS KYI SBYOR BA YANG BSTAN TO ZHES

@58B BYA BAR SHES PAR BYA'O, ,DE LA RNAL 'BYOR GYI GNAS KYI MTSAN
NYID NI, 'DI LAS, AA NI MCHOG TU SHES BYA BA, ,DBANG CHEN DKYIL
'KHOR LDAN PA STE, ,PHYI ROL DANG NI NANG DU YANG, ,RDO RJE DKYIL
'KHOR SHES PAR BYA, ,DER 'DUG NAS NI THAMS CAD BSAM, ,RNAL 'BYOR
GNAS ZHES

BSHAD PA YIN, ,ZHES GSUNGS PA 'DI YIN NO, ,BCOM LDAN 'DAS DBANG
CHEN GYI SKU 'DI LAS, GSER GYI KHA DOG 'BAR DANG BCAS, ,THOR
TSUGS DBU RGYAN 'CHANG BA YI, ,RDZOGS PA'I SANGS RGYAS TING NGE
'DZIN BZHUGS, ,DBANG CHEN GYI NI GZHI ZHES BYA, ,ZHES GSUNGS PA
YIN NO, ,DE

LTAR NA RNAL 'BYOR GYI GNAS BSGRUB STE, RNAL 'BYOR GYI GNAS DE LA
DPA' BO CHEN PO SNYING PO YI GE RNAMS GANG YANG RUNG BA ZHIG BKOD
NAS, RANG DANG GZHAN GYI DON PHUN SUM TSOGS PA 'GRUB PAR BYA BA'I
PHYIR CI RIGS PAR 'DI LTA STE, BSAM PA'I RGYUD LAS 'GRUB PA'I
SBYOR BA DANG, ZLA PA'I

SNGON DU BSNYEN PA'I BZLAS BRJOD SGRUB PA'I DNGOS GRUB KYI SBYOR
BA DANG, YI GE DE DAG NYID BSGOMS PAS SHIN TU GOMS PA LAS BYUNG
BA'I DNGOS GRUB 'GRUB PA'I SBYOR BA DANG, RNAM PA GSUM GYIS RNAL
'BYOR DU BYA'O, ,RE ZHIG SNYING PO AA ZHES BYA BAR SNGAR BSHAD PA
RDZOGS PA'I SANGS RGYAS KYI

MTSAN NYID CAN RNAL 'BYOR GYI GNAS DBANG CHEN GYI DKYIL 'KHOR LA
BSAMS PA'I SEMS PA'I SBYOR BA'I SGO NAS SEMS CAN THAMS CAD 'GUGS
PA'I LAS DANG, DUG DANG RIGS NAD 'BYIN PAR BYED PA'I LAS STON TE,
AA NI MCHOG TU SHES BYA BA, ,DBANG CHEN DKYIL 'KHOR LDAN PA STE,

PHYI ROL DANG NI NANG DU YANG, ,RDO RJE DKYIL 'KHOR SHES PAR BYA,
,DER 'DUG PAS NI THAMS CAD BSAM, ,RNAL 'BYOR GNAS ZHES BSHAD PA
YIN, ,AA NI SROG GI DAM PA STE, ,'GUGS PAR BYED PA'I MCHOG TU
BSHAD, ,NAM ZHIG KLAD KOR GYIS MNAN NA, ,LUS CAN KUN GYIS SEL

BAR 'GYUR, ,ZHES GSUNGS PA YIN NO, ,DE BZHIN DU DE LA GNAS PA'I
SNYING PO AA ZHES BYA BA NYID GOMS PAS ZLA BAR SNGON DU BSNYEN
PA'I BZLAS BRJOD SGRUB PA DUS GSUM DU BYAS PA'I SGO NAS RGYAS
PA'I LAS DAG DANG PADMA DANG RDO RJE LA SOGS PA'I DNGOS GRUB DAG
BSGRUB PAR BYA STE, SNGAGS PAS NAM ZHIG

@59A *, ,ZLA GCIG TU, ,RDO RJE CAN GYI RGYA BCINGS NAS, ,DUS GSUM
BZLAS BRJOD BYAS NA NI, ,MI SHES GRONG KHYER 'JUG PAR 'GYUR, ,LHA
DANG LHA MIN RNAMS KYIS KYANG, ,MI PHYED SHIN TU BRTAN PAR 'GYUR,
,BDAG GI RNYED PA GRUB BYA'I PHYIR, ,RGYAS PA'I LAS NI GANG CUNG
ZAD, ,DE

KUN RTAG TU SNGAGS PA YIS, ,DKYIL 'KHOR GYI NI DBUS SU BYA, ,ZHES
BYA BA DANG, RDO RJE PADMA RAL GRI DANG, ,DE BZHIN NGANG PAR
BSHAD PA DANG, ,GSER DAG DANG NI SA DAG DANG, ,YANG NA YID BZHIN
NOR BU'ANG RUNG, ,DE LA SOGS PA'I RDZAS RNAMS NI, ,DBANG CHEN DU
NI BSGOMS TE BSGRUB, ,CES

GANG GSUNGS PA YIN NO, ,DBANG CHEN DU BSGOMS TE ZHES BYA BA NI,
DBANG CHEN GYI GZHI LA GNAS TE ZHES DGONGS PA YIN NO, ,DE'I MTSAN
NYID NI GONG DU, GSER GYI KHA DOG 'BAR DANG BCAS, ,THOR TSUGS DBU
RGYAN 'CHANG BA YI, ,RDZOGS PA'I SANGS RGYAS TING 'DZIN BZHUGS,
,DBANG CHEN

GYI NI GZHI ZHES BYA, ,ZHES GSUNGS PA YIN NO, ,DE LTA BAS NA
SNGAR BSHAD PA'I CHO GAS SNYING PO AA ZHES BYA BA ZLA BAR BZLAS
BRJOD BYAS PA'I DNGOS GRUB YIN PAR BLTA BAR BYA'O, ,RNAL 'BYOR PA
DBANG CHEN GYI GZHI LA GNAS PA NYID BSAMS PA TZAM GYIS DMAG LA
SOGS PA SEMS CAN THAMS CAD

GNON PAR BSTAN PA'I PHYIR, MNAN PA DAG KYANG BSHAD PAR BYAS, ,'DI
NI KHYED KYIS MNYAM BZHAG NYON, ,SNGAGS PAS MDOR NA RI RAB NI,
,RTZE MO BRGYAD PA BSAM PAR BYA, ,DE YI STENG DU PADMA GZHAG ,DE
YI RJES LA RDO RJE'O, ,DE STENG RNAL 'BYOR PA YIS NI, ,YI GE DAM
PA GTZO BO STE, ,DE YI

SPYI BOR MNAN NA NI, ,DE NI MI G-YO GNAS PAR 'GYUR, ,ZHES BYA BA
GSUNGS TE, 'DI'I DON NI MNAN PAR BYA BA'I STENG DU RI RAB BSAMS
LA DE'I STENG DU PADMA DBANG CHEN GYI DKYIL 'KHOR LA GNAS PAR
BSAM ZHING, DE LA RDO RJE RTZE MO BRGYAD PA BSAM STE, DE LA BCOM
LDAN 'DAS DBANG CHEN GYI KHA DOG CAN

TING NGE 'DZIN LA SNYOMS PAR ZHUGS PA KHO NAS JI SRID DE LEGS PAR
SNANG BA KHO NA GYUR PA DE SRID DU BSAM PAR BYA'O ZHES BYA BYA
YIN NO, ,DE BZHIN DU RNAL 'BYOR PA DBANG CHEN GYI GZHI CAN DAG
GIS BDAG DANG GZHAN DAG GI NAD ZHI BAR BYA BA'I PHYIR, NAD KYI
GNYEN PO DANG 'TSAM PA'I SMAN LA LAN BRGYAR BZLAS

@59B BRJOD BYAS NAS BTUNG BAR BYA STE, SMAN LA YANG NI LAN BRGYA
RU, ,BZLAS BRJOD BYAS TE MIS 'THUNGS NA, ,SNGON GYI LAS LAS BYUNG
PA YI, ,DE YI NAD RNAMS 'BYANG BAR 'GYUR, ,ZHES GANG GSUNGS PA
YIN NO, ,SNYING PO AA ZHES BYA BA'I LAS DANG DNGOS GRUB DAG BSHAD
ZIN TO,, ,,BAM PO DRUG

PA; ,BZHES BYA BA'I LAS KYANG BRJOD PAR BYA STE, DE LA SNGAR
BSHAD PA'I RNAL 'BYOR GYI GNAS BDAG DANG GNYIS SU MED PAR GYUR
PA'I LTE BA'I DKYIL 'KHOR DU PADMA DKAR PO RDO RJE'I DKYIL 'KHOR
LA GNAS PA RNAM PAR BSAMS LA, DE LA YANG CHU'I DKYIL 'KHOR BSAM
ZHING DE'I STENG DU BA ZHES BYA BA 'OD ZLA BA LTA

BU DBYIBS BUM PA DANG 'DRA BA BSAMS NAS, DE LAS CHU BO BDUD
RTZI'I CHUR 'BAB PA DGU MTHONG STE, DE DAG GIS BA ZHES BYA BA'I
BUM PA BSKOR NAS BUM PA'I NGOS NAS PHYI ROL DU 'BYUNG BAR BSAM
MO, ,SMUGS PA'I ZIL PA'I TSOGS KYIS 'KHOR BAR YANG BSAM ZHING,
SNGA MA BZHIN DU SNYING PO BA ZHES BYA

BA ZLA BAR BZLAS BRJOD BYA'O, ,DE NAS MAR GSAR DANG 'O MA LA SOGS
PA'I DNGOS GRUB RNAMS BSGRUB PAR BYA STE, DE NAS GZHAN YANG NGES
PA YIS, ,BA ZHES BYA BA DAM PA NYON, ,GDANGS DANG 'O MA DANG 'DRA
BA, ,LTE BA'I DBUS NA BYUNG BA STE, ,PADMA DKAR PO DAM PA NI, ,DE
YI DBUS NA RAB TU GNAS, ,MGON

PO DAM PA RAB TU ZHI, ,STON KA'I ZLA BA'I 'OD DANG 'DRA, ,DE YI
DKYIL 'KHOR NGO MTSAR CAN, ,RDZOGS PA'I SANGS RGYAS RNAMS KYIS
BSHAD, ,KUN DU DKAR PO BSAM PAR BYA, ,KHYUD SKOR RIM PA DGUS
KYANG BSKOR, ,GDUNG BA THAMS CAD ZHI BYED PA, ,SMUGS ZIL 'DUS
PA'I NANG NA GNAS, ,'O MA MU

TIG PHRENG DKAR DANG, ,SHEL DANG ZLA BA'I 'OD 'DRA BA, ,CHU RGYUN
RNAMS KYIS KHOR YUG TU, ,KUN NAS RAB TU 'BAB PA BZHIN, ,SNGAGS
PAS YID LA BSAMS NA NI, ,GDUNG BA KUN LAS THAR BAR 'GYUR, ,MNYAM
PAR GZHAG PAS DNGOS 'DI RNAMS, ,DKYIL 'KHOR 'DIR NI BSGRUB PAR
BYA,,

MAR GSAR 'O MA MU TIG PHRENG, ,DE BZHIN KHYU MCHOG SHEL YANG
RUNG, ,ZHO'AM YANG NA CHU YANG RUNG, ,DE LA SOGS PA'I RDZAS RNAMS
NI, ,DNGOS GRUB SNA TSOGS GRUB PHYIR BSGRUB, ,CES GANG GSUNGS PA
YIN NO, ,DNGOS GRUB 'DI DAG GI 'BRAS BU BSTAN PA'I PHYIR, ,TSE NI
RING BAR GYUR PA

@60A *, ,DANG; ,GZUGS NI NGO MTSAR CHE GYUR DANG, ,NAD RNAMS KUN
LAS THAR BA DANG, ,SKAL BA BZANG PO'I MCHOG GYUR DANG, ,YID RNO
'DZIN PAR NUS PA DANG, ,SHES RAB SHIN TU DRI MED PA, ,SGRUB PA'I
RDZAS NI 'DI RNAMS KYIS, ,DE DAG THAMS CAD MYUR DU 'GRUB, ,DKYIL

'KHOR DPAL DANG LDAN PA 'DI, ,ZHI BAR BYED PA BSHAD PA YIN, ,ZHES
GSUNGS SO, ,BA ZHES BYA BA 'DI NYID DKYIL 'KHOR DE LTA BU LA GNAS
SHING KLAD KOR DANG LDAN PA BYA STE, BSGRUB PAR BYA BA'I LTE BA'I
THAD KAR BSAMS NA RIMS NAD DANG DUG LA SOGS PA SEL BAR BYED DE,
KLAD KOR 'KHOR

DANG BCAS BYAS NAS, ,SEL BAR BYED PA'I MCHOG TU 'GYUR, ,ZHES GANG
GSUNGS PA YIN TE, 'DIR BA ZHES BYA BA'I KLAD KOR YANG KHA DOG
SPRIN DKAR PO LTA BU LAS CHAR 'BAB PAR BSAM PAR BYA'O, ,BA ZHES
BYA BA'I LAS DANG DNGOS GRUB BSHAD ZIN TO, ,DE BZHIN DU RA ZHES
BYA BA'I RANG GI

DKYIL 'KHOR LA GNAS PA SNGAR BSHAD PA'I RNAL 'BYOR GYI GNAS BDAG
DANG GNYIS SU MED PAR GYUR PA'I BRANG GI THAD KAR BKOD PA DE'I
SGRA'I DE KHO NA NYID SEMS PA SNGON DU 'GRO BA'I BZLAS BRJOD 'BUM
BYAS PA'I DNGOS GRUB DANG LAS BSTAN PA'I PHYIR, RA ZHES BYA BA
YANG DAG MCHOG ,'OD CAN RNAMS

KYI 'OD CES BYA, ,'DIS NI LAS RNAMS GANG CUNG ZAD, ,MTSAMS MED
LNGA LAS BYUNG BA YANG, ,RNAL 'BYOR SHIN TU MNYAM GZHAG NAS,
,BSAMS NA DE KUN ZAD PAR 'GYUR, ,YID 'ONG THAMS CAD RAB TU DMAR,
,GRU GSUM PA YI TSUL DU GNAS, ,ZHI BA 'BAR BA'I PHRENG BAS
'KHRIGS, ,SUM MDO

RIS DANG SNYING GAR GZHAG ,RNAL 'BYOR PA NI DER 'DUG NAS ,RA NI
KLAD KOR BCAS PAR BSAM, ,MI 'JIGS PAS NI CI RIGS PAR, ,DNGOS PO
'DI RNAMS DER BSGRUB BO, ,NYI MA DANG NI GZA' KUN DANG, ,DE BZHIN
BSGRIMS TE ME DANG NI, ,DBANG DU BYA BA'I RDZAS RNAMS DANG, ,YANG
NI 'KHOR BAR

'GYUR BA DANG, ,SKAM PA DANG NI GSAD PA DANG, ,DE BZHIN BKAR DANG
GNOD PA DAG ,ME DANG LHAN CIG 'DI SBYAR NA, ,DE DAG THAMS CAD MED
PAR 'GYUR, ,ZHES BYA BA GSUNGS SO, ,DE BZHIN DU DE LTAR RNAL
'BYOR GYI GNAS BDAG DANG GNYIS SU MED PAR GYUR PA'I SMIN MTSAMS
SU H'Um ZHES BYA BA RLUNG

@60B GI DKYIL 'KHOR LA GNAS PA RNAM PAR BSAMS LA DE'I SGRA'I DE
KHO NA NYID SNGON DU 'GRO BA'I BZLAS BRJOD ZLA BAR RIM GYIS DUS
GSUM DU BYA ZHING, DE NAS NAM MKHA' LA 'GRO BA LA SOGS PA'I DNGOS
GRUB RNAMS BSGRUB PAR BYA STE, HA ZHES BYA BA DAM PA MCHOG ,RLUNG
NI THAMS CAD YANG DAG 'BYUNG,,

ZHES GANG GSUNGS PA YIN TE, 'DI NI RLUNG GI TING NGE 'DZIN GYI
RGYU'I MTSAN NYID PAR BSTAN TO, ,RGYU DANG LAS DANG 'BRAS BU
DANG, ,GANG GI SA BON RNAMS SKYE BA, ,'DIR NI KLAD KOR BCAS SBYAR
NA, ,DE DAG THAMS CAD 'JIGS PAR BYED, ,CES BYA BA 'DIS KYANG 'DI
LA SGRA'I DE KHO NA NYID RJOD PAR

BYED PAR DON DAM PA'I TING NGE 'DZIN LA ZHUGS PA'I MTSAN NYID CAN
YIN PAR BSTAN TO, ,DE YI GZUGS KYANG BSHAD PA NI, ,KHA DOG GNAG
LA 'OD PO CHE, ,MI ZAD 'BAR BA'I PHRENG BAS 'KHRIGS, ,ZHES BYA BA
NI 'DI'I GZUGS RLUNG GI NGO BO NYID DE GANG PAR BSHAD PA YIN NO,
,MKHAS PAS

SMIN MA'I MTSAMS SU NI, ,DKYIL 'KHOR LA NI GNAS PAR BSAM, ,ZHES
BYA BA'I RLUNG GI DKYIL 'KHOR LA NI GNAS PA 'DI SMIN MA'I MTSAMS
SU GZHAG PAR BRJOD PAR BYA BA YIN NO, ,RLUNG GI DKYIL 'KHOR GYI
MTSAN NYI BSTAN PA'I PHYIR, DE NI MTHING GA ZLA GA MA 'DRA, ,TOG
DANG BCAS PA

BDAG G-YO, ,YI GE RAB TU MI 'GYUR BA, ,SNGAGS PAS DER GNAS BSAM
PAR BYA, ,ZHES GSUNGS SO, ,DE LTAR BSGOM SHING ZLA BAR BZLAS
BRJOD BYAS PA'I DNGOS GRUB MNGON PAR MTHO BA BSTAN PA'I PHYIR,
GANG ZHIG MTHONG BA NYID LA NI, ,SEMS CAN RNAMS KYI DON BYA BA'I,
,DNGOS GRUB

RNAMS NI DE TSE SGRUB, ,MKHA' LA 'GRO BA NYID DANG NI, ,YANG NA
RDZU 'PHRUL RKANG PA DANG, ,LHA YI MIG DANG RNA BA DANG, ,SNGAGS
PAS DE BZHIN THOB PA DANG, ,MI SNANG BA LA SOGS KUN DANG, ,DBYE
BA DAG KYANG GANG GSUNGS PA, ,SNGAGS PAS MNYAM PAR GZHAG PA YIS,
,DKYIL 'KHOR GNAS

NA DE KUN BYED, ,CES GSUNGS SO, ,'DI SGRA'I DE KHO NA NYID RGYU
MI DMIGS PA'I MTSAN NYID SEMS PA'I SGO NAS BDUD BZHI 'JOMS PA'I
RGYU YIN PAS, NGES PAR LEGS PA'I GO 'PHANG THOB PA'I MTSAN NYID
KYI DNGOS GRUB KYI RGYU NYID YIN PAR BSTAN PA'I PHYIR, 'DIS NI
BYANG CHUB SNYING PO 'DIR, ,

@61A *, ,BYANG CHUB SEMS DPA' GRAGS CHEN RNAMS, ,RGYU KUN DMIGS
SU MED PAS NA, ,BDUD LAS RNAM PAR RGYAL BAR BYED, ,CES GSUNGS SO,
,DA NI RAL GRI'I PHYAG RGYA BCINGS NAS RNAL 'BYOR GYI GNAS BDAG
DANG GNYIS SU MED PAR GYUR PA'I JI LTAR NGES PAR BSAMS PA LA

SOGS PA'I DNGOS PO THAMS CAD STONG PA NYID DU MOS PA'I SGO NAS,
KHAm ZHES BYA BA ZLA BAR BZLAS BRJOD BYAS PA RAL GRI DANG 'KHOR
LO LA SOGS PA'I DNGOS GRUB KYI RGYU NYID YIN PAR BSTAN TE, RGYU
MED PA NA 'BRAS BU'ANG MED, ,LAS KYANG YOD PA MA YIN TE, ,DNGOS
PO DE GSUM MED PAS NA, ,

STONG PA'I YE SHES THOB PAR 'GYUR, ,RDZOGS PA'I SANGS RGYAS MTHU
CHEN GYIS, ,DE YI GZUGS KYANG BSHAD PA YIN, ,KLAD KOR BCAS PAR
LDAN PA STE, ,KHAm NI STONG PA'I MCHOG CES BYA, ,ZHES GSUNGS PA
YIN TE, 'DIS NI KHAm ZHES BYA BA CHOS THAMS CAD STONG PA'I TING
NGE 'DZIN RJOD PAR

BYED PA NYID YIN PA DANG STONG PA NYID KYI TING NGE 'DZIN YANG
KHAm ZHES BYA BA'I GZUGS SU BYIN GYIS RLOB PA YIN PAR BSTAN PAR
RIG PAR BYA'O, ,RAL GRI PHYAG RGYAR LDAN PA YIS, ,BSGRUB PAR BYA
BA NGES PAR SGRUB, ,CES BYA BA 'DIS NI ZLA BAR SNGON DU BSNYEN
PA'I CHO GA KUN DU BSTAN TO ZHES BYA BAR KHONG DU

CHUD PAR BYA'O, ,ZLA BAR SNGON DU BSNYEN PA'I DNGOS GRUB BSTAN
PA'I PHYIR, RAL GRI ZHAGS PA 'KHOR LO DANG, ,LCAGS MDA' DE BZHIN
THOB STE, ,RDZAS DE RNAMS DANG LDAN NA NI, ,GO 'PHANG DAM PA
SGRUB PAR BYED, ,CES GSUNGS PA YIN TE, 'DI DAG NI RNAL 'BYOR GYI
GNAS JI SKAD BSHAD

PA LA MOS PA BSTAN PA SNGON DU 'GRO BA'I YI GE RE RE SEMS PA
DANG, DE BZHIN DU BZLAS BRJOD BYED PA'I SGO NAS, DPA' BO CHEN
PO'I SNYING PO YI GE LNGA'I DNGOS GRUB DAG YIN PAR BSHAD DO, ,DA
NI MNYAM PAR GZHAG BA'I GNAS SKABS KYI RNAL 'BYOR PA RNAM PAR
G-YENG BA BSAL BA'I SGOM PA SHIN TU

GOMS PAS, RNAL 'BYOR GYI GNAS BDAG DANG GNYIS SU MED PAR GYUR BA,
JI LTAR MOS PA BZHIN SNANG BA BRTAN PA'I YI GE 'DI DAG GIS BSGOM
PA 'GRUB PA LAS RAB TU 'BYUNG BA DANG RDZU 'PHRUL CHO 'PHRUL LA
SOGS PA'I DNGOS GRUB DAG BSTAN PA'I PHYIR, GSANG BA'I BDAG PO
BYANG CHUB

@61B SEMS DPA' GSANG SNGAGS KYI SGO NAS, BYANG CHUB SEMS DPA'I
SPYAD PA SPYOD PAS, BDAG NYID AA ZHES BYA BA'I RANG GI NGO BOR
BSGYUR NAS, PHYI DANG NANG DU BCAS PA'I DNGOS PO THAMS CAD LA MI
LTA BAR GYUR CING, BONG BA DANG RDO BA DANG GSER DU MTSUNGS LA,
'DOD CHAGS DANG ZHE SDANG LA

SOGS PA'I NYES PA RNAMS DANG SDIG PA'I LAS RNAM PAR SPANGS PA, DE
TSE DE NI DAG GYUR PA, ,THUB PA RDZOGS PA'I SANGS RGYAS BZHIN,
,DES NI LAS RNAMS THAMS CAD NUS, ,NYES PA THAMS CAD RNAM PAR
SPANGS, ,ZHES GSUNGS SO, ,'DIR PHYI NANG DU BCAS PA'I DNGOS PO
THAMS CAD LA MI LTA

BAR GYUR ZHES BYA BA'I DGONGS PA NI, RNAL 'BYOR PAS RNAL 'BYOR
GYI GNAS JI SKAD DU BSHAD PA JI SRID DU MNYAM PAR GZHAG PA'I GNAS
SKABS NA, DE'I RNAM PA YID LA SNANG BA KHO NAR GYUR PA DE SRID DU
GOMS PAR BYAS NAS PHYI DANG NANG GI BDAG NYID KYI GZUGS LA SOGS
PAR SNANG BA NYON MONGS PA CAN

DANG; NYON MONGS PA CAN MA YIN PA LA MI BLTA'O SNYAM PA 'DI YIN
NO, ,DE LTAR NA RNAL 'BYOR BA MNYAM PAR GZHAG PA'I GNAS SKABS SU,
RNAL 'BYOR GYI BDAG NYID LA YOD PA'I SNANG BA'I YID GRUB PA'I
PHYIR KHYAD PAR DU CI RIGS PAR YANG AA ZHES BYA BA LA SOGS PA
DPA' BO CHEN PO TING NGE 'DZIN

BYIN GYIS RLOB PAR GYUR PA 'DI DAG GIS LAM BSGOMS PA DANG, BZLAS
BRJOD GOMS PA LAS BYUNG BA GZHAN DAG KYANG BSHAD, DE NAS GZHAN
SNGAGS RNAL 'BYOR LA, ,GZHOL ZHING CHO GA SHES PA YIS, ,SEMS CAN
RNAMS LA PHAN 'DOD PAS, ,BA ZHES BYA BA'I LAS BYA'O, ,SNYING RJER
GYUR PA'I

SEMS KYIS SU, ,'JIG RTEN SDUG BSNGAL LA DMIGS NAS, ,MGON PO DE YI
BDAG NYID KYI, ,LUS NI THAMS CAD NYID DU YANG, ,GANGS DANG BA YI
'O MA LTAR, ,DKAR BA'I RGYUN GYI YONGS SU DGANG, ,DE TSE NGES PA
BSKYED NAS SU, ,YAN LAG RNAMS NI THAMS CAD KYI, ,BA SPU'I BU GA
KUN

NAS KYANG, ,SHIN TU DRI MED CHU RGYUN 'BYUNG, ,CHU YIS SA NI MA
LUS PA, ,'DI DAG YONGS SU DGANG BAR BYA, ,GANG GIS CHU DE 'THUNGS
PA'AM, ,LAG PAS KYANG NI REG KYANG RUNG, ,DE KUN NGES PAR BYANG
CHUB TU, ,'GYUR TE 'DI LA THOGS PA MED, ,CES GANG GSUNGS PA YIN
NO, ,'DI LA

@62A *, ,DGOS PA NI SNGAR BSHAD PA'I CHU'I DKYIL 'KHOR GYI RNAL
'BYOR THAMS CAD MNGON DU BYAS LA, DE LAS BYUNG BA'I RGYUN GYIS
RANG GI LUS THAMS CAD YONGS SU GANG BAR BYAS NAS, BA SPU'I KHUNG
BU DAG NAS CHU'I RGYUN PHYUNG STE, SRID PA'I RTZE MO'I BAR MTHA'
DAG KUN DAG PAR BYA'O

SNYAM PA 'DI YIN NO, ,DE BZHIN DU MA ZHES BYA BA'I LAS KYANG
BSTAN PA'I PHYIR, YAN LAG KUN DU RA ZHES PA, ,'BAR BA'I PHRENG BA
ZHI BAS 'KHRIGS, ,KUN DU RNAM PAR 'PHRO BA NI, ,SHIN TU MNYAM PAR
GZHAG PAS BSAM, ,DE TSE RNAL 'BYOR PA YIS PHYIR, ,'BAR BA KUN DU
SNANG BYED PA,,

BTANG NA RA YI RNAM SPRUL PAS, ,SNGAGS PAS 'DOD PA BZHIN DU BYED,
,CES GSUNGS PA 'DI'I DON NI, RNAL 'BYOR GYI GNAS CAN GYI GANG GI
GNAS SU RA ZHES BYA BA ME'I DKYIL 'KHOR LA GNAS PA RNAM PAR BSAMS
LA, DE'I 'BAR BA ZHI BAS RANG GI LUS KYI NANG KUN DU BKANG STE,
DE NA

DE DAG PHYI ROL DU PHYUNG STE SNANG BAR BYA'O SNYAM PA 'DI YIN
NO, ,DPA' BO CHEN PO'I SNYING PO 'DI DAG GI LAS DE LA SOGS PA
BZLAS BRJOD DANG BSGOMS PA LAS BYUNG BA GZHAN DANG GZHAN DAG
KYANG DPA' BO CHEN PO'I RIM PAR PHYE BA'I RJES SU 'BRANGS TE RIG
PAR BYA'O, ,DNGOS GRUB DANG LAS 'DI DAG NI

RNAL 'BYOR PA'I RANG GI SEMS KYI DBANG LA SNANG BA'I DBANG DANG,
DE BZHIN GSHEGS PA'I BYIN GYI RLABS KYIS GRUB PAR RIG PAR BYA'O,
,DE LA LAS DANG DNGOS GRUB JI SKAD BSHAD PA 'DI DAG RANG GI SEMS
LA SNANG BA'I DBANG GIS 'GRUB PA'I DBANG DU MDZAD NAS, GSANG BA'I
BDAG PO DNGOS GRUB

KYI GO 'PHANG DE LTA BU LA SOGS PA DAG NI YID LAS 'BYUNG BA YIN
NO, ,GSANG BA'I BDAG PO RNAM PAR BSAMS PA TZAM KHO NAS, DNGOS PO
GZUGS CAN MA YIN PA RNAMS KYI 'DU BYED RNAM PA SNA TSOGS THAMS
CAD PA'I SA BON GYI BYA BA TSIG TU BRJOD PA TZAM LAS BYUNG BA LA
LTOS ZHES GSUNGS

TE; DE LA GZUGS CAN MA YIN PA RNAMS KYIS ZHES BYA BA NI SEMS DANG
SEMS LAS BYUNG BA RNAMS KYI'O, ,'DU BYED RNAM PA THA DAD PA SNA
TSOGS RNAMS ZHES BYA BA NI, DBANG CHEN DANG CHU'I DKYIL 'KHOR LA
SOGS PAR SNANG BA'I MTSAN NYID DAG YIN NO, ,LAS THAMS CAD KYI SA
BON

@62B GYI BYA BA'I TSIG TU BRJOD PA TZAM LAS ZHES BYA BA DE LA SA
BON GYI BYA BA NI DPA' BO CHEN PO'I SNYING PO NI SA BON RNAMS KYI
BYA BA'I RANG GI DKYIL 'KHOR BSAM PA YIN NO, ,TSIG TU BRJOD PA
TZAM LAS ZHES BYA BA NI, SNYING PO DE DAG NYID BZLAS BRJOD KYI
SBYOR BA'I SGO NAS SHES BAR BYA DGOS PA YIN NO, ,

DE BZHIN DU DE BZHIN GSHEGS PA'I BYIN GYI RLABS KYIS KYANG RNAL
'BYOR PA 'DI DAG GIS LAS DANG DNGOS GRUB 'GRUB PAR RIG PAR BYA
STE, 'DI LTAR DE BZHIN GSHEGS PA NI SNGON GYI SMON LAM GYI DBANG
GIS LHUN GYIS GRUB PA KHO NAR GSANG SNGAGS KYI SPYAD PA SPYOD
CING DNGOS GRUB KYI BYA BA LA ZHUGS

PA RNAMS LA, RTAG TU RIG SNGAGS DANG GSANG SNGAGS DANG LHA LA
SOGS PA SNANG LA, SEMS CAN SKAL BA JI LTA BA BZHIN DU YANG DAG
PAR MGU BAR MDZAD PAR NYE BA KHO NA YIN NO, ,DE'I PHYIR DE'I BYIN
GYI RLABS DANG, DAM PA STZOL BA'I DBANG GIS KYANG DNGOS GRUB DANG
LAS RNAMS 'GRUB PAR

KHONG DU CHUD PAR BYA STE, JI SKAD DU, GSANG BA'I BDAG PO GZHAN
YANG DE BZHIN GSHEGS PA NI THAMS CAD DANG RJES SU MTHUN PAR SEMS
CAN THAMS CAD KYI BSAM PA DANG MTHUN PA DANG, SEMS CAN THAMS CAD
YANG DAG PAR MGU BAR MDZAD PA STE, BYANG CHUB SEMS DPA' LAS THAMS
CAD DANG,

GSANG SNGAGS SPYAD PA SPYOD PA RNAMS KYI MDUN NA GZUGS BRNYAN LTA
BUR BZHUGS SO, ,DE BZHIN GSHEGS PA DE NI RNAM PAR MI RTOG CING
YID KYI YUL LAS YANG DAG PAR 'DAS PA, DUS DANG YUL DANG BYA BA
DANG, LAS DANG CHOS DANG CHOS MA YIN PA RNAM PAR SPANGS KYANG,
GSANG SNGAGS SPYOD PA LAS BYUNG

BA'I; ,THAMS CAD MKHYEN PA'I GO 'PHANG STZOL, ,DE BAS KUN MKHYEN
DNGOS GRUB DANG, ,GO 'PHANG MCHOG KYANG BSGRUB PAR BYA, ,ZHES
GANG GSUNGS PA LTA BU YIN NO, ,GZHAN YANG RGYUD 'DI LAS RIG
SNGAGS DANG GSANG SNGAGS THAMS CAD KYI SPYOD PA'I SBYOR BA SNGON
DU BSNYEN PA'I CHO GA PHYI'I BZLAS BRJOD

YAN LAG BZHI PA LA SOGS PA SBYOR BA'I SGO NAS 'BUM DANG ZLA BA LA
SOGS PA'I GRANGS SU GSUNGS PA NAS, DE BZHIN GSHEGS PA'I SNYING PO
BZHI SNGON DU BSNYEN PA NANG GI BZLAS BRJOD YAN LAG BZHI PA LAS
SOGS PA'I THABS KYIS 'BUM DANG ZLA BAR SO SOR NGES PAR BSTAN PA'I
BAR DANG, DE BZHIN DU

@63A *, ,DPA' BO CHEN PO'I SNYING PO'I YI GE RNAMS KYI SNGON DU
BSNYEN PA'I RNAL 'BYOR GYI GNAS JI SKAD BSHAD PA SGRUB PA SNGON
DU 'GRO BA CAN ZLA BA LA SOGS PA SO SOR NGES PAR BSHAD PA GANG
YIN PA 'DI THAMS CAD NI SGRUB PA PO RGYUD YONGS SU DAG PA'I DBANG
DU MDZAD PAR MNGON TE, BCOM

LDAN 'DAS KYIS, GSANG SNGAGS GRANGS NI SUM 'BUM DU, ,PHAL CHER
NGAS NI BSHAD PA DAG ,LUS CAN SDIG DANG BRAL BA YI, ,SNGAGS PA
RNAM PAR DAG PA LA, ,BZLAS BRJOD GRANGS 'DI BSTAN PA LAS, ,GZHAN
DU BYA BA MA YIN NO, ,ZHES GANG GSUNGS PA YIN NO, ,'DIR SGRUB PA
PO YANG

'DI LTA STE, MTHONG BA DANG MA MTHONG BA'I TSE LA LAS DGE BA DANG
MI DGE BA GSANG SNGAGS KYI DNGOS GRUB DANG 'GAL BA SKYED PA'I BAG
CHAGS MED PA DANG, DE BZHIN DU SGRUB PA PO'I RGYUD LA LAS DGE
BA'I SA BON GSANG SNGAGS KYI DNGOS GRUB DANG MTHUN PA 'DAS PA'I
TSE RABS DANG, 'DAS PA MA YIN

PA LAS BYAS PA SNGA NAS YOD PA DANG, SGRUB PA PO'I 'JUG PA'I
SPYOD PA BYANG CHUB KYI SEMS GOMS PA LA SOGS PA PHYI DANG NANG GI
BDAG NYID JI SKAD DU BSHAD PA DAG BSLABS PA NYID KYI YON TAN DANG
LDAN PA DANG, RNAM PA GSUM GYIS DAG PA YIN PAR MNGON NO, ,RGYUD
'DI GSUM DANG LDAN PA'I

SGRUB PA PO NI, RGYU GSUM GYIS JI LTAR 'DOD PA'I DNGOS GRUB
'BYUNG BAR MNGON TE, 'DI LTA STE, DUS DPAG TU MED PA'I BZLAS
BRJOD DANG, BSAM GTAN LA SOGS PA JI LTAR 'DOD PA'I DNGOS GRUB
DANG MTHUN PA'I MTSAN MA BYUNG BA DANG, DE BZHIN DU JI LTAR 'DOD
PA'I DNGOS GRUB DANG 'GAL

PA'I LAS DGE BA DANG MI DGE BA'I BAG CHAGS KYI RNAM PAR SMIN PA
MYONG BA DANG, CHOS THAMS CAD GZOD MA NAS MA SKYES SHING SKYE BA
MED PA'I MTSAN NYID DU CHOS THAMS CAD KYI DE BZHIN NYID GOMS PAS
MTSAN MA MED PA'I TING NGE 'DZIN LA REG PA'O, ,MTSAN MA MED PA'I
TING NGE 'DZIN LA SOGS PA'I SGO

NAS DNGOS SU MI MNGON PAR SHES PA LA SOGS PA YID LAS BYUNG BA'I
DNGOS GRUB RNAMS 'BYUNG BA KHO NAR BSHAD DE, DE TSE SNGAGS PAS
DNGOS GRUB NI, ,YID LAS YANG DAG 'BYUNG BA THOB, ,CES GANG GSUNGS
PA YIN NO, ,MTSAN MA MED PA'I TING NGE 'DZIN GOMS PA'I SGO NAS NI
MTSAN MA DANG BCAS

@63B PA'I DNGOS GRUB KYANG BSTAN TE, MTSAN MA MED PAS NI MTSAN MA
DANG BCAS PA'I DNGOS GRUB KYANG 'BYUNG BAR 'GYUR RO ZHES GANG
GSUNGS PA YIN NO, ,DE BZHIN DU GSANG SNGAGS MNYES PAR BYED PA'I
LAS DGE BA BSAM GTAN DANG, SBYIN SREG LA SOGS PAS KUN NAS BSLANG
BA'I DNGOS GRUB 'THOB

PA'I DUS NGES PA YANG BSTAN TO, ,DE LA GSANG SNGAGS MNYES PAR
BYED PA'I LAS DGE BA KHA CIG GI 'BRAS BU NI SRID PA GZHAN DU
MNGON PAR 'GRUB PA NYID DO, ,KHA CIG NI BSAM PA DANG SBYOR BA'I
DBANG GIS TSE 'DI NYID LA RNAM PAR SMIN PAR 'GYUR TE, DE BSTAN
PA'I PHYIR, RGYUD LAS RGYUD DU GYUR PA

YI, ,LAS NI JI SRID MA NYAMS SHING, ,RNAM SMIN RNAM PAR MA SMIN
TE, ,DNGOS GRUB DAG NI DUS SU 'DOD, ,CES GSUNGS SO, ,'DIR RGYUD
LAS ZHES BYA BA NI, GSANG SNGAGS MNYES PAR BYED PAS LAS DGE BA
SGRUB PA'I SKYES BU'I SEMS KYI RGYUD LAS ZHES BYA BAR DGONGS PA
YIN NO, ,RGYUD DU

GYUR PA ZHES BYA BA NI RIG SNGAGS 'CHANG BA LA SOGS PA'I DNGOS
GRUB KYI KHYAD PAR GYI RGYUR GYUR PA'I RGYUD DO, ,DUS JI SRID CIG
CI ZHIG DE'I CI ZHIG SNYAM PA LA, LAS NI JI SRID MA NYAMS SHING,
,ZHES BYA BA GSUNGS TE, JI SRID CES BYA BA NI DUS SO, ,LAS ZHES
BYA BA NI GSANG SNGAGS MNYES PAR BYED

PA'I LAS DE ZHES BSHAD PA YIN NO, ,MA NYAMS SHING ZHES BYA BA NI
GSANG SNGAGS MNYES PAR BYED PA'I LAS BYAS PA DE TSER RABS BRGYUD
PA DAG TU YANG 'BRAS BU RAB TU 'BYIN PAS ZANG PAR MA GYUR NA'O,
,LAS DE'I 'BRAS BU YANG NYAMS SU MYONG BAR MA GYUR NA ZHES BYA BA
BSTAN PA'I PHYIR, RNAM SMIN RNAM

PAR MA SMIN ZHES BYA BA GSUNGS SO, ,DUS 'DI GNYIS SU DNGOS GRUB
DAG TU 'GYUR RO ZHES BSTAN PA'I PHYIR TE, DNGOS GRUB DAG NI DUS
SU 'DOD, ,CES BYA BA GSUNGS SO, ,DES NA DGONGS PA NI BDAG GANG GI
TSE GSANG SNGAGS MNYES BAR BYED PA'I LAS DE'I RNAM PAR SMIN PA
TSE RABS BRGYUD PA DAG

TU YANG NYAMS SU MYONG BAR MA GYUR NA, DE'I TSE TSOGS PA YOD NA
DE'I 'BRAS BU RAB TU 'BYIN PA'I DUS SU 'GYUR RO SNYAM PA 'DI YIN
PAR SHES PAR BYA'O, ,TSE 'DI'AM TSE RABS GZHAN DU 'BRAS BU MYONG
BA GANG YIN PA'I DE'I 'BRAS BU NI DE KHO NA YIN PAR KHONG DU CHUD
PAR BYA'O, ,MTHONG BA'I CHOS LA MNGON PAR

@64A *, ,GYUR BA'I LAS KYI 'BRAS BU RAB TU 'BYIN PAR GYUR PA'I
DUS BSTAN PA'I PHYIR, MDOR NA GANG TSE DUS GCIG TU, ,LAS DANG
SKYE BA 'PHANGS GYUR PA, ,DE TSE'ANG SNGAGS PAS DNGOS GRUB NI,
,YID LAS YANG DAG 'BYUNG BA 'THOB, ,CES GSUNGS TE, DES NA DGONGS
PA NI GANG GI

TSE TSE RABS GANG KHO NA LA GSANG SNGAGS MNYES PAR BYED PAS LAS
DGE BA BSAGS PAR GYUR PA'I TSE RABS KHO NA LAS KYI 'BRAS BU GSANG
SNGAGS KYI DNGOS GRUB KYI MTSAN NYID DE SGRUB PA PO'I RGYUD LAS
'BYUNG BAR 'GYUR NA, DE'I TSE DUS GCIG KHO NAR LAS DANG SKYE BA
'PHANGS PAR BYA BAR GYUR TO

SNYAM PA 'DI YIN TE, 'DI NI SGRUB PA PO RNAMS SNGON DU BSNYEN PA
BYED PA'I TSE, GSANG SNGAGS MA NYES PAR BYA BA'I PHYIR SBYOR BA'I
SPYOD PA BSHAD PA YIN NO, ,DA NI SNGON DU BSNYEN PA BYAS ZIN PA'I
GSANG SNGAGS KYI DNGOS GRUB 'GRUB PA'I SPYOD PA'I SBYOR BA BRJOD
PAR BYA STE, DE YANG

PHYI DANG NANG GI BYE BRAG GIS RNAM PA GNYIS SO, ,DE LA PHYI'I
GSANG SNGAGS THAMS CAD KYI DNGOS GRUB THAMS CAD SGRUB PAR BYED
PA'I DKYIL 'KHOR GANG YIN PA STE, JI SKAD DU GSANG SNGAGS SGRUB
PA'I DKYIL 'KHOR GYI MTSAN NYID, KUN DU GRU BZHI LHAM PA STE,
,SGO GCIG PA LA MU RAN CAN, ,

THAMS CAD KHA DOG SER PO YIS, ,RDO RJE'I DKYIL 'KHOR MCHOG BRIS
NAS, ,RDO RJE SPREL BA'I TSUL GYIS SU,, RDO RJE PHAN TSUN 'BRAL
BAR BYA, ,ZHES BYA BA'I DKYIL 'KHOR GYI MTSAN NYID 'DI RGYAS PAR
GSUNGS NAS, ,DE NI BSRUNG BYAS DER 'DUG STE, ,SBYANGS PA'I RDZAS
NI BLANGS NAS SU, ,NANG GI

BDAG NYID RNAM DAG PAS, ,MTSAN GCIG THAL BYUNG BZLAS BRJOD BYA,
,DER NI NAM GYI PHYED DUS SAM, ,YANG NA NYI MA 'CHANG BA'I TSE,
,RDZAS DE YONGS SU GYUR PA NI, ,'BAR PHRENG CAN GYI GZI BRJID
BZHI, ,ZHES BYA BA RGYAS PAR GSUNGS PA YIN NO, ,DE LTA BAS NA
PHYI'I SGRUB PA'I DKYIL

'KHOR 'DI NI PHYI'I DNGOS GRUB RAL GRI LA SOGS PA'I MTSAN NYID
DAG KHO NA BSGRUB PAR BYA BA'I PHYIR BSHAD PA YIN NO, ,NANG GI
DKYIL 'KHOR NI ME DANG RLUNG DANG CHU DANG SA'I MTSAN NYID YIN
TE, DE GOMS PAR BYAS NAS NANG GI DNGOS GRUB MNGON PAR SHES PA LA
SOGS PA'I MTSAN NYID SEMS KYI DBANG

@64B TZAM LA RAG LAS PA BDAG SGRUB PAR BYED PA NYID DO, ,NANG GI
DNGOS GRUB DE DAG GI MTSAN NYID KYANG 'DI LAS DPA' BO CHEN PO RIM
PAR PHYE BA DANG YI GE BRGYA PA RIM PAR PHYE BA BSTAN PA LAS
DNGOS SU BSTAN PA KHONG DU CHUD PAR BYA'O, ,DE BZHIN DU 'DI LAS
NANG GI DNGOS GRUB RNAMS KYI THABS KYI

MTSAN MA MED PA'I TING NGE 'DZIN LA DBANG THOB PA GZHAN YANG
BSTAN TE, JI SKAD DU, GANG TSE MTSAN MA MED PA YI, ,TING 'DZIN JI
BZHIN RIGS PA'O, ,DE TSE SNGAGS PAS DNGOS GRUB NI, ,YID LAS YANG
DAG 'BYUNG BA THOB, ,CES GSUNGS PA LTA BU YIN NO, ,DE LA DNGOS
GRUB RNAMS KYI

RNAM PAR DBYE BA BSTAN PA YANG, 'DI LAS BRJOD DE 'DI LTA STE,
,BYANG CHUB SEMS THOB GANG YIN TE, ,DNGOS GRUB DE LAS GZHAN CI
DGOS, ,DE LAS GZHAN DU'ANG DNGOS GRUB NI, ,RNAM PA DAG NI LNGAR
'DOD DO, ,SPYOD PA'I RJES SU 'JUG PA DANG, ,DE BZHIN SA NI GNON
PA DANG, ,'JIG RTEN

MNGON SHES LNGAR 'DOD DANG, ,SANGS RGYAS NYID DANG GANG GZHAN NO,
,ZHES JI SKAD DU GSUNGS PA YIN NO, ,DE LTAR NA RNAM PAR SNANG
MDZAD MNGON PAR RDZOGS PAR BYANG CHUB PA RNAM PAR SPRUL PA BYIN
GYI RLOB PA'I RGYUD KYI MING KHO NAS YANG DAG PAR BSTAN PA'I DON,
BCOM LDAN 'DAS RNAM PAR SNANG

MDZAD KYI RGYU DANG NGO BO NYID RJOD PAR BYED PA RNAMS DANG, DE
BZHIN DU 'DI NYID LAS BYANG CHUB KYI RNAM PAR SPRUL PA BYIN GYIS
RLOB PA YANG DAG PAR RJOD PAR BYED PA'I DON RNAM PAR SPROS PA
RNAMS DANG, DE BZHIN DU 'DI NYID LAS RNAM PAR SPRUL PA BYIN GYIS
RLOB PA GSANG SNGAGS DANG RIG SNGAGS DANG PHYAG

RGYA LA SOGS PA'I MTSAN NYID BSTAN PA DANG, DE DAG MNYES PAR BYED
PA'I THABS SU GYUR PA DANG, 'JUG PA'I SPYOD PA DANG, DE BZHIN DU
SBYOR BA DANG, SGRUB PA DANG DNGOS GRUB DANG SPYOD PA BZHI PO
BDAG GIS BSDUS PA'I DON KUN NAS BSDUS TE, RGYUD KYI TSIG GI KUN
NAS BSDUS NAS, SLOB MA

DON RNAM PAR SPRO BAS GO BAS KHONG DU CHUD PAR BYA BA'I THABS
BSDUS PA'I DON DAM MDOR BSTAN TO ZHES BYA BAR SHES PAR BYA'O,
,GDUL BA'I TSIG LHUR LEN PA RNAMS NI, RNAM PAR SNANG MDZAD MNGON
PAR RDZOGS PAR BYANG CHUB PA RNAM PAR SPRUL PA BYIN GYIS RLOB
PA'I RGYUD MTHA' DAG MNYAN PA DANG, BSAMS

@65A *, ,PA'I SGO NAS DON KHONG DU CHUD PAR 'GYUR BAS BSDUS PA'I
DON KUN NAS BSDUS PA 'DIR DE DAG LA GDUL BA'I TSIG LHUR LEN PA DE
DAG GIS KHONG DU CHUD PAR BYA BA'I PHYIR THABS RAB TU BSGRAGS PAR
BYAS PA NI MA YIN NO ZHES BYA BAR RIG PAR BYA'O, ,RNAM PAR SNANG
MDZAD MNGON PAR

RDZOGS PAR BYANG CHUB PA'I RGYUD KYI BSDUS PA'I DON, SLOB DPON
SHR'I BUDDHA GU BYAS MDZAD PA RDZOGS SO,, ,,RGYA GAR GYI MKHAN PO
SH'I LENDRA BO DHI DANG, ZHU CHEN GYI LO TZ'A BA DGE SLONG DPAL
BRTZEGS RAKshI TAS BSGYUR CING ZHUS TE GTAN LA PHAB PA'O, ,'DI LA
SHA LO KA NI NYIS STONG SUM BRGYA

YOD DO,,