@219A #, ,RGYA GAR SKAD DU, AA PA RE MI TA A'A YU HO MA BI DHI N'A MA,
BOD SKAD DU, TSE DPAG TU MED PA'I SBYIN SREG GI CHO GA ZHES BYA
BA, ,MGON PO TSE DPAG TU MED PA LA PHYAG 'TSAL LO, ,SBYIN SREG MA
BYAS 'BRAS MI 'BYIN, ,SBYIN SREG GIS NI LAS RNAMS 'GRUB, ,LAS KYI
MCHOG RAB SBYIN SREG GO, ,ZHI BA DANG NI RGYAS PA DANG, ,

DBANG DANG DRAG PO MNGON SPYOD DO, ,ZHIB THAB KHUD ZLUM PO NYID,
,RGYAS PA GRU BZHI ZLAG [?] MA DBANG, ,MNGON SPYOD ZUR GSUM NYID
DU BYA, ,KHRU GANG KHRU DO KHRU GANG BA, ,SOR MO NYI SHU KHA DOG
NAG ,DKAR SER DMAR PA NYID DU BYA, ,MCHOD RDZAS YAM SHING D'UR BA
SOGS, ,SREG RDZAS G-YAS G-YON RIM PA BZHIN, ,SHAR DU ZHI BA BYANG
DU RGYAS, ,

DBANG LA NUB DANG DRAG PO LHO, ,RAm LAS ME LHA KHA DOG DMAR, DBYU
GU RIL BA SPYI BLUGS DANG, ,BGRANG PHRENG G-YON DANG G-YAS SU
BSAM, ,RAL PA COD PAN GSUS KHYIM CHE, ,TSANGS SKUD CHANG LA YE
SHES BSTIM, ,RIGS BDAG RNAMS KYIS DBU BRGYAN NAS, ,MCHOD YON
ZHABS BSIL LA SOGS DBUL, ,DGONG

BLUGS DBUL LA MTSAN MA BRTAGS, ,KHA DOG SGRA DANG DBYIBS DANG
DRI, ,ZLA BA RGYAS PA DU BA MED, ,NAD MED SDIG PA MA LUS ZAD,
,DUNG DANG RDZA RNGA PI WANG DANG, ,BDE BA MA LUS 'PHEL BAR BYED,
,TZANDAN GA PUR AA GA RU, ,DGE ZHING TSE RING DPAL GYI GNAS,
,BKRA SHIS RDZAS BRGYAD RGYAL MTSAN GDUGS, ,

@219B SGRUB PA PO RNAMS DGE BA'I RTAGS, ,NGAN PA DE LAS BZLOG
PA'O, ,RTA MGRIN RGYAL POS BSRUNG BA BYA, DE NAS SREG RDZAS RIM
GYIS DBUL, ,MAR DANG YAM SHING TIL DANG ZHO, ,'BRAS SO NAS DANG
SRAN MA DANG, ,GRO DANG D'UR BA KU SHA RNAMS, ,AOm AAGNA YE SV'A
H'A, AOm BO DHI BRiKsh'A YA SV'A H'A, AOm SARBA P'A

PAm DA HA NA BADZR'A YA SV'A H'A, AOm SARBA SAm PA DE SV'A H'A,
AOm BADZRA PUshtA YE SV'A H'A, AOm BADZRA BI DZA YE SV'A H'A, AOm
MA H'A BE GA YE SV'A H'A, AOm MA H'A BA LA YE SV'A H'A, AOm
BADZRA GHASMA RI YE SV'A H'A, AOm BADZRA A'A YU shE YE SV'A H'A,
AOm AA PRA TI HA TA BADZRA YE SV'A H'A, ME LHA BSTOD CING GSOL BA
GDAB, ,DE NAS ME LHA'I THUGS

KA RU; ,DKYIL 'KHOR BSKYED CING YE SHES BSTIM, ,MCHOD YON ZHABS
BSIL LA SOGS DBUL, ,KHU BA LA SOGS ZHAL DU MCHOD, ,YAM SHING KU
SHA 'OD LA DBUL, ,ZHO ZAN 'THOR 'THUNG PHYAG TU DBUL, ,KHYAD PAR
D'UR BA BRGYA RTZA NI, ,TSE 'PHEL CHED DU DBUL BAR

BYA; ,A'A YU PUshtIm KU RU AOm, 'O MA SGRAD RTZI KA RA DANG, BDUD
RTZI LNGA DANG SBYAR BA'I RDZAS, ,SLOB DPON G-YON GYI MTHE'U
CHUNG GIS, ,SLOB MA'I G-YAS KYI MTHE'U CHUNG GZUNG, ,LAN GSUM
BSKOR BAS LHA LA DBUL, ,DNGOS GRUB RDZAS KYI LHAG MED, ,SLOB MA
RNAMS

LA SBYIN BAR BYA, ,AOm BADZRA A'A YU shE AA MRi TA SIDDHI H'Um,
,ZHI BA SV'A H'A DANG SBYAR BA, ,RGYAS PA AOm LA DBANG LA HO,
,DRAG PO MA R'A YA PHAt SBYAR, ,DKYIL 'KHOR LHA LA MCHOD CING
BSTOD, ,YE SHES GSHEGS SU GSOL BA DANG, ,DAM TSIG BDAG LA BSDU
BAR BYA, ,

DKYIL 'KHOR LHA NI MCHOD STER RO, ,ME YIS 'DOD PA'I DON GRUB
BYED, ,YAM SHING GZI BRJID STER BAR BYED, ,MAR GYIS 'BYOR PA
'PHEL BA YIN, ,TIL GYIS SDIG PA 'DAG PA DANG, ,ZHO ZAN GYIS NI
RIG PA 'PHEL, ,NAS KYIS BRTZON 'GRUS 'PHEL BAR 'GYUR, ,'BRAS

KYIS NUS PA 'PHEL BYED PA, ,SO BAS 'BRU 'PHEL LAS YIN NO, ,GRO
DANG SRAN MAS NAD KUN SEL, ,D'UR BAS TSE RING NAD MED DO, ,KU
SHAS BAR CHAD SRUNG BAR BYED, ,'O MA SBRANG RTZIS DNGOS GRUB
STER, ,DPAL 'PHEL BA NI BUNG SHING NGO, ,SBYIN BDAG BKRA SHIS
THABS

@220A *, ,YIN NO, ,TSOGS GNYIS RDZOGS PA MCHOD PA'I RDZAS, ,THABS
DANG SHES RAB GZAR BU STE, ,BDUD RTZI MAR GYIS TSIM BYED PA,
,MCHOD PA GZHAN GYIS CI ZHIG BYA, ,THOG MAR DBEN PA'I GDAS NYID
DU, ,THABS DANG MCHED RDZAS BSHAMS PA NI, ,ZHI BA TZANDAN DKAR
PO'O, ,RGYAS PA 'BRAS BU

CAN GYI SHING, ,DBANG LA TZANDAN DMAR PO DANG, ,DRAG PO TSER MA
CAN LA BYA, ,RGYA PHYED DPANGS DANG LDAN PA DANG, ,SNA TSOGS
PADMA 'DAB BRGYAD LA, ,SLOB DPON BDAG NYID 'DUG PA DANG, ,G-YAS
G-YON PADMA 'DAB BRGYAD LA, G-YAS SU SREG RDZAS RIM GYIS GZHAG
,G-YON DU BUM PA MCHOD RDZAS BSHAM, ,LHA YI

RNAL 'BYOR BSKYED PA DANG, ,SNGAGS KYI BZLAS PAS RAB TU TSIM,
,BUM PAR RTA MCHOG BSKYED PAR BYA, ,SNGAGS BZLAS BAR CHAD BSRUNG
BAR BYA, ,DE BAS BRAM ZE RGYUN BZHAG ME, ,BSLANGS LA SBAR BAR BYA
BA DANG, ,DANG PO 'JIG RTEN ME LHA MCHOD, ,GNYIS PA DKYIL 'KHOR
DGYES PAR TSIM, ,

GSUM PA ME LHA GTANG RAG DBUL, ,DE NAS YE SHES GSHEGS DANG DAM
TSIG BSDU, ,ME MNAL THAL BA CHU BOR DOR, ,SBYIN SREG LAS KYI
'BRAS 'BYIN 'DI, ,MKHA' 'GRO GRUB PA'I RGYAL MOS BRTZAMS, ,DGE BA
'DI YIS 'GRO BA KUN, ,TSE DPAG MED PA RED 'GYUR SHOG, ,,RGYA GAR
GYI MKHAN PO WA

LA TZANDRA BLA MA DANG, ,LO TZ'A BA GLAN DAR MA TSUL KHRIMS KYIS
BSGYUR BA'O,, 