@111A *, ,RGYA GAR SKAD DU, MA H'A K'A RU nI KA KU B'AKYA STO
TR'A DHITI shth'A TA N'A MA, BOD SKAD DU, THUGS RJE CHEN PO LA
SMRE SNGAGS KYIS BSTOD PA BYIN RLABS CAN ZHES BYA BA, BYANG CHUB
SEMS DPA' SPYAN RAS GZIGS DBANG PHYUG LA PHYAG 'TSAL LO, ,THUGS
RJE CHEN PO 'PHAGS PA SPYAN RAS GZIGS,,

DRI MED DUNG MDOG MCHOG TU GZUGS BZANG BA, ,RNAM DAG 'OD GSAL ZLA
BA'I DKYIL LTAR MDZES, ,JI LTAR MKHA' LA NYI 'OD STONG 'BAR
BZHIN, ,DPA' BO 'OD ZER STONG 'BAR LHAM ME BA, ,SRID PA GSUM GYI
SA MKHAN STON BAR GRAGS, ,KHAMS GSUM 'GRO BA KUN GYI GNYEN GCIG

PO, ,BYAMS MGON THUGS RJE'I LHA KHYOD BDAG LA DGONGS, ,BDAG NI
THOG MA MED PA'I DUS MTHA' NAS, ,LAM LOG LAM STOR SRID PA'I 'KHOR
BAR 'KHYAM, ,SNGON TSE LAS LOG SDIG PA SPYAD PAS NONGS, ,SDIG
PA'I LAS RNAMS CI BYAS RAB GNONG 'GYOD, ,DAR ZHING DRAG PA'I LAS
DE DBANG BTZAN

PAS, ,'KHOR BA'I SDUG BSNGAL RGYA MTSOR BYING GYUR TE, ,ZHE SDANG
'BAR BA'I ME YIS RANG RGYUD BSREGS, ,GTI MUG MUN PA'I TSOGS KYIS
SHES RGYUD RMONGS, ,'DOD CHAGS RGYA MTSO'I NANG DU RNAM SHES
BYING, ,NGA RGYAL CHEN PO'I RI BOS NGAN 'GROR MNAN, ,PHRAG DOG
RLUNG DMAR 'TSUB MAS 'KHOR BAR

G-YENGS, ,BDAG TU 'DZIN PA'I MDUD PA DAM POS BCINGS, ,'DOD PA ME
MDAG DONG 'DRA'I 'OBS SU LHUNG, ,SDUG BSNGAL DRAG PO'I 'DAM RDZAB
CHAR LTAR BAB, ,ME KHAMS NYI MA'I DUGS NI STENG NAS TSA, ,CHU
KHAMS SA YI RLAN NI 'OG NAS GRANG, ,PHYI YI SER BU'I NGAD NI THAD
NAS TSA, ,KUN NAS

'KHRUGS PA'I RLUNG NI KHONG NAS LDANG, ,DE LTA'I SDUG BSNGAL SHIN
TU BZOD DKA' YANG, ,SDOM PA'I YI DAM GZHIG TU GA LA RUNG, ,SDUG
BSNGAL KUN DANG BSDOS NAS SDOM BSRUNG ZHING, ,MOS PA'I DAD PAS
'PHAGS MCHOG MI 'DOR NA, ,'PHAGS MCHOG 'GRO DON MI MDZAD CI ZHIG
DGONGS,,

BYAMS MGON CI SLAD BDAG LA THUGS MI BRTZE, ,BDAG 'DRA'I BLUN
RMONGS LAS NGAN SDIG PO CHA, ,LAS KYI DBANG GIS SNYIGS MA'I DUS
'DIR SKYES, ,SKYES PAS 'GYOD DE LAS LA YI RE CHAD, ,YI CHAD 'GYOD
KYANG LAS DBANG BCOS SU MED, ,LAS KYI SHUGS NI CHU BO'I RGYUN
DANG 'DRA, ,LAS

@111B DBANG CHU RGYUN 'BOG PAR SHIN TU DKA', ,BKA' LA ZHUGS KYANG
BKA' BZHIN RDO MA THOGS, ,LUS NGAG YID GSUM SDIG PA'I DBANG DU
SONG, ,SDIG PA'I LAS DBANG DRAG PO'I ME 'BAR BAS, ,RNAM SHES
DBANG PO'I MYU GU GDUNGS GYUR TE, ,PHUNG PO SGYU MA'I LUS 'DIS MI
BZOD NA, ,BYAMS

MGON THUGS RJE CAN GYIS DGONGS LAGS SAM, ,NYI LTAR 'OD GSAL ZLA
LTAR MDANGS GSAL BA'I, ,THUGS RJE'I ZHAL NYID BLTA BAR 'TSAL LAGS
NA, ,THOG MA MED NAS MA RIG LING THOG GIS, ,LDONGS PA'I CHU BUR
MIG GIS MA MTHONG NA, ,'GRO BA'I MGON KHYOD NGA LTA GA NA BZHUGS,
,SDUG

BSNGAL DRAG PO SHIN TU MI BZOD PA, ,SHIN TU SKRAG CING SKYI G-YA'
RAB 'JIGS NAS, ,DUNG DUNG GDUNGS PA'I SMRE SNGAGS 'DI 'DON CING,
,NYAM THAG PHONGS PA'I DA ROS 'O DOD 'BOD, ,BYAMS MGON THUGS RJE
CAN GYIS GSAN LAGS SAM, ,NAM ZHIG 'CHI 'PHO LUS SEMS BRJE BA'I
TSE, ,GNYEN

BSHES GROGS DANG PHRAL TE GSHIN RJES KHRID, ,DE TSE 'JIG RTEN NYE
DUS MI STONGS TE, ,LAS KYI DBANG GIS BDAG RANG GCIG PUR KHRID,
,DUS DER BDAG LA MGON SKYABS MA MCHIS NA, ,BYAMS MGON KHYED KYIS
'KHOR BAR BDAG GTONG NGAM, ,LAS KYIS MNAR BA'I SKYE BO BDAG 'DRA
BA, ,THOG

MA MED PA'I DUS NAS LAM LOG PAS, ,KHAMS GSUM 'KHOR BA'I GNAS LAS
MA THAR TE, ,BSKAL PA DPAG MED SKYE BA JI SNYED DU, ,SNGON CHAD
LUS BLANGS GRANGS MED ZHIG GYUR TE, ,SHA RUS BSAGS NA 'JIG RTEN
GTOS DANG MNYAM, ,RNAG KHRAG BSAGS NA RGYA MTSO CHEN PO TZAM,
,LAS 'PHRO

BSAGS NA BSAM 'DAS BRJOD MI LAD, ,KHAMS GSUM BGRANG ZHING SKYE BA
MANG BRGYUD KYANG, ,BYAS PA'I LAS RNAMS DON MED CHUD RE ZOS,
,SKYE BA GRANGS MED JI SNYED DE TZAM LA, ,SKYE BA GCIG GIS KHO NA
TZAM GYI LAS, ,BLA MED BYANG CHUB DON DU RAB 'BAD NA, ,DE TZAM
BYAS PA'I LAS LA'ANG DON RE YOD,

LAS NI DBANG BTZAN NYON MONGS STOBS CHE BAS, ,SHA KHRAG 'DUS PA'I
LUS BLANGS 'KHOR BAR 'KHYAMS, ,SDUG BSNGAL DRAG POS SRID PA'I
BTZON RAR TSUD, ,MI BZOD SDUG BSNGAL DRAG PO 'DI MYONG NA, ,NYES
BYAS THAMS CAD RANG GI LAS LAS BYUNG, ,BYAMS MGON THUGS RJE CAN
GYIS

@112A *, ,BZOD LAGS SAM, ,THUGS RJE CHEN POS NGAN SONG RGYUN GCAD
DE, ,NYON MONGS LAS KYI RLUNG NI ZLOG TU GSOL, ,NYON MONGS LAS
KYI RLUNG NI DBANG BTZAN NAS, ,MA RIG MUN PA'I GLING DU GTAN
'KHYAMS NA, ,YE SHES SGRON ME'I ZER GYIS MI GZIGS SAM, ,NYES BYAS
LAS KYI 'BRAS

BU MI BZOD NA, ,THUGS RJE CAN KHYOD PHRIN LAS MI MDZAD DAM, ,DUG
GSUM BZOD DKA'I NAD KYIS GDUNGS LAGS NA, ,THUGS RJE THABS MKHAS
SMAN GYIS MI GSO 'AM, ,PHYIN CI LOG GI G-YANG SAR LHUNG LAGS NA,
,THUGS RJES MYUR MGYOGS PHYAG GIS MI 'DZIN NAM, ,SDUG BSNGAL DRAG

PO'I LAS DBANG ME 'BAR NA, ,THUGS RJES BSIL BA'I CHU RGYUN MI
'BEBS SAM, ,SDUG BSNGAL CHEN POS MNAR RO RA MDA' MDZOD, ,RE SAS
SLU BAR MA MDZAD SPYAN RAS GZIGS, ,GANG LA GAD 'DUL 'GRO BA'I DON
MDZAD PAR, ,ZHAL BZHES MANG PO'I DAM BCA' MI MDZAD DAM, ,MTHONG
THOS DRAN

REG 'BYUNG BAR MA GSUNGS SAM, ,SNYIGS MA'I DUS KYI NGAN SPYOD MA
GZIGS SAM, ,NGAN SONG RGYU 'BRAS BSGRUB PA MA GZIGS SAM, ,SDUG
BSNGAL DBA' KLONG 'KHRUGS PA MA MKHYEN NAM, ,NUS MTHU DPAG MED
MNGA' BA MA LAGS SAM, ,BYAMS MGON 'GRO DON MDZAD PAR 'PHYIS PA
TZAM,,

KHAMS GSUM 'KHOR BA'I GNAS SU SBYANGS SBYANGS NAS, ,NAM ZHIG RANG
GIS 'BRAS BU THOB PA'I TSE, ,'PHAGS PA'I THUGS RJES CI 'TSAL DON
MA MCHIS, ,SEMS CAN LAS 'PHRO RANG SOR BZHAG NA NI, ,'PHAGS PA'I
THUGS RJES SU LA CI ZHIG BGYI, ,THUGS RJES 'GRO RNAMS SGROL BAR
ZHAL BZHES

PA'I, ,DAM BCAS DON DE DE RING DGONGS SU GSOL, ,'PHAGS MCHOG
KHYED LA THUGS RJE'I STOBS MNGA' NA, ,YAL YOL LE LO BTANG SNYOMS
MA MDZAD PAR, ,SNYING NAS GZIGS SHIG THUGS RJE RGYAL BA'I LHA,
,RE SA GZHAN NA MED DO THUGS RJES ZUNG, ,BYANG CHUB SEMS DPA'
SPYAN RAS GZIGS

DBANG PHYUG LA SMRE SNGAGS KYI SGO NAS BSTOD PA BYIN RLABS CAN
'DI NYID LNGA BRGYA PA RNAMS KYI GTZUG GI NOR BU LTA BUR GYUR PA,
MTHONG LA MA RGYUD LA SKYES PA'I GANG ZAG ,SLOB DPON CHEN PO ZLA
BA GRAGS PA'I ZHAL SNGA NAS MDZAD PA RDZOGS SO,,  #, ,THUGS RJE
CHEN PO 'PHAGS PA SPYAN

@112B RAS GZIGS, ,'GRO LA NYE RING MED PAS KHYAD DU 'PHAGS, ,SEMS
CAN RNAMS LA SPYAN RAS GZIGS MDZOD LA, ,KUN GYIS RANG NGO SHES
PAR BYIN GYIS RLOBS, ,RANG DON DU CHOS SKU RTOGS PA, ,GZHAN DON
DU GZUGS SKU RNAM PA GNYIS KYIS, MTHONG THOS DRAN REG GI SGO NAS,
'GRO BA YONGS

LA PAN THOGS PA, 'GRO BA YONGS KYI DON RLABS PO CHE 'GRUB PAR
BYIN GYIS BRLAB TU GSOL, ,NA MO RATNA TRA Y'A YA, NAM A'ARY'A BA
LO KI TE SHVA R'A YA, BO DHISA TV'A YA, MA H'A SATV'A YA, MA H'A
K'A RU nI K'A YA, TADYA TH'A, AOm TZAKRA BARTTI, TZINT'A MA nI,
MA H'A PADMA RU RU TIshthA, DZVA LA A'A K'ARshA, YA, H'Um PHAtA
SV'A H'A,

RTZA BA'I GSANG SNGAGS SO, ,AOm PADMA TZINT'A MA nI DZVA LAH'Um,
SNYING PO'O, ,AOm BHA RA TA PADME H'Um, NYE BA'I SNYING PO'O, 