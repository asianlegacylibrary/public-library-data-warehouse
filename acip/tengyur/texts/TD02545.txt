@16A #, ,RGYA GAR SKAD DU, A'A RYA MANYDZU SHR'I N'A MA
SINGG'A TI MAndALA BI DHI N'A MA, BOD SKAD DU, 'PHAGS PA 'JAM
DPAL GYI MTSAN YANG DAG PAR BRJOD PA'I DKYIL 'KHOR GYI CHO GA
ZHES BYA BA, 'JAM DPAL GZHON NUR GYUR BA LA PHYAG 'TSAL LO, ,SDUG

BSNGAL TSA BAS GDUNGS PA'I SEMS CAN LA, ,THUGS RJES ZLA LTAR BSIL
MDZAD 'JAM DBYANGS MGON, ,RDO RJE RAL GRI 'DZIN PA'I SANGS RGYAS
LA, ,DE LA BTUD DE MI BSKYOD DKYIL 'KHOR BSHAD, DE LA 'DIR ZHE
SDANG GI GNYEN POR MI BSKYOD PA'I DKYIL 'KHOR GYI CHO GA BYED PAR
'DOD PAS,

DBANG BSKUR THOB CING SDOM PA DANG LDAN PAS, YO BYAD PHUN SUM
TSOGS PAR BYAS LA, DUS BZANG PO LA DGON PA 'AM NAGS 'DABS SU BDE
BAR GSHEGS PA BSNYEN PAR BYA STE, SA PHYOGS DER MAndALA SNGON DU
'GRO BAS MCHOD PA BSHAGS LA, SGO DAG PA SNGON DU 'GRO BAS GSHIN
RJE GSHED

@16B POR BSKYED LA BGEGS THAMS CAD TSAR BCAD LA, SRUNG BA'I 'KHOR
LO'I NANG DU SANGS RGYAS MI BSKYOD PA BYANG CHUB SEMS DPA' DANG
BCAS PA SPYAN DRANG ZHING MNYES PAR BYAS LA, DE'I MDUN DU SDIG
PA'I DRI MA BKRU BA LA SOGS PA DGE BA'I RTZA BA CHER BSKYED DO,
,DE NAS SDOM PA MA LUS PA BZUNG LA STOD ZHING

BDAG MED PA LA MOS SHING KHANG PA YANG GZHAL ZHING BRJOD DU MED
PA LAS YE SHES KYI PHRENG BA 'KHRUG PA LAS GRUB PA'I NANG DU GZHI
HAm LAS DANG PO'I SANGS RGYAS MI BSKYOD PA LA 'JAM DPAL YE SHES
SEMS DPA' SNYING GAR RDZOGS PA'I TSUL GYIS SBYOR BA DANG PO DANG
RIGS MTHUN PA'I SEMS DPA' THAMS CAD

DANG, AA LAS BYUNG BA'I SANGS RGYAS 'KHOR DU BLTAS TE, YE SHES
KYI DKYIL 'KHOR DGUG PA RNAMS DKYIL 'KHOR RGYAL MCHOG CES BYA BA
DANG, DE DANG MTHUN PA'I MTSAN BRJOD PA'I BYIN RLABS GYIS DE'I
DKYIL 'KHOR DANG MTHUN PA'I SANGS RGYAS BYE BA DPAG TU MED PAS
'JIG RTEN GSUM PO KUN

BKANG STE, RANG GI LAS LA SBYAR BAS LAS RGYAL MCHOG BSGOM PA NI
BSNYEN PA ZHES BYA'O, ,DE LTAR LHA NYE BAR GYUR NAS DKYIL 'KHOR
BRIS TE LHA DGOD PA NI DBUS SU BCOM LDAN 'DAS MI BSKYOD PA, DE LA
RIGS DANG MTHUN PA'I SEMS DPA' BZHI NI RDO RJE SEMS DPA' LA SOGS
PAS BSKOR BAR BKOD NAS,

DE'I PHYI ROL DU SGEG MO LA SOGS PA BRGYAD DANG, KHYAMS SU YANG
BYAMS PA DANG, MTHONG BA DON YOD DANG, NGAN SONG KUN 'DREN DANG,
MYA NGAN DANG MUN NGAS PAR 'JOMS PA'I BLO GROS LA SOGS PA RNAMS
BRI'O, ,SGO BZHIR NI SGO SRUNG GI TSUL DANG MTHUN PAR GZHAG GO,
,DE LTAR LEGS PAR BRIS

LA MCHOD PA'I BYE BRAG GIS YANG DAG PAR MCHOD NAS SKAL PA DANG
LDAN PA'I SLOB MA GZHUG CING DBANG YANG SBYIN PAR BYA'O, ,DE'I
SLAR YANG DES PAR MCHOD NAS RIGS DE NYID KYI MTSAN NAS BRJOD PAS
YANG DAG PAR BSTOD LA, DKYIL 'KHOR LA BSKOR BA BYAS NAS LHA RNAMS
LA BZOD PAR GSOL TE DKYIL 'KHOR

BSDU BAR BYA'O, ,MI BSKYOD RDO RJE'I DKYIL 'KHOR 'DIR, ,ZHE SDANG
GNYEN POR GYUR NAS KYANG, ,'DI LA GNAS PA'I 'GRO BA RNAMS, ,MNGON
DGA'I ZHING DU SKYE BAR SHOG ,MI BSKYOD PA DBUGS DBYUNG BA'I
DKYIL 'KHOR GYI CHO GA ,SLOB DPON CHEN PO 'JAM DPAL BSHES GNYEN
GYIS MDZAD PA RDZOGS SO, ,