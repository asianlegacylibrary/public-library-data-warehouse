@135A #, ,RGYA GAR SKAD DU,
PADMA DZ'A LODBHA BA S'A DHA NI, BOD SKAD DU,

PADMA DRA BA 'BYUNG BA'I SGRUB THABS, ,'PHAGS PA SPYAN RAS GZIGS
DBANG PHYUG LA PHYAG 'TSAL LO, ,CHOS DANG LONGS SPYOD RDZOGS
SPRUL RNAMS, ,SKU GSUM RNAM KYIS RNAM PAR GNAS, ,STONG NYID
SNYING RJE'I RANG BZHIN CAN, ,PADMA SPYAN RAS GZIGS PHYAG 'TSAL,,

LHA NYID RNAM PA DU MA NI, ,DE NYID SPANGS PA MIN PA GANG, ,THUGS
RJES MCHOG TU CHAGS GYUR PA, ,'JIG RTEN MGON NI RGYAL BAR BYED,
,CHOS BDAG MED PA DAM PA'I DNGOS, ,RMAD BYUNG MTHAR GNAS PA GANG
DE, ,DU MA'I DKYIL 'KHOR PA GANG NYID, ,THUGS RJE CHEN

PO RNAM PAR 'JOG ,PHUN SUM TSOGS PA KUN GYI RGYU, ,PADMA DRA BA
DPAL LA BRTEN, ,JI LTAR BLA MAS NYER BSTAN PA, ,DE YI SGRUB THABS
RIM PAR BRJOD, ,YE SHES SHES RAB THABS RANG BZHIN, ,SGRUB THABS
SEMS LA KUN PHAN PA, ,CHIG DON PHAL CHER RNAM

@135B GSAL BA, ,BDAG DANG BLO MNYAM RNAMS LA PHAN, ,DANG PO RE
ZHIG YANG DAG PA'I BYANG CHUB KYI SEMS BSKYED NAS SEMS CAN GDON
PA LA KUN DU DMIGS TE LAM SNGON DU BYA'O, ,'JIG RTEN 'DI THAMS
CAD NYID BDAG GIS 'KHOR BA'I SDUG BSNGAL LAS BTON NAS SANGS RGYAS
NYID

LA NGES PAR SBYAR BA DANG, ,SANGS RGYAS NYID THOB PA'I RGYUR
SNGAGS KYI THEG PA CHEN PO THEG PA THAMS CAD KYI MCHOG BLA MA'I
DRIN GYIS NYE BAR BSTAN PA LAS YANG DAG PAR RTOGS TE, THOS PA
DANG, BSAM PA DANG BSGOM PA'I RIM PAS JI LTAR RIG PA KUN DU SPYOD
PA LA RAB TU 'JUG PA BRTZAM

PAR BYA'O, ,SNGAGS KYI TSUL CHEN PO NYID GANG LAS BYANG CHUB SEMS
DPA' RNAMS THAMS CAD KYI BYANG CHUB THOB BO, ,GANG GSUNGS PA, SKU
GSUNG THUGS KYI RDO RJE CAN, ,SANGS RGYAS LAM GSUM YANG DAG
BYUNG, ,YANG DAG GSANG SNGAGS RAB BSGOMS PAS, ,YE SHES

MNYAM MED YANG DAG THOB, ,CES SO, ,DE'I PHYIR SNGAGS KYI TSUL
BRJOD PA BSGOMS PA'I STOBS LAS DUS YUN MI RING BA KHO NAS BSOD
NAMS DANG YE SHES KYI TSOGS YONGS SU RDZOGS PAR BYAS NA, BDE BAR
GSHEGS PA'I GO 'PHANG THOB PAR BYED DO, ,DE LA, BYAMS DANG

SNYING RJE MNYAM PAR SBYOR LAS YID NI RDZOGS PA'I BYANG CHUB LAS,
,SANGS RGYAS RNAMS KYI SHIN TU ZAB PA'I TSUL DU'ANG LHAG PAR MOS
PAR LDAN, ,SBYIN PA TSUL KHRIMS LA SOGS KUN RDZOGS SRID PA'I
LONGS SPYOD LAS PHYIR PHYOGS, ,SEMS LA SDUG BSNGAL DANG NI DUB PA
MED PAR LHA NYID

MNYES PAR BYED, ,CHU DANG, COD PAN DANG, RDO RJE DANG, BDAG PO
DANG, MING DANG, GSANG BA DANG, SHES RAB YE SHES DANG, BRTUL
ZHUGS DANG, DBUGS DBYUNG BA LA SOGS PA DBANG BSKUR BA'I CHO GA
DANG LDAN PA, TSOGS PAR SBYOR BA BLA MA'I DRIN GYIS BYIN ZHING

RJES SU GNANG BA, GNYUG MA'I GSANG SNGAGS DNGOS SU BYAS PA'I BSOD
NAMS DANG RJES SU MTHUN PA'I SA 'DZIN LA SOGS PAR GANG YANG RUNG
BAR BDE BA'I STAN LA SEMS DPA'I SKYIL MO KRUNG GIS 'DUG STE, BDAG
DANG RNAL 'BYOR SRUNG BA'I DON DU, ,RJE BTZUN BGEGS MTHAR

@136A *, ,BYED YUD TZAM GYIS DRAN PAR BYA'O, ,AOm AA MRi TA HA NA
HA NA SARBA BIGHNAm DA HA DA HA SARBA P'A PAm H'Um PHAt, DE NAS
RNAM PAR THAR PA'I SGO GSUM RNAM PAR SBYANGS NAS, ,BYAMS PA LA
SOGS PA BSGOMS PA SNGON DU 'GRO BAS RANG GI SNYING GAR PADMA DANG
ZLA BA'I DKYIL 'KHOR LA

HR'I:'I YI GE BSAMS NAS NAM MKHA'I MTHIL DU RDO RJE TIL GYIS GANG
BU BZHIN DU BAR MTSAMS MED PAR RANG GI 'DOD PA'I LHA'I DKYIL
'KHOR GYI 'KHOR LO DANG DE DANG THA MI DAD PA'I BLA MA RNAMS KYI
SKU DANG DE BZHIN GSHEGS PA RNAMS KYIS KYANG YONGS SU GANG BAR
KUN DU DMIGS NAS

HR'I:'I YI GE DE LAS GZUGS DANG SGRA DANG DRI DANG RO DANG REG
BYA RDO RJE'I LHA MO DANG PHYI ROL GYI RNAM PA SNA TSOGS PA'I ME
TOG LA SOGS PA THAMS CAD KYIS MCHOD PA'I LHA MO RNAMS SPROS NAS
YANG DAG PAR MCHED NAS BDAG NYID DE RNAMS KYI MDUN DU 'DUG STE
GUS PA DANG DUL BA'I SEMS

KYIS THAL MO SBYAR BA BYAS TE, PUS MO'I LHA NGA BTZUGS NAS PHYAG
'TSAL BAR BLTA'O, ,'DI LTAR SNGAR BRJOD GZUGS SOGS DANG, ,DE
BZHIN RIN CHEN SOGS PHUNG POS, ,MCHOD PA RNAM PAR BRTAG BYAS NAS,
,SNGAGS PAS DE RNAMS 'BAD PAS MCHOD, ,DE LTAR DE RNAMS

MDUN 'DU GNAS, ,BUS BTZUGS THAL MO SBYAR BYAS TE, ,SDIG PA LA
SOGS MI DMIGS PAS, ,BSHAGS PA LA SOGS PA BYA'O, ,BDAG GI SDIG KUN
BSHAGS PAR BGYI, ,DGE LA MCHOG DAGS RJES YI RANG, ,JI SRID 'GRO
GNAS GANG DON DU, ,BCOM LDAN DAM

CHOS RIN CHEN DANG, ,DKON MCHOG GSUM LA MNGON PAR SKYABS SU MCHI,
,BYANG CHUB YID LA BZUNG ZHING DE YI LAM, ,YANG DAG BSTEN ZHING
DGE BA'I GTER RNAMS NI, ,RDZOGS PA'I BYANG CHUB CHED DU YANG DAG
BSTEN, ,DE BZHIN DKON MCHOG GSUM LA BDAG SKYABS SO, ,ZHES

PA LA SOGS THAMS CAD BKLAGS NAS SO, ,DE NAS SEMS CAN THAMS CAD LA
LHA NYID KYI BDE BA NYE BAR BSGRUB PA'I BYAMS PA BSGOM PAR BYA'O,
,DE NAS DE RNAMS KHO NA LA SDUG BSNGAL THAMS CAD SEL BA'I RNAM PA
SNYING RJE DANG, ,DE NAS DE RNAMS KHO NA LA BDE BA DANG MI 'BRAL

@136B BA'I RNAM PA DGA' BA DANG, ,DE NAS DE RNAMS KHO NA LA 'JIG
RTEN LAS 'DAS PA'I DGE BA THAMS CAD NYE BAR SDUD PA'I RNAM PAR
BTANG SNYOMS SO, ,DE NAS GZUNG BA DANG 'DZIN PA'I RANG BZHIN DANG
BRAL BA STONG PA, DE'I RNAM PA'I YE SHES NANG GI SKYE BA MED
PA'O, ,DE BZHIN KHO NAR KHAMS

GSUM PA'I MTHAR THUG PA LAS ZLOG PA'I SEMS CAN MED PA'I PHYIR
MTSAN MA MED PA'I YE SHES TZAM MO, ,RNAM PAR RTOG PA MED CING
SEMS PA MED PAS GANG LA YANG SMON PA MED PA GANG YIN PA DE LAS
RGYU BA DANG BCAS PA DANG, RGYU BA MED PA'I DNGOS PO MA LUS PA LA
SMON PA MED

PA'O; ,DE LTAR RNAM PA SNA TSOGS PA'I RNAM PAR THAR PA'I SGO'I
RANG BZHIN RANG GI SEMS LA RANG GI SO SOR RIG PAS BLTAS NAS SLOB
DPON GYIS 'CHAD PAR 'GYUR BA'I GSANG SNGAGS KYI DON LA LHAG PAR
MOS PAS BYIN GYIS BRLAB PAR BYA'O, ,AOm SV'A BH'A BA
SHUDDHA:SARBA DHARM'A:SV'A

BH'A BA SHUDDHO&HAm, AOm SV'A BH'A BA SH'U N+YA SARBA DHARM'A:SVA
BH'A BA SH'U N+YO&HAm, AOm SH'U N+YA T'A DZNY'A NA BADZRA SV'A
BH'A BA A'ATMA KONYAHAm, STONG NYID RO GCIG MA SBYAR BAS, ,BYANG
CHUB MCHOG TU MI 'GYUR BA, ,DE PHYIR RANG YID RTAG TU NI, ,SHES
RAB THABS KYI BDAG NYID BYA, ,NAM ZHIG

SANGS RGYAS KYI NI ZHING, ,RNAM PAR MA DAG SANGS RGYAS MED, ,DE
NAS DANG POR ZHING DAG PHYIR, ,RANG SEMS NYI MA BSGOM PAR BYA,
,DE LA GZI BRJID PHUNG PO'I GZUGS, ,RANG GI SEMS NI BLTA BAR BYA,
,H'Um YIG YONGS SU GYUR PA LAS, ,SKYES PA'I RDO RJE PHRA MO

RNAMS SO, ,DE RNAMS KYI 'OG DANG STENG GI PHYOGS BZHIR RDO RJE'I
RA BA DANG GUR BSAM PAR BYA'O, ,RE PHYIR THOG MA DBUS MTHA' GROL,
,DE DANG ZAD PA SPANGS PA YI, ,YE SHES RTZAL GNAS PA'I CHOS,
,THAMS CAD DAG PA'I GO 'PHANG GNAS, ,'DI LTAR JI SKAD BSHAD YE

SHES; ,RDZOGS PA YONGS SU 'JUG PA NI, ,CHOS 'BYUNG PHYAG RGYA GRU
GSUM PA, ,DKAR PO STENG DU GNAS BSAM BYA, ,SNA TSOGS CHU SKYES
RDO RJE'I DBUS GNAS PA, ,NAM MKHA'I MTHAR THUG PA YI GZUGS CAN
NO, ,DE NAS RLUNG ME CHU SA'I DKYIL 'KHOR DU, ,AA YIG YONGS

@137A *, ,GYUR ZLA BA DE LA DE'I, ,STENG DU ZLA BAR PAm YIG SER
PO NI, ,YONGS SU GYUR PA'I SNA TSOGS PADMA'O, ,DE YI ZE 'BRUR ZLA
BA BHR'Um YIG LAS SKYES PA'I 'KHOR LO, DE YONGS SU GYUR PA LAS
RNAM PAR SNANG MDZAD KYI RANG GI NGO BO YE SHES KYI MCHOD RTEN
KHANG PA BRTZEGS PA BLTA

BAR BYA'O, ,JI LTAR, GRU BZHI PA LA SGO BZHI PA, ,RTA BABS BZHI
YIS BRGYAN PA DANG, ,DRA BA DRA PHYED ME TOG PHRENG, ,ME LONG LA
SOGS PAS BRGYAN PA, ,SHIN TU RNAM PAR DAG PA YI, ,CHOS KYI
DBYINGS LAS SKYES PA'I PHYIR, ,NYER SPYOD LNGA YIS BRGYAN PA'O,
,'GRO BA MA

LUS PA SHIN TU RNAM DBYER MED PAR BRJOD PA'I PHYIR, ,DER GYUR
PA'I NYES PAS RJES SU GOS PA MED PA'I PHYIR SDONG BU GCIG LA RIM
PA GSUM 'DAB MA SUM CU RTZA DRUG PA'I SNA TSOGS PADMA'I GDAN NYE
BAR MDZES PA'I LHA'I GNAS SEMS CAN THAMS CAD KYI NYON MONGS PA'I
KUN DU GDUNG BA

ZHI BAR BYED PA'I PHYIR DANG DGE BA'I RTZA BA NYE BAR BSAGS PA'I
PHYIR DANG, THUGS RJE CHEN PO'I RANG BZHIN NYID KYI PHYIR, 'DAB
MA SO SOR ZLA BA'I GDAN LA RJES SU SON PA MA RIG PA'I MUN PA RNAM
PAR BZLOG PA'I PHYIR DANG, MI DGE BA'I 'DAB MA SKEMS PA'I PHYIR
DANG, BYANG CHUB KYI

SEMS KYI MYU GU SMIN PAR BYED PA'I PHYIR DANG, SHES RAB KYI RANG
BZHIN CAN NYID KYI PHYIR SGO DANG ZUR DU NYI MA'I GDAN LA GNAS
PA'O, ,THUGS RJES BRLAN PA NYID KYI PHYIR DANG BSOD NAMS KYI
TSOGS YONGS SU RDZOGS PA NYID KYI PHYIR BUM PA GANG BA RNAMS KYIS
YONGS SU BRGYAN PA'O, ,YE

SHES LNGA'I RANG BZHIN GYIS RIN PO CHE LNGA'I RANG BZHIN NO, ,DE
BZHIN DU RANG GI SEMS DE RNAM PAR DAG PAR GYUR PA, KHANG PA
BRTZEGS PA'I RANG BZHIN KHANG PA RU, ,DE LA DBUS SU ZLA BA'I GDAN
LA NI, ,BCU DRUG NYIS 'GYUR GYI NI DBYANGS RNAMS KYI, ,SUM CU
RTZA GNYIS MTSAN

GYIS TSOGS PA YI, ,NUS PAS RDZOGS PAR BYED PAR BLTA BAR BYA,
,LUGS SU 'BYUNG DANG LUGS LAS BZLOG PA YI, ,PHRENG BA GNYIS SU
NGES PAR GNAS PA YIS, ,DAG PA ZLA BA SHEL GYI RNAM PA YIS, ,RNAM
PAR 'PHRO BA'I 'OD ZER PHRENG RNAMS KYIS, ,DE NAS KA LA SOGS

@137B PA'I SUM CU BZHI, ,DE RNAMS dA dHA DA dHA YA LA DANG BCAS
PA RNAMS 'BAD PA CHUNG BA DANG LDAN PA NYID KYI PHYIR RAB TU BCUG
NAS BZHI BCUR BYA'O, ,DE RNAMS KHO NA NYIS 'GYUR DU BYA STE, DPE
BYAD BRGYAD CU PO RNAMS SO, ,DE RNAMS LAS SKYES PA ZLA BA'I DKYIL
'KHOR GNYIS PA'O, ,

DE BZHIN DU, SKU YI BYIN RLABS LA GRUB PA, ,DE NI GANG LAS 'BYUNG
BAR 'GYUR, ,dA dHA DA DHA LA YA BDAG ,BCUG NAS NYIS 'GYUR KA SOGS
BYA, ,DE LAS KYANG ZLA BSAM BYAS NAS, ,DPE BYAD SGRUB PAR BYED
PA'O, ,BYANG CHUB SEMS KYI RANG BZHIN PHYIR, ,SNYING RJE'I

RTZA BA LAS BYUNG DRAGS, ,DE'I PHYIR KUN GZHI RNAM PAR SHES PA
DANG, NYON MONGS PA CAN GYI YID DANG 'JUG PA'I RNAM PAR SHES PA
GNAS GYUR PA, ME LONG DANG MNYAM PA NYID DANG, SO SOR RTOG PA
DANG, BYA BA RJES SU SGRUB PA DANG, SHIN TU RNAM PAR DAG PA'I
CHOS

KYI DBYINGS TE, YE SHES LNGA'I RANG BZHIN HR'I:'I YI GE'I SA BON
YONGS SU GYUR PA LAS RANG NYID DPAL PADMA SPYAN RAS GZIGS KYI
DBANG PHYUG THUB PA'I MCHOG RDUL PHRA RAB KYI LUS TSAD MED PA
DANG, BSDUS PA'I DNGOS PO DANG SKAD CIG DANG DGA' BA BZHI RNAM
PAR DAG PA YANG DAG PAR

GSAL BAR BYED PA'I ZHAL BZHI PAR BLTA BAR BYA'O, ,'GRO BA TSIM
PAR BYED PA PO NYID KYI PHYIR RTZA BA'I ZHAL DANG LUS GANG BA'I
ZLA BA LTAR DKAR BA, G-YAS PA DANG RGYAB DANG G-YON PA'I ZHAL
SNGON PO DANG DMAR PO DANG LJANG GU'O, ,SNGAGS DANG BDAG DANG
LHA'I DE NYID GSUM GSAL

BAR BYED PA PO NYID KYI PHYIR SPYAN GSUM RNAM PAR THAR PA BRGYAD
KYI TSUL GYI PHYIR PHYAG BRGYAD DO, ,STONG PA NYID DANG SNYING
RJE CHEN PO DAG MNYAM PA'I BDAG NYID CAN GYI DNGOS PO'I PHYIR
DANG SHES RAB DANG THABS KYI BDAG NYID DAM PA'I SKU GSAL BAR BYED
PA PO NYID KYI PHYIR RNAM PA GNYIS SGRON MAS

KUN DU SNANG MES BYED PA LTAR RANG SNANG GI RIG MA GOS DKAR MO
G-YON GYI PANG DU PHYAG GIS 'KHYUD DE 'DZIN PA'O, ,SRID PA'I
'CHING BA LAS GROL BA'I PHYIR DANG, TING NGE 'DZIN RNAM PAR 'CHAD
PA YANG DAG PAR BSRUNG BA'I PHYIR SKYIL KRUNG PHYED PA'O, ,GZUGS
LA SOGS PA'I PHUNG

@138A *, ,PO LNGA RNAM PAR DAG PA'I RANG BZHIN GYI PHYIR DANG, ME
LONG LA SOGS PA'I YE SHES LNGA RNAM PAR DAG PA'I PHYIR G-YAS PA'I
PHYAG DANG POR GNAS PA'I RTZE MO LNGA PA'I RDO RJES G-YON GYI
PHYAG DANG POR GNAS PA'I PADMA 'BYED BZHIN PA'O, ,JI LTAR PADMA
DMAR PO NI, ,

GNAS KYI NYES PAS MI GOS PA, ,DE BZHIN GRUB PA'I RNAL 'BYOR LDAN,
,GNAS NYES SNA TSOGS KYIS KYANG NGO, ,DE PHYIR PADMA ZHES BRJOD
DO, ,GDUL DKA' BA 'GAGS PAR BYED PA'I PHYIR PADMA'I LCAGS KYU
GDENGS PA'O, ,GDUL BYA MA YIN PA 'CHING BAR BYED PA NYID KYI
PHYIR PADMA'I

ZHAGS PAS MTSAN PA'I PHYAG GO, ,DON DAM PA LAS CHOS THAMS CAD
BDAG MED PA'O ZHES GSAL BAR BYED PA'I PHYIR YE SHES KYI BDUD
RTZIS GANG BA'I THOD PA PHYAG TU'O, ,SKYE MCHED DRUG LA SOGS PA'I
LUS 'JOG PA SPANGS PA'I PHYIR RO, ,MGO BO LA SOGS PA RKANG PA'I
MTHAR

THUG PA'I RNAM PAR DPYAD PA LAS, STONG PA NYID RO GCIG CING DBYE
BA MED PA'I MGO BO'O, ,G-YO BA MED PA'I DNGOS PO'I PHYIR DAG PA'I
SHEL DANG DUNG DANG KUNDA DANG ZLA BA LTAR DKAR BA'I KHA tV'Am GA
BSNAMS PA DAM PA'I CHOS KYI PHYIR PHYAG TU RIN PO CHE'O, ,SPROS
PA MED PA'I SHES RAB KYI

BDAG NYID DANG BCAS PA NYID KYIS LHA MO'I NU MA LA REG CING DGA'
BA'O, ,SDUG BSNGAL GSUM GYIS GZIR BA'I 'GRO BA LA SO SOR RTOG
PA'I MCHOG NYID KYI PHYIR 'OD DPAG MED KYI COD PAN CAN NO, ,BCUD
LEN YONGS SU RDZOGS PA'I PHYIR DANG YE SHES KYI ZLA BA'I CHA'I
MYU GU CAN GYI RAL

PA'I TSOGS KYIS BRGYAN PA DE KHO NA NYID KYI CHA SHAS BSDUS PAR
BCAS PA RNAM PAR 'JOMS PA PO MA YIN PA NYID KYI PHYIR PADMA DKAR
POS DBU LA MTSAN PA'O, ,DE BZHIN DU, SEMS CAN RJES SU 'DZIN PA
YI, ,THUGS RJES RJES CHAGS YANG DAG BYUNG, ,YANG DAG RDZOGS

PA'I DGE CHOS KYIS, ,NYON MONGS THAMS CAD NGES 'DUL BYED, ,KUN
GYIS BRGYAN PA'I GZUGS RNAMS KYIS, ,ZHI DANG SGEG PA 'CHANG BA
PO, ,SHES RAB THABS BDAG DAM PA'I SKU, ,MTSAN MOR BYED PA MCHOG
'BAR BYED, ,CES PA DANG, GZHAN YANG, BCOM

@138B LDAN 'DAS MA'ANG THAMS CAD DU, ,BCOM LDAN 'DAS MTSUNGS BSAM
PAR BYA'O, ,ZHES SO, ,YANG NA PHYAG GNYIS PADMA DMAR PO RNAM PAR
RGYAS PAR BYED BZHIN PA'O, ,DE BZHIN DU, SNA TSOGS SPRUL PA'I
RNAM G-YENG GIS, ,MA LUS 'GRO DON BYA DE MCHOG ,BCOM LDAN

'DAS GZUGS BDAG NYID NI, ,BSAMS NAS BSGOM PAR BRTZAM PAR BYA,
,ZHES DE LTA BU NI DANG PO SBYOR BA ZHES BYA BA'I TING NGE 'DZIN
RANG GI DON SGRUB BYED DO, ,DE NAS DKYIL 'KHOR RGYAL PO MCHOG
,GZHAN GYI DON DU SO SOR BSGOM PAR BYA'O, ,DE'I RJES SU 'GRO BA
MTHA'

DAG LA THUGS RJES BSTAN NAS, SNYING GAR YE SHES SEMS DPA'
HR'I:YIG GI SA BON LAS 'OD ZER KUN DU SPROS NAS PHYOGS BCUR GNAS
PA'I DE BZHIN GSHEGS PA'I BDAG NYID RNAMS BKUG NAS RAB TU BCUG
NAS BSAM PAR BYA'O, ,DE RNAMS KYANG MTHAR DE'I GZUGS KYI

RNAM PA YONGS SU GYUR PAS 'GRO BA RJES SU GZUNG BA'I PHYIR RAB TU
PHYUNG NAS 'DI LTAR GZUGS KYI RNAM PA YONGS SU GYUR NAS SNGAR
BRJOD PA'I ZLA BA'I DKYIL 'KHOR RNAMS LA KA YIG LA SOGS PA'I SA
BON DANG MTSAN MA RNAMS SU GNAS PA BSAM PAR BYA'O, ,DE BZHIN DU,
SANGS RGYAS

TSOGS RNAMS BKUG NAS NI, ,RANG GI SA BON NANG GZHUG BYA, ,SLAR
YANG YID KYIS PHYUNG NAS NI, ,GNYUG MA'I SA BON RIM JI BZHIN,
,'DI YI DGOD PA'I RIM PA NI, ,DANG PO'I 'DAB MA BRGYAD KYI RIM PA
LA, SHAR DU PADMA SPYAN MA LHA MO BSGOM PA BLO LDAN PA, ,LHO DU
RIN

CHEN PADMA ZHES, ,NUB TU PADMA RDO RJE CAN, ,DE BZHIN G-YON DU
PADMA SGROL MA, ME RU PADMA GOS MA STE, ,PADMA 'BAR BA BDEN BRAL
DU, ,PADMA SNGON MO'I KHRO GNYER CAN, ,RLUNG GI ZUR DU YANG DAG
GNAS, ,PADMA RTZE MO DBANG LDAN DU'O, ,DRUG GNYIS 'DAB MA'I RIM
PA'I LHA

MO RNAMS SO, ,DE RNAMS MING NI RIM PAR BSHAD PA NI, ,PADMA SKAR
MDA' PADMA SGYU MA DANG, ,DE BZHIN PADMA 'DOD PA'I DBANG PHYUG
MA, ,PADMA LDAN PA PADMA MTSUNGS MA DANG, ,DE BZHIN PADMA GTUM
PO'I DBANG PHYUG MA, ,PADMA GSANG MA PADMA CHEN MO DANG, ,PADMA
ZLA BA PHYI MAR BSHAD PA'O, ,

@139A *, ,PADMA SNANG MA PADMA GOO R'I MA, ,PADMA MDZOD MA DANG
NI BCU GNYIS SO, ,DE NAS GSUM PA 'DAB MA BCU DRUG PA DE LA LHA MO
RNAMS RIM PA JI LTA BA BZHIN TE, ,PADMA DBANG PHYUG PADMA'I GDONG
MA DANG, ,PADMA GTUM MAR RAB TU GRAGS PA DANG, ,PADMA RIG PA
MCHOG MA'I

MCHOG DANG NI, ,SLAR YANG PADMA RGYA MTSO MA DANG NI, ,PADMA
SNANG BYED MA ZHES RAB BRJOD MA, ,DE BZHIN PADMA YID BZHIN NOR BU
DANG, ,PADMA 'DOD MA PADMA 'GRO MA DANG, ,PADMA NAG MO PADMA BDE
MA DANG, ,BCU BZHI MA NI PADMA CAN MA STE, ,GZHAN YANG PADMA
SNGON MA'I GTER MA DANG,

PADMA RNAL 'BYOR DBANG PHYUG MA NI MDZES, ,ZHES PA RIM PA GSUM
PA'I LHA MO RNAMS, ,'DI NI KUNDA ZLA BA BA MO DANG, ,GA PUR GANG
BA LTA BUR YAN LAG GSAL, ,DGA' BA'I TSOGS RNAMS RNAM RGYAL DGOD
PA DANG, ,MKHUR PA'I RI MO CUNG ZAD DKAR DMAR TE, ,RNAM BKRA
SPYOD MA

SGEG PA RGYUN CHAGS PAR, ,GAR SDUD GLU YIS RTEN LA RAB TU 'JUG
,AUTPALA RNAM PAR RGYAL BA'I RDZI MAS MTSAN, ,SPYAN GSUM KUN NAS
MDZES PA'I ZHAL GCIG PA, ,THOD PA'I PHRENG BA MTHIL DU 'BYAR BYE
BA, ,RNAM RGYAS GSER DAM PA'I 'DAB BKRA BA, ,MTSO LAS SKYES PA

RNAM PAR KHA BYE BA, ,DAG PA MGO LA COD PAN DU 'CHANG BA,
,BSNYEMS BCAS GYEN DU DRANG POR BSGRENG BA'I LUS, ,KHA tV'Am GA
LA CUNG ZAD GZIGS PAR BCAS, ,G-YAS MIN LA DANG G-YAS PA'I PHYAG
GNAS PA, ,THOD PA'I DO SHAL 'OD DANG RNAM SGEG PA, ,PHYAG GI RTZE
MOR RNAM

BKRA'I ZHAGS PAS ROL, ,PHYAG GZHAN DU NI DRAG PO'I LCAGS KYUS
BREL, ,DGA' BA DGA' BCAS MI DAL GAR BYED DO, ,KHOR YUG KUN DU
NYAMS DANG BCAS PA DRAG ,CES PA BSKYOD PA'I NYAMS KYIS 'KHOR LO
BCINGS PAS GAR BYA'O, ,DE BZHIN DU GLU NI BLANG BAR BYA STE, JI

LTAR; AOm DE BZHIN GSHEGS KUN LA SOGS RNAM PA SNA TSOGS MCHOG GIS
GZUGS 'CHAD BA, ,RNAM PA SNA TSOGS RNAM BKRA SEMS CAN 'DUL BA
MCHOG TU GRUB PA MCHOG ,SEMS CAN DAG PA PADMO MCHOG GI DGA' BA
BLTA BAR GYIS, ,AA LA LA LA HO, PADMA SPYAN

@139B RAS GZIGS PA YI NI DBANG PHYUG THAR PA'I DGA' PA'O, ,AOm
SANGS RGYAS KHYOD, RDO RJE 'DZIN PA KHYOD, ,TSANGS PA DANG KHYAB
'JUG DANG DBANG PHYUG CHEN PO KHYOD, ,ZLA BA NYI MA KHYOD, AA LA
LA LA HO, PADMA DZ'A LA SHR'I:ZHES GLU BLANG, SLAR YANG PRi KRA
TA'I SKAD KYIS GLU LEN PA, ,RNAM

PA MANG PO 'DUL BA'I RNAM PA YI NI GNAS, ,RAB LAS GAR GYIS SDUD
PA'I SANGS RGYAS GAR DBANG PHYUG ,CHOGS NI RNAM SAD YID NI
RNAM PAR RMONGS PA'I GAR, ,GAR GYI GAR GYIS MA 'DRES GLU 'DI BLAR
GSANG BCAS, ,ZHES PRA KRi TA'I GLU YIS GLA LEN PAR BYED DO, ,

PHYI ROL DU PI WANG MA LA SOGS PA'I LHA MO'I TSOGS DANG LHAN CIG
TU PADMA PHEG RDOB KYI ROL MOS BCOM LDAN 'DAS LA YANG DAG PAR
BSTOD CING PHEG RDO BRJOD PAR BYED DO, AOm PADMA PADMA HR'I: AOm
PADMA PADMA SHR'I: AOm PADMA PADMA DHI, AOm PADMA PADMA TR'Im,
AOm PADMA PADMA H'Im, AOm PADMA PADMA BHR'Um,

AOm PADMA PADMA HR'Am, AOm PADMA PADMA SHR'I, ZHES PAS PADMA 'DAB
MA BRGYAD PA'I SNYING POR GAR BYED DO, ,'DI LTAR GSAL BYED SUM CU
RTZA DRUG GI RANG BZHIN GYI LHA MO RNAMS BSAM MO, ,CI LTAR MTHAR
GNAS LA SOGS PA'I RAB TU DBYE BA LAS RA YIG SPANGS PA RJES SU SNA
LDAN

LA SOGS PA DANG BCAS PA RJES SU SNA LDAN LA SOGS PA DBYANGS THUNG
DU NI THABS SO, ,RING PO NI SHES RAB KYI RANG BZHIN NO, ,DE'I
PHYIR RNAL 'BYOR MTHA' YAS PA'I DKYIL 'KHOR GYI 'KHOR LO SPRO PAR
BYED PA'I BDAG NYID DKYIL 'KHOR GYI 'DREN PA DBUS GYI ZE 'BRU LA
BLTA

BAR BYA'O, ,DE LA 'PHAGS PA'I LAM YAN LAG BRGYAD PA RNAM PAR DAG
PA PADMA BRGYAD PA'I NANG GI RIM PA'O, ,RTEN CING 'BREL BAR
'BYUNG BA BCU GNYIS RNAM PAR DAG PA GNYIS PA'O, ,STONG PA NYID
BCU DRUG RNAM PAR DAG PA GSUM PA'I ZHES KHONG DU CHUD NAS DE'I
RJES

SU HR'I: YIG LAS KHAMS GSUM PA KHYAB PA'I 'OD ZER GYI TSOGS SPROS
NAS, CHOS STON PA LA SOGS PA MTHA' YAS PA'I THABS RNAMS KYIS SEMS
CAN THAMS CAD DE BZHIN GSHEGS PA NYID LA SO SOR BKOD NAS, DE
BZHIN GSHEGS PA DE RNAMS BKUG NAS DE'I

@140A *, ,SA BON NANG DU BCUG NAS DKYIL 'KHOR GYI 'KHOR LO BSRUNG
BA'I CHED DU KHRO BO'I GZUGS KYIS DBYUNG BAR BYA'O, ,DE LA; MA
DAD PHUNG PO 'JIG LTA DANG, ,SHES BYA'I SGRIB PA ZAD PA DANG,
,DAD PA'I RANG BZHIN BZANG PO NI, ,SHAR SGOR PADMA LCAGS KYU'O, ,

KHA DOG DKAR PO CHEN PO'I SKU, ,RAB SPROS KHRO BOS KUN TU
'KHRUGS, ,SNGON PO DMAR POR SNANG BA'I ZHAL, ,SPYAN GSUM 'JIGS
PA'I GZUGS CAN TE, ,LCAGS KYU THO BA 'KHOR LO DANG, ,THOD PA KHA
tV'Am SDIGS MDZUB RNAMS, ,'CHANG ZHING NYI MA'I DKYIL 'KHOR
DBUS,,

SON CING RTAG TU BZHUGS PA'O, ,LE LO NYON MONGS PA YI BDUD,
,MTHAR 'DZIN LTA BA MI MTHUN PHYOGS, ,RNAM DAG BRTZON 'GRUS YANG
DAG BYUNG, ,'BAR BA'I GSER GYIS MTSUNGS PA STE, ,GE SAR SNGON
PO'I ZHAL LA NI, ,SPYAN NI GSUM PO 'CHANG BAR BYED, ,DBYUG PA

ZHAGS PA THOD PA DANG, ,KHA tV'Am SDIGS MDZUB NOR BU'O, ,MA LUS
SANGS RGYAS RNAMS KYI TSOGS, ,'DUL BA'I DON DU YANG DAG GDENGS,
,NYI MA'I GDAN NI KUN TU GNON, ,PADMA ZHAGS PA'ANG LHO PHYOGS
SU'O, ,'CHI DANG BRJED NGAS LOG LTA DANG, ,CHOS KYI SGRIB PA

MI MTHUN PHYOGS, ,RNAM DAG DRAN PA YANG DAG BYUNG, ,PADMA LCAGS
SGROG NYI MA'I 'OD, ,DMAR GNAG DKAR BA'I SPYAN GSUM GYI, ,DMAR
SER ME YI 'OD RNAMS KYIS, ,GSAL BA'I ZHAL GYIS KHROS PA YI, ,'OD
KYIS NAM MKHA' KUN RTOGS PA, ,THOD PA KHA tV'Am GA

BSNAMS SHING, ,SDIGS MDZUB 'KHOR LO 'CHANG BA PO, ,G-YAS BRKYANG
GNAS SU GNAS PA'O, ,LCAGS SGROG PADMA PHYAG GIS BSNAMS, ,NUB KYI
PHYOGS SU KUN SONG STE, ,NYI MAR THUGS RJE'I GTER BSAM BYA, ,RNAM
G-YENG LTA BA MCHOG 'DZIN DANG, ,LHA YI BU BDUD BYA

BA'I SGRIB, ,RNAM PAR G-YENG BAS RAB TUM 'OD, ,DAM PA'I TING NGE
'DZIN RANG BZHIN, ,LJANG GNAG DKAR BA'I RNAM PA YI, ,ZHAL GYIS
KYANG NI RNAM PAR BRGYAN, ,BEE d'URYA 'OD SPYAN GSUM PA, ,PADMA
'BEBS PA PAD CHEN PO, ,RDO RJE RAL GRI KHA tV'Am GA ,SDIGS MDZUB
SNOD

@140B KYIS BRGYAN PAR BYA, ,DE NAS 'GRO BA'I BYA BYAS NAS, ,DE YI
MI MTHUN PHYOGS ZAD SKYES, ,DE BSDUS BRTAN PAR BLTAS NAS NI,
,BYANG GI SGO RU NYI MA LA'O, ,KHROS PAS STAG GI PAGS PA'I GOS,
,SPRUL GYI RGYAN GYIS BRGYAN PA DANG, ,THOD PA'I PHRENG BA'I COD
PAN CAN, ,THOR

COG LNGA NI 'CHANG BA DANG, ,DGUG DANG GZHUG DANG 'CHING BA DANG,
,DE BZHIN DU NI MNYES PAR BYED, ,RNAM PAR GZHOM DU MED PA'I LAS,
,GZHAN NI KHYAD PAR LAS SHES BYA, ,ZUR MA RNAMS SU MKHA' 'GRO MA,
,ZHAL GCIG PA LA PHYAG BZHI PA, ,SPYAN GSUM BDOG

SNA TSOGS PA, ,GTZIGS PA'I ZHAL GYIS 'JIGS PAR BYED, ,SNOD DANG
CANG TE'U KHA tV'Am GA ,DRIL BU ZHES PA 'CHANG ZHING BSTOD, ,SNA
TSOGS CHU SKYES ZLA DBUS GNAS, ,DE BZHIN PHYOGS RIM G-YAS BRKYANG
BCAS, ,RO LANGS DRAG PO'I SGRA LDAN MA, ,RDO RJE MA CHE MA STOBS

CHEN MA, ,YAN LAG THAMS CAD BSDUS PA'I RGYUS, ,KUN DU 'KHOD CING
RNAM GNAS PA, ,DKYIL 'KHOR BA NYID BSAM PAR BYAS, ,DKYIL 'KHOR
BDAG PO LA MNGON PHYOGS, ,DE'I RJES SU 'DI RNAMS KYI SA BON GYI
YI GE RNAMS NI, AOm TR'Am H'Um KHAm H'Um L'Am M'Am P'Am T'Am
BHR'Um KHAm HRIm HROm H'Um

BAm AOm H'Um AOm A'A:H'Um ZHES PA PHUNG PO DANG SKYE MCHED DANG
KHAMS DANG LUS DANG NGAG DANG YID RNAMS THAMS CAD DU JI LTAR RIGS
PAR THAMS CAD DGOD PAR BYA'O, ,GZHAN YANG GSUNGS PA, BUm H'Um
A'Am HRI KHAm L'Am M'Am P'Am T'Am DZA:H'Um BAm HO:, KHA RAm KshIm
DZ'Am KshAm shKAm SAm KHAm ZHES PA DE LTA BU'I NGANG GI SA BON

G'Am RAm KHAm H'Um DANG MTSAN MA RANG GI RTEN LA BRTEN PA'I
SKU'O, ,GZUGS LA SOGS PA NI GZUGS RDO RJE MA LA SOGS PA'O, ,SA LA
SOGS PA NI SPYAN MA LA SOGS PA'O, ,GZUGS LA SOGS PA'I PHUNG PO
LNGA PO NI RNAM PAR SNANG MDZAD LA SOGS PA'I SANGS RGYAS RNAMS
SO, ,DE

BZHIN DU MIG LA SOGS PA RNAMS SU BCUG PA'I SA'I SNYING PO LA SOGS
PA RNAMS KYANG NGO, ,LEGS BRTAN NYID KYI SEMS DPA' YIS, ,DANG POR
THAR PAS SHES BYAR GRAGS, ,ZHES PA DE LTAR KUN NAS GRUB, ,DAM
TSIG DKYIL 'KHOR BLTAS NAS NI, ,SNYING GA'I YE

@141A *, ,SHES SEMS 'OD KYIS, ,YE SHES DKYIL 'KHOR DGUG PAR BYA,
,'DI NI DKYIL 'KHOR RGYAL PO MCHOG GI TING NGE 'DZIN DU YONGS SU
GRAGS PA'O, ,DE NAS SNYING GA'I SNGAGS KYI 'OD ZER GYIS YE SHES
KYI DKYIL 'KHOR BKUG NAS DAM TSIG GI DKYIL 'KHOR GYI 'KHOR

LO LA 'O MA LA 'O MA BZHIN GCIG TU 'DRES PA'I DNGOS POS RAB TU
ZHUGS PAR BSAM PAR BYA'O, ,SHES RAB DANG THABS LAS BYUNG BA BDE
BA CHEN PO'I TING NGE 'DZIN GYIS MCHOG TU RO MYANG BA DANG DKYIL
'KHOR GYI 'KHOR LO MTHA' DAG BLTA BAR BYA'O, ,DE'I RJES SU MCHOD
YON GYI

SNOD DU ME TOG DANG TZANDAN LA SOGS PA SBYOR BAR BSAMS NAS, PADMA
LCAGS KYU LA SOGS PA'I KHRO BO RNAMS KYIS DKYIL 'KHOR 'KHOR LO LA
SRUNG BA BYAS TE MCHOD YON DANG ME TOG DANG TZANDAN LA SOGS PA
DBUL BAR BYA'O, ,DE NAS RANG GI SNYING GA'I SA BON GYI 'OD ZER
GYIS BKUG PA'I

DE BZHIN GSHEGS PA RNAMS LA MCHOD PA'I LHA MO SPROS PA RNAMS KYIS
YANG DAG PAR MCHOD NAS DBANG BSKUR BAR GSOL BA GDAB PAR BYA'O,
,DE NAS DE RNAMS YE SHES LNGA'I RANG BZHIN GYIS GANG BA'I NOR
BU'I BUM PAS, DKYIL 'KHOR GYI BDAG PO DANG DKYIL 'KHOR LA MNGON
PAR

DBANG BSKUR BAR BSAM PAR BYA'O, ,AOm SARBA TA TH'A GA TA AA BHI
shINYTZA KA SA MA YA SHRI YE H'Um, DE BZHIN DU RNAM PAR BSAMS NAS
MCHOD PAR BYA BA DANG, MCHOD PA PO DANG MCHOD PA'I BDAG NYID SEMS
TZAM MO ZHES RNAM PAR BSAMS NAS SNGAGS 'DI BRJOD PAR BYA'O, ,AOm
SARBA TA TH'A GA

TA P'U DZA BADZRA SV'A BH'A BA A'ATMA KONYAHAm, SLAR YANG DKYIL
'KHOR GYI 'KHOR LO LA SNGAR BRJOD PA'I RIM PAS MCHOD PAR BYA'O,
,DE'I RJES SU SGRA BRNYAN BZHIN DU SGRA'I TSOGS MTHA' DAG NGES
PAR BRTAGS NAS DKYIL 'KHOR GYI LHA MO RNAMS 'CHAD BZHIN PA'I
BSTOD PA ZHAL NAS BRJOD PAR BSAMS

NAS; RDO RJE CHEN PO PHYAG 'TSAL 'DUD, ,BDE BA CHEN PO PHYAG
'TSAL BSTOD, ,DGA' BA CHEN PO PHYAG 'TSAL 'DUD, ,PHRIN LAS CHEN
PO PHYAG 'TSAL 'DUD, ,KHYOD LAS RDO RJE DANG SEMS DPA', ,KHYOD
LAS PADMA LEGS SPRUL PA, ,KHYOD LAS RIN CHEN LHA MO CHE, ,

@141B SNA TSOGS RDO RJE DE BZHIN NYID, ,KHYOD LAS SANGS RGYAS
DPA' BO CHE, ,YANG DANG YANG DU YANG DAG 'BYUNG, ,KHYOD LAS CHOS
DANG DGE 'DUN YANG, ,KHYOD LAS PHA ROL PHYIN PA'I TSOGS, ,BYANG
CHUB SEMS DPA' SEMS DPA' CHE, ,KHYOD LAS GZUGS KYI DKYIL 'KHOR
DANG, ,KHYOD

LAS PHYAG RGYA DANG SNGAGS KYANG, ,SLAR YANG KHRO BO'I RGYAL PO'I
TSOGS, ,SLAR YANG PRA KRi TA'I SKAD KYIS BSTOD PA, ,YON TAN MCHOG
THOB SHIN TU DGA', ,BDE BA CHEN PO MCHOG TU GYUR, ,AA LA LA HO:,
MTHA' DAG BDE CHEN DE BZHIN GSHEGS, ,MTHONG ZHING NYAMS KYIS GNAS

PA'O; ,BDE BA CHEN PO BSAMS PA LAS, ,DE RING BDE BA CHEN PO YI,
,RO YIS GANG BAR BYED PA'O, ,AA LA LA HO:, MCHOG TU BDE BA CHEN
PO NI, ,KHYOD LA PHAN PA RAB TU BYED, ,PADMA'I GNAS KYI NANG DU
NI, ,RDO RJE RDO RJE 'DI 'GRUB BYED, ,CES BSTOD PA DANG MCHOD PA
BYAS LA MCHOD

PA'I LHA MO RNAMS LHA'I LUS LA RAB TU ZHUGS PAR BSAMS NAS DE'I
RJES SU THOG MAR YA YIG GIS RLUNG GI DKYIL 'KHOR NAG PO GZHU'I
DBYIBS CAN BSAMS NAS DE'I STENG DU RA YIG GIS ME'I DKYIL 'KHOR
GRU GSUM 'BAR BAS MTSAN PA, DE'I STENG DU BDUD RTZIS YONGS SU
GANG

BA'I THOD PA BSAMS NAS BDUD RTZI DE H'Um YIG GIS SPAR BA DANG,
A'A:YIG GIS BSIL BAR 'GYUR BA DANG, AOm YIG GIS BDUD RTZI'I RANG
BZHIN DU RNAM PAR BSGOMS NAS LCE LA H'Um YIG GIS RDZOGS PA'I RDO
RJES BYIN GYIS BRLABS PAR BSAMS LA SNYING GAR GNAS PA'I DKYIL

'KHOR GYI 'KHOR LO MTHA' DAG BDUD RTZIS TSIM PAR BYA'O, ,DE NAS
HR'I:YIG DE LAS 'OD ZER 'PHROS NAS DE BZHIN GSHEGS PA RNAMS BKUG
STE GNYUG MA'I SNYING GA'I NANG DU BSGOM PAR BYA'O, ,YONGS SU
RDZOG PA BSGOM PA'I DON DU RNAM PAR DPYAD PA BRTZAM PAR BYA STE,
GCIG DANG

GCIG MIN SOGS BRTAGS PAS, ,PHYI ROL DNGOS PO MI 'GRUB STE, ,DE
NYID PHYIR NA DE GZUNG DANG, ,RNAM PAR SHES PA'ANG YOD MA YIN,
,DES NA 'DI DAG RANG NYID TSUL, ,RANG LA RAG LAS GDAN LA KHYAB,
,JI BZHIN YIN DANG JI BZHIN MIN, ,'GRO BA 'DI DAG RTOGS PAR

@142A *, ,BYA; ,'DI DE DAM PA'I DON CAN GYI, ,BYANG CHUB SEMS SO
'DI DE NI, ,SHES RAB PHA ROL PHYIN PA'I DNGOS, ,'DI NYID MCHOG GI
STONG NYID KYI, ,YE SHES DE LAS DE BZHIN DU, ,RNAM DAG GZUGS NYID
DE YI GZUGS, ,MED PA NYID PHYIR DE DBYER MED, ,DGE BA'I

SEMS BYUNG SEMS RANG BZHIN, ,DKYIL 'KHOR PA KUN SHES PAR BYA,
,ZHES PA LAS RGYAL PO MCHOG GI TING NGE 'DZIN TO, ,DE'I RJES SU
SNYING GA'I ZLA BAR PADMA PHRA MO LA GNAS PA'I HR'I:YIG THIG LE
DANG BCAS PA YUNGS KAR GYI 'BRU'I TSAD TZAM GZI BRJID KYI GZUGS
THAMS CAD YANG DAG

PAR BSDUS NAS RANG GI NGA RGYAL GYIS BSAM PAR BYA'O, ,DE LAS SEMS
BRTAN PAR BYAS NAS DUB PA SKYES PA LA SEMS DE LA NGA RGYAL DANG
BCAS PAR BYAS NAS YUD TZAM GYIS DKYIL 'KHOR GYI 'KHOR LO BSAM PAR
BYA'O, ,GZI BRJID DANG THIG LE LAS SKYES PA'I 'OD ZER GYI PHUNG
POS

LCE DANG MGO LA NGAG DANG LUS LA SOGS PA SPROS NAS THIG LE LA GZI
BRJID 'PHROG PAR BYED PAR BSAMS NAS THIG LE TZAM GYI NGA RGYAL
GYIS GNAS PAR BYA'O, ,SLAR YANG GZI BRJID 'PHROG PAR BYAS NAS
RANG GI LUS LAS NGES PAR SNANG BAR BYA'O, ,DE BZHIN DU YANG NAS
YANG DU 'PHRO

BA DANG SDUD PAR BYED PA NYID KYIS THIG LE'I RNAL 'BYOR BA SGROM
PAR BYA'O, ,RNAL 'BYOR PA NI RGYAL BA DANG, MNGON PAR SHES PA
DANG GRUB PA RNYED DO ZHES PA MAN NGAG GO, ,YANG NA SNA'I RTZE
MOR RANG GI LHA'I MTSAN MA PHRA MO DE'I NANG DU DKYIL 'KHOR GYI
'KHOR LO MTHA' DAG BSGOM

PAR BYA'O, ,SNYING RJE DANG SHES RAB MA BRAL BAR SGOM PAR BYAD PA
'DI NI PHRA MO'I RNAL 'BYOR BSGOM PAR BYA'O, ,JI SRID BRTAN PAR
GYUR PAR BLTA BAR BYA STE, BRTAN PAR GYUR PA PHRA MO'I RNAL 'BYOR
SPRO BA DANG SDUD PAR BYED PA NI MYUR DU DKYIL 'KHOR GYI 'KHOR
LO'I DNGOS GRUB THOB PAR BYED DO ZHES PA

DGOD PA'I NUS PA JI LTA BA BZHIN DU GSUNGS PA, ZLA BA'I DKYIL
'KHOR RDZOGS PA LA, ,DE'I NANG DU GNAS BSAM PA, ,DANG POR SMIG
RGYU'I RNAM PA STE, ,DU BA'I RNAM PA GNYIS PA CAN, ,GSUM PA MKHA'
SNANG DANG MTSUNGS PA, ,BZHI PA SGRON MA LTA BU STE, ,LNGA PA
RTAG TU SNANG

@142B BA NA; ,SPRIN MED NAM MKHA' LTA BU'O, ,DE LTAR RIM PAR BYAS
PA'AM, ,SO SO RE RER NGES MED PA, ,SROG NI SPRO ZHING DBYUNG BAR
BYA, ,DE LTAR MTSAN MA LNGA YIS NI, ,SEMS NI BRTAN PAR GYUR PA
YI, ,'GRO BA'I DON NI RAB SGRUB BYED, ,RNAL 'BYOR BA NI PHUL DU
BYUNG, ,ZHES PA THIG LE'I

RNAL 'BYOR LA SOGS PA BSGOM PA'O, ,DE NAS SANGS RGYAS KYI TING
NGE 'DZIN LA GNAS PA RANG DANG SNGAGS DBYER MI PHYED PAR BYAS PA
LAS PHAN TSUN MA 'KHRUG PA GSAL BA MYUR BA MA YIN PA THOGS PA MA
YIN PAR GSANG SNGAGS GDON PAR BYA STE, DA LTAR AOm YIG LA SOGS
PAS KHYAB PAR BYA'O,,

DE LA 'DI NI SNGAGS TA HR'Am H'Um A'A RMES KHA SU H'A MA RE SHVA
RE KI LO BARM'A SA PA HRIm AOm, HRIm NI SI WA:RAndA P'A PAm AOm
ZHES SO, ,LHA MO THAMS CAD KHO NA YI, ,MING DANG SNGAGS NI NGES
SBYAR BYA, ,AOm YIG DANG POR SPEL BA YIS, ,PHYI NAS DE LA HR'Im
DGOD BYA, ,DE BZHIN MKHA' 'GRO MA DAG KYANG,,

H'Um PHAt YI GE YANG DAG LDAN, ,KHRO BO RNAMS KYI MING AOm DANG,
,H'Um PHAt YI GES BRGYAN PA'O, ,DE BZHIN DZA:H'Um BAm HO:RNAMS,
,SA BON RIM PA'I MTHAR THUG DGOD, ,LHA MO'I HRI BAm YANG DAG
'BYUNG, ,MKHA' 'GRO MA RNAMS H'Um PHAt 'BYUNG, ,PHYI YI PADMA'I
PI WANG SOGS, ,SNGAR

BRJOD CHO GAS DRAN PAR BYA, ,DE BZHIN DE RNAMS KHO NA'I TSOGS,
,SNGAR BRJOD GSANG SNGAGS BRJOD PAR BYA, ,DE BZHIN RIM PAR BYA BA
NI, ,RE RE'AM 'KHRUL MED MA YIN PAR, ,'BYUNG ZHING SPRO BA'I BSAM
GTAN DANG, ,SNGAGS KYI MTHAR YANG YANG DAG BSDU, ,RTZOL BA'I
RLUNG

GIS BKUG NAS NI, ,RANG GI SA DER NGES PAR GZHAG ,BYANG CHUB RANG
SA BON DER BLO, ,BSAM GTAN BZLAS PA'I GO CHAR GNAS, ,ZHES PA
BZLAS PA'I CHO GA'O, ,BSAM GTAN NAM BZLAS PA BYED PA GANG GI TSE
BYING BA DANG RGOD PA'I SEMS LA BLTA BA DE'I TSE BYING PA'I SEMS

LA LHA MO'I GLUS BSKUL BA BZHIN DU 'KHOR LO MCHOD PAR BYA BA DANG
BSGOM PA BRTZAM PAR BYA'O, ,RGOD NA THIG LE'I RNAL 'BYOR LA SOGS
PA SGOM PAR BYED PAS DNGOS PO RNAMS KYI GCIG DANG GCIG MIN LA
SOGS PA RNAMS DPYAD PAR BSAM, DE BZHIN DU BYING BA'I SEMS LA NI
LE

@143A *, ,LO DANG RGOD PA ZHIG NAS ZAD DO ZHES PA ZHUM PAR NGES
PAR BZUNG BA LAS LHA MO RNAMS KYI GLUS YANG DAG PAR BSKUL BAS
DANG RGOD PA LA THIG LE'I RNAL 'BYOR LA SOGS PAS DE KHO NA NYID
BSGOMS PAS SOM DNGOS PO RNAMS KYIS RNAM PAR DPYAD PAS STONG PA
NYID KUN DU

DMIGS PA'I PHYIR RO, ,DE BZHIN DU RNAL 'BYOR PA'I SEMS YOD PAS
CHUNG NGU NAS 'KHOR BA NYID BLTA BAR BYA'O, ,DE'I TSE MGO BO LAS
MTHO GANG TZAM DU AA YIG GIS ZLA BA'I DKYIL 'KHOR BSGOM PAR
BYA'O, ,DE'I STENG DU BDUD RTZI'I GZUGS CAN GYI AOm YIG BSAMS NAS
SNYING

GA DANG MGO BO LAS SNGAGS KYI 'OD ZER SPROS NAS AOm YIG ZLA BA
DANG BCAS PA DE ZHU BAR BLTAS NAS DE'I BDUD RTZIS LUS KYI NANG
BUM PA BZHIN DU YONGS SU GANG BAR BSAMS NAS, BDUD RTZIS NANG DANG
PHYI ROL BA SPU'I KHUNG RNAMS SU GANG BAS ZIL PA BZHIN DU GANG
BAR BSAMS PAS

DUB PA NYE BAR ZHI BAR BYA'O, ,DE LTAR NGAL SOS PA DANG SKAD CIG
GCIG LA BDE BA'I TSOGS MA 'KHRUGS PA'I THIG LE LA SOGS PA BSGOMS
PAS SNGAR BZHIN DU GSANG SNGAGS MA 'KHRUGS PAS BZLAS PAR BYA'O,
,DE NAS BSGOMS PA DANG BZLAS PA DAG GIS DUB PAR GYUR NA PHYI ROL
GYI

MCHOD PA'AM CHO GAS YUD TZAM DU STONG PA NYID DU BSGOM PAR BYAS
NAS RNAM PAR SMIN PA LAS BYUNG BA'I LUS KYIS LANGS TE PHYI ROL
MCHOD PA'I DUS SU RANG GI LHA'I RNAL 'BYOR DMIGS TE BRIS SKU LA
SOGS PA'I MDUN NA BCOM LDAN 'DAS KYI MDUN DU DKYIL 'KHOR BYAS NAS
BDAG NYID LA

MCHOD DE, DKYIL 'KHOR PA RANG GI SNYING GNAS GZUGS BRNYAN LTA
BU'I DKYIL 'KHOR GYI 'KHOR LO SPROS NAS GSANG BA DANG PHYI'I LHA
SPRUL PA'I MCHOD PA RNAMS KYIS MCHOD NAS RANG GI SNYING GA'I
SNGAGS KYIS DKYIL 'KHOR GYI 'KHOR LO LA MCHOD PAR BYA'O, ,DE NAS
ZAS KYI DUS SU YUD

TZAM GYIS RANG GI LHA'I RNAL 'BYOR BYAS NAS ZAS LA AOm YIG LA
SOGS PA'I YI GE GSUM GYIS RIM GYIS BDUD RTZIR BYAS NAS MCHOG TU
RNAM PAR DAG PA'I SEMS KYIS TSIM PAR BYA'O, ,THUN MTSAMS KYI DUS
SU YUD TZAM GYIS RANG GI LHA'I 'KHOR LO BSGOM PAR BYAS NAS SNGAR
BRJOD PA'I

@143B CHO GAS BSGOM PA BYAS NAS BZLAS PA BYA'O, ,DE NAS ZLA BA'I
SNYING GAR BSAMS NAS RNAL 'BYOR PA BDE BAR GNYID LOG PAR BYA'O,
,SLAR YANG THO RANGS RAB TU SAD PAR GYUR PA NA LHA MO'I GLU RNAMS
KYIS BSKUL BZHIN PAR BDAG NYID BSAM PAR BYA'O, ,LANGS NAS SNGAR
BRJOD PA'I CHO GAS

BSGOM PA BYAS NAS BZLAS PA BYAS SO, ,DE BZHIN DU JI SRID PA'I
SRID DU RGYUD LAS GSUNGS PA'I MTSAN MA THOB PA DE SRID DU NYI MA
SO SOR RO, ,DE NAS DE BZHIN DU JI LTAR NUS PA DANG JI LTAR TSOGS
PA BZHIN DU MCHOD PA'I TSOGS BYAS NAS MTHAR GSHEGS SU GSOL BAR
BYA'O, ,BDE BA'I

SGRUB THABS DAM PA'I GZHUNG RIGS BYAS GANG 'DIR, ,BSOD NAMS LAS
BYUNG GRUB PA THOB PA LAS PADMA, ,DRA DPAL SGRUB PA KHO NA NYE
BAR SPANGS PA DES, ,SKYE BO'I TSOGS RNAMS BYANG CHUB MCHOG BDE
THOB GYUR CIG ,CES PA PADMA DRA BA DPAL 'BYUNG BA'I SGRUB THABS
RGYAL BA DPAL YE

SHES KYIS MDZAD PA RDZOGS SO,, ,,KHA CHE'I PAndI TA SU MA NA
SHR'I DANG, BOD KYI LO TZ'A BA DGE SLONG RIN CHEN GRUB KYIS
BSGYUR CING ZHUS TE GTAN LA PHAB PA,, 