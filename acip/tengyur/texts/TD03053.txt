@105B #, ,RGYA GAR SKAD DU, HYA GR'I WA S'A DHA NAm, BOD
SKAD DU, RTA MGRIN GYI SGRUB THABS, 'PHAGS PA RTA MGRIN LA PHYAG
'TSAL LO, ,BDE SBYIN BCOM LDAN RTA MGRIN NI, ,G-YON BRKYANG ZHABS
KYIS YANG DAG BZHUGS, ,KHAMS GSUM RANG BZHIN GSUM SPYAN GSUM, ,

DE LA RTAG TU PHYAG 'TSAL LO, ,DANG POR SNGAGS NI RAB TU BRJOD,
AOm SVA BH'A BA BI SHUDDHA: SARBA DHARM'A SVA BH'A WA BI
SHUDDHO&H'U%, LAN GSUM BRJOD PAS SNANG SRID KYI, ,DNGOS RNAMS
THAMS CAD DAG PAR BSAM, ,KHYAD PAR RANG LUS SHEL SGONG LTAR,
,RANG SNYING RAm SER 'OD 'PHROS PAS, ,NYI DKYIL

@106A *, ,STENG DU HR'I:DMAR PO, ,DE LAS PHYOGS BCUR 'OD 'PHROS
PAS, ,ZHAGS PA LCAGS KYU LTAR 'PHROS PAS, ,SANGS RGYAS BYANG CHUB
SEMS DPA' DANG, ,RTA MGRIN BLA MA LA SOGS PA, ,MDUN DU SPYAN
DRANGS RANG SNYING BA, ,HR'I:LAS MCHOD BA'I LHA MO NI, ,BDUG SPOS
SER MO PHYAG

NA SPOS, ,ME TOG MA NI AUTPAL BSNAMS, ,SKU NI RAB TU MTHING GAR
BZHUGS, ,MAR ME MA NI SKU MDOG DMAR, ,PHYAG NA RIN CHEN SGRON MA
'DZIN, ,DRI CHAB MA NI LJANG GU STE, ,LAG NA GSER GYI BUM 'DZIN
MA, ,ZHAL ZAS MA NI SKU MDOG DKAR, ,LAG NA GSER GZHONG BDUD RTZIS
GANG, ,AOm

BADZRA DH'U PE A'A:H'U% SV'A H'A, AOm BADZRA PUshPE A'A:H'U% SV'A
H'A, AOm BADZRA A'A LO KE A'A:H'U% SV'A H'A, AOm BADZRA GANDHE
A'A:H'U% SV'A H'A, AOm BADZRA NEE BI DYE A'A:H'U% SV'A H'A, GANG
YANG BDAG GIS DUS KUN DU, ,SDIG PA BGYIS PAR GANG GYUR PA, ,SKRAG
NAS RMI 'DRAR 'CHAGS BGYID CING, DENG NAS BRTZAMS TE 'BYUNG MI

BGYID; ,DGE BA RNAMS LA RJES YI RANG, ,SANGS RGYAS BYANG CHUB YID
KYIS GZUNG, ,THAMS CAD BYANG CHUB MCHOG TU BSNGO, ,DE THOB LAM LA
GNAS BGYID CING, ,DAM PA'I SKYABS GSUM LA SKYABS MCHI, ,DE RJES
TSANGS PA'I GNAS BZHI BSGOM, ,AOm SH'U N+YA T'A DZNY'A NA BADZRA
SVA BH'A BA A'ATMA KO&HAm,

LAN GSUM BRJOD BYA TING 'DZIN GYIS, ,CHOS NI THAMS CAD STONG PAR
BSAM, ,DE YI NGANG LAS MKHA' DKYIL DU, ,RAm SER 'OD 'PHROS NYI
DKYIL DU, ,DE STENG YI GE H'U% LAS NI, ,'PHROS 'DUS RDO RJE RTZE
LNGA PA, ,RDO RJE RA BAS GZHI GUR, ,DE YI DBUS SU NYI DKYIL
'KHOR, ,DE STING YI GE BHR'Um DKAR

BSAM; ,DE LAS 'OD ZER BYUNG BAS NI, ,SHAR DANG LHO DANG NUB DANG
BYANG, ,DUNG DANG BEE d'URYA DANG SHEL, ,GSER LAS GRUB PA'I RIM
PA BZHIN, ,GRU BZHI PA LA SGO BZHI PA, ,GSER GYI KA PA BRGYAD
KYIS BTEG ,RIN CHEN DU MAS STENG NI PHUB, ,RIN CHEN DU MA 'PHYANG
BA'O, ,YANG NA THOD PA'I

GZHAL YAS KHANG, ,STONG GSUM STONG CHEN RGYA KHYON TZAM, ,STENG
NI ZHING GIS RAB TU BKAB, ,GRU BZHI PA NI RAB TU BKOD, ,SENG
LDENG KA BA BRGYAD NI GNAS, ,THOD PA BRGYAD KYIS KA ZHU BRGYAN,
,PHYI DANG NANG NI RAB TU GSAL, ,RANG NI RAm SER GCIG TU BSGOM,
,RAm LAS 'OD ZER 'PHROS 'DUS PAS,

@106B NYI DKYIL STENG DU HR'I:DMAR PO, ,DE LAS 'OD 'PHROS SEMS
CAN GYI, ,DON BYAS 'PHAGS PA MCHOD NAS NI, ,SLAR YANG 'OD NI
HR'I:LA THIM, ,DE NYID ZHU BAS THOG MA NAS, ,BSAGS PA'I SGRIB
GNYIS YE SHES KYI, ,MES NI RAB TU BSREGS PAR BSAM, ,YE SHES ME
LAS 'OD 'PHROS

'DUS; ,SNGAR BZHIN RAB TU BSGOM PAR BYA, ,RANG NI BCOM LDAN DPAL
RTA MGRIN, ,DBU GSUM PHYAG DRUG SKU MDOG DMAR, ,DBUS DANG G-YAS
DANG G-YON DANG NI, ,DMAR DANG DKAR DANG NAG PO YI, ,SPYAN GSUM
DBU STENG RTA MGO CAN, ,LJANG GU GSUM NI RAB TU 'THON, ,TSEMS
GTZIGS

ZHAL NAS 'BRUG NI SGROGS, ,THOD SKAM THOD BYAS THOD RLON BRGYAN,
,YAN LAG BRANG 'GROS RAB TU BRGYAN, ,STAG GI SHAM THABS GLANG
LPAGS GYON, ,PHYAG G-YAS RDO RJE G-YON NA KHRAB, ,G-YAS KYI GNYIS
PAS GSER ZHAGS BSNAMS, ,G-YAS KYI THA MA SENG LDENG DBYUG ,G-YON

GYI GNYIS PAS RAL GRI 'DZIN, ,G-YON GYI THA MA SOR MO LAS, ,BYA
KHYUNG BYE BA BYE BA 'GYED, ,ZHABS NI DRUG GIS KLU RNAMS MNAN,
,BSKAL PA'I ME LTAR DBUS NA BZHUGS, ,SPYI BO MGRIN PA SNYING GA
RU, ,AOm A'A:H'U% DKAR DMAR DANG GNAG ,SNYING GA'I RDO RJE RTZE
LNGA LAS, ,'OD ZER KHA DOG

LNGA 'PHROS PAS, ,RNAM SNANG MI 'KHRUGS RIN 'BYUNG DANG, ,TSE
DPAG MED DANG DON YOD GRUB, ,MDUN GYI MKHA' LA SPYAN DRANGS LA,
,AOm DANG H'Um DANG TR'Am HR'I:AA, ,SPYI BO DPRAL BA RNA BA
G-YAS, ,LTAG PA RNA BA G-YON PA RU, BDUD RTZI'I BUM PAS DBANG
BSKUR BSAM, ,SNYING GA'I RDO RJE RGYA GRAM LAS,,

LCAGS KYU LTA BU'I 'OD 'PHROS PAS, ,YE NAS GRUB PA'I RTA MGRIN
NI, ,NYI DKYIL BZHUGS PAS SPYAN DRANGS LA, ,RGYA GRAM LJANG LAS
'OD 'PHROS PAS, ,LHA MO LNGAS NI MCHOD PA 'BUL, ,RGYA GRAM DE YI
CHANG PA LA, ,DZA:H'U% BAm HO:RAB TU GSAL, ,DZA:LAS RTA MGRIN
SPYAN DRANG BYA, ,H'U% GIS RAB TU

GZHUG PAR BYA, ,BAm GIS RAB TU BCING BAR BYA, ,HO:SA NI DE LA
GZHUG PAR BYA, BSGOM PAS DUB PAR GYUR NA NI, ,BZLAS PA YANG NI
BRJOD BYA STE, ,AA TSAR KA TSAR BKOD BYAS LA, ,SDE TSAN DANG PO'I
BCU GNYIS PA, ,SDE TSAN LNGA PA'I LNGA PAS BRGYAN, ,DE NYID KYIS
NI GSUM PA BZUNG, ,SDE TSAN

@107A *, ,GSUM PA'I GSUM PA BLANG, ,SDE TSAN BDUN PA'I GNYIS PAR
SBYAR, ,SDE TSAN GNYIS PA'I DANG PO BLANG, ,SDE TSAN DANG PO'I
BCU GNYIS PA, ,SDE TSAN BDUN PA'I GNYIS PA SBYAR, ,SDE TSAN BZHI
PA'I DANG PO BZUNG, ,DROD KYI YI GE BZHI PA BLANG, ,MTHAR GNAS PA
YI DANG PO BZUNG, ,

SDE TSAN GNYIS PA'I GSUM BA BLANG, ,MTHAR GNAS YI GE GNYIS PA
SBYAR, ,SDE TSAN DANG PO'I GSUM PAS BRGYAN, ,MTHAR GNAS BZHI PO
GZUNG BAR BYA, ,DROD KYI BZHI BA BLANG BYAS LA, ,SDE TSAN DANG
PO'I LNGA PA SBYAR, ,MTHAR GNAS GSUM PA BLANG BYAS LA, ,SDE TSAN
DANG PO'I LNGA PA SBYIN, ,LAN

GNYIS SU NI BRJOD PAR BYA, ,DROD KYI BZHI PA GZUNG BYAS LA, ,SDE
TSAN DANG PO'I DRUG PA SBYAR, ,SDE TSAN LNGA PA'I LNGA PA SBYIN,
,SDE TSAN LNGA PA'I GNYIS PA BLANG, ,SDE TSAN GSUM PA'I DANG PO
SBYIN, ,SA BON YI GE 'OD 'PHROS PAS, ,NAM MKHA'I MTHA' GTUGS RTA
MGRIN DU, ,BZLAS PAS DUB NA YE

SHES NI, ,SEMS DPA' MDUN DU SPYAN DRANGS LA, ,LHA MO LNGAS NI
SNGAR BZHIN DU, ,YI GE BRGYA PA BRJOD PAR BYA, ,DE RJES BSTOD PA
YANG NI BRJOD, ,GSHEGS PHYIR DZA:DZA:LAN GSUM BRJOD, ,RANG NI RTA
MGRIN BSGOMS PA YIS, ,SNYING GAR NYI MA'I DKYIL 'KHOR DU,
,HR'I:DMAR PO LAS

PHYOGS BCU RU, ,PHYI NANG SNOD BCUD 'OD ZHU BAS, ,THAMS CAD RTA
MGRIN RANG BZHIN DU, ,'OD NI RANG GI LUS LA BSDU, ,DAM TSIG YE
SHES SEMS DPA' LA, ,DE NI HR'I:LA RAB TU BSDU, ,DE NI DKAR LA
YUNGS KAR TZAM, ,DE NI RAB TU DMIGS MI BYA, ,GSAL LA MI RTOG GCIG
TU BSAM, ,LHA

YI BU DANG LHA KLU DANG, ,BDAG GZHAN SDUG BSNGAL ZHI BA DANG,
,BGEGS RIGS GZHAN NI 'DUL BA DANG, ,LHA 'DRE MA RUNGS 'DUL BA
DANG, ,LHA 'DRE MTHU CHEN KLU MA RUNGS, ,SER BA BSRUNG BAR 'DOD
PA YIS, ,YUNGS KAR BRGYA RTZA BRGYAD DU BZLAS, ,GTOR MA GTONG BAR
'DOD PA YIS, ,

RANG NI YI DAM LHA RU GNAS, ,SNYING GAR HR'I:DMAR PHYOGS BCU YI,
,'OD 'PHROS SEMS CAN RTA MGRIN BSGOM, ,GTOR MA'I STENG DU SPYAN
DRANGS LA, ,GTOR STENG BAm DMAR PO NI BSAM, ,DE LAS 'OD 'PHROS
BAm LA THIM, ,GTOR MA RNAM PAR DAG BYA'I PHYIR, ,SARBA KA RI LAN
BDUN BRJOD, ,DE NYID

@107B BDUD RTZIR BYA BA'I PHYIR, ,NA MA:SARBA TATH'A GA TA AA BA
LO KI TE, AOm SAm BHA RA SAm BHA RA H'U%, NYI SHU RTZA GCIG CES
BRJOD LA, ,YANG NA LAN BDUN TSAN BZHI BRJOD, ,'JIG RTEN PA DANG
'JIG RTEN LAS 'DAS PA'I DPAL RTA MGRIN GYI SGRUB THABS, SLOB DPON
N'A G'A RDZU NAS MDZAD PA RDZOGS SO,, ,,

DGE SLONG BA RIS BSGYUR BA'O,,