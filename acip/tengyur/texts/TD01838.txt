@1B [DD] #, ,RGYA GAR SKAD DU, PANYTZA KRAMA PANYTZI K'A N'A MA,
BOD SKAD DU, RIM PA LNGA BA'I DKA' 'GREL ZHES BYA BA, SANGS RGYAS
THAMS CAD LA PHYAG 'TSAL LO, ,DE LA DANG POR NI SLOB [DD]

DPON CHEN PO KLU SGRUB KYI ZHAL SNGA NAS MDZAD PA'I RIM PA DAG
LAS MDOR BSDUS PA'I SGRUB THABS JI LTAR BSGOM PA RIM PA BZHIN DU
CUNG ZHIG BSHAD DO, ,DE LA DANG PO KHO NAR STAN 'BOL PO LA SEMS
DPA'I

SKYIL MO KRUNG DU BCAS PAS 'DUG STE, RANG GI SNYING GA'I PADMA'I
NYI MA LA GNAS PA'I H'Um DKAR PO'I 'OD ZER GYIS NAM MKHA' LA
BZHUGS PA'I SANGS RGYAS LA SOGS PA RNAMS SPYAN DRANGS LA MCHOD PA

DANG PHYAG 'TSAL BA LA SOGS PA BYAS NAS, STONG PA NYID DANG MTSAN
MA MED PA DANG SMON PA MED PA RNAMS RIM GYIS BSGOMS TE, AOm SVA
BH'A BA SHUDDHA:SARBA DHARM'A:SVA BH'A BA SHUDDHO&HAm, ZHES
BRJOD CING STONG

PA NYID DU DMIGS PAS THA MAL PA'I NGA BDAG BSAL ZHING, BDAG NYID
RDO RJE SEMS DPA'I SKUR SKAD CIG TZAM GYIS RDZOGS PAR BYAS NAS,
BADZRA DHRi KA CES BYA BA'I SNGAGS BRJOD DE, DES MI BSKYOD

@2A *, ,PA BTON TE BDAG NYID LA BCUG PA'I RIM PAS BDAG NYID ZHE
SDANG RDO RJE'I TING NGE 'DZIN LA GNAS NAS, GNAS BSRUNG BA NI
BRTZAM PAR BYA'O, ,DE NAS DANG POR KHRO BO BCU PO RNAMS SPROS TE
GNAS SU DGOD DO, ,GNYIS

PAR GNOD MDZES RANG GI SNGAGS KYIS BKA' BSGO BA DANG SNGAGS KYIS
BKA' BSGOS NAS YANG SNGAGS DE NYID KYIS GNYIS PAR BGEGS RNAMS
GNOD MDZES KYIS PHUR PAS THOB SHIG PAR BSGO'O, ,DE NAS tAKKI H'Um
DZA:, ZHES PA'I SNGAG 'DI

BRJOD PAS LCAGS DANG ME 'BAR BA DANG, RLUNG RNAMS KYI 'OBS SU
PHUR PA GDAB PA DANG PHYI ROL DU BSAM PAR BYA'O, ,DE'I NANG DU YI
GE H'Um LAS SKYES PA'I RDO RJE'I DRA BA MCHOD RTEN LTA BUR BYAS
NAS, YI GE GSUM GYI GO CHAR BYA'O, ,SA GZHI

NI YI GE H'Um LAS SKYES PA'I SNA TSOGS RDO RJER KUN DU BLTAS LA
DNGOS PO MED PA ZHES BYA BA LA SOGS PA'I TSIG GI DON GYIS STONG
PA NYID DU BSAM PAR BYA'O, ,DE NAS YAm LAS SKYES PA'I RLUNG GI
DKYIL 'KHOR GZHU'I DBYIBS CAN MCHOG

MA DAG LA H'Um LAS BYUNG BA'I RDO RJES MTSAN PA'O, ,DE BZHIN DU
ME DANG CHU DANG DBANG CHEN GYI DKYIL 'KHOR YANG NGO, ,DE'I STENG
DU YI GE BHR'Um LAS SKYES PA'I GZHAL YAS KHANG BRTZEGS PA SNA
TSOGS PADMA LA ZLA BA DANG NYI MA'I GDAN RNAMS

@2B DANG LDAN PA'O, ,DE NAS LHA SUM CU RTZA GNYIS KYI RANG BZHIN
DANG, BDAG PO RDO RJE 'DZIN CHEN PO DANG DKYIL 'KHOR GYI 'KHOR LO
RNAM PAR SPRUL LO, ,DE NAS DKYIL 'KHOR PA RNAMS PHUNG PO LA SOGS
PA'I RANG BZHIN GYIS, BDAG PO'I PHUNG PO LA SOGS PA LA THIM PAS
DON DAM PA'I DKYIL

'KHOR LA ZHUGS PAR BLTA ZHING, AOm SH'U n+YA T'A DZNY'A NA BADZRA
SVA BH'A BA A'ATMA KO&HAm, ZHES BRJOD DO, ,DE NAS YI GE H'Um
AOm A'A: DAG GIS NYI MA DANG ZLA BA DANG PADMA DMAR PO 'DAB MA
BRGYAD PA DAG STENG NAS STENG DU BRTZEGS MAR BYAS TE, PADMA'I
STENG DU YI GE GSUM PA'O, ,DE NAS THAMS CAD BSDUS PA

LAS RANG GI SEMS TZAM GYI ZLA BA BSAMS LA, SEMS CAN THAMS CAD ZLA
BA DER BCUG LA, AOm DHARMA DH'A TU SVA BH'A BA A'ATMA KO&HAm
ZHES PA'I SNGAGS BRJOD DO, ,DE NAS YANG ZLA BA LA YI GE GSUM MO,
,DE LAS RDO RJE'O, ,RDO RJE LAS RDO RJE 'CHANG CHEN PO DANG PO'I
MGON PO CHEN PO BSAMS

LA MI BSKYOD PA LA SOGS PA BCUG NAS DGOD PAR BYA'O ZHES BYA BA LA
SOGS PA NI, DE LA AOm A'A:H'Um SV'A H'A ZHES PA'I YI GE NI MGO BO
LA SOGS PA LA RNAM PAR DGOD DO, ,GTI MUG DGA' MA LA SOGS PA'I
SNGAGS RNAMS LA SOGS PA LA DGOD PAR BYA'O, ,MIG LA

SOGS PA LA NI, THLIm AOm AOm H'Um MEEm SAm AAm RNAMS DGOD DO,
,LAG PA LA SOGS PA DAG LA GSHIN RJE GSHED LA SOGS PA BDAG NYID YI
GE H'Um DAG DGOD DO, ,DE LA G-YAS G-YON GNYIS KYI LAG NGAR LA
GSHIN RJE GSHED DANG GZHAN GYIS MI THUB PA'O, ,KHA LA RTA MGRIN
NO,,

GSANG BAR BDUD RTZI 'KHYIL BA'O, ,DPUNG PA G-YAS G-YON LA MI G-YO
BA DANG 'DOD PA'I RGYAL PO'O, ,PUS MO G-YAS G-YON LA DBYIG PA
SNGON PO DANG STOBS PO CHE'O, ,MGO POR GTZUG TOR 'KHOR LOS SGYUR
BA'O, ,RKANG PA DAG LA GNOD MDZES SO, ,DE BZHIN DU SKU DANG GSUNG

DANG THUGS KYANG BYIN GYIS BRLAB PAR BYA BA DANG, DAM TSIG SEMS
DPA'I SNYING GAR YE SHES SEMS DPA' PHYAG GNYIS PA MDOG DMAR PO
RDO RJE DANG DRIL BU 'DZIN CING SNYOMS PAR ZHUGS PA'O, ,DE'I
THUGS KAR YANG YI GE H'Um TING NGE 'DZIN SEMS DPAR BRTAGS PA DGOD
DO, ,DE NAS

@3A *, ,PHYI'I LUS CAN NAM, YE SHES KYI PHYAG RGYA'I PHUNG PO LA
SOGS SBYANG BA DANG, RDO RJE DANG PADMA 'DUS BYAS LA DES SNYOMS
PAR 'JUG PAR BYA'O, ,DE LA YI GE H'Um LAS RDO RJE RTZE LNGA PAR
BYAS LA, DBUS KYI RTZE MO LA AOm MO, ,YI GE AA YIS CHOS 'BYUNG GI
NANG DU

PADMA DMAR PO 'DAB MA BRGYAD PA BSAM MO, ,DE LTAR RDO RJE DANG
PADMA 'DUS BYAS NAS 'O DANG 'KHYUD PA LA SOGS PA'I RIM PA DANG,
RIN CHEN 'BYUNG LDAN GYI NGA RGYAL GYIS RJES SU CHAGS PAR BYAS
LA, BYANG CHUB KYI SEMS KYI GNAS SKABS SU DON YOD GRUB PA'I NGA
RGYAL DU BYA'O, ,DE

NAS SRID PA SKYE BA'I RIM PAS DKYIL 'KHOR GYI 'KHOR LO SPROS TE
GZHAN GYI DON PHUN SUM TSOGS PAR BYA'O, ,DE YANG RDO RJE 'DZIN PA
MI BSKYOD PA'I NGA RGYAL DANG LDAN PA'I PADMA'I DBUS SU MI BSKYOD
PA RDZOGS PAR BYAS LA, BADZRA DHRi KA CES BYA BAS BTON TE, BDAG
NYID LA DE BZHIN

DU BSDU'O, ,DE BZHIN DU GZUGS KYI PHUNG PO LA SOGS PA YANG RNAM
PAR SNANG MDZAD LA SOGS PA'I NGA RGYAL GYIS RNAM PAR SNANG MDZAD
LA SOGS PA RNAMS BTON TE SO SOR DGOD DO, ,PHYI ROL GYI RIM PA
GNYIS PA'I ME'I MTSAMS LA SOGS PA LA GZUGS KYI RDO RJE LA SOGS PA

RNAMS, AOm A'A:SV'A SV'A H'A SNGAGS KYIS DGOD DO, ,DANG PO NYID
KYI NGOS DAG TU CHOS KYI DBYINGS DANG REG BYA RDO RJE MA'I YI GE
H'Um GIS BTON LA DGOD DO, ,YI GE MEEm LA SOGS PA NI BYAMS PA LA
SOGS PA'O, ,YI GE H'Um GIS PHYOGS MTSAMS DANG STENG DANG 'OG GI
KHRO BO RNAMS SO, ,DE

NAS YE SHES KYI 'KHOR LO BCUG LA DBANG BSKUR TE, DE'I RJES LA
MNYES PAR BYA BA LA SOGS PA SKAD CIG TZAM GYIS BSAM MO, ,DE NAS
RDO RJE BZLAS PA LA SOGS PA BYAS NAS, BSKUL PA DANG MCHOD PA DANG
BSTOD PA LA SOGS PA SNGON DU BYAS NAS, TING NGE 'DZIN SEMS DPA'I

BDAG NYID H'Um BRJOD PAS YI GE H'Um LA SEMS CAN RNAMS GZHUG CING
DKYIL 'KHOR PA RNAMS KYANG BSDUS TE, RDO RJE SEMS DPA' DE NYID DU
'GRO BA SNA TSOGS PA 'DI RNAMS SKYES PAR BLTA ZHING SPYOD LAM LA
'JUG PAR BYA'O, ,MDOR BSDUS PA'I SGRUB THABS KYI RIM PA GSAL BAR
BYAS PA STE DANG PO'O,, ,,

@3B SNGAGS KYI DE KHO NA NYID CES BYA BA NI SNGAGS BTU BA'I RIM
PAS DUS GSUM GYI BDAG NYID YI GE GSUM 'BYUNG BA DANG 'JUG PA DANG
GNAS PA'I RLUNG GI RANG BZHIN DU SEMS PAR KHONG DU CHUD PAR
BYA'O, ,SNGAGS LA DMIGS PA'I SEMS DE NYID NI DE BZHIN 'BYUNG BA
DANG 'JUG PA DANG GNAS PAR

BYA'O, ,RLUNG RGYU BA RNAMS MI SHIGS PAR BYAS PAS NI PHYAG 'TSAL
BA YIN LA, PHRA MO'I SBYOR BAS THAMS CAD RANG BZHIN MED PAR GO BA
NI RDO RJE'I BZLAS PA BYA BA'O, ,DE NAS SEMS LA DMIGS PA THOB NAS
SEMS DE STONG PA NYID DU BYAS LA, SGYU MA LTA BU'I TING NGE 'DZIN
DU GNAS PAR BYA BA

YIN NO, ,DE NAS 'OD GSAL BA'I YE SHES KYIS NYON MONGS PA'I PHUNG
PO THAMS CAD ZAD PAR BYA'O, ,DE NAS KUN RDZOB DANG DON DAM PA DAG
GCIG TU GYUR BA ZUNG DU 'JUG PA'I TING NGE 'DZIN LA RNAL 'BYOR BA
RNAMS GNAS PA YIN NO, ,SNA RTZER ZHES BYA BA NI PHYI'I RIG MA'I
PADMA'I LTE

BA'I RTZE MOR MTSAN MA YUNGS KAR TZAM MAM THIG LE DAG SNA'I NANG
DU BKOD LA SEMS CAN SKYED PA'I GZHI BO, ,SNA RTZE DANG RANG GI
RDO RJE'I RTZE MOR THIG LE 'AM MTSAN MA YUNGS KAR TZAM PO LA RGYU
BA DANG MI RGYU BA'I RDO RJE SEMS DPA' 'AM BRTAGS PA'I LHA'I
SBYOR BA BSKYED PA'I RIM PA'O, ,

SNA RTZE NI SNA'I RTZE MO'I SGO'O, ,YUNGS KAR NI RLUNG LNGA PO
STE, DE LA RGYU BA DANG MI RGYU BA'I YI GE GSUM POR SEMS YE SHES
RIG PA LA DMIGS PA'O, ,YANG NA YUNGS KAR NI KHAMS PHRA MO'I YE
SHES GSUM PO RTEN DANG RTEN CAN RGYU DANG MI RGYU BA NI YE SHES
KYI DE KHO NA NYID DU SHES PAR

BYA'O, ,GSANG BA NI RNAM PAR RTOG PA DANG BRAL BA NYID DO, ,YE
SHES KYI BRTAGS PA NI SHIN TU RNAM PAR DAG PA'I YE SHES NYID KYIS
SO, ,YE SHES KYI GNAS NI RNAM PAR SHES PA RLUNG DANG LDAN PA'I YE
SHES KYI SKU'O, ,MCHOG NI RNAM PAR DAG PA NYID DO, ,KHA DOG SNA
LNGA ZHES BYA BA

NI SNGON DU BRJOD PA'I SNA'I RTZE MO'I SER PO LA SOGS PA'O, ,RIN
CHEN NI RDO RJE NOR BU'I THIG LE'O, ,SNA'I RTZE MOR NI SNYING
GA'I PADMA LA'O, ,YUNGS KAR NI MI SHIGS PA'I THIG LE'O, ,YE SHES
LNGA'I NGO BO NYID CES BYA BA NI ME LONG LTA BU'I YE SHES LA SOGS
PA'I NGO BO NYID DO, ,

@4A *, ,GONG BU'I GZUGS KYIS ZHES BYA BA NI MI SHIGS PA'I GZUGS
KYIS SO, ,'OD LNGA NI RLUNG RNAMS MGRIN PA DANG SNYING GA DANG,
LTE BA DANG GSANG BA'I PADMA DANG, LUS THAMS CAD KHYAB PAR GNAS
PA LAS 'BYUNG ZHING 'JUG PA'O, ,THUN PHYED NI 'PHO BA

RE RE'O, ,GO RIMS NI DE LTA BUR RGYU BA'O, ,G-YAS PA NAS NI
'BYUNG BA'I KHAMS, ,ZHES BYA BA NI ME'I DKYIL 'KHOR MI SHIGS PA
LAS RAB TU LANGS NAS G-YAS NGOS NAS BYUNG BA DE NYID, YI GE AOm
GYIS NI 'JUG PAR BYED PA YIN LA, YI GE A'A:SA NI GNAS PAR BYED
PAR

BSAM MO, ,DE DAG GI STENG DU GNAS PA NI YI GE H'Um LDANG BA'I
BDAG NYID CAN DU RNAM PAR BRTAG PAR BYA BA STE, DE LTA BUR THOG
MA RGYU BA NAS THA MA RDZOGS KYI BAR DU DMIGS PA NI SNANG BA
MTHA' YAS KYI BZLAS PA'O, ,DE KHO NA BZHIN DU MI SHIGS PA LAS
CHU'I DKYIL 'KHOR BYUNG BA LA YI GE

AOm BSKYON TE ZHUGS PAS, YI GE AOm YONGS SU ZHU BAS YI GE A'A:RA
GYUR PA LA YI GE H'Um LDANG BAR GNAS PA NI RDO RJE MGON PO'I
BZLAS PA'O, ,DE BZHIN DU MI SHIGS PA LAS LANGS PA'I DBANG CHEN
GYI DKYIL 'KHOR GYI STENG DU YI GE GSUM PO SPRO BA DANG BSDU BAS
BSTIM PA'I BDAG

NYID CAN DU MTSON PA NI RIN PO CHE'I BZLAS PA'O, ,DE BZHIN DU MI
SHIGS PA LAS LANGS PA'I RLUNG GI DKYIL 'KHOR 'BYUNG BA DE'I STENG
YI GE AOm BSKYON TE GZHUG PA DANG, MTHAR A'A:GNAS PA DANG, YI GE
H'Um 'PHRO BA NI DON YOD PA'I BZLAS PA'O, ,SNGAGS KYI DE KHO NA
NYID NI RTZA BA'I RGYUD

LAS GSUNGS PA'I AOm A'A:H'Um NGO, ,DON RTOGS PA'I BZLAS PA NI
RLUNG RGYU BA RANG BZHIN MED PA'I MI SHIGS PA SEMS KYI RTOG PA LA
BYA'O, ,BZANG PO ZHES PA NI SPRO BA'I GZUGS KYIS SO, ,DUS GSUM
SANGS RGYAS SU BRTAGS PA ZHES BYA BA NI YI GE GSUM PO'O, ,SLONG
MO NI YI GER PHYE BA

STE 'DON PA'O, ,DE LTA BU NI SNGAGS PA'I BZLAS PAR MI 'DOD PAS MI
BYED PA LA'ANG CHAGS PAR MI BYA'O, ,DANG PO GCIG CES BYA BA NI
SDE TSAN KUN GYI THOG MA'I AA THUNG DU'O, ,DGU NI SDE TSAN DGU
PO'O, ,BCU YIS MA BCINGS PA NI SDE TSAN DGU LAS MED DO, ,DGU PO
YANG DBYANGS DANG

@4B GSAL BYED KYI SDE TSAN BRGYAD PO LA, MA NING GI SDE TSAN GYIS
BSNAN PAS GRANGS DGU'O, ,GRANGS DGU PO DE'I RJES SU 'JUG PA NI
AAS GRANGS DGU CHAR LA KHYAB PAR 'JUG PA'O, ,'BYUNG PO'I MTHA' NI
MI SHIGS PA'I YI GE HA'O, ,LHAG MA NI GSAL LO, ,BZHI NI YA RA LA
WA'O, ,GSUM

NI SHA shA SA'O, ,THUNG DU ZHES BYA BA NI YI GE AA THUNG DU STE,
DE NI NGAG GO COG GI NGO BOR 'GYUR RO, ,DE NYID GCIG DANG DU MA
DANG BRAL BA'O, ,YI GE GANG ZHIG RJES BSHAD CES BYA BA NI YI GE
KHA DANG TSA LA SOGS PA'O, ,MNGON PAR PHYOGS PA ZHES BYA BA NI YI
GE KA DANG TZA LA SOGS PA STE, RJOD

BYED DE DAG KYANG YI GE GSUM GYI GZUGS SU BLTA'O, ,DES NA DE NI
YONGS SU GYUR PA'I GZUGS ZHES PAS BSTAN TO, ,DE DAG KYANG BLOS MI
SHIGS PAR SBYAR TE, DE'I RGYU NYID KYI PHYIR RO, ,SANGS RGYAS NI
RNAM PAR SNANG MDZAD LA SOGS PA'O, ,DE RNAMS KYI SKU NI YI GE
GSUM PO STE

DE BRJOD CING RAB TU BRJOD PA'O, ,DE NYID NANG GI BZLAS PA RLUNG
GI DE KHO NA NYID SPYI'I RNAM PA MI SHIGS PA STE CHOS KYI SKU'I
RGYU'I PHYIR NA SPRO ZHING BSDU BA LA SOGS PA TZAM BYA'O, ,SBYOR
BA BZHI ZHES BYA BA NI DUS TSOD BZHI PO DE NYID LA BRJOD PA YIN
TE, DUS TSOD BZHI PO THUN MTSAMS BRGYAD DANG

BCAS PA LA GOS DKAR MO LA SOGS PA SO SO LA STONG PHRAG LNGA LNGA
DANG BZHI BRGYA BZHI BRGYA STE, THUN TSOD BZHI POR DBUGS DBYUNG
BA BGRANGS PA'O, ,SO SOR 'BYUNG BA BSRES PA'I GRANGS NI GO SLA'O,
,YAN LAG MA NYAMS PA NI YI GE RANG BZHIN GYIS MTSON PAR BYAS
PA'O, ,GRANGS 'BUM

ZHES BYA BA NI 'CHI BA MED PA'I RANG BZHIN GYI BZLAS PA TZAM LA
BRJOD KYI GRANGS LA MI BYA'O, ,DE LTA BU'I RDO RJE RNAL 'BYOR PA
NI GLANG PO SNGON DU RNYED PA DANG 'DRA BA YIN NA DE KO GLANG PO
CHE'I RJES JI GA TSOL, SPYAN DRANGS TE ZHES BYA BA NI YI GE AOm
MO, ,MYUR BA YI NI ZHES BYA BA NI YI GE H'Um NGO, ,GNYI GA MIN

BAS ZHES BZHUGS SU GSOL BA NI YI GE A'A'O, ,DE NAS ZHES BYA BA LA
SOGS PAS NI 'DOD PA'I DBANG GIS BSGYUR BA'I RNAL 'BYOR GZHAN STON
TE DE LA DANG PO'I YI GE NI SDE TSAN RNAMS KYI DANG PO A'A STE YI
GE AOm DANG GCIG TU SBYAR BAS 'BYIN PAR BYED DO, ,BRGYAD PA'I
ZHES BYA BA LA SOGS PAS

@5A *, ,NI H'Um GIS RNGUB PAR BYED PAR STON PA STE, RNAL 'BYOR
BAS CI DGAR BZLAS PA BYED PA BSTAN TO, ,YA'I DON GYI ZHES BYA BA
LA SOGS PAS NI RLUNG GI DKYIL 'KHOR GANG ZHIG BSAD PA DANG,
BSKRAD PA DANG, ME'I DKYIL 'KHOR LA NI DGUG PA LA SOGS PA BYA'O,
,CHU

LA ZHI BA LA SOGS PA BYA'O, ,DBANG CHEN LA RGYAS PA LA SOGS PA
BYA'O, ,THUN NI PHYED PHYED CES BYA BA NI 'PHO BA RE RE DANG
BSRES PA'I RLUNG GNYIS GNYIS SO, ,YE SHES GSUM ZHES BYA BA NI
SNANG BA LA SOGS PA'O, ,RDO RJE BZLAS PA'I LE'U DANG PO'I 'GREL
BA'O,, ,,YE SHES GSUM

PO GSAL BAR BYA BA'I PHYIR GNYIS PA BRJOD DE, DE LA PHYAG 'TSAL
BA BZHI POS NI STONG PA BZHI LA PHYAG 'TSAL BAR BRJOD DE, RANG GI
NGO BO'I DBANG DU BYAS NA NI BSTOD PAR BYA BA DANG STOD PAR BYED
PA MED PAS, JI LTAR CHU LA CHU BZHAG PA THIM PA NYID BZHIN DU
RANG GI SEMS NYID SNANG

BA LA SOGS PA'I RIM PAR MTHONG BA NI PHYAG 'TSAL BAR BRJOD DO,
,YE SHES DE RNAMS NI BLA MA MNYES PAR BYAS PA LAS NGES PAR 'THOB
PA YIN NO, ,RGYU'I RIM PA RNAM DAG CES BYA BA NI KHYAD PAR CAN
GYI RGYU LA 'BRAS BUR 'GYUR BA'O, ,SNANG BA ZHES BYA BA LA SOGS
PA NI JI SKAD DU

GSUNGS PA'I STONG PA RNAMS DANG MIG 'PHRUL LA SOGS PA'I RANG
BZHIN DU BRJOD DO, ,NYER LEN NI GZUNG BAR BYA BA'O, ,TSOR BA NI
JI SKAD DU BRJOD PA'I RANG BZHIN RNAMS TSOR ZHING RIG PA TZAM MO,
,YE SHES DE LA SKYE BA PO'I DGONGS PAS RAB TU PHYE STE BRJOD
PA'O, ,GANG TSE SNANG BA

LDAN GYUR CES BYA BA NI SNANG BA LA SOGS PA GSUM CAR DANG NGO,
,GANG DANG GANG GNAS PA ZHES BYA BA NI SNANG BA GSUM GYI BDAG
NYID GZHAN DANG GZHAN GYI DNGOS PO GANG YANG RUNG BA RLUNG DANG
LDAN NA DE DANG DE'I RANG BZHIN DU 'GYUR RO, ,DE LA SHES RAB DANG
THABS KYI DNGOS POR RNAM

PAR BRTAG GO, ,GNYI GA'I YAN LAG CES BYA BA NI THABS DANG SHES
RAB GNYIS PO GCIG GI DNGOS PO STE SNANG BA THOB PA'I YE SHES SO,
,BUD MED SGYU MA NI BUD MED NYID DE'I THABS YIN PA LA BYA'O, ,DE
YANG NU MA LA SOGS PA'I DBYIBS KYI BDAG NYID CAN DE, DE NYID

@5B KHYAD PAR DU 'PHAGS PA YIN NO, ,SNANG BA LA SOGS PA YE SHES
GSUM PO NI DES MTSON PA YIN PAR SHES PA BSTAN PA DE NYID KYI
PHYIR, YE SHES GSUM PO ZHES BYA BA LA SOGS PA SMOS PAS GO BAR
BYA'O, ,GNYIS PAR ZHES BYA BA NI 'DRES PA'O, ,YE SHES GNYIS NI
SNANG BA DANG SNANG

BA MCHED PA GNYIS SO, ,MNYAM PAR SBYOR BA NI JI SKAD BSHAD PA'I
RNAM PAS SHES RAB LA MNYAM PAR SBYOR BA'O, ,GANG ZHIG CES BYA BA
NI RNAL 'BYOR BA STE, DES PHYI ROL GYI RDO RJE DANG CHU SKYES SU
SBYOR BA'O, ,KUN RDZOB TU YANG MED PA YIN NA DE KHO NA NYID LA
GANG ZHIG JI LTAR YOD, DE BAS

NA PHYI ROL GYI SNYOMS PAR 'JUG PA LAS LAN CIG TZAM ZHIG MYANG BA
YIN NO, ,DBYE BA JI BZHIN ZHES BYA BA LA SOGS PAS NI, PHYI'I SHES
RAB LAS SNANG BA LA SOGS PA RAB TU DBYE BA NI, RANG BZHIN RNAMS
KYI RGYU RU SHES PAR BYED PA DANG 'DOD CHAGS DANG, CHAGS BRAL
DANG, CHAGS

BA BAR MA DO LA 'JUG PA'I YE SHES SU GNAS PA 'THOB PA'O, ,DE'I
NANG GI BDAG NYID NI PHYI'I SHES RAB KYIS 'THOB PA'I RANG BZHIN
DE RNAMS NYID LA YANG NAS YANG DU MTSON PAR BYA BA YIN PA DES NA,
RANG BZHIN DE NYID SLAR YANG NI, ,ZHES BYA BAS BSTAN TE, NAM
MKHA' LTA BU LA LONGS

SPYOD PAS NAM MKHA' LTA BU'I LUS LAS SGYU MA LA SOGS PA'I MTSAN
MA RNAMS THOB PA NA, CHAGS PA MED PA LA SOGS PA 'DI RNAMS SHES
RAB DANG LDAN PAS NANG GI SNANG BA LA SOGS PA'I YE SHES ME LONG
LTA BU'O, ,YE SHES KYI MTSAN NYID KYI DKYIL 'KHOR 'KHOR LO STON

PAR BYED DO, ,RDO RJE'I MTSAN MA NI RANG GI SEMS NYI MA'I GZUGS
CAN NO, ,SOGS PA'I SGRA NI GSAL BA LA SOGS PA'I DKYIL 'KHOR TE,
SEMS DANG SNANG BA DANG SEMS LAS BYUNG BA DANG SNANG BA MCHED
PA'O, ,DE DAG MNYAM PAR 'DUS PA NI SNANG PA NYE BAR THOB PA'O,
,LHA'I

GZUGS ZHES BYA BA NI STONG PA DANG SHIN TU STONG PA DANG CHEN PO
STONG PA NYID KYI GZUGS SO, ,DE PHYAG RGYA BZHI DANG LDAN PAR
'PHRO BA'I BDAG NYID CAN DU BYED NA SA BCU'I DBANG PHYUG TU RNAL
'BYOR PA SKYE'O, ,PHYAG RGYA BZHI NI SKU DANG GSUNG DANG THUGS
DANG YE SHES SEMS DPA'I BDAG NYID DO, ,

@6A *, ,YE SHES DAG NI YE SHES GSUM PO 'OD GSAL BA'I GNAS SU THIM
PAR BYAS PA'I DE KHO NA NYID DO, ,DE BAS 'OD GSAL DAG PA LAS,
,ZHES BYA BA NI, YE SHES GSUM PO MNGON DU BYAS NAS GANG GI TSE
'OD GSAL BA LA DMIGS TE, 'OD GSAL BA LA YANG YE

SHES GSUM PO BYUNG NAS, RDO RJE LTA BU'I TING NGE 'DZIN GYI GNAS
PA DE'I TSE RNAL 'BYOR PA, THAMS CAD MKHYEN PAR DE NAS 'GYUR,
,ZHES GSUNGS PA LTAR 'GYUR RO, ,RDO RJE LTA BU NI SGYU MA LTA
BU'I TING NGE 'DZIN GYIS YID BZHIN GYI NOR BU LTAR SEMS CAN GYI
DON SPYOD PAR BYED PA LA BYA'O, ,

DE JI LTA BA BZHIN DU SPYOD NA MTSAMS MED PA LNGA BYED PA'I RNAL
'BYOR PA YANG SEMS CAN GYI DON DU RNAL 'BYOR PA BSKYED PA DANG
LDAN PAR SPYOD NA DE BZHIN GSHEGS PAR BYED PAR 'GYUR BA NI,
MTSAMS MED LNGA ZHES BYA BA LA SOGS PA'I DON YIN NO, ,CHAGS MIN
ZHES BYA BA LA SOGS

PA RGYUD RNAMS KYI TSIG GIS 'OD GSAL BA'I YE SHES KYI MTSAN NYID
BRJOD PA YIN NO, ,CHOS 'BYUNG MNGON PAR BYANG CHUB PA'I, ,CHAGS
SOGS ROL MO RGYA CHEN PO, ,ZHES BYA BA NI PHYI'I SHES RAB MA LA
BYA'O, ,CHOS DBYINGS MNGON PAR BYANG CHUB CAN, ,JI LTAR RNYED PA
DAG LA SPYOD, ,CES

BYA BA NI JI LTAR RNYED PA'I 'DOD PA THAMS CAD LA NYE BAR LONGS
SPYOD PA'O, ,BLA MED CES BYA BA NI NANG GI SHES RAB KYIS SO, ,AA
GZOD NAS DAG PA'I ZHES BYA BA LA SOGS PAS NI YE SHES LA BSLAB
DGOS PA'I NGO BO BRJOD DO, ,DE LA AA ZHES BYA BA NI THABS DANG
SHES RAB KYI RANG BZHIN NAM,

PADMA'I GNAS SAM YE SHES KYIS BSKUL BA'O, ,DE LTA BU LA SOGS PA
GDOD NAS DAG NA MI DGOS SO ZHES PHYOGS SNGA MA'O, ,GANG ZHIG DE
LTAR ZHES BYA BA LA SOGS PAS NI SNANG BA LA SOGS PA'I DBYE BAS
KUN DU BSGOM DGOS PAR BSTAN PA YIN NO, ,'PHAGS PA RDO RJE NI BLA
MA STE, DE

RAB TU MNYES PAR BYAS PA LAS DE BLA NA MED PA'I YE SHES SA BCU
PA'O, ,RGYUD THOS PA NI DE'I DRIN NO, ,BYANG CHUB LAM NI 'OD GSAL
MNGON DU BYA'O, ,RIM PA GNYIS PA'I BSHAD PA'O,, ,,BDAG LA BYIN
GYIS BRLAB PA'I RIM PA NI, BDAG NYID BYIN GYIS BRLAB PA STE, SHES
RAB

@6B KYIS BDAG LA YE SHES SKYE BAR BYED PA'I DON TO, ,BSKYED PA'I
RIM PAS GSANG BA'I DBANG BSKUR BA'I MTHAR THUG PA'I DBANG BSKUR
BA THOB PAR BYAS PA'I SLOB MAS BLA MA MNYES PAR BYAS PA DES KUN
RDZOB DANG DON DAM PA LA MOS PAR BYAS NA, RANG BYIN GYIS BRLABS
PA'I RKYEN LAS SA BRGYAD

PA THOB CING, 'GRO BA THAMS CAD KYANG BYANG CHUB SEMS DPA'I MTHAR
THUG PA MTHONG BAR 'GYUR RO, ,DE'I RGYU NI ZHES BYA BA NI KUN
RDZOB KYI BDEN PA'I RGYU NI 'OD GSAL BA YIN LA, KUN RDZOB KYI
BDEN PA YANG 'OD GSAL BA'I RGYU YIN PA LA BYA STE, SEMS CAN RNAMS
KYI BCINGS PA DANG GROL

PA'I RANG BZHIN DE LTA BUR GNAS PAR BRJOD DO, ,DE YANG 'OD GSAL
BA'I RJES LAS RIM PA BZHIN DU SNANG BA LA SOGS PA GSUM GYI RANG
BZHIN NO, ,DE RNAMS LAS RLUNG NGO, ,DE BZHIN DU ME DANG DE NAS
CHU DANG DE BZHIN DU SA DANG, DE NAS PHUNG PO LNGA LA SOGS PA
STE, 'DI DAG BCINGS PA'I

MTSAN NYID DU GNAS PA'O, ,DE LTA BU'I PHUNG PO LA SOGS PA'I SGRUB
THABS KYI RIM PA SBYANGS NAS 'OD GSAL BAR RO, ,'OD GSAL BA LAS
SGYU MA LTA BUR ZUNG DU 'JUG PA STE DES GROL BA'I RANG BZHIN DU
GSUNGS SO, ,'DIS NI GROL BAR 'DOD PA RNAMS SGYU MA LTA BU'I TING
NGE 'DZIN GYIS

BDAG LA BYIN GYIS BRLABS PA'I RNAL 'BYOR BSGOM PAR BYA'O, ,DE NAS
DE NYID 'OD GSAL BAR BSTAN PA'I PHYIR, SEMS GANG GIS NI ZHES BYA
BA LA SOGS PA SMOS TE, DE NI NANG GI BDAG NYID ME LONG LTA BU LA
SOGS PA DANG, PHYI ROL GYI GZUGS LA SOGS PA'I PHUNG PO LNGA PO
'DI DAG

LA SGYU MA LTA BUS MI PHYED PAR BLTA'O, ,RDO RJE SEMS DPA' ZHES
BYA BA NI RDO RJE SEMS DPA'I NGA RGYAL GYIS MTSON PAR BYAS NA
BSGRUB BYA 'GRUB PAR 'GYUR BA'O, ,PHYAG RGYA ZHES BYA BA NI DAM
TSIG LA SOGS PA'I PHYAG RGYA KUN DANG, MYUR BA LA SOGS PA RLUNG
GI RANG BZHIN NO, ,NYON MONGS PA NI

'DOD CHAGS LA SOGS PA'O, ,LAS LAM NI DGE BA BCU PO'O, ,LUS NI
RTEN CING 'BREL PAR 'BYUNG BA'I MTSAN NYID DO, ,PHYIR LDOG GYUR
PA ZHES BYA BA NI SLAR YANG 'KHOR BAR LDOG BAR GYUR PA LA BYA'O,
,RANG BYIN GYIS BRLAB PA'I RIM PA'I BSHAD PA'O,, ,,THAMS CAD
STONG PA ZHES BYA BA NI RANG

@7A *, ,BZHIN GYIS 'OD GSAL BA'O, ,DE NYID NI, BZHI PA MNGON PAR
BYANG CHUB PA, ,ZHES BYA BA STE, DANG PO'I SANGS RGYAS RGYU'I RDO
RJE 'DZIN PA'O, ,TSOGS KYI DKYIL 'KHOR NI RDO RJE SPUN GROGS LA
SOGS PA STE, DE RNAMS DANG BCAS PAS BLA MA MNYES PAR BYAS PA'O,
,SNANG BA DAG NI

BSKYED PAR BYA, ,ZHES BYA BA NI ZLA BA SHAR BA'I DUS LA BYA STE,
SROD DANG POR ZHES BYA BA'I DON TO, ,CHO GA YIS ZHES BYA BA NI
SNGAGS KYI SKU LA SOGS PA DANG RANG BYIN GYIS BRLAB PA'I RNAL
'BYOR GYIS SO, ,BYANG CHUB SEMS NI KHU BA STE KUN DU CHAGS PAS
BYUNG BA'O, ,NYIN PAR ZHES BYA BA NI GZI MDANGS

SO, ,RGYU DANG MI RGYU ZHES BYA BA NI SEMS CAN GYI 'JIG RTEN DANG
SNOD KYI 'JIG RTEN NO, ,RIL PO NI GONG BU STE, MIG LA SOGS PA
BSDUS PA'I LUS POR RAB TU BYUNG BA TZAM DE NYID 'OD GSAL BAR LEN
PAR BYED PA NI RIL POR 'DZIN PA'O, ,RGYU BA DANG ZHES BYA BA NI
'DUS BYAS DANG 'DUS MA BYAS SU 'DOD PA'I LUS

DANG; GZUGS KYI RDUL PHRA RAB RNAMS LA STENG DANG 'OG GI CHAS
PHYE NA, PHYI DANG NANG GI DNGOS PO GANG LA YANG MED PA'I RIM PAS
DBU MAR GNAS PA'I SEMS RANG BZHIN GYIS 'OD GSAL BA NI RJES SU
GZHIG PA'O, ,DBUGS KYI ZHES BYA BA NI JI LTAR DBUGS KYI RLUNG ME
LONG LA KHA CHU'I ZIL

PA DROD DANG RLANGS PAR BCAS PA THIM PAR 'GYUR BA YIN GYI, SHING
LA SOGS PA GZHAN LA NI MA YIN NO, ,DE BZHIN DU YANG DAG PA'I
MTHA' LA RAB TU 'JUG PAR BYED KYI, GZUGS LA SOGS PA LA NI MA YIN
NO, GZUGS BCAS 'OD ZER DE DANG DE, ,ZHES BYA BA LA SOGS PA NI ZHI
BA LA

SOGS PA'I RLUNG GIS 'GRO BA RNAMS LA ZHI BA LA SOGS PA'I LAS
RNAMS LA BYA BA YIN NO, ,SGYU 'PHRUL DRA BA NI RNAL 'BYOR PAS 'OD
GSAL BA LAS RANG BYIN GYIS BRLAB PA'I RNAL 'BYOR DU BYA BA'O,
,RIGS LNGA NI SANGS RGYAS LNGA'I RANG BZHIN RLUNG LNGA PO RNAMS
TE, PHYAG RGYA CHEN PO LA

SOGS PAR BRTAGS PAS SO, ,RIM PA BZHI PA'I BSHAD PA'O,, ,,MGON PO
RGYU DANG 'BRAS BDAG NYID, ,CES BYA BA NI, RANG BYIN GYIS BRLAB
PA'I NGO BO DANG, 'OD GSAL BA'I NGO BO'I BDAG NYID GCIG GI NGO
BOR GNAS PA'I MGON PO'O, ,DNGOS PO RNAMS BCAS KUN RTOG DANG,

@7B ZHES BYA BA NI NANG GI SHES PAS PHYI ROL GYI GZUGS RNAMS SU
KUN RTOGS PA'O, ,DNGOS PO MED PAR RTOG PA DAG ,CES BYA BA NI,
NANG GI BDE BA PHYI ROL GYI DNGOS POS STONG PAR RTOGS PA'O, ,YANG
DAG PAR NA DE LTA BU GNYI GA YANG BRTAGS PA YIN PAS NA, GNYI GA'I
RANG BZHIN RO

GCIG PAR 'DUG PA NI MA BCOS SHING MA BRTAGS PA STE MTHAR THUG
PA'O, ,GZUNG BA NI PHYI ROL GYI GZUGS LA SOGS PA'O, ,'DZIN PA NI
MIG GI RNAM PAR SHES PA LA SOGS PA'O, ,LHAG MAR BCAS PA NI PHUNG
PO LNGA TZAM LAS GZHAN STONG PA'O, ,LHAG MA MED PA NI THAMS

CAD STONG PA NYID DU MYA NGAN LAS 'DAS PA'O, ,DE BZHIN DU GANG
ZAG NI PHUNG PO LNGA LA SOGS PA'O, ,BDAG MED PA NI BRTAGS PAS
BDEN PA NYID DO, ,DRAN DANG DRAN MIN ZHES BYA BA LA SOGS PAS NI
ZUNG DU 'JUG PA MNGON DU BYAS PA'I PHAN YON BRJOD DO, ,BYA BA
DANG NI BYED PA

DAG ,CES BYA BA LA SOGS PAS NI YANG ZUNG DU 'JUG PA'I MNYAM PA
NYID BSTAN TO, ,SGYU 'PHRUL DRA BA ZHES BYA BA LA SOGS PAS NI
TSIG RE RES ZUNG DU 'JUG PA STON PA YIN NO, ,SGRA GANG SKYE MED
LA SOGS PA, ,ZHES BYA BA LA SOGS PA LA, 'DI ZHES BYA BA NI ZUNG
DU

'JUG PA 'DI STON PAR BYED PA'I TSIG SKYE BA MED PA DANG, 'GAG PA
MED PA DANG, YOD PA MA YIN PA DANG, MED PA MA YIN PA ZHES BYA BA
LA SOGS PA'O, ,SOGS PA'I SGRAS NI DE 'BA' ZHIG STON PA YIN GYI,
DE LAS GZHAN 'GA' YANG STON PA MA YIN PAR DGONGS PA YIN NO, ,SLOB

BZHIN PA'I ZHES BYA BA LA SOGS PAS NI ZUNG DU 'JUG PA BSGOM PA'I
RNAL 'BYOR PA'I SPYOD PA GSUNGS PA YIN NO, ,SBAS PA'I BA RTUL
ZHUGS NI THAMS CAD MNYAM PA'I RANG BZHIN DU GNAS PA LA BYA'O,
,RIM PA LNGA PA'I DKA' BA BTUS PA'I BSHAD PA'O, ,SLOB DPON CHEN
PO 'PHAGS PA KLU SGRUB KYIS

MDZAD PA'I RIM PA LNGA PA'I DKA' 'GREL, SLOB DPON CHEN PO BHA BYA
K'I RTIS MDZAD PA RDZOGS SO,, ,,RGYA GAR GYI MKHAN PO CHEN PO
RGYAL BA MCHOG GI ZHAL SNGA NAS DANG, BOD KYI LO TZ'A BA DGE
SLONG SH'AKYA BRTZON 'GRUS KYIS ZHUS SHING BSGYUR TE GTAN LA PHAB
PA'O,, ,,

