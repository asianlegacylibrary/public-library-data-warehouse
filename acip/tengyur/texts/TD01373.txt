@226B #, ,RGYA GAR SKAD DU, SHR'I K'A LA TZA KRO PA DE SHA YO
GA shA dANGGA TANTRA PA NYDZI K'A N'A, BOD SKAD DU, DPAL DUS KYI
'KHOR LO'I MAN NGAG SBYOR BA YAN LAG DRUG GI RGYUD KYI DKA'
'GREL ZHES BYA BA, DPAL DUS KYI 'KHOR LO LA PHYAG 'TSAL LO, ,YOD
MIN MED

MIN YOD MED MIN, ,GNYIS KA'I BDAG NYID MED PA 'ANG MIN, ,MU BZHI
LAS NI RNAM GROL BA, ,BDE CHEN SKU LA PHYAG 'TSAL LO, ,DANG PO
SANGS RGYAS RGYU MED LAS, ,'JAM PA'I RDO RJES PHYUNG PA YIS,
,SKU RNAMS BZHI YI DON BSDUS PA, ,MTSAN NYID DE NI DGROL BAR
BYA, ,SHES RAB

THABS MIN ZHES BYA BA LA SOGS PA GSUNGS PA LA, 'DIR SHES RAB CES
BYA BA NI CHA BCO LNGA'I BDAG NYID DKAR PO'I PHYOGS, NAG PO'I
PHYOGS NI ZLA BA'I CHA ZAD PA'I PHYIR NA THABS SO, ,DE LTAR DKAR
PO NI MTSAN MO STE, NAG PO NI NYIN MO'I, ,DE'I PHYIR LHAN CIG
SKYES

PA'I SKU NI SHES RAB LAS KYANG MA YIN NO, ,THABS LAS SKYES PA
YANG MA YIN NO, ,LHAN CIG SKYES PA'I SKU 'DI LTA BU ZHES BYA BA
NI SANGS RGYAS RNAMS KYI YUL LO, ,DE LTAR YOD PA MIN TE, DKAR
PO'I PHYOGS KYI BDE BA ZAD PA'I PHYIR RO, ,MED PA YANG NI MA YIN
TE, SKAD CIG MA

@227A *, ,DANG PO'I DGA' BA'I CHA'I DNGOS PO NI NAG PO'I PHYOGS
MED PA YIN NO, ,YOD MED MIN TE, 'DI DAG GNYIS NI PHAN TSUN 'GAL
BA'I PHYIR, ,GCIG TU 'DUS SHING LHAN CIG BYED PA MED DO,
,GNYIS KA'I BDAG NYID MED PA YANG MA YIN ZHES BYA BA NI DKAR
PO'I

PHYOGS YAR NGO DANG, NAG PO'I PHYOGS MAR NGO 'DI GNYIS KA LA
YANG CHAR RTOGS PA LHAN CIG SKYES PA'I BDE BA MED DO, ,DE LTAR,
MTHA' BZHI YONGS SU RDZOGS SHING DAG PA'I CHA BCU DRUG MA NI
STONG PA NYID RNAM PAR MI RTOG PA SPROS PA DANG BRAL BA GZUNG
'DZIN MED PA'I CHOS CAN DE NI

MU BZHI LAS GROL BA SKYE, LHAN CIG SKYES PA'I SKUR BRJOD DO,
,BDE CHEN SKU ZHES BYA BA NI MCHOG TU MI 'GYUR BA'I TING NGE
'DZIN SU LA YOD PA DE NI HE RU KA YIN TE DUS KYI 'KHOR LO ZHES
BYA'O, ,PHYAG 'TSAL LO ZHES BYA BA NI DE LTA BU SU LA YOD PA DE
LA NI LUS KYIS PHYAG 'TSAL BA DANG,

NGAG DANG YID KYIS PHYAG 'TSAL BA ZHES BYA BA'I DON TO, ,DES NA
SHES RAB KYI RGYU MTHUN PA'I MTSAN NYID RNAL 'BYOR PA RNAMS LA
BZHI PA ZAD PA'I PHYIR RO, ,DE LTAR NA SHES RAB MA GRUB PA'O,
,'DI LTAR LHAN CIG SKYES PA'I SKU NI BDAG GI DON PHUN SUM TSOGS
PA'O, ,GZHAN KYI [*GYI]

DON PHUN SUM TSOGS PA CHOS KYI SKUR NI 'GYUR BA STE, SHIN TU
GNYID MTHUG PO LOG PA SAD PA'I PHYIR RO, ,DE YANG SHES RAB DANG
NI THABS KYI RANG BZHIN NGES PAR MUN PA DANG BRAL ZHING, YE SHES
DANG RNAM SHES DBYE BA NYID CES BYA BA LA 'DIR YE SHES BYA BA NI
RNAL 'BYOR PA'I 'DZIN

PA'I SEMS SO, ,RNAM PAR SHES PA NI GZHAN GYI SEMS GZUNG BAR BYA
STE, DE'I PHYIR SHES BYA'I MTSAN NYID DO, ,DE LTAR 'DZIN PA'I
SEMS NI SHES RAB MA STE, RTOG PA THAMS CAD RNAM PAR SPANGS PA'I
PHYIR RO, ,RNAL 'BYOR PA RNAMS KYI THABS KYI SEMS NI KUN DU
BRTAGS PA'I

SNYING RJE'I MTSAN CAN NO, ,DE'I PHYIR 'DZIN PA DANG GZUNG BA'I
DBYE BA DE YIS SHES RAB DANG THABS KYI RANG BZHIN NI GZHAN GYI
DON MDZAD PA'I CHOS SKU STE, DE YANG LHAN CIG SKYES PA LAS BYUNG
BA'O, ,DE LTAR RGYU MTHUN BDE BA NI LTE BAR LHAN CIG SKYES PA'O,
,SNYING GA CHOS KYI 'KHOR LO

@227B NI RNAM PAR SMIN PA YIN TE, DER NI CHOS KYI SKU'O, ,LONGS
SPYOD RDZOGS PA'I SKU DE NI ZHES BYA BA NI GZHAN GYI DON PHUN
SUM TSOGS PA'O, ,SGRA BRNYAN LTA BUR NI SEMS CAN DU MA'I DON
MDZAD PA ZHES BYA BA NI 'DIR LHA'I MIG GIS GANG 'DAS PA DANG, MA
'ONGS PA'I GZUGS

BRNYAN GYI RNAM PA LTA BU'AM, CHU'I ZLA BA LTA BU DANG PO'I GSAL
BA GANG MTHONG BA DE LAS SGRA 'BYUNG BA'I SGRA BRNYAN DE NI
LONGS SPYOD RDZOGS PA'I SKU SHES RAB DANG THABS KYI NGO BO LHA'I
SNYAN GYI RNAM PAR SHES PA NI 'DZIN PA STE, SGRA BRNYAN NI GZUNG
BYA'I PHYIR RO, ,DE'I PHYIR 'DAS PA DANG MA 'ONGS

PA'I DUS KYI GRANGS SHES PA NI CHE GE MO'I RTOG PA DANG, CHE GE
MO'I DUS DANG, CHE GE MO'I ZLA BA DANG, CHE GE MO'I PHYOGS DANG,
CHE GE MO'I NYI MA LA SOGS PA LA CHE GE MO 'DIR 'GYUR ZHES ZER
BA NI, DE'I SEMS CAN SO SO'I SKYE BO RNAMS GDUL BAR BYA BA YIN
TE, DE NI RMI LAM

GYI GNAS SKABS ZAD CING MED PA'I PHYIR RO, ,MGRIN PA LAS SKYES
BU BYED PA NI LONGS SPYOD RDZOGS PA'I SKU STE, STENG NA GNAS
PA'I SA BON CAN RNAMS LA YIN GYI, SA BON MED PA RNAMS LA NI MA
YIN NO, ,SEMS CAN RNAMS NI SMIN PAR BYA BA'I DON DU SLAR YANG
'DI RU 'GYUR BA

NI ZHES BYA BA LA SOGS PA GSUNGS PA LA LONGS SPYOD RDZOGS PA'I
SKU DANG, SANGS RGYAS SPRUL PA'I SKU RU 'GYUR ZHES PA NI THABS
DANG SHES RAB GNYIS SU MED PA'I BDAG NYID DE, GCIG DANG DU MA
SEMS CAN RNAMS KYI SPRUL PA DU MA MTHONG BA'I PHYIR DU MA'O, ,DE
LTAR GCIG DANG

DU MA'I RNAL 'BYOR NI DON DAM PAR NI THABS DANG SHES RAB GNYIS
SU MED PA'O, ,KUN RDZOB TU NI GCIG DANG DU MA 'GAL BA YIN TE, DE
YANG SAD PA'I GNAS SKABS ZAD PA'I PHYIR DPRAL BA DRI MA MED PAR
SPRUL PA'I SKU 'THOB STE, ,DE YANG GZUGS RNAMS THAMS CAD LA SNA
TSOGS KUN DU

BDE BA STON PA'I PHYIR RO, ,DE NI NOR BU CHEN PO RIN CHEN TOG
CES BYA'O, ,DE LTAR LHAN CIG SKYES PA GCIG PU LA NGO BO NYID KYI
SKU DANG, CHOS KYI SKU DANG, LONGS SPYOD RDZOGS PA'I SKU DANG,
SPRUL PA'I SKU STE SKU RE RE LA YANG BZHI BZHI'I BDAG NYID CAN
NO, ,DE NYID THAMS CAD KYANG SNGON DU BRJOD

@228A *, ,BA DE NYID DPAL RDO RJE SEMS DPA' 'DI GCIG PU DUS
MTHA'I SPRIN DANG 'DRA BA'I NYON MONGS BA RNAMS DRAL ZHING MED
PAR BYAS NAS HE RU KAR GYUR PA STE ZHES BYA BA NI MI 'PHO BA'I
CHOS KYIS NYAMS SU BLANGS PA'I RNAM PAR SHES PAR LA DE BZHIN NO,
,HE RU KA ZHES PA NI DRAG PO

RNAMS NI SMIN PAR MDZAD PA'I DUS RDO RJE SEMS DPA' PHYIR SPRO
BA'O, ,RDO RJE SEMS DPA' DE YANG RMONGS PA RNAMS SMIN PAR BYA
BA'AM, DGROL BAR BYA BA'I PHYIR RAM, DE'I DON GO BAR BYA BA'I
PHYIR NA, DE YANG DAM TSIG RGYAL SOGS ZHES BYA BA NI RNAM PAR
SNANG MDZAD GZUGS KYI PHUNG PO

GNAS GYUR PA STE DE BZHIN NO, ,RIN CHEN 'DZIN PA DE NYID SDUG
BSNGAL BAR 'GYUR BA RNAMS LA SBYIN BA'I DON DU RIN CHEN 'BYUNG
LDAN GNAS GYUR PA STE, MI 'PHO BA'I CHOS KYI THABS DANG SHES RAB
SNYOMS PAR 'JUG PA'I SDUG BSNGAL THAMS CAD RAB TU 'PHRO BAR BYED
PA ZAD PAR BYED PA'I TSOR

BA'I BDE BA DE GZHAN MA'O, ,DE YANG PADMA 'DZIN PA CHAGS PA'I
RGYUR ZHES BYA BA NI SNANG BA MTHA' YAS SU 'GYUR RO, ,DE YANG
SNANG BA NI SEMS LA BDE BA SNANG BA'O, ,MI 'KHOR MI 'PHRO BA'I
CHOS KYIS GANG 'PHRO BA'I BDE BA STER BA'I 'DU SHES TE DON GZHAN
MA'O, ,DE YANG BGEGS

RNAMS GZHOM PA'I DON DU NI, PHYAG RGYA PADMA RAL GRI 'DZIN,
,DON YOD GRUB PA RU NI 'GYUR, ,ZHES BYA BA NI MI 'PHRO BA'I CHOS
KYI 'DU BYED RNAMS TE, GZHAN LUS DANG NGAG DANG YID DANG YE SHES
RNAMS GANG SGRIB PA MED PA'I SEMS SU BYED PA'I PHYIR RO, ,BDUD
LA SOGS PA'I SGRIB

PA RNAMS GZHOM PAR MDZAD PA ZHES BYA BA NI RANG GI RNAM PAR SHES
PA LA SOGS PA PHUNG PO LNGA DAG PA'I SANGS RGYAS LNGA'O, ,DE NI
BCOM LDAN 'DAS KYIS RTZA BA'I RGYUD STONG PHRAG BCU GNYIS PAR
GSUNGS SO, ,DE YANG BCOM LDAN 'DAS KYIS RNAL 'BYOR PA RNAMS KYI
DNGOS GRUB RNAM PA

GNYIS SU GSUNGS TE, DANG PO 'JIG RTEN PA'I RNAL 'BYOR GYI DNGOS
GRUB BSGRUB PA NI 'DOD KHAMS KYI LHA DRUG TU SKYE BA DANG, RAL
GRI DANG, MIG SMAN DANG, RKANG MGYOGS DANG, RI LU LA SOGS PA
RNAL 'BYOR PA RNAMS KYIS BSGRUBS NA 'GRUB BO, ,YANG RNAL 'BYOR
PA RNAMS

@228B KYIS RLUNG DANG RTZA DANG THIG LE DANG N'A DA LA SOGS PA
RTOG PA CAN GYI RNAL 'BYOR BSGOMS PA YIS NI GZUGS KHAMS KYI LHA
BCU BDUN DU SKYE BAR 'GYUR ZHING LONGS SPYOD KHYAD PAR DU 'PHAGS
PA THOB CING THUN MONG GI DNGOS GRUB 'SKRUB [*SGRUB?] PAS 'GRUB PA DE NI
'JIG RTEN PA YIN GYI, DE RNAMS NI 'JIG

RTEN LAS 'DAS PA NI MA YIN NO ZHES PHYAG NA RDO RJE'I STOD 'GREL
DANG, DPAL DUS KYI 'KHOR LO'I SGRUB THABS KYI LE'UR BCOM LDAN
'DAS KYIS NGES BA'I DON DU GSUNGS SO, ,DRANG BA'I DON DU BCOM
LDAN 'DAS KYIS RGYUD KHA CIG TU BSKYED PA'I RIM PAS SANGS RGYAS
PAR 'GYUR,

ZHES GSUNGS TE, DE NI BCOM LDAN 'DAS KYIS BYIS PA RMONGS PA MI
SHES BA RNAMS LA DRANG BA'I DON DU GSUNGS PA YIN TE, DE YANG
BCOM LDAN 'DAS KYIS DBANG RAB BYED DU DBANG BDUN PO 'DIS SA BDUN
PO THOB CES GSUNGS PA NI BYIS PA RNAMS 'JUG PA'I PHYIR YIN TE,
DES PA'I

DON DU BCOM LDAN 'DAS KYIS NI MA GSUNGS TE, DE YANG DPAL MCHOG
DANG PO'I RGYUD YE SHES KYI LE'UR ZAD PAR SA LA SOGS PA BZHI
BSGOMS NAS RTOGS PA THOB NA BSAM GTAN BZHI PA'I LHAR SKYE BAR
'GYUR ZHES GSUNGS SO, ,DA RNAMS NI 'JIG RTEN PA'I DNGOS GRUB
SGRUB PA'I

THABS SU BSTAN TO,, ,,DA NI BCOM LDAN 'DAS KYIS 'JIG RTEN LAS
'DAS PA'I DNGOS GRUB SGRUB PA'I PHYIR RNAL 'BYOR PA RNAMS KYIS
SBYOR BA YAN LAG DRUG BSGOM PAR RGYUD MTHA' DAG TU YANG GSUNGS
LA, BYANG CHUB SEMS DPA' PHYAG NA RDO RJES MDZAD PA'I STOD

'GREL DU YANG BSHAD DO, ,YANG BYANG CHUB SEMS DPA' PADMA DKAR
POS 'GREL PA DRI MA MED PAR GRAGS PAR YANG RGYAS PAR BSHAD DO,
,SLOB DPON ZLA GRAGS KYIS SGRON MA GSAL BAR YANG BSHAD DE DON GO
BAR YANG MA GSUNGS SO, ,DE YANG 'GREL PA DRI MA MED PA LA BA
RTEN NAS

SBYOR BA YAN LAG DRUG RGYAS PAR BSHAD PAR BYA STE, DE LA DANG PO
SO SOR SPONG BA ZHES BYA BA NI BCOM LDAN 'DAS KYIS GSUNGS PA LA
SO SOR SPONG BA NA MIG GI DBANG PO YUL RNAMS LAS LOG PA'O, ,RNA
BA'I DBANG PO SGRA RNAMS LAS LOG PA'O, ,SNA'I DBANG PO DRI RNAMS
LAS LOG

@229A *, ,PA'O; ,LCE'I DBANG PO RO RNAMS LAS LOG PA'O, ,LUS KYI
DBANG PO REG BYA 'JAM RTZUB RNAMS LAS LOG PA NI SO SOR SPONG
BA'I MTSAN NYID DO, ,'DIR SO SOR SPONG PA'I SGRA NI DANG PO'I
LAS CAN GYI RNAL 'BYOR PA'AM, RNAL 'BYOR MA RNAMS KYI SPYOD YUL

YIN ZHES BYA BA'I DON TO, ,DE YANG RGYAL BA'I DBANG PO ZHES BYA
BA NI SHES BYA THAMS CAD 'DZIN PAR BYED PA, YE SHES KYI PHUNG PO
YIN ZHES BRJOD DO, ,DE YANG YE SHES KYI PHUNG PA'I SPYOD YUL DU
GYUR PA'I MTSAN MA'I DBYE BA RNAM PA BCU GCIG GZUNG BAR BYA STE,
DE YANG DANG POR SO SOR SPONG

BA'I DUS SU LTA BA LTA BU DANG, GNYIS PA SMIG RGYU LTA BU DANG,
GSUM PA NAM MKHA' GSAL BA LTA BU DANG, BZHI PA MAR ME LTA BU
DANG, LNGA PA SPRIN MED PA'I NAM MKHA' LTA BU RNAMS NI GSANG BA
'DUS PA'I RGYUD PHYI MAR GSUNGS TE, DE LTA NI SO SOR SPONG BA'I
MTSAN MO'I RNAL 'BYOR

GYI SBYOR BAS DE RNAMS MTHONG BAR 'GYUR, DE NI SO SOR SPONG BA
DANG PO'I BSHAD PA'O, ,YANG SO SOR SPONG BA GNYIS PA NI NYIN
MO'I RNAL 'BYOR GYI SBYOR PAS MTSAN MA RNAM PA DRUG 'BYUNG BA
NYID DE, DANG PO 'BAR BA LTA BU DANG, DE NAS ZLA BA SHAR BA LTA BU
DANG, DE NAS NYI MA'I DKYIL 'KHOR

SHAR BA LTA BU DANG, DE NAS 'JA' LTA BU DANG, DE NAS GLOG LTA BU
STE, DE LA SGRA GCAN 'DZIN LTA BU DANG ZHES BYA BA NI PHYI ROL
SNGO BSANGS NAM MKHA'I MDOG DANG 'DRA BA ZLUM PA'O, ,DE'I NANG
DU RUR SER DU GNAS PA'I 'OD ZER 'PHRO BA LTA BU SNANG BA, CHA
PHRA LA 'TSOR BA 'DAR BA, GZHIG

BAR DKA' BA'O, ,DE'I NANG NA THIG LE LTA BU ZHES BYA BA NI 'OD
ZER 'PHRO BA LTA BU SNANG BA NI 'OD ZER LNGA'I TSOGS GNAS PA'I
CHE CHUNG SKRA'I RTZE MO'I TSAD TZAM DU RNAL 'BYOR PAS MTHONG BA
NI THIG LE LTA BU STE DE NI SO SOR SPONG BA GNYIS PA'I BSHAD
PA'O, ,DA NI BSAM GTAN BSHAD PAR BYA STE, DE LA

BSAM GTAN ZHES BYA BA NI DMIGS PA'I YUL DE NYID LA SEMS MI G-YO
ZHING MI LDOG PAR GNAS PA NI BSAM GTAN DANG PO'O, ,YANG BSAM
GTAN GNYIS PA NI DE LTAR BSGOMS PA'I DBANG GIS DE LTAR YANG
MTHONG PA'I DBYE BAS BRTAGS BAM YIN PA'I MTHONG BA NI YE SHES
KYI PHUNG PO ZHES PA NI RNAL 'BYOR BA'I LUS

@229B 'DI NYID KHO NAS MTHONG BA'O, ,DE BZHIN DU BSAM GTAN MI
BSKYOD PA ZHES BYA BA NI RNAM PAR SHES PA'I PHUNG PO RNAM PA BCU
YUL DANG YUL CAN BCU PO RNAMS GCIG CING SEMS PHYIR MI 'PHRO BAR
NANG DU DBU MAR ZHUGS PA NYED DE, SNA TSOGS PA'I SKU STE BSAM
GTAN GNYIS PA ZHES BRJOD DO, ,DA NI SROG

DANG RTZOL BA BRJOD PAR BYA STE, DE LA SROG CES BYA BA NI DBUGS
PHYIR 'BYUNG BAS KUN RDZOB BYANG CHUB KYI SEMS ZAD PAR BYED CING
RTZA RNAMS STONGS PAR BYED, RTZOL ZHES BYA BA NI NANG DU 'BYUNG
BA STE MI SHOR BAR BYED PA'O, ,YANG GI SGRAS NI RNAL 'BYOR PA
RNAMS KYI SROG DANG RTZOL BA 'GOG NA TSE RING ZHES

BYA'O; ,RAL GRI CAN ZHES BYA BA NI 'DU BYED KYI PHUNG PO STE, DE
YANG SROG DANG RTZOL BAS SNA BUG G-YON DANG, SNA BUG G-YAS PA
NAS RLUNG GI DKYIL 'KHOR LNGA LNGA GCIG TU MNYAM BAR SO SOR MA
'DRES PAR GYUR CING SNA BUG G-YON PA NAS AOm DKAR POR GYUR NAS
NANG DU 'JUG CING LTE BA'I H'Um

LA THIM PA NI RTZOL BA ZHES BRJOD DO, ,H'Um LAS PHYIR A'A: DMAR
POR GYUR NAS SNA BUG G-YON PA NAS BYUNG NAS SOR BCU BDUN TSUN
CHAD DU 'PHROS PA NI SROG CES BYA'O, ,YANG SROG CES BYA BA NI
BYANG CHUB KYI SEMS BDE BA'I 'PHO BAR GYUR PA NA SROG CES BYA'O,
,RTZOL BA ZHES BYA BA NI NANG DU

'JUG PA LA YANG RNAM PA BCUR H'Um LA THIM PAR GNAS PA NI RTZOL
PA ZHES BRJOD DO, ,DE YANG SROG DANG RTZOL BA YANG RNAM PA BCUR
RNAL 'BYOR PA RNAMS KYIS SHES PAR BYA'O, ,DE NI SROG DANG RTZOL
BA'I BSHAD PA'O, ,DE NI 'DZIN PA BSHAD PA NI 'DZIN PA BSHAD PAR
BYA STE, DE LA

'DZIN PA'I NGO BO BRJOD PAR BYA STE, RIN PO CHE'I PHYAG RGYA
ZHES BYA BA NI TSOR BA'I PHUNG PO NYAMS SU MYONG BA'O, ,TSOR BA
NI BDE BA DE 'DZIN PA STE, MI 'GYUR BA'AM, BRTAN PAS NA 'DZIN PA
STE, SKU'I THIG LE 'DZIN PA DANG, GSUNG GI THIG LE 'DZIN PA
DANG, THUGS KYI THIG LE 'DZIN PA

DANG; YE SHES KYI THIG LE 'DZIN PA RNAMS BDE BA CHEN PO'I 'KHOR
LO RNAMS DANG, SPRUL BA'I 'KHOR LO DANG, CHOS KYI 'KHOR LO DANG,
YONGS SPYOD KYI 'KHOR LO DANG, DPRAL BAR DBANG BYED KYI 'KHOR LO
DANG, GTZUG TOR GYI 'KHOR LO RNAMS SU KUN RDZOB BYANG CHUB SEMS
DBU

@230A *, ,MA NAS 'GRO BA DANG, 'ONG BA'I RANG BZHIN MI 'PHO BAR
GNAS PA NI 'DZIN PA'I DBYE BAS RLUNG RNAM PA BCU 'GRO BA DANG
'ONG BA STE, DE NI 'DZIN PA'I YAN LAG TU BRJOD DE, DES NI 'DZIN
PA BSHAD DO, ,DE NI RJES SU DRAN PA BSHAD PAR BYA STE, DE LA
DRAN PA ZHES BYA BA NI LTE BA CHOS

KYI 'BYUNG GNAS DKYIL 'KHOR DON DAM PA BYANG CHUB KYI SEMS GZHOM
DU MED PA ZHES BYA BA GTUM MO ME'I RNAM PA SOR GCIG PA, PHRA BA
LA KHA DOG DKAR MO 'TSER BA 'DOD CHAGS KYI MES THAMS CAD GDUNGS
SHING SREG PA, LUS KUN LA KHYAB PAR BYED PA'I NUS PA YOD PA DE
LAS SEMS KYIS

RJES SU DRAN PA NI DRAN PA ZHES BYA'O, ,YANG SHES RAB KYI PADMAR
BYANG CHUB KYI SEMS 'DZIN PA'I DUS SU DMIGS PA'I YUL MI BRJED
PAS NA DRAN PA ZHES BYA BA NI 'DU BYED KYI PHUNG PO STE, RLUNG
RNAM PA BCU GSANG BA'I RDO RJE DANG PADMA GNYIS GNYIS SU MED
CING GCIG PAR GYUR BA'I SHES RAB KYI CHAGS

PAS BZHU BA'I BDE BA DE LA NYON MONGS PAR MI RTOG CING MI CHAGS
PA NI DRAN PA YIN TE, DE YANG G-YUNG MO RJES SU DRAN PA'O,
,YANG DRAN PA ZHES PA NI RTZA DBU MA AA BA DH'U T'IR 'DOD PA'I
BDE BA'I GNAS SKABS SU RLUNG RNAM PA BCU'I DBYE BAS 'GOG NUS
SHING BDE BA LA MI CHAGS NA YANG RTZA RJES SU

DRAN PA'I DRAN PA ZHES BRJOD DO, ,RJES SU DRAN PA BSHAD ZIN TO,
,DA NI TING NGE 'DZIN BSHAD PAR BYA STE, DE LA TING NGE 'DZIN
CES BYA BA BRJOD PA LA, DPAL GYI TING NGE 'DZIN 'KHOR LO CAN
ZHES BYA BA NI BCOM LDAN 'DAS RNAM PAR SNANG MDZAD KYI TING NGE
'DZIN TE, RLUNG RNAM PA BCU GTZUG

TOR GYI 'KHOR LOR 'GOG PAS NA TING NGE 'DZIN ZHES BYA BAR BRJOD
DE, DE LTA NA NI BCOM LDAN 'DAS NI MI GNAS PA'I MYA NGAN LAS
'DAS PA ZHES BRJOD DO, ,DE CI'I PHYIR NA MYA NGAN LAS 'DAS PA
ZHES BRJOD CE NA, SANGS RGYAS RNAMS NI GTZUG TOR GYI 'KHOR LO
NAS GSANG BA BDE BA CHEN

PO'I 'KHOR LO'I PAR DU KUN RDZOB BYANG CHUB KYI SEMS DANG, DON
DAM PA BYANG CHUB KYI SEMS GNYIS GNYIS SU MED PAR GYUR CING,
STONG PA NYID DANG SNYING RJE THA MI DAD PA LAS RLUNG RNAM PA
BCU RNAMS RDO RJE'I NOR BU'I RTZE MOR 'GOG PA DANG, GTZUG TOR TU
RGYAS PAR MDZAD PA NI DE RNAMS MI RUNG

@230B BA DE LA DGONGS NAS MI GNAS PAR MYA NGAN LAS 'DAS PA ZHES
KYANG BRJOD DO, ,TING NGE 'DZIN BSHAD ZIN TO, ,YANG SO SOR SPONG
BA'I LAS BSHAD PAR BYA STE, DE LA SO SOR SPONG BA'I LAS BRJOD
PAR BYA BA NI SO SOR ZHES BYA BA NI RNAL 'BYOR PA'I LUS LA
PHYI'I YUL DANG, NANG GI YUL YUL CAN

RNAM PA BCU RNAMS KYIS 'BREL PAS RNAM PAR SHES PA LA MI 'JUG
CING DE NYID LA BRTAN PAR GYUR PA NI SO SOR SPONG BA'I LAS SO,
,SPONG BA ZHES BYA BA NI DON GO BAR MA GYUR PAS YUL LA MI 'JUG
PA'O, ,SO SOR SPONG BA'I MTSAN NYID KYI SKU'I YUL RNAMS LA MIG
LNGA LA SOGS PA GZHAN MNGON

PAR SHES PA RNAM PA LNGA LA 'JUG PA'O, ,DE NI SO SOR SPONG BA'I
MTSAN NYID DO, ,DA NI BSAM GTAN GYI LAS DANG MTSAN NYID BRJOD
PAR BYA STE, DE BZHIN DU YANG SO SOR RTOG PA'I SHES RAB KYIS
NANG DU BDAG NYID LTA BAR BYA'O, ,YANG RTOG PA ZHES BYA BA NI
PHYI DANG NANG DU DNGOS PO THAMS CAD LA 'DZIN

PAR BYED, DE LA DPYOD PA ZHES BYA BA NI DE'I DON NGES PAR BYAS
ZHING DE'I RANG BZHIN KHONG DU CHUD PAR BYED CING GO BAR GYUR
PA'O, ,DGA' BA ZHES BYA BA NI STONG PA NYID KYI SKU MTHONG BA DE
NYID LA ZHEN PAR 'GYUR BAR GNAS PA NI DGA' BA'O, ,DE LA MI G-YO
BA'I BDE BA ZHES BYA BA NI SKU DANG LHAN CIG TU

SEMS 'DRES PAR GYUR NAS, ,ME NYAMS PA LA GSAL BA'I BDAG NYID CAN
GYIS MI G-YO BAR GYUR PA'O, ,DE LTAR NA GZUNG BA DANG 'DZIN
PA'I DBYE BAS RLUNG RNAMS DANG 'DRES PA'I BSAM GTAN RNAM PA BCU
RNAL 'BYOR PAS SHES PAR BYA'O, ,DE NI BSAM GTAN GYI MTSAN NYID
DO, ,DE LTAR

SO SOR SPONG BA'I MTSAN NYID DANG, BSAM GTAN GYI MCHAN NYID
BSHAD ZIN TO, ,DA NI SROG DANG RTZOL BA'I LAS DANG MTSAN NYID
BSHAD PAR BYA STE, DE LA SROG CES BYA BA NI SNA BUG G-YON BA
DANG G-YAS PA GNYIS NAS GCIG LA GCIG CAR DU RGYUN MI 'CHAD PAR
RGYU BA NI SROG GI LAS SO, ,SROG GI

MTSAN NYID CES BYA BA NI RANG BZHIN GYIS DBU MAR DBUGS BCU GCIG
DANG BZHI CHA RGYUS NAS BDE BA BSKYED PA NI SROG GI MTSAN NYID
DO, ,RTZOL BA ZHES BYA BA NI G-YON PA DANG G-YAS PA'I SNA BUG
NAS NANG DU 'JUG CING GNAS PA NI RTZOL BA'I LAS SO, ,RTZOL BA'I
MTSAN NYID NI G-YON PA DANG G-YAS

@231A *, ,PA'I SNA BUG NAS RGYU BA'I SROG 'GOG CING DBUS MA'I
LAM DU 'JUG PA'I RTZOL BA'I MTSAN NYID DO, ,DE LTAR RLUNG RNAM
PA BCU STE, NAM MKHA' DANG SA LA SOGS PA'I DKYIL 'KHOR RNAM PA
BCU RTZA DBUS MAR 'GOG PAR BYED, DES NI SROG DANG RTZOL BA'I LAS
DANG MTSAN

NYID BSHAD ZIN TO,, ,,DA NI THIG LE'I MTSAN NYID BRJOD PAR BYA
STE, 'DIR THIG CES BYA BA NI SHES BYA'I DNGOS PO GTAN LA 'BEBS
PA STE, DNGOS PO MI 'GYUR BAR BYED PA'O, ,LE ZHES BYA BA NI
DPRAL BA'I DBUS SU PHUG RDUGS KYI RTZA SROG GI RLUNG BCUG CING,
BLA MA'I MAN NGAG LTAR RNAL 'BYOR

PAS BSGOMS PAS SNGAR RTZA MA NYAMS PA RNAMS RNAL 'BYOR GYI STOBS
KYIS RTZA STONG PHRAG BDUN CU RTZA GNYIS SU THIG LE RGYAS SHING
THAMS CAD KHYAB PAR BYED PA NI THIG LE ZHES BRJOD DO, ,DE NI
THIG LE'I MTSAN NYID BSHAD ZIN TO, ,DA NI DANG GI SGRAS THIG LE
BSHAD DO, ,DA NI YANG 'DZIN PA

BSHAD PAR BYE STE, GNYIS KA'I 'GRO BA RAB TU 'JIGS, ,ZHES BYA BA
NI SNA BUG G-YON PA DANG G-YAS PA'I RLUNG RGYU BA NI BYIS PA
SO SO'I SKYE BO RNAMS LA NI 'JIGS TE, DE CI'I PHYIR ZHE NA, 'PHO
BA'I BDE BA LA CHAGS SHING ZHEN PA DANG BCAS PA NI 'KHOR BAR
YANG SKYE BA'I LAS RAB TU BSAGS SHING

DE'I DBANG GIS NGAN SONG GSUM DU LTUNG ZHING DMYAL BAR SKYE BA
NI 'JIGS PA'O, ,RNAL 'BYOR PA RNAMS KYIS NI DPRAL PA SRID PA'I
GNAS SU 'GRO BA DANG 'ONG BA'I SROG GI RLUNG BKAG PAS NI GTZUG
TOR GYI 'KHOR LO NA RTZA CHEN PO BZHI GNAS PA NI 'BYUNG BA BZHI
LAS GRUB PA DRA BA'I DPE

DANG 'DRA BAR BYAS NAS LUS GRUB CES BYA STA, RTZA LUS THAMS CAD
LA DRA BA LTAR KHYAB NAS GNAS PA'O, ,DE CI'I PHYIR ZHE NA, DRA
BA NAS MAR ZHUGS NAS LUS THAMS CAD LA BDE BAS KHYAB PAR BYED
CING BDE BAS MNYAM PA'O, ,YANG SROG GI RLUNG GIS KYANG THAMS CAD
LA KHYAB PAR GNAS

PA'O; ,DE CI'I PHYIR ZHE NA, THAMS CAD LA TSOR BA MNYAM DU SKYE
ZHING RUL BA DANG SKAMS PA MED PA NI SROG GI RLUNG THAMS CAD LA
KHYAB PAR GNAS SO, ,DE'I PHYIR RNAL 'BYOR PA NI RTZA'I DRA BA
NAS MAR THIG LE BZHIS LUS THAMS CAD LA KHYAB PAR GNAS SHING LUS
BDE BA DANG BCAS

@231B SHING GSAL BA MI RTOG PA BSGOMS PAS NI SRID PA'I RTZE MO
LAS GYEN DU SKYOD PAR BYED CING THAMS CAD MAN NGAG KHYAD PAR CAN
RNAMS 'DZIN TO, ,YANG 'DZIN PA'I MTSAN NYID NI DPRAL BAR SROG
'GOG PA DANG, RDO RJE NOR BU'I RTZE MOR SROG GI RLUNG 'GAG PA
DANG, RDO RJE'I RTZA BAR SEMS RTZE

GCIG PAR GYUR PAS BYANG CHUB KYI SEMS MI 'PHO BA'I BDE BA 'DZIN
PAR BYED PAS NA 'DZIN PA'I MTSAN NYID CES BRJOD DO, ,DES NA
'DZIN PA'I LAS DANG MTSAN NYID BSHAD ZIN TO, ,DA NI YANG RJES SU
DRAN PA'I LAS DANG MTSAN NYID BRJOD PAR BYA STE, DE LA GTUM MO
ZHES BYA BA NI MI SRUN

PA'O; ,YANG NA SHIN TU KUN LA KHRO BA'I RANG BZHIN CAN NI GTUM
MO'O, ,DPE DE LTA BU'I RANG BZHIN NI SHES RAB KYI BYA GDONG MA
LA YON TAN YOD PAS GTUM MO ZHES MING DU BTAGS SO, ,YANG NYON
MONGS PA RNAMS MI SKYE BA'I NUS PA YOD PAS NA GTUM MO'O, ,YANG
SHIN TU MYUR BA'I YON

TAN NAM, ,DRAG POR GCOD PA'I YON TAN NAM, ,MYUR DU SMIN PAR BYED
PA'I RANG BZHIN NAM, ,DNGOS PO THAMS CAD BRJOD PA'AM, ,DMIGS PA
MED PAR BYED PAS NA GTUM MO STE DRAN PA'I LAS SO, ,DRAN PA'I
MTSAN NYID DE NI 'JIG RTEN GSUM PO THAMS CAD DU SNANG BAR BYED
PA'O, ,SRID

PA GSUM GYI NAM MKHA' LA 'PHAGS PAR BYED CING MI G-YO BAR GYUR
PAS NA GTUM MO DUG GSUM SREG PAR BYED PA'O, ,DE RNAMS DRAN PAS
NA DRAN PA ZHES BRJOD DO, ,DES NI RJES SU DRAN PA BCUR BSTAN
PA'O, ,DA NI TING NGE 'DZIN GYI LAS DANG MTSAN NYID BRJOD PAR
BYA STE, DE

LA THABS DANG SHES RAB KYI BDAG NYID KYI ZHES BYA BA NI SHES BYA
DANG YE SHES RO GCIG TU 'DRES PAR GYUR PA'I YUL THAMS CAD 'GAG
PAR 'GYUR BA, SPROS PA'I MTHA' DANG BRAL BA SEMS MCHOG TU MI
'GYUR BA'I DBANG GIS CHOS KYI SKU NAM MKHA' LA SPRIN DANG SA PA
LTA BU'I SEMS GSAL BA

RTOGS PAR 'GYUR RO, ,DE NI TING NGE 'DZIN GYI LAS SO, ,TING NGE
'DZIN GYI MTSAN NYID NI YE SHES KYI SKU DE NI TING NGE 'DZIN GYI
STOBS KYIS RNYED PAR 'GYUR RO, ,DE YANG SROG GI RLUNG RNAM PA
BCU LA SOGS PA RNAL 'BYOR PAS 'GAGS PA'AM, MED PAR GYUR CING
SEMS MI G-YO BAR GYUR PAS

@232A *, ,MTHONG ZHES PA NI RTZA BA'I RGYUD STONG PHRAG BCU GNYIS
PAR BCOM LDAN 'DAS KYIS NGES PA'I DON DU GSUNGS SO, ,DES NI TING
NGE 'DZIN GYI LAS DANG MTSAN NYID BSHAD ZIN TO, ,DE YAN CHAD
SBYOR BA YAN LAG DRUG GI DBYE BA DANG MTSAN NYID DANG LAS RNAMS
BSTAN NAS, DA NI

YON TAN BRJOD PAR BYA STE, DE LTAR SBYOR BA YAN LAG DRUG GSUNGS
PA'I SGRUB THABS TE, 'DI NI CHU SOGS DBYE BA YIS, ,GSUM DU YANG
NI 'GYUR BA YIN, ,SNA TSOGS BDAG PO'I SGRUB THABS NI, ,DUS KYI
'KHOR LO DE RIG GO, ,PHYAG RGYA GSUM DANG TSAD GSUM GYI, ,RNAM
PA GSUM GYI

'GRO DBANG GIS, ,RNAL 'BYOR RNAMS LA THAR STER RO, ,DE LA CHU
SOGS DBYE BA YIS, ,ZHES BYA BA NI LAS KYI PHYAG RGYA CHOS DANG
LDAN PA LO BCU GNYIS MA'AM, BCU DRUG MA'AM, NYI SHU LON BA'O,
,YE SHES KYI PHYAG RGYA LHA MO'AM, KLU MO'AM, MI MO GANG LA MOS
PA'AM, YE SHES KYI

LHA MO'AM, MKHA' 'GRO MA'O, ,PHYAG RGYA CHEN MO'O, ,GSUM DU YANG
NI 'GYUR BA YIN, ,ZHES BYA BA NI, LAS KYI PHYAG RGYA LO BCU
GNYIS MA LA SOGS PA LA BRTEN NAS BDE BA LA SEMS GTAD CING DMIGS
PA YIS NI BYANG CHUB KYI SEMS 'DZAG PAS NI 'GRO BA'I RNAL 'BYOR

BA'I BDE BA TSAD CHUNG NGUR 'GYUR TE, DE'I DNGOS GRUB KYI 'BRAS
BU NI LAS KYI PHYAG RGYA LA BRTEN NAS RNAL 'BYOR PAS BSGRUBS PAS
'DZAG PA'I BDE BA CHUNG NGU CHU'I YON TAN ZHES PA NI 'JIG RTEN
PA RNAMS DANG DGA' BA SUM 'GYUR DU 'BYUNG BA DES NI 'DOD KHAMS
KYI LHA'I LONGS SPYOD DANG RGYAN DANG

'KHOR KHYAD PAR CAN THOB PAR GYUR PA NI PHAN YON DANG BO'O,
,YANG YE SHES KYI PHYAG RGYA NI LHA MO LA SOGS PA DMIGS PA'I YUL
DU BYAS NAS SEMS BDE BA LA GTAD NAS BDE BA SKYED PA NI CHU'I YON
TAN ZHES PA NI BDE BA 'JIG RTEN PA DANG BDE BA BZHI 'GYUR DU
'BYUNG BA NI RNAL 'BYOR PA'I

'BAB PA'I 'GRO BA NI BDE BA'I TSAD 'BRING POR 'GYUR TE, DES
DNGOS GRUB KYI 'BRAS BU NI YE SHES KYI PHYAG RGYAL BRTEN NAS
RNAL 'BYOR PAS BSGOMS PA NI GZUGS KHAMS KYI LHA BCU BDUN GYI BDE
BA'AM, LONGS SPYOD DANG RGYAN DANG 'KHOR KHYAD PAR CAN RNAMS
SKYE BA

@232B GCIG GIS THOB PAR 'GYUR ZHES DPAL DUS KYI 'KHOR LO'I SGRUB
THABS KYI LE'UR GSUNGS TE, DE NI BSOD NAMS KYI TSOGS KHYAD PAR
CAN YIN GYIS, YE SHES KYI TSOGS KHYAD PAR CAN NI MA YIN ZHES DE
LA 'BYUNG NGO, ,'DI NI PHAN YON GNYIS PA'O, ,PHYAG RGYA CHEN PO
STONG PA NYID

DANG SNYING RJE DBYER MI PHYED PA'I PHYAG RGYA CHEN MO LA DMIGS
PA'I BDE BA BSKYED PA NI MI 'BAB PA'I BDE BA CHEN PO DE NI RNAL
'BYOR MCHOG GI YANG MCHOG CES BYA STE, SA'I YON TAN ZHES PA NI
LNGA 'GYUR DU 'BYUNG BA'I BDE BA DES NI SKAD CIG GCAM YID LA
BYAS KYANG SRID PA LAS GYEN DU GSHEGS SO ZHES

BCOM LDAN 'DAS KYIS GSUNGS TE, DPER NA NAGS CHEN PO DPAG TU MED
PA YOD KYANG GTZUB SHING LAS BYUNG BA'I ME SHIN TU CHUNG YANG
NAGS DE RNAMS ME DES THAMS CAD SREG PA DANG MTSUNGS TE, LUS DANG
NGAG DANG YID DANG YE SHES KYI SGRIB PA'AM, BAG CHAGS DPAG TU
MED PA YOD

KYANG; STONG PA NYID RNAM PAR MI RTOG PA'I TING NGE 'DZIN LA
RTOG PA THAMS CAD SPANGS NAS THUN GCIG BSGOMS NAS DAG PAR 'GYUR
RO ZHES BCOM LDAN 'DAS KYIS RTZA BA'I RGYUD DU GSUNGS TE, NGES
PA'I DON TO, ,DE YANG PHYAG RGYA CHEN POS NI BSOD NAMS DANG YE
SHES KYI TSOGS GNYIS GA'I

'BRAS BU DANG BDE BA BSKYED PAR 'GYUR RO, ,DE LTAR PHYAG RGYA
GSUM LA RNAL 'BYOR PAS BSGOMS PAS DNGOS GRUB KYANG GSUM DU DE
LTAR 'BYUNG BAR 'GYUR RO, ,SNA TSOGS BRTAN PA'I SGRUB THABS NI
DUS KYI 'KHOR LOS DE RIG GO ZHES BYA BA NI BCOM LDAN 'DAS KYIS
SBYOR BA YAN LAG DRUG

BSGOM PAR BYA ZHES GSUNGS TE, RNAL 'BYOR BAS SANGS RGYAS NYID
THOB PAR BYA BA'I DON DU SBYOR BA YAN LAG DRUG BSGOM PAR BYA BA
NI DE BZHIN GSHEGS PA'I NGES PA'O, ,PHYAG RGYA GSUM DANG ZHES
BYA BA NI LAS KYI PHYAG RGYA DANG, YE SHES KYI PHYAG RGYA DANG,
PHYAG RGYA CHEN PO DANG GSUM LA BRTEN

NAS BSGOM PA'O, ,TSAD GSUM DANG ZHES BYA BA NI SKYES BU BLO DMAN
PA DANG, SKYES BU BLO 'BRING DANG, SKYES BU BLO RTZAL RAB TU
PHYIN PA RNAMS LA PHYAG RGYA GSUM CI RIGS PAR SBYIN PAR BYA'O,
,DANG GE SGRAS NI PHYAG RGYA GSUM LAS MI 'PHO BAR NYAMS SU LONG
SHIG PAR BSTAN PA'O, ,RNAM PA

@233A *, ,GSUM GYIS 'GRO DBANG GIS, ,ZHES BYA BA NI PHYAG RGYA
GSUM GYIS SNGA MA'I SANGS RGYAS RNAMS DANG, MA BYON PA'I SANGS
RGYAS RNAMS DANG, DA LTAR GYI SH'AKYA THUB PA YANG DE LA BRTEN
NAS SANGS RGYAS SO ZHES BYA BA'I DON TO, ,RNAL 'BYOR RNAMS LA
THAR STER RO, ,ZHES BYA BA NI DE

LTAR PHYAG RGYAS GSUM LA BRTEN NAS BSGRUBS NA ZHI BA DANG GROL
BA'I RGYUR 'GYUR ZHING CHOS KYI SKUR 'GYUR ZHES BYA BA'I DON TO,
,SO SOR SPONG BA LA SOGS PA'I PHAN YON BSHAD ZIN TO, ,DA NI SO
SOR SDUD PA'I 'BRAS BU BSHAD PAR BYA STE, DE LA 'DIR SO SOR SDUD
PA ZHES BYA BA LA SOGS PA

GSUM STE, 'DIR RNAL 'BYOR BAS MTSAN MO BSGOMS PA'I DUS SU SO SOR
SDUD PA YANG DAG PAR 'GYUR TE, STONG PA NYID KYI SKU LA BRTAN
PAR GYUR PA DE'I TSE, RNAL 'BYOR BA LA SNGAGS THAMS CAD KYIS
BYIN GYIS BRLABS PAS TSIG GIS MCHOG STER BA ZHES BYA BA NI NGAG
GI SMRA BA THAMS

CAD BTZUN PA DANG, TZI SMRAS PA KUN YANG SEMS CAN RNAMS LA SNYAN
PAR 'GYUR RO, ,LONGS SPYOD DANG YO BYAD THAMS CAD 'PHEL BAR
'GYUR RO, ,DES NI SO SOR SDUD PA'I 'BRAS BU BRJOD DE BSHAD ZIN
TO, ,DA NI BSAM GTAN GYI 'BRAS BU BSHAD PAR BYA STE, DE LA, BSAM
GTAN SBYOR

BA DAG PA YIS, ,MNGON PAR SHES PA LNGA PO NI, ,THOB PAR 'GYUR RO
MI YI BDAG ,CES BYA BA GSUNGS PA LA, DE LA, BSAM GTAN SBYOR BA
DAG PA YIS, ,ZHES BYA BA NI 'DIR GANG GI TSE MIG MI 'DZUMS PAR
BGRAD PA DANG, LUS MI 'GUL BAR BSRANG BAS AA BA DH'U T'IR YID

BTZUD DE, SEMS MA G-YENGS PAR GNAS PA DE'I TSE BSAM GTAN DAG
PA'O, ,MNGON PAR SHES PA LNGA PO NI, ,THOB PAR 'GYUR RO ZHES BYA
BA NI 'BRAS BU RNAM PAR DAG PA LHA'I SPYAN LA SOGS PA LNGA THOB
PAR 'GYUR TE, SHA'I SPYAN DANG, LHA'I SPYAN DANG, SHES RAB KYI
SPYAN DANG, CHOS

KYI SPYAN DANG, YE SHES KYI SPYAN LA SOGS PA THOB PAR 'GYUR RO,
,MI'I BDAG CES PA NI 'PHAGS PA 'JAM DPAL LA BOD PA'I TSIG YIN
TE, DE'I SGRAS RNAL 'BYOR PA RNAMS KYIS THOB PAR 'GYUR ZHES BYA
BA'I DON TO, ,SOGS KYI SGRAS NI DE BZHIN DU LHA'I SNYAN LA SOGS

@233B PA YANG THOB PAR 'GYUR RO ZHES BYA BA'I DON TO, ,DE NAS
BSAM GTAN GYI 'BRAS BU BSHAD ZIN TO, ,DA NI SROG DANG RTZOL PA'I
'BRAS BU BRJOD PAR BYA STE, DE LA SROG DANG RTZOL BA ZHES BYA BA
NI RNAL 'BYOR PAS G-YON NAS 'BRUG PA'I RLUNG RGYU BA CHAD PA
DANG, G-YAS NAS PHYIR 'BYUNG BA'I RLUNG RGYU BA

'CHAD PAS NA, NYI MA DANG ZLA BA'I LAM DANG BRAL PAR GYUR PA
DE'I TSE SROG BKAG PAS RTAG TU RTZA DBU MA NAS RLUNG RGYU BAR
GYUR PA DE'I TSE, SROG DANG RTZOL BA DAG PA LAS BYANG CHUB SEMS
DPAS MCHOD PA STE, SKU'I DAM TSIG BSRUNGS PA DANG, GSUNG GI DAM
TSIG BSRUNGS PA DANG, THUGS

KYI DAM TSIG BSRUNGS PA DANG, YE SHES KYI DAM TSIG BSRUNGS PA
ZHES BYA BA NI LUS KYI THIG LE MI 'PHO BA DANG, NGAG GI THIG LE
MI 'PHO BA DANG, SEMS KYI THIG LE MI 'PHO BA DANG, YE SHES SEMS
DPAS MCHOD PA STE, SKU'I DAM TSIG BSRUNGS PA DANG, GSUNG SNGAGS
PAR 'GYUR ZHES BYA BA'I DON

TO; ,DES NI SROG DANG RTZOL BA'I 'BRAS BU BSHAD ZIN TO, ,DA NI
'DZIN PA'I 'BRAS BU BRJOD PA STE, NYON MONGS LA SOGS BDUD 'JOMS
SHING, ,STOBS BCU LA NI 'JUG PAR 'GYUR, ,DE LA, NYON MONGS LA
SOGS BDUD 'JOMS SHING, ,ZHES BYA BA NI STONG PA NYID KYI SKU
GZUNG BA LA 'DZIN

PA'I SEMS 'JUG CING MI G-YO BAR 'GYUR BA NI 'DOD CHAGS DANG,
ZHE SDANG DANG, GTI MUG DANG CHA MNYAM PA STE, LHA'I BU'I BDUD
DANG, 'CHI BDAG GI BDUD DANG, PHUNG PO'I BDUD DANG, NYON MONGS
PA'I BDUD CES PA NI LUS KYI SGRIB PA DANG, NGAG GI SGRIB PA
DANG, YID KYI SGRIB PA

DANG; YE SHES KYI SGRIB PA RNAMS MI 'BYUNG NGO, ,STOBS BCU LA NI
'JUG PAR 'GYUR, ,ZHES PA NI 'DZIN PA'I STOBS KYIS SROG GI RLUNG
'GRO BA DANG, 'ONG BA'I BYE BRAG MED PAR 'GYUR, ZAD PAR 'GYUR,
'GAGS PAR GYUR PAS NI LTE BA'I GZHOM DU MED PA LA DBUGS THIM PAR
GYUR

PAS; KUN RDZOB BYANG CHUB KYI SEMS DANG DON DAM PA BYANG CHUB
KYI SEMS GCIG TU 'DRES PAS DPRAL BAR SROG 'GOG PA NI SA BCU THOB
PAS STOBS BCU 'BYUNG BA NI 'DZIN PA LAS THOB PAR 'GYUR RO,
,'DZIN PA'I 'BRAS BU BSHAD ZIN TO, ,DA NI RJES SU DRAN PA'I
'BRAS BU BRJOD PAR BYA STE, DE

@234A *, ,LA RJES SU DRAN PA ZHES BYA BA NI 'DIR SHES RAB STONG
PA NYID KYI SKU LA THABS SNYING RJE'I BDAG NYID 'KHYUD PAS RJES
SU DRAN PA NI SEMS KYI RNAM PAR RTOG PA THAMS CAD DANG BRAL BA'I
DE NYID DANG GZHAN NYID DU BRJOD DU MED PAR SEMS BDE BA LA GNAS
PA NI DRAN BA'O, ,YANG

DRAN BAS DES GZUNG BA DE'I PHYIR GANG DAG DE'I TSE DRI MA MED
PA'I 'OD 'PHRO BA'I DKYIL 'KHOR DU BSAM BA NI BDAG GI BDE BA
'DIS SEMS CAN THAMS CAD KYANG BDE BA 'DI LTA BU DANG LDAN PAR
GYUR LA, BDAG KYANG DUS 'DI NAS BRTZAMS NAS SNYING PO BYANG CHUB
LA GTUGS KYI BAR DU, BDE

BA 'DI DANG MI 'BRAL BAR GYUR CIG PA NI DRAN PA'O, ,YANG BDE BA
DE NYID JI LTAR STONG PA BZHIN DU KHAMS GSUM PO DAG 'DI DAG
THAMS CAD KYANG SKAD CIG MA'I SO SO LA MI GNAS PA'O ZHES BSAM PA
YANG DRAN PA'O, ,YANG THIG LE GSUM PO RDZOGS PA'I SKAD CIG MA DE
NYID NI SHES

RAB YE SHES SO ZHES DRAN BAS NA DRAN PA'O, ,YANG YE SHES KYI
THIG LE DE NYID RDZOGS PA'I BDE BA DE NYID NI DPE'I BZHI PA YIN
ZHES BYA BAR DRAN BAS NA DRAN BA'O, ,YANG THIG LE BZHI GSANG
BA'I PADMAR SPROS PAS NI SKU BZHI SPRUL PA BYE BA PHRAG PHYED
DANG BZHI BKYE BAS SHES RAB KYI SKYE

GNAS DANG, SKRA DANG SO DANG, SEN MO LA SOGS BA THAMS CAD GDUL
BYA'O, ,'GRO RNAMS 'DUL BAR BSAMS PA NI DRAN PA'O, ,YANG RNAL
'BYOR PA DANG RNAL 'BYOR MA GNYIS KYI LUS KYI BA SPU'I BU GA BYE
BA PHRAG PHYED DANG BZHI NAS BDE BA'I 'OD ZER DANG SBRUL PA DPAG
TU MED PAR SPROS PAS

'JIG RTEN GYI KHAMS GZHAN NA GNAS PA'I 'GRO BA RIGS DRUG THAMS
CAD LA PHOG PAS DE DAG GIS KYANG LHAN CIG SKYES PA'I BDE BA
RTOGS PAR GYUR TE, 'OD ZER DANG SBRUL PA DE DAG SLAR LOG NAS
BDAG NYID KYIS BYI BO NAS LUS THAMS CAD LA KHYA PAS BZHI PA
STONG GI CHAR YANG MI PHOD PA'I BDE

BA SKYES PAR BSAMS PA NI DRAN BA'I 'BRAS BU'O, ,DES NI DRAN PA'I
'BRAS BU BSHAD ZIN TO, ,DA NI TING NGE 'DZIN GYI 'BRAS BU BRJOD
PAR BYA STE, YE SHES SKU LA THIG LE BZHI 'BYUNG BA, ,DE NI STONG
PA NYID KYI SKU LAS SPROS PA'O, ,ZHES BYA BA GSUNGS PA LA YE
SHES KYI SKU LA THIG LE BZHI

@234B 'BYUNG BA ZHES BYA BA NI THABS KYI GSANG BA'I RDO RJE NAS
SKU'I THIG LE 'BYUNG BA DANG, GSUNG GI THIG LE 'BYUNG BA DANG,
THUGS KYI THIG LE 'BYUNG BA DANG, YE SHES KYI THIG LE 'BYUNG
BA'I DON TO, ,DE NI STONG PA NYID KYI SKU LA SPROS PA'O ZHES BYA
BA LA SHES RAB KYI GSANG BA'I PADMAR SKU'I SPRUL PA SPROS

PA DANG, GSUNG GI SPRUL PA SPROS PA DANG, THUGS KYI SBRUL PA
SPROS PA DANG, YE SHES KYI SPRUL PA RNAMS SPROS BAS 'GRO BA'I
DON MDZAD CES BYA BA'I DON TO, ,DE'I PHYIR DAG PA'I TING NGE
'DZIN GYIS ZHES BYA BA NI 'DIR STONG PA NYID KYIS SKU LA GZUGS
PA'I SEMS SPANGS PA DANG, 'DZIN PA'I

SEMS SPANGS PAS DAG CING RO GCIG PA'I DE BZHIN NYID KYIS SEMS
GANG GI TSE MI 'GYUR BA'I SKAD CIG MA SKYES PA'I DON RTOGS PA NI
TING NGE 'DZIN DU BRJOD DO, ,DE'I PHYIR TING NGE 'DZIN DES DAG
PAS NA, LUS DRI MA MED PAR BYA'O, ,DAG DRI MA MED PAR BYAS SO,
,YID DRI MA MED PAR

BYAS SO, ,YE SHES DRI MA MED PAR BYAS PA YIN TE, RNAL 'BYOR PA
DES NYIN ZHAG GCIG GAM, ZLA BA GCIG GAM, ZLA BA GSUM MAM, ZLA BA
DRUG GAM, LO GCIG GAM, THA NA LO GSUM DANG, ZLA BA PHYED DANG
GNYIS KYI NYIN MTSAN GYIS YE SHES KYI LUS GRUB STE, MCHOG

GI DNGOS GRUB STER BAR GYUR TE, 'BRAS BU SA BCU'I DBANG PHYUG
BYANG CHUB SEMS DPA' 'JAM DPAL DANG MTSUNGS PAR 'GYUR TE, SA BCU
LA SOGS PAS BSGRUBS PA DANG, DE NAS RNAL 'BYOR PA DES DON KHYAD
PAR CAN NYAMS SU MYONG BAS SA BCU GCIG THUN MONG GI LAM SA THOB
PAR GYUR CING

BRNYES PAS YE SHES KYI, SGRIB PA SPANGS PAS BCU GNYIS PA BRNYES
PAS NI RDO RJE 'CHANG GI SA ZHES BYA BA STE, DES NA TING NGE
'DZIN GYI 'BRAS BU BSHAD ZIN TO, ,SO SOR SDUD PA LA SOGS SBYOR
BA YAN LAG DRUG GI NGES PA DANG, DBYE BA DANG, RE RE'I NGES PA'I
DON BSTAN CING BSGRUB PA'I YAN

LAG BSTAN TO, ,DA NI SBYOR BA YAN LAG DRUG GI SGRUB PA'I THABS
BSTAN PAR BYA STE, DE LA RNAL 'BYOR PA RNAMS KYIS BTZAN THABS
KYI SBYOR BA SHES PAR BYA STE, 'DIR GANG GI TSE SO SOR SDUD PA
LA SOGS PA RNAMS KYI STONG PA NYID KYI SKU LA SNA TSOGS KYI
GZUGS MTHONG PA NA SROG LA RNAL 'BYOR

@235A *, ,PAS MA BSDAMS PAS MI 'DZAG PA'I BDE BA SKAD CIG MA MI
SKYE NA, DE'I TSE RNAL 'BYOR PAS 'CHAD PAR 'GYUR BA'I N'A DA LA
BTZAN THABS KYIS GOMS BAR BYAS LA NYAMS SU BLANG PAR BYA STE, DE
LA RNAL 'BYOR PAS LUS BSRANG STE, SPYI LA MO KRUNG BCAS LA,
DBUGS

SOR GZHAG CING SEMS NI YANGS PAR GNAS SHING, LAG PA G-YAS PAS
RTZE CHUNG NGAM GNYID LOG RTZA BAGS KYIS MNAN CING MI G-YO BAR
GNAS PAR BYA'O, ,DE LTAR YANG NAS YANG DU MI LCI TZAM GRANGS MAD
BYAS LA RO STONG DANG SPYI BO MIN PA DE TZAM DU BYAS NA, RTZA
DBU MAR SROG GI RLUNG

RGYU BA NYID KYIS SHES RAB KYI PADMAR GNAS PA'I RDO RJE NOR BU'I
NANG DU CHUD PA'I BYANG CHUB KYI SEMS KYI THIG LE BZHI MI 'PHO
BA'I 'GOG PA'I BDE BAS BRGYA'I CHAR YANG MI PHOD PA'I RGYU MTHUN
PA'I MI 'DZAG PA'I SKAD CIG MA'I BDE BA LHAN CIG SKYES PA'I
SKU'I DON BSGRUBS PAS, MTHONG BAR TSE

'DI LA 'GYUR RO, ,DE NI BTZAN THABS KYI SBYOR BA DANG PO'O,
,BTZAN THABS KYI SBYOR BA GNYIS PA BRJOD PAR BYA STE, STONG PA
NYID KYI RANG BZHIN SHES RAB MA DANG SNYOMS PAR ZHUGS SHING,
MNYAM PAR 'JOG PA'I DUS NA SNYING RJE'I BDAG NYID THABS KYI
GSANG BA'I GNAS THUR SEL GYI SGO

G-YAS PA'AM, LUS BER BA LANGS PA'I DUS NYID DU RDO RJE NOR BU'I
RTZA BAR LAG PA G-YAS PAS MNAN CING LUS MI G-YO BAR SEMS BDE
BA LA GTAD CING YANG DRANG BA DANG, RGYU ZHABS KYI SHE TSIGS PA
LA SBYAR BA DANG, MIG BGRAD PA DANG, RKANG PA'I MTHE BONG NANG
DU BSKUM PA

DANG; RTING PA PHYIR BRKYANG PAS SHES RAB DANG THABS GNYIS CHAR
YANG MI G-YO MI 'GRUL BAR BDE BA LA SEMS GTAD CING GNAS PA NI,
BTZAN THABS KYI SBYOR BA GNYIS PA'O, ,DA NI STONG PA NYID KYI
SKU BSGRUB PA PHYIR LTA BA BRJOD PAR BYA STE, DE LA BSNYEN PA
ZHES BYA BA LA SOGS

PA GSUNGS TE, 'DIR BSNYEN PA ZHES BYA BA NI DANG PO'I RTAGS DU
BA NYIN MTSAN GCIG LA RNAL 'BYOR PAS BSGOMS PAS MTHONG BAR 'GYUR
RO, ,PHYI NANG GI SMIG RGYU LA SOGS PA 'BYUNG BAR 'GYUR RO,
,BSNYEN PA DE'I DANG POR SBYOR BA YAN LAG DRUG BSGOMS PAS RTAGS
DU BA LA

@235B SOGS PA'I MTSAN MAR 'DZIN PA'I SEMS SPANGS PA'I BDAG NYID
CAN GYI RNAL 'BYOR PA'I SEMS KYIS GSAL LA MI RTOG PA BSGOMS PA'I
STOBS KYIS 'BYUNG BAR 'GYUR RO, ,GZUNG 'DZIN DANG BCAS PA'I SEMS
KYIS BSGOMS PAS NI 'BYUNG BAR 'GYUR BA MA YIN NO, ,DE YANG RTAGS

BCU GCIG YIN TE, DU BA NI DANG PO 'DI RNAMS YID CHES PA'I RGYUR
BSTAN PA YIN LA, LHAG MA BCUS NI PHYI NANG BRTAN PAR BYED PA'I
SBYOR BA YANG DAG PAR BYED BA YIN TE, DE RNAMS KYANG DNGOS POR
BZUNG BA LAS BYUNG BA NI MA YIN NO, ,DNGOS PO MED PA LA RTAGS DE
RNAMS BYUNG BAR

'GYUR RO, ,DE LA SO SOR SDUD PA DANG PO'I LTA BA BRJOD PAR BYA
STE, DE LA 'KHOR LO CAN ZHES BYA BA GSUNGS PA LA, 'KHOR LO CAN
NI GTZUG TOR GYI 'KHOR LO'I 'DAB MA BZHI LA LTA BA'O, ,CAN ZHES
PA NI THIG LE BZHI GNAS PAS NA CAN NO, ,LTA BA ZHES PA NI KHRO
BO GTZUG TOR RGYAL

BO'I LTA BA NI STENG DU GTZUG TOR GYI 'KHOR LO'I 'DAB MA BZHI LA
THIG LE BZHI 'BYUNG BA BZHIS BSKYED CING BDE BA DE LA DUS THAMS
CAD DU LTA BAR BYED DO, ,SKAD CIG MA GCIG TZAM YANG MI YENGS PAR
DE NYID LA YANG DANG YANG DU LTA BAR BYED DO, ,DE'I SPYOD LAM NI
MIG DAG MI 'DZUMS

BA DANG, KHA GDANGS SHING DBUGS SOR GZHAG PA DANG, DNGOS POR
'DZIN PAS GZUNG BA DANG, 'DZIN PA'I YUL DANG BRAL BA DANG, DBUGS
SMIN MTSAMS SU PHUG RDUGS KYI RTZA LA RANG BZHIN DU ZHUGS SHING
GNAS PA NI KHRO BO DE'I SPYOD LAM YIN NO, ,DE BZHIN DU RNAL
'BYOR PA SGRUB

PA NYAMS DU LEN PA RNAMS KYIS KYANG DE BZHIN SPYOD LAM BYA STE,
RNAL 'BYOR PAS MTSAN MO'I SBYOR BA LA RTAGS LNGA 'BYUNG BAR
'GYUR RO, ,NYIN MO'I SBYOR BA LA RTAGS RNAM PA DRUG 'BYUNG BAR
'GYUR RO, ,NYIN MO'I SBYOR BA ZHES BYA BA NI SNGA DRO NYI MA
SHAR MA THAG NAS SPRIN MED PA'I NAM MKHA'I

KHAMS DANGS PA LA NYI MA LA RGYAB KYIS PHYOGS LA NUB TU KHA
BLTAS LA GZUNG BA DANG 'DZIN PA'I SEMS GNYIS SPANGS NAS, SPRIN
MED NAM MKHA' JI LTAR DANGS SHING GSAL BA DE BZHIN DU DNGOS PO
THAMS CAD KYANG NAM MKHA' BZHIN DU DANGS SHING GSAL BA'I RANG
BZHIN NO

@236A *, ,ZHES RNAL 'BYOR PA'I BSAM PA'I YUL SNGON DU DE LTAR
YIN NO, ,PHYI NAS BLOS DE LTAR MI DPYAD PAR SOR GZHAG PAR BYA'O,
,NYI MA GUNG LA BAB PA'I DUS SU NI KHAS GSANG ZHING, DMIGS PAR
MI BYA'O, ,DE CI'I PHYIR ZHE NA, MIG LA NYI MAS PHOG PAS NI MIG
RAB RIB CAN

DU 'GYUR ZHING SKYON CAN DU GYUR NAS, DMIGS PA MI GSAL BAR 'GYUR
ZHING, ,DGE BA'I BAR CHOD DU 'GYUR RO, ,PHYI DRO NYI MA YOL BAR
GYUR PA DANG NYI MA LA RGYAB KYIS PHYOGS NAS KHA SHAR PHYOGS SU
BLTAS LA SNGA MA LTAR NAM MKHA' DE NYID LA DMIGS PAR BYA'O,
,SROD DANG THO RANGS

RNAMS SU NI CI BDE BAR GNAS SHING KHA TON DANG BZLAS PA DANG
DMIGS PA LA SOGS PA BYA BA THAMS CAD SPANGS NAS RNAL 'BYOR CHEN
PO'I NGA RGYAL GYIS GNAS PAR BYA'O, ,DE LTAR BSGOMS NA DE NAS
SKU STONG PA NYID RNAM PAR MI RTOG PA RTOGS SHING 'GRUB PAR
'GYUR RO, ,SKU'I MTHAR NI BSNYEN

PA'I YAN LAG TU 'GYUR TE, DE NI SO SOR SDUD PA DANG, BSAM GTAN
GYIS DE RNAMS 'GRUB PAR 'GYUR RO, ,DA NI NYE BAR SGRUB PA BSHAD
PAR BYA STE, ,DE LA, BGEGS MTHAR BYED KYI LTA BA NI, ,ZHES BYA
BA DE LA, BGEGS MTHAR BYED NI KHRO BO BDUD RTZI 'KHYIL PA'O,
,DE'I LTA BA NI BDUD RTZI'I

GNAS SU SONG BA STE, BDUD RTZI'I GNAS ZHES BYA BA NI DPRAL BA
NAS KUN RDZOB BYANG CHUB KYI SEMS GNAS PA'O, ,SRID PA'I GNAS
ZHES BYA BA NI DE NAS LUS THAMS CAD LA KHYAB PAR BYED PA'I KUN
RDZOB BYANG CHUB KYI SEMS 'DZAG PA'I GZHI DE NI GNAS PA'O,
,BGEGS MTHAR BYED

DE'I LTA BA NI BDUD RTZI'I LAM ZHES BYA BA NI LU GU RGYUD DU
BCINGS PA'I RTZA LAM DU DBU MA AA WA DH'U T'IR BYANG CHUB KYI
SEMS DANG KUN GZHI'I RNAM PAR SHES PA GCIG TU 'DRES NAS RDO RJE
RTZE GCIG PA LTA BUR GYUR PA NI YAN LAG DRUG GI NYE BAR SGRUB
PA'O, ,NYE BA'I SGRUB PA BSHAD NAS, YANG

GI SGRAS NI SROG DANG RTZOL BA DANG, 'DZIN PA ZHAR LA BRJOD PAR
BYA STE, STONG PA NYID BSGOMS PA LAS SKU MTHONG NAS RNAL 'BYOR
PA BDAG NYID KYI LTE BAR H'Um MTHING NAG SOR GCIG PA BSAMS NAS
SNA BUG G-YON PA NAS DANG PO SOR BCU BDUN NAS BZLOG STE, AOm
DKAR PO GCIG DBUGS

@236B DANG 'GROGS NAS NANG DU ZHUGS PAS LTE BA'I H'Um LA THIM
PAR BSAMS NAS JI TZAM BDE BA TZAM DU GZHAG GO, ,DE MI BDE BA'AM,
GANG BA SNYAM BYED NA, DE NAS H'Um LAS DBUGS BYUNG BA YANG SNA
BUG G-YAS PA NAS BYUNG BA A'A: DMAR PO DANG 'GROGS NAS PHYIR
SOR BCU BDUN TSUN CHAD 'PHROS

PAS YANG DANG YANG DU RNAL 'BYOR PAS BSGOM PA NI SROG DANG RTZOL
BA'I RNAL 'BYOR RO, ,DE LA BRTAN PA THOB NA NI BDE BA KHYAD PAR
CAN SKYE ZHING SEMS SHIN TU YANG BRTAN PAR GYUR NAS DNGOS PO
THAMS CAD 'GAGS PA DANG, DBUGS YANG RING PAR 'GYUR TE, H'Um LAS
DBUGS JE RING JE RING DU

BYAS LA, AOm NANG DU JE THUNG DU BYA ZHING, A'A: YANG PHYIR
'BYUNG BA AOm DANG MNYAM PAR JE THUNG JE THUNG DU BSAM MO, ,PHYI
NAS SNA BUG GNYIS 'DOM PA'I MTSAMS SU SOR BZHI'I NANG NAS THIG
LE GSUM GNAS PAR BSAMS LA, DES DBUGS LA PHOG PAS DBUGS SLAR LOG
NAS

H'Um LA THIM PAR GYUR PAS BDE BA DANG BCAS PAR DE YAR 'ONG BA
DANG, MAR 'GRO BAS SNA BUG GI SUM MDOR THIG LE GSUM NI KHA DANG
SNA BUG GNYIS SU RE RE GNAS PAS SROG GI RLUNG LA PHOG PAS SROG
GI RLUNG PHYIR LOG PAS KUN GZHI RNAM PAR SHES PA DANG 'DRES NAS
DON DAM PA BYANG CHUB KYI

SEMS SOR GCIG BA LA H'Um DANG DBUGS SU BCAS PA THIM PAR GYUR PA
NI SROG NYE BAR SGRUB PA'O, ,NYE BAR SGRUB PA BSHAD ZIN TO, ,DA
NI SGRUB PA BRJOD PAR BYA STE, SHES RAB LAS SPROS ZLA BA'I THIG
LE ZHES BYA BA NI 'DIR SHES RAB KYI CHAGS PAS ZHU BA'I RNAL
'BYOR PA'I THIG LE DE

NI SPROS PA'I ZLA BA'I THIG LE ZHES BYA'O, ,DE YANG SHES RAB LAS
SPROS PA'I BYANG CHUB KYI SEMS KYI THIG LE DE YANG RNAL 'BYOR
PA'I RDO RJE NOR BU'I NANG DU SON PA'I BDE BA GANG YIN PA DE NI
YI GE BZHI'I BDAG NYID DE, GSANG BA BDE BA CHEN PO'I 'KHOR LOR
YE SHES KYI RANG BZHIN GYI YI GE HO DMAR

PO DANG, LTE BA SPRUL PA'I 'KHOR LOR A'A: DMAR SKYA DANG, SNYING
GA CHOS KYI 'KHOR LOR YI GE H'Um DKAR PO DANG, LONGS SPYOD KYI
'KHOR LOR AOm RNAMS KHA SBYOR DU THABS DANG SHES RAB GNYIS SU
MED PAR SGRUB PA NI DE SGRUB PAR 'GYUR TE, 'DI NI SGRUB PA'I YAN
LAG GSUM PAR 'GYUR RO, ,

@237A *, ,DES NI SGRUB PA BSHAD ZIN TO, ,DA NI SGRUB PA CHEN PO
BRJOD PAR BYA STE, BDE BA MA NYAMS GCIG ZHI BA, ,ZHES BYA NI LAS
KYI PHYAG RGYA NU MA DANG SKRA DANG LDAN PA LO BCU GNYIS MA LA
SOGS PA YANG RUNG, YE SHES KYI PHYAG RGYA GANG LA DMIGS PA DE
BRTAN POR GYUR PA YANG RUNG, PHYAG

RGYA CHEN PO STONG PA NYID LA DMIGS PA BRTAN POR GYUR KYANG RUNG
STE, BYANG CHUB KYI SEMS KYI BDE BA MI NYAMS PA'I SKAD CIG MA
GCIG GI MTSAN NYID DE NI LUS ZHI BA DANG, NGAG ZHI BA DANG, YID
ZHI BA DANG, YE SHES ZHI BA ZHES BRJOD DO, ,DE NI LHAN CIG SKYES
PA YIN ZHES BCOM LDAN 'DAS

KYIS RTZA BA'I RGYUD DPAL MCHOG GI DANG PO ZHES BYA BA STONG
PHRAG BCU GNYIS PA'I YE SHES KYI LE'UR GSUNGS SO, ,SGRUB CHEN YE
SHES SBYOR BA'O, ,ZHES BYA BA NI DON DAM PA BYANG CHUB KYI SEMS
DE LA RNAL 'BYOR PAS DUS THAMS CAD DU BYANG CHUB KYI SEMS MI
'DZAG PA'I BDE BA'I RGYUN GNAS

SHING; RTOG PA CAN GYI BDE BA'I RGYUN MED DO SNYAM PA'I SHES PA
DANG LHAN CIG TU RNAL 'BYOR PAS GCIG PAR BSGOM PA NI SGRUB PA
CHEN PO'I YAN LAG STE BZHI PA'O, ,DE LTAR YE SHES KYI YAN LAG
BZHI PA SGRUB PA CHEN PO BSHAD ZIN TO, ,DA NI RDZOGS PA'I RANG
BZHIN DBU MA CHEN PO BRJOD PAR

BYA STE, LHA LA SOGS PA SGRUB PA SNGAR BSHAD PA'I BSKYED PA'I
RIM PA NI 'JIG RTEN PA'I DNGOS GRUB THOB PA'O, ,RDZOGS PA'I RIM
PA DE KHO NA NYID SGRUB PA NI 'JIG RTEN LAS 'DAS PA'I DNGOS GRUB
THOB PA'O, ,BCOM LDAN 'DAS KYIS DE SKAD CES BKA' STZAL TO,
,SANGS RGYAS RNAMS KYIS

CHOS BSTAN LA, ,BDEN PA GNYIS LA YANG DAG BRTEN, ,'JIG RTEN KUN
RDZOB BRTEN PA DANG, ,DON DAM PA YI BDEN PAS 'GRUB, ,CES BCOM
LDAN 'DAS KYI BKA' NGES PA'I DON TO, ,YANG BCOM LDAN 'DAS KYI
BKA' LAS, RIM PA GNYIS PA YANG DAG BRTEN, ,RDO RJE CAN GYIS BDAG

LA BSTAN, ,BSKYED PA'I RIM PA GCIG YIN TE, ,GZHAN NI RDZOGS PA'I
RIM PA'O, ,ZHES BKA' NAS 'BYUNG NGO, ,DE'I PHYIR NA DE LTAR LHA
SGRUB PA LA NI RNAM PAR RTOG PA CAN GYI BSKYED PA'I RIM PA RNAL
'BYOR BSGOM PA RNAMS KYIS THAMS CAD BSGRUBS PAS 'GRUB PAR MI
'GYUR RO, ,DE KHO

@237B NA NYID KYI RANG BZHIN CHOS KYI SKU SGRUB PA LA NI RNAM
PAR RTOG PA DKAR PO DANG, DMAR PO DANG, SER PO DANG, SNGON PO
DANG, NAG PO DANG, RING BA DANG, THUNG BA DANG, SBOM PA DANG,
PHRA BA DANG, CHAG PA DANG, MA CHAG PA DANG, ZLA GAM DANG, ZLUM
PO DANG, SOG KA DANG, GRU BZHI DANG,

YAN LAG DANG, NYID LAG DANG, RI DANG, NAGS TSAL DANG, 'KHRI
SHING DANG, GEL PA DANG, KHA DOG DANG, DBYIBS KYI THA SNYAD
THAMS CAD DANG BRAL BA'I YAN LAG BZHI RDZOGS PA DANG GIS 'GRUB
PA'O ZHES BYA BA NI RANG GI RIGS PAS 'GRUB PA'O, ,DBU MA CHEN
PO'I DON BSHAD ZIN TO, ,

DA NI SROG DANG RTZOL BA'I YON TAN DANG SKYON GNYIS YI MTSAN
NYID BRJOD PAR BYA STE, SROG CES BYA BA LA SOGS PA GSUNGS TE, 'DI
LTAR RNAL 'BYOR PAS RNAM PAR MI RTOG PA BSGOMS PA LAS SKU MTHONG
NAS RNAL 'BYOR PAS RDO RJE DRIL BU'I RTZE MO NAS BRTZAMS NAS
GTZUG TOR GYI 'KHOR LO'I BAR

DU SEMS GTAD CING DBUGS SUM STONG DRUG BRGYA'I BAR DU 'GOG CING
BDE BA NYAMS SU MYONG BAR BYA BA NI YON TAN DU 'GYUR RO, ,SKYON
DU 'GYUR BA NI RNAL 'BYOR PAS DBUGS SHIN TU GSANG BAS SNA RTZER
RAM, LTE BA SPRUL PA'I 'KHOR LOR CIG CAR BSDAMS SHING MI RGYU
BAR BYAS NA NI SROG GI

RLUNG YAN MAN DU 'GRO SA MED DE LTE BAR BRGYAL BAS SROG GZHAN DU
MI 'GYUR BAR AA WA DH'U T'IR ZHUGS NAS TSANGS PA'I BU GA NAS
BYUNG NAS, RNAL 'BYOR PA'I LUS DOR NAS MGO BKAS TE 'CHI BA'I DUS
BYED PAR 'GYUR RO, ,DE NI SKYON BSTAN PA'O, ,RNAL 'BYOR PAS MGO
NA BAR MI BYED

PA DE SRID DU RNAL 'BYOR DU BYA'O, ,DE LTAR BYAS NA RNAL 'BYOR
PA RNAMS LA MNYAM PA'I BDE BA PHUNG PO NYON MONGS PA'I 'BRAS BU
STER BAR 'GYUR RO, ,DE LA STENG BU ZHES PA NI MGO PO DE SRID NA
MI 'DOD PA YIN TE, RNAL 'BYOR PAS DMIGS PA MI BYA'O, ,BYAS NA NI
'CHI BA'I 'JIGS PA

STER BAR 'GYUR TE, PHUNG PO 'JIG PAR 'GYUR RO, ,'ON TE RNAL
'BYOR GYI STOBS KYIS GTZUG TOR GYI 'KHOR LO'I SGO PHUG NAS SROG
GI RLUNG 'GRO BA'I RNAL 'BYOR PA NI MCHOG TU MI 'GYUR BA'I BDE
BA GO 'PHANG STONG PA NYID KYI SKU LA GCIG TU SBYOR BA'I TING
NGE 'DZIN DE LA SEMS RTZE

@238A *, ,GCIG PA'I YON TAN GYIS NI DE LTAR RNAL 'BYOR PA DE'I
PHUNG PO MED PAR GYUR KYANG, MED PA NI MA YIN TE, YOD CES BYA
BA'I DON TO, ,DE JI LTAR YOD CE NA, RNAL 'BYOR PA NI MA NYAMS
PA'I BDE BA MCHOG TU MI 'GYUR BA'I TING NGE 'DZIN DU 'GRO BAR
'GYUR ZHES BYA BA NI

SANGS RGYAS BCOM LDAN 'DAS GANG DU YANG MA GRUB PA'I CHOS KYI
SKUR 'GYUR ZHES BYA BA'I DON TO, ,'ON TE RNAL 'BYOR PA CHOS KYI
SKUR 'GYUR RAM, GZHAN ZHIG TU 'GYUR SNYAM PA LA, DE LTAR MI
'GYUR RO, ,RNAL 'BYOR PA NI MA YIN NO, ,RNAL 'BYOR PA ZHES BYA
BA NI RNAL 'BYOR PA'I

SEMS NYID CHOS KYI SKUR 'GYUR BA LA, RNAL 'BYOR PA 'GRO ZHES
BRJOD PAR ZAD KYIS, RNAL 'BYOR PA'I LUS PO 'GRO BA NI MA YIN NO,
,'ON KYANG 'JIG RTEN PA RNAMS LA GRAGS PA MED CES BYA BA NI RNAL
'BYOR PA 'DI NI SHI BAR GYUR TO ZHES GRAGS PAR 'GYUR TE, SHI BA
MA YIN NO ZHES BYA BA

NI GRUB MTHA' 'DZIN PA RNAMS LA RIGS PA GRUB PA'O, ,SROG DANG
RTZOL BA'I SKYON DANG YON TAN BSTAN PA SGRUB THABS KYI LE'UR
BCOM LDAN 'DAS KYIS GSUNGS PA NGES PA'I DON TO, ,SKYON DANG YON
TAN GNYIS BSHAD ZIN TO, ,'BRAS BU SROG CES PA LA SOGS PA NI GO
SLA'O, ,DA NI

RTZA'I KUN DU SPYOD PA'I GNAS THABS BRJOD PAR BYA STE, THIG LE
ZHES PA NI DPRAL BAR SKU'I THIG LE GNYID SAD PA'I GNAS SKABS
SKYED PAR BYED PA'O, ,MA ZHES PA NI MGRIN PAR GSUNG GI THIG LE
RMI LAM RMIS PA LTA BU'I GNAS SKABS SKYED PAR BYED PA'O, ,SGRA
ZHES BYA BA NI SNYING GAR

SEMS KYI THIG LE SHIN TU GNYID LOG PA LTA BU SKYED PAR BYED
PA'O, ,YE SHES ZHES PA NI LTE BAR YE SHES KYI THIG LE BZHI PA'I
GNAS SKABS SKYED PAR BYED PA'O, ,BDUD RTZI'I GNAS SU SONG BA NI
LU GU RGYUD DU BCINGS PA'I RTZA DE LA YANG BDUD RTZI'I GNAS SU
ZHES BYA BA NI DPRAL BA'I

DKYIL 'KHOR NI THIG LE BZHI 'DZAG PA'O, ,SONG BA NI ZHES PA NI
DE RU'O, ,DUS KYI ME ZHES PA NI YE SHES KYI RTZAR SONG BA NI
BDUD RTZI'I GNAS SU SONG BA'O, ,LU GU RGYUD CES BYA BA NI G-YON
GYI RTZA LA LA N'A DANG, G-YAS PA'I RTZA RA SA N'A'O, ,BCINGS
PA'I RTZA ZHES BYA BA NI DBUS KYI RTZA

@238B AA BA DH'U T'IR DANG, DE'I NANG GI YE SHES KYI RTZAR ME
KHA DOG DMAR POR GNAS PA NI BCINGS PA'O, ,DE CI LTAR BCINGS SHE
NA, DE NI 'DI LTAR BCINGS SO, ,LUS KYI SGRIB PA DANG, NGAG GI
SGRIB PA DANG, YID KYI SGRIB PA DANG, YE SHES KYI SGRIB PA RNAMS
KYIS LUS GSAL BA DANG, NGAG

GSAL BA DANG, YID GSAL BA DANG, YE SHES GSAL BAR GYUR PA SHEL
SGONG PHYIS PA LTAR GSAL BA'I BDAG NYID DE, DAR GYI SRIN BUS
BDAG NYID KUN NAS DKRIS SHING MI THAR BA DE BZHIN DU, 'GRO BA
RNAMS KYANG SGRIB PA BZHIS MI GSAL BAR BYAS SO, ,RNAL 'BYOR PA
RNAMS KYIS

DE RTOGS PAR BYAS SHING, LU GU RGYUD DU BCINGS PA'I RTZA NI LUS
DANG, NGAG DANG, YID GSUM YIN TE, DE YANG 'DOD CHAGS DANG, ZHE
SDANG DANG GTI MUG RNAMS YIN PAS, YE SHES DKRIS SHING MI GSAL
BAR BYAS SO, ,DES DKRIS PA NI LTE BA DANG, SNYING GA'I BAR DU
LAN GSUM

DU DKRIS SO, ,DE NAS YANG AA BA DH'U T'I NI SNYING GI ZE'U
'BRU'I DBUS NAS BYUNG NAS 'GRO ZHING SROG GI RLUNG RGYU BAR BYED
DO, ,LA LA N'A NI G-YON NAS 'GRO'O, ,RA SA N'A NI G-YAS NAS
SNYING GA'I PADMA'I 'DAB MA'I G-YAS NAS 'GRO BAR 'GYUR RO, ,DE
NAS SNYING GA DANG, MGRIN PA'I PADMA'I 'DAB

MA'I BAR DU LAN GSUM DU 'KHYIL NAS YANG 'GRO BAR 'GYUR RO, ,DE
BZHIN DU YANG MGRIN PA DANG, ,DPRAL BA'I DBUS SU LAN GSUM DU
'KHYIL NAS GNAS PA'O, ,DPRAL BA NAS GTZUG TOR GYI BAR DU LAN
GSUM DU 'KHYIL NAS GNAS TE, LUS DANG, NGAG DANG, YID GSUM

DKRIS TE, DE LA RDUL DANG, MUN PA DANG, SNYING STOBS GSUM GYI
RANG BZHIN GYIS DE LTAR LAN GSUM PA BZHIR BYAS NAS, LUS KYI
RTZI'I RA SA N'A G-YAS KYI RTZA SNA BU GNAS PHYIR BYUNG BA NI,
BCU GNYIS MTHA' NAS CHA YI MTHAR, ,ZHES PA NI SA'I KHAMS KYI
RLUNG SOR BCU GSUM DU RGYU'O, ,

CHU'I KHAMS KYI RLUNG SOR BCU BZHIR RGYU'O, ,ME'I KHAMS KYI
RLUNG SOR BCO LNGAR RGYU'O, ,RLUNG GI KHAMS KYI RLUNG SOR BCU
DRUG TU RGYU'O, ,NAM MKHA'I KHAMS KYI RLUNG SOR BCU BDUN DU
RGYU'O ZHES NI NANG GI LE'UR GSUNGS SO, ,SKU'I G-YON GYI RTZA
LA LA N'A NI SOR BCU BDUN NAS RGYU'O, ,

@239A *, ,NGAG GI RTZA RA SA N'A NI G-YAS NAS SOR BCU GSUM TSUN
CHAD DU 'GRO'O, ,YID KYI RTZA AA BA DH'U T'I CIG CAR DBUS MA NAS
SNA BUG GNYIS 'DOM PA NAS SOR BCO LNGA TSUN CHAD DU 'GRO'O, ,DE
BZHIN DU 'OG TU LTE BA DANG, GSANG BA'I GNAS KYI BAR DU YANG LAN
GSUM DU

'KHYIL BAR BYAS NAS, BSHANG BA'I RTZA NI G-YAS NAS 'GRO'O, ,GCI
BA'I RTZA NI G-YON NAS 'GRO'O, ,DUNG CAN MA NI DBUS MA NAS
GSANG BA'I RDO RJE'I NANG NAS SHES RAB KYI PADMA'I BYA GDONG MAR
'GRO'O, ,GSANG BA'I PADMA'I 'OG TU BSHAD PA'I RTZA DBUS SU
'GRO'O, ,GSANG BA'I RDO

RJE DANG SHES RAB KYI PADMA'I G-YON NAS GCI BA'I RTZA 'GRO'O,
,G-YAS KYI RTZA RA SA N'A NA SA KUN RDZOB BYANG CHUB KYI SEMS
KYI KHU BA 'GRO'O ZHES PA NI RTZI'I KUN DU SPYOD PA YIN TE, BCOM
LDAN 'DAS KYIS ZHIB MOR NI NANG GI LE'UR GSUNGS TE 'DIR MA
BSHAD DO, ,'DI NI DE BZHIN

GSHEGS PA'I BKA'I NGES PA'O, ,RTZA'I KUN DU SPYOD PA BSHAD ZIN
TO, ,DA NI RLUNG GNYIS RGYU BA BRJOD PAR BYA STE, SROG DANG THUR
SEL LAN GSUM RGYU, ,ZHES BYA BA NI STENG DU LUS DANG, NGAG DANG
YID GSUM GYI RANG BZHIN G-YON DANG, G-YAS PA DANG, DBUS MA NAS
GYEN DU RGYU

BA SROG GI RLUNG NGO, ,'OG TU RGYU BA'I RDUL DANG, MUN PA DANG,
SNYING STOBS KYI RANG BZHIN BSHAD PA DANG, GCI BA DANG, KHU BA'I
RTZA'I LAM NAS RGYU BAR BYED PA'I RLUNG NI THUR DU SEL BA'O,
,RDO RJER BCAS PA'I PADMA NI SHES RAB RNAMS KYI SKYE GNAS TE,
'BAB PA'I BDE BA STER BA'I PHYIR

RO; ,NOR BU DANG BCAS PA'I RDO RJE NI 'DZIN PA'I BDE BA STER
BA'I PHYIR RO, ,BUD MED KYI PADMA DANG LDAN PA NYID DO, ,PADMA'I
ZE 'BRU 'BYED PA NYID YIN NO, ,DBUS SU RLUNG DANG PHRAD PA NI
LTE BA'I DBUS SU GYEN DU RGYU BA'I SREG GI RLUNG DANG THUR DU
SEL BA'I RLUNG DAG PHRAD PA'O, ,BYA GDONG

MA DANG DUNG CAN MA GNYIS PHAN TSUN DU MI G-YO BAR PHRAD DE,
BYANG CHUB KYI SEMS KYI RTZA GNYIS RDO RJE SBU GU'I NANG DU
PADMA'I GE SAR ZHUGS PAS MI 'PHO BA'O, ,YUL ZHES PA NI SHES RAB
MA'I PADMA'O, ,YUL CAN ZHES PA NI THABS KYI RDO RJE'I NOR BU'O,
,RNAM PAR DBYE BA MED

@239B CES PA NI THABS DANG SHES RAB DBYER MED CING MI PHYED
PA'O, ,YUL RNAM LA YUL CAN RNAMS TE MIG LA SOGS PA'I DBANG PO'I
SGO MI 'JUG PA STE, DBU MAR RLUNG RGYU BA'O, ,'JUG PA ZHES PA NI
LTE BA'I PADMA'I SROG GI RLUNG 'JUG PA'O, ,SEMS MI G-YO BA DE
NI SNGAR BSHAD ZIN TO, ,DU

BA LA SOGS PA'I MTSAN MA RNAMS NI AA BA DH'U T'IR SROG GI RLUNG
CHUNG BA'I SGO NAS 'DZIN PA'O, ,YANG GI SGRAS NI SROG DE NYID
LTE BAR GZHOM DU MED PA LA THIM PAR GYUR BA'O, ,'DI DAG THAMS
CAD BYIS PA'I RANG BZHIN CAN RNAL 'BYOR PA'AM, RNAL 'BYOR MA
RNAMS LA GSANG ZHES PA NI

BYIS PA SO SO'I SKYE BO RNAM PAR MI SHES PA RMONGS PA RNAMS
DANG, DAD PA SHAS CHUNG ZHING NYON MONGS PA SHAS CHE BA RNAMS LA
GSANG BA ZHES BYA BA NI SBA BAR BYA'O, ,DE RNAMS LA MA SBAS PA
YIN NA RANG YANG DMYAL BAR LTUNG LA, GZHAN LA YANG DE LA BRTEN
NAS DMYAL BAR 'GRO ZHES PA NI

BCOM LDAN 'DAS KYI BKA' NGES PA'O, ,RLUNG GNYIS KYI RGYU BA
BSHAD ZIN TO, ,DA NI DKYIL 'KHOR LNGA'I ZAD PA BRJOD PAR BYA
STE, SA ZHES BYA BA LA SOGS PA LA, 'DIR GAL TE KHRO BO'I LTA BAS
STONG PA LA SEMS GZHAG PA'I RNAL 'BYOR PA MIG MA BTZUMS PAR GYUR
PA DE LTA NA NI

G-YON PA'AM, G-YAS PAR TE SA ZHES PA NI NYE BAR MTSON PA'O,
,GAL TE G-YAS PAR SA'I DKYIL 'KHOR 'BAB PA'I DUS SU RNAL 'BYOR
PA SGOM PAR BYED PA DE LTA NA NI, CHO GA 'DI YIN GYI G-YON GYI
RTZAR 'BAB PA'I DUS SU NI MA YIN TE, NAM MKHA'I DKYIL 'KHOR LA

SOGS PA LA RGYU BA'I PHYIR RO, ,DE'I PHYIR G-YON PA'AM G-YAS
PAR, GANG SROG GI DKYIL 'KHOR 'BAB PA DE'I CHOS CAN GYI PHYIR DE
NYID DKYIL 'KHOR DU BRJOD DO, ,DE'I PHYIR G-YAS KYI RTZA'I SA'I
DKYIL 'KHOR LAS SROG GI CHU'I DKYIL 'KHOR DU 'GRO STE, DE LTAR
YE SHES KYI

DKYIL 'KHOR GYI BAR DU'O, ,G-YON GYI RTZA LAS NI NAM MKHA' LA
SOGS PAR 'GRO STE, DE LTAR STONG PAR 'GRO'O, ,MTSAN MA RNAM PA
BCU RU 'GYUR, ,ZHES PA NI DU BA LA SOGS PA'I MTSAN MA RNAM PA
KUN LDAN GYI STONG GZUGS SU 'GYUR RO, ,GZUGS LAS MI 'GYUR BA'I

@240A *, ,BDE BAR 'GYUR RO, ,SHES RAB KYI PHA ROL TU PHYIN PA'I
YE SHES DE NYID DO, ,YE SHES LAS RDZU 'PHRUL ZHES PA NI NAM
MKHA' LA 'GRO BA LA SOGS PA'O, ,DNGOS GRUB CES PA NI KHAMS GSUM
GYI DBANG PHYUG TU 'GYUR TE, MI RNAMS SKYE BA 'DI NYID LA, ,THOB
PAR

'GYUR RO MI BDAG KYE, ,ZHES BYA BA STE LAM DU ZHUGS PA'I NGES
PA'O, ,DA NI RANG GI SEMS 'DI SNANG BA LA 'JUG PA BRJOD PAR BYA
STE, NAM MKHA' ZHES BYA BA LA SOGS PA BCOM LDAN 'DAS KYIS GSUNGS
TE, 'DI LTAR BKA' GSANG SNGAGS RDO RJE'I THEG PA DANG, SHES RAB
KYI

PHA ROL TU PHYIN PA'I THEG PAR NI BCOM LDAN 'DAS KYIS NI RNAL
'BYOR PA RNAM PA GNYIS LA GOMS PAR BYA ZHES GSUNGS TE, RNAL
'BYOR PA 'DI NI YUM SHES RAB KYI PHA ROL TU PHYIN PA BRGYAD
STONG BAR YANG BRGYA BYIN GYI LE'UR GSUNGS TE, LHA'I DBANG PO
BRGYA BYIN GYIS TSE DANG

LDAN PA RAB 'BYOR LA 'DI SKAD CES SMRAS SO, ,'PHAGS PA RAB 'BYOR
SHES RAB KYI PHA ROL TU PHYIN PA 'DI LA RNAL 'BYOR DU BYED PAR
'DOD PAS GANG LA RNAL 'BYOR DU BYED, ,RNAL 'BYOR PAS RNAL 'BYOR
JI LTAR RNYED PAR 'GYUR, ,DE SKAD CES SMRAS PA DANG, TSE DANG
LDAN PA RAB 'BYOR GYIS 'DI

SKAD CES SMRAS SO, ,LHA'I DBANG PO BRGYA BYIN LA KOO SHI KA GANG
SHES RAB KYI PHA ROL TU PHYIN PA LA RNAL 'BYOR DU BYED PAR 'DOD
PAS, NAM MKHA' LA RNAL 'BYOR DU BYA'O, ,KOO SHI KA GANG SHES RAB
KYI PHA ROL TU PHYIN PA LA RNAL 'BYOR DU BYED PAR 'DOD PAS, BLA
GAB MED PA LA RNAL

'BYOR DU BSLAB PAR BYA'O ZHES BCOM LDAN 'DAS KYIS GSUNGS SO, ,DE
LA NAM MKHA' BLA GAB YOD PA LA, RNAL 'BYOR PAS RNAM PAR MI RTOG
PA GOMS PAR BYA BA DANG, KOO SHI KA YANG NAM MKHA' BLA GAB MED
PA LA RNAL 'BYOR PAS RNAM PAR MI RTOG PA GOMS PAR BYA'O, ,DE LA

GANG ZHIG NAM MKHA' LA RNAL 'BYOR DU BYED PAR 'DOD PA'I RNAL
'BYOR PA'I SPYOD LAM NI SNGAR GONG DU BSTAN ZIN TO, ,BLA GAB YOD
PA'I RNAL 'BYOR BRJOD PAR BYA STE, DE LA RNAL 'BYOR PA DANG PO
KHYIM CHEN PO DPANGS MTHO BA'I PHYOGS THAMS CAD ZHAL ZHAL BYAS
PA, BU GA RTA RNGA YANG

@240B MI SHONG BAR TSAGS BSDAMS LA KHYIM CHE PO'I NANG DU MUN
PA'I NAM MKHA' LA DNGOS PO THAMS CAD LA ZHEN PA'I SEMS CHA PHRA
MO TZAM YANG MED BAR YONGS SU SPANGS BAS, MUN PA LA KUN NAS DANG
BAS YONGS SU BRTAGS PAS NI RNAL 'BYOR PA DE LA DANG PO DU BA LA
SOGS

PA'I RTAGS LNGA MTSAN MO'I SBYOR BAS MTHONG BAR 'GYUR RO, ,RTOG
PA THAMS CAD YONGS SPANGS SHING, ,NYIN ZHAG GCIG LA RNAM PAR
BRTAG ,DE LA RTAGS NI MA BYUNG NA, ,DE TSE NGA YI BRDZUN TSIG
YIN, ,ZHES BCOM LDAN 'DAS KYI BKA' DAM PA'O, ,MIG DAG MI 'DZUMS

PA NI MIG GTZUG TOR LA BLTAS TE, SMIN MA BTEG LA KHA GDANGS
PA'AM, YANG NA BTZUMS KYANG RUNG STE, LUS MI 'GUL, MI BRKYANG
BAR BYAS LA RNAL 'BYOR DU BYA'O, ,RDO RJE'I LAM DU ZHUGS PA YIS,
,ZHES PA NI 'DIR SROG GI RLUNG RTZA DBUS MA AA BA DH'U T'IR
DBANG

MED DU BLA MA'I MAN NGAG GIS ZHUGS PA NI STONG PA NYID RNAM PAR
MI RTOG PA LAS DBUS MAR ZHUGS PA'O, ,NAM MKHA' LA ZHEN PA'I SEMS
KYIS ZHES BYA BA NI BLA GAB YOD PA LA RNAL 'BYOR PAS MIG BTZUMS
PA DANG, RDO RJE'I LAM DU ZHUGS PAS STONG PA LAS RTAGS DU BA

LTA BU DANG, SMIG RGYU DANG, RAB GSAL DANG, MAR ME DANG, DRI MA
MED PA'I NAM MKHAR SNANG BA RNAMS NI MTSAN MO'I SBYOR BAS MTHONG
BAR 'GYUR RO, ,DE NI KHRO BO GTZUG TOR RGYAL PO'I LTA BAS BSGOM
PAR BYA'O, ,NYIN MO'I RNAL 'BYOR ZHES PA NI BLA GAB MED PA'I NAM
MKHA' SPRIN MED

PA'I DANGS PA LA RNAL 'BYOR BYED PA NI RGYAL PO'I LTA STANGS
ZHES BYA BA NI DPER NA RGYAL PO 'KHOR MI RNAMS KYI NANG NA 'DUG
KYANG, ,'KHOR MI RNAMS KYIS RGYAL PO LA RGOL BA LA SOGS PA MI
NUS TE, RGYAL PO DE YANG 'KHOR RNAMS LA 'JIGS PA'AM, BAG 'KHUM
PA'AM, SPU

ZING ZHES BYED PAR MI 'GYUR TE, RGYAL PO DE'ANG 'KHOR MI RNAMS
KYI YID DU 'ONG BA DANG, MTHONG NA DGA' BAR 'GYUR RO, ,RGYAL PO
DES KYANG 'KHOR MI THAMS CAD KYI RTEN DANG STEGS BYED CING,
RGYAL PO'I BYA BA BYED LA RGYAL SRID SUS KYANG MI 'PHROGS PA DE
BZHIN DU NYIN MO'I RNAL

@241A *, ,'BYOR BYED PA'I RNAL 'BYOR BA YANG RGYAL PO DANG 'DRA
STE, NYON MONGS PA 'DOD CHAGS DANG, ZHE SDANG DANG, GTI MUG
DANG, NGA RGYAL DANG, PHRAG DOG DANG, SER SNA DANG, G-YO SGYU
DANG, BDUD LA SOGS PA RNAMS KYIS GLAGS MI RNYED DE GTAN 'BYUNG
BAR NI

'GYUR RO, ,DES NA RGYAL PO'I 'DUG STANGS DANG KHENGS PA'I 'DUG
STANGS ZHES BYA'O, ,SANGS RGYAS LNGA BDAG GZUGS NYID NI, ,SGRUB
PA CHE LA RNAM PAR BRTAG ,CES PHYAG NA RDO RJE'I STOD 'GREL LAS
'BYUNG NGO, ,DES NI NYIN MO DANG MCHAN MO'I RNAL 'BYOR BSHAD ZIN
TO, ,DA NI

BDUD RTZI 'KHYIL PA'I LTA STANGS BRJOD PAR BYA STE, BDUD RTZI
'KHYIL PA'I LTA STANGS ZHES PA NI MIG DRANG POR BLTA BA STE,
DRANG POR BLTAS PAS NI SNYING GA NA GNYID LOG PA LTA BU'I BDUD
RTZI GNAS PA'O, ,RNAL 'BYOR PA'I SPYOD LAM NI MDUN DRANG POR MIG
MI 'DZUMS PAR RNAL

'BYOR PAS CIR YANG MI DMIGS SHING, CIR YANG MI RTOG PAR DNGOS PO
THAMS CAD YONGS SU SPANGS NAS DE NYID DANG GZHAN NYID DU KHAMS
GANG DU YANG MI LEN PAR BRJOD PA THAMS CAD KYI YUL LAS 'DAS PAS
GNAS PA'O, ,DES NI BDUD RTZI 'KHYIL PA'I LTA STANGS BSHAD ZIN
TO, ,

DA NI ZHI BA LHA'I 'DUG STANGS BSHAD PAR BYA STE, LHA'I GZUGS SU
BSGOM PAR BYA, ,ZHES PA NI RNAL 'BYOR BA BDAG NYID KYI LTE BAR
AA DMAR PO GCIG GSAL BAR BSGOMS SHING BSAMS PA DE LA, GSANG BA
YE SHES KYI ME 'BAR BAR GYUR BAS LTE BA'I AA LA PHOG PAS AA DRO
BAR

GYUR PA DANG, DRO BA LAS KYANG ME 'BAR BAR GYUR TE, STONG PA
NYID KYI RTZA AA BA DH'U T'I NAS YAR ZHUGS NAS RANG GI PHUNG PO
DANG, KHAMS DANG, SKYE MCHED DANG, DBANG PO LNGA RNAMS BSREGS
PAS THIG LE BZHIR GYUR TO, ,THIG LE BZHI NI GZUGS ZHU BAR GYUR
PA DANG, KHAMS

ZHU PAR GYUR PA DANG, SKYE MCHED ZHU PAR GYUR PA DANG, DBANG PO
ZHU BAR GYUR PA'I THIG LE RNAMS SO, ,LTE BA LAS 'BAR TZAndE
LA'I, ,BDE GSHEGS LNGA NI BSREGS NAS SU, ,SPYAN MA LA SOGS LNGA
BSREGS TE, ,HAm BSREGS RI BOD CAN LAS KYANG, ,BZHUGS LTE BAR
THIM PAR

@241B 'GYUR; ,LTE BA ZHES BYA BA NI BDE BA CHEN PO'I 'KHOR LO
YIN TE GZHOM DU MED PA'O, ,LAS ZHES BYA BA NI MCHOG TU MI 'GYUR
BA'I BDE BSKYED PA'O, ,'BAR ZHES BA NI 'DOD CHAGS KYI ME, SHES
RAB KYI CHAGS PAS RAB TU 'BAR BAS DUG GSUM BSREG PA'O, ,TZAndA

LA'I ZHES BYA BA NI BDE BA MYUR DU 'GUGS PAR BYED PAS NA GTUM
MO'O, ,BDE GSHEGS LNGA ZHES PA NI GZUGS KYI PHUNG PO DANG, TSOR
BA'I PHUNG PO DANG, 'DU SHES KYI PHUNG PO DANG, 'DU BYED KYI
PHUNG PO DANG, RNAM PAR SHES PA'I PHUNG PO'O, ,DE LNGA NI DE
BZHIN GSHEGS

PA LNGA'I RANG BZHIN TE, BAG CHAGS KYI LUS YIN PAS NI BSREGS PA
KHO NA'O, ,SPYAN MA LA SOGS SHES PA NI SA'I KHAMS NI dA KI
NA'I'O, ,CHU'I KHAMS L'A MA'O, ,ME KHAMS NI KHAndA RO HA'I'O,
,RLUNG GI KHAMS NI R'U BI NI'O, ,NAM MKHA'I KHAMS NI CHOS KYI
DBYINGS KYI

DBANG PHYUG MA'O, ,DE RNAMS NI KHAMS LNGA YIN TE, LUS BSKYED PAS
SO, ,BSREG PA NI SPYAN LA SOGS PA LHA MO RNAMS SO, ,LNGA ZHES PA
NI SKYE MCHED LNGA YIN TE, MIG GI SKYE MCHED DANG, RNA BA'I SKYE
MCHED DANG, SNA'I SKYE MCHED DANG, LCE'I SKYE MCHED DANG, LUS
KYI SKYE MCHED DANG

LNGA BSREGS PA'O, ,BSREGS PA'I SGRAS NI MIG GI DBANG PO DANG,
RNA BA'I DBANG PO DANG, SNA'I DBANG PO DANG, LCE'I DBANG PO
DANG, LUS KYI DBANG PO DANG, YID KYI DBANG PO STE DE RNAMS
BSREGS SHING MED PAR BYAS, RNAL 'BYOR BA'I NYON MONGS PA DANG,
BAG CHAGS NGAN

BA ZHEN PA DANG BCAS PA'I DNGOS PO RNAMS LA CHAGS PAR BYED PA
'DIR BSREGS PA ZHES PA NI RNAL 'BYOR BA'I SEMS KYI SNANG BA'O,
,YANG DAG PAR NI BSREGS PA DANG MI BSREG PA GANG YANG YOD PA NI
MA YIN NO ZHES BKA' NAS 'BYUNG NGO, ,STE ZHES PA NI BLA MA DAM
PA'I

GDAMS NGAG GIS ZIN PA'I RNAL 'BYOR BA RNAMS KYIS GYIS SHIG PA'O,
,HAm ZHES PA NI SPRUL PA'I 'KHOR LO NAS BRTZAMS TE, GTZUG TOR
GYI 'KHOR LO'I BAR DU THUG PA'I YI GE A'A LI DANG K'A LI RNAMS
BSREGS SHING, STONG PHRAG BDUN CU RTZA GNYIS DANG, PADMA'I

@242A *, 'DAB MA BRGYA LNGA BCU RTZA DRUG BO THAMS CAD BSREGS
SHING MED PAR BYAS PA'O, ,RI BONG ZHES PA NI GTZUG TOR GYI 'KHOR
LO LA GNAS PA'I THIG LE BZHI HAm DANG BCAS PA'I TSES BCU GCIG GI
ZLA BA LTA BU'I RANG BZHIN DU BZHU NAS, LTE BA GZHOM DU MED PAR

THIM PAR GYUR CING 'DRES PA'I BDE BA DANG BCAS PAR GNAS PA'O,
,CAN ZHES PA NI GTZUG TOR GYI 'KHOR LO DUS THAMS CAD DU GNAS ZHES
PA'I DON TO, ,KYANG ZHES PA NI THAMS CAD BZHU NAS GZHOM DU MED
PA LA THIM PA'O, ,GZHOM DU MED PA DE NYID KYANG ZHU PAR 'GYUR

PAS SHIN TU CHA PHRA BAR GYUR CING, SKRA'I RTZE MO BRGYA STONG
DU GSHAGS PA'I TSAD DU YANG MI DMIGS SHING MA ZHE NA PA NI ZHI
BA LHA'I GZUGS SU BSGOM PAR BYA ZHES BYA BA'I DON TO, ,DES NI
LHA'I GZUGS KYI BSGOM PA BSHAD ZIN TO, ,YANG LHA'I GZUGS KYI
BSGOM PA BRJOD

PAR BYA STE, RNAL 'BYOR BAS SHES RAB KYI PADMA'I DBUS SU CHOS
KYI 'BYUNG GNAS GRU GSUM PA BSAM NAS, DNGOS PO THAMS CAD RJOD
PAR BYED PA'I NUS PA 'DI LA YOD PAS, BDAG NYID KYIS KYANG NUS PA
DE BTZAL PAR BYED PA'I DON 'DI LA NUS PA YOD DO BSAMS

NAS; CHOS KYI 'BYUNG GNAS KYI DBUS NA GNAS PA'I GE SAR YI GE
RA'I RNAM PA LTA BU'AM, YI GE A'I RNAM PA LTA BU DE THABS KYI
GSANG BA'I RDO RJE'I NANG DU BTZUD PAS CHOS KYI 'BYUNG GNAS KYI
AA DE RDO RJES PHYED MAR BCAD PAS, ,G-YON PA RAm DU GYUR NAS
DROD SKYED PAR

BSAM MO, ,G-YAS PA YAm DU GYUR NAS RLUNG GI RANG BZHIN DU GYUR
TE, PHAN TSUN DU 'GROGS NAS, RLUNG GIS RAM LA PHAG PAS DRO BAR
GYUR NAS DRO BA LAS KYANG ME'I RANG BZHIN DRO BAR GYUR TE, CHOS
KYI 'BYUNG GNAS KYI RANG BZHIN AA DROS NAS ME 'BAR BAS, GSANG
BA'I RDO RJE

NOR BU'I SPU GU'I NANG NA YAR TZAndA L'I ZHUGS NAS 'KHOR LO
DRUG DANG BCAS PA'I RTZA STONG PHRAG BDUN CU RTZA GNYIS DANG,
PHUNG PO DANG, KHAMS DANG, SKYE MCHED DANG, DBANG PO DANG, LAS
KYI DBANG PO DANG, LAM GYI DBANG PO'I BYA BA LA SOGS PA THAMS
CAD BA SREGS SHING,

@242B MED PAR BYAS NAS BDE BA DANG BCAS PA RANG BZHIN MED PAR
BSGOM PAR BYA'O, ,YANG SHES RAB MAS BSAM PA NI, ,THABS KYI GSANG
BA RDO RJE DUNG CAN MA NAS PADMA'I BYA GDONG MA'I DBUS SU ZHUGS
NAS YAR ZLA BA'I RNAG BZHIN BSIL BA'I RLUNG AA BA DH'U T'I NAS
'THON NAS

'KHOR LO DRUG LA SOGS PA BSREGS SHING MED PAR BYAS PA NI SNGA MA
DANG MTHUN NO, ,DE LTAR THABS DANG SHES RAB GNYIS, ,GNYIS SU MED
PA'I BDE BA DE NYID LA, ,DMIGS SHING SEMS GZUNG 'DZIN GNYIS DANG
BRAL NAS, BDE BA DE NYID LA BRTEN CING STONG PA NYID DANG SNYING
RJE

DBYER MI PHYED PAR GNYIS SU MED PAR RNAL 'BYOR PAS BSGOM PA NI
CHAGS PA'I LAM PA'I ZHI BA, LHA'I GZUGS SU BSGOM PA'O, ,CHAGS
PA'I LAM PA'I RNAL 'BYOR BSHAD ZIN TO, ,DA NI RTAGS RNAMS BRJOD
PAR BYA STE, NYIN MO'I RNAL 'BYOR GYI RTAGS RNAM PA

DRUG NI GSANG BA'I GSANG BA YIN TE, BCOM LDAN 'DAS KYIS NI SGYU
'PHRUL DRA BA 'JAM DPAL GLU'I LE'UR GSUNGS SO, ,DE YANG, NAM
MKHA' LAS BYUNG RANG BYUNG BA, ,SHES RAB YE SHES ME BO CHE, ,'OD
CHEN RNAM PAR SNANG MDZAD PA, ,YE SHES 'OD ZER LHA MA ME BA, ,

'GRO BA'I MAR ME YE SHES SGRON, ,GZI BRJID CHEN PO 'OD GSAL BA,
,RIG PA'I RGYAL PO GSANG SNGAGS MCHOG ,GSANG SNGAGS RGYAL PO DON
CHEN BYED, ,CES GSUNGS SO, ,NAM MKHA' LAS BYUNG RANG BYUNG BA,
,SHES RAB YE SHES ME BO CHE, ,ZHES PA NI SPRIN MED PA'I

NAM MKHA' LA RNAL 'BYOR PAS BSGOMS PAS 'BAR BA LTA BUR RNAL
'BYOR PAS MTHONG BA'O, ,'OD CHEN RNAM PAR SNANG MDZAD PA, ,YE
SHES 'OD ZER LHAM ME BA, ,ZHES PA NI ZLA BA'I DKYIL 'KHOR SHAR
BA LTA BUR RNAL 'BYOR PA RNAMS KYIS MTHONG BA'O, ,'GRO BA'I MAR ME

ZHES PA NI NYIN MO'I DKYIL 'KHOR NI 'GRO BA RNAMS LA MAR ME DANG
'DRA BAS 'GRO BA'I MAR ME'O, ,NYI MA'I DKYIL 'KHOR SHAR BA LTA
BUR RNAL 'BYOR BAS MTHONG BA'O, ,YE SHES SGRON ZHES PA NI RDO
RJE'I SGRA GCAN SEMS RANG GIS RTOGS PA NI RANG GI YE SHES SNANG
BAS NA RANG

@243A *, ,LA SGRON MA DANG 'DRA STE YE SHES SGRON MA DANG, RNAL
'BYOR PA RNAMS KYIS 'JA' TSON LTA BUR MTHONG BA'O, ,GZI BRJID
CHEN PO 'OD GSAL BA, ,ZHES BYA BA NI MCHOG GI CHA STE GLOG LTA
BU YIN TE, KHA DOG DMAR PO 'KHYUG PA MYUR BAR SNANG ZHING MI
RTAG PAR MTHONG

BA'O; ,RIG PA'I RGYAL PO GSANG SNGAGS MCHOG ,CES PA NI THIG LE
KHA DOG RNAM LNGAR SNANG ZHING SHIN TU CHA PHRA BAR RNAL 'BYOR
BAS MTHONG BA'O, ,DE LTAR RTAGS DANG MTSAN MA BCU GCIG RNAL
'BYOR PAS MTHONG BA NI BCU GCIG SLOB DPON LAS THOB CING, BZHI PA
RNAL 'BYOR

PAS NYAMS SU MYONG ZHING, NYAMS SU BLANGS PAS CHE 'DI LA 'BRAS
BU SA BCU GCIG THOB PAR 'GYUR ZHES PA NI BCOM LDAN 'DAS KYIS
RGYUD THAMS CAD LAS KYANG GSUNGS LA, DPAL MCHOG GI DANG PO'I
RGYUD STONG PHRAG BCU GNYIS PAR BCOM LDAN 'DAS KYIS

'DI SKAD CES GSUNGS TE, BUM PA'I DBANG BSKUR SA BRGYAD YIN,
,GSANG PA'I DBANG BSKUR SA DGU PA, ,SHES RAB YE SHES BCU YIN TE,
,BZHI PA BCU GCIG SA BAR BSHAD, ,CES 'BYUNG NGO, ,DE BZHIN DU
YANG DPAL GSANG BA 'DUS PA'I RGYUD PHYI MA'I YANG PHYI

MAR NI, BCOM LDAN 'DAS KYIS MTSAN MO'I RNAL 'BYOR GYI RTAGS LNGA
GSUNGS SO, ,SGYU 'PHRUL DRA BA 'JAM DPAL RDO RJE'I GLU'I LE'UR
NI, BCOM LDAN 'DAS KYIS NYIN MO'I RNAL 'BYOR RTAGS RNAM PA DRUG
GSUNGS SO, ,GSANG SNGAGS RGYAL PO DON CHEN BYED, ,CES

BA NI BUM PA DANG, SNAM BU DANG, RE LDE LA SOGS PA THAMS CAD
KYI GZUGS RNAL 'BYOR BA'I YID KYI SHES PA LA MTHONG BA'O, ,DE'I
DBUS SU ZHES PA NI THIG LE'I DBUS SU SANGS RGYAS KYI SKU MTSAN
SUM CU RTZA GNYIS DANG, DPE BYAD BRGYAD CUS BRGYAN PA'I SKU

MTHONG BA DE NI RNAL 'BYOR BA DES YID KYIS YIN GYI MIG GIS NI MA
YIN NO, ,PHYI NAS MIG GIS KYANG MTHONG LA, YID KYIS KYANG MTHONG
BAR 'GYUR RO, ,YUL DANG RNAM PAR BRAL ZHES PA NI RDZAS SU MED
PAS GZUNG ZHING DPYAD DU MED PA, BRTAGS MA YIN PA'I LONGS SPYOD

@243B RDZOGS PA'I SKU DUM RNAL 'BYOR BA BDAG NYID KYIS ZHAL
MTHONG BAR 'GYUR RO, ,DES NA RNAL 'BYOR BA DES SKU'I SBYOR BAS
MI SHIGS PA'I SGRA DANG NAM MKHA' LA BDAG NYID KYI RNA BAS CHOS
KYI SGRA THOS PAR 'GYUR RO, ,YANG NAM MKHA'I DKYIL NA DE BZHIN
GSHEGS

PA RNAMS CHOS 'CHAD CING BZHUGS PA'I SGRA THOS SHING, MIG GIS
KYANG MTHONG BAR 'GYUR RO, ,DE BZHIN GSHEGS PA RNAMS NAM MKHA'I
DKYIL NA NYAN THOS KYI 'KHOR BYE BA BRGYA STONG DANG LHAN CIG TU
'GRO BA'I DON MDZAD PA'I YUL RNAMS MTHONG BAR 'GYUR

NGO; ,DE LTAR RNAL 'BYOR BAS GZUGS SU SNANG BA MTHONG BA NI RNAL
'BYOR BA LA SPRUL PA'I SKUR SNANG BA'O, ,SGRAR RNAL 'BYOR PA LA
SNANG BA NI LONGS SPYOD RDZOGS PA'I SKUR 'GYUR ZHES BYA BA'I DON
TO, ,MIG GIS MTHONG BA NI CHOS KYI SKU YIN ZHES BYA BA'I DON TO,
,DES NI PHYI'I RTAGS

BSHAD PA'O, ,DA NI NANG GI RTAGS BRJOD PAR BYA STE, 'DIR NI NYIN
MO'I SBYOR BA YIS, ,CHU 'DZIN DANG NI BRAL BA YI, ,NAM MKHA'
BRTAN POR BA LTA BA YIS, ,RNAL 'BYOR PA YIS 'GRUB PAR 'GYUR,
,SNGA DRO DANG NI PHYI DRO YANG, ,THUN GNYIS SU NI BSGOM PAR
BYA, ,SNGA

DRO NYI MA RGYAB PHYOGS TE, ,PHYI DRO YANG NI DE BZHIN NO,
,DMIGS PA BRTAN PAR RAB BYA ZHING, ,GZHAN DU NA NI NYI MA YIS,
,RAB RIB CAN DU 'GYUR BAR BSHAD, ,DE YI GNOD BA BSAL BYAS TE,
,NYIN ZHAG SO SOR LTA BA'O, ,JI SRID THIG LE'I NANG DU NI, ,RI
MO NAG PO

SKRA YI TSAD, ,DRI MA MED PA'I 'OD 'PHRO BA, ,DUS KYI RDZAS NI
MTHONG BA YIN, ,DE MTHONG 'OD GDAL GO 'PHANGS NI, ,RNAL 'BYOR PA
YIS MTHONG BAR 'GYUR, ,DE LA TSIG BCU GNYIS NI SNGAR BSTAN PAS
GO SLA'O, ,JI SRID THIG LE'I DU NI, ,ZHES BYA BA NI LTE BAR ZHU
PA'I

THIG LE'O, ,RI MO NAG PO ZHES PA NI LTE PA'I 'OG SBUN NA GU'I
MTSAMS NA, DON DAM PAR BYANG CHUB KYI SEMS KHA DOG GNAG PA
MTHONG BA'O, ,SKRA'I TSAD CES PA NI SHIN TU PHRA BA, CHOS KYI
DBYINGS KYI BDAG NYID YIN PAS SHIN TU GNAG PA'O, ,SKRA'I TSAD
TZAM LA SOR

@244A *, ,GCIG PAR GNAS PA MTHONG BAR 'GYUR RO, ,BA THAG BRKYANG
BA LTA BU'AM, DAR DKAR GYI SKUD PA BRKYANG BA LTA BU MTHONG
BA'O, ,DRI MA MED PA ZHES PA NI LUS DRI MA MED PA DANG, NGAG DRI
MA MED PA DANG, YID DRI MA MED PA DANG, YE SHES DRI MA MED PAR
GYUR BAS NA DRI MA

MED PA'O, ,'OD 'PHRO PA ZHES PA NI SHES PA SHEL SGONG PHYIS PA
LTAR DANGS SHING GSAL BA NI 'OD 'PHRO BA'O, ,DUS KYI ZHES PA NI
DON DAM PA BYANG CHUB KYI SEMS DANG KUN GZHI 'GROGS NAS CHOS KYI
SKUR GYUR PA'O, ,RDZAS NI ZHES PA NI KUN RDZOB BYANG CHUB KYI
SEMS DON DAM PA LA

THIM PA'O, ,MTHONG BA NI ZHES PA NI DON DAM PA'I BYANG CHUB KYI
SEMS 'BYUNG BA BZHIS MA BSKYED PA'I GZHOM DU MED PA LTE BA'I 'OG
TU MTHONG BA'O, ,'OG TU MTHONG BA'I SGRAS NI KUN RDZOB BYANG
CHUB KYI SEMS SMIN MTSAMS SU KHA DOG DKAR PO'I RNAM PAR MTHONG
BA'O, ,DE MTHONG BAS 'OD

GSAL GO 'PHANG NI, ,RNAL 'BYOR BA YIS MTHONG GYUR BA'O, ,ZHES
BYA STE, DE YANG DBU MA'I RTZA AA BA DH'U T'IR YID CHUD PA'I
RNAL 'BYOR BAS MTHONG BA YIN TE, YID MA CHUD PA RNAMS KYIS NI MA
YIN NO, ,DE LTAR MTHONG BA'I RNAL 'BYOR BA DE NI RNAM PA THAMS
CAD MKHYEN PA'I

SKU DES NI KHAMS GSUM MA LUS PA SKYU RU RA LAG MTHIL DU BZHAG PA
BZHIN DU THAMS CAD SA LER MKHYEN PA'O, ,CHU NANG NYI LTAR RAB
SNANG BA, ,DRI MA MED PA'I SNA TSOGS MDOG ,RNAM PA KUN DU RANG GI
SEMS, ,GZHAN GYI SEMS MIN RANG GI SEMS, ,RANG GI SEMS YIN BDE

PA NYID; ,GZHAN GYI SEMS MIN BDE BA YIN, ,YUL DANG RNAM PAR BRAL
BA YIN, ,RANG BDE YID KYI NYAMS MYONG BA, ,GZHAN GYI SEMS BDE
CHEN PO'I PHYIR, ,BDE BA BSTAN DU MI BTUB BO, ,ZHES 'BYUNG NGO,
,'DIR DANG PO RANG GI SEMS KYI SNANG BA'I DE BZHIN GSHEGS PA'I
SHA'I MIG

GIS DPAG TSAD STONG MTHONG BAR 'GYUR RO, ,LHA'I MIG GIS DPAG
TSAD NYIS STONG MTHONG BAR 'GYUR RO, ,DE BZHIN DU SANGS RGYAS
KYI SPYAN RNAM PAR DAG PAS DPAG TSAD STONG MTHONG BAR 'GYUR RO,
,DE BZHIN DU CHOS YANG DAG PAR SDUD PAR SPYAN LNGA BCOM LDAN
'DAS KYIS GSUNGS SO, ,DE

@244B RNAMS KYANG 'DI LTA STE, RIM PA BZHIN DU SHA'I SPYAN DANG,
LHA'I SPYAN DANG, SANGS RGYAS KYI SPYAN DANG, SHES RAB KYI SPYAN
DANG, YE SHES KYI SPYAN RNAMS RNAL 'BYOR BAS SEMS AA BA DH'U
T'IR BTZUD CING BSGOMS PA'I STOBS KYIS 'BYUNG BAR 'GYUR RO, ,DE
NAS THAMS CAD MKHYEN

PAS MA GZIGS PA DANG, MA MKHYEN PA CUNG ZAD KYANG MED DO, ,DE
LTAR RNAL 'BYOR BAS SROG GI RLUNG ZHES PA NI DBUGS NYI KHRI CHIG
STONG DRUG BRGYA BDUN CU RTZA LNGA DBU MAR CHUD NAS, SNA BUG
G-YON PA DANG G-YAS PA LA RNAL 'BYOR BA RNAMS LA MI RGYUN,
PHYAG RGYA CHEN PO'I RNAL

'BYOR BA BSGOMS PA'I STOBS KYIS DBUGS BRGYAD BRGYA RNAL 'BYOR
BAS 'GOG PAR 'GYUR RO, ,DE LTAR RNAL 'BYOR BAS 'GOG NA NI SA
DANG PO THOB PAR 'GYUR RO, ,DE LA YE SHES DANG 'BRAS BU NI SHA'I
SPYAN RNAM PAR DAG PA THOB, MTHONG BA NI PHYOGS BCU'I 'JIG RTEN
GYI KHAMS

GCIG MTHONG BAR 'GYUR RO, ,'PHO BA GNYIS PA 'GOG PAS SA GNYIS PA
THOB STE, PHYOGS BCU'I 'JIGS RTEN GYI KHAMS GNYIS TSUN CHAD
MTHONG BAR 'GYUR RO, ,'PHO BA GSUM PA 'GOG PAS SA GSUM LHA'I
SPYAN RNAM PAR DAG PA MI LAS 'DAS PA SA GSUM PA THOB PAR 'GYUR
TE,

PHYOGS BCU'I 'JIG RTEN GYI KHAMS GSUM MTHONG BAR 'GYUR RO, ,'PHO
BA BZHI PA 'GOG PAS SA BZHI BA THOB PAR 'GYUR TE, PHYOGS BCU'I
'JIG RTEN GYI KHAMS BRGYAD TSUN TSANG MTHONG BAR 'GYUR RO, ,'PHO
BA LNGA BA 'GOG PAS SA LNGA BA SANGS RGYAS KYI SPYAN

RNAM PAR DAG PA MI LAS 'DAS PA THOB PAR 'GYUR TE, PHYOGS BCU'I
'JIG RTEN GYI KHAMS BCU DRUG MTHONG BAR 'GYUR RO, ,'PHO BA DRUG
PA SROG GI RLUNG KHRI BRGYAD PA BRGYA SUM CU RTZA PHYED DANG
BRGYAD 'GOG PAR 'GYUR NA NI, SA DRUG PA THOB PAS PHYOGS BCU'I
'JIG RTEN GYI KHAMS SUM CU RTZA GNYIS

MTHONG BAR 'GYUR RO, ,'PHO BA BDUN PA'I SROG GI RLUNG 'GROGS PAS
NI SA BDUN PA THOB PAR 'GYUR RO, ,PHYOGS BCU'I 'JIG RTEN GYI
KHAMS DRUG CU RTZA BZHI'I TSUN CHAD MTHONG BAR 'GYUR TE, SA DE
RNAMS THOB CES PA NI BYIS PA RNAMS GZHUG PA'I PHYIR RO, ,DBANG
THOB

@245A *, ,YANG BYIS PA SO SO'I SKYE BO RNAMS GZHUG PA'I PHYIR
YIN NO, ,YANG DAG PA'I DON NI MA YIN NO, ,DE YANG BSHAD NA CHU
DANG COD PAN GNYIS KYIS SKU'I ZHAL NAS DBANG BSKUR BAS LUS KYI
SGRIB PA DAG PAR BYAS NAS SA GNYIS PAR LUNG BSTAN TO, ,DAR
DPYANGS DANG RDO RJE

DRIL BU GNYIS KYIS GSUNG GI ZHAL NAS DBANG BSKUR BAS NGAG GI
SGRIB PA DAG PAR BYAS NAS SA BZHI PA THOB PAR 'GYUR RO, ,BRTUL
ZHUGS DAD MING GI DBANG THUGS KYI ZHAL NAS BSKUR BAS NI YID KYI
SGRIB PA DAG PAR BYAS NAS SA DRUG PA THOB PAR 'GYUR RO, ,SLOB
DPON DU GNANG BA NI YE

SHES KYI ZHAL NAS DBANG BSKUR BAS NI YE SHES KYI SGRIB PA DAG
PAR BYAS NAS SA BDUN PAR LUNG BSTAN ZHING THOB PAR 'GYUR ZHES
BYA BA NI 'JIG RTEN KUN RDZOB TU BYIS PA RNAMS GZHUG PA'I PHYIR
YIN NO, ,'PHO BA BRGYAD PA'I SROG GI RLUNG 'GOG PAS KYANG SA
BRGYAD PA THOB LA, BUM PA'I DBANG

BSKUR BA THOB PAS KYANG SA BRGYAD PA THOB PAR 'GYUR RO, ,SA
BRGYAD PA THOB PA'I MNGON PAR SHES PA NI SHES RAB KYI SPYAN GYI
RNAM PAR DAG PA MI'I LAS 'DAS PA PHYIR MI LDOG PA'I SA THOB PAS
NI PHYOGS BCU'I 'JIGS RTEN GYI KHAMS BRGYA NYI SHU RTZA BRGYAD
KYI MTHA' TSUN CHAD 'THOB PAR 'GYUR

RO; ,'PHO BA DGU PA'I SROG GI RLUNG RGYU BA 'GOG PAS SA DGU PA
THOB LA, GSANG BA'I DBANG BSKUR BA THOB PAS KYANG SA DGU PA THOB
PAR 'GYUR RO, ,MNGON PAR SHES PA LAS NI SHES RAB KYI SPYAN RNAM
PAR DAG PA THOB PAS, PHYOGS BCU'I 'JIG RTEN GYI KHAMS NYI SA
BRGYA LNGA BCU RTZA

DRUG GI MTHA' TSUN CHAD MTHONG BAR 'GYUR RO, ,'PHO BA BCU PA'I
SROG GI RLUNG RGYU BA 'GOG PAS SA BCU PA THOB CING, SHES RAB YE
SHES KYI DBANG BSKUR BA THOB PAS KYANG SA BCU PA NI 'JAM PA'I
RDO RJE DANG MTSUNGS TE, MNGON PAR SHES PA NI YE SHES KYI SPYAN
RNAM PAR DAG PA MI LAS 'DAS PA

THOB STE, PHYOGS BCU'I 'JIG RTEN GYI KHAMS LNGA BRGYA DANG BCU
GNYIS KYI MTHA' TSUN CHANG MTHONG BAR 'GYUR RO, ,'PHO BA BCU
GCIG PA'I SROG GI RLUNG RGYU BA 'GOG PAS BCU GCIG PA THOB LA,
DBANG BZHI BA 'JIG RTEN LAS 'DAS PA'I DBANG THOB PAS KYANG SA
BCU GCIG SANGS RGYAS

@245B KYIS STE SGRIB PA GSUM SPANGS PA'O, ,MNGON PAR SHES PA LAS
YE SHES KYI SPYAN LNGA THOB LA, PHYOGS BCU'I 'JIG RTEN GYI KHAMS
STONG PHRAG GCIG DANG, NYI SHU RTZA BZHI'I MTHA' TSUN CHAD
MTHONG PAR 'GYUR RO, ,'PHO BCU GNYIS PA SROG GI RLUNG RGYU BA
NYI KHRI CHIG STONG CHEN PO'I 'JIG RTEN DRUG

BRGYA BDUN CU RTZA LNGA'I SROG GI RLUNG GTZUG TOR GYI 'KHOR LO
'GOG NA NI, SA BCU GSUM PA TSE 'DI NYID KHO NAR DNGOS SU BRNYES
TE RDO RJE 'CHANG GIS THOB PA NI DE BZHIN DU STONG SPYI PHUD KYI
'JIG RTEN GYI KHAMS DANG, STONG GNYIS PA BAR MA'I 'JIG RTEN GYI
KHAMS DANG, STONG GSUM

GYI STONG CHEN PO'I 'JIG RTEN GYI KHAMS DANG GZHAN YANG 'JIG
RTEN GYI KHAMS GANG GA'I KLUNG GI BYE MA SNYED KYI GRANGS DPAG
TU MED PA DANG, BRJOD KYIS MI LANG BA RNAMS MTHONG BA NI YE SHES
KYI SPYAN MNGA' BAS MTHONG BAR 'GYUR RO, ,STONG CHUNG DU ZHES PA
NI 'JIG RTEN GYI KHAMS CHEN PO'I

KHONGS SU CHUD PAS NI, 'DIR BSHAD KYANG GRUB PA LAS LA SGRUB
PA'I SKYON DU 'GYUR BAS 'DIR MA SMOS SO,, ,,DES NI NANG GI RTAGS
RNAMS BSHAD ZIN TO, ,DA NI SNA TSOGS GZUGS KYI MTSAN NYID BRJOD
PAR BYA STE, SA ZHES BYA BA LA SOGS PA LA 'DIR STONG PA NYID KYI
SNANG BA NI SA'I

RNAM PAR MTHONG YANG SRA BA NI MA YIN TE, RDZAS SU MED PA'I
PHYIR, ZHU BA CHU'I LUS SU SNANG BA YIN YANG CHU MIN TE, 'JUG PA
MED PA'I PHYIR, SMIG RGYU'I CHU BZHIN NO, ,DE LTAR ME'I RNAM PAR
SNANG YANG ME MA YIN TE, SREG PA MED PA'I PHYIR RO, ,G-YO BA
RLUNG GI LUS 'DRA YANG RLUNG NI MIN NO, ,

GANG G-YO BA'I RDZAS SU MED PA'I PHYIR RO, ,RDZAS SU MED PA'I
PHYIR STONG PA'I RNAM PA YIN YANG MTHONG STE ZHES PA NI SGYU
MA'I GRONG KHYER BZHIN DU'O, ,DKAR PO LA SOGS PA'I KHA DOG DANG
LDAN YANG KHA DOG KYANG MA YIN TE, RDZAS SU MED PA'I PHYIR RO,
,RNAM PA KUN DU LDAN YANG THAMS CAD DU BYIS PA RNAMS

KYIS MA MTHONG NGO, ,DE GANG GI PHYIR ZHE NA, NYON MONGS BDUD
KYI STOBS KYI MTHUS ZHES PA NI G-YON PA DANG G-YAS PA'I RTZAR
SROG KUN DU SPYOD PA'I PHYIR NGES PA'O, ,DA NI MTHAR THUG PA'I
DON BRJOD PAR BYA STE, SKU MTHONG NI NYIN MTSAN RE, ,DUS SU SROG
GI RLUNG DAG NI, ,RNAL

@246A *, ,'BYOR THAR PA 'DOD PA YIS, ,'GAG PA RU NI RAB TU BYA,
,ZHES PA NI BUM PA CAN NO, ,SKU MTHONG NAS NI ZHES PA NI STONG
PA NYID RNAM PAR MI RTOG PA DNGOS PO THAMS CAD SPANGS PA BSGOMS
PA'I LONGS SPYOD RDZOGS PA'I SKU MTHONG NGO, ,NYIN MTSAN RE ZHES
PA NI RNAL 'BYOR BAS BYA BA THAMS CAD SPANGS NAS

RNAL 'BYOR BSGOM PA'O, ,DUS SU ZHES PA NI THUN BRGYAD DU BYAS
PA'I DUS MA YOL BA'O, ,SROG GI RLUNG ZHES BYA BA NI G-YON PA
DANG G-YAS PA LA MI RGYU BAR SROG DBU MA LA RGYU BA'O, ,DAG NI
ZHES PA NI AA BA DH'U T'I NI DAG PA'I RANG BZHIN CAN NO, ,'GAG
PA RU NI ZHES PA NI LTE BA'I 'OG TU RTZA GSUM 'DOM PA'I GNAS

GSANG BA BDE BA BSKYED PA'I NUS PA YOD PA CAN DU, YI GE KshA'AM
AA SHAD LTA BUS KUN RDZOB BYANG CHUB KYI SEMS DANG SHES PA THUR
DU 'GROR MI SDER BAR 'GAG GO, ,GTZUG TOR GYI 'KHOR LO'I DBUS SU
NI NAM MKHA'I GDONG CAN MA'I KHAR NI YI GE HAm MGO THUR DU BSTAN
PAS 'GAG CING, ,DBUS MA'I RTZA AA BA DH'U T'I

NAG POR GNAS PA'I NANG DU YE SHES KYI DAR DMAR PO'I RGYUN DANG
'DRA BA'I BDAG NYID DE DANG, KUN GZHI'I RNAM PAR SHES PA 'DRES
NAS YAR 'GRO BA NI YI GE HAm GIS 'GOG PAR BYED CING PHYIR MI
'BYIN TO, ,HAm ZHU BAS 'GOG PA YIN TE, MA ZHU BAS MA YIN LA, HAm
BRI BA YANG MED, 'PHEL BA YANG MED DO, ,DE BZHIN DU

'OG TU 'GRO BA NI YI GE KshA SA 'GOG PA'I PHYIR MI THAR BAR YAR
BRENG MAR BRENG GNAS PA NI KHAMS BDE BA'I RTZA LTA BU'AM, PI
WANG GI RGYUD SBRENG BA LTA BUR GNAS PAR BSAM PA NI DBU MAR YID
GZUNG BA'I BLA MA'I GDAMS NGAG GO, ,RAB TU BYA ZHES PA NI RNAL
'BYOR BAS YANG NAS YANG 'BAD PAS BYA ZHES PA'I DON TO

ZHES BYA BA NI RNAL 'BYOR BA'I DON TO, ,BUM PA ZHES BYA BA NI
GSANG BA'I PADMA'I SNA RTZE DANG, BYA GDONG MA DANG, LTE BA'I
A'A: DANG, SNYING GA'I H'Um DANG, LKOG MA'I AOm DANG, DPRAL BA'I
HO DANG, GTZUG TOR GYI 'KHOR LO'I HAm RNAMS NI BUM PA'O, ,CAN
ZHES PA NI KUN RDZOB BYANG CHUB KYI SEMS THIG LE'I RANG BZHIN

GYI DGA' BA DANG, MCHOG GI DGA' BA DANG, SNA TSOGS KYI DGA' BA
DANG, LHAN CIG SKYES PA'I DGA' BAS 'KHOR LO DRUG TU KHYAB CING
BDE BAS LUS THAMS CAD TSIM PAR BYED PA CAN NO, ,JI SRID DU NI
'KHOR BZHIN MA, ,RANG GI LUS LA YONGS BSKOR BA, ,'OD ZER 'KHOR
LOS MTHONG 'GYUR BA, ,SNGON GSUNGS

@246B SKU LA RANG GI YIN, ,DES NI ZLA DRUG REG SPANGS BDE,
,THABS DANG SHES RAB SNYOMS 'JUG BRAL BA'O, ,ZHES 'BYUNG BA'O,
,JI SRID CES NI SGOM PA'I DUS SU RNAL 'BYOR BA LA 'BYUNG BA'O,
,'KHOR BZHIN MA ZHES PA NI 'KHOR LO LTAR 'KHOR BAR SNANG BA'O,
,RANG GI LUS LA ZHES PA NI RNAL 'BYOR PA BDAG NYID MNYAM

PAR GZHAG PA'I DUS SU YANG KHYAD PAR CAN DU 'GYUR PAR, YONGS
'KHOR BA ZHES PA NI LUS THAMS CAD LA GNAS PHYOGS NAS BSKOR BAR
MTHONG BA'O, ,'OD ZER 'KHOR LO MTHONG 'GYUR BA, ,ZHES PA NI 'OD
DKAR PO SKYA RENGS SHAR BA LTA BUS BDAG NYID LA BSKOR BA MTHONG
BA'O, ,SNGON GSUNGS PA'I SKU LA ZHES PA NI SNA

TSOGS KYIS DUS SU MTHONG BA'I SKU'O, ,DES NI ZLA BA DRUG REG CES
PA NI SROG GI RLUNG ZLA BA DRUG GI BAR DU GNYIS LOG RTZA LAG PAS
MI DRAG PA TZAM DU MNAN CING BKAG NA, MI 'PHO BA'I BDE BA'I
DBANG BO GNYIS KYI SPROS PA LAS BYUNG BA'I BDE BA BCU DRUG CHAR
YANG MI PHOD PA'I BDE BA SKYE BAR 'GYUR ZHES BYA BA'I DON TO, ,

SPANGS SHING BDE ZHES PA NI LAS KYI PHYAG RGYA DANG, YE SHES KYI
PHYAG RGYA SPANGS PA'I PHYAG RGYA CHEN PO BSGOM PA'I BDE BA YIN
ZHES PA'I DON TO, ,SPANGS ZHES PA NI SDUG BSNGAL DANG BCAS PA'I
BSRUB PA DANG, G-YO BA LA SOGS PA'I BDE BA SPANGS PA'O, ,BDE
BAR 'GYUR ZHES PA NI PHAN TSUN DU THABS DANG SHES RAB GNYIS MI

'PHO BA'I BDE BA NI MI 'DZAG PA'I BDE BA 'KHOR BAR SKYE BA'I
RGYU MED PAS NI MI 'DZAG PA'I BDE BA'I ZHES PA NI DE BZHIN
GSHEGS PAS GSUNGS SO, ,DA NI RNAL 'BYOR NYE BAR SDUD PA BRJOD
PAR BYA STE, DBUS SU SROG CES PA LA SOGS PA LA, 'DIR DANG POR
RNAL 'BYOR BA YIS DBUS SU ZHES PA NI AA BA DH'U T'I LA SROG NI
BCUG

PAR BYAS NA MTSAN MA GANG ZHIG MTHONG BAR 'GYUR RO, ,DPAL LDAN
BLA MA ZHES PA NI SANGS RGYAS KYI RANG GI SKU'I RDO RJE GCIG PUR
BRJOD DO, ,DE NAS NYI MAR BCAS SONG BA, ,ZHES PA NI G-YAS PAR
BGROD PA DANG BCAS PA'O, ,ZLA BAR BCAS SONG BA ZHES PA NI G-YON
PA'I RTZAR 'GRO BA'O, ,G-YAS DANG G-YON NI BCING PAR BYA,
,ZHES PA

NI G-YAS PA DANG G-YON PAR SROG 'GRO BA DBUS MAR BCING PAR BYA
BA'I NGES PA YIN ZHING, SROG SDUD PA NA GNYIS PA GSUNG GI RDO
RJE'O, ,PHYAG RGYA LA NI SBYOR BA'I SEMS, ,ZHES PA NI GZUGS LA
RJES SU CHAGS PA'I BYANG CHUB KYI SEMS ZHU BA STE, GSUM PA THUGS
KYI RDO RJE'O, ,MCHOG GI BDE BA GNAS PA DANG, ,RDO RJE

@247A *, ,KUN DU BLANG BA'O ZHES BYA'O, ,DE NAS GZUGS KYI SGO
YIS DGA' BAR MA GYUR PA DE LTA NA NI PADMAR RDO RJE'I SGRA YANG
BYA ZHES NI SKAD CIG GIS BYA'O, ,DE YANG SHES RAB MA RNYED PA DE
LTA NA NI RANG GI LAG PA CHU SKYES TE, BDE BA'I RGYU RU GSOR BAR
BYA ZHES PA NI BDE BAR 'PHEL BA'I DON DU BYA YIS LTUNG BA'I
PHYIR NI

MA YIN NO, ,DE LTAR, SA BON MI GTONG BA BDE BA, ,'CHI BA YI NI
'JIGS 'JOMS PA, ,'DI NI DPAL LDAN BLA MA'I ZHAL, ,ZHES PA NI
BZHI PA YE SHES KYI RDO RJE DE NYID DO ZHES BYA BA STE RNAL
'BYOR GOMS PA'I NGES PA'O, ,DA NI SNGOM BRTZON 'BRAS BU BRJOD
PAR BYA STE, LAM GYI SEMS SHES PA NI THABS DANG SHES RAB GNYIS
SU MED

PA'I LAM NI SEMS SHES PA'O, ,STONG PA NYID KYI GZUGS KYI ZHES PA
NI THABS DANG SHES RAB GNYIS GCIG PHAN TSUN STONG PA NYID DU
BSGOM PA NI STONG PA NYID KYI GZUGS SU BSGOM PA'O, ,SNGOM BRTZON
ZHES PA LAS DANG PO PA'I DGE SLONG RDO RJE 'DZIN PA DANG, DGE
TSUL RDO RJE 'DZIN PA DANG, DGE SLONG MA RDO RJE 'DZIN PA DANG,
DGE

TSUL MA RDO RJE 'DZIN PA RNAMS NI SDOM BRTZON NO, ,DE'I PHYIR
TSANGS PAR SPYOD PA LA GNAS PA RNAMS KYIS BYA BA THAMS CAD GSANG
NAS BYA ZHES BYA BA'I DON TO, ,RNAMS KYI SHES PA NI TSANGS PAR
SPYOD PA'I DGE BSNYEN DANG, DGE BSNYEN MA DANG, BSNYEN GNAS YAN
LAG BRGYAD LA GNAS PA'I DGE BSNYEN PHO MO RNAMS LA NI DAM TSIG
'DI

RNAMS SBYIN PAR BYA'O, ,SO SO'I SKYE BO KHYIM PA RNAMS LA NI
SBYIN PAR BYA BA MA YIN TE, DE CI'I PHYIR ZHE NA, KHYIM PA RNAMS
NI BYA BA MANG BAS SGRUB PAR BYED PA'I GUS PA DANG MI LDAN TE,
DES NA DAM PA'I CHOS LA MI GUS PA'I RGYUR GYUR ZHING DAM PA'I
CHOS SPONG BA'I RGYU BSAGS PAS SEMS CAN DMYAL BAR LTUNG BAR
'GYUR

BA'I LAS SOGS SO, ,DES NA KHYIM PA RNAMS LA NI MI BSTAN ZHES
'BYUNG NGO, ,DE LA DGE SLONG LA SOGS PA TSANGS PAR SPYOD PA LA
GNAS PA RNAMS NI 'JIG RTEN PA'I BYA BA KHA NA MA THOB PA'I LAS
KYI BYA BA ZHING LAS DANG NYO TSONG BA LA SOGS PA SPANGS SHING,
DAM PA'I CHOS LHUR LEN PAR BYED PA DANG, DE BZHIN GSHEGS

PA'I BKA' LA YID CHES PAS BKA' SUN MI 'BYIN PA DANG, DGE SLONG
LA SOGS PA TSANGS PAR SPYOD PA LA GNAS PA RNAMS LA BSTAN PAR
BYA'O, ,MTSAN YANG DAG PAR BRJOD PA'I CHOS KYI DBYINGS KYI BSTOD
PAR BCOM LDAN 'DAS KYIS GSUNGS PA, GNAS BRTAN RGAN PO SKYE DGU'I
BDAG ,SUM CU RTZA

@247B GNYIS MTSAN 'CHANG BA, ,SDU GU 'JIG RTEN GSUM NA MDZES,
,ZHES GSUNGS SO, ,YANG DE NYID LAS, PHYIR MI LDOG PA PHYIR MI
'ONG, ,'DREN PA RANG RGYAL BA SE RU'I TSUL, ,NGES 'BYUNG SNA
TSOGS LAS BYUNG BA, ,'BYUNG BA CHEN PO RGYU GCIG PO, ,DGE SLONG
DGRA BCOM ZAG PA ZAD, ,'DOD CHAGS BRAL PAS DBANG PO THUL, ,BDE
BA RNYED PAS

'JIG MED THOB, ,BSIL BAR GYUR PAS RNYOG PA MED, ,CES 'BYUNG NGO,
,ME LONG LTA BU'I BSTOD PA LAS, MGO ZLUM BRTUL ZHUGS CHEN PO PA,
,TSANGS PAR SPYOD PA BRTUL ZHUGS MCHOG ,DKA' THUB MTHAR PHYIN
DKA' THUB CHE, ,GTZANG GNAS DAM PA GOO TA MA, ,BRAM ZE TSANGS PA
TSANGS PA SHES, ,MYA NGAN 'DAS PA TSANGS PA THOB, ,GROL

PA THAR PA RNAM GROL LUS, ,RNAM GROL ZHI BA ZHI BA NYID, ,CES
BYA BA STE SLOB DPON GYI DBANG GI DUS SU BYA'O, ,YANG DE NYID
LAS, CHAGS BRAL LUS LAS 'DAS PA'O, ,THUB PA MED PA DPE MED PA,
,MI MNGON MI SNANG GSAL BYED MIN, ,MI 'GYUR KUN 'GRO KHYAB PA
PO, ,SA BON BRAL ZHING ZAG PA MED, ,RDUL MED RDUL BRAL DRI MA

MED; ,NYES PA SPANGS PA SKYON MED PA, ,SHIN TU SAD PA SAD PA'I
BDAG ,KUN SHES KUN RIG DAM PA PO, ,RNAM PAR SHES PA CHOS NYID
'DAS, ,YE SHES GNYIS MED TSUL 'CHANG BA, ,RNAM PAR RTOG MED LHUN
GYIS GRUB, ,CES 'BYUNG NGO, ,DE NAS DGE SLONG LA SOGS PA SDOM
BRTZON RNAMS KHO NA LA SHES RAB YE SHES KYI DBANG

BSKYUR BA YIN, KHYIM PA RNAMS LA NI MA YIN NO, ,DE'ANG BSHAD
PAR BYA STE, YON TAN YAR LDAN GYI DBANG DU BYAS NAS NI SDOM PA
BRTZON ZHES PA NI SO SOR THAR PA'I SDOM PA DANG LDAN PA NI SDOM
BRTZON ZHES BYA'O, ,SO SOR THAR PA'I SDOM PA NI BYANG CHUB TU
SEMS BSKYED PA'I DUS SU BYANG CHUB SEMS DPA'I SDOM PAR 'GYUR RO,
,BYANG CHUB

SEMS DPA'I SDOM PA NI GSANG SNGAGS KYI DAM TSIG TU 'GYUR RO,
,GSANG SNGAGS KYI DAM TSIG NI DE BZHIN GSHEGS PA'I DAM TSIG TU
'GYUR RO, ,DE BZHIN GSHEGS PA'I DAM TSIG NI ZAG PA MED PA STE,
'PHO BA MED PA'O, ,DES NA 'PHO BA MED PA'I TING NGE 'DZIN DE
BZHIN GSHEGS PA DANG KHYAD PAR MED DO, ,DE CI'I PHYIR ZHE NA,
,DNGOS

PO LA REG PA MED PAS NYES PAR MI 'GYUR RO, ,ZHIG CE NA MI 'PHO
BA'I PHYIR RO, ,DE YANG SKAD CIG MA GCIG MNGON PAR RDZOGS PAR
BYANG CHUB PA'I RNAL 'BYOR GYI MTSAN NYID KYIS RANG BZHIN GYIS
RTOG PA'I SKAD CIG MA LA, CHAGS BRAL DANG PO CHAGS PA CHE, ,ZHES
'BYUNG STE, CHAGS BRAL THOG MA MTHA', ,ZHES 'BYUNG BA NI

@248A *, ,SKAD CIG MA BCO LNGA DANG, BCU DRUG MA BYUNG BA'I BAR
NI SKAD CIG MA'O, ,CHAGS PA ZHES PA NI DKAR PO'I PHYOGS TSES
GCIG NAS BRTZAMS PA'I NYA'O, ,DE'I MTHAR SONG BA NI BCU DRUG
BA'I DBANG PO SKAD CIG MA'I CHA'I MTSAN NYID ZHUGS PA'O, ,CHAGS
BRAL ZHES PA NI NAG PO'I PHYOGS KYI SKAD CIG MA GNYIS PA LA
ZHUGS

PA'O; ,DE'I CHAGS BRAL DANG POR SONG BA NI NAG PO'I PHYOGS LA MA
ZHUGS PA DE NI MNGON PAR RDZOGS PAR BYANG CHUB PA'I MTSAN NYID
KUN DANG MNYAM PAR SBYOR BA'I GSAL BA RANG LA SKYES PA SHES PA
MA BCOS PA'I DAD LA GNAS PA'I DPE BZHI PAS MTSON PA'I DUS KYI
MTSAN NYID KYI SKAD CIG MA NI DE NYID LAS DBUGS

KYI GRANGS 'PHEL BAR 'GYUR BA NI NYI KHRI CHIG STONG DRUG BRGYA
BDUN CU RTZA LNGA'I GRANGS SO, ,DE YANG GSANG BA'I RDO RJE'I NOR
BU'I RTZE MO NAS GSANG BA'I GNAS SU DBUGS SUM STONG DRUG BRGYA'I
SKAD CIG MA'I BDE BA LA SEMS GTAD CING YAR 'THON NAS BDE BA
'PHEL BAR BYED PA NI DE'I GRANGS KYIS SROG GI RLUNG BKAG PAS

GSANG BA'I GNAS BYANG CHUB KYI SEMS KYIS GANG BA NI SA DANG
PO'O, ,GSANG BA'I PADMAR THIG LE BZHI PHYIN NAS RNAL 'BYOR DES
NI SA GNYIS PA THOB PAR 'GYUR RO, ,DE BZHIN DU SHES RAB KYI
CHAGS PAS BZHU BA'I BDE BA DE LA BRTEN NAS, LTE BAR SROG GI
RLUNG SU MA STONG DRUG BRGYA'I SKAD CIG MA LA SEMS GTAD CING YAR

'THEN NAS BDE BA 'PHEL BAR BYED PAS NI SA BZHI PA THOB PAR 'GYUR
RO, ,YANG SNYING GAR SHES RAB KYI CHAGS PAS ZHU BA'I BDE BA DE
LA SEMS GTAD CING BRTEN NAS, SROG GI RLUNG GRANGS SUM STONG DRUG
BRGYA'I SKAD CIG MA LA DMIGS SHING YAR 'THEN NAS BDE BA 'PHEL
BAR BYAS TE, SHES RAB KYI PADMAR 'PHROS PAS NI

SA DRUG PA THOB PAR 'GYUR RO, ,DE BZHIN DU YANG MGRIN PAR SROG
GI RLUNG SUM STONG DRUG BRGYA'I SKAD CIG MA'I BDE BA 'PHEL BAR
BYED CING, YAR 'THEN NAS SHES RAB KYI PADMAR PHYIR 'PHRO BAR
BYED PAS NI SA BRGYAD PA THOB PAR 'GYUR RO, ,YANG DE BZHIN DU
DPRAL BAR SROG GI RLUNG SUM STONG DRUG BRGYA'I SKAD CIG MA LA
SEMS

GTAD CING, BDE BA 'PHEL BAR BYED PA NIS BCU BA THOB PAR 'GYUR
RO, ,DE BZHIN DU GTZUG TOR GYI 'KHOR LO'I 'DAB MA BZHI'I THIG LE
RNAMS LA SEMS GTAD CING SROG GI RLUNG NYI KHRI CHIG STONG DRUG
BRGYA'I DBUGS RNAMS THAMS CAD DER 'GOG CING BDE BA THAMS CAD DE
RU BSKYED CING RTZA STONG PHRAG BDUN CU RTZA GNYIS

@248B BDE BA'I ROS RGYAS SHING BDE BA 'PHEL BAR BYED PAS NI SA
BCU GNYIS THOB PAR 'GYUR RO, ,DE NI MDOMS KYI SBA BA SBUBS SU
NUB PA ZHES BYA BA YIN TE, GTZUG TOR BLTAR MI SNANG BA ZHES PA
NI, BDE BA THAMS CAD DER BSKYED CING DES RGYAS PAS NA GTZUG TOR
BLTAR MI SNANG BA ZHES BYA'O, ,STENG NAS 'BAR BA'I BAR DU NI
SHES PA LA

DE YANG BCOM LDAN 'DAS KYIS BKA' STZAL PA, AOm dd'A NAS NI 'BAR
BA'I BAR, ,THIG LE BZHI NI BZHU PA YIS, ,GSANG BA'I BAR DU 'ONGS
PA STE, ,BZHI PA DE BZHIN SKYED PA YIN, ,ZHES RGYUD LAS 'BYUNG
NGO, ,AOm dd'A ZHES PA NI GTZUG TOR GYI 'KHOR LO'I 'DAB MA BZHI
PA'O, ,NAS NI ZHES PA NI DPRAL PA NAS SNYING GAR BRGYUD CING BDE
BA SKYED

PAR BYED PA'O, ,'BAR BA'I BAR ZHES PA NI LTE BA'I AA DMAR PO LA
BDE BA SKYED PA'I THIG LE BZHI ZHES PA NI LUS KYI THIG LE DANG
NGAG GI THIG LE DANG, YID KYI THIG LE DANG, YE SHES KYI THIG LE
GNAS PA'I, ,BZHU BA ZHES PA NI SHES RAB KYI CHAGS PAS BZHU BA
YIS PADMA NAS 'BAR BAS LUS BZHU PA DANG, NGAG BZHU BA

DANG; YID BZHU BA DANG, YE SHES BZHU BA'O, ,YE SHES PA NI THABS
DANG SHES RAB GNYIS SNYOMS PAR 'JUG PA'I DUS SU DMIGS PA'I YUL
KHYAD PAR CAN GYI RNAL 'BYOR PA DANG, RNAL 'BYOR MA RNAMS KYIS
BSGOMS PA'I STOBS KYIS SO, ,GSANG BA'I ZHES PA NI RTZA GSUM 'DUS
PA'I SUM MDOR AA BA DH'U T'I'I RTZE MOR

RO; ,'ONGS ZHES PA NI SKU'I THIG LE LONGS SPYOD PAS BDE BA SKYED
PA DANG, GSUNG GI THIG LE 'ONGS PAS BDE BA KHYAD PAR CAN SKYED
PA DANG, YID KYI THIG LE 'ONGS PAS RTZA THAMS CAD RGYAS NAS BDE
BA SKYED PA DANG, YE SHES KYI THIG LE 'ONGS NAS LUS THAMS CAD
BDE BA BYED CING BA SPU'I GSEB THAMS CAD SIM PAR

BYED CING BDE BA SKYED PA'O, ,BZHI PA ZHES PA NI SEMS GANG DU
YANG MI G-YO BA'I TING NGE 'DZIN BYA BTZAL THAMS CAD DANG BRAL
BA'I SEMS GNYUG MAR GNAS PA SHES PA GANG GIS KYANG MA BCING BA,
RKYEN DANG MA PHRAD PA DANG GAL BAR GNAS PA DE NI DPE'I BZHI PAS
MTSON PA'I YANG DAG PA'I BZHI PA STE, SANGS RGYAS NYAG

GCIG GI SPYOD YUL DU GYUR PA'O, ,RNAL 'BYOR BA RNAMS NI DPES
MTSON NAS BZHI PA RNYED PA'O, ,DE BZHIN ZHES PA NI RNAL 'BYOR PA
BLA MA'I MAN NGAG RNYED PA RNAMS NI GROL BA'I RGYUR 'GYUR ZHING
TING NGE 'DZIN BRTAN PAR 'GYUR RO, ,BLA MA'I MAN NGAG GIS MA ZIN
PA RNAMS NI TING NGE 'DZIN GYI RGYUR MI 'GYUR LA DRUG GSUM SLAR

@249A *, ,BSKYED DE NGAN SONG DU LHUNG ZHING 'KHOR BA'I RGYU
BSAGS NAS 'BRAS BU SEMS CAN DMYAL BAR 'GRO BAR 'GYUR RO, ,GAL TE
'DOD CHAGS LA SOGS PA LA LONGS SPYOD NAS GROL BA LA SOGS PA'I
RGYUR 'GYUR ZHING BLA NA MED PA'I BYANG CHUB MTHONG NI, DUD
'GRO'I RIGS KHYI DANG, PHAG DANG, BONG BU LA SOGS PA DANG,
'PHYON MA

RNAMS KYIS KYANG 'DOD CHAGS LA LONGS SPYOD PAS GROL NAS BYANG
CHUB THOB CING SANGS RGYAS PAR RIGS TE, DE RNAMS KYIS NI 'GROL
BA'I RGYUR MI'I 'GYUR TE 'CHING BA'I RGYUR 'GYUR ZHING 'BRAS BU
SEMS CAN DMYAL BAR LHUNG ZHING SREG PA DANG, 'TSED PA'I SDUG
BSNGAL MYONG BAR 'GYUR RO, ,DE NAS BLA MA'I GDAMS NGAG LA SHIN

TU YANG GAL CHE STE BTZAL BAR BYA'O, ,DE YANG 'DI SKAD CES
'BYUNG STE, SLOB DPON GYIS NI SDUG BSNGAL GYI, ,RGYA MTSO CHE
LAS PHA ROL SGROL, ,YANG NA SHIN TU KHYAD PAR CAN, ,DE DAG DE NI
BLA MAR DBUL, ,DES NA BLA MA MNYES BYA STE, ,ZHES 'BYUNG NGO,
,BSKYED PA ZHES PA NI BLA MA'I MAN NGAG JI LTA BA BZHIN DU GTUM
MO ME'I RNAM PA

GSANG BA'I DKYIL 'KHOR NAS BSKYED NAS PHUNG PO DANG, KHAMS DANG
SKYE MCHED DANG DBANG PO DANG LAS DANG, LAS KYI DBANG PO'I BYA
BA STE, DRUG DRUG GSUM CU RTZA DRUG LA SOGS PA LUS NGAG DANG YID
DANG YE SHES KYI RANG BZHIN DU MING DU BTAGS PA THABS SHES RAB
KYI CHAGS PAS SPROS PA'I MES BSREGS PAS

NA BSKYED PA'O, ,YIS ZHES PA NI RNAL 'BYOR PA DANG, RNAL 'BYOR
MA RTAGS RNAMS KYIS GYIS SHIG DANG, TING NGE 'DZIN RTOGS PAR
'GYUR ZHES BYA BA'I DON TO, ,'BYUNG ZHES PA NI DGA' BA'I DGA' BA
DANG, DGA' BA'I MCHOG GI DGA' BA DANG, DGA' BA'I SNA TSOGS DGA'
BA DANG, DGA' BA'I LHAN CIG SKYES PA'I DGA' BA NI

LONGS SPYOD KYI 'KHOR LOR YONGS SU RDZOGS SO, ,DE'I GNYEN PO
'BYUNG BA NI SKU'I SKU DANG, SKU'I GSUNG DANG, SKU'I THUGS DANG,
SKU'I YE SHES RNAMS SO, ,MCHOG GI DGA' BA ZHES PA NI LONGS SPYOD
KYI LO NAS SNYING GA CHOS KYI 'KHOR LO'I BAR DU MCHOG GI DGA' BA
DANG, MCHOG GI DGA' BA'I MCHOG DGA'

DANG; MCHOG GI SNA TSOGS DGA' BA DANG, MCHOG GI LHAN CIG SKYES
PA'I DGA' BA RNAMS NI DER BDE BA SKYED PA'O, ,DE'I GNYEN PO NI
GSUNG GI SKU DANG, GSUNG GI GSUNG DANG, GSUNG GI THUGS DANG,
GSUNG GI YE SHES RNAMS SO, ,CHOS KYI 'KHOR LO NAS SPRUL PA'I
'KHOR LO'I LTE BAR NI SNA TSOGS DGA' BA DANG, SNA TSOGS

@249B DGA' BA'I MCHOG DGA' DANG, SNA TSOGS DGA' BA'I DAG 'BRAL
DANG, SNA TSOGS DGA' BA'I LHAN CIG SKYES PA'I DGA' BAS BDE BA
BSKYED PA'O, ,DE'I GNYEN PO NI THUGS KYI SKU DANG, THUGS KYI
THUGS DANG, THUGS KYI YE SHES RNAMS SO, ,LTE BA NAS RDO RJE NOR
BU'I RTZE MOR NI LHAN CIG SKYES PA'I DGA' BA'I DGA' BA DANG LHAN
CIG

SKYES PA'I MCHOG DGA' DANG, LHAN CIG SKYES PA'I SNA TSOGS DGA'
BA DANG, LHAN CIG SKYES PA'I DGA' BAS BDE BA BSKYED PA'O, ,DE'I
GNYEN PO NI YE SHES KYI SKU DANG, YE SHES KYI GSUNG DANG, YE
SHES KYI THUGS DANG, YE SHES KYI YE SHES KYI RNAMS SO, ,DE NI
ZHES PA NI GTZUG TOR GYI 'KHOR LO NAS LUS DANG NGAG YID DANG YE
SHES KYI RANG

BZHIN SA DANG CHU DANG ME DANG RLUNG BZHIS BSKYED PA'I THIG LE
BZHI DRA BA'I NANG NAS 'OG TU RTZA BZHI NAS MAR LA 'BAB PAR
'GYUR RO, ,YANG GI SGRAS NI DGA' BA RE RE LA YANG DGA' BA BCU
DRUG 'BYUNG BA NI 'KHOR LO DRUG GI RTZA RNAMS GTZO BOR BYAS NAS
RTZA STONG PHRAG BDUN CU RTZA GNYIS DANG, BA SPU'I BU GA DANG SO
DANG SEN MO DANG, SKRA'I GNAS THAMS

CAD LA YANG DGA' BA RE RE SKYES PAS KYANG DE DAG THAMS CAD DU
LONGS SPYOD CING BDE BA BSKYED CES BYA BA'I DON TO, ,MI 'PHO
ZHES PA NI RDO RJE NOR BU'I RTZE MO NAS PHYIR LOG PA'I BDE BA MI
'BAB PA NI LHAN CIG SKYES PA'I MI 'PHO BA ZHES BRJOD DO, ,DE
LTAR 'KHOR LO DRUG TU LONGS SPYOD CING BDE BA DE LA MI CHAGS
SHING MI ZHEN PA'I SDOM BRTZON

RNAMS NI DGE SLONG RDO RJE 'DZIN PA LA SOGS PAS BRTUL ZHUGS 'DI
'DZIN CING BSGRUB PAR BYA'O, ,SDOM BRTZON BSHAD ZIN TO, ,THABS
DANG SHES RAB GNYIS DAG NI, ,GNYIS SU MED PAS SNYOMS 'JUG PAS,
,BDE BA 'PHEL BAR ZHES PA NI LUS KYI BDE BA DANG, NGAG GI BDE BA
DANG, SEMS KYI BDE BA DANG, YE SHES KYI BDE BA'I THIG LE'I

GZUGS KYI DPRAL BA NAS 'ONGS PA BDE BA DE NYAMS SU MYONG BA
DANG, KUN RDZOB BYANG CHUB KYI SEMS SO, ,RAB TU BYA ZHES PA NI
STENG DU BZLOG PAS 'GRO BA'O, ,BLA MA'I NGES PA'I GDAMS NGAG GI
DBANG GIS SHES PA NI SDAR BRJOD PA'I SROG GI RLUNG BKAG PA LAS
MCHOG TU DGA' BA DANG, LHAN CIG SKYES DBUS SHES PA NI LUS THAMS

CAD LA BER BA LANGS PA'AM, BSHANG BA'I LAM G-YA' BA'AM, SHES
RAB THAMS CAD RMONGS PA'AM, MYOS PA'I DUS DER NI LTE BAR BDE
BSKYED PA'O, ,RMI LAM DANG NI BRGYAL BA'I MTSAMS ZHES PA NI
GNYID LOG PA DANG, BRGYAL BA LTA BU'I BDE BA SKYES PA NI SNYING
GAR BDE BA SKYES PA'O, ,YE SHES DANG NI RNAM SHES DBUS SU YANG
ZHES PA NI

@250A *, ,MGRIN PAR BDE BA SKYES PA'O, ,RNAL 'BYOR PA RNAMS
DPRAL BA'I BAR DU BDE BA SKYES PAR BYED PA NI 'DIR NI NGO MTSAR
GZHAN MED, ,DE BZHIN DU YANG BRJOD PA, NYON MONGS BDUD RNAMS
BCOM NAS NI, RGYAL BA'I BDAG PO RNAMS 'JUG NI, ,G-YON DANG
G-YAS SU SONG BA YI, ,SROG RNAMS DANG DU BKAG NAS NI, ,STONG
NYID SKU LA YE SHES RAB 'JUG PA,

AA BA DH'U T'IR BTZUD NAS DE BDE BA, ,RNAL 'BYOR RNAMS KYI MCHOG
GI 'KHOR LO'I SBYOR BAS SO, ,DE NAS RNAL 'BYOR PAS BUM PA CAN
GYIS BDE BA CAN GYIS BDE BA CHEN PO'I SKAD CIG MA'I BDE BSKYED
CING DMIGS PA DANG, DE NAS BDE BA 'PHEL BAR YANG NA YANG DU RNAL
'BYOR PA'AM, RNAL 'BYOR MA RTAGS KYIS BYA ZHES PA NI RGYUD THAMS
CAD KYI BKA'I DON YANG DE YIN LA, DPAL

MCHOG GI DANG PO'I 'GREL BA DRI MA MED PA'I 'OD DU YANG BYANG
CHUB SEMS DPA'I PADMA DKAR POS KYANG DE SKAD BSHAD DO, ,BCOM
LDAN 'DAS KYI BKA' NI THOG MAR YANG DGE BA'O, ,BAR DU YANG DGE
BA'O, ,THA MAR YANG DGE BA'O, ,THOG MAR YANG DGE BA ZHES PA
GZHOM DU MED PA DANG KUN GZHI RNAM PAR SHES PA GNYIS LHAN CIG
MNYAM DU BUD MED RNAMS

KYI SKYE GNAS SU ZHUGS PAS NA LHAN CIG SKYES PA'O, ,DE NI THOG
MAR YANG DGE BA'O, ,DE NI THOG MAR YANG DGE BA'O, ,BAR DU YANG
DGE ZHES PA NI JI SRID GNAS PA DE SRID DU KUN GZHI RNAM PAR SHES
PA DANG, BDE BA GNYIS MNYAM DU GNAS SHING MI PHYED PAS NA LHAN
CIG SKYES PAR BRJOD DE, DE NI BAR DU YANG DGE BA'O, ,THA MAR
YANG DGE BA ZHES PA NI RNAL 'BYOR PA RNAMS 'CHI BA'I DUS KYI TSE
NA YANG

KUN GZHI RNAM PAR SHES PA DANG, DON DAM PA BYANG CHUB KYI SEMS
GZHOM DU MED PA GNYIS LHAN CIG TU 'GROGS NAS RTZA DBU MA NAS YAR
ZHUGS NAS TSANGS PA'I BU GA NAS PHYIR RDO RJE SEMS DPA' BSAM
ZHING DES DBANG BSKUR NAS CHOS KYI SKUR GYUR PA YANG LHAN CIG
SKYES PA'O ,,DE NI THA MAR YANG DGE BA'O, ,DE NAS BCOM LDAN 'DAS
KYI BKA' LA

SPYAD PAR GYIS SHIG PA'O ZHES BYA BA'I DON TO, ,RNAL 'BYOR AA BA
DH'U T'I BDAG GI SA NI, ,RGYAL 'GREL DI MA MED PA LA BRTEN NAS,
,SBAS PA'I MIG 'BYED 'GREL PA 'DI BYAS LA, ,'GRO BA DMUS LONG
MIG DANG LDAN PAR SHOG ,MI LDAN NAS THOB BCU DRUG PA DE LDAN
SHIG ,SA THONG CHOS DANG LONGS SPYOD SKU THOB SHOG ,BSOD NAMS
DRI MED

BDAG GIS GANG THOB DES, ,BDAG NYID MI 'GYUR TING NGE 'DZIN THOB
PAR SHOG ,SBYOR BA YAN LAG DRUG GI 'GREL PA SBAS PA'I MIG 'BYED
CES BYA BA SLOB DPON A'A BA DH'U T'I PAS MDZAD BA RDZOGS SO,
,RGYA GAR GYI MKHAN PO DGE SLONG ZLA BA GRAGS PAS BSGYUR ZHING
ZHUS TE GTAN LA PHAB PA'O,, ,,

