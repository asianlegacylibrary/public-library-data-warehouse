@228B #, ,RGYA GAR SKAD DU, MA H'A M'A Y'A TANTRA AA NU HE RU KA
S'A DHA NA NO BI KA, ,BOD SKAD DU, SGYU 'PHRUL CHEN MO'I RGYUD
KYI RJES SU 'BRANG BA'I HE RU KA'I SGRUB PA'I THABS, BCOM LDAN
'DAS DPAL RDO RJE MKHA' 'GRO MA LA PHYAG 'TSAL LO, ,SGYU 'PHRUL
CHEN MO'I BDAG NYID RGYAL,

RDO RJE MKHA' 'GRO PHYAG BYAS TE, ,DE YI GZHUNG LUGS BSDUS PA YI,
,SGRUB THABS RIM PA BSHAD PAR BYA, ,DAD BYAMS SNYING RJER LDAN PA
YIS, ,YANG DAG BYANG CHUB YID BYAS TE, SBYIN DANG TSUL KHRIMS LA
SOGS LDAN, ,'JIG RTEN CHOS BRGYAD MNYAM SEMS SHING, ,SNGAGS RGYUD

DNGOS GRUB STZOL RIG PAS, ,RNAL 'BYOR SPYOD DANG MTHUN LA ROL,
,BDE BA'I GNAS SU NYER 'DUG STE, ,SNYING GAR NYI MA H'Um BZHAG
NAS, ,'OD ZER LAS BYUNG MCHOD PA YIS, ,MDUD NA DU BDAG PO YONGS
MCHOD NAS, ,SDIG PA BSHAGS PA LA SOGS BYAS, ,DE NAS STONG NYID
BSGOM BYA

STE; AOm SH'U NYA T'A DZNY'A NA DZRA SV'A WA A'A TMA KO&HAm,
ZHES PA YID KYIS BRJOD PAR BYA, ,MKHA' LA DMAR PO 'DAB BZHI PA'I,
,PADMA LA GNAS NYID KYIL LA, ,THIG LE DKAR PO LNGA BSAMS TE,
,DANG PO SPRO DANG BSDU BYAS NAS, ,SNGON DU GOMS PA'I BYAMS CHEN
DANG, ,SNYING RJE LA SOGS RANG BZHIN

CAN, ,PHYOGS BZHIR THIG LE LAS BYUNG BA'I, ,GAR GYI TSUL GYIS
'KHYUD DGA' BA'I, ,RTAG TU MKHA' 'GRO MA BZHI YIS, ,BSKUL BAR
RNAM PAR BSAM PAR BYA, ,HA LES HI BI YA SI AA, ,KA MA LU PRA BA
YU BADZRE, AA LA LA LA LA HO, ,MA H'A SU TE NA, AA RA HA NI TE
NA, RA WI KI RA nA, PRA

PHU LI YU LA, KA MA LU MA H'A SU TE NA, DE NAS 'KHOR BA'I SDUG
BSNGAL LAS, ,SEMS CAN BSGRAL BA'I BSAM PA YIS, ,'GRO BA DE NYID
SGYU MA BZHIN, ,JI LTAR 'BYUNG LAS RNAM GZIGS TE, ,DBUS MA'I THIG
LE LAS BYUNG SNGO, ,SA BON H'Um LAS SNYING RJE'I DNGOS, ,YE SHES
LNGA DANG SKU GSUM BDAG ,MCHOG TU

DGA' ZHING MDZES PA YI, ,ZHAL BZHI PA DANG PHYAG BZHI PA, ,YAN
LAG RNAMS NI THAL BAS BYUGS, ,RTZA ZHAL LUS BZHIN KHA DOG SNGO,
,G-YAS PA'I ZHAL NI SER BA DANG, ,RGYAB MA DKAR ZHING DMAR BAR
SNANG, ,G-YON PA MA RGAD BZHIN DU 'BAR, ,SPYAN GSUM NA RA'I PAGS

@229A *, ,LA SOGS, ,PHYAG RGYA RNAM PA LNGA YIS BRGYAN, ,MGO
SKYES KHAM PA GYEN BSGRENG PA, ,MI BSKYOD THOD PA'I DBU RGYAN
MTHO, ,G-YAS NA KA P'A LA DANG MDA', ,KHA tV'Am GA DANG GZHU NI
G-YON, ,'OD ZER BYE BA 'PHRO BA'I TSOGS, ,'GRO LA PHAN PHYIR
SANGS RGYAS MDZAD, ,

RANG SNANG SANGS RGYAS MKHA' 'GRO MA, ,'DOD LA DGA' BAS RTAG
'KHYUD MA, ,ZHAL NI LHA MO BZHIR GZIGS PA'I, ,GAR LTA HE RU KA
BSAM BYA, ,MKHA' 'GRO MA RNAMS KYI MCHAN LA SOGS PA BSHAD PAR BYA
STE, DE LA SHAR PHYOGS KYI 'DAB MA LA NI RDO RJE MKHA' 'GRO MA
KHA DOG SNGON PO STE SNGON

PO DANG, SER PO DANG, DKAR ZHING DMAR BA DANG, LJANG GU'I ZHAL
BZHI STE, SA DANG ME LONG LTA BU'I YE SHES LA SOGS PA RNAM PAR
DAG PA, G-YAS PA NA RDO RJE DANG KA P'A LA 'DZIN PA, G-YON PA NA
DRIL BU DANG KHA tV'Am GA 'DZIN PA'O, ,LHO PHYOGS KYI 'DAB MA LA
NI MNYAM BA NYID

KYI YE SHES DANG, CHU'I KHAMS LA SOGS PA'I RANG BZHIN CAN, DPAL
RIN CHEN MKHA' 'GRO MA PHYAG NA RIN PO CHE'I RGYAL MTSAN DANG TRI
SH'U LA BSNAMS PA, G-YON PA NA BHANDHA DANG CE SBYANG GI MGRIN PA
DAM DU 'DZIN PA STE, SER PO DANG, SNGON PO DANG, DKAR ZHING DMAR
PA DANG, LJANG

GU'I ZHAL BZHI'O, ,NUB KYI 'DAB MA LA NI PADMA MKHA' 'GRO MA DKAR
ZHING DMAR BA STE, ME DANG SO SOR KUN DU RTOG PA LA SOGS PA'I YE
SHES KYI RANG BZHIN CAN GZHON ZHING MDZES PA STE, ZHAL DKAR ZHING
DMAR BA DANG, GSER BZHUS PA LTA BU DANG, SNGON PO DANG, LJANG
GU'I ZHAL

CAN NO, ,PHYAG G-YAS PA NA SNA TSOGS PADMA DANG MDA'O, ,G-YON NA
NI KA P'A LA DANG GZHU'O, ,BYANG PHYOGS KYI 'DAB MA LA NI SNA
TSOGS MKHA' 'GRO MA LJANG GU STE LJANG GU DANG, SER PO DANG, DKAR
PO DANG, SNGON PO'I ZHAL CAN BYA BA GRUB PA DANG, RLUNG LA SOGS
PA'I RNAM PAR DAG

PA'I SNA TSOGS MKHA' 'GRO MA STE, G-YAS PA NA RAL GRI DANG d'A MA
RU, G-YON PA NA ZHAGS PA DANG KA P'A LA'O, ,LHA MO THAMS CAD
KYANG SPYAN GSUM PA ZHAL BZHI DANG, PHYAG BZHI PA STE, SGEG PA LA
SOGS PA'I NYAMS DANG LDAN PA MTSAN DANG DPE BYAD 'BAR ZHING NYI
MA'I GDAN LA

@229B GNAS PA, MGON PO'I GAR GYI TSUL LTA BU, ,PHYAG RGYA LNGA
DANG LDAN PA LA SOGS PA'O, ,YAN LAG DRUG TU DGOD BYAS NAS, ,MGON
PO DGUG PA LA SOGS PAS, ,DBANG BSKUR RGYAL BA MCHOD PA DANG,
,BSTOD DANG RJES CHAGS LA SOGS PA'O, ,DBRAL BA MGRIN PA MIG GNYIS
DANG,

RNA BA SNA DANG SNYING GAR DGOD, ,AOm AA A'A KHE TZI RA ZHES
PA'O, ,RE PHA'I STENG DU H'Um BYAS TE, ,RDO RJE MYUR DU MNYAM
SBYOR BAS, ,YE SHES DKYIL 'KHOR RNAM PAR DGUG ,MCHOD YON SBYIN
SOGS SNGON BYAS TE, ,RANG DANG GCIG TU GZHUG PAR BYA, ,'KHOR LO
GCIG TU MNYAM BYAS

PAS, ,KHYAD PAR 'BRAS BU'I DNGOS GRUB 'GYUR, ,ZANGS SOGS KHU BAS
BYUG PA YIS, ,GSER GYI DNGOS PO 'GRUB PA LTAR, ,SNYING NAS SNYING
PO'I 'OD ZER GYIS, ,PHYOGS BZHUGS MGON PO BSKUL BYAS TE, ,'OD ZER
LAS BYUNG RIG MA RNAMS, ,BDUD RTZI'I CHUS GANG

BUM PA YIS, ,RANG GI SPYI BOR DBANG BSKUR BAS, ,MI BSKYOD GTZO
BO'I COD PAN DU'O, ,BTZUN MO BZANG MO RNAMS LA YANG, ,RTAG PA
DANG NI RIN CHEN DBANG, ,DPAG MED DON YOD GRUB PA RNAMS, ,DAM
PA'I MCHOD PAS LAG BREL BA'I, ,MCHOG GI LHA MO MNYAM PHYUNG

STE; ,RNAL 'BYOR MA DANG BCAS MCHOD CING, ,BDAG NYID HE RU KA
BSTOD BYA, ,MCHE BA GTZIGS SHING 'JIGS PA CHE, ,SNGAGS KYI ME TOG
PHRENG BAS BRGYAN, ,SHA CHEN RAB TU GSOL MDZAD PA, ,HE RU KA DPAL
BDAG PHYAG 'TSAL, ,DE DAG NI BSTOD PA'I GLU'O, ,MGO BO LTE

BA GSANG GNAS DANG, ,BRLA GNYIS LA SOGS RIM BZHIN DU, ,AOm H'Um
SV'A A'A:H'AR BCAS PA'I, ,RIGS LNGA'I BDAG NYID SA BON BSAM,
,HR'I:YIG DMAR PO CHU SKYES TE, ,BRUm LAS BYUNG BA'I GE SAR SER,
,SANGS RGYAS MKHA' 'GRO DPAL DANG 'DRA, ,CHAGS PAS GZIGS

TE DGA' MOS PA'I, ,LHA MO BZHI LA SOGS PA RNAMS, ,GLU YI DBYANGS
KYIS BSKUL BAR BSAM, ,AOm BYUNG NOR BU H'Um RDO RJE, ,RNAM PA SNA
TSOGS MDZAD SOGS PAS, ,RGYAL BA RJES SU CHAGS MDZAD PA'I, ,DGA'
BA 'DI NI BRTZAM PAR BYA, ,RDO RJE BAD BSKYOD PHAt KYI SGRAS,
,BKUG

@230A *, ,NAS KYANG NI GZHUG PAR BYA, ,RGYAL BA'I TSOGS RNAMS BDE
BAR NI, ,ZHU BA LAS NI RDO RJER BYUNG, ,DE NAS LCE YI CHO GA
BZHIN, ,PADMA LAS RANG SEMS MYONG BYA, ,SNYING GAR 'BYUNG BA BZHI
DNGOS KYI, ,PADMA MAR PO 'DAB BZHI PA, ,NYI MA ZLA GNAS THIG LE LA, ,

KHA SBYAR SHIN TU BSKOR BA NI, ,PAD RTZA'I SKUD 'DRA'I RI MO NI,
,PHYED BCAS MDUN GYI KHYAB YIG TSAR, ,SGRA DANG BCAS TE STENG
BYUNG NAS, ,DE NAS ZLA BA'I BU GAR ZHUGS, ,RJES SU 'GRO DANG
'ONG 'GYUR PA, ,BRJOD NAS SPRO BAR BYA BA NI, ,SROG DANG RTZOL BA
BSDAMS NAS SU, ,SNGAGS

NI DE BZHIN SLAR BSDU BA'O, ,YI GE GSUM GYI SGRA YIS NI, ,GZHUG
PA DANG NI DBYUNG BA DANG, ,STENG DU 'GRO BA'I RLUNG GIS NI, ,YE
GE AOm GYI SGRAS DBYUNG ZHING, ,GZHUG PA LA NI BCUG NAS SU,
,GNAS BYA LA GNAS RLUNG PHRA MO, ,THIG LE DKAR PO'I DBUS SU GNAS,
,LTE BAR DBYANGS

DANG GSAL BYED RGYUS, ,RI MO PHYED BCAS BDUN YON TAN, ,GZHUG DANG
GNAS DANG PHYIR DBYUNG BA, ,DAL ZHING DAL BAS GZHAN MI 'GRO, ,RAB
TU SPYOD PA'I SEMS KYIS BSGOM, ,AOm A'A:H'Um, 'DI NI YI GE GSUM
BZLAS PA'I SNGAGS SO, ,'DOD PA'I MCHOD SOGS BYAS NAS

LDANG, ,DE NYID MTHONG ZHING RNAM GROL BAS, ,'GRO BA'I SDUG BSNGAL
LA BLTAS TE, ,BDE BA YONGS SU BSNGO BAR BYA, ,BDAG GIS GANG ZHIG
BYAS BSOD KYIS, ,RDO RJE MKHA' 'GRO BSGOM GYUR CING, ,DE YIS RDO
RJE MKHA' 'GRO'I BDAG ,'GRO MGON PHUN TSOGS THOB GYUR

CIG ,LANGS NAS BSOD SNYOMS LA SOGS DANG, ,NYAN DANG BSHAD PA LA
SOGS BYA, ,RANG GZHAN HE RU KAR BYAS TE, ,SGYU MA'I RNAM PA BZHIN
DU SPYAD, ,H'Um GIS KHA ZAS BYIN BRLABS TE, ,AA LAS BYUNG BA'I KA
P'A LAR, ,'OG TU RLUNG LAS ME'I 'KHOR LO, ,'BAR BA DRI MA MED

BYAS TE, ,STENG DU AOm NI BSAM BYAS TE, ,BDUD RTZI'I GZUGS NI
MNGON BSNGAGS LA, ,LCE RTZER RDO RJE BSAM BYAS TE, ,BKUG STE DE
YIS TSIM PAR BYA, ,AOm A'A:H'Um GUHYA BHAKshA BHAKshA HAm, 'DI
NI BDUD RTZI MYANG BA'I SNGAGS SO, ,KHRUS KYI DUS SU SNGON BZHIN
DU, ,DBANG BSKUR CHO GA SNGON BZHIN

@230B BSGOM, ,THUN BZHI PO NI THAMS CAD DU, ,DE LTAR BSGOM ZHING
MNYAM PAR GZHAG ,BDAG GIS RDO RJE MKHA' 'GRO YI, ,SGRUB THABS
BYAS BA'I DGE BA GANG, ,THOB PA DES NI 'GRO BDAG NYID, ,DE BZHIN
BYED PAS MDZES GYUR CIG ,SGYU 'PHRUL CHEN MO'I RGYUD KYI RJES SU

'BRANG BA'I HE RU KA'I SGRUB THABS SLOB DPON KU KU RI BSAM MDZAD
PA RDZOGS SO,, 