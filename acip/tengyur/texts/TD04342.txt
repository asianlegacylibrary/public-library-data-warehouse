@155B #, ,NA MO LO KE SHVA
RA YE, SHING BZO BAS GRUB PA THOB PA NI, DZA GA TA LAR GAR LOG
BYUNG BA'I TSE MI

RNAMS KYIS SHAR PHYOGS BHAm GA LAR BROS SO, ,LAM KA NA SHING BZO
BA'I BU CIG YOD PAS MTHONG NAS BROS PA'I DGE 'DUN RNAMS LA
BRKYANG PHYAG BTZAL ZHABS SPYI BOR BLANGS, BSNYEN BKUR BYAS SKAD,
DER DE LTAR BYAS PA'I RGYU MTSAN DRIS PAS, DE NA RE BDAG GI PHA
DAD PA CHE BAS, RAB BYUNG

CIG LA BSNYEN BKUR BYAS, DES KYANG THUGS RJE CHEN PO'I SGOM BZLAS
PHOG NAS NYAMS SU BLANGS, DUS RING ZHIG NA NAD KYIS BTAB NAS SHI
STE DUR KHROD DU SHING BRTZIGS TE DKYIL DU BCUG NAS MTHA' NAS ME
SBAR BA DANG THON BYUNG, DER DRIS PAS NGA KHYIM DU THEG BSHAD DO
ZHES ZER RO, ,

DER BTEG NAS SMRAS PA, NGA GSHIN RJE'I SKYES BU SHIN TU 'JIGS PA
BZHIS KHYER NAS DMYAL BA'I GNAS SU BKUM PA NA RA KA'I NANG MES
GANG BAR BCUG PA DANG, DER BKUM PA NA RA KA KHA ZUM NAS MA TSUD
PHYIR BSKYED PA DANG, KHA BYE NAS BYUNG, YANG YANG DE BZHIN DU
BYUNG BAS SKYES BU BZHI PO 'JIGS

NAS GSHIN RJE CHOS KYI RGYAL PO LA DRIS PAS, DE NA RE 'DIR SKYE
BA'I RGYU ZAD THUGS RJE CHEN PO'I BU YIN DA CIG CAR SKYOL ZHES
ZER NAS BSKYAL BA DANG NGA'I NAD DRAG 'DUG CES ZER RO, ,DE PHYIR
RAB TU BYUNG BA MTHONG TSAD LA BRKYANG PHYAG 'TSAL ZHING BSNYEN
BKUR BYED, BYA BA THAMS CAD BZHAG NAS SGOM BZLAS

BYED PA CIG BYUNG, BDAG KYANG PHA'I RJES SU BGYID PA LAGS ZER RO,
,SNGAGS PA KHARSA P'A nI'I SNYING PO BGRANG BA CIG LA YANG DE KHO
NA BZHIN BYUNG SKAD, SHING BZO BAS GRUB PA THOB PA PAntI TA BI NA
YA SHR'IS BSGYUR RO,,