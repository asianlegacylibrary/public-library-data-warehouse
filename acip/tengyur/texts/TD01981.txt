@159A #, ,RGYA GAR SKAD DU,
BADZRA BHEE RA WA S'A DHA NA, BOD SKAD DU, RDO RJE 'JIGS

BYED KYI SGRUB THABS, DPAL RDO RJE 'JIGS BYED MA HE'I GDONG PA
CAN LA PHYAG 'TSAL LO, ,BCOM LDAN 'JIG PA'I DUS KYI ME LTAR 'BAR,
,DRAG PO'I DRAG PO DE LA PHYAG 'TSAL NAS, ,LAS RNAMS THAMS CAD
RAB SGRUB PHYIR, ,MA HE DGONG CAN SGRUB THABS CUNG ZHIG BRI, ,YID
DANG

MTHUN ZHING DBEN PA'I GNAS DAG TU, ,NGANG GIS BDE BA'I STAN LA
'DUG NAS NI, ,MA HE'I GDONG CAN SKAD CIG RNAL 'BYOR PAS, ,LHA
DANG BLA MA MNYES BYAS DE 'OG TU, ,STONG PA MA YIN MI STONG PA
YANG MIN, ,SEMS NYID SPROS DANG BRAL BA RNAM PAR BSGOM, ,YAm LAS
RLUNG DKYIL

RAm LAS BSKAL ME 'BAR, ,DE LAS H'Um 'PHROS RDO RJE'I RANG BZHIN
NO, ,AA LAS ZLA BA RGYAS PA'I STENG NYID DU, ,DH'I: LAS 'JAM DPAL
GZHON NU BSKYED PAR BYA, ,DE YI THUGS KAR NYI MA'I DKYIL 'KHOR
BSAM, ,DE STENG H'Um YIG NAG PO 'BAR BA BLTA, ,DE NAS THAMS CAD
YONGS

GYUR RDO RJE STE, ,DE YONGS GYUR LAS BCOM LDAN MA HE'I ZHAL,
,DBYAR GYI CHAR SPRIN NAG PO LTA BU'I MDOG ,SKU LAS ME 'BAR KHAMS
GSUM SKRAG PAR BYED, ,KHROS PAS DUR KHROD THOD PA'I DO SHAL BYAS,
,ZHAL GCIG MA HE NAG PO RGOD PA'I ZHAL, ,RVA BRAG GZHON NU'I ZHAL
GYIS

@159B RNAM PAR MDZES, ,PHYAG G-YAS RDO RJE GDENGS SAM GRI GUG
'DZIN, ,PHYAG G-YON THOD PA KHRAG GIS BKANG BA'O, ,ZHABS GNYIS
GYAD KYI DOR STABS RO YI STENG, ,MA HE NAG PO'I STENG DU RNAM PAR
BSAM, ,MNGON SUM 'DRA BAR RNAM PAR GSAL BA DANG, ,SNYING GAR NYI
MA 'BAR TE H'Um

YIG GO, ,DE LAS YE SHES DGUG GZHUG DBANG BSKUR BYA, ,DE NAS DE
NYID SKAR MA'I TSOGS 'DRAS BSKOR, ,YENGS PA MED PAR RTAG TU BZLAS
PA BYA, AOm HR'Im: shRi: WI KRi KRA T'A NA NA H'Um PHAt, 'DI NI
SNGAGS KYI RGYAL PO STE, ,MA BYUNG 'BYUNG BAR MI 'GYUR RO, ,'BUM
PHRAG GSUM DU BZLAS PA

BYA; ,DE YIS LAS RNAMS THAMS CAD 'GRUB, ,GAL TE LDANG BAR 'DOD PA
NA, ,YE SHES MA HE'I ZHAL LA NI, ,MCHOD CING BSTOD LA LDANG BAR
BYA, ,MA HE'I SBYOR BAS RNAM PAR RGYU, ,SHIN TU RTOGS DKA'I RGYUD
LAS NI, ,LAS RNAMS THAMS CAD SBYOR BA'I LHA, ,ZHAL GCIG PHYAG

GNYIS BDAG GIS BRIS, ,BLO DMAN RNAMS LA PHAN PHYIR RO, ,DGE BA
CUNG ZAD THOB PA DES, ,BDAG DANG 'DI LA MOS PA RNAMS, ,NAD DANG
'JIGS SOGS RAB BCOM NAS, ,MYUR DU 'JIGS BYED CHEN POR SHOG ,SLOB
DPON MANYDZU SHR'I DZNY'A NAS MDZAD PA, ZHANG 'OR STON PA SHES
RAB

BSOD NAMS KYIS BSGYUR BA RDZOGS SO,, 