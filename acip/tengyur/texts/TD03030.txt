@73A *, ,DPAL RDO RJE RNAM PAR
'JOMS PA LA PHYAG 'TSAL LO, ,NOR 'GRIB PAR 'GYUR BA SLAR 'GUGS
PAR 'DOD PA'I SGRUB PA PO DAM TSIG DANG LDAN PAS, SHIN TU MA
PHONGS PA'I KHYIM NAS BLANGS LA ZHING BZANG PO'I SA DANG BSRES LA

STEGS BU BYA STE, THIG BTAB LA DA NAS TSON DGYE BA NI, DBUS SU
PADMA 'DAB MA BRGYAD PA DMAR PO KHYAMS GNYIS DANG SGO DANG SGO
KHYUD LDAN PAR BYA'O, ,LTE BAR RDO RJE RNAM PAR 'JOMS PA'I MTSAN
MA GDAB BO, ,SHAR DU RIGS LDAN BUM PA, LHOR STOBS BZANGS KYI BE
CON DANG, NUB

TU MTSON CHEN GYI BSE KHA SBYOR, BYANG DU RNAM THOS SRAS KYI DONG
TZE BRIS LA, GTOR MA BZHI, BSHOS GTZANG BZHI, MAR ME BZHI, BDUG
PA BZHI, ME TOG BZHI, DRI'I DUNG CHOS BZHI BSHAM, SENG LDENG GI
PHUR PA BZHI SGO BZHIR BTZUGS LA ME TOG GI PHRENG BAS SBREL LO,
,MTHA' MAR

RIN PO CHE SNA TSOGS PA DANG, 'BRU SNA TSOGS PA'I TSOM BU DGOD,
DE'I PHYI RIM DU SHING ME TOG DANG LO MA DANG 'BRAS BU DANG LDAN
PA SNA TSOGS PA BTZUGS TE, DKYIL 'KHOR MI MTHONG BAR BYA'O, ,DE'I
PHYI RIM RNAMS SU DRI SNA TSOGS PA'I CHAG CHAG GDAB STE, RTZVA KU
SHAS 'KHOR BAR

@73B DGRAM MO, ,STENG DU DAR SNA TSOGS PA'I YOL BA DANG, 'PHYANG
MA 'PHYANG GIS KHEBS PAR BYAS SO, ,LOGS RNAMS SU DE BZHIN GSHEGS
PA'I SKU GZUGS RIS SU BRIS PA DANG, 'BUR DU BTOD PA DANG LUGS SU
BLUGS PA LA SOGS PA 'KHOR BAR DGRAM MO, ,DE NAS BZA' BA DANG,
BTUNG

BA DANG, MYONG BA DANG, BLDAG PA LA SOGS PA KHA ZAS KYI BYE BRAG
JI LTAR 'BYOR PA RNAMS KYIS DKYIL 'KHOR GYI MTHA' MAR BZHAG LA,
MCHOD G-YOG PA GNYIS SAM GSUM GYIS MCHOD PA RGYUN MA CHAD PAR
BYA'O, ,SLOB DPON BDAG STOD G-YOGS LA SOGS PA'I RGYAN DANG, DBU
RGYAN LA

SOGS PA RGYAN THAMS CAD KYIS BRGYAN PA, RDO RJE DANG DRIL BU
BZUNG LA KU SHA'I STENG DU KHRUS BYA, RGYAN SNA TSOGS PAS BRGYAN
LA 'KHOR DANG BCAS TE GZHAG GO, ,DE'I PHYI LOGS LA G-YAS BRKYANG
BA'I STABS KYIS G-YAS SKOR DU H'Um ZHES BGEGS BSKRAD, DE NAS LOG
STE, BYANG SHAR NAS

G-YON BRKYANG BA'I STABS KYIS G-YON SKOR DU AOm BADZRA YAKshA
H'Um H'Um ZHES BRJOD PAS BDAG DANG YON BDAG GI NOR 'GRIB PAR BYED
PA'I BGEGS DE DPAG TSAD BRJOD KYIS MI LANG BAR BYER ZHING DENGS
PAR BYA'O, ,DE NAS MCHOD PA DANG GTOR MA'I CHO GA ZHAG GSUM DU
RGYUN MA CHAD PAR BYA,

BDAG NYID KYI SNYING PO RGYAS BSDUS GANG MOS LA CI NUS SU BZLAS,
YON BDAG GIS SEMS BSKYED PA DANG, SDIG PA BSHAGS PA DANG, RJES SU
YI RANG BA DANG, 'DOD PA'I DON LA SOGS PA LA GSOL BA CI NUS SU
BYED DU GZHUG GO, ,DE NAS NUB GSUM GYI THA MA KHA ZAS LONGS SPYOD
PA

DANG; YON BDAG BZA' BRAN 'KHOR DANG BCAS PA LA DKYIL 'KHOR GYI
SGO RNAMS GSAL LA DKYIL 'KHOR DU GZHUG CING DBANG BSKUR RO, ,RNAM
THOS SRAS LA GTOR MA CHEN PO GCIG BYIN LA NOR GYI BDAG POR MNGA'
GSOL, YON BDAG 'KHOR DANG BCAS PAS KYANG, BYANG PHYOGS

KYI RGYAL PO CHEN PO RNAM THOS SRAS KYI BU 'KHOR DANG BCAS PAS DO
NUB NAS BZUNG BA PHAN CHOD NOR GYI BDAG PO MDZOD LA BDAG CAG GI
NOR DANG ZAS MI 'GRIB PAR 'PHEL BAR MDZAD DU GSOL ZHES DUS LA
BRJOD DO, ,DE NAS GTOR MA BTANG, SIL SNYAN SNA TSOGS PA'I SGRA
DANG LDAN PAS

@74A *, ,GTONG NGO, ,DE NAS DKYIL 'KHOR BSDU, BKRA SHIS GSOL,
BSOD NAMS KYI TSOGS JI LTAR 'BYOR BA BSAG CING BLA MA LA YON DBUL
LO, ,NOR 'GRIB PA DGANG BA'I CHO GA DPAG BSAM SHING RGYAS PA ZHES
BYA BA, SLOB DPON YE SHES RDO RJES MDZAD PA RDZOGS

SO,,