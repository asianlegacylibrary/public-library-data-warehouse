@240A #, ,RGYA GAR SKAD DU, KAm KA LA T'A
RA NA S'A DHA NAm t'I K'A PA RA HI TA N'A MA, BOD SKAD DU,

@240B KENG R'A SA T'A RA NA'I SGRUB THABS KYI 'GREL PA GZHAN LA
PHAN PA ZHES BYA BA, DPAL RDO RJE RNAL 'BYOR MA LA PHYAG 'TSAL
LO, ,BLA MA RDO RJE PHAG MO YI, ,ZHABS LA SPYI BOS PHYAG 'TSAL
TE, ,BLO DMAN RNAMS KYIS RTOGS BYA'I PHYIR, ,DE YI SGRUB THABS
BDAG GIS BSHAD, ,RDO RJE'I KHRUS

NI BYAS NAS NI, ,ZHES PA LA SOGS PA'I DON NI, ,SNGAGS PAS DBEN
ZHING YID DU 'ONG BA'I GNAS SU STAN BDE BA LA 'DUG NAS, SEMS CAN
RNAMS BYANG CHUB LA DGOD PAR BSAM, ,BLA MA RNAMS KYI SPYI BOR
BLTA, ,DAG PA GSUM BRJOD PAS BDAG NYID LHA MO'I NGA RGYAL DU BYA,
,GDONG

BZHI PAS BSRUNG 'KHOR BYA, RNAM PAR SBYANGS PA'I BDUD RTZIS KHRUS
BYAS LA GO BGO, ,DE'I 'OG TU SEMS RTZE GCIG GIS YI GE BRGYAD KYI
DON LAS RDO RJE RNAL 'BYOR MA'I RANG BZHIN BSGOM PAR BYA STE DE
LA, 'KHOR LO 'DI NI NAM MKHA' 'DRA, ,ZHES PA NI PHYI SNOD KYI
'JIG RTEN NI

NAM MKHA' DANG 'DRA STE MTHA' MED PA'O, ,BDE BA CHEN POS RAB TU
GANG, ,ZHES PA NI DE NYID GDOD MA NAS MA SKYES PA'I PHYIR RANG
BZHIN GYIS STONG PA NYID YIN NO, ,THUB PA GO MTSAMS MED PAR
BZHUGS, ,ZHES PA NI NANG BCUD KYI SEMS CAN RNAMS NGO BO NYID KYI
SANGS RGYAS KYI RANG

BZHIN YIN PAS SO, ,DE YANG RTAG PA GNYIS PA LAS, ,SEMS CAN RNAMS
NI SANGS RGYAS TE, ,'ON KYANG GLO BUR DRI MAS BSGRIBS, ,DE NYID
BSAL NAS SANGS RGYAS NYID, ,CES PA DANG, YANG, RANG DANG RANG GI
RTOG PA LAS, ,SANGS RGYAS MA YIN SEMS CAN NI, ,GCIG

KYANG YOD PA MA YIN NO, ,ZHES GSUNGS PAS SO, ,THUB PA NI SGRIB PA
GNYIS THUB PA'O, ,GO MTSAMS MED PA NI, SNOD KYI KHYAB TSAD BCUD
KYIS KHYAB PAS NA GO MTSAMS MED PAS SO, ,BDE BA NGAG GIS BRJOD MI
NUS, ,ZHES PA NI DE GNYIS KA BDE BA CHEN PO'I, YE SHES YIN

PAS BRJOD DU MED PA'O, ,YANG NA, 'KHOR LO 'DI NI NAM MKHA' 'DRA,
,ZHES PA NI, LUS NI NAM MKHA' DANG 'DRA STE, ,RANG BZHIN MED PAS
SO, ,BDE BA CHEN POS RAB TU GANG, ,ZHES PA NI LUS KYI RTZA DANG
THIG LE LA BRTEN NAS, BDE BA CHEN PO SKYE BAS SO, ,THUB PA GO

@241A *, ,MTSAMS MED PAR BZHUGS, ,ZHES PA NI PHUNG PO DANG, KHAMS
DANG SKYE MCHED RNAMS LHA DANG LHA MO'I RANG BZHIN YIN PAS SO,
,BDE BA NGAG GIS BRJOD MI NUS NI, YE SHES CHEN PO DE BRJOD PA'I
YUL LAS 'DAS PA'O, ,YANG NA 'KHOR LO 'DI NI DON DAM GYI BDEN

PA'O; ,NAM MKHA' 'DRA NI SPROS PA MED CING MTHA' DBUS DANG BRAL
BA'O, ,BDE BA CHEN POS RAB TU GANG NI, YE SHES DE MI RTOG CING MI
'GYUR BAS SO, ,THUB PA GO MTSAMS MED PAR BZHUGS NI, ,DUS GSUM GYI
SANGS RGYAS RNAMS TE, YE SHES DE'I BDAG NYID YIN PA'I PHYIR

RO; ,BDE BA NGAG GIS BRJOD MI NUS NI, DON DAM GYI BDEN PA DE NI
SHES BRJOD THAMS CAD LAS 'DAS PA'O, ,DE DAG NI YI GE NA'I DON
BSHAD PA'O, ,NAM MKHA' GNYIS NI KHA SBYOR LAS, ,ZHES PA NI NAM
MKHA' DANG SA GZHI GNYIS KHA SBYOR GYI RNAM PA'O, ,DBANG PHYUG

RGYUR SMRA BA RNAMS NA RE, NAM MKHA' NI DBANG PHYUG CHEN PO'O,
,SA GZHI NI LHA MO AU MA'O ZHES BYA STE, KHAMS GSUM BRTAN G-YO
RNAMS DE LAS BYUNG BA'O, ,NAM MKHA' SKABS PHYE SA GZHIS RTEN BYAS
PA'I PHYIR RO, ,DE BAS NA THAMS CAD KYI BYED PA PO DBANG PHYUG
YIN NO

ZHES ZER RO, ,DES NA THABS DANG SHES RAB LAS MA 'DAS PA'O, ,'KHOR
LO DRUG PO 'OD ZER RDZOGS NI, DE NYID LA BRTEN NAS RIGS DRUG GNAS
PA'O, ,'GRO DRUG RGYU NI MED PAR BYED NI, ,RANG BZHIN GYIS STONG
PA'O, ,YANG NA, NAM MKHA' GNYIS NI KHA SBYOR LAS NI,

LUS DANG SEMS SO, ,DE GNYIS LA 'GRO BA RIGS DRUG GRUB NAS DBANG
PO DRUG RDZOGS PAR BYUNG BA'O, ,DE GNYIS KYI RGYU LAS DANG NYON
MONGS PA YIN LA, ,GNYIS SU MED PA'I YE SHES KYIS DE SPONG BAR
BYED PA'O, ,DE NI YE SHES CHEN PO'I GNAS NI CHOS KYI SKU'I YE
SHES DE NI BDE

BA CHEN PO'I RANG BZHIN NO, ,YANG NA, NAM MKHA' GNYIS NI KHA
SBYOR LAS NI, THABS DANG SHES RAB BO, ,'KHOR LO DRUG GI 'OD ZER
RDZOGS NI, ZUNG 'JUG GI YE SHES LAS SANGS RGYAS DRUG 'BYUNG BA'O,
,'GRO DRUG RGYU NI MED PAR BYED NI, SANGS RGYAS DRUG PO DE NYID
LA

@241B YANG RANG BZHIN MED DE, CHOS KYI SKU YIN PA'I PHYIR RO, ,DE
NI YE SHES CHEN PO'I GNAS NI, ,CHOS KYI SKU DE NYID YE SHES
LNGA'I RANG BZHIN YIN PA'I PHYIR RO, ,DE NYID MA YI DON DU BSHAD,
,SHR'I YIS 'KHOR LO SKYES PAR BYED NI, 'KHOR LO NI DMAR PO A'A LI
K'A LI'I SNYING PO CAN NO, ,

'DAB MA GSUM LNGA NI GRU GSUM PA'O, ,SKUD PA CAN NI RE'U MIG BZHI
BCU ZHE DGU SO SOR 'BYED PA'I RE KH'A'O, ,DE NYID GSUM GYI RANG
BZHIN LDAN NI, LUS NGAG YID GSUM GYI NGO BO, ,YANG NA SKU GSUM
GYI RANG BZHIN NA, ,GSUM PO LAM DU BSHAD PA YIN NO, ,LUS

NGAG YID GSUM GYIS MI DGE BA RNAMS SPONG ZHING DGE BA RNAMS SPYOD
PA NI GSUM PO LAM DU BSHAD PA'O, ,YANG NA RLUNG 'BYUNG 'JUG GNAS
PA GSUM NGO BO NYID KYIS YI GE GSUM LHA GSUM GYI BDAG NYID DU
GNAS PA DANG SGOM PAS SKU GSUM THOB PA NI GSUM PO LAM DU BSHAD
PA'O, ,

YI GE SHR'I'I BSHAD PA'O, ,BA LAS SKYES PA RGYAL MTSAN TE, ,ZHES
PA NI KHA tV'Am GA LA 'PHYANG BA'I BA DAN NO, ,DE NYID PHYAG RGYA
BZHI YIS BRGYAN NI, ,LAS KYI PHYAG RGYA DANG, ,DAM TSIG GI PHYAG
RGYA DANG, CHOS KYI PHYAG RGYA DANG PHYAG RGYA CHEN PO STE, DE
BZHI'I BDAG NYID DO, ,YANG

NA PHYAG RGYA BZHI YIS BRGYAN NI, 'DUS BYAS THAMS CAD MI RTAG PA
DANG, CHOS THAMS CAD BDAG MED PA DANG, ZAG PA DANG BCAS PA RNAMS
SDUG BSNGAL BA DANG, MYA NGAN LAS 'DAS PA NI ZHI BAS TE BZHI DANG
LDAN PAS MTSON PA'O, ,BSAM GTAN BZHI DANG LDAN PA'I

MCHOG NI, ,BSAM GTAN BZHI'I RANG BZHIN YIN PAS DE THOB PAR 'GYUR
BA'O, ,RNAM THAR BZHI YANG DE LAS 'GRUB NI, STONG PA NYID DANG,
MTSAN MA MED PA DANG, SMON PA MED PA DANG, MNGON PAR 'DUS MA BYAS
PA STE, DE RNAMS KYANG THOB PAR 'GYUR ZHES PA'I DON TO,,

YI GE BA'I BSHAD PA'O, ,DZA LAS BKRA SHIS 'BYUNG BA YIS, ,ZHES PA
NI G-YUNG DRUNG 'KHYIL BA'O, ,SHIN TU MYUR BAR 'KHOR BA LAS,
,ZHES PA NI STENG DU G-YUNG DRUNG 'KHYIL BA, DE'I 'OG TU 'KHOR LO
DE NYID DRAG TU 'KHOR BAS SO, ,DGA' BA MCHOG DGA'I RANG BZHIN

@242A *, ,CAN NI, HAm LAS THIG LE BSAM PA LAS DGA' BA GSUM PO RIM
GYIS SKYE BA'O, ,LHAN CIG SKYES PA STER BAR BYED, ,CES PA NI THIG
LE LAS AAm LA SLEB PA'I DUS NA LHAN CIG SKYES PA'I YE SHES SKYES
TE, MI RTOG PA'I RANG BZHIN DU 'GYUR RO, ,YI GE DZA'I BSHAD PA'O,
,DZO

LAS BYUNG BA'I DON MCHOG NI, ,ZHES PA NI DE'I DON BSHAD PAR BYA
ZHAS PA'I DON TO, ,SNYOMS 'JUG RDZOGS PA'I NGO BOR 'DOD, ,CES PA
NI THABS DANG ZUNG DU 'JUG PA STE, LAS KYI PHYAG RGYA MA LA BRTEN
PA'AM, RTZA DANG THIG LE LA BRTEN PAS SO, ,GNYIS MED YE SHES

MTHONG BAR BYED, ,CES PAS NI SNYOMS 'JUG MTHAR THUG PA LAS LHAN
CIG SKYES PA'I YE SHES NGOS GZUNG BA'O, ,PHYAG RGYA CHEN PO STER
BAR MDZAD, ,CES PA NI YE SHES DE NYID LA RGYUN MI CHAD PAR GOMS
PAR BYAS PAS SANGS RGYAS THOB PAR BYED DO ZHES PA'I DON TO, ,

GZHAN YANG GI LAS BYUNG BA NI, ,NYI MA'I GZUGS DANG ZLA BA RGYAS,
,ZHES GSUNGS TE, G-YAS DANG G-YON DU RGYU BA'I RLUNG GNYIS DBU
MAR 'DZUD PA'O, ,DE NI GAR YANG GNAS PA MED, ,CES PA NI, RLUNG
DBU MAR TSUD PA NA GANG YANG MI GNAS PA STE, MI RTOG

PAR GYUR PA'O, ,CHOS KYI SKU YI GNAS KYANG STER, ,ZHES PA NI
STONG PA NYID KYI YE SHES LAS CHOS KYI SKU THOB PAS NA RGYU YIN
NO, ,YI GE GI'I DON BSHAD PA'O, ,NI LAS BYUNG BA'I DON MCHOG NI,
BLA MA DAM PA'I MAN NGAG GIS, ,ZHES GSUNGS TE, BLA MA DAM PA'I
GSANG

SNGAGS KYI THEG PA STON PA'I SLOB DPON RNAMS SO, ,MAN NGAG GIS NI
RIM PA GNYIS KYI RNAL 'BYOR RO, ,BRTAN G-YO THAMS CAD STONG PAR
SHES NI KHAMS GSUM SNOD DANG BCUD DU BCAS PA RANG BZHIN MED PAR
KHONG DU CHUD PA'O, ,DE YIS SANGS RGYAS MYUR DU THOB NI, DE

LTA BU'I RNAL 'BYOR BAS RING PO MI THOGS PAR SANGS RGYAS THOB PAR
'GYUR RO ZHES BYA BA'I DON TO, ,YI GE NA'I BSHAD PA'O, ,YI GE DE
BRGYAD DKYIL 'KHOR NI, ,ZHES PA NI YI GE NGE BRGYAD KYI DON NI
RDO RJE RNAL 'BYOR MA'I RANG BZHIN NO, ,DKYIL 'KHOR NI 'KHOR LO
STE, DMAR PO NI GRU

@242B GSUM PA A'A LI K'A LI'I SNYING PO CAN NO, ,DNGOS GRUB 'DOD
PAS BRI BAR BYA NI, MCHOD DANG THUN MONG GA DNGOS GRUB THOB PAR
BYA BA'I PHYIR 'KHOR LO BRIS LA PHYI ROL GYI MCHOD PA BYA'O ZHES
PA'I DON TO, ,'KHOR LO NGE CI YIS BRI BAR BYA ZHE NA, BDUD RTZI
LNGA LA SOGS PA'I KHU BA'I RNAM PA CI

YOD PAS SO, ,GDAMS PAS GZABS TE BRI BAR BYA NI, BLA MA'I MAN NGAG
BZHIN DU MA 'KHRUL BAR BRI BA BYA'O, ,DE DAG GIS NI GUG PO BRI NI
CHOS 'BYUNG DANG, A'A LI K'A LI'I SNYING PO CAN G-YUNG DRUNG
'KHYIL PA BZHI DANG BCAS PA BRIS LA, YE SHES SEMS DPA' BKUG LA
BSTIM

PA MCHOD PA DANG BSTOD PA NAS GSHEGS SU GSOL BA'I BAR DU DE KHO
NA NYID YE SHES GRUB PA'I SGRUB THABS NAS BSHAD BZHIN DU BYA'O,
,DE NI PHYI ROL GYI MCHOD PA BSTAN NAS, NANG LHA'I RNAL 'BYOR
BSGOM PA BSTAN PAR BYA STE, ,DE LA KENG RUS T'A RA NA, ,ZHES PA
NI KENG RUS SUM CU

RTZA GNYIS KYIS PHYOGS BZHIR BSKOR BA BCU DRUG GIS GDUGS BYAS
PA'I DBUS SU LHA MO BSGOM PA'O, ,DAM CHOS BDUD RTZI DE NYID YIN,
,ZHES PA NI RIM PA GNYIS KYIS RNAL 'BYOR BYA BA STE, CHO GA
BRGYAD PA'I DE KHO NA'I YI SHES GRUB PA NAS BSHAD PA BZHIN NO,
,SGO YI MAN NGAG DE NYID

YIN, ,ZHES PA NI PHYOGS GSUM GYI KENG RUS RNAMS NI SKU GSUNGS
THUGS KYI LHA TSOGS SO, ,PHYOGS GCIG GI KENG RUS RNAMS NI BDE BA
CHEN PO'I 'KHOR LO'I LHA MO BZHI DANG THOD PA BZHI'O, ,GDUGS KYI
BCU DRUG MA BRGYAD NI DAM TSIG GI 'KHOR LO'I LHA MO BRGYAD PA'O,
,BRGYAD

NI DUR KHROD BRGYAD DO, ,DE RNAMS KYIS BSKOR BA'I DBUS NA LHA MO
BZHUGS PA'O, ,G-YON GYI KHA tV'Am GA NI DPAL BDE MCHOG GO, ,DE
LTAR NA 'DI LTAR BSGOMS PAS DPAL BDE MCHOG GI DKYIL 'KHOR YONGS
SU RDZOGS PAR BSGOMS PAR 'GYUR BA'O, ,DES NI LHA MO BSGOMS PA
BSTAN

TO; ,DE NI YAB YUM MNYAM PAR SBYOR BA'I RNAL 'BYOR BSTAN PAR BYA
STE, ,DE YI DBUS NA MKHA' 'GRO'I GTZO, ,YI GE NI LAS BYUNG BA
YIS, ,ZHES PA NI BDAG NYID LHA MOR BSGOMS PA'I THUGS KAR NYI MA'I
DKYIL 'KHOR GYI STENG DU NI LAS BYUNG BA'I DPAL 'KHOR LO SDOM PA
ZHAL

@243A *, ,GCIG PHYAG GNYIS PAR GYUR PA'O, ,RDO RJE RNAL 'BYOR MA
DANG BCAS, ,DE NI MA LAS BYUNG ZHES BRJOD, ,CES PA NI YI GE DE
GNYIS LAS YAB YUM GNYIS DUS GCIG LA BYUNG BA'O, ,BDAG NYID YIN
PAR RTOGS KYIS LA NI STONG PA NYID DANG, SNYING RJE GNYIS RO

GCIG PAR SGOM PA'O, ,LHAN SKYES YE SHES BSGRUB PAR BYA NI YAB YUM
GNYIS SNYOMS 'JUG BYAS PA LAS BDE BA CHEN PO'I YE SHES BSKYED
PA'O, ,TSOGS GNYIS BSAGS PAS YE SHES SKYE NI THABS DANG SHES RAB
GNYI ZUNG DU 'JUG PA GNYIS SU MED PA'I YE SHES SKYE BA'O, ,DE

NYID DE YI THABS SU BSHAD NI, SNGAGS KYI THEG PA 'DIR THABS DANG
SHES RAB KYI SNYOMS 'JUG LAS MI RTOG PA SKYE BA 'DI NYID THABS SU
GSUNGS PA'O, ,RAB DGA' LA SOGS BCU PO, ,SANGS RGYAS RNAMS KYIS
LAM DU GSUNGS, ,ZHES PA NI PHA ROL TU PHYIN PA'I THEG PA

LAS NI LAM LNGA DANG, PHA ROL TU PHYIN PA DRUG DANG, SA BCU PO
SANGS RGYAS KYI LAM DU GSUNGS SO, ,SNYOMS 'JUG YONGS SU RDZOGS PA
LAS NI, YAB YUM BSRUBS PA'I SBYOR BA BYAS PAS SO, ,THIG LE GNYIS
PO NI KUN RDZOB BYANG CHUB KYI SEMS DANG DON DAM BYANG CHUB

KYI SEMS SO, ,'OD ZER 'PHRO NI DGA' BZHI RIM GYIS SKYE BA'O,
,THIG LE LA NI THIG LE THIM NI, LHAN SKYES KYI DGA' BA STE GNYIS
MED KYI YE SHES SO, ,MKHAS PA YIS NI BSGOM PAR BYA NI, ,BLA MA'I
MAN NGAG KHONG DU CHUD PA'I RNAL 'BYOR BAS BSGOM PAR BYA ZHES
PA'I DON

TO; ,'DI RNAMS BSGOM PA BYAS PA YIN, ,MTSAN DANG DPE BYAD THOB
PAR 'GYUR, ,ZHES PA NI GNYIS SU MED PA'I YE SHES BSGOM PA LAS
MTSAN SUM CU RTZA GNYIS DANG DPE BYANG BZANG PO BRGYAD CU LDAN
PA'I SANGS RGYAS THOB PAR 'GYUR RO ZHES PA'I DON TO, ,YANG RNAL
'BYOR MI

'DRA BA GZHAN STON TE, 'DI LAS SKYES PA'I RNAL 'BYOR MA NI, THABS
DANG SHES RAB LAS BYUNG BA'I ZUNG 'JUG GI YE SHES SO, ,RDO RJE
RNAL 'BYOR MA RU GYUR NI, ,BDE BA CHEN PO'I YE SHES DE LAS RDO
RJE RNAL 'BYOR MA'I SKU RU GYUR PA'O, ,LTE BA'I NANG SOGS PADMA
BLTA NI, SPRUL

@243B BA'I 'KHOR LO'I STENG DU'O, ,NYON MONGS THAMS CAD BYAD PAR
BYED NI DE LTAR, BSGOMS PAS SRIB PA GNYIS SPONG PA'O, ,YI GE DRUG
GIS LHA MO'I GNAS DRUG TU GO BGO BA NI GO SLA'O, ,PHYAG 'TSAL YI
GE THAMS CAD LAS NI, ,YI GE BRGYAD PA'O, ,LHA MCHOG TU NI BYIN
GYIS BRLAB

NI YI GE DE BRGYAD LAS YAB YUM GNYIS DANG GO CHA'I LHA MO DRUG
BSKYED PA'I SA BON YIN NO ZHES PA'I DON TO, ,BDE BA CHEN PO LAS
SKYES PA NI ZUNG 'JUG LHAN SKYES KYI YE SHES LAS LHA MO DE BYUNG
BAS SO, ,ZAB MOR 'BYUNG BA'I MAN NGAG GO NI, ,RNAL 'BYOR 'DI NI
RTOGS PAR DKA'

BA STE, MAN NGAG 'DI SHIN TU YANG KHONG DU CHUD PAR DKA' BA'O
ZHES PA'I DON TO, ,DE DON YANG NI BSHAD PAR BYA NI, ZAB MO'I DON
GYI RNAL 'BYOR MI 'DRA BA GZHAN YANG BSTAN PAR BYA'O ZHES PA'I
DON TO, ,BSRUBS PA'I SBYOR BA'I NANG DU NI ZHES PA NI RDO RJE
DANG PADMO GNYIS BSRUBS PA

LAS THIG LE BYUNG BA'O, ,NA LAS 'KHOR LO SDOM PA BYUNG NI, THABS
KYI THIG LEN RU GYUR PA LAS 'KHOR LO SDOM BA BYUNG BA'O, ,MA LAS
RDO RJE RNAL 'BYOR MA NI, SHES RAB KYI THIG LE MA RU GYUR PA LAS
RDO RJE RNAL 'BYOR MA BYUNG BA'O, ,PADMAR YI GE BHA GA LAS NI,
YUM

GYI BHA GA'I NANG DU YI GE DE GNYIS LAS YAB YUM GNYIS BYUNG BA'O,
,BDE BA CHEN PO LAS SKYES PA NI, LHAN CIG SKYES PA'I YE SHES LAS
BYUNG BA'O, ,DE NYID RNAL 'BYOR MA RU SHES NI, SHES RAB KYI RANG
BZHIN YIN PAS RNAL 'BYOR MA'O, ,RDO RJE GNYIS KYI DBUS

GNAS PA'I NI, ,RDO RJE PADMA'I DBUS NA YOD PA'O, ,DAM PA DE NI
SHIN TU BSTAN NI, 'DI NI PHRA MO'I RNAL 'BYOR YIN PAS GSAL POR
BSTAN PAR BYA'O, ,RTZA BAR 'KHOR LO YOD PA LA NI, 'DIR 'KHOR LO
GSUM PADMA DANG BZHI BRTZEGS SU BSGOMS PA'O, ,RTZIBS

BRGYAD 'OD DANG BCAS PA'O, ,DKAR PO PHYI ROL 'KHOR LOS BSKOR,
,STOBS DANG LDAN PA LA SOGS BRGYAD, ,G-YON PHYOGS SU NI RAB BSKOR
ZHING, ,DBUS NA YE SHES RGYA MTSO'O, ,ZHES PA NI SKU'I 'KHOR
LO'O, ,'KHOR LO'I SHAR PHYOGS KYI RTZIBS LA STOBS PO CHE,

@244A *, ,BYANG DU RIN CHEN RDO RJE, NUB TU RTA MGRIN, LHO RU NAM
MKHA'I SNYING PO, SHAR LHOR DPAL HE RU KA ,BYANG SHAR DU RDO RJE
SEMS DPA', NUB BYANG DU RNAM PAR SNANG MDZAD, LHO NUB TU PADMA
GAR GYI DBANG PHYUG GO, ,DBUS NA YE SHES RGYA MTSO STE SKU RDO
RJE'O, ,

'KHOR LO DMAR PO RTZIBS BRGYAD PA, ,PADMA'I PHRENG BAS BSKOR
BA'O, ,'JIGS BYED LA SOGS BRGYAD PO NI, ,'KHOR LO'I RTZIBS BRGYAD
LA GNAS SHING, ,G-YAS PHYOGS SU NI RAB TU BSKOR, ,CHOS KYI ZHAL
NI DBUS GNAS PA'O, ,ZHES PA NI GSUNG GI 'KHOR LO'O, ,

SHAR GYI RTZIBS LA 'JIGS BYED YANG NA AAm KU RI'O, ,LHO PHYOGS SU
NI RDO RJE H'Um MDZAD PA'O, ,NUB PHYOGS SU DPA' BO CHEN PO, BYANG
DU RDO RJE RAL PA CAN, SHAR LHOR RAB TU BZANG PO, LHO NUB TU RDO
RJE BZANG PO, NUB BYANG DU 'JIGS BYED CHEN PO, ,BYANG SHAR DU MIG
MI

BZANG PO, ,DBUS SU CHOS KYI ZHAL TE GSUNG RDO RJE'O, ,RDO RJE RIN
CHEN 'KHOR LO DBUS, ,RTZIBS BRGYAD 'OD DANG BCAS PA'O, ,RDO RJE
NAG PO'I PHRENG BAS BSKOR, ,THOD PA'I DUM BU LA SOGS BRGYAD,
,DBUS NA SNYOMS 'JUG RANG BZHIN BSTAN, ,ZHES PA NI

THUGS KYI 'KHOR LO'O, ,SHAR GYI RTZIBS LA KHAndA KA P'A LA, BYANG
DU MA H'A KAm KA LA, NUB TU KAm KA LA, LHO RU MCHE BA RNAM PAR
GTZIGS PA, SHAR LHO RU SU RA BHE RI, LHO NUB TU 'ONG DPAG MED,
NUB BYANG DU RDO RJE'I 'OD, BYANG SHAR DU RDO RJE'I SKU'O, ,DBUS
NA SNYOMS

'JUG GI RANG BZHIN TE THUGS RDO RJE'O, ,BSKAL PA 'JIG PA'I ME LTA
BU NI, JI LTAR BSKAL PA 'JIG PA'I MES SNOD KYI 'JIG RTEN MA LUS
PAR BSREGS PA BZHIN DU 'KHOR LO 'DI RNAMS KYI 'OD KYIS KYANG
SGRIB PA GNYIS MA LUS PAR SREG PAR BYED PA'O, ,SKU CAN PADMA RDOR
DRIL

DBUS NI, SNA TSOGS PADMA 'DAB MA BZHI PA'O, ,MKHAS PA YIS NI
BSGOM PAR BYA NI, 'KHOR LO'I STENG DU PADMA DE LA DPA' BO DRUG GI
GO CHA'I SNGAGS DGOD PAR BYA BA STE GO SLA'O, ,'KHOR LO RNAMS KYI
RIM PA YANG, ,SKU'I 'KHOR LO'I STENG DU GSUNG GI 'KHOR LO'O,
,DE'I

@244B STENG DU THUGS KYI 'KHOR LO'O, ,ME LTAR 'BAR BA'I 'OD MNGA'
BA NI, 'KHOR LO DE RNAMS LA ME DPUNG 'BAR BA'I 'OD 'PHRO BAS PHYI
NANG GI BAR CHAD RNAMS BSREG PA'O, ,SNGAR BSHAD PA'I 'KHOR LO NI
GONG DU BSTAN PA'I 'KHOR LO GSUM DANG PADMA'O, ,KA KO LA'I BAR
DU'O NI LTA

MO'I PADMA'I NANG DU'O, ,RDO RJE'I RTZE MO DANG PADMA'I PHUG GI
BAR DU BZHI BRTZEGS SU SGOM PA'O, ,RGYUN MO 'CHAD PAR 'KHOR BAR
BLTA NI, 'KHOR LO DE RNAMS G-YON SKOR DU 'KHOR BAR BLTA'O, ,SGOM
PA 'DI LTAR BSGOM PA BYA NI 'KHOR LO RNAMS RGYUN MI 'CHAD PAR

'KHOR BA LA SEMS GTAD PAS AAm LAS ME LANGS PAS 'KHOR LO GSUM PO
SREG PA'O, ,GTOR MA DRUG CU RTZA BZHI SBYIN NI, SPYI GTZUG BDE BA
CHEN PO'I 'KHOR LO LA GNAS PA'I HAm BZHU NAS BDUD RTZI'I RGYUN
MAR BABS TE, LTE BA SPRUL PA'I 'KHOR LO 'DAB MA DRUG CU RTZA BZHI

PA LA GNAS PA'I AAm LA BABS PAS, BDE BA CHEN PO'I YE SHES SKYES
PAS RTOG PA MTHA' DAG 'GAG PA'O, ,NYON MONGS RNAMS NI BYANG GYUR
ZHING, ,ZHES PA NI DE LTAR BSGOMS NA SGRIB PA GNYIS MA LUS PA ZAD
PAR 'GYUR RO, ,PHAN YON MNYAM MED THOB PAR 'GYUR NI,

'BRAS BU BLA NA MED PA'I BYANG CHUB THOB PAR 'GYUR RO ZHES PA'I
DON TO, ,ZAB MOR GYUR PA'I RIM PA'O NI, DE RNAMS SHIN TU ZAB PA'I
RNAL 'BYOR RIM PA BZHIN DU BSHAD PA'O, ,YANG RNAL 'BYOR MI 'DRA
BA GZHAN STON TO, ,NA LAS N'A DA'I GZUGS KYIS SO NI, SNYING GAR

YI GE NA GYUR BA LAS BDAG NYID KYI LUS N'A DA SHIN TU PHRA BAR
GYUR PAR BSAM MO, ,THABS DANG BRTZE BA DRI MA MED NI, ,DE NYID
THABS YIN TE DMIGS PA DANG BCAS PAS SO, ,BRTZE BA NI SNYING RJE'I
SNYING STE N'A DA DE KUN RDZOB YIN PAS SO, ,DRI MA MED NI RIG PAR
'DZIN PA'I SHES PA MED

PA STONG PA NYID KYI YE SHES KYI DNGOS KYI RGYU YIN PAS SO,
,DNGOS PO RANG BZHIN SPYOD PAS STONG NI N'A DA DE YANG DPYAD NA
GANG GI NGO BOR YANG MA GRUB PA'O, ,BDE BA SKYE BA SBYIN PAR BYED
NI, CHOS KYI SKU'I YE SHES SKYE BA'I THOGS PA MED MA'I RGYU BYED
PAS SO, ,MA NI STONG PA'I NGO BO LA NI,

@245A *, ,N'A DA DE YANG MI DMIGS PAR BYAS NAS 'OD GSAL GYI YE
SHES SU GYUR PA'O, ,SHES RAB NGES PA'I RANG BZHIN YIN NI, YE SHES
DE LAS SANGS RGYAS ZHES BYA STE, CHOS KYI SKU'I YE SHES YIN PAS
SO, ,BDE BA CHEN POS RAB TU GANG NI, YE SHES TE MI RTOG CING

MI 'GYUR BAS SO, ,PHYAG RGYA CHEN PO DE NYID YIN NI, YE SHES DE
GANG GIS MNGON DU BYAS PA DE NI PHYAG RGYA CHEN PO'I DNGOS GRUB
THOB PA YIN TE, MNGON PAR RDZOGS PAR SANGS RGYAS PA'O, ,GNYIS PO
GCIG TU GYUR PA YIN NI, N'A DA STONG BAR THIM NAS 'OD GSAL GYI
DANG DU GYUR

PA'O; ,RTOG PA MED CING DRI MA BRAL NI, NAM MKHA' LTAR RTOG PA
DANG BRAL BAS GZUNG 'DZIN GYI DRI MA RNAMS MA LUS PAR ZAD PA'O,
,RANG BYUNG YE SHES MNYAM PA MED NI, 'JIG RTEN NA 'GRAN ZLA MED
CING DPE BRJOD LAS 'DAS PA'O, ,'JIG RTEN GSUM GYI GTZO BO YI NI,

KHAMS GSUM GYI BLA MA YIN TE, THAMS CAD KYIS PHYAG BYAS PA DANG,
MCHOD PA'I 'OS SU GYUR PA'O, ,SEMS LAS SEMS 'BYUNG BLTA BAR BYA
NI, GONG GI YE SHES DE NYID RGYUN MA CHAD PAR SNGA BSGOM PA'O,
,SEMS KYI DBUS SU GZHAG PA YIS NI, SEMS

BLO'I NANG DU BTZUD NAS YUL LA MI 'PHRO BAR RTZE GCIG TU BYED
PA'O, ,DE GNYIS 'DRES PAS DANG PA GNYIS NI, SEMS DANG BLO GNYIS
RO GCIG TU GYUR PAS SO, ,DAD PA GNYIS NI G-YAS G-YON NAS 'BYUNG
BA'I RLUNG GNYIS PA'O, ,MI 'BYUNG BAS NI BSTAN PA YIN NI, ,RLUNG
'BYUNG

BA DANG 'JUG PA GNYIS 'GAGS NAS SEMS MI G-YO BAR BRTAN POR GNAS
PA'O, ,'DI SGRUB RDO RJE TING NGE 'DZIN GYIS NI, 'DI SGRUB NI SKU
BZHI'O, ,RDO RJE TING 'DZIN GYIS NI STONG PA NYID KYI YE SHES NI
RDO RJE LTA BU YIN TE, SGRIB PA GNYIS MA LUS PAR 'JOMS PA'O,
,SKAD CIG

GIS NI BDE BA RGYAS NI, SGRIB PA GNYIS SPANGS PA'I SKAD CIG LAS
'TSANG RGYA BA STE, SKU BZHI MNGON DU BYED DO ZHES PA'O DON TO,
,LHAN SKYES DRI MED THIG LE GNYIS NI, JI LTA BA MKHYEN PA'I YE
SHES DANG, JI SNYED PA MKHYEN PA'I YE SHES GNYIS THOB PA YIN NO
ZHES PA'I DON TO,,

@245B DRI MED LDAN PAS DRI MED SPRO NI, CHOS SKU LAS GZUGS SKU
RNAM PA GNYIS BYUNG NAS GZHAN GYI DON MA LUS PAR MDZAD PA'O,
,SKYE BA DANG NI 'GAG PA GZUGS NI, KUN RDZOB KYI BDEN PA DANG,
DON DAM PA'I BDEN PA'O, ,DE GNYIS RTOGS PAS DRI MA BRAL NI, BDEN
PA

GNYIS KYI DON THA MI DAD DU RTOGS PAS SGRIB PA GNYIS ZAD PA'O,
,'JIG RTEN SHES PA ME TOG DKAR NI, 'JIG RTEN SHES PA NI DNGOS
PO'I GNAS LUGS JI LTA BA BZHIN DU KHONG DU CHUD PA STE, THAMS CAD
MKHYEN PA'I YE SHES SO, ,DE NYID ME TOG DKAR PO DANG 'DRA BAS DRI

MAS MA GOS SHING RANG 'BYUNG BA'O, ,'JIG RTEN BLA MA BDE CHEN
GZUGS NI, SANGS RGYAS BCOM LDAN 'DAS RNAMS NI 'JIG RTEN GSUM GYI
GTZO BO YIN ZHING BLA MAR GYUR PA STE, YE SHES 'BA' ZHIG GI SKU
YIN NO ZHES PA'I DON TO, ,TSIG NYUNG DON ZAB STON PA YIN, ,KENG
RUS PHO

BRANG BSHAD PA LAS, ,BSOD NAMS BDAG GIS GANG BSAGS PA, ,'GRO KUN
GNYIS MED THOB PAR SHOG ,KENG RUS T'A RA N'A'I RIM PA RDO RJE RNAL
'BYOR MA'I SGRUB THABS BDAG BYIN GYIS BRLAB PA'I 'GREL PA GZHAN
LA PHAN PA ZHES BYA BA MANG DU THOS PA'I SLOB DPON KU M'A RA BO
DHIS

MDZAD PA RDZOGS SO,, 