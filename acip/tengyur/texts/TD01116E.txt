@62B
#, ,RGYA GAR SKAD DU, TATTVA STA BAm, 
BOD SKAD DU, DE KHO NA NYID LA BSTOD PA, 'JAM DPAL GZHON NUR GYUR PA LA PHYAG 'TSAL LO, ,THOGS PA KUN LAS RNAM GROL BA, ,KHA DOG BRAL ZHING MA SKYES SHING, ,RANG GI NGO BO 'JIG MED PA'I, ,SKU MNGA' DE BZHIN GSHEGS PHYAG 'TSAL, ,NYON MONGS RAGS DANG PHRA SPANGS PA, , 
BDAG GIS MI MNGA' SGRIB PA DAG ,DANG PO YOD PAS STONG PA'I PHYIR, ,DON DAM MKHA' DKYIL 'DRA PHYAG 'TSAL LO, ,RNAM RTOG SPRUL NI SPANGS PAS NA, ,CI DGYES PAR NI MDZAD GYUR PA, ,GTER MCHOG DE NYID RTAG GZIGS PA, ,NGAN 'GRO'I RGUD PA SPANGS PHYAG 'TSAL, ,RNAM PAR RTOG PA 
THAMS CAD SPANGS, ,NYID KYIS DGYES BDAR MA BYAS SKU, ,'KHOR DANG ZHI BAR RO MNYAM SKU, ,RNAM RTOG DRI MA MED PHYAG 'TSAL, ,YANG DAG DGONGS PAS MNAL MI MNGA', ,GTI MUG BRAL ZHING SPANGS PAS BZHUGS, ,RTAG TU DE NYID MA GSAL BA, ,RANG BZHIN MKHAS PAS SHAR PHYAG 
'TSAL; ,BSAM GTAN TSES GRANGS YONGS RDZOGS PAS, ,MI RNAMS DGA' BA SKYED MDZAD PA, ,RNAM GROL ZLA BA YID 'ONG BA, ,LTA NGAN RAB RIB SEL PHYAG 'TSAL, ,DNGOS PO DNGOS MED GNYIS 'DAS NAS, ,RTOG PA'I DRI MA LAS GROL BA, ,RTZEN DOR MED NGES MNYAM GNAS, , 

@63A
*, ,SPROS MI MNGA' LA PHYAG 'TSAL LO, ,DRI MED CHU RLABS BDE BA'I RGYU, ,MA LUS SROG CHAGS 'TSO MDZAD PA, ,CHE ZHING MTHA' MED TSAD DANG BRAL, ,DE NYID RGYA MTSO CHE PHYAG 'TSAL, ,LEGS SPYAD DU MA RGYAS THOB PA, ,DPE MED RO ZHIM YID LA 'BAB, ,RGA SHI'I 
'JIGS PA MED MDZAD PA, ,DE NYID BDUD RTZI LA PHYAG 'TSAL, ,RANG GI YID LA BRTAN LDAN YANG, ,KHYAB 'JUG DBANG PHYUG TSANGS DBANG DANG, ,LHA DANG DRANG SRONG THABS MED PA, ,THABS DE SKAD CIG BRNYES PHYAG 'TSAL, ,DRI MED RIN THANG MNYAM MED PA, ,NGO BOS 'DOD RNAMS 
YONGS RDZOGS MDZAD, ,BSOD NAMS BSAGS PAS DMIGS GYUR PA, ,YID BZHIN BYANG CHUB SEMS PHYAG 'TSAL, ,SRID PA'I 'KHOR BAS YONGS DUB PA'I, ,MCHOG TU LTA BA BDE BA'I GNAS, ,BYANG CHUB YAN LAG ME TOG LDAN, ,ZHI BA'I DPAG BSAM SHING PHYAG 
'TSAL, ,SHES BYA SHES MED GNYIS MED CING, ,PHRA SBOM DBYE BA RNAMS LAS GROL, ,SNA TSOGS DPE LAS 'DAS GYUR PA, ,TSIG GIS BRJOD MI NUS PHYAG 'TSAL, ,RTAG TU RGYAL ZHING BSNYENGS MI MNGA', ,GZHAN STOBS 'JOMS BYED MDUD PA MED, ,GNYIS MED SKU MNGA' 
BSAM MI KHYAB, ,GCIG DPA' SRID PA 'JOMS PHYAG 'TSAL, ,BYE BRAG MED PAR DBANG 'GYUR ZHING, ,DNGOS TSOGS SKAD CIG LA BSREGS PA, ,SHIN TU DRAG PA'I RANG BZHIN GYIS, ,RAB 'BAR DE NYID ME PHYAG 'TSAL, ,'DI LTAR YANG DAG BSTOD LAS DGE BA GANG THOB PA'I, , 
BSOD NAMS DES NI 'GRO BA MA LUS ZAD 'GYUR ZHING, ,SEMS CAN RNAMS NI SDUG BSNGAL DAG DANG BRAL GYUR PA, ,BDE BA DANG LDAN SGRIB MED MYA NGAN 'DAS THOB SHOG ,DE KHO NA NYID LA BSTOD PA SH'AKYA'I DGE SLONG DPAL GYI GO CHAS MDZAD PA RDZOGS SO,, ,,RGYA GAR GYI MKHAN 
PO MANYDZU SHR'I BHA DRA DANG, DGE SLONG SH'AKYA 'OD KYIS BSGYUR CING ZHUS TE GTAN LA PHAB PA,, 