@1B [DD] #, ,RGYA GAR SKAD DU, TANTR'ARTHA AA BA T'A RA, BOD SKAD
DU, RGYUD KYI DON LA 'JUG PA, DPAL RDO RJE SEMS DPA' LA PHYAG
'TSAL LO, ,RNAM SNANG MDZAD CHEN YE SHES NI, ,BDE [DD]

BAR GSHEGS PA'I THUGS LA GNAS, ,RDO RJE DBYINGS LA SOGS PA'I
GZUGS, ,SANGS RGYAS LA SOGS 'KHOR LO BSKOR, ,DE LTAR CHOS KYI SKU
DANG NI, ,LONGS SPYOD RDZOGS DANG SPRUL PA'I SKU, ,

RNAM SNANG MDZAD DANG THUB PA YANG, ,RGYUD 'DI STON PA DAG BSTOD
NAS, ,DE NYID BSDUS PA'I RGYUD LAS NI, ,DE NYID RNAM SGRUB RIM PA
ZHIG ,MKHAS PA DGA' BA BSKYED PA'I PHYIR, ,LEGS PAR BSDUS

TE BSHAD PAR BYA'O, ,RGYUD 'DI SHIN TU ZAB CES LA, ,MTSAN MA THA
DAD RAB TU BSTAN, ,DE BAS DE LA 'JUG PA TZAM, ,BDAG GIS SU NI 'DI
BGYIS SO, ,MI GNYIS YE SHES SPYOD YUL BA, ,TSIG GI

SPROS PA MA LUS GROL, ,DUS KUN DU NI DE BZHIN PAS, ,DE NYID CES
NI BCOM LDAN GSUNGS, ,DE PHYIR YE SHES GANG 'JUG PA, ,DE LA'ANG
DE NYID CES SU BSGRAGS, ,GANG PHYIR DE NYID SPYOD YUL BAR, ,

@2A *, ,NAM YANG SLU BAR MI 'GYUR PHYIR, ,DE NYID BSDUS PA'I
RGYUD LAS NI, ,KUN RDZOB BDEN PA LA GNAS NAS, ,DE NYID MTSAN NYID
GZHAN BSTAN PA, ,DE DAG MNYAN PA NYID DU GYIS, ,RANG GI YE SHES
MTHU YI MTSAN, ,

RDO RJE DBYINGS LA SOGS MTSAN NYID, ,'GRO BA'I DON LA MI SLU BAS,
,DE NYID CES NI RGYAL BAS GSUNGS, ,JI LTAR ZHE NA, BDE BAR GSHEGS
PA THAMS CAD KYIS SNGAGS KYI SPYOD PA LA MOS PA'I SEMS CAN GYI
TSOGS RNAMS KYI DON

RNAM PA MANG PO GZIGS NAS SANGS RGYAS KYI ZHING STUG PO NA BYANG
CHUB SEMS DPA' SEMS DPA' CHEN PO DON THAMS CAD GRUB PA SPRUL PA
BYANG CHUB KYI SNYING PO NA BZHUGS PA LA MNGON PAR BYANG CHUB PA
LA RNAM PA LNGA BSTAN TE, ,RDO RJE DBYINGS

DE BZHIN GSHEGS PA'I GZUGS SU BYIN GYIS BRLABS NAS, ,RANG GI YE
SHES RTOGS PA'I GNAS SKABS KYI KHYAD PAR BYANG CHUB SEMS DPA'
BSOD NAMS DANG YE SHES KYI TSOGS MA LUS PA DPAG BSAM GYI SHING
DANG YID BZHIN GYI

NOR BU RIN PO CHE LTA BU 'BRAS BU'I NGO BO BLA NA MED PA, KUN DU
BZANG PO'I SEMS ZHES BYA BA RDO RJE LTAR MI SHIGS PA DE'I RGYU'I
GNAS SKABS NA GNAS PA DE'I RIGS KYI BDAG NYID DANG BCAS PAR 'JIG
RTEN DANG 'JIG RTEN LAS 'DAS PA THAMS

@2B CAD KYI SEMS KYI RGYAL PO LTA BUR RANG GI SEMS KYI BDAG NYID
BSTAN TO, ,DE NAS YANG BCOM LDAN 'DAS KUN DU BZANG PO DE NYID
RANG GI NGO BO'I BYE BRAG GIS MI BSKYOD PA DANG, RIN CHEN DBANG
DANG, 'OD DPAG TU MED PA DANG, DON YOD PAR GRUB PA'I BDE BAR
GSHEGS PA ZHES BYA BA

RNAMS SU KHA DOG DANG DBYIBS JI LTAR GRAGS PA BZHIN BRTAGS NAS,
DE RNAMS LAS KYANG JI LTAR GNAS PA'I RIM PA BZHIN DU RANG GIS
RTOGS PA'I MTHU'I KHYAD PAR GYI NGO BO DE BZHIN NYID DANG, ME
LONG LTA BU DANG, MNYAM PA NYID DANG, SO SOR RTOG PA DANG, BYA BA
GRUB PA'I YE

SHES ZHES BYA BA RNAMS SU RANG GI NGO BO THA DAD PAR BSTAN TO,
,DE NAS YANG BCOM LDAN 'DAS DE BZHIN GSHEGS PA THAMS CAD KYI
BYANG CHUB KYI BDAG NYID KUN DU BZANG PO'I SEMS BSKYED PA DE NYID
DE BZHIN GSHEGS PA THAMS CAD KYI SNYING GA NA GNAS PAR BRTAG PA
SNGON DU BYAS TE,

JI LTAR 'DOD PA'I SEMS DPA' CHEN PO RNAMS BSKYED PA DANG RJES SU
MTHUN PA'I BDE BAR GSHEGS PA'I TING NGE 'DZIN GYI DBANG GIS DE
LAS BYUNG NAS RIM PA BZHIN DU RDO RJE SEMS DPA' DANG, RDO RJE
RGYAL PO DANG, RDO RJE CHAGS PA DANG, RDO RJE DGA' BA LA SOGS PA
PHAL CHER RANG GI MING DANG

SNGAGS KYI TSIG DANG, DE DAG RJES SU MTHUN PA'I PHYAG RGYAS PHYAG
GNYIS MTSAN PA, DPE MED PA'I SKU'I CHA LUGS 'DZIN PA RANG GI NGO
BO'I BYE BRAG TU BYIN GYIS BRLABS TE GNAS SO, ,DE RNAMS LAS KYANG
BCOM LDAN 'DAS KUN DU BZANG PO RNAL 'BYOR GYI DBANG PHYUG CHEN PO
DE BZHIN

GSHEGS PA THAMS CAD KYI BYANG CHUB KYI SEMS CHEN PO DUS GSUM DU
'JUG PA DE NYID BDE BAR GSHEGS PA 'GUGS PA DANG, RJES SU CHAGS PA
DANG, MNYES PA LA SOGS PA MTHU'I BYE BRAG NGO MTSAR RNAMS SU
BSTAN TO, ,DE NAS YANG DE DAG DANG PO NYID DU DE BZHIN GSHEGS PA

NYID LAS BYUNG BA'I PHYIR RGYAL BA'I RIGS ZHES GRAGS SO, ,YANG
BCOM LDAN 'DAS RDO RJE SEMS DPA' SKYE DGU'I BDAG PO DE NYID 'JIG
RTEN GSUM LAS RNAM PAR RGYAL BA RDO RJE 'DZIN PA DANG, 'JIG RTEN
DBANG PO DANG, NAM MKHA'I SNYING PO RNAMS RANG GIS BRTAGS PA'I
SKU LA SNYING

@3A *, ,PO GNAS PAR BSTAN NAS, DE'I RJES SU MTHUN PAR SKU'I TSOGS
DU MAR GYUR TE, DE DAG NYID KYI PHYAG NA GNAS PA'I PHYAG RGYA'I
MTSAN MA RDO RJE DANG PADMA LA SOGS PA LAS BYUNG NAS RNAM PA MANG
POR GNAS PAR BRTAGS SO, ,DE RNAMS KYANG BCOM LDAN 'DAS TING NGE

'DZIN THAMS CAD KYI DBANG PHYUG DE NYID RANG GIS BYAS PA'I SKU'I
TSOGS KYI BYE BRAG GDUG PA MANG PO 'DUL BA DANG, RNAM PAR DAG
PA'I CHOS LA GZIGS PA DANG, SKYE BO PHONGS PA'I BSAM PA THAMS CAD
YONGS SU RDZOGS PAR MDZAD PA LA SOGS PA BDE BAR GSHEGS PA MTHA'
DAG GI YON

TAN GYI KHYAD PAR MTHA' YAS PA'I RANG BZHIN RNAMS KHYAD PAR MED
PAR YANG DAG PAR BSKYED DO, ,RDO RJE DANG, PADMA DANG, RIN PO
CHE'I RIGS LA SOGS PA YANG RDO RJE LA SOGS PA LAS BYUNG BA'I
PHYIR DE DAG RNAM PAR BKOD DO, ,DE DAG KYANG RGYAS PAR RGYUD 'DI
NYID DU RIGS SO SO'I DKYIL 'KHOR

GYI LHA SEMS DPA' 'BYUNG BA LAS BSTAN TE, DE BZHIN DU RGYUD 'DIR
GTOGS PA'I RIGS BZHI'I DKYIL 'KHOR GYI LHA DPAL RDO RJE SEMS DPA'
LA SOGS PA YE SHES SEMS DPA'I MTSAN NYID DE RNAMS PHYAG RGYA CHEN
PO DANG, DAM TSIG DANG, CHOS DANG, LAS KYI PHYAG RGYA SGRUB PA'I

TING NGE 'DZIN BSTAN PA LAS BSHAD PA, DE NAS BCOM LDAN 'DAS RNAM
PAR SNANG MDZAD CHEN PO SKU DANG GSUNG DANG THUGS RDO RJE'I NAM
MKHA'I DBYINGS THAMS CAD NA RTAG TU KHYAB PAR GNAS PA, DE BZHIN
GSHEGS PA THAMS CAD DANG MNYAM PAR 'JUG PAS RDO RJE DBYINGS RTOGS
PA'I YE

SHES KYI SEMS DPA' ZHES BYA BA LA SOGS PA BSHAD PA NAS KUN DU
BZANG PO BYANG CHUB SEMS DPA' CHEN PO NI DE BZHIN GSHEGS PA THAMS
CAD KYI THUGS RDO RJE LA GNAS SO ZHES BYA BA'I BAR DU DE LTAR
GSAL BAR BSTAN MOD KYI, 'DIR YANG MDOR BSTAN TE, JI SKAD DU, BCOM
LDAN

SEMS DPA' DE NYID NI, ,RDO RJE SEMS DPA' BDAG NYID GTZO, ,SKU
DANG GSUNG DANG THUGS RDO RJE, ,SEMS DPA' BRTAN PA RANG BYUNG BA,
,SEMS DPA' RNAMS KYI SEMS DPA' MCHOG ,THUGS KAR RDO RJE BSGOMS
PAS NI, ,RDO RJE SEMS DPA' ZHES BYA BA, ,RDO RJE LA RAB TU

@3B GNAS, ,DE NYID YE SHES TSUL GYIS SU, ,SANGS RGYAS RNAMS KYI
'OD MNYAM MED, ,THUGS LAS SNA TSOGS BYUNG NAS NI, ,SNA TSOGS
GZUGS SU GYUR PA YANG, ,SEMS CAN KUN GYI RDUL SNYED KYI, ,RGYAL
BA DAG TU DE NYID GYUR, ,RDO RJE SKU NI DE RNAMS LAS, ,RDO RJE

SEMS DPA' YANG DAG BYUNG, ,DE LAS DANG PO'I SEMS DPA' YI, ,MTSAN
MA THAMS CAD RAB TU BYUNG, ,MTSAN MA LAS KYANG SEMS DPA' CHE, ,DE
RNAMS LAS KYANG TSUL 'DI KUN, ,ZHES BYA BA GSUNGS SO, ,DE NYID
BSDUS PA CHEN PO LAS KYANG, ,BCOM LDAN RNAL

'BYOR DE NYID NI, ,RDO RJE SEMS DPA' DON CHEN STZOL, ,RIGS LNGA
YI NI KHYAD PAR GYIS, ,SPYOD DANG MI SPYOD BCAS PAR ROL, ,ZHES
GSUNGS SO, ,DPAL MCHOG DANG PO LAS KYANG DON 'DI NYID GZHUNG 'DIS
BSTAN TE, SNGON MTHA' MED PA'I SEMS DPA' NI, ,RDO RJE SEMS

DPA' DGA' BA CHE, ,KUN TU BZANG PO THAMS CAD BDAG ,RDO RJE SNYEMS
TSUL BDAG PO'I BDAG ,SEMS CAN KUN GYI SEMS GANG YIN, ,BRTAN PA'I
PHYIR NI DPA' ZHES BYA, ,MNYAM PAR GZHAG PAS TING 'DZIN GNAS,
,NGES PA LAS NI RDO RJER GYUR, ,SEMS DPA'I

BYIN RLABS TSUL GYIS NI, ,BDAG NYID RDO RJE SEMS DPAR GYUR, ,DE
NYID BCOM LDAN SNA TSOGS PA, ,BYANG CHUB SPYOD PA'I RJES MTHUN
PA, ,BDUD DANG BDUD LAS RGYAL BA NYID, ,BYANG CHUB SANGS RGYAS DE
NYID DE, ,RDO RJE DRAG PO MTHAR BYED PA, ,PHYAG NA RDO RJE NYID
KYANG DE, ,DE NYID DE

BZHIN GSHEGS PA'I RIGS, ,NGES PAR RDO RJE RIGS CHEN PO, ,DE NYID
PADMA'I RIGS DAG PA, ,DE NYID NOR BU'I RIGS BZANG BSHAD, ,DE NYID
CHAGS PA'I SGO RU BSTAN, ,'DOD DANG GROL BA DE NYID DE, ,DUS GSUM
SRID GSUM MCHOG GSUM STE, ,'JIG RTEN GSUM MCHOG

KHAMS GSUM PA, ,DE NYID GNAS PA KUN GYI MCHOG ,BRTAN LA SRA BA
CHE ZHING STUG ,'GRO BA'I SEMS NI 'DUS BYAS PAS, ,THAMS CAD BYED
PA THAMS CAD NYID, ,CES GSUNGS TE, DE BAS NA DE BZHIN GSHEGS PA
THAMS CAD RDO RJE SEMS DPA'I RIGS SO ZHES KYANG

@4A *, ,RNAL 'BYOR GYI TSUL LAS BSTAN TO, ,DE NYID LAS RDO RJE
SEMS DPA' DE BZHIN GSHEGS PA THAMS CAD KYI GTZO BO YIN PAR YANG
BSGAGS TE, 'DI SKAD DU THEG PA CHEN PO MNGON PAR RTOGS PA CHUNG
DU LAS KYANG DE BZHIN GSHEGS PA THAMS CAD KYIS BCOM

LDAN 'DAS RDO RJE SEMS DPA' BDAG NYID CHE BA BSTAN PA LAS BSHAD
PA, ,DE BZHIN GSHEGS PAS PHYAG BYA ZHING, ,MCHOD CING BSTOD DE
BKUR BAR 'OS, ,GANG PHYIR THAMS CAD MKHYEN PA'I SEMS, ,BYANG CHUB
SEMS NI KHYOD LA BYA, ,RDZOGS PA'I BYANG CHUB KHYOD LA

BRTEN, ,KHYOD NI THAMS CAD GZIGS PA'I YAB, ,BYUNG DANG 'BYUNG BAR
'GYUR BA YI, ,DE BZHIN GSHEGS RNAMS KHYOD LA BRTEN, ,SEMS DPA'
RNAM PA THAMS CAD MKHYEN, ,BRTAN PAS DE BZHIN GSHEGS RNAMS KYIS,
,RDO RJE SEMS DPA' BSHAD PA STE, ,

THAMS CAD GZIGS PA'I SNYING PO YIN, ,DE BZHIN GSHEGS PA KUN DE
NYID, ,SANGS RGYAS YE SHES BLA NA MED, ,DAD PAS GANG ZHIG DAD DE
YANG, ,DE BZHIN GSHEGS PAS PHYAG BYAR 'OS, ,ZHES GSUNGS SO, ,DE
LTAR DE BZHIN GSHEGS PA NYID RNAM PA DU MAR DE KHO

NA NYID CES BYA BAR 'GRO BA'I DON MDZAD PA'I PHYIR BZHUGS PAR BLO
GROS RAB TU DRI MA MED PA RNAL 'BYOR GYI BDUD RTZI'I BCUD LEN
'DOD PA'I SEMS CAN DAM PA RNAMS KYIS SHES PAR BYA'O, ,GANG GI
PHYIR DNGOS GRUB KHYAD PAR CAN JI LTAR 'DOD PA'I BDE BA 'BYUNG BA
RNAMS KYANG DE DAG DANG

MNYAM PAR LDAN NA BDE BA NYID KYIS DE'I GO 'PHANG MYUR DU THOB
STE, BDAG NYID CHEN PO SRAS DANG BCAS PA DE DAG MNYES PAR BYAS
NAS SEMS CAN THAMS CAD LA PHAN 'DOGS NUS PA'I DBANG PHYUG CHEN
PO'I DNGOS GRUB STZOL BAR MDZAD DO, ,DE BAS NA GANG BDAG NYID CHE
BA RANG BZHIN GYIS

RLABS CHE BAS, DE SEMS CAN GYI TSOGS CHEN PO LA RNAM PA THAMS CAD
KYIS PHAN 'DOGS PAR BSGRUB PAR BYA BA'I PHYIR YON TAN RIN PO CHE
MTHA' YAS PA'I TSOGS LA GNAS PA 'JIG RTEN GSUM PO THAMS CAD KYI
DBANG PHYUG CHEN PO RGYUN MI 'CHAD PAR 'GRO BA MTHA' DAG GI DON
MDZAD

@4B PA'I BDE BA RIN POR MI THOGS PAR THOB PAR 'DOD PA DE LA DE'I
PHYIR SANGS RGYAS SRAS DANG BCAS PAS DE DAG THOB PAR BYAR RUNG BA
NYID DU DGONGS PA CHEN PO MDZAD DO, ,DE RNAMS KYIS KYANG DE'I
PHYIR SGRUB PA'I THABS SU RANG GIS BRTAGS PA'I LHA'I NGO BO NYID
KYI BYE BRAG TU GYUR PA PHYAG RGYA CHEN PO

LA SOGS PA BZHI 'DIR BSTAN TE, JI SKAD DU, JI LTAR 'JIG RTEN 'DUL
GYUR PA, ,DE LTAR DNGOS GRUB MYUR DU BSTAN, ,DE LA THABS NI PHYAG
RGYA CHE, ,DNGOS GRUB THAMS CAD RAB SGRUB PA, ,JI LTAR PHYAG
RGYAS 'GRUB 'GYUR BA, ,DE LTAR BYANG CHUB SPYOD LA SOGS, ,THABS
KUN CHO

GA'I RIM PAS KYANG, ,SANGS RGYAS SEMS CAN DON MI 'GRUB, ,CES
GSUNGS SO, ,PHYAG RGYA CHEN PO LA SOGS PA MNYES PAR BYA BA DE
RNAMS KYANG DE BZHIN GSHEGS PA'I RIGS LA RDO RJE DBYINGS KYI
DKYIL 'KHOR DU GTOGS PAR GSUNGS PA NYI TSE SKABS 'DIR GLENG BAR
RIG PAR

BYA STE, GANG GI PHYIR ZHE NA, DE DAG NYID MNYES PAR BYA BA'I
PHYIR CHO GA BSDUS PA YIN TE, DE BAS NA PHYAG RGYA CHEN PO DANG,
DAM TSIG DANG, CHOS DANG, LAS KYI PHYAG RGYA'I SGRA RNAMS SPYI'I
RGYUD NAS BSHAD PAR BYA'O, ,DE LA LHA NYID KYIS DE'I BDAG NYID
DAM, DE'I CHA SHAS KYIS GANG KHYAD PAR

MED PA BSTAN PA DE DAG NI PHYAG RGYA ZHES BYA STE MTSAN MA ZHES
BYA BA'I DON TO, ,PHYAG RGYA DANG MTSAN MA DANG, RTAGS DANG, NYE
BA'I MTSAN NYID CES BYA BA RNAMS NI DON THA DAD PAR MA YIN TE, JI
LTA ZHE NA, LHA'I NGO BO NYID DAM, DE'I CHA SHAS KYIS BYE BRAG
MED PAR BRTAGS TE SGRUB PA POS LHA GANG

RJES SU DRAN PAR 'DOD PA DE LA DMIGS NAS DRAN PA SKYE BAR 'GYUR
TE, DE'I PHYIR 'DI DE'I NYE BA'I MTSAN NYID DO, ,DE BAS NA DON DE
RGYUD 'DI NYID DANG, 'JIG RTEN GSUM LAS RNAM PAR RGYAL BA NYID
LAS KYANG GSAL BA NYID DU BSTAN TE, JI SKAD DU RE ZHIG 'DI NYID
LAS, ,'DA' DKA'

DE BZHIN MI SHIGS PA, ,RGYAL PO'I PHYAG RGYA MCHOG GI RTAGS,
,BDAG NYID CHEN PO MTSAN MA'I GZUGS, ,DE BAS PHYAG RGYA ZHES
BSGRAGS SO, ,ZHES GSUNGS SO, ,'JIG RTEN GSUM LAS RNAM PAR RGYAL
BA'I RTOG PA LAS KYANG, SKU GSUNG THUGS KYI RDO RJE YI, ,GZUGS

@5A *, ,BRNYAN GYI NI SBYOR BA YIS, ,PHYAG RGYA THAMS CAD KHYAD
PAR 'DI, ,BSKYED PAR RAB TU BSGRAGS PA YIN, ,ZHES BSHAD NAS DON
DAM PA DE KHO NA NYID PHYAG RGYA YIN NO ZHES KYANG BSHAD DO,
,'DIR GZUGS BRNYAN ZHES SMOS PA NI LHA'I MTSAN MA'I MTSAN NYID

DU BSTAN PA STE, DE'I PHYIR MI 'DRA BA'I MTSAN MA LA YANG GZUGS
SU BSHAD PAS NA MTSAN NYID MA RDZOGS PA LA SOGS PA'I NYES PAR
YANG MI 'GYUR RO, ,DON DAM PA ZHES BYA BA YANG 'DIR GANG ZAG DANG
CHOS LA BDAG MED PA'I MTSAN NYID YIN PAR BLTA'O, ,GZHUNG GZHAN
DAG LAS

KYANG DON DAM PA'I LHA'I MTSAN MA'I MTSAN NYID PHYAG RGYA YIN PAR
BSTAN TE, JI SKAD DU, CHOS KYI DBYINGS NI MDO RU NA, ,MTSAN MA'I
PHYAG RGYA CHE ZHES BYA, ,ZHES GSUNGS SO, ,DE LA CHOS KYI DBYINGS
ZHES BYA BA'I SGRA NI DON DAM PA DANG, DE DANG 'BREL BA'I LHA'I
KHYAD PAR RNAMS LA BYA STE,

DPER NA SKABS KHA CIG TU RGYAL PO ZHES BYA BA'I SGRAS RGYAL PO
DANG, DE DANG 'BREL BA'I 'KHOR LA'ANG BYA BA BZHIN NO, ,CHOS KYI
DBYINGS DANG 'BREL PAR BRJOD PA DE YANG GANG YIN ZHE NA, GANG DAG
GIS DE RTOGS NAS RNAM PAR DAG STE, BDAG DANG GZHAN GYI DON PHUN
SUM TSOGS PA JI LTAR

RIGS PAR 'BYUNG BA STE DE BAS NA, 'DUS MA BYAS LAS BYUNG BA NI
'PHAGS PA'I GANG ZAG GO ZHES BYA BA YANG DE NYID LA BYA'O, ,YONGS
SU MA DAG PA'I LHAR SNANG BA RNAMS KYANG YANG NA NI DE LTA BUS
'DUL BA'I SKYE BO RNAMS LA PHAN GDAGS PA'I PHYIR DE BZHIN GSHEGS
PAS BYIN GYIS

BRLABS PA NYID DAM, YANG NA NI CHOS KYI DBYINGS KYI PHYOGS LA
GOMS PAR BYAS PA LAS BSOD NAMS BSKYED PA'I SKYE BO THOB PA DAG DE
LTA BUR SNANG NGO, ,YANG YE DE RNAMS KYANG CHOS KYI DBYINGS DANG
'BREL PA NYID DU SHES PAR BYA STE, DE BAS NA THAMS CAD DU PHYAG
RGYA'I MTSAN NYID MTHUN

PA NYID DU 'GYUR RO, ,PHYAG RGYA DE YANG 'DIR SKU LA SOGS PA'I
BYE BRAG GIS PHYAG RGYA CHEN PO ZHES BYA BA DANG, LAS KYI DAM
TSIG DANG, CHOS DANG, LAS KYI PHYAG RGYA DANG RNAM PA BZHIR BSTAN
TE, DE LA LHA'I SKU'I GZUGS BRNYAN NI PHYAG RGYA CHEN PO STE, JI
LTAR ZHE NA 'DRA BA'I PHYIR LHA DE DRAN

@5B PA'I RGYUR CHE BAS NA PHYAG RGYA CHEN PO ZHES BYA BA'O, ,DE'I
MTSAN NYID KYANG RGYUD 'DI DANG GZHAN LAS KYANG PHYAG RGYA CHEN
PO'I CHO GA LAS KYANG BSTAN TE JI SKAD DU RGYUD 'DI LAS, SKU
GSUNG THUGS NI RDO RJE YI, ,GZUGS BRNYAN GYI NI SBYOR BA YIS,
,BDAG NYID CHEN PO PHYAG RGYA CHE, ,

DE LTAR SHES NA 'GRUB PAR 'GYUR, ,ZHES GSUNGS SO, ,DE BZHIN DU
RGYUD GZHAN DAG LAS KYANG, SKU GSUNG THUGS NI RDO RJE DAG ,JI
LTAR BRIS PA'I TSUL BZHIN DU, ,MTSAN MA'I PHYAG RGYA DANG LDAN
NA, ,SEMS DPA' CHEN PO NYID DU 'GYUR, ,ZHES GSUNGS SO,,

DE LA BRIS PA'I TSUL BZHIN DU ZHES BYA BA NI LHA'I SKU'I GZUGS
BRNYAN JI LTAR BRIS PA MTSAN MAR BRTAG PA SNGON DU BYAS TE, DE'I
RJES SU MTHUN PAR YID KYIS LHA'I SKU'I GZUGS BRNYAN NYID JI LTAR
RIGS PAR BDAG DANG, LHA DE BYE BRAG MED PAR BSAM MO ZHES BYA BA'I
DON TO, ,LHA'I

SKU'I GZUGS KYANG 'DIR RNAM PA GNYIS TE GCIG NI PHYAG RGYA CHEN
PO LA SOGS PA'I LHA'I SKU'O, ,DE LAS GZHAN PA NI RDO RJE DBYINGS
KYI DBANG PHYUG MA LA SOGS PA STE PHYAG RGYA LHA'I SKU'O, ,DE
GNYIS LAS GZUGS KYI LHA MO RNAMS NI DE LTA BUS 'DUL BA'I 'GRO
BA'I DBANG GIS PHYAG RGYA LA

SOGS PA YAN LAG MANG PO'I MTSAN NYID DU BUD MED KYI GZUGS SBAS
NAS, DE'I BRDAR GYUR PA MCHOD RTEN KHRO LA BZHUGS PA LA SOGS PA
PHYAG RGYA'I GZUGS SU 'DIR BSTAN TO, ,DE BAS NA RDO RJE DBYINGS
KYI DBANG PHYUG MA LA SOGS PA'I PHYAG RGYA ZHES BYA BA BRIS
PA'AM, BYAS

PA'AM, NGO BO GZUGS SAM DE BSGOMS PA LAS BYUNG BA NI GZUNGS KYI
LHA MO'I PHYAG RGYA CHEN PO ZHES BYA'O, ,YANG NA RDO RJE DBYINGS
KYI DBANG PHYUG MA LA SOGS PA DE DAG NYID KYI PHYAG RGYA LAG PAR
BKOD CING BCINGS PA DAG KYANG GZUNGS KYI LHA MO DE DAG NYID KYI
PHYAG RGYA CHEN PO'I RANG GI NGO

BO STON PAR BYED PA YIN TE, DE'I RJES SU MTHUN PAR LHA MO DE
RNAMS KYI SKU DRAN PAR BSKYED PA'I PHYIR BSTAN PAR RIG PAR BYA'O,
,PHYAG RGYA CHEN PO DE DAG THAMS CAD KYANG PHYI NANG GI BYE BRAG
GIS RNAM PA GNYIS SU RIG PAR BYA STE, DE LA BRIS PA LA SOGS PA'I
GZUGS NI PHYI ROL GYI'O, ,DE LAS

@6A *, ,GZHAN PA LHA'I SKU'I GZUGS BRNYAN YID KYIS BSAMS PA NI
NANG GI YIN TE, 'DI NI PHYAG RGYA CHEN PO'I DON BSTAN PA'O, ,DAM
TSIG GI PHYAG RGYA'I DON BSHAD PAR BYA STE, DE LA DAM TSIG GI
PHYAG RGYA MTSAN MA SOR MO BKOD PA'I BDAG NYID NI DAM TSIG GI
PHYAG RGYA

STE; BDAG NYID CHEN PO RNAMS KYI THUGS GSANG BA NI DAM TSIG CES
BYA BA'I SGRAR BRJOD DE, RGYUD NAS BSHAD PA NI YANG DAG PAR 'THOB
PA'AM, RTOGS PAR BYA BA'I PHYIR RAM, MI 'DA' BA'I DON DU DAM TSIG
CES BYA'O, ,GANG GI PHYIR ZHE NA, DE RANG GI YUL GYI DE KHO NA
NYID NI DAM TSIG GI

PHYAG RGYA STE, BDAG NYID CHEN PO RNAMS KYIS MI 'DA' BA'I NGO BO
ZHES SNGAR BSHAD PA YIN NO, ,DE LTA BAS NA LHA'I THUGS GSANG BA'I
MTSAN MA NI DAM TSIG CES BSHAD PA'I DON TE, DE BAS NA RGYUD 'DI
NYID DANG GZHAN LAS KYANG DAM TSIG GI PHYAG RGYA SGRUB PA NA
BSGRUB PAR BYA BA'I DAM TSIG

GI PHYAG RGYA BCINGS TE SNYING GA'I PHYOGS SU BZHAG LA RANG GI
SNYING GAR SEMS RDO RJER BSAM MO ZHES BSHAD DO, ,DE'I MTSAN NYID
KYANG GZHUNG CHEN PO LAS BSHAD PA, RANG GI SEMS NI RAB RTOGS PAS,
,ZLA BA LAS NI RDO RJE BSGOM, ,RNAM GSUM GCIG TU BSGOM PA NI,
,THUGS

KYI GSANG BA 'DI YIN NO, ,ZHES GSUNGS SO, ,THUGS KYI MTSAN MA
GANG YIN PA DE NI DE'I DON DU NA DE'I GNAS KYI MTSAN MA YANG YIN
PAR RIG PAR BYA STE, SHES PA DANG SHES PA PO THA MI DAD PA'I
PHYIR RO, ,DE BZHIN DU GZHAN DAG LAS KYANG, SKU GSUNG THUGS NI
RDO RJE

RNAMS, ,SOR MO SBREL BAS BRTAN PA STE, DAM TSIG SEMS LAS SHES PAR
BYA, ,LAS KYI PHYAG RGYA GNYIS SU BYA, ,ZHES GSUNGS SO, ,SKU DANG
GSUNG DANG THUGS GSANG BA RNAM PAR DBYE BA NI DE'I MTSAN MA DANG
BRDAS GZHUNG 'DI NYID DU DE RNAM PAR BKOD PAS 'DUL BA'I

SEMS CAN RNAMS LA GZIGS NAS BSTAN TO, ,RGYUD GZHAN DAG LAS NI SKU
LA SOGS PA BSDUS PA NYID LA PHAL CHER DAM TSIG GI PHYAG RGYAR
BTAGS PA DAG SNANG NGO, ,YANG NA SEMS DPA' CHEN PO RNAMS DE LAS
MI 'DA' BAS NA LHA MI 'DA' BA'I MTSAN NYID KYI DAM TSIG DANG

@6B LDAN PA'I PHYIR DAM TSIG DANG LDAN PA'I PHYAG RGYA LA DAM
TSIG GI PHYAG RGYA ZHES BYA'O, ,YANG NA DE DAG NYID MI 'DA' BA
YIN PAS NA DE NYID LA DAM TSIG GI PHYAG RGYA ZHES BYA BA'I SGRAR
BRJOD DE, JI SKAD DU, DE BZHIN GSHEGS PA KUN GYIS KYANG, ,'DA' BA
RU NI MI MDZAD PAS, ,PHYAG RGYA

DAM TSIG CES SU BSHAD, ,SKU GSUNG THUGS NI BRTAN PA'I PHYIR,
,ZHES BYA BA 'DI GSUNGS SO, ,PHYOGS 'DI LA NI DAM TSIG NYID PHYAG
RGYA YIN PAS NA DAM TSIG GI PHYAG RGYA'O ZHES RGYUD NAS BSHAD PAR
BYA'O, ,GRAGS PA'I SGRA NI YUL SO SOR NGES PAR SHES PAR BYA STE,
DE BAS

NA PHYAG RGYA CHEN PO LA SOGS PA LA DAM TSIG GI PHYAG RGYA ZHES
GDAGS PA'I RGYU SRID DU ZIN KYANG DE LTAR MI BRJOD DO, ,DAM TSIG
GI PHYAG RGYA DE DAG KYANG RDO RJE DANG, LCAGS KYU DANG, MDA'
DANG, MNYES PA LA SOGS PAR 'DU SHES PA STE, RDO RJE LA SOGS PA'I
SGRA DE RNAMS KYI DGONGS

PA BSHAD PA RGYUD 'DI LAS BSHAD DE, 'DI SKAD DU, BCOM LDAN SEMS
DPA' DE NYID NI, ,RDO RJE SEMS DPA'I THUGS KAR GNAS, ,DE BZHIN
GSHEGS PA'I TING 'DZIN NI, ,SANGS RGYAS BYANG CHUB SGRUB PA'O,
,SHIN TU 'BIGS PAS RDO RJE'O, ,MCHOG TU SBYOR

BAS LCAGS KYU'O, ,PHRA MOR 'BIGS PAS MDA' YIN NO, ,MGU BAS DGE BA
BYED PA STE, ,SPRAS PAS RIN PO CHE RU BSHAD, ,NYI MA GZI BRJID
CES SU BRJOD, ,BSGRENG BAS RGYAL MTSAN ZHES BSTAN TE, ,BZHAD PAS
GAD MO ZHES SU GRAGS, ,'DOD CHAGS DAG

PAS PADMA STE, ,NYON MONGS DGRA GCOD RAL GRI'O, ,DKYIL 'KHOR TSUL
BAS 'KHOR LO STE, ,TSIG TU BRJOD PAS SMRA ZHES BYA, ,SNA TSOGS
THAMS CAD RDO RJE'I PHYIR, ,MI TSUGS SBYOR BAS GO CHA'O, ,'JIGS
PAS SBYOR BA MCHE BA STE, ,BCINGS PA'I TSUL GYIS KHU TSUR

RO; ,JI LTAR BCOM LDAN SEMS DPA' NI, ,RDO RJE SEMS DPA' THAMS CAD
DU, ,DE BZHIN RDO RJE LA SOGS MTSAN, ,BSGOMS NA DNGOS GRUB THOB
PAR 'GYUR, ,ZHES GSUNGS SO, ,CHOS KYI TSIG GI RANG BZHIN GYI
MTSAN MA NI CHOS KYI PHYAG RGYA STE, BADZRA DZNY'A NA DANG, SA MA
YA

@7A *, ,STVAm; ZHES BYA BA LA SOGS PA'I MTSAN NYID DO, ,CHOS ZHES
BYA BA'I SGRAS NI 'DIR GSUNG GI BDAG NYID KYI LHA NI BSHAD PA'I
CHOS NYID LA BYA'O, ,GANG GI PHYIR DE BDAG NYID CHEN PO RNAMS KYI
GSUNG THAMS CAD NI DON DAM PA'I CHOS STON PA DANG, GZHAN LA PHAN
PA STON PA'I

NGO BO YIN PAS NI BSHAD PA'I CHOS KYI BDAG NYID YIN TE, DE'I
PHYIR PHYAG RGYAR GYUR PA BADZRA DZNY'A NA ZHES BYA BA LA SOGS PA
CHOS KYI PHYAG RGYA'I TSIG RNAMS LA NI CHOS KYI PHYAG RGYA ZHES
BSHAD DO, ,DE BAS NA CHOS KYI PHYAG RGYA SGRUB PA'I TSE LCE LA
RDO RJE SGOM MO ZHES GSUNGS SO, ,'DI LTAR GZHAN

DAG LAS KYANG GSUNG GI GSANG BA BSHAD PA NI CHOS KYI PHYAG RGYA
NYID DU STON TE, JI SKAD DU, RDO RJE TSIG GI SBYOR BA YIS, ,CHOS
KYI RANG BZHIN PHYAG RGYAR BRJOD, ,'DI NI GSAL BA GSUNG 'CHANG
BA, ,RDO RJE'I TSIG NI SGRA MED PA'O, ,ZHES GSUNGS SO, ,YANG NA
LHA'I GSUNG GI MTSAN

MA'I RANG BZHIN NI CHOS KYI PHYAG RGYA'I MTSAN NYID DE, DE'I TSE
CHOS NYID PHYAG RGYA BAS NA CHOS KYI PHYAG RGYA ZHES RGYUD NAS
BSHAD PAR BYA'O, ,LHA'I GSUNG GI BRDAR BSTAN PA'I YI GE DE YANG
PHA ROL LA PHAN PA STON PA'I NGO BO YIN PAS NA CHOS NYID YIN TE,
DE'I RANG BZHIN GYI PHYAG RGYA LA CHOS

KYI PHYAG RGYA ZHES GSUNGS SO, ,'DIR YANG SMRA BA PO DANG TSIG
THA MI DAD PAS NA DE'I RANG BZHIN GYI MTSAN MA YANG DON DU NA YAN
LAG DANG BCAS PA'I LHA'I NGO BO NYID BYIN GYIS RLOB PAR BSTAN PA
YIN NO, ,DE BZHIN DU PHYAG RGYA GZHAN RNAMS LA YANG PHAL CHER
BSTAN TE, 'DI NI CHOS

KYI PHYAG RGYA'I RGYUD NAS BSHAD PA'O, ,LAS KYI PHYAG RGYA'I
SGRA'I DON YANG BSHAD PAR BYA STE, DE LA LHA'I LAS KYI MTSAN MA
NI LAS KYI PHYAG RGYA STE, BYANG CHUB MCHOG LA SOGS PA'I PHYAG
RGYA'I MTSAN NYID DO, ,DE BZHIN DU DE SGRUB PA'I TSE LAS SNA
TSOGS PA'I RANG BZHIN RDO RJE RTZE MO THAMS

CAD PA LAS THAMS CAD SGRUB PA LUS KYI SNYING GA'I PHYOGS SU DE
SGRUB PA POS BSAM PAR BSHAD DE, 'DIR YANG LAS NYE BAR BSTAN PA'I
SGO NAS YAN LAG DANG BCAS PA'I LHA'I NGO BO NYID NYE BAR STON PAR
DON GYIS SHES PAR BYA STE, LAS DANG BYED PA PO THA MI DAD PA'I
PHYIR RO, ,PHYAG RGYA BZHI'I NGO

@7B BO NYID KYI BYE BRAG BSHAD ZIN TO, ,DE DAG THAMS CAD KYANG
RNAM PA GNYIS TE, LHAR BRTAG PA'I RANG BZHIN DANG, DAM TSIG CAN
GYI SKYE BOS BRTAGS PA'O, ,DE LA LHA RNAMS KYIS SPRUL PA'I MTSAN
MAR GYUR PA GANG YIN PA'AM GANG LHA'I NGO BO NYID DAM, DE'I CHA
SHAS SU BYE BRAG MED

PAR BYAS TE BRTAG PA DE NI LHAR BRTAGS PA'O, ,GANG YANG LHA'I LUS
LAS, DE DANG RJES SU MTHUN PAR DAM TSIG CAN GYIS BSKYED PA'I
LHA'I NGO BO NYID DAM, DE'I CHA SHAS SU BYE BRAG MED PAR MOS PA
DE NI DAM TSIG CAN GYI SKYE BOS BRTAGS PAR GRAGS SO, ,DES LHAR
BRTAGS PA'I

PHYAG RGYA LHA'I BDAG NYID DU SNGAGS PAS BSGOM PA'I DON DU BYIN
GYIS RLOB PAR MDZAD DO ZHES PHAL CHER BSHAD DE, GANG GI PHYIR ZHE
NA, DAM TSIG CAN GYI SKYE BOS BRTAGS PA'I PHYAG RGYA LA SNGON DAM
TSIG MDZAD PA'I RJES SU DGONGS NAS LHA RNAMS KYIS BYIN GYIS RLOB
PAR MDZAD DE, JI

SKAD DU, GANG DAG BCINGS PA TZAM GYIS NI, ,RDO RJE SEMS DPA' LA
SOGS TSOGS, ,DAM TSIG NYAMS KYIS 'JIGS PAS NA, ,BYIN GYIS RLOB PA
NYID DU 'GYUR, ,ZHES GSUNGS SO, ,DE BZHIN DU DAM TSIG CAN GYI
SKYE BOS BRTAGS PA'I YI GE'I RANG BZHIN GYI LHA'I NGO BO

NYID KYANG DNGOS SU LHAR BRTAGS PA'I LHA'I NGO BO NYID DU BYIN
GYIS RLOB PAR MDZAD PAR BLTA'O, ,DE BZHIN DU RGYUD GZHAN LAS
KYANG, BDAG LHAR BYIN GYIS RLOB PA'I PHYIR YI GE'AM PHYAG RGYAR
RNAM PAR BRTAG GO ZHES BSHAD DO, ,JI SKAD DU, DE NAS PHYAG RGYA
'AM YI GE YIS, ,

RDO RJE'I LUS SU BSGYUR BAR BYA, ,ZHES GSUNGS SO, ,DE BZHIN DU
YANG YI GE LNGA'AM, YI GE GSUM MAM, YI GE'I PHYI MO'AM, YI GE
MANG PO BKOD PA TZAM GYIS DE BZHIN GSHEGS PAS BYIN GYIS RLOB PAR
'GYUR BAS NA BDE BAR GSHEGS PA NYID DU BSHAD DO, ,PHYAG RGYA

YANG MO D'A NA DA MU DR'A STE, MGU BAS NA PHYAG RGYA'AM, MU DR'A
NA MU DR'A STE, PHYAG RGYAS 'DEBS PAS NA PHYAG RGYA BAS DE SKAD
CES BSHAD DO, ,GANG GI PHYIR ZHE NA, DES SROG CHAGS RNAMS BSRUNG
BA'I PHYIR PHAN GDAGS PA DANG, 'DOD PA'I DNGOS GRUB MYUR DU 'GRUB
PA'I PHYIR RGYAS

@8A *, ,'DEBS TE, JI SKAD DU, JI LTAR RGYAL PO RANG GI RGYAS,
,RGYAL PO'I GTZIGS NI BTAB PA LTAR, ,BDAG CHEN NYID KYI PHYAG
RGYAS KYANG, ,SKYE BO RNAMS LA DE BZHIN BTAB, ,CES GSUNGS SO, ,DE
BZHIN DU GZHAN DAG LAS KYANG GSANG BA'I BDAG PO DE BZHIN

GSHEGS PA RNAMS KYI RGYAN DU GYUR PA CHOS KYI DBYINGS RTOGS PA'I
MTSAN MA PHYAG RGYA'I RIM PAR DBYE BA'I LE'U RGYAS PA ZHES BYA BA
YOD DO, ,DES BRGYAN NA BYANG CHUB SEMS DPA' RNAMS 'KHOR BAR 'KHOR
BA NA 'GRO BA THAMS CAD DU DE BZHIN GSHEGS PA THAMS CAD KYI MTSAN
MAS BTAB

PAS LHA DANG, KLU DANG, GNOD SBYIN DANG, DRI ZA DANG, LHA MA YIN
DANG, NAM MKHA' LDING DANG, MI'AM CI DANG, LTO 'PHYE CHEN PO
DANG, MI DANG MI MA YIN PA RNAMS KUN DU 'BYOL BAR 'GYUR ZHING DE
RNAMS KYANG DE DAG GI BKA' NYAN PAR 'GYUR RO ZHES GSUNGS SO,
,PHYAG RGYAS DE LTAR BYIN GYIS RLOB PA DE YANG

SKYES BU'I SKAL BA DANG, MOS PA DANG, MNYAM PAR GZHAG PA RNAM PA
GSUM LAS CHUNG NGU DANG, 'BRING PO DANG CHEN PO'I BYE BRAG RNAM
PA GSUM DU 'GYUR RO, ,DE BAS NA DAM TSIG CAN GYI SKYE BOS BRTAGS
PA'I PHYAG RGYA'I SGO NAS LHAR BSGOM PA GOMS PA DANG LDAN PA CHEN
PO DANG, 'BRING

PO DANG, CHUNG NGU'I BYE BRAG GIS DGOS PA YANG RNAM PA GSUM DU
'GRUB PAR BSHAD DO, ,YANG NA SRID PA DANG, MYA NGAN LAS 'DAS PAR
SO SOR BCINGS PA'AM GROL BA'AM, DON CHEN PO LA BAR CHAD BYED PA'I
BGEGS RNAMS 'JIGS PAR BYED PAS NA PHYAG RGYA ZHES BYA'O, ,GZHUNG

GZHAN DAG LAS KYANG RGYUD NAS BSHAD PA 'DI RNAMS GZHAN DU BSTAN
PA, 'DI NI DAM TSIG RTZA BA STE, ,DBU RGYAN BCINGS PA RGYU YI
MCHOG ,GANG GIS LUS KUN BRTAN PAS NA, ,DE BAS PHYAG RGYAR RAB TU
BSGRAGS, ,ZHES GSUNGS SO, ,DE KHO NA NYID RAB TU DBYE BA BSDUS
PA'O, ,DE

BAS NA BDAG NYID CHEN PO DES DE RIG PAR BYAS NAS NGES PAR SEMS
CAN GYI TSOGS CHEN PO LA PHAN GDAGS PA'I PHYIR GO 'PHANG DAM PA
THOB PAR 'DOD PAS BDE BAR GSHEGS PA SRAS DANG BCAS PA THAMS CAD
LA BDAG NYID PHUL NAS BDAG GIS LHAG PA'I LHA SEMS DPA' GANG

@8B YANG RUNG BA CIG JI LTAR YONGS SU BZUNG BA MNYES PAR BYED PAS
GANG 'DOD PA'I DNGOS GRUB BSGRUB PAR BYA'O, ,MNYES PAR BYA BA'I
YAN LAG RNAMS KYI BYE BRAG KYANG 'DIR PHAL CHER LUNG GI TSIG GIS
BLTA BAR BYA'O, ,DE'I PHYIR DE'I THABS KYI CHO GA SHES PA'I BLA
MA RIN PO CHE MNYES PA NYID

DU BYA'O, ,DE NAS BLA MA MNYES PAR BYAS PA DES BSTAN PA'I DKYIL
'KHOR CHEN PO DANG, DAM TSIG DANG, CHOS DANG LAS KYI DKYIL 'KHOR
DU CHO GA JI LTA BA BZHIN DU DBANG BSKUR BAS THEG PA CHEN PO
MNGON PAR RTOGS PA'I CHO GAS SNGOM PA GZUNG BA DANG, YONGS SU
BSRUNG BAR BYA BA'I

DAM TSIG DANG, 'DUL BA DANG, SPYOD PA DANG, SPYOD YUL RNAMS LA
CHO GA BZHIN DU MKHAS PAR BYAS PAS DE PHYIN CHAD DAM TSIG LA SOGS
PA JI LTAR BLANGS PA BSRUNG BA'I PHYIR RTAG TU SPRO BA MI GLOD
PAR BYA STE, BDAG DANG GZHAN GYI DON MA LUS PAR SGRUB PA LA DE
THOG MAR 'GRO BA'I PHYIR RO, ,

DAM TSIG KYANG SKABS 'DIR NI 'BRAS BU 'DOD PA RNAMS KYIS MI 'DA'
BAR BYA BA YIN PAS RANG GI LHAG PA'I LHA MNYES PAR 'GYUR BA DANG,
RJES SU MTHUN BA'I LUS DANG NGAG DANG YID KYI SPYOD PA DGE BA
DANG MI DGE BA LA SOGS PA LA 'JUG PA DANG LDOG PA'I MTSAN NYID DE
STON PAS

GSUNGS PA'I TSUL GYIS KHYAD PAR RO, ,KUN 'THOB CING 'GRO BA'AM,
'DIR KUN RTOGS SHING CHUD PAR 'GYUR BAS NA RGYUD NAS BSHAD PA LA
DGONGS NAS DAM TSIG CES BSHAD DO, ,DE YANG LHA THAMS CAD THUN
MONG BA DANG KHYAD PAR DU 'PHAGS PA STE, RGYUD 'DI DANG DE LAS
GZHAN

PA'I DPAL MCHOG DANG PO LA SOGS PA CHA MTHUN PA'I RNAL 'BYOR GYI
RGYUD RNAMS DANG, RDO RJE RTZE MO LA SOGS PA'I RGYUD RNAL 'BYOR
GYI TSUL THAMS CAD KYI DGONGS PA 'GREL PA RNAMS LAS BSHAD PAR RIG
PAR BYA'O, ,DE GNYIS LAS RGYUD GZHAN LAS GSUNGS PA LHA THAMS

CAD THUN MONG BA DE RE ZHIG BSHAD PAR BYA STE, GANG GI PHYIR DE
YANG DON GYIS RJES SU BRTAG NA 'DI NYID KYI NANG DU 'DUS PAR
MNGON TE, DE LTAR RE ZHIG DPAL MCHOG DANG PO LAS GSUNGS PA, ,DAM
TSIG SDOM PA GRUB PA 'DI, ,RTAG TU KHYOD KYIS BSRUNG BAR BYA,
,SANGS RGYAS KUN

@9A *, ,GYIS MTHUN PAR GSUNGS, ,DAM PA BRTAG PA'I BKA' YIN NO,
,BYANG CHUB SEMS NI GTANG MI BYA, ,PHYAG RGYA RDO RJE GANG YIN
PA, ,GANG NI BSKYED PA TZAM GYIS SU, ,SANGS RGYAS NYID DU DOGS PA
MED, ,DAM PA'I CHOS NI MI SMOD CING, ,NAM

YANG GTANG BAR MI BYA'O, ,MI SHES PA DANG RMONGS PA YIS, ,TSUL
CHEN BSTAN PAR MI BYA'O, ,BDAG NI YONGS SU SPANGS NAS SU, ,DKA'
THUB KYIS KYANG MA GDUNG SHIG ,CI BDE BAR NI BDE BAR GZUNG, ,'DI
NI MA BYON RDZOGS SANGS RGYAS, ,SLOB DPON SMAD PAR MI BYA

STE; ,'DI NI SANGS RGYAS KUN DANG 'DRA, ,SANGS RGYAS KUN MTSUNGS
BLA MA YI, ,SLOB DPON LA NI GANG SMOD PA, ,DE NI SANGS RGYAS SMAD
PAS NA, ,RTAG TU SDUG BSNGAL 'THOB 'GYUR TE, ,RIMS DANG DUG DANG
DBYIG DUG NAD, ,MKHA' 'GRO RNAMS KYIS GTZO BA DANG,,

GDON DANG LOG 'DREN GTUM PO YIS, ,BSAD NAS SEMS CAN DMYAL LTUNG
'GYUR, ,DE BAS BSAM GTAN THAMS CAD KYIS, ,RDO RJE SLOB DPON BLO
GROS CHE, ,DGE BA RAB TU MI SPYOMS PA, ,NAM YANG SMAD PAR MI
BYA'O, ,RTAG TU BDAG GIS DAM TSIG BSRUNG, ,

RTAG TU DE BZHIN GSHEGS PA MCHOD, ,RTAG TU BLA MA LA YANG DBUL,
,'DI NI SANGS RGYAS KUN DANG 'DRA, ,DE BYIN SANGS RGYAS THAMS CAD
LA, ,RTAG TU BYIN PA NYID DU 'GYUR, ,DE BYIN BSOD NAMS TSOGS DAG
GIS, ,DNGOS GRUB MCHOG NI THOB PAR 'GYUR, ,ZHES

GSUNGS SO, ,GZHAN YANG DE NYID DU, BCOM LDAN 'DAS RDO RJE SEMS
DPAS, SRID PA RNAM PAR DAG PA THABS KYI MCHOG ,RTOG PA THAMS CAD
GSANG BA CHEN PO YI, ,DAM TSIG RTAG TU BSGOM PAR BYA'O ZHES
GSUNGS SO, ,DE LA DE BZHIN GSHEGS PAS THAMS CAD

KYI RAB TU GSANG BA BLA MA MED PA THEG PA CHEN PO'I DAM TSIG CHEN
PO RNAL 'BYOR PA BCOM LDAN 'DAS NI DAM TSIG GO, ,DE JI LTA ZHE NA
DE BZHIN DU, ,DE BZHIN GSHEGS PA KUN GYIS KYANG, ,'DA' BA RU NI
MI MDZAD PAS, ,PHYAG RGYA DAM TSIG CES SU BSHAD, ,YID KYI LUS NI

@9B BRTAN PA'I PHYIR, ,SRID PA BDE BA CHUNG NGU YI, ,SDUG BSNGAL
CHEN PO ZHI BA'I PHYIR, ,SHIN TU BZANG ZHING BDE BA'I THABS, ,ZHI
BAR MDZAD PA'I DAM TSIG 'DI, ,DA BAS THAMS CAD 'DOD LONGS SPYOD,
,CI 'DOD PA RU SPYAD NAS SU, ,RANG GI LHA YA RNAL 'BYOR GYIS, ,

BDAG DANG GZHAN LA MCHOD PAR BYA, ,ZHES GSUNGS SO, ,'DOD PA ZHES
BYA BA'I SGRA YANG SKABS 'DIR RANG GI LHA NYID BYANG CHUB KYI
SEMS 'DOD PA CHEN PO LAS BYUNG BA'I MTSAN NYID LA BYA'O, ,'DOD PA
DE'I LONGS SPYOD KYANG BZHI STE, 'DI LTA STE, BYANG CHUB KYI SEMS

LA DGA' BA'I MTSAN NYID RDO RJE L'A S+YA DANG, DE BZHIN GSHEGS PA
THAMS CAD KYI TING NGE 'DZIN DANG, RNAM PAR THAR PA DANG, GZUNGS
KYI YON TAN ME TOG GI MTSAN NYID RDO RJE PHRENG BA DANG, DE BZHIN
GSHEGS PA THAMS CAD KYI GSUNG RAB SGROGS PA'I MTSAN NYID RDO RJE

GLU DANG, SEMS CAN THAMS CAD KYI DON MDZAD PA GAR GYI MTSAN NYID
RDO RJE GAR MA RNAMS TE, DE BZHI NI RANG GI LHA'I 'DOD PA ZHES
BYA BA'I LONGS SPYOD DU RIG PAR BYA'O, ,THEG PA CHEN PO MNGON PAR
RTOGS PA STONG PHRAG BRGYA PA LAS KYANG, ,SKU DANG GSUNG DANG
THUGS

GSANG BA, ,MKHAS PA YIS NI BSRUNG BAR BYA, ,BSRUNGS NA BSOD NAMS
CHEN PO NI, ,THAMS CAD KUN DU SKYE BAR 'GYUR, ,ZHES GSUNGS SO,
,DE LA, GANG DAG DU MA RGYA CHEN PO, ,KHA DOG DANG NI DBYIBS GDAN
DANG, ,PHYAG BSKYOD LA SOGS GZUGS 'DI

NI; ,SKU YI GSANG BAR RIG PAR BYA'O, ,RDO RJE TSIG GI SBYOR BA
YIS, ,SMRA BA CHOS KYI PHYAG RGYA STE, ,'DI NI GSAL BAR GSUNG
GSANG BA, ,RDO RJE TSIG NI SGRA MED PA'O, ,RANG GI SEMS NI RAB
RTOGS PAS, ,ZLA BA LA NI RDO RJE BSGOM, ,RNAM GSUM GCIG TU BSGOM

PA NI, ,THUGS KYI GSANG BA 'DI ZHES BYA, ,DE DAG DE NYID MCHOG
CHEN PO, ,RTAG TU YANG DANG YANG BSGOM PA, ,GSUM GYI SBYOR BAS
GRUB 'GYUR TE, ,GZHAN DU MA YIN KUN MKHYEN GSUNGS, ,GSANG BA GSUM
GYI CHO GA YIS, ,PHYAG RGYA THAMS CAD SHIN TU BSDUS, ,

@10A *, ,DE BAS RNAM PA THAMS CAD DU, ,GSANG BA RNAM GSUM RNAM
PAR SBA, RDO RJE CHEN PO MCHOG 'DZIN PA, ,MGON PO CHEN PO BYIN
BRLABS PA, ,BLO NGAN GANG ZHIG 'DA' BA NI, ,RDO RJE 'DZIN PA MOD
LA SPONG, ,SPANGS PA'I SEMS CAN CHEN PO DE, ,NGAN

SONG GSUM DU YANG DANG YANG, ,JI SRID 'KHOR BA'I SPYOD YUL DU,
,SHIN TU MI BZAD CHO NGES 'DEBS, ,ZHES GSUNGS SO, ,'DIR YANG SU
LA BSTAN PAR RIGS SHE NA, DE NYID DU, ,RDO RJE DBYINGS NI DGA'
CHEN PO, ,MNGON PAR DBANG BSKUR MKHAS PA GANG, ,RTAG

TU GSANG BA'I MCHOG DANG LDAN, ,DE LA MKHAS PAS BSTAN PAR BYA'O,
,ZHES GSUNGS SO, ,JI SKAD DU, GSUNGS PA'I DAM TSIG LA GNAS PA NI,
RTAG TU NANG SPYANG BA'I PHYIR PHYI ROL GYI GTZANG SPRA BYA BA
DANG, DKA' BA SPYOD PA LA SOGS PA LUS LA GNOD PAR 'GYUR

PA RNAMS MI BYA BA 'DI NYID DU, ,SDOM DANG GTZANG SPRA 'DIR MI
DGOS, ,DKA' THUB DKA' SPYAD MI DGOS SO, ,SANGS RGYAS KUN DANG
SEMS DPA' CHE, ,BDAG TU SBYOR BAS 'GRUB PAR 'GYUR, ,ZHES GSUNGS
SO, ,RTOG PA THAMS CAD BSDUS PA RNAL 'BYOR

GYI RGYUD THAMS CAD KYI DGONGS PA NGES PAR 'GREL PA LAS KYANG,
,SROG GI PHYIR YANG BYANG CHUB SEMS, ,YONGS SU GTANG BAR MI BYA
ZHING, ,RDO RJE DRIL BU PHYAG RGYA DAG ,NAM YANG GTANG BAR MI
BYA'O, ,DKON MCHOG GSUM NI MI GTONG STE, ,DAD PA YANG NI YONGS

MI GTANG, ,SDOM PA YANG NI MI SPANG ZHING, ,BDAG KYANG GDUNG BAR
MI BYA'O, ,SLOB DPON LA NI MA SMOD CING, ,BLA MA SANGS RGYAS KUN
DANG MTSUNGS, ,SNGAGS DANG PHYAG RGYA THAMS CAD LA, ,NAM YANG
SMAD PAR MI BYA'O, ,'KHOR LO RDO RJE PADMO SOGS, ,CUNG

ZAD MTSAN MAR BYAS PA GANG, ,DNGOS GRUB 'DOD PAS SBYOR SHES PAS,
,'GOM DANG BZA' BAR ME BYA'O, ,DE BZHIN DMAN MA LHA YI GRIB, ,BLA
MA'I STAN LA SOGS DE BZHIN, ,BLO CAN GYIS NI RTAG TU SPANG,
,RKANG PAS KYANG NI MA 'GOMS SHIG ,LUS KYI SDIG

@10B PA RNAM GSUM DANG, ,NGAG GI YANG NI RNAM BZHI DANG, ,YID KYI
RNAM PA GSUM DAG KYANG, ,DE BZHIN KUN TU MI SPYOD DO, ,ZHES
GSUNGS SO, YANG YUL DANG DUS KYI DBANG GIS MI 'GOD PA LA 'GOD PA
DANG, ,BRDZIS PA LA SOGS PA YANG RDO RJE SHUGS DANG LDAN PA

DANG; PHYAG RGYA CHEN PO'I RNAL 'BYOR PA LA NI GNAD PA STE, DE
BAS NA DE GNYIS DE LTA BU'I YUL DANG DUS KYI DBANG GIS BYAS NA MI
'GO DANG BA DANG 'GONG BA LA SOGS PA RNAL 'BYOR PA LA NYES PAR MI
'GYUR TE, 'DI SKAD DU GZHAN DAG LAS, MI SHES PA'AM GTI MUG DANG,
DE BZHIN LE LO

'AM MI DRAN PAS, ,RDO RJE RI MO LA SOGS BRDZIS, NGES PAR DAM TSIG
NYAMS PAR 'GYUR, ,DE BAS NAN TAN THAMS CAD KYIS, ,RDO RJE SHUGS
KYIS MA YENGS PAR, ,SHES RAB CAN GYIS RTAG TU BYA, ,KHYAD PAR DU
NI DKYIL 'KHOR DU'O, ,DMAN MA RI MO RDO RJE'I

MTSAN, ,SANGS RGYAS PHYAG RGYA LA SOGS TSOGS, ,DMAN NAM BRDZIS
PAR GYUR PA YANG, ,RDO RJE SHUGS LDAN NYES MI 'GYUR, ,ZHES GSUNGS
SO, ,PHYAG RGYA'I RNAL 'BYOR GYI DBANG DU BYAS NAS KYANG DE BZHIN
DU GSUNGS TE, RDO RJE SHUGS ZHES BYA BA'I SGRA'I GNAS

SU PHYAG RGYA'I RNAL 'BYOR ZHES BYA BA SGRA BRJOD PAR BYA'O ZHES
KHYAD PAR DU GZUNG NGO, ,DE LA RE ZHIG 'DIR RDO RJE SHUGS KYI
PHYAG RGYA DANG, GSANG SNGAGS KYI RNAL 'BYOR PA DAG BSTAN PA 'DI
LTAR, RI MO'AM RDO RJE SRAD BU'ANG MA RUNG, ,YID KYIS GYEN DU
BTEG NAS NI, ,'JUG CING

'BYUNG BAR BYED PA STE, DAM TSIG NYAMS PAR MI 'GYUR RO, ,ZHES
GSUNGS SO, ,RDO RJE RI MO DANG RDO RJE'I SRAD BU SMOS PA YANG NYE
BA'I MTSAN NYID DE, ,DE BAS NA PHYAG RGYA LA SOGS PA 'GOD PAR MI
BYA BA GZHAN YANG 'DUS PAR BLTA'O, ,'DI NI YID KYI PHYAG RGYA
STE, 'DI'I SNGAGS NI

'DI'O, ,BADZRA BE GA AA KRA MA, GZHAN DAG TU 'DI SKAD KYANG BSHAD
DE, ,BDAG NYID RDO RJE SHUGS LDAN PAS, ,BADZRA BADZRA ZHES SMRA
BA, ,RDO RJE SHUGS ZHES BSHAD PA STE, ,KUN DU 'GRO BAR GRUB PA'O,
,PHYAG RGYA'I SBYOR BA GZHAN DAG KYANG, ,RANG GI LHA'I SBYOR BA
RJES SU SGRUB PA DANG

@11A *, ,BCAS PAR BSHAD DE, DE YANG GZHUNG 'DI LAS RAB TU GRAGS
PA NI PHYIS BSHAD DO, ,GZHUNG GZHAN DAG LAS KYANG PHYIR SMOS PA
NI, ,RANG GI LHA YI RNAL 'BYOR GYIS, ,BDAG NI SANGS RGYAS THAMS
CAD DANG, ,BYANG CHUB SEMS DPA' NYID DU 'GYUR, ,

DE BAS 'DIR NI RAB TU BRTAG ,PHYAG RGYA THAMS CAD KYI SBYOR BA
RAB TU GSANG BA'O ZHES GSUNGS SO, ,RNAL 'BYOR GYI SGRA'I DON
KYANG DE NYID LAS GTZO BOR BSTAN TE, 'DI LTA STE, DPER NA, RDZAS
MANG PO BSDUS PA LA SBYOR BA ZHES GRUB PA DE BZHIN DU, PHYAG RGYA
THAMS CAD

BDAG TU SBYOR BA THAMS CAD DAM TSIG GI RNAL 'BYOR CES BYA BA'I
SKABS SU BSTAN PA, PHYAG RGYA KUN DU BDAG SBYOR BA, ,DBYIBS DANG
LUS NI CI 'DRA BAR, ,BDAG NYID LA NI BDAG NYID DU, ,YANG DAG BKOD
DE RJES SU BSGRUB, ,CES GSUNGS SO, ,RNAM PA GZHAN

DU YANG, RDO RJE SEMS DPAR BDAG SBYOR BA, ,DBYIBS DANG LUS NI CI
'DRA BAR, ,PHYAG RGYA KUN DU BDAG SBYOR BA, ,MI 'GYUR DAM PA
'GRUB PAR 'GYUR, ,ZHES GSUNGS SO, ,RJES SU SGRUB PA 'DI YANG DE
NYID LAS, ,LHA NYID GANG DANG GANG DAG GIS, ,PHYAG RGYA

GANG DANG GANG BCINGS PA, ,DE DANG DE YI RNAL 'BYOR GYIS, ,PHYAG
RGYA DE DANG DE 'GRUB PO, ,ZHES GSUNGS SO, ,DE BAS NA RDO RJE
SHUGS CAN DANG, ,PHYAG RGYA CHEN PO'I RNAL 'BYOR PAS MCHOD PAR
BYA BA'I GRIB MA LA SOGS PA 'GONG PA LA SOGS PAS DAM TSIG

NYAMS PAR MI 'GYUR BA DE LTA BUR 'GRUB PO, ,LHA THAMS CAD SPYI'I
DAM TSIG MDONG BSDUS PA BSTAN PA'O, ,GZHUNG 'DIR NI LHA SO SOR
NGES PA'I DAM TSIG BSTAN PAS NA DAM TSIG RNAM PA LNGAR GSUNGS SO,
,GANG GI PHYIR 'DI LA LHA RNAM PA LNGA STE, THAMS CAD

KYI BDAG PO BDE BAR GSHEGS PA RNAMS DANG, DE LAS BYUNG BA'I RIGS
DANG, RDO RJE DANG PADMA DANG RIN PO CHE LAS BYUNG BA'I RIGS RNAM
PA GSUM MO, ,DE LTAR 'DI DAG NI LHA RNAM PA LNGA'I BYE BRAG BSTAN
PA STE, DE BAS NA 'DI NI BSDUS TE BSTAN PA'O, ,RAB TU PHYE STE
BSHAD

@11B NA; DE BZHIN GSHEGS PA LNGA RNAMS GCIG TU GYUR PA RGYAL BA
THAMS CAD KYI SKU RTAG PA DANG, MI 'KHRUGS PA DANG, RIN CHEN
DBANG DANG, 'OD DPAG TU MED PA DANG, DON YOD GRUB PA ZHES BYA BA
RNAMS TE, DON LNGAR BSHAD PA RNAM PA LNGAR BTAGS PA STE GRAGS PA

RNAMS SO, ,DE RNAMS SO SOR RE RE LA YANG RIGS SU GYUR PAS NA DE
BZHIN GSHEGS PA'I RIGS LAS KYANG RTAG PA DANG, MI 'KHRUGS PA LA
SOGS PA'I RIGS KYI BYE BRAG LAS RNAM PA LNGA'O, ,GZHUNG CHEN PO
LAS NI DE BZHIN GSHEGS PA RNAMS MTHA'

YAS PA'I PHYIR DE DAG GI RIGS KYANG MTHA' YAS PAR SRID DO, ,RIGS
LNGAR BSHAD PA YANG BSDUS TE BSHAD PA NYID DU BSTAN TE, JI SKAD
DU 'DIR, RTAG DANG MI 'KHRUGS RIN CHEN DBANG, ,'OD DPAG MED DANG
NGES 'GRUB RNAMS, ,RIGS NI RNAM PA BRGYAR

BSHAD PA; ,MDOR BSDUS PA NI RNAM PA LNGA, ,ZHES GSUNGS SO, ,RDO
RJE DANG PADMA DANG RIN PO CHE'I RIGS RNAMS KYANG RE RE LAS KYANG
SO SO'I DKYIL 'KHOR RNAM PA BZHI STE, DE LA RDO RJE'I RIGS NI
'JIG RTEN GSUM LAS RNAM PAR RGYAL BA DANG, RDO RJE'I DBANG BSKUR

BA DANG, RDO RJE'I SDE DANG, RDO RJE DBAB PA ZHES BYA BA RNAMS
SO, ,DE BZHIN DU PADMA'I RIGS LA NI 'GRO BA 'DUL BA DANG, SANGS
RGYAS THOR TSUGS DANG, TING NGE 'DZIN GYI PADMA DANG, SNA TSOGS
PADMA ZHES BYA BA'I BYE BRAG GIS RNAM PA BZHI'O, ,RIN PO CHE'I
RIGS LA YANG,

DON THAMS CAD GRUB PA DANG, RIN CHEN LTA BA DANG, RIN CHEN PADMA
DANG, RIN CHEN DBAB PA RNAMS TE, RIGS KYI BYE BRAG RNAM PA BZHIR
BSTAN TO, ,DE LTAR 'DI DAG SPYIR BSDOMS NA RIGS BCU BDUN DU 'GYUR
RO, ,BSDUS TE BSHAD NA NI RIGS BZHIR BSHAD DE LAS

KYI RIGS NI DE NYID BSDUS PA'I RGYUD 'DIR LOGS SHIG TU MA PHYE
STE, DE NI RIN PO CHE'I RIGS KYI NANG DU BSDUS PA'I PHYIR RO, ,JI
LTAR ZHE NA, BLA NA MED PA'I MTSAN DANG, DPE BYAD RIN PO CHE SNA
TSOGS PA'I MTSAN NYID RGYAL BA MA LUS PA'I SKU'I RANG BZHIN NI,
,RDO RJE RIN CHEN

@12A *, ,ZHES BYA STE, DE BAS NA BYED PA PO DANG LAS THA MI DAD
PAR RIGS PAS NA BDE BAR GSHEGS PA THAMS CAD KYI SPYOD PA'I MTSAN
NYID LAS SNA TSOGS DANG THA MI DAD PAR DGONGS PA'I PHYIR RO, ,RDO
RJE RTZE MO LAS NI JI LTAR BRTAG PA'I BYE BRAG DE LA BRTEN NAS
LAS KYI

RIGS LHAG PAR BSHAD DE, DE BAS NI DE LTAR RIGS LNGAR GRAGS SO,
,BDUD RTZI 'BYUNG BA LAS NI DE LTAR BRTAG PA NYID LAS RDO RJE
SEMS DPA'I RIGS NI RIGS THAMS CAD KYI GTZO BOR BRTAGS NAS KHRO
BO'I RIGS DER 'DUS PAR BSTAN TE, DE LA SOGS PA'I RIGS

RNAM PAR BRTAG PA NI 'DUL BA'I SKYE BO LA GZIGS NAS BSTAN PAR
SHES PAR BYA'O, ,DE LTAR RNAM PA DES RGYUD 'DIR RIGS BZHIR BSDUS
PA'I DE BZHIN GSHEGS PA RNAMS KYI SKU DANG GSUNG DANG THUGS DANG,
SPYOD PA MTHA' YAS PA MI ZAD PA'I BKOD PA BSTAN PA YIN NO, ,

DE BZHIN DU RIGS BZHI RNAMS LA YANG, DKYIL 'KHOR CHEN PO RNAMS SU
NI LHA RNAMS DGOD PA GZUGS KYI SKUR BKOD PA'I PHYIR, SKU MI ZAD
PA'I MDZOD RNAM PAR SPRUL PA BSDUS PA YIN PAR BLTA'O, ,DAM TSIG
GI DKYIL 'KHOR NI JI LTAR RTOGS PA'I RNAM PAR GROL BA'I

SGO MTSON PAR BYED PA RDO RJE DANG LCAGS KYU DANG, MDA' DANG MGU
BA LA SOGS PA RNAM PAR BKOD PA NYE BA'I MTSAN NYID NI THUGS MI
ZAD PA RNAM PAR BKOD PA'I MDZOD RNAM PAR SPRUL PA BSDUS PA'O,
,CHOS KYI 'KHOR LO NI JI LTAR RTOGS PA'I CHOS BSTAN PA'I THABS
SPYOD PA

MNYAM PAR GZHAG PA RNAM PAR BKOD CING GNAS PA'I LHA RNAMS TE, DE
BZHIN GSHEGS PA THAMS CAD KYI GSUNG MI ZAD PA RNAM PAR BKOD PA'I
MDZOD RNAM PAR SPRUL PAR BYIN GYIS BRLABS PA'O, ,DE BZHIN DU LAS
KYI DKYIL 'KHOR LA YANG MCHOD PA LA SOGS PA'I LAS

KYI LHA RNAMS BKOD PAS DE BZHIN GSHEGS PA THAMS CAD KYI SEMS CAN
GYI DON SPYOD PA LA SOGS PA BSDUS PA BSTAN PAR BLTA'O, ,RIM PA
'DIS NI SKU LA SOGS PA RNAM PA BZHI GTZO BOR GYUR PA'I PHYIR,
DKYIL 'KHOR RNAM BZHIR GSUNGS MOD KYI, 'ON KYANG

@12B PHAL CHER LUS MED PA'I SEMS KYANG MI SRID LA, SEMS KYANG LUS
MED PA DAG KYANG MI SRID DE, DE BAS NA DKYIL 'KHOR SO SO LAS
KYANG SKU LA SOGS PA BZHI CHAR DGOS PAR BLTA'O, ,DE BAS NA RIGS
KYI DKYIL 'KHOR THAMS CAD DU YANG SKU LA SOGS PA'I MTSAN

MAR GYUR PA GO RIMS BZHIN DU PHYAG RGYA CHEN PO DANG, DAM TSIG
DANG CHOS DANG LAS KYI PHYAG RGYA DANG RNAM PA BZHI 'DIR BSHAD
DO, ,DE LTAR DE BZHIN GSHEGS PA RNAMS KYI SKU MI ZAD PA LA SOGS
PA RNAM PAR BKOD PA'I RIGS SO SO'I DKYIL 'KHOR RNAM PA BZHIS
BSDUS

PAR BSTAN PA YIN NO, ,DE BAS NA SKU LA SOGS PA'I LHA RNAMS RIGS
BZHIR GSUNGS PA, DE BZHIN GSHEGS PA LA SOGS PA DE RNAMS MNYES PAR
BYA BA'I PHYIR, RIGS SO SO'I DAM TSIG SPYOD PA'I MTSAN NYID RIGS
KYI BYE BRAG LAS JI SKAD DU GSUNGS PA BTUS TE

BSHAD PAR BYA'O, ,DE LA DE BZHIN GSHEGS PA RNAMS KYI DAM TSIG NI,
GANG DAG 'DOD CHAGS SNYOMS 'JUG PA, ,DE NI 'DOD CHAGS NYID KYIS
SPYANG, ,'DI NI SANGS RGYAS PHYAG RGYA CHE, ,YE SHES DAM TSIG YIN
PAR BSHAD, ,'DIR NI 'DOD CHAGS LA SNYOMS

PAR 'JUG PA ZHES BYA BA'I SGRA NI BYANG CHUB KYI SEMS GOMS PAR
BYED PA NYID LA BYA'O, ,'DOD CHAGS KYIS SPYANG ZHES BYA BA 'DIS
KYANG BYANG CHUB KYI SEMS GOMS PAR BYED CING RJES SU CHAGS PAS
BDAG NYID DE BZHIN GSHEGS PA'I SKUR BSGRUB PA DANG, SEMS CAN SMIN
PA

DANG; GROL BAR BYA BA LA CHAGS PAR NAN TAN BYA'O ZHES BSTAN PA'O,
,DE BZHIN GSHEGS PA'I RIGS KYI DAM TSIG KYANG 'DI LTA STE, 'DOD
LA SKYO BAR MI BYA BA, ,DAM TSIG SHIN TU TSUL CHEN TE, ,DE BZHIN
GSHEGS PA'I RIGS DAG LAS, ,RGYAL BA RNAMS KYANG 'DA'

MI MDZAD, ,CES GSUNGS SO, ,'DOD PA ZHES BYA BA'I SGRA YANG 'DIR
BYANG CHUB KYI SEMS NYID BSTAN PA DANG, RJES SU CHAGS PA DANG,
'GUGS PA DANG, RAB TU 'GUGS PA LA SOGS PA'I YON TAN DANG LDAN PA
RDO RJE SEMS DPA' LA SOGS PA'I MTSAN NYID LA BYA STE,

@13A *, ,'DOD CING MNGON PAR DAD PAR BYA BA YIN PAR RGYUD NAS
BSHAD PA'I PHYIR RO, ,DE BAS NA BYANG CHUB KYI SEMS KYI RANG
BZHIN BDAG GI RNAM PAR GROL BA LA RJES SU ZHEN PAR RANG GI LHA'I
TING NGE 'DZIN LA SKYO BAR MI BYA STE, NYIN MTSAN DU CI NUS PAR
NGAL BSO ZHING DER

BSAM PA BRTAN PAR BYA'O ZHES BSTAN PA YIN NO, ,'DI SKAD DU, 'DOD
PA BCOM LDAN RTAG PA STE, ,SEMS CAN THAMS CAD BDE STZOL BA, ,RDO
RJE SEMS DPA' BDAG NYID CES, ,BSGOMS NA RAB TU 'GRUB PAR 'GYUR,
,ZHES GSUNGS SO, ,YANG DE BZHIN GSHEGS

PA'I MCHOD PA'I TING NGE 'DZIN GYI DBANG DU BYAS TE, 'DOD PA LA
SOGS BDE BA KUN, ,RTAG TU BDAG NYID SNYING GAR GNAS, ,AE MA'O
SEMS CAN DON GYI PHYIR, ,MA CHAGS PA YANG CHAGS PAR BSHAD, ,CES
GSUNGS SO, ,DON DE NYID DAM TSIG CHEN PO DE KHO NA NYID KYI RTOG
PA

LAS DAM TSIG BSHAD PA'I PHYIR GZHUNG 'DIS GSAL BAR BSTAN TE, 'DI
SKAD DU, ,SGRUB PA CHEN PO DANG LDAN PAR BYA STE, DE LA SGRUB PA
NI 'DOD PA RNAMS LAS MI SKYO BAS SO, ,DE CI'I PHYIR ZHE NA, 'DOD
PA ZHES BYA BA NI BCOM LDAN 'DAS RDO RJE SEMS DPA'O ZHES RGYA
CHER

BSTAN TO, ,RDO RJE DANG, PADMA DANG, RIN PO CHE'I RIGS KYI DAM
TSIG 'DI NI 'DI LTA STE, SEMS CAN DON PHYIR MI KHRO BA'ANG, ,KHRO
BO CHEN POR RAB STON PA, ,'DI NI RDO RJE RIGS CHEN GYI, ,DAM TSIG
'DA' BAR DKA' BA'O, ,KHRO BO CHEN PO ZHES BYA BA'I SGRAS NI 'JIG

RTEN GSUM LAS RNAM PAR RGYAL BA'I PHYAG RGYA CHEN PO LA SOGS PA
YIN PAR BSTAN TE, KHRO BAR BCOS PA DANG BCAS PA ZHES BSHAD DO,
,PADMA RIGS KYI DAM TSIG NI, ,RANG BZHIN DAG PAR SHES NAS NI,
,DGOS PA DE DANG DE DAG BYED, ,'DI NI PADMA'I RIGS CHEN

GYI; ,DAM TSIG 'DA' BAR DKA' BA'O, ,'DIR YANG RANG BZHIN DAG PA
NI CHOS THAMS CAD RNAM PA MED PAR MOS PA STE, DE SNGON DU BYAS
NAS PHYAG RGYA CHEN PO LA SOGS PA'I DGOS PA BSGRUB PA'I MTSAN
NYID DGOS PA DE DANG DE BYA'O ZHES PA'I THA TSIG GO, ,RIN PO
CHE'I RIGS

@13B KYI DAM TSIG NI, NYUNG NGAM YANG NA MANG YANG RUNG, ,JI LTAR
'DOD PA BZHIN DU NI, ,SBYIN PA NYIN GCIG BZHIN DU YANG, ,BYA BA
'DI NI DAM TSIG GO, ,ZHES GSUNGS SO, ,'DI NI DAM TSIG RNAM PA
LNGA STE LHA RNAM PA LNGAR SMOS PA'I PHYIR GO RIMS BZHIN DU RJES
SU MTHUN PAR GTZO

BOR BSTAN MOD KYI, RIGS GZHAN GANG YANG RUNG BA ZLOS PAS KYANG
RNAM PA LNGA CAR BSRUNG DGOS TE, BDE BAR GSHEGS PA LAS GZHAN PA
JI SKAD DU GSUNGS PA'I LHA'I BYE BRAG RNAMS DE BZHIN GSHEGS PA'I
NGO BO NYID YIN PA DANG, DE DAG GI DAM TSIG THAMS CAD KYANG BDE
BAR

GSHEGS PA'I DAM TSIG GI NGO BO YIN PA DANG, BDE BAR GSHEGS PA'I
TSUL GYIS GSANG SNGAGS ZLOS PA RNAMS KYANG RGYAL BA THAMS CAD LA
BDAG GI LUS PHUL BAS, DES GSUNGS PA BZHIN DU BYA BAR KHAS BLANGS
PAS DE DAG MTHUN PAR BYA BA LA 'JUG PA'I

PHYIR RO, ,DE BZHIN GSHEGS PA THAMS CAD KYANG SNGON 'GRO BA MA
LUS PA 'DI DAG SGRIB PA RNAM PA GNYIS KYI DRI MAS YOG CING DE LAS
BYUNG BA'I NAD KYIS GZIR BAR GZIGS NAS, THUGS RJE'I DBANG DU GYUR
PA'I THUGS KYIS 'DOD CHAGS LA SOGS PA'I SKYON DANG LDAN

PA KHA CIG NGO BO NYID KYIS RNAM PAR DAG PA MNGON DU GYUR PA'I
YID DANG LDAN PA RNAMS LA RAB TU ZHI BA NYID KYI TSOGS YONGS SU
DAG PAR MDZAD DO, ,YANG 'DOD CHAGS LA SOGS PAS SEMS SHIN TU DBANG
DU BYAS PA KHA CIG LA NI BDAG NYID RNAM PA THAMS CAD DU NYES PA
THAMS CAD

DANG BRAL YANG 'DOD PA DANG KHRO BA LA SOGS PA SO SOR MTHUN PAR
BSTAN NAS, NYES PA DE DANG DE DAG JI LTAR RIGS PAS SPONG NGO, ,DE
BAS NA RNAL 'BYOR PA BDE BAR GSHEGS PA'I GO 'PHANG THOB PAR 'DOD
PA RNAMS KYIS KYANG SEMS CAN GYI KHAMS MTHA' YAS PA RNAM

PAR SBYONG BA'I THABS DPAL RDO RJE SEMS DPA' LA SOGS PA'I MTSAN
NYID 'DOD PA'I YON TAN RNAMS LA SHIN TU BRTAN PAR RJES SU CHAGS
PAR BYA'O, ,NYAN THOS LTAR PHUNG PO'I LHAG MA MED PA'I MYA NGAN
LAS 'DAS PA'I DBYINGS LA GZHOL BAS RNAM PA THAMS CAD DU

@14A *, ,GZUGS LA SOGS PA'I PHUNG PO LA SKYO BA BSKYED PAR MI
BYA'O, ,DE BZHIN DU GDUG PA'I SKYE BO BDAG DANG GZHAN LA GNOD PAR
SBYOR ZHING NGAN PAR SPYOD PA RNAMS LA RAB TU BSDIGS PAR BYA'O,
,SEMS CAN RNAMS LA BYAMS PA YID DU BYA'O, ,LAS

THAMS CAD LA YANG CHOS THAMS CAD KYI NGO BO NYID DAG PAR BLTAS
NAS MA CHAGS PAR BYA'O, ,THABS KYIS NI KUN RDZOB KYI BDEN PA LA
MOS PAS 'GRO BA MA LUS PA'I DON BYA BA DANG DE SGRUB PA LA CHAGS
PAR BYA'O, ,BDAG LA SBYIN PAR BYA BA'I DNGOS PO MANG DU MI BDOG
GO, ,

ZHES NYIN RE BZHIN SBYIN PA'I BAR CHAD MI BYA'O, ,CI NUS PAR
CHUNG NGAM NGAN YANG BLA'I SBYIN PA SBYIN PAR BYA STE, YANG YE
DES 'DI LAS 'DA' BAR MI BYA'O, ,DE BAS NA GANG YANG RUNG BA'I
RIGS LA RANG GI LHA MNYES PAR BYED PAS KYANG, RIGS KYI RJES SU
MTHUN PAR BSTAN

PA'I DAM TSIG GI BYE BRAG 'DI DAG THAMS CAD KYANG CI NUS PAS
KYANG RJES SU 'JUG PAR BYA'O, ,MNYES PAR BYA BA RANG GI LHA'I
RJES SU MTHUN PA'I DAM TSIG GANG YANG RUNG BA LA NI SHIN TU LHAG
PAR NAN TAN DU BYA DGOS TE KHYAD PAR NI DE YOD DO, ,DAM TSIG 'DI
YANG DAM

TSIG GI PHYAG RGYA BSGRUB PA'I TSE NI KHYAD PAR DU YID LA BYA'O,
,'DI DAG NI DAM TSIG GI BYE BRAG BSDUS PA'O, ,DE LTAR DE LA SOGS
PA GZHAN YANG DE BZHIN GSHEGS PA'I RIGS KYI DKYIL 'KHOR CHEN POR
BSHAD PA'I LHA SGRUB PA POS RGYUD DANG MTHUN PAR BLA MA'I MAN
NGAG

LAS BZLAS BRJOD BYED PA'AM, BSGOMS PAS BSGRUB PA'I YAN LAG RNAMS
NGES PAR BYAS NAS DE LA NAN TAN BYA BAR YID SHIN TU BRTAN PAR
BYAS TE, GROGS PO MTHUN PA DANG LHAN CIG GAM, YANG NA GCIG PU
RTZOL BA DANG GNYIS KYIS BZLAS BRJOD BYED PA DANG,

BSGOM PA LA SOGS PA LA 'JUG PAR BYA'O, ,DE'I RIM PA YANG 'DI LTA
STE, DANG POR RE ZHIG NANG PAR GYI DUS LA BAB PA DANG, KHRI LA
SOGS PA MED PA LA RNAL 'BYOR DANG RJES SU MTHUN PA'I MAL BDE BA
NAS LANGS LA, DAM PA'I CHOS KLOG PA LA SOGS PA BYAS NAS

@14B MI BRJED PA'I CHOS NYID MNGON PAR 'PHEL BAR BYA BA'I PHYIR
MTSAN MO DANG NYIN PAR LEGS PAR SPYAD PA'I YI DAM JI LTAR BLANGS
PA ZHIG PA'AM, MA ZHIG PA LUGS DANG MTHUN PA DANG, LUGS DANG MI
MTHUN PA DRAN PAR BYAS TE NYES PA YANG PHYIN CHAD MI BYA BA'I
SEMS BSKYED LA DKYIL

'KHOR CHEN PO NA BZHUGS PA'I BDE BAR GSHEGS PA LA SOGS PA SEMS
DPA' CHEN PO RNAMS THANG CIG YUD TZAM ZHIG DRAN PA SNGON DU BYAS
NAS PHYAG 'TSAL LO, ,DE NAS JI SKAD GSUNGS PA'I RANG GI RIGS KYI
SRUNG BA'I SBYOR BA BSTAN PA NAN TAN DU BYAS TE, PHYI ROL GYI

SA LA SOGS PAR 'GRO BAR BYA'O, ,DE LAS GZHAN PA'I DUS DANG SPYOD
PA'I TSE DAM TSIG SEMS DPA'I NGA RGYAL YONGS SU MA BTANG DU ZIN
KYANG PHYI ROL GYI SA LA SOGS PAR 'GRO BA'I TSE RANG GI RIGS DANG
RJES SU MTHUN PAR SRUNG BA'I SBYOR BA NAN TAN MI GTONG NGO, ,DE
CI'I PHYIR ZHE NA,

DNGOS PO'I NGO BO NYID KYIS RAB TU SBYOR BA LA DE LTA BU'I DUS
NYID KYI TSE NA DAM TSIG GIS NGES PAR BYED PAR NI RIGS SO, ,DE LA
DE BZHIN GSHEGS PA MNYES PAR BYED PA RNAMS KYI DBANG DU BYAS TE
SRUNG BA GSUNGS PA NI 'DI'O, ,SEMS CAN THAMS CAD YONGS MI GTANG,,

RTAG TU SANGS RGYAS MCHOD PA'I BDAG ,RTAG TU SANGS RGYAS YID LA
BYED, ,SRUNG BA 'DI NI DAM PA MCHOG ,CES GSUNGS SO, ,DE BZHIN
GSHEGS PA'I RIGS KYI SRUNG BA YANG, RDO RJE SEMS DPA' LAN CIG
GCIG, ,MING TZAM YONGS SU 'DZIN PA YANG, ,'DI NI

SRUNG BA CHEN PO STE, ,NGES PAR 'GRUB STE SKAD CIG GIS, ,ZHES
GSUNGS SO, ,DE NAS PHYI ROL GYI SA LA SOGS PAR BYA BA BYAS NAS
GTZANG SBRA JI LTA BA BZHIN DU BYAS TE, DE BZHIN DU SRUNG BA'I
SBYOR BA YANG RJES SU DRAN PAR BYAS NAS CHOS THAMS CAD SPROS PA
DANG BRAL BAR SNGA NAS

BSGOMS PAS SGYU MA DANG SMIG RGYU DANG, RMI LAM LA SOGS PAR SNANG
BA DANG 'DRA BAR 'JIG RTEN NA GRAGS PA RNAMS BLOS BRTAGS TE, PHYI
ROL GYI KHRUS LA SOGS PA GTZANG SBRA'I RNAM PAR RTOG PA MA LUS PA
SPANG NGO, ,GZHAN DU NA DE LTA BU'I 'JIG RTEN DANG MTHUN PAR BYA
BA DANG,

@15A *, ,RANG GI LUS LA PHAN ZHING BDE BAR BYA BA'I PHYIR NI
GTZANG SBRA DANG SPYAD PA'I CHO GA JI LTAR BSTAN PA BZHIN DU
BYA'O, ,YANG NA RANG GI LHA'I DAM TSIG SEMS DPA'I NGA RGYAL MNGON
DU BYAS PA NI PHYI ROL GYI GTZANG SPRA LA SOGS PA MI DGOS PA'I
RGYUR BSHAD DE, DE'I PHYIR RJES

SU DRAN PA'I YID LA BYA BA BSKYED PAR BYA STE, JI SKAD DU, GTZANG
SBRA BSDAM PA 'DIR MI DGOS, ,DKA' THUB DKA' SPYAD MI DGOS TE,
,SANGS RGYAS THAMS CAD SEMS DPA' CHE, ,BDAG TU SBYOR BAS 'GRUB
PAR 'GYUR, ,ZHES GSUNGS SO, ,DE LTAR DAG PAR KUN DU RTOG

PA LEGS PAR BYAS NAS BDAG GI YID DANG MTHUN PA'I YUL GYI BYE BRAG
GANG YANG RUNG BA'AM, LHA KHANG LA SOGS PAR GNAS TE, PHYOGS DANG
DUS THAMS CAD NA BZHUGS PA'I BDE BAR GSHEGS PA LA SOGS PA BLA MA
RNAMS LA PHYAG 'TSAL LA KHA NUB PHYOGS SU BLTAS

SAM PHYOGS THAMS CAD MNYAM PA NYID DU DMIGS PAS GANG 'DOD PAR KHA
BLTAS TE, JI LTAR BDE BA'I STAN LA 'DUG NAS DE BZHIN DU SRUNG
BA'I SBYOR BA RJES SU DRAN PAS, BDAG DANG GZHAN DANG YO BYAD LA
SOGS PA RNAMS YID KYIS SRUNG BA'I SBYOR BA BYAS TE, DE NAS RANG
GI

LHA'I DAM TSIG SEMS DPA'I RNAL 'BYOR 'OG NAS 'BYUNG BA'I CHO GA
BZHIN DU BYAS LA, DAD PA'I LHA RNAMS LA MCHOD PA'I CHO GA BYAS
ZIN NAS BZLAS BRJOD BYA BA'AM, BSGOM PA BYAS TE, JI SKAD DU, BDAG
NYID LHA YI RNAL 'BYOR PAS, ,BDAG DANG GZHAN LA MCHOD PAR BYA, ,

ZHES GSUNGS SO, ,'DIR YANG MCHOD PAR DGONGS PA DANG, RANG GI LHAR
BSGRUB PA'I SNYING PO RNAMS LAN GNYIS SAM, LAN GSUM MAM, DE LAS
LHAG PAR BRJOD PAS RANG GI LHA DGOS PA SGRUB PAR BYED PAR GSUNGS
TE, RNAL 'BYOR GYI TSUL GYI CHO GA LA TING NGE 'DZIN

GTZO BOR 'GYUR BA'I PHYIR RO, ,JI SKAD DU, RDO RJE SEMS SOGS SEMS
DPA' RNAMS, ,BSGRUB DANG LAS RNAMS THAMS CAD LA, ,'DIR NI BZLAS
BRJOD CI 'DOD PAS, ,RTOG PA KUN LAS DNGOS GRUB STZOL, ,ZHES
GSUNGS SO, ,DE LA RE ZHIG DE BZHIN GSHEGS PA RNAMS

@15B DANG; DE'I RIGS KYI BZLAS BRJOD DANG BSGOM PA'I CHO GA 'DIR
BSTAN PAR BYA'O, ,DANG POR RE ZHIG DE DAG LA MCHOD PAR BYA BA'I
PHYIR DE BZHIN GSHEGS PA LA SOGS PA DAM TSIG SEMS DPAR BYIN GYIS
BRLAB PAR BYA'O, ,DE LA DE BZHIN GSHEGS PA'I DAM TSIG SEMS DPAR

SGRUB PA'I CHO GA NI 'DI LTA STE, AOm SVA BH'A BA SHUDDHA:SARBA
DHARM'A:SVA BH'A BA SHUDDHO&HAm, ZHES BRJOD LA, CHOS THAMS CAD
NGO BO NYID KYIS DAG PAR MOS PA BYA STE, RDO RJE THAL MO SNYING
GAR BCINGS LA DE'I SNYING PO BRJOD DO, ,THAL MO KHONG STONG DU
BYAS LA SOR MO'I RTZE MO RNAMS PHAN

TSUN DU BSNOL TE GZUNG NGO, ,'DI NI RDO RJE'I THAL MO'I MTSAN
NYID DE, DE'I SNYING PO'I NI 'DI'O, ,AOm BADZRA AANYDZ'A LI, DE
NAS THAL MO DE NYID LAG PA RGYAB TU BKUG PA NI RDO RJE BCINGS PA
STE, AOm BADZRA BANDHA, ZHES BYA BA NI SNYING PO'O, ,DE NAS RDO
RJE BCINGS PA DE LAS SNYING

GA'I PHYOGS SU SGRA DANG BCAS PAR DGROL ZHING SNYING PO 'DI BRJOD
DO, ,AOm BADZRA BANDHA TRA tA, DE NAS RDO RJE DBAB PA'I PHYAG
RGYA BCINGS TE, DE'I SNYING PO BRJOD CING YE SHES DBAB PA DANG,
PHYAG RGYA CHEN PO DBAB PAR BYA'O, ,RDO RJE BCINGS PA LAS MTHEB
MO GNYIS NANG DU

BCUG PA NI DBAB PA'I PHYAG RGYA STE, AOm BADZRA A'A BE SHA AA AA
AA, ZHES BYA BA NI SNYING PO'O, ,DE'I 'OG TU RANG GI SEMS BRTAG
PA LA SOGS PA MNYAM PAR GZHAG PA'I MTSAN NYID DE BZHIN GSHEGS PA
THAMS CAD KYIS MNGON PAR RDZOGS PAR BYANG CHUB PA MOS PAR BYAS

LA DE BZHIN GSHEGS PA'I SKUR BDAG NYID BYIN GYIS BRLAB PO, ,JI
SKAD DU, DE BZHIN GSHEGS PA'I DAM TSIG CHEN PO'I SEMS DPA' BSGRUB
PA BSTAN PA LAS, SEMS SHES PA LAS BRTZAMS NAS NI, ,BDAG NYID
SANGS RGYAS SKUR BSGYUR TE, ,RDO RJE DBYINGS NI ZLOS

BYED CING, ,RDO RJE NYI MA BSGOM PAR BYA, ,ZHES GSUNGS SO, ,RANG
GI SEMS BRTAG PA LA SOGS PA'I RIM PA YANG 'DI LTA STE, DANG POR
RE ZHIG YID BDAG GI SNYING GA'I NANG DU BSDUS LA, LUS THAMS CAD
KYI SROG SLAR BSDUS PA'I TSUL GYIS DBANG PO MTHA'

@16A *, ,DAG GI RGYUD NANG DU PHYOGS PAR BYAS NAS, LCE RKAN LA
BCAR TE MGRIN PA CUNG ZAD BKUG LA, MIG ZAM ZIM BYAS NAS LUS DRANG
POR BSRANGS TE BZHAG LA SEMS BRTAG PA'I SNYING PO DBUGS MI 'BYUNG
BAR BRJOD CING LUS DANG SEMS LAS SU MI RUNG BA SPANGS TE DE

GNYIS MTHUN PAR 'JUG PAR BYA'O, ,DE LA RANG GI SEMS BRTAG PA'I
SNYING PO NI 'DI LTA STE, RANG BZHIN GYIS GRUB PA'O, ,AOm TZITTA
PRA TI BE DH'Am KA RO MI, RANG GI SEMS BRTAG PA YANG SKABS 'DIR
NI GANG ZAG DANG CHOS LA BDAG MED PAR BSTAN PA'I GTAN TSIGS KYIS
BDAG

DANG BDAG GIR 'DZIN PA DANG, PHUNG PO DANG, KHAMS DANG, SKYE
MCHED DANG, GZUNG BA DANG 'DZIN PA'I DRI MA SPANGS TE, CUNG ZAD
CIG NAM MKHA' DANG 'DRA BAR DMIGS NAS ZLA BA TSES GCIG GI SHAS
'DRA BA NANG STONG PA ZLA BA'I DKYIL 'KHOR GYI RNAM PAR MOS PAR
BYA'O, ,GANG

GI PHYIR BCOM LDAN 'DAS DON THAMS CAD GRUB PA'I BYANG CHUB SEMS
DPA' SEMS DPA' CHEN POS MNGON PAR RTOGS PA'I TSE NA, 'OG NAS
'BYUNG BA'I CHO GAS BYANG CHUB KYI SEMS BSKYED NAS, DE BZHIN
GSHEGS PA RNAMS LA ZLA BA'I DKYIL 'KHOR GYI RNAM PA GANG YIN PA

DE NI ZLA BA'I DKYIL 'KHOR NYID DU MTHONG NGO, ,ZHES GSOL BA'I
PHYIR RO, ,'DIR ZLA BA'I DKYIL 'KHOR GYI RNAM PA ZLA BA'I DKYIL
'KHOR NYID DU MTHONG NGO ZHES BYA BA'I TSIG GIS NA, ZLA BA'I
DKYIL 'KHOR GYI RNAM PA ZLA BA'I DKYIL 'KHOR MA RDZOGS PA YIN PAR
MNGON TE, GANG GI

PHYIR ZLA BA'I DKYIL 'KHOR NYID DU MTHONG NGO ZHES PHYIS SMRAS
PA'I PHYIR RO, ,DE'I DGONGS PA NI 'DI LTA STE, 'KHOR BA'I BAG
CHAGS KYI RDUL GYI KHUG RNA THAMS CAD SPANGS PAS, SEMS DE YONGS
SU DAG NAS THOG MA MED PA'I DUS NAS BSAGS PA'I DKAR PO'I CHOS KYI
BAG

CHAGS YONGS SU MA RGYAS PA DANG LDAN PAS, ZLA BA'I DKYIL 'KHOR
GYI RNAM PA YONGS SU MA RDZOGS TE, BSOD NAMS DANG YE SHES KYI
TSOGS RDZOGS PAR MA BYAS KYI BAR DU ZLA BA'I DKYIL 'KHOR GCIG KHO
NAR YONGS SU RDZOGS PAR SNANG BAR MI 'GYUR RO, ,'DIS KYANG 'BRAS
BU

@16B DANG BCAS PA'I YE SHES KYIS CHOS DKAR PO THAMS CAD KYI BAG
CHAGS KYI GNAS THOG MA MED PA'I DUS NAS BYUNG BAR BSTAN TO, ,DE
NAS RANG BZHIN GYIS 'OD GSAL BA'I YE SHES KYI ZLA BA DE YONGS SU
RDZOGS PAR 'GYUR BA'I MTSAN NYID BRTAN PAR BYED PA'I RGYU BYANG
CHUB

KYI SEMS RANG BZHIN GYIS GRUB PA'I SNYING PO 'DIS SKYED CIG ,AOm
BO DHI TZITTO P'A DA Y'A MI, SNYING PO'O, ,DE LTAR BYAS NAS ZLA
BA'I DKYIL 'KHOR GYI RNAM PA 'OD ZER MANG PO 'PHRO BA'I SBYOR
BAS, STON KA'I ZLA BA NYA GANG BA'I DKYIL 'KHOR LTAR RNYOG PA MED
PAR MOS PAR BYA STE,

SHIN TU YUN RING DU RAB TU GSAL BAR SNANG BA DANG DRAN PA DANG,
SROG GNYIS BSDAMS NAS JI SRID 'DOD PAR BSAM MO, ,'DIS NI RGYU'I
GNAS SKABS SU BSDUS PA KUN DU BZANG PO'I YE SHES KYI SA'I MTHAR
THUG PA BSOD NAMS DANG YE SHES KYI TSOGS YONGS SU

RDZOGS PAR BYIN GYIS BRLABS PAR RIG PAR BYA'O, ,RTOG PA THAMS CAD
BSDUS PA LAS NI, ZLA BA'I DKYIL 'KHOR YONGS SU RDZOGS PA'I STENG
DU, ZLA BA YONGS SU RDZOGS PA GNYIS PA BSGOM PAR BSHAD PA GANG
YIN PA DE NI MNGON PAR RDZOGS PAR BYANG CHUB PA'I BYIN GYIS

BRLABS PAR BSHAD PAS 'DUL BA'I SKYE BO'I DBANG GIS GZHAN DU BRTAG
PA NYID DE, DER NI RANG GI SEMS RTOG PAS KUN NAS NYON MONGS PA'I
BAG CHAGS THAMS CAD RNAM PAR DAG CING, SA DANG PHA ROL TU PHYIN
PA'I BAG CHAGS YONGS SU RDZOGS PA'I GNAS SKABS ZLA BA'I

DKYIL 'KHOR SNGA MAS BYIN GYIS BRLABS SO, ,ZLA BA GNYIS PAS NI DE
BZHIN GSHEGS PA RNAMS KYI MNGON PAR RTOGS PA THOB PA'I BYANG CHUB
KYI NGO BO NYID KYI SEMS KYI MTSAN MAR BSTAN TO, ,DE LA GNAS PA'I
RDO RJES NI DE'I 'OG TU 'BYUNG BA'I YE SHES RNAM PAR DAG PA LNGA

RNAMS SU BYIN GYIS BRLABS TE 'DI SKAD DU YANG DE NYID LAS, SNYING
PO BLO CAN GYIS BLANGS NAS, ,RANG GI SEMS NI BRTAG PAR BYA, ,DE
NI SKAD CIG MNYAM GZHAG LA, ,ZLA BA'I DKYIL 'KHOR BZHIN DU BLTA,
,DE NI SEMS KYI RANG BZHIN NAM, ,KUN NAS NYON MONGS SA BON YIN,,

@17A *, ,DGE DANG MI DGE BA YI SEMS, ,'DI NI KUN GZHI SA BON YIN,
,CHOS KYI MTHAR NI RTOGS NAS SU, ,PHA ROL PHYIN DRUG BAG CHAGS
BSAGS, ,YONGS SU DAG PA'I SEMS CHEN DE, ,NYON MONGS KUN GZHI MA
YIN GYI, ,BSOD NAMS YE SHES TSOGS

CHEN PO, ,YUN RING DU NI BSAGS PA STE, ,JI LTAR ZLA BA GANG BA
BZHIN, ,DAG CING DANG BA DRI MA MED, ,DE LTAR TSOGS NI RDZOGS
PA'I PHYIR, ,RANG SEMS ZLA BA GANG BA BZHIN, ,YOD PA MA YIN DNGOS
MED PHYIR, ,ZLA BA LTAR YANG MI BSHAD DE, ,BSOD NAMS YE SHES

TSOGS CHEN DAG ,RDZOGS PAS ZLA BA LTA BUR BSHAD, ,RANG SEMS ZLA
BA'I DKYIL 'KHOR LA, ,LEGS PAR BYAS PA'I TSOGS MTHONG NAS, ,DGA'
ZHING MGU BA SKYES PA STE, ,YANG NI TSIG TU RAB SMRAS PA, ,MGON
PO BCOM LDAN BDAG GIS NI, ,NYON MONGS DRI MA

THAMS CAD DANG, ,GZUNG DANG 'DZIN PA SPANGS PA YIS, ,RANG SEMS
ZLA BA'I DKYIL 'KHOR MTHONG, ,DE NAS SANGS RGYAS KUN GSUNGS PA,
,SNGA NAS MA SKYES SEMS BZANG 'DI, ,'ON KYANG GLO BUR GYIS NYON
MONGS, ,RDZOGS PA'I BYANG CHUB SEMS SPYANG BA'I, ,

ZLA BA'I DKYIL 'KHOR DBUS SU NI, ,NYES PA THAMS CAD RNAM SPANGS
PA, ,BYANG CHUB SEMS KYANG RNAM PAR RTOGS, ,KUN DU DGA' BA'I
SNYING PO 'DIS, ,SNYING PO DAG PA BLANGS NAS KYANG, ,ZLA BA'I
DBUS SU RNAM BRTAGS NA, ,ZLA BA'I DKYIL 'KHOR GNYIS PA YANG,,

ZLA BA'I DKYIL 'KHOR DBUS NA MTHONG, ,DE NAS SANGS RGYAS KUN
GSUNGS PA, ,BYANG CHUB SEMS 'DI BSTAN PA'O, ,ZHES BYA BA LA SOGS
PA RGYA CHER GSUNGS SO, ,DE BAS NA RTOG PA THAMS CAD BSDUS PA LAS
GSUNGS PA'I MNGON PAR RDZOGS PAR BYANG CHUB

PA'I TSUL YANG DGONGS PA GZHAN YIN LA, 'DIR YANG GZHAN DU DGONGS
PAS NA NYES PA MED PA'O, ,DE NAS KUN TU BZANG PO'I SEMS BSKYED
PA, ZLA BA'I DKYIL 'KHOR DE LA RDO RJE'I TSIG GI SNYING PO 'DI
BRJOD LA, RDO RJE RTZE LNGA PA KHA GNYIS PA BSAMS NAS, DE YANG
SHIN TU

@17B GSAL BA KUN DU SNANG BAR BYA'O, ,DE LA SNYING PO 'DI'O, ,AOm
TIshthA BADZRA, 'DIS KYANG MNGON PAR BYANG CHUB PAS THOB PAR BYA
BA'I GNAS SKABS THOB PA NA THAMS CAD MKHYEN PA ZHES BYA BA'I YAN
LAG LNGA'I MTSAN NYID KYIS MTSAN PA DE BZHIN GSHEGS PA'I SA LA
GNAS PA BSTAN TO, ,

DE LTAR 'DI NI LOG PAR LTA BA'I RI THAMS CAD 'JOMS PA LA MKHAS
PA'I YE SHES RDO RJE RTZE MO DBUS MA NI CHOS KYI DBYINGS RNAM PAR
DAG PA'I MTSAN MAR BSTAN TO, ,DE LAS GZHAN PA'I GZHI RNAMS NI ME
LONG LTA BU DANG, MNYAM PA NYID DANG, SO SOR RTOG PA DANG, BYA BA
GRUB PA'I

YE SHES SU BSTAN TO, ,KHA GNYIS KYIS NI DE BZHIN GSHEGS PA'I YE
SHES KYI SNANG BA DE PHYOGS BCUR RGYAS PA'I MTHU BSTAN PA'O, ,DE
NAS, AOm BADZRA A'ATMA KO&HAm, ZHES BYA BA'I SNYING PO 'DI YID
LA BYAS TE, DE BZHIN GSHEGS PA THAMS CAD KYI KUN DU BZANG PO'I
SEMS

BSKYED PA'I RDO RJE DE LA DE BZHIN GSHEGS PA THAMS CAD KYI SKU
DANG GSUNG DANG THUGS RDO RJE'I DBYINGS SU ZHUGS NAS, RDO RJE DE
SHIN TU YUN RING DU BSAMS PAS RAB TU GSAL BAR SNANG BAR RAB TU
BRTAN PAR BYA STE, DE BZHIN GSHEGS PA THAMS CAD KYI SKU DANG
GSUNG DANG THUGS RDO RJE'I

DBYINGS NI BDAG YIN NO SNYAM DU NGA RGYAL BYA'O, ,SKU'I DBYINGS
KYANG 'DIR DE BZHIN GSHEGS PA'I SKU MANG PO RNAMS SO, ,SANGS
RGYAS KYI GSUNG BKOD PA'I RGYAN SO SOR SNANG BA YANG 'DIR GSUNG
GI DBYINGS SO, ,THUGS KYI DBYINGS NI THUGS KYI PHYAG RGYAR GYUR
PA RAL GRI DANG,

'KHOR LO DANG, RDO RJE DANG, RIN PO CHE LA SOGS PA'I MTSAN NYID
DU RIG PAR BYA'O, ,DE BAS NA SGOM PA SHIN TU BRTAN PAR BYA BA
BSTAN PA 'DIS NI RNAM PA THAMS CAD MKHYEN PA'I GNAS MI GNAS PA'I
MYA NGAN LAS 'DAS PA'I MTSAN NYID DU BYIN GYIS BRLABS PAR RIG PAR
BYA'O, ,DE

NAS SNYING PO 'DI BRJOD DO, ,YE SHES KYI RDO RJE ZLA BA'I DKYIL
'KHOR LA GNAS PA DE NYID 'OD ZER MANG PO 'PHRO BA DANG 'DU PA'I
TSUL GYIS BCOM LDAN 'DAS RNAM PAR SNANG MDZAD KYI SKU'AM, SANGS
RGYAS BCOM LDAN 'DAS SH'AKYA THUB PA'I SKU NYI MA'I 'OD KYI DKYIL
'KHOR GYIS 'JIG

@18A *, ,RTEN GYI KHAMS MTHA' YAS PAR KHYAB PAR BDAG NYID GYUR
PAR RAB TU BRTAG TO, ,DE LA SNYING PO NI 'DI'O, ,AOm SARBA TA
TH'A GA TA S'A TH'A AA HAm, ZHES BYA BA 'DIS KYANG YE SHES KYI
KUN DU 'OD KYIS RGYU MTHUN PAR GYUR PA DE BZHIN GSHEGS PA THAMS
CAD KYI SKU DANG

GSUNG DANG THUGS RNAMS BSDUS PAR BLTA'O, ,DGONGS PA 'DI DAG THAMS
CAD KYANG RDO RJE RTZE MO THEG PA CHEN PO MNGON PAR RTOGS PAR RAB
TU DBYE BA LAS GSAL BAR BSTAN TE, SRA ZHING SDUG LA RAB TU DAG
,NAM MKHA' DANG NI MTSUNGS MNYAM PA, ,GNAS NGAN LEN PA

KUN LAS GROL, ,RNAM PAR RTOG PA SPANGS PA'I MCHOG ,NYON MONGS DRI
MA THAMS CAD DAG ,ZLA BA LTA BU SNGON MTHONG BA, ,BYAMS DANG
SNYING RJE LAS BYUNG ZHING, ,SEMS CAN LA NI PHAN MDZAD CING,
,BYANG CHUB SEMS CHEN RAB TU DAG ,SANGS RGYAS BYANG CHUB SKYON

MED PA, ,DGE BA'I CHOS RNAMS KUN RDZOGS SHING, ,NYON MONGS THAMS
CAD RNAM PAR GROL, ,STUG PO'I DBUS NA ZLA CHEN PO, ,BYANG CHUB
SEMS NI GNYIS PA STE, ,BSKAL PA GRANGS MED GSUM DU NI, ,BYANG
CHUB BSGRUBS PAS 'THOB PA STE, ,DAM CHOS MCHOG NI

GRANGS MED PA'I, ,SPYOD PA SPYOD PA'I MCHOG YIN TE, ,SA DANG SA
MIN SHIN TU MKHYEN, ,YE SHES DAG PA ZAG PA MED, ,ZLA BA'I DKYIL
'KHOR DBUS SU NI, ,RDO RJE'I GZUGS NI BLTA BAR BYA, ,SANGS RGYAS
KUN GYI RANG BZHIN SKU, ,SNANG BA MED CING GNAS MED PA, ,MA

SKYES MA BYAS DAG PA STE, ,DNGOS DANG DNGOS MED RNAM PAR SPANGS,
,MI CHOD MI SHIGS MI TSIG PA, ,PHUNG PO MED PA CHOS KYI SKU, ,RDO
RJE BDAG NYID LAS BYUNG BA, ,RDO RJE'I SKU NI BLA MED PA'O, ,ZHES
BYA BA LA SOGS PA GANG GSUNGS PA'O, ,DE LTAR DE BZHIN GSHEGS

PA'I TING NGE 'DZIN SHIN TU BSGOMS NAS SNYING PO 'DIS DAM TSIG GI
SEMS DPA' CHEN PO BDAG GO ZHES NGA RGYAL BYA'O, ,DE LA SNYING PO
NI 'DI'O, ,AOm SARBA TA TH'A GA TA MA H'A SA MA YA SA TV'A HAm,
DE NAS BDAG DANG MI GNYIS PA'I SANGS RGYAS KYI SKU DE LA BYANG
CHUB CHEN POR MOS PAR BYA STE,

@18B 'DI SKAD DU, RDO RJE SEMS DPA'I TING 'DZIN GNAS, ,SANGS
RGYAS RJES DRAN DE BZHIN TE, ,BYANG CHUB CHEN PO'I YE SHES 'DI'O,
,ZHES BCOM LDAN 'DAS BYANG CHUB SEMS DPA' SEMS DPA' CHEN POS
GSUNGS SO ZHES BYA BA'O, ,DE NAS 'OG NAS 'BYUNG BA'I RDO RJE'I
KHU TSUR GYI

PHYAG RGYAS BCINGS LA LUS DANG NGAG DANG YID GCIG TU MOS PAR
BRTAN PAR BYA'O, ,DE NAS RDO RJE DBYINGS CHEN PO'I DAM TSIG GI
PHYAG RGYA DANG, RDO RJE SEMS MA'I PHYAG RGYA BCINGS LA DE LAS
GZHAN PA'I DE BZHIN GSHEGS PA RNAMS JI LTAR RIGS PAR RDO RJE SEMS
MA GNYIS PA LA

SOGS PA BCINGS LA DAM TSIG GI SEMS DPA'I PHYAG RGYA'I SEMS DPAR
SNYING PO 'DIS BDAG BSGOM MO, ,AOm SA MA YO&HAm, ZHES BYA BA NI
SNYING PO'O, ,DE NAS DAM TSIG GI PHYAG RGYA DE NYID RANG GI
SNYING GA'I PHYOGS SU BZHAG LA, DE BZHIN GSHEGS PA'I DAM TSIG GI
SEMS DPAR

SNYING PO 'DIS BYIN GYIS BRLAB PAR BYA'O, ,AOm SA MA YA SATVA AA
DHI TIshthA MAm, ZHES BYA BA 'DI NI SNYING PO'O, ,DE LA RDO RJE
DBYINGS DE BZHIN GSHEGS PA'I DAM TSIG GI PHYAG RGYA'I MTSAN NYID
NI 'DI'O, ,SNGAR GSUNGS PA'I RDO RJE BCINGS PA LAS GUNG MO GNYIS
GSHIBS TE

BSGRENG BA'I RTZE MO MYU GU LTA BUR BYA'O, ,DE BSKYED PA'I SNYING
PO NI 'DI'O, ,AOm SA MA YA STVAm, ZHES BYA'O, ,'DI SKAD DU, SA MA
YA STVAm ZHES SMRAS NAS, PHYAG RGYA'I RIGS NI KUN LA YANG, ,DE
NYID BSKUL BAS BDAG CHEN RNAMS, ,NYID KYIS BSDAMS NAS BRTAN PAR
'GYUR, ,

DE NAS BADZRA H'Um ZHES BRJOD LA GZUNGS KYI DKYIL 'KHOR DU GSUNGS
PA BCOM LDAN 'DAS RNAM PAR SNANG MDZAD KYI PHYAG RGYA CHEN PO RDO
RJE DBYINGS KYI DBANG PHYUG MA'I MTSAN MA'I PHYAG RGYAS BCINGS LA
SNYING GA DANG, SMIN MTSAMS DANG, LKOG MA DANG, SPYI BOR BYIN
GYIS BRLAB PO, ,DE

LA RDO RJE DBYINGS KYI DBANG PHYUG MA'I PHYAG RGYA NI 'DI LTA
STE, JI SKAD DU, RDO RJE THAL MO LAS BYUNG BA, ,GSANG BA CHEN MOR
RAB TU GRAGS, ,PHYAG RGYA CHEN PO MDOR BSDUS TE, ,DE DAG BCING BA
BSHAD PAR BYA'O, ,MTHE BO GNYIS NI SKYIL MO KRUNG, ,'DZUB MO
GNYIS NI RTZE MO BKUG ,

@19A *, ,GUNG MO RTZE MO BSNYOMS [*BA SNYOMS?] PA STE, ,RDO RJE DBYINGS KYI
DBANG PHYUG MA'O, ,DE'I SNGAGS NI 'DI'O, ,AOm BADZRA DH'A TV'I
SHVA RI H'Um, BADZRI P'A nI AA DHI TIshthA MAm, 'DI NI BYIN GYIS
BRLAB PA'O, ,DE NAS BDAG NYID DE BZHIN GSHEGS PAR GYUR PA SENG
GE'I GDAN LA BZHUGS SHING,

'OG NAS 'BYUNG BA'I MCHOD PA'I CHO GAS BSNGAGS PA'I YON TAN GYI
TSOGS BZANG POR MOS PAR BYAS LA, SA MA YA STVAm, ZHES BRJOD DO,
,RDO RJE RIN PO CHE'I DAM TSIG GI PHYAG RGYA RANG GI SPYI BOR
BZHAG STE, DE'I SNYING PO BRJOD LA BDAG RANG DBANG BSKUR BAR MOS
PA BYA'O, ,'DI

SKAD DU; RDO RJE RIN CHEN DPRAL BA RU, ,RAB TU GNAS PAR BSAMS NAS
NI, ,RDO RJE RIN CHEN ZHES BYAS NAS, ,RGYAL BA RNAMS KYIS DBANG
BSKUR 'GYUR, ,ZHES GSUNGS SO, ,RDO RJE BCINGS PA LAS MTHE BO
GNYIS RTZE MO CAN TU BYAS NAS DE'I STENG DU MDZUB MO GNYIS PHAN

TSUN NGOS SPRAD DE RIN PO CHE'I RTZE MO 'DRA BAR BYAS PA NI, RDO
RJE RIN PO CHE'I PHYAG RGYA STE, ,DE'I SNYING PO NI 'DI'O, ,AOm
BADZRA RATNA, 'DI NI DBANG BSKUR BA'O, ,DE NAS RANG GI LCE LA RDO
RJE RTZE LNGA PA CHOS KYI PHYAG RGYA RAB TU BSGRUB PAR BSAMS LA,
DE'I DBUS SU DE BZHIN GSHEGS PA

THAMS CAD KYI CHOS KYI PHYAG RGYA BSAM MO, ,DE LA CHOS KYI PHYAG
RGYA NI 'DI'O, ,AOm BADZRA DZNY'A NA, LAS KYI PHYAG RGYA RDZOGS
PAR BYED PA YANG SNYING GAR SNA TSOGS RDO RJE BSAMS LA 'OG NAS
'BYUNG BA'I MTSAN NYID BYANG CHUB MCHOG GI PHYAG RGYA BCINGS TE,
DE BZHIN GSHEGS PA

GANG YANG RUNG BA'I SKUR BDAG DANG MI GNYIS PAR GYUR PA DE SHIN
TU YUN RING DU MNGON PAR ZHEN PAR BSAM MO, ,JI SKAD DU, ,TING NGE
'DZIN NI BSHAD PA LAS, ,RGYAL BA KUN GYI RNAM PA YI, ,PHYAG RGYA
MNYAM GZHAG BCINGS NAS NI, ,RANG GI SNGAGS SAM RIG BZLAS NA, ,

MYUR DU DNGOS GRUB THOB PAR 'GYUR, ,ZHES GSUNGS PA LTA BU STE,
'DI NI TING NGE 'DZIN TO, ,DE NAS GSANG BA'I MCHOD PA BRJOD CING,
RDO RJE L'A S+YA LA SOGS PA GSANG BA'I MCHOD PA RNAM PA BZHIS
MCHOD PAR BYA'O, ,JI SKAD DU, GSANG BA'I MCHOD PA RNAM PA BZHIS,
,MCHOD

@19B PA GSANG BA BRJOD CING BYA, ,YANG NA BDAG DBUL LA SOGS PA'I,
,MCHOD PA RNAMS NI LEGS PAR BYA, ,ZHES GSUNGS PA'O, ,GSANG BA'I
MCHOD PA LA SOGS PA YANG PHYI ROL GYI MCHOD PA'I CHO GA LAS 'OG
NAS 'CHAD DO, ,DE BZHIN GSHEGS PA'I DAM TSIG GI

SEMS DPA' CHEN PO SGRUB PA'I RNAL 'BYOR BSHAD ZIN TO, ,DA NI DE
BZHIN GSHEGS PA'I RIGS KYI DAM TSIG GI SEMS DPA' CHEN PO SGRUB PA
BSHAD PAR BYA'O, ,DE LA RDO RJE SEMS DPA' SGRUB PA'I PHYAG RGYA
CHEN PO'I MTSAN NYID BSHAD PA NI, SNYEMS TSUL BCAS PAR RDO RJE

GSOR, ,RDO RJE SNYEMS PA'I TSUL BYED CING, ,SKU DANG GSUNG THUGS
RDO RJE YIS, ,RDO RJE SEMS DPA' NYID DU 'GYUR, ,ZHES BYA BA
GSUNGS SO, ,RDO RJE RGYAL PO LA SOGS DPA' CHEN PO GZHAN RNAMS KYI
PHYAG RGYA CHEN PO'I MTSAN NYID NI, ,SKU DANG GSUNG THUGS RDO RJE

YIS, ,JI LTAR BRIS PA'I TSUL BZHIN DU, ,MTSAN MA'ANG PHYAG RGYA
DANG LDAN PA, ,SEMS DPA' CHEN PO NYID DU 'GYUR, ,ZHES BYA'O, ,DE
LA DANG PO RE ZHIG RNAL 'BYOR PA RDO RJE SEMS DPA' LA SOGS PA
GANG YANG RUNG BA'I DAM TSIG GI SEMS DPA' CHEN PO'I RNAL 'BYOR
MNGON

DU BYA BAR 'DOD PAS SNGAR BSHAD PA'I RIM PA NYID KYIS RDO RJE
DBAB PA'I DAM TSIG GI PHYAG RGYA BCINGS LA, DE'I SNYING PO BRJOD
DE SEMS DPA' RNAMS KYIS YE SHES DBAB PA BDAG LA BYA'O, ,DE LA YE
SHES DBAB PA'I RIM PA NI 'DI'O, ,DRAN PA DANG SROG BSDAMS PA'I
SGO NAS,

YID RANG GI LUS LA DMIGS PAR BYA STE, CUNG ZAD CIG GNAS NAS GANG
ZAG DANG CHOS NGO BO NYID MED PAR MOS PA'I RNAM PAR RTOG PA MNGON
DU BYAS LA, DE YANG ZHI GNAS KYI MTHUS SPANGS TE, NAM MKHA' DANG
MNYAM PA NYID DU DMIGS PA'I SEMS SHIN TU BRTAN PAR GNAS PAR

BYA'O, ,JI SKAD DU, RANG GI DBANG PO BSHIGS [*BSHEGS?] [*BA SHIGS?] NAS SU, ,RDO RJE
BCINGS PAS 'DZIN PAS GZUNG, ,ZHES GSUNGS SO, ,DE NAS SKYE BO
MTHA' DAG GI SDUG BSNGAL DANG, YID MI BDE BA SEL BA YUM SNYING
RJE CHEN PO DRAN PA'I LAM SNGON DU BYAS TE, RNAM PAR MI RTOG PA'I

@20A *, ,CHOS NYID KYI NGO BO DE ZLA BA'I DKYIL 'KHOR RNAM PAR
DAG PA RAB TU 'OD 'PHRO BAS, ,PHYOGS BCUR KHYAB PAR BYAS TE, RAB
TU GSAL BAR BSAM MO, ,DE NAS RDO RJE SEMS DPA' LA SOGS PA'I YE
SHES KYI SEMS DPA' GANG 'DOD PA DE DANG MTHUN PAR BDAG DAM

TSIG GI SEMS DPA' CHEN PO DE'I SNYING PO RDO RJE TSIG GIS BRJOD
DAM YANG NA, AOm SA MA YA STVAm, ZHES BYA BA PHYAG RGYA THAMS CAD
SGRUB PA SPYI'I SNYING PO BRJOD CING, RANG GIS RTOGS PA'I YE SHES
KYI ZLA BA DE NYID 'OD ZER 'PHRO BA DANG 'DU BA'I SBYOR BAS ZLA
BA DE NYID LA JI LTAR 'DOD PA'I RANG GI

LHA'I DAM TSIG PHYAG RGYA RDO RJE DANG, RIN PO CHE DANG, PADMA
DANG SNA TSOGS RDO RJE LA SOGS PA'I MTSAN NYID RANG GI RIGS LAS
GSUNGS PA'I KHA DOG DANG 'OD GSAL BA 'OG NAS 'BYUNG BA SOMS SHIG
,DE RNAMS KYI SNYING PO'ANG, BADZRA SATVA BADZRA R'A DZA, ZHES
BYA BA LA SOGS PA

RANG GI LHA'I BYE BRAG JI LTA BA BZHIN NO, ,DAM TSIG GI PHYAG
RGYA RNAMS KYI RANG GI NGO BO YANG, RDO RJE DANG LCAGS KYU LA
SOGS PA STE, DE DAG GI KHA DOG DANG GZUGS KYANG RIGS KYI RIM PA
LAS MCHOD PA BSHAD PA'I SKABS SU LHA BSAM PA 'OG NAS 'CHAD PA LAS
BLTA'O, ,DE

NAS JI LTAR BSAMS PA'I RDO RJE LA SOGS PA GANG YANG RUNG BA'I DAM
TSIG GI RDO RJE BDAG GO, ,DAM TSIG GI PADMA BDAG GO, ,ZHES BYA BA
LA SOGS PA'I MTSAN NYID DAM TSIG GI PHYAG RGYA'I NGA RGYAL BYA'O,
,JI SKAD DU, SEMS CAN KUN GYI SEMS GANG YIN, ,BRTAN PA'I

PHYIR NA SEMS DPAR BRJOD, ,MNYAM PAR GZHAG PAS TING NGE 'DZIN,
,NGES PA LAS NI RDO RJER GYUR, ,SEMS DPA' BYIN BRLABS RNAL 'BYOR
GYIS, ,RDO RJE SEMS DPA' YANG 'GYUR RO, ,ZHES BYA BA LA SOGS PA
GSUNGS PA LTA BU'O, ,DE LA SEMS DPAR BYIN GYIS

BRLAB PA'I RNAL 'BYOR NI 'DI LTA STE, THAMS CAD BDAG NYID SEMS
DPA' STE, ,BDAG KYANG BDAG LA YANG DAG GNAS, ,ZHES BYA BA LA SOGS
PA LTA BU'O, ,DE NAS YID KYIS DZA: H'Um BAm HO: ZHES BRJOD DO,
,BDAG DANG MI GNYIS PAR GYUR PA'I PHYAG RGYA'I GZUGS

@20B DE LA 'JIG RTEN GYI KHAMS THAMS CAD KYI RDUL DANG MNYAM PA'I
DE BZHIN GSHEGS PA THAMS CAD KYI SKU DANG GSUNG DANG THUGS RDO
RJE'I DBYINGS SU ZHUGS PAR SNGA MA BZHIN DU DRAN PAR BYA STE,
BDAG GI LHA'I DAM TSIG GI PHYAG RGYA'I GZUGS BDAG DANG MI GNYIS
PAR GYUR PA 'DI NI DE

BZHIN GSHEGS PA THAMS CAD KYI SKU DANG GSUNG DANG THUGS RDO RJE'I
RDUL PHRA RAB LAS GYUR BA'O SNYAM DU YANG DE'I NGA RGYAL YID LA
BYA'O, ,DE NAS, AOm MA H'A SA MA YA SATVA HAm, ZHES BYA BA'I
SNYING PO 'DI RDO RJE TSIG GIS BRJOD LA, JI LTAR BSAMS PA'I DAM
TSIG GI PHYAG RGYA DE NYID RDO RJE'I

ME LCE MANG PO 'PHRO ZHING 'DU BA'I SBYOR BAS RANG GI LHA'I GZUGS
SU GYUR PAR SHIN TU MNGON PAR BRTAG GO, ,JI SKAD DU, PHYAG RGYA
CHEN PO'I DAM TSIG GI, ,SEMS DPA'I RJES SU DRAN PAR BYAS TE,
SNYING PO 'DI BRJOD DO, ,DE LA SNYING PO NI 'DI'O, ,AOm MA H'A SA
MA YA SATVA HAm,

ZHES GSUNGS PA LTA BU'O, ,DE BAS NA RANG GI LHA'I DAM TSIG GI
PHYAG RGYA LAS GYUR PA'I RANG GI LHA'I GZUGS DE LTAR BYAS NA 'DI
LTAR, MTSAN LAS SEMS DPA' CHEN PO STE, ,DE LAS TSUL 'DI THAMS CAD
DO, ,ZHES BYA BA'I RGYUD KYI TSIG 'DI YANG LEGS PAR BSHAD PAR

'GYUR RO, ,DE LTAR MNYES PAR BYA BA'I DAM TSIG GI SEMS DPA' CHEN
PO RDO RJE SEMS DPA' LA SOGS PA GANG YANG RUNG BA'I RANG BZHIN
MCHOD PA'I DKYIL 'KHOR LAS BSTAN PA 'OG NAS 'BYUNG BA'I KHA DOG
DANG DBYIBS DANG CHA LUGS 'DZIN PA, BDAG DANG MI GNYIS PAR GYUR

PAR RNAM PAR BRTAGS LA, ,AOm SA MA YA STVAm, ZHES BRJOD DE GONG
DU SMOS PA'I DAM TSIG GI PHYAG RGYA RDO RJE SEMS MA ZHES BYA BA
BCINGS NAS, RANG GI RGYAB TU ZLA BA'I DKYIL 'KHOR GYI RGYAB RTEN
BSAMS TE, AOm SA MA YA STVAm, ZHES BYA BA'I SNYING PO 'DI BRJOD
PAR BYA'O, ,JI SKAD DU,

SA MA YA STVAm ZHES SMRAS NAS, ,RGYAB TU ZLA BA GNAS PAR GYUR,
,SA MA YA STVAm ZHES SMRA ZHING, ,DE LA SEMS DPAR BDAG NYID
BSGRUB, ,CES GSUNGS PA LTA BU'O, ,'DIR YANG TSIGS BCAD 'DI PHYAG
RGYA CHEN PO BSGRUB PA'I YE SHES KYI SEMS DPA' GZHUG PA'I 'OG TU
BSHAD

@21A *, ,MOD KYI, 'ON KYANG DAM TSIG GI SEMS DPA'I NGA RGYAL BYAS
PA'I 'OG TU 'DI SBYAR BAR SLOB DPON DAG 'CHAD DO, ,CI'I PHYIR ZHE
NA, SA MA YA SATVA HAm, ZHES BYA BA'I SNYING PO 'DI DAM TSIG GI
SEMS DPA' NYID LA BYA BAR RIGS KYI, YE SHES KYI SEMS DPA' LA NI
MA

YIN NO, ,DE NAS AOm SU RA TE STVAm, ZHES BRJOD LA RANG GI LHA'I
DAM TSIG GI PHYAG RGYA BCINGS TE, RANG GI PHYAG RGYA'I SEMS DPAR
BDAG NYID SNYING PO 'DIS BSGOM MO, ,DE LA SNYING PO NI 'DI'O,
,AOm SA MA YA HAm, ZHES BYA BA STE, JI SKAD DU, PHYAG RGYA BCINGS
NAS RANG GI PHYAG

RGYA'I DAM TSIG GI SEMS DPAR BDAG NYID SNYING PO 'DIS BSGOM MO,
,DE LA SNYING PO NI 'DI'O, ,SA MA YA HAm, MNYES PAR BYA BA'I SEMS
DPA' THAMS CAD KYI DAM TSIG GI PHYAG RGYA JI LTA BA BZHIN DU
BCINGS PA YANG MCHOD PA'I DKYIL 'KHOR BSHAD PA 'OG NAS 'BYUNG BA
LAS BLTA

BAR BYA'O, ,DE NAS RANG GI DAM TSIG GI PHYAG RGYA'I DAM TSIG SEMS
DPAR BDAG NYID BSGOMS NAS SNYING PO 'DIS BYIN GYIS BRLAB BO, ,DE
LA SNYING PO NI 'DI'O, ,AOm SA MA YA SATVA AA DHI TIshthA MAm,
ZHES BYA STE, 'DI SKAD DU, RANG GI PHYAG RGYA'I SEMS DPAR BDAG
BSGOMS

LA 'DIS BYIN GYIS BRLAB PO, ,SNYING PO NI 'DI'O, ,SA MA YA SATVA
AA DHI TIshthA MAm, BDAG RANG GI LHA'I RNAL 'BYOR DU BYA BA 'DI
YANG DNGOS GRUB KYI RGYU'I GTZO BO YIN PAR RIG PAR BYA STE, GANG
GI PHYIR RANG GI LHA'I DAM TSIG SEMS DPAR BDAG NYID LEGS PAR
BSGOMS PAS

YONGS SU DAG PAR GYUR PA'I SNGAGS PAS BGEGS KYI TSOGS SHIN TU
RGYANG RING DU SPANGS TE, BYA BA'I LAS THAMS CAD YONGS SU RDZOGS
SHING LEGS PAR BYED PA NI, ,PHYI ROL GYI GTZANG SBRA DANG DKA'
THUB DANG SDOM PA DANG, DKA' BA SPYOD PA LA RAB TU 'BAD PA MED
PAR YANG RING

POR MI THOGS PAR 'GRUB PAR 'GYUR RO, ,JI SKAD DU, DE KHO NA NYID
BSDUS PA THEG PA CHEN PO'I GZHUNG LAS, GTZANG SBRA SDOM PA 'DIR
MI DGOS, ,DKA' THUB DKA' SPYAD MI DGOS TE, ,SANGS RGYAS THAMS CAD
SEMS DPA' CHE, ,BDAG TU SBYOR BAS 'GRUB PAR 'GYUR, ,

@21B ZHES GSUNGS PA LTA BU'O, ,GANG GI PHYIR ZHE NA, PHYI ROL GYI
GTZANG SBRA LA SOGS PA BSDAM PAR BYA BA LA 'BAD PA NI, YID 'BYUNG
BAR BYED PAS MNYAM PAR GZHAG PA DANG 'GAL TE, DE BAS NA YUN RING
ZHIG NA DKA' BAS GRUB PA THOB PAR 'GYUR RO, ,YANG NA MI 'GRUB PAR
'GYUR

RO; ,DE LTA BAS NA KHA NA MA THO BA DANG BCAS PA MA GTOGS PA
THABS GZHAN GYIS CI BDE BAR LUS GSOL, LHA'I RNAL 'BYOR 'DI NYID
RTAG TU NAN TAN DU BYA'O, ,GZHUNG GZHAN DAG LAS KYANG TSUL 'DI
THAMS CAD BSTAN TE, JI SKAD DU, DKA' THUB SDOM PA MI BZAD PAS,,

LUS CAN LUS NI SKAM PAR 'GYUR, ,SDUG BSNGAL GYIS NI SEMS G-YENGS
PA, ,RNAL 'BYOR RTOGS PAR MI 'GYUR RO, ,DE BAS CI DGAR SPYOD BYED
CING, ,KUN ZAB KUN BYED DE BZHIN TE, ,JI LTAR 'DOD PA BYA BYED
CING, ,CI DGA' BAR NI SPYOD PA YIS, ,LANGS SAM

YANG NA 'DUG KYANG RUNG, ,'GRO'AM JI LTAR GNAS PA'AM, RAB TU RGOD
DANG SMRA YANG RUNG, ,GANG DU DE LTAR DER DE BZHIN, ,DKYIL 'KHOR
DU NI MA ZHUGS PA 'AM, ,SGRIB PA KUN DANG LDAN PA YANG, ,RANG GI
LHA YI RNAL 'BYOR DAG ,TSIG TZAM GYIS KYANG RTAG TU BYA, ,

MDOR NA, DE NYID RNAL 'BYOR 'DI YIS NI, ,RNAM PA THAMS CAD SGRUB
PA NI, ,BZA' NYES SPYAD NYES THAMS CAD KYANG, ,YONG YE SKYON DU
MI 'GYUR RO, ,DE NYID LAS 'DI'I 'BRAS BU BSTAN PA, SANGS RGYAS
BYANG CHUB SEMS DPA' YANG, ,RNAL 'BYOR 'DI YIS

RNYED SLA NA, DNGOS GRUB GZHAN LTA CI ZHIG SMOS, ,LAS MCHOG RAB
TU MANG PO YANG, ,DON YOD PA NI MCHOG TU 'GRUB, ,PHYAG RGYA'I
MCHOG KUN SGRUB PA PO, ,SDUG BSNGAL KUN SPONG DPAL DANG LDAN,
,RNAL 'BYOR 'DI NI MCHOG RTAG PA, ,ZHES GSUNGS PA

LTA BU'O, ,DE NAS RANG GI LHA'I TING NGE 'DZIN DE LA BYANG CHUB
CHEN POR MOS PAR BYA'O, ,JI SKAD DU, DE BZHIN GSHEGS PA'I RIGS
KYI BYANG CHUB CHEN PO'I YE SHES KYI DBANG DU BYAS NAS, RDO RJE
SEMS DPA'I TING 'DZIN GNAS, ,PHYAG RGYA CHEN PO BSGOMS NAS SU, ,

@22A *, ,BYANG CHUB CHEN PO'I YE SHES 'DI, ,BSGOMS NA MYUR DU
'GRUB PAR 'GYUR, ,ZHES GSUNGS PA LTA BU'O, ,DE NAS 'OG NAS 'BYUNG
BA'I MTSAN NYID RDO RJE KHU TSUR BYANG CHUB SEMS DPA' CHEN PO'I
LAS KYI PHYAG RGYA BCINGS TE, DE'I SNYING PO BRJOD LA

LUS DANG NGAG DANG YID GCIG TU MOS PA BRTAN PAR BYA'O, ,DE LTAR
GONG DU SMOS PA'I RIM PA BDAG DAM TSIG GI SEMS DPA' CHEN PO MNYES
PAR BYA BA'I LHA'I RJES SU MTHUN PAR RAB TU BSGRUB LA, AOm SATVA
BADZRA nI AA DHI TIshthA MAm, ZHES BRJOD CING GONG DU SMOS PA'I
RDO RJE SEMS

MA'I PHYAG RGYAS SNYING GA DANG LKOG MA DANG SMIN MTSAMS DANG
SPYI BOR BYIN GYIS BRLAB BO, ,JI SKAD DU, RDO RJE SEMS DPA'I TING
'DZIN GYIS, ,RDO RJE SEMS DPA' BRTAN BYAS TE, ,SNYING GA SMIN
MTSAMS LKOG MA DANG, ,SPYI BOR BZHAG STE BYIN GYIS BRLAB, ,CES
GSUNGS SO, ,

DE NAS BDAG DANG MI GNYIS PAR GYUR PA'I RANG GI LHA'I SKU DE NYID
PADMA DANG BCAS PA'I ZLA BA'I DKYIL 'KHOR LA BZHUGS PAR BSAMS
NAS, RDO RJE DBYINGS KYI DBANG PHYUG MA LA SOGS PA DE BZHIN
GSHEGS PA'I SKU'I PHYAG RGYA RNAMS KYI DE BZHIN GSHEGS PA THAMS
CAD KYI SKU RIN PO

CHE DBU RGYAN GYI DBANG BSKUR RO, ,JI SKAD DU, RDO RJE DBYINGS
PHYUG LA SOGS PA'I, ,PHYAG RGYAS SPYI BO NAS BRTZAMS TE, ,PHRENG
BAS DE NI DBANG BSKUR RO, ,ZHES GSUNGS SO, ,DE LA GZUNGS KYI
DKYIL 'KHOR LAS GSUNGS PA RDO RJE DBYINGS KYI DBANG PHYUG MA'I
PHYAG RGYA

BCINGS NAS, RANG GI KLAD PA'I SPYI BOR BZHAG LA, AOm BADZRA DHA
TV'I SHVA RA H'Um BADZRA nI AA BHI shINYTZA M'Am, ZHES BRJOD NAS,
DER BCOM LDAN 'DAS RNAM PAR SNANG MDZAD DAG ,SH'AKYA THUB PA'I
GZUGS SNYING PO 'DIS BSAM MO, ,DE LA SNYING PO NI 'DI'O, ,AOm
BADZRA DH'A TU, RDO RJE DBYINGS KYI DBANG PHYUG MA'I MTSAN

NYID NI DE BZHIN GSHEGS PA'I BYIN GYI RLABS KYI SKABS SU BRAS PA
YIN NO, ,DE NAS MI 'KHRUGS PA'I PHYAG RGYA BCINGS NAS DPRAL BA'I
STENG DU BZHAG LA, AOm BADZRA BADZRI nI H'Um AA BHI shINYTZA
M'Am, ZHES RDO RJE TSIG GIS BRJOD LA, ,DER MI 'KHRUGS PA'I DE
BZHIN GSHEGS PA

@22B BSGOM MO, ,RDO RJE DBYINGS KYI DBANG PHYUG MA NYID LAS GUNG
MO GNYIS GSHIBS TE BSGRENG BA NI GZUNGS KYI DKYIL 'KHOR TU GSUNGS
PA, MI 'KHRUGS PA'I GNAS KYI PHYAG RGYA'O, ,RDO RJE DBYINGS KYI
DBANG PHYUG MA NYID LAS GUNG MO GNYIS NOR BUR BYAS PA'I MTSAN
NYID RIN CHEN

'BYUNG BA'I PHYAG RGYA BCINGS NAS RNA BA G-YAS PA'I GONG DU BZHAG
LA, AOm RATNA BADZRI nI H'Um AA BHI shINYTZA M'Am, ZHES BRJOD LA
BCOM LDAN 'DAS RIN CHEN 'BYUNG BA BSAM MO, ,DE NYID LAS GUNG MO
DANG SRIN LAG GNYIS PADMA LTA BUR BYAS TE, AOm PADMA BADZRI nI
H'Um AA BHI shINYTZA M'Am, ZHES

BRJOD LA LTAG PA'I PHYOGS SU BZHAG STE, DER BCOM LDAN 'DAS 'OD
DPAG TU MED PA BSAM MO, ,DE NAS GUNG MO DANG SRIN LAG DANG MTHE'U
CHUNG RNAMS KYI SOR MO RNAMS BRKYANG LA, RNA BA G-YON PA'I GONG
DU BZHAG STE, AOm KARMA BADZRI nI H'Um AA BHI shINYTZA M'Am, ZHES
BRJOD LA

BCOM LDAN 'DAS DON YOD GRUB PAR BSAM MO, ,DE BZHIN GSHEGS PA RNAM
PA BZHI PO DE DAG BZHUGS PAR BYA BA'I SNYING PO YANG SO SO'I
MTSAN GYI THOG MA LA AOm BZHAG PA NYID YIN PAR SHES PAR BYA'O,
,DKYIL 'KHOR CHEN PO 'DI LAS GSUNGS PA'I SANGS RGYAS DANG BYANG

CHUB SEMS DPA' MNYES PAR BYED PA RNAMS DBANG BSKUR BA'I CHO GA
'DI GZUNGS KYI DKYIL 'KHOR LAS GSUNGS PA RDO RJE DBYINGS KYI
DBANG PHYUG MA LA SOGS PA'I PHYAG RGYA LNGAS BYA BAR BSHAD DE,
'DI LTAR DPAL MCHOG DANG PO DANG 'JIG RTEN GSUM LAS RNAM PAR
RGYAL BA DANG, DAM

TSIG CHEN PO DE KHO NA NYID LA SOGS PA RNAL 'BYOR GYI SNGAGS KYI
RGYUD GZHAN DAG LAS KYANG PHYAG RGYA 'DI DAG NYID KYIS JI LTAR
RIGS PAR BYIN GYIS BRLAB PA DANG, DBANG BSKUR BA'I CHO GA BYA BAR
BSHAD DO, ,GANG YANG RDO RJE DBYINGS KYI DKYIL 'KHOR LAS GSUNGS
PA, RDO RJE SEMS MA LA

SOGS SA DAM TSIG GI PHYAG RGYA LNGA RNAMS KYIS DBANG SKUR BAR
BYED PA DE DAG NI DPAL MCHOG DANG PO'I RGYUD LAS GSUNGS PA'I
MTSAN NYID DANG YANG MI MTHUN LA, RGYUD 'DI NYID KYI TSIG DANG
YANG 'GAL BAR 'GYUR TE, JI LTAR ZHE NA, 'DI LAS JI SKAD DU, RDO
RJE DBYINGS PHYUG LA SOGS

@23A *, ,PA'I, ,PHYAG RGYA'I PHRENG BAS DE DBANG BSKUR, ,ZHES
GSUNGS TE, RDO RJE SEMS MA LA SOGS PA'I NI RDO RJE DBYINGS KYI
DBANG PHYUG MA LA SOGS PA'I SGRAS BTAGS PA YANG MED LA, RGYUD
'DIR GZUNGS KYI DKYIL 'KHOR LAS GSUNGS PA, RDO RJE DBYINGS KYI

DBANG PHYUG MA LA SOGS PA'I PHYAG RGYA CHEN PO NYID LAS DE SKAD
CES BSHAD PA'I PHYIR RO, ,GZHAN YANG DBANG BSKUR BA'I LAS NI RIN
PO CHE'I RIGS NYID MDZAD DE, DE GTZO BOR BYAS NAS GZUNGS KYI
DKYIL 'KHOR MDZAD PA'I PHYIR RO, ,DE BAS NA GZUNGS KYI DKYIL
'KHOR NYID LAS

GSUNGS PA'I SKU'I PHYAG RGYA LAG PAS BYAS PA RNAMS KYIS SPYI BOR
DBANG BSKUR BAR RIGS SO, ,DE'I 'OG TU RANG GI LHA'I SKUR BDAG
NYID JI LTAR BSAMS PA RNAM PA THAMS CAD DU ZIL GYIS MI NON PA'I
NGA RGYAL RIM PA 'DI LTAR BSGOM PAR BYA'O, ,DANG POR RE ZHIG RANG
GI LCE LA RDO RJE

RTZE LNGA PA BSAMS LA, DER 'OG NAS 'BYUNG BA'I MCHOD PA'I CHO GA
LAS BSTAN PA RANG GI LHA'I CHOS KYI PHYAG RGYA BSAMS NAS SNYING
GAR YANG SNA TSOGS RDO RJE'I MTSAN NYID 'OG NAS 'BYUNG BAR BSAMS
TE, LAS KYI PHYAG RGYA BCINGS LA YID LA 'DI LTAR BYA'O, ,RANG GI
LHA'I DAM TSIG GI

SEMS DPAR BDAG BSGYUR TE, DES BGEGS DANG LOG 'DREN THAMS CAD KYIS
MI TSUGS SHING CHOS THAMS CAD NGO BO NYID KYIS RNAM PAR DAG PAR
MOS PAR 'KHOR BA NA GNAS KYANG RDO RJE CHOS KYI PADMA BZHIN DU
BAG CHAGS KYI NYES PA THAMS CAD DANG, NYON MONGS PA LA SOGS PA'I

MTSAN NYID THAMS CAD KYI DON DAM PAR MI GOS SO SNYAM DU DPA' BO'I
RANG BZHIN GYI NGA RGYAL MNGON DU BYA STE SHIN TU BSGOM MO, ,'DI
NI TING NGE 'DZIN TE, JI SKAD DU, RDO RJE CHOS KYI TING NGE
'DZIN, ,SEMS DPA' BYIN RLABS RNAL 'BYOR GYIS, ,GSANG SNGAGS RIG
SNGAGS BSGRUBS

NAS NI, ,MYUR DU DNGOS GRUB 'THOB PAR 'GYUR, ,ZHES GSUNGS SO, ,DE
NAS GSANG BA'I MCHOD PA BRJOD DE, ,RDO RJE L'A S+YA LA SOGS PA
GSANG BA'I MCHOD PA BZHI RNAMS KYIS MNGON PAR MCHOD DO, ,JI SKAD
DU, GSANG BA'I MCHOD PA RJOD BYED CING, ,GSANG BA'I MCHOD PA RNAM

@23B BZHIS MCHOD, ,BDAG NYID DBUL BA LA SOGS PAS, ,MCHOD PA RNAM
BZHI RAB TU BYA, ,ZHES GSUNGS SO, ,GSANG BA'I MCHOD PA LA SOGS PA
NI GSANG BA'I MCHOD PA'I CHO GA 'OG NAS 'BYUNG BA LA BLTA'O, ,DE
BZHIN GSHEGS PA RNAMS DANG, DPAL RDO RJE SEMS

DPA' LA SOGS PA GTZO BO RNAMS KYI DAM TSIG SEMS DPA'I RNAL 'BYOR
BSHAD ZIN TO, ,DE NAS DE LTAR BDAG DAM TSIG SEMS DPA'I RNAL 'BYOR
DU BYAS TE DE BZHIN GSHEGS PA RNAMS DANG, RDO RJE SEMS DPA' LA
SOGS PA GTZO BO RNAMS LA PHYI ROL GYI MCHOD PAS MNYES PAR

BYA BA'I CHO GA BYA'O, ,MCHOD PA'I SBYOR BA YANG RGYUD NYID LAS
DKYIL 'KHOR CHEN PO LA SOGS PAR BKOD PA'AM, ,PHYAG RGYA BZHI'I
DKYIL 'KHOR DU BKOD PAS RGYAS PA DANG BSDUS PA GNYIS SU GSUNGS
TE, RAS DANG THANG BU DANG NAM MKHA' LA SOGS PA'I PHYOGS SU BYAS
PA'AM, ,

LUGS SU BLUGS PA'AM, BSAMS PA LA MNYES PAR BYA BA'I DE BZHIN
GSHEGS PA LA SOGS PA DANG LHAN CIG TU JI LTAR RIGS PAR BCOM LDAN
'DAS SANGS RGYAS DANG BYANG CHUB SEMS DPA' RNAMS SAM, KHYAD PAR
DU NA THEG PA CHEN PO MNGON PAR RTOGS PA BSDUS PAR GYUR PA'I SKU

RDO RJE, 'JIG RTEN DANG 'JIG RTEN LAS 'DAS PA'I LHA THAMS CAD
BSDUS PAR GYUR PA DE BZHIN GSHEGS PA'I RIGS KYI 'KHOR LOS SGYUR
BA DPAL RDO RJE SEMS DPA'I PHYAG RGYA GCIG GIS DKYIL 'KHOR GYI
TSUL GYIS MCHOD DO, ,DE LTAR YANG PHYI MA'I YANG PHYI MA RGYUD
KYI CHO GA LAS NI MNYES

PAR BYA'O, ,SEMS DPA' RNAMS RAS LA BRIS PA LA JI LTAR 'BYOR PA'I
MCHOD PA SNGON DU BYAS NAS LAS MANG PO BYA BA'I MTSAN NYID RNAMS
SNANG STE, JI SKAD DU, DE LTANG RAS DANG THANG BU DANG, RTZIG PA
DANG, NAM MKHA' DANG, BYAS PA DANG, BSAMS PA RNAMS 'GRUB PAR
'GYUR RO ZHES

GSUNGS SO, ,MCHOD PA'I DGOS PA YANG 'DI NYID LAS, ,DKON MCHOG
GSUM LA MCHOD NA NI, ,BSOD NAMS CHEN PO 'THOB PAR 'GYUR, ,SANGS
RGYAS RNAMS LA MCHOD PAS NI, ,BSOD NAMS MED PA'ANG NGES PAR
'GRUB, ,CES GSUNGS SO, ,DE BZHIN DU GZHAN YANG,

@24A *, ,MCHOD PA RNAM BZHI BYAS PA NI, ,BSOD NAMS CHEN PO THOB
PAR 'GYUR, ,SANGS RGYAS RNAMS LA MCHOD PAS NI, ,BSOD NAMS MED
PA'ANG NGES PAR 'GRUB, ,CES GSUNGS SO, ,DE LA DANG PO RE ZHIG
DKYIL 'KHOR CHEN PO'I TSUL GYIS MCHOD PA'I CHO GA BSHAD PAR

BYA'O, ,SANGS RGYAS DANG BYANG CHUB SEMS DPA'I GNAS SU 'OS PA,
RDO RJE NOR BU'I RTZE MO KHANG PA BRTZEGS PA BYIN GYIS BRLAB PAR
BYA STE, GANG GI PHYIR GSANG SNGAGS GANG DU BSHAD PA'I GNAS DER
MOS PAR BYAS NA 'GRUB BO ZHES SPYI'I RGYUD LAS 'BYUNG BA'I TSIG
SLOB DPON DAG 'CHAD

PA'I PHYIR RO, ,DE'I RIM PA YANG 'DI'O, ,AOm SVA BH'A BA
SHUDDHA:SARBA DHARM'A ZHES BRJOD LA, CHOS THAMS CAD NGO BO NYID
KYIS STONG PA NYID DU MOS PAS GNAS DE RNAM PAR DAG PAR MOS PA
BYAS TE DE RNAM PAR DAG PA YANG NGO BO NYID YOD PA DANG BRAL BAR
MOS PA'O, ,DE NAS DE'I 'OG TU

'JIG RTEN GYI KHAMS MA LUS PA KUN STONG PAR NUS PA RLUNG GI DKYIL
'KHOR CHEN POR GZHI BYAS PAR BDUD RTZI'I RGYA MTSO'I DBUS NAS
BYUNG BA'I RI RAB GZI MA DANGS BZANG PO DANG LDAN PA'I GSER GYI
SA GZHI RDO RJE LTAR MI SHIGS PA, GRU BZHI LHAM PA RGYA CHEN PO
KHOR KHOR YUG MOS PA'I

TSAD KYIS MTHA' KLAS PA LA, PHYOGS BZHIR SGO BZHI SGO KHANG DANG
RTA BABS DANG, THEM SKAS DANG, STEGS BUS BRGYAN PA, RIN PO CHE DU
MAS SPRAS PAS SHIN TU MDZES PAR GYUR PA, BDE BAR GSHEGS PA MANG
PO MA LUS PA'I PHUN SUM TSOGS PA'I GZHI RAB TU NYAMS DGA' BA'I

LHA'I GNAS BZANG PO RNAM PAR BSAM MO, ,DE'I DBUS SU YANG RDO RJE
RIN PO CHE'I DKYIL 'KHOR 'KHOR LO LTA BU CHA BRGYAD DU LEGS PAR
PHYE BA, DE'I MTHA' KA BA CHEN PO BRGYAD KYIS BRTEN PA, RIN PO
CHE SNA TSOGS RAB TU 'OD GSAL BA'I KHANG PA BRTZEGS PA MTHON PO
'JIG RTEN LAS 'DAS

BA'I PHUN SUM TSOGS PA CHEN PO NGO MTSAR RNAM PA SNA TSOGS PA'I
GZHIR GYUR PA CIG BSAMS LA JI LTAR BSAMS PA'I 'KHOR LO'I NANG DU
YANG SENG GE'I GDAN LA SOGS PA DANG LDAN PA, 'OG NAS 'BYUNG BA'I
CHO GAS TING NGE 'DZIN DU BSAM PAR BYA BA'I LHA RNAMS KYI GNAS
DANG LDAN PAR RNAM PAR

@24B BRTAG GO, ,GDAN LA SOGS PA GNAS RNAM PAR DGOD PA 'DI DAG
THAMS CAD SGRUB PA'I RGYU NI DAM TSIG SEMS DPA'I RNAL 'BYOR PA'I
SEMS NYID DO, ,YANG NA RANG GI LCE LA RDO RJE RTZE LNGA PA BSAMS
TE, LAS SNA TSOGS PA'I CHOS KYI PHYAG RGYA BRJOD PA'O, ,DE LA
CHOS KYI PHYAG RGYA NI

'DI'O, ,SU BA SHITVAm, GNAS BSHAD ZIN TO, ,DA NI 'DIR CI LTAR
RIGS PAR MCHOD PAR BYA BA'I LHA'I SKU BSAM PA NI DE DAG SHIN TU
BYIN GYIS RLOB PA DANG RJES SU MTHUN PAR BSHAD PAR BYA'O, ,DE
YANG BSAM PAR BYA BA'I LHA RNAMS SO SO'I SNYING PO RDO RJE'I TSIG
GIS BRJOD CING DE'I DON RTOGS PAR

BYA BAR RIG PAR BYA'O, ,JI SKAD DU, SNGAGS KYI RGYUD PHYI MA LAS
BZLAS BRJOD KYI SKABS KYI DBANG DU BYAS TE, SNYING PO'I DON GYI
BDAG NYID SANGS RGYAS KYI SKUR TSIG TZAM GYIS KYANG MDUN DU BSGOM
PAR BYA'O ZHES GSUNGS SO, ,BZLAS BRJOD LA SOGS PA'I TSE BSGOM
PA'I GTZO BO YIN

PAR BSTAN TE DE'I DGONGS PA NI 'DI'O, ,BSGOMS PA'I DBANG GIS NI
LHA SPYAN MA DRANGS PAR YANG BYIN GYIS RLOB PAR MDZAD PA'I PHYIR
RO, ,DE LA JI LTAR BRTAGS PA'I KHANG PA'I NANG GI 'KHOR LO DBU
MA'I GDAN GYI DBUS SU SENG GE'I GDAN CHEN PO LHA'I PHUN SUM TSOGS
PA BSAM

GYIS MI KHYAB PA BLA NA MED PA'I GZHIR GYUR PA LA, BCOM LDAN 'DAS
BRTAG PA 'OG MA NAS 'BYUNG BA'I MTSAN NYID BYANG CHUB MCHOG GI
LAS KYI PHYAG RGYA BCINGS LA, JI SKAD DU GSUNGS PA'I GDAN LA
BZHUGS PA BLA NA MED PA'I MTSAN DANG DPE BYAD YANG DAG PAR STON
PA'I BDAG

NYID DAM PA 'OD KYI DKYIL 'KHOR MTHA' YAS PA ZIL GYIS MI NON CING
THOGS PA MED PA RNAM PAR 'PHROS PA 'JIG RTEN GYI KHAMS MA LUS PA
YONGS SU SRUNG BA GCIG PU TSAD MAR MDZAD PA MTSAN MA DANG SPYOD
LAM DANG, SKU MANG PO RNAM PA SNA TSOGS DANG LDAN PA MOS PA THA
DAD PA'I DBANG GIS

SEMS CAN RE RE'I RGYUD LA YANG SKU DU MA SO SOR SNANG BAR 'GYUR
BA NYE BAR STON PA BCOM LDAN 'DAS RNAM PAR SNANG MDZAD KYI GZUGS
SAM, SH'AKYA THUB PA DGE SLONG GI GZUGS LHA DANG LHA MA YIN DANG,
THUB PA'I SKYE BOR BCAS PA'I 'JIG RTEN ZIL GYIS MNAN TE BZHUGS
PA, BDE BAR

@25A *, ,GSHEGS PA LA SOGS PA'I 'KHOR RNAMS MNGON DU PHYOGS PA
ZHAL KUN DU GZIGS PA RNAM PAR BSAM MO, ,DE LA SNYING PO NI 'DI'O,
,AOm BADZRA DH'A TU, DE NAS DE'I SHAR DANG LHO DANG NUB DANG
BYANG GI PHYOGS SU GO RIMS BZHIN DU RDO RJE DANG RIN PO CHE DANG
CHOS DANG LAS KYI RDO RJE MA'I

PHYAG RGYA BZHI ZLA BA'I DKYIL 'KHOR LA GNAS PA RDO RJE RTZE LNGA
PA DANG, NOR BU DANG, PADMA CHEN PO DANG, RDO RJE KUN DU RTZE
MO'I MTSAN NYID RNAM PAR BSAM MO, ,'DI RNAMS KYI SNYING PO 'DI'O,
,SATVA BADZRI, RATNA BADZRI, DHARMA BADZRI, KARMA BADZRI, ZHES
BYA BA GO RIMS BZHIN NO, ,DE NAS MDUN LOGS NAS

BRTZAMS TE SHAR LA SOGS PA'I PHYOGS BZHIR BRTAGS PA'I GNAS BZHIR
BDE BAR GSHEGS PA MI 'KHRUGS PA DANG, RIN CHEN DBANG DANG, 'OD
DPAG TU MED PA DANG, DON YOD PAR GRUB PA ZHES BYA BA DGE SLONG GI
GZUGS 'DRA BA BZHI RNAMS GONG DU SMOS PA LTA BU'I YON TAN DANG
ZHAL DANG CHA

LUGS DANG, GDAN LA BZHUGS PA'AM, GZHUNG GZHAN LAS GRAGS PA GLANG
PO CHE DANG RTA DANG RMA BYA DANG, NAM MKHA' LDING GI GDAN LA
BZHUGS PA GO RIMS BZHIN DU G-YAS NAS BSKOR BA'I TSUL DU LAS KYI
PHYAG RGYA RNAM PAR BKOD PAS SO SO'I LAS KYI KHYAD PAR DANG
DGONGS PA NYE BAR

STON PA RNAMS RAB TU BRTAG GO, ,DE NAS THAMS CAD KYI LAS KYI
PHYAG RGYA'I MTSAN NYID NI 'OG NAS 'BYUNG BA'I MCHOD PA BSHAD
PA'I SKABS SU RIG PAR BYA'O, ,DE DAG GI SNYING PO YANG RANG GI
MING NYID LA AOm ZHES BYA BA YANG THOG MAR BZHAG PA YIN PAR SHES
PAR BYA'O, ,YANG NA RDO RJE DBYINGS KYI

SNYING PO SNGAR GSUNGS PA DE DAG GZHUG PAR BYA'O, ,DE NAS MI
'KHRUGS PA LA SOGS PA BDE BAR GSHEGS PA DE DAG NYID KYI MDUN
DANG, G-YAS DANG G-YON DANG RGYAB KYI PHYOGS KHANG PA DE NYID KYI
NANG DU RE RE ZHING YANG RDO RJE SEMS DPA' LA SOGS PA SEMS DPA'
CHEN PO BZHI'I SNYING PO'I DON GYIS

RAB TU BRTAG GO, ,DE LA MI 'KHRUGS PA NI DPAL RDO RJE SEMS DPA'
DANG, RDO RJE RGYAL PO DANG, 'DOD PA'I DBANG PHYUG DANG, RDO RJE
MGU BA ZHES BYA BA STE, SO SO'I LAS KYI PHYAG RGYA RNAM PAR BKOD
PA RDO RJE DANG, LCAGS KYU DANG, MDA' DANG, MGU BAR STON PA RNAMS
PHYAG NA THOGS PAR BYA'O, ,

@25B DE DAG GI SNYING PO YANG GO RIMS BZHIN DU, ,AOm BADZRA
SATVA, AOm BADZRA R'A DZA, AOm BADZRA R'A GA ,AOm BADZRA S'A DHU,
ZHES BYA BA'I SNGAGS RNAMS SO, ,RIN CHEN 'BYUNG BA'I YANG RDO RJE
RIN CHEN DANG, NYI MA DANG RGYAL MTSAN DANG, BZHAD PA ZHES BYA BA
RNAMS TE, DE DAG KYANG SO SO'I LAS KYI

PHYAG RGYA STON PA'I TSUL DU NOR BU RIN PO CHE CHEN PO DANG, NYI
MA'I DKYIL 'KHOR DANG, YID BZHIN GYI NOR BU'I RGYAL MTSAN DANG,
SO'I PHRENG BA PHYAG NA THOGS PA RNAMS BSAM MO, ,DE DAG GI SNYING
PO YANG GO RIMS BZHIN DU, AOm BADZRA RATNA, AOm BADZRA TI DZA,
AOm BADZRA KE TU, AOm BADZRA H'A SA,

THUB PA 'OD DPAG TU MED PA'I NI, RDO RJE CHOS DANG, 'JAM DBYANGS
DANG, SEMS BSKYED MA THAG TU CHOS KYI 'KHOR LO BSKOR BA DANG,
DGONGS PA SMRA BA ZHES BYA BA RNAMS TE, SO SO'I LAS KYI PHYAG
RGYA MNGON PAR STON PA'I TSUL GYIS RDO RJE'I PADMA DANG, RAL GRI
DANG, 'KHOR LO DANG, LCE RNAMS

PHYAG NA THOGS PAR BSAM MO, ,DE DAG GI SNYING PO YANG, AOm BADZRA
DHARMA, AOm BADZRA TIKshnA, AOm BADZRA TZAKRA, AOm BADZRA
BH'AshA, BCOM LDAN 'DAS DON YOD PAR GRUB PA'I NI, RDO RJE LAS
DANG, GO CHA DANG, GNOD SBYIN DANG, KHU TSUR RNAMS TE, LAS KYI
PHYAG RGYA JI LTA BA BZHIN DU SBYOR BA NYID KYIS RDO RJE

KHA BZHI PA DANG, RDO RJE GO CHA DANG, RDO RJE MCHE BA DANG, RDO
RJE KHU TSUR BCANGS PA RNAMS BRTAG PAR BYA'O, ,DE RNAMS KYI
SNYING PO YANG GO RIMS BZHIN DU, AOm BADZRA KARMA, AOm BADZRA
RAKshA, AOm BADZRA YAKshA, AOm BADZRA SANDHI, SEMS DPA' CHEN PO
DE DAG THAMS CAD KYANG ZLA BA NYA BA'I DKYIL 'KHOR

LA BZHUGS SHING DES RGYAB BRTEN BYAS PA, LHA'I DBANG PO'I CHA
LUGS CAN DBU LA SANGS RGYAS LNGA'I DBU RGYAN GYIS BRGYAN PA, BDE
BAR GSHEGS PA NYID SKYE BO THAMS CAD KYI MCHOG TU GYUR CING, 'GRO
BA'I DON MDZAD PA'I DBANG GIS RANG GI YON TAN GYI CHA SHAS CUNG
ZAD CIG STONG PA

NYID DU GNAS PAR SHES PAR BYA'O, ,'KHOR LO'I GRVA SHAR DANG LHO
LA SOGS PA BZHI RNAMS SU YANG, G-YAS NAS BSKOR BA'I TSUL DU MI
'KHRUGS PA LA SOGS PA'I PHYOGS SU RDO RJE L'A S+YA DANG, RDO RJE
PHRENG BA DANG, GLU DANG GAR CES BYA BA LHA MO CHEN PO RNAMS LUS
DANG CHA LUGS DANG, RGYAN

@26A *, ,LHA'I RGYAL PO'I BTZUN MO DANG 'DRA BAR BSAM PAR BYA'O,
,DE DAG KYANG GO RIMS BZHIN DU SMIN MA 'DEGS PA DANG, RIN PO
CHE'I PHRENG BA DRI ZHIM PO DANG, YID DU 'ONG BA'I GLU DANG, GAR
BYED PA'I MTSAN NYID DU BSHAD DO, ,DE DAG GI SNYING PO YANG, AOm
BADZRA L'A S+YE, AOm

BADZRA M'A LE, AOm BADZRA G'I TI, AOm BADZRA NI RTI, PHYI ROL GYI
RIM PA'I SGO BZHIR DE BZHIN DU RDO RJE LCAGS KYU DANG, ZHAGS PA
DANG, LCAGS SGROG DANG, 'BEBS PA ZHES BYA BA'I SGO SRUNG RNAMS
DGOD DO, ,DE RNAMS LAS KYANG GSUM NI LCAGS KYU DANG, ZHAGS PA
DANG, LCAGS SGROG 'DZIN PA'O, ,

BZHI PA NI 'BEBS PA'I KHU TSUR BCINGS PA'O, ,DE DAG GI SNYING PO
YANG 'DI'O, ,AOm BADZRA AADKU SHA ,AOm BADZRA P'A SHA ,AOm BADZRA
SPHO tA, AOm BADZRA A'A BE SHA ,GRVA RNAMS SU BDUG PA LA SOGS
PA'I MCHOD PA BUD MED KYI GZUGS 'DZIN PA BDUG PA DANG, ME TOG GI
PHRENG BA DANG, BYUG SPOS KYI

MCHOD PA BYED PA RNAMS TE, RDO RJE BDUG PA ZHES BYA BA LA SOGS PA
RAB TU MDANGS CAN GYI GZUGS DANG LDAN PA RNAMS SO, ,DE DAG GI
SNYING PO YANG, AOm BADZRA DH'U PE, AOm BADZRA PUshPE, AOm BADZRA
A'A LO KE, AOm BADZRA GANDHE, GNAS LHAG MA RNAMS SU BYAMS PA LA
SOGS PA BYANG CHUB SEMS DPA'

CHEN PO GZHUNG GZHAN DAG LAS GRAGS PA'I MTSAN MA DANG CHA LUGS
RNAM PA SNA TSOGS PA 'DZIN PA'I, RNAL 'BYOR GYI GZHUNG GZHAN LAS
GRAGS PA MI 'KHRUGS PA LA SOGS PA'I PHYOGS KYI SA'I BYE BRAG LAS
RDO RJE DANG NOR BU DANG PADMA DANG RDO RJE KUN DU RTZE 'DZIN PA
SNGAGS KYI RGYUD GZHAN LAS

GRAGS PA'I PADMA'I GDAN LA BZHUGS PA RNAMS DE BZHIN DU BRTAG PAR
BYA'O, ,JI LTAR BSAMS PA'I DE BZHIN GSHEGS PA LA SOGS PA'I LHA'I
DKYIL 'KHOR 'DI DAG GI KHA DOG RNAM PAR DBYE BA BRTAG PA YANG 'DI
LTA STE, RGYAL BA DANG RDO RJE DANG, PADMA DANG, RIN PO CHE'I
RIGS

RNAMS DANG, RJES SU MTHUN PAR SLOB DPON DANG SLOB MA'I STOD
G-YOGS DANG, GDONG DGAB PA'I KHA DOG LAS RJES SU SHES PAR BYA'O,
,STOD G-YOGS DANG GDONG DGAB PA YANG 'DIR DE BZHIN GSHEGS PA LA
SOGS PA'I RIGS KYI BYE BRAG LAS GO RIMS BZHIN DU, DMAR PO DANG,

@26B DKAR PO DANG, SNGON PO DANG, KHA DOG THAMS CAD BSHAD DE, DE
BAS NA DE'I RIGS RNAMS KYANG DE'I KHA DOG NYID DU MKHAS PA RNAMS
KYIS SHES PAR BYA'O, ,DE LTA BAS NA, DMAR PO DE BZHIN GSHEGS PA'I
RIGS, ,SNGON PO RDO RJE'I RIGS SU BSHAD, ,DKAR PO PADMO LAS BYUNG
YIN, ,KHA DOG

THAMS CAD RIN CHEN 'BYUNG, ,ZHES GSUNGS SO, ,DE'I RJES SU BSNYAGS
NA RIGS KYI BDAG PO YANG KHA DOG DE 'DRA BA NYID DU RIG PAR
BYA'O, ,YANG NA LHA RNAMS THAMS CAD KYI KHA DOG GI BYE BRAG
SNGAGS PA JI LTAR 'DOD PA BZHIN DU 'DIR BSAM PAR BYA STE, JI SKAD
DU 'DIR NI KHA DOG DANG RGYAN

RNAMS JI LTAR 'DOD PA BZHIN DU BRI'O ZHES GSUNGS PA'I PHYIR RO,
,GZHUNG CHEN PO LAS NI RGYAL BA'I RIGS 'BA' ZHIG GIS KHA DOG
RNAMS DBYE BAR BSHAD DE, JI SKAD DU, RTAG PA'I 'KHOR LO SER PO
YIN, ,MI 'KHRUGS DKYIL 'KHOR DKAR PO STE, ,RIN CHEN DBANG GI RAB
TU SNGO, ,TSE

DPAG MED PA'I DMAR PO BYA, ,KHA DOG SNA TSOGS RGYA CHEN MCHOG
,'OD KYI PHRENG LDAN NGO MTSAR CHE, ,RDO RJE CHEN PO DON YOD
DANG, ,RDO RJE 'DZIN PAS RTAG TU BSAM, ,ZHES GSUNGS SO, ,RDO RJE
RTZE MO LAS KYANG DE BZHIN GSHEGS PA'I RIGS KYI KHA DOG RNAM PAR
PHYE STE, MI 'KHRUGS

PA LA REG PA'O, ,RIN CHEN DE BZHIN MCHOG SBYIN NO, ,TSE DPAG MED
PA'I TING 'DZIN MCHOG ,DON YOD PA NI MI 'JIGS SBYIN, ,ZHES SMOS
NAS, SNGON PO SER PO DE BZHIN DMAR, ,SNGO BSANGS DE DAG RIGS SU
BSHAD, ,DE BZHIN SANGS RGYAS RIGS BZANG PO, ,KHA DOG

DKAR PO RAB TU BSGRAGS, ,ZHES GSUNGS SO, ,DE BAS NA DE LTAR GDUL
BA'I SKYE BO'I DBANG GIS KHA DOG DANG DBYIBS DU MAR SNANG BAR
'GYUR BAS, DE DAG GI KHA DOG GI KHYAD PAR NI SO SOR NGES PA MED
PAR RIG PAR BYA'O, ,'DI NI DE BZHIN GSHEGS PA LA SOGS PA'I BZLAS

BRJOD BYED PA DANG, BSGOM PA LA BRTZON PA'I RNAL 'BYOR PA RNAMS
KYIS BDE BAR GSHEGS PA LA SOGS PA THAMS CAD LA MCHOD PA'I CHO GA
BYA BA'I PHYIR DKYIL 'KHOR CHEN PO LA SOGS PAR BKOD PA DE BSHAD
ZIN TO, ,BSAM GTAN 'DI NI RAB TU RGYA CHE STE, DE MI 'DOD PAS NI
PHYAG RGYA

@27A *, ,BZHI'I DKYIL 'KHOR GYI TSUL GYIS KYANG DE BZHIN GSHEGS
PA LA SOGS PA LA MCHOD PA'I CHO GA BYAS LA, MNYES PAR BYA BA'I
BYANG CHUB SEMS DPA' GANG 'DOD PA'I BZLAS BRJOD BYAS PA LAS BYUNG
BA'AM, BSGOM PA'I RNAL 'BYOR LAS 'BYUNG BA'I DNGOS GRUB 'DOD

PAR BYA'O, ,DE LA RDO RJE DBYINGS KYI PHYAG RGYA BZHI'I DKYIL
'KHOR NI SNGA MA BZHIN DU JI LTAR BSAMS PA'I KHANG PA'I NANG DU
RDO RJE DANG RIN PO CHE LA SOGS PAS BRGYAN PA'I DKYIL 'KHOR BKOD
PAR BSAMS LA, DE'I DBUS SU BCOM LDAN 'DAS RDO RJE DBYINGS KYI KHA
DOG DANG DBYIBS SNGAR BSHAD

PA LTA BU BSAM, DE'I SHAR LA SOGS PA'I PHYOGS SU G-YAS NAS BSKOR
TE, RDO RJE DANG RIN PO CHE DANG, PADMA DANG, RDO RJE KUN DU RTZE
MO CAN GYI PHYAG RGYA BZHI RNAMS ZLA BA'I DKYIL 'KHOR LA GNAS PAR
BSAM MO, ,PHYI ROL GYI DKYIL 'KHOR NA GNAS PA THAMS CAD NI SNGA
MA BZHIN DU SHES

PAR BYA'O, ,MI 'KHRUGS PA LA SOGS PA PHYAG RGYA BZHI'I DKYIL
'KHOR BZHI RNAMS KYI MTSAN NYID KYANG 'DI NYID DE KHYAD PAR NI
RDO RJE DBYINGS KYI GNAS SU, DE BZHIN GSHEGS PA GANG GI PHYAG
RGYA BZHI'I DKYIL 'KHOR DE YIN PA DE BSAM MO, ,DE'I 'KHOR DU GYUR
PA SEMS DPA' CHEN

PO BZHI RNAMS KYI PHYAG RGYA RDO RJE DANG, RDO RJE LCAGS KYU LA
SOGS PA'I MTSAN NYID GANG YIN PA DE RNAMS NI RDO RJE SEMS MA LA
SOGS PA'I GNAS SU DGOD DO, ,'DI SKAD DU, DKYIL 'KHOR CHEN PO'I
TSUL DU NI, ,MKHAS PAS SRAD BU BRE BAR BYA, ,DANG POR SANGS RGYAS
SKU BZHAG NAS, ,

PHYAG RGYA RNAM BZHI BRI BAR BYA, ,ZLA BA'I DKYIL 'KHOR DBUS SU
NI, ,RDO RJE PHYAG RGYA LA SOGS BRI, ,RDO RJE GRUB PA'I PHYAG
RGYA BZHI'I DKYIL 'KHOR JI LHA BA BZHIN DU MI 'KHRUGS PA'I DKYIL
'KHOR LA SOGS PA DKYIL 'KHOR THAMS CAD KYANG RANG RANG GI PHYAG
RGYA BZHI RNAMS DANG LDAN PAR BRI'O

ZHES GSUNGS SO, ,DE LA RDO RJE GRUB PA'I PHYAG RGYA BZHI'I DKYIL
'KHOR DU DGOD PA'I PHYAG RGYA'I SNYING PO NI 'DI RNAMS SO, ,AOm
SARBA TA TH'A GA TA MUshtI BAm, RDO RJE DBYINGS KYI'O, ,AOm
BADZRA SATVA MUshtI AA, RDO RJE SEMS MA'I'O, ,AOm RATNA MUshtI
TRAm, RDO RJE RIN CHEN MA'I'O, ,AOm DHARMA MUshtI KHAm,

@27B RDO RJE CHOS MA'I'O, ,AOm BADZRA KARMA MUshtI HAm, RDO RJE
LAS MA'I'O, ,MI 'KHRUGS PA LA SOGS PA'I PHYAG RGYA'I DKYIL 'KHOR
DU DGOD PA NI MI 'KHRUGS PA LA SOGS PA'I DE BZHIN GSHEGS PA GANG
YANG RUNG BA'I DKYIL 'KHOR GYI BDAG PO SNGA MA BZHIN DU DBUS SU
BZHAG LA DE'I 'KHOR

SEMS DPA' BZHI RNAMS KYI PHYAG RGYA DGOD PA YANG DKYIL 'KHOR CHEN
POR BSAMS PA'I SKABS SU GSUNGS PA NYID KYI RDO RJE SEMS DPA' LA
SOGS PA'I SNYING PO NYID KYIS SO SOR DGOD PAR BYA'O, ,YANG NA
GZUNGS KYI DKYIL 'KHOR GYI PHYAG RGYA'I SKABS SU GSUNGS PA, RDO
RJE SEMS

DPA' LA SOGS PA'I PHYAG RGYA DGOD PA'I PHYAG RGYA ZHES BYA BA'I
GSANG SNGAGS KYI TSIG RNAMS KYIS DGOD DO, ,DE CI'I PHYIR ZHE NA,
MI 'KHRUGS PA LA SOGS PA'I PHYAG RGYA BZHI'I DKYIL 'KHOR GYI
SKABS SU, RDO RJE SEMS DPA' LA SOGS PA'I PHYAG RGYA DGOD PA'I
SNYING PO MA GSUNGS PA'I PHYIR

RO; ,DPAL RDO RJE SEMS DPA' BZLAS BRJOD BYED PA'AM BSGOM PA LA
BRTZON PAS, PHYAG RGYA GCIG GI DKYIL 'KHOR GYI TSUL GYIS MCHOD
PA'I CHO GA BYA BAR YANG GSUNGS SO, ,DE LA PHYAG RGYA GCIG GI
DKYIL 'KHOR DGOD PA NI 'DI LTA STE, KHANG PA BRTZEGS PA'I DBUS SU
SNGA MA BZHIN DU

ZLA BA'I DKYIL 'KHOR RNAM PAR BRTAGS LA, DE'I DBUS SU DPAL RDO
RJE SEMS DPA' ZLA BA'I DKYIL 'KHOR LA BZHUGS PAR BSAM MO, ,JI
SKAD DU, DKYIL 'KHOR CHEN PO'I TSUL GYIS NI, ,PHYI ROL DKYIL
'KHOR SRAD BU BRE, ,DBUS SU RDO RJE SEMS DPA' GZHAG ,CES GSUNGS

SO; ,GZHAG PA'I SNYING PO YANG, AOm BADZRA SATVA, ZHES BYA BA'O,
,JI LTAR DKYIL 'KHOR CHEN PO DANG, PHYAG RGYA BZHI'I DKYIL 'KHOR
DANG PHYAG RGYA GCIG GI DKYIL 'KHOR 'DI RNAMS NAM MKHA'I PHYOGS
SU BSAMS TE BZLAS BRJOD DANG, BSGOM PA LA BRTZON PAS MCHOD PA BYA
BA DE BZHIN DU,

RAS DANG THAD BU DANG RTZIG PA LA SOGS PA LA YANG BRIS PA DANG,
BYAS PA DANG LUGS SU BLUGS PA RNAMS KYANG MCHOD PAR BYA STE, JI
SKAD DU, PHYAG RGYA BZHI'I DKYIL 'KHOR GYI SKABS SU, DE LTAR RAS
DANG RTZIG PA DANG, NAM MKHA' DANG, GNAS THAMS CAD DU BRIS PA
RNAMS DNGOS GRUB

@28A *, ,THAMS CAD STER RO, ,ZHES GSUNGS SO, ,DE BZHIN DU PHYAG
RGYA GCIG GI DKYIL 'KHOR GYI SKABS SU YANG DE LTAR RAS LA SOGS PA
DANG, SKU GZUGS THAMS CAD LAS KYANG RDO RJE DBYINGS KYI DKYIL
'KHOR CHEN PO'I CHO GA RGYAS PA LAS JI SKAD GSUNGS PA BZHIN DU

DNGOS GRUB THAMS CAD STZOL TO ZHES GSUNGS SO, ,YANG NA PHYI MA'I
YANG PHYI MA'I RGYUD LAS GSUNGS PA'I CHO GAS KYANG RAS LA BRIS
PA'I DE BZHIN GSHEGS PA LA SOGS PA GANG YANG RUNG BA'I SEMS DPA'
CHEN PO RNAMS MCHOD PAR BYA'O, ,DE LA RAS KYI CHO GA GSUNGS PA NI
'DI STE,

RAS LA BCOM LDAN 'DAS DE BZHIN GSHEGS PA BRI BAR BYA STE, DE YANG
PHYAG RGYA BZHI'I DKYIL 'KHOR GYI TSUL DU JI LTAR 'DOD PA'I KHA
DOG DANG RGYAN DU LDAN PA SEMS DPA' CHEN PO RNAMS ZLA BA'I DKYIL
'KHOR LA BZHUGS PAR BRI'O, ,GRVA RNAMS SU YANG RIGS KYI LHA MO
RNAMS BRI'O ZHES

GSUNGS SO, ,DE BZHIN GSHEGS PA ZHES BYA BA YANG 'DIR DE BZHIN
GSHEGS PA RNAM PA LNGA LAS GANG YANG RUNG BA'I DE BZHIN GSHEGS PA
LA BYA STE, DE'I SNYING PO LA SOGS PA BZLAS BRJOD DANG BSGOM PAR
BYA BA'AM, DE LA BRTEN PA'I SEMS DPA' CHEN PO'I BZLAS BRJOD DANG,
BSGOM

PA'I DBANG DU BYAS PA'I PHYIR RO, ,DE LHAR LHAG PA'I LHA'I BSAM
GTAN LA SOGS PA SNGAR BYAS NAS SPYAN DRANG BAR BYA STE DE'I RIM
PA YANG 'DI'O, ,DANG POR RE ZHIG LHA'I RNAL 'BYOR JI LTAR BYA BA
SNGON DU BYAS TE, RANG GI SNYING GAR RDO RJE SNA TSOGS BSAMS LA,
RDO RJE BSDU BA'I SNYING PO RDO RJE TSIG

GIS BRJOD CING RDO RJE'I KHU TSUR GNYIS BSNOL TE, DPUNG MGOR
BZHAG LA MDZUB MO GNYIS LCAGS KYU LTA BUR BYA STE, RANG GI GUNG
MO DANG MTHE BONG GNYIS KYIS SE GOL BRDAB CING JI LTAR BSAMS PA'I
DE BZHIN GSHEGS PA LA SOGS PA SEMS DPA' CHEN PO RNAMS BSDU BAR
BYA'O, ,DE LA

'DI NI RDO RJE BSDU BA'I SNYING PO'O, ,AOm BADZRA SA M'A DZA: ,DE
NAS SO SO'I BYA BA'I RNAM PAR GROL BA LA MNYAM PAR GZHAG PA JI
LTAR BSAMS PA'I MCHOD PA'I GNAS KYI KHOR KHOR YUG DU BZHUGS PAR
BSAM MO, ,DE NAS JI LTAR BRTAGS PA'I GNAS KYI SHAR PHYOGS KYI SGO
LOGS

@28B SU BLTAS NAS, RDO RJE LCAGS KYU SGO SRUNG GI LAS KYI PHYAG
RGYA BCINGS TE DER YANG LCAGS KYUR BSAMS LA, AOm BADZRA AAm KU
SHA DZA:, ZHES BYA BA RDO RJE LCAGS KYU'I SNYING PO BRJOD CING
DGUG PA'I TSUL GYIS BDE BAR GSHEGS PA LA SOGS PA RANG GI SGOR
MNGON DU PHYOGS PAR

BLTA'O, ,DE NAS PHYAG RGYA DE RANG GI GNAS SU BKROL TE, LHO
PHYOGS KYI SGOR BLTAS LA RDO RJE ZHAGS PA GSOL KA BA'I LAS KYI
PHYAG RGYA BCINGS TE DER RDO RJE ZHAGS PAR BSAMS LA, AOm BADZRA
P'A SHA H'Um, ZHES BYA BA'I SNYING PO YANG RDO RJE'I TSIG GIS
BRJOD CING ZHAGS PAS DRANGS

PA'I TSUL GYIS DE BZHIN GSHEGS PA LA SOGS PA'I SEMS DPA' CHEN PO
THAMS CAD RANG GI SGOR ZHUGS PAR BRTAG STE, PHYAG RGYA DE RANG GI
GNAS NYID DU DGROL LO, ,DE'I 'OG TU NUB PHYOGS KYI SGOR BLTAS TA
RDO RJE LCAGS SGROG PHO NYA'I LAS KYI PHYAG RGYA BCINGS LA, DER
RDO RJE LCAGS

SGROG BSAMS TE, AOm BADZRA SPHO tA BAm, ZHES BYA BA YANG BRJOD
CING DE DAG JI SRID 'DOD PAR BZHUGS PAR BYA BA'I PHYIR STON PA'I
BKA'I MTSAN NYID RDO RJE LCAGS SGROG GI PHYAG RGYA DE DAG LA
BSTEN TO, ,PHYAG RGYA DE YANG RANG GI GNAS SU BKROL LA, PHYANG
PHYOGS KYI SGOR BLTAS TE RDO RJE DBAB

PA BRAN GYI LAS KYI PHYAG RGYA BCINGS LA DER YANG SHES RAB KYI
PHA ROL DU PHYIN PA'I MTSAN MAR GYUR PA RDO RJE DRIL BU BSAMS TE,
AOm BADZRA A'A BE SHYA HO:, ZHES BYA BA BRJOD LA DRIL BU BSKYED
PA'I TSUL GYIS DE RNAMS MNYES PAR BYAS TE, DE BZHIN DU PHYAG RGYA
RANG GI GNAS SU DGROL LO, ,

DE'I DON KYANG, SGO RNAMS KYANG NI THAMS CAD DU, ,LCAGS KYU LA
SOGS LAS BYAS NAS, ,ZHES PA'I GZHUNG 'DI SNGAGS KYI RGYUD LAS
BSHAD DO, ,DE BZHIN GSHEGS PA LA SOGS PA SEMS DPA' CHEN PO JI
LTAR SRID PA RNAMS SO SO'I GNAS SU DGOD PA'I PHYIR, SO SO'I LAS
KYI

PHYAG RGYA BCINGS TE DE RNAMS KYI SO SO'I SNYING PO BRJOD LA
SNGAR BSAMS PA'I SO SO'I GZUGS RNAMS KYI GNAS SU BSTAN TO DGROL
LO, ,DE LTAR BYAS NA SANGS RGYAS LA SOGS PA JI LTAR GSHEGS PA
RNAMS THAMS CAD SO SO'I GNAS SU BZHUGS PAR 'GYUR RO, ,'DI LTAR
YANG,

@29A *, ,LAS KYI PHYAG RGYA'I MCHOG CHEN POS, ,DAM TSIG RNAMS NI
DGOD PAR BYA, ,ZHES GSUNGS SO, ,DE NAS DE RNAMS KYI DAM TSIG GI
PHYAG RGYA BCINGS TE SNGA MA BZHIN DU SNYING PO BRJOD LA,
DZA:H'Um BAm HO:, ZHES BRJOD DE DE RNAMS SO SO'I GNAS NA BZHUGS
PAR RDO RJE'I

LTA BAS YUN RING DU GSAL BAR BLTA ZHING BSAM MO, ,JI SKAD DU,
DZA:H'Um BAm HO: ,ZHES BRJOD CING, DAM TSIG PHYAG RGYA MCHOG CHEN
PO, ,SEMS MA RDO RJE LA SOGS PAS, ,DE BZHIN GSHEGS PA CHEN PO
BSGRUB, ,CES BYA BA GSUNGS SO, ,DE NAS DE DAG THAMS CAD KYI SO

SO'I LCE LA RDO RJE RTZE LNGA PA DKAR PO BSAMS TE, DE'I DBUS SU
SO SO'I CHOS KYI PHYAG RGYA ZLA BA LA GNAS PAR BSAM MO, ,DE LTAR
BYAS NAS PHYAG RGYA BZHI'I SBYOR BAS RAB TU BYIN GYIS RLOB PAR
'GYUR RO ZHES SLOB DPON DAG GIS BSTAN TO, ,YANG NA SNGAR BSHAD
PA'I RIM PA NYID KYIS

GNAS DANG GDAN DANG RGYAN PHUN SUM TSOGS PA BSAMS TE, MCHOD PA
BYA BA'I LHA RNAMS PHYI ROL DU BSAMS PA'AM, BYAS PAR RDO RJE BSDU
BA'I MDO BZHIN DU DGUG PA DANG, GZHUG PA DANG, BSDAM PA DANG
MNYES PAR BYA BA RNAMS BYAS LA, SO SO'I LAS KYI PHYAG RGYA RNAMS
KYI SNGAR

SMOS PA'I RIM PAS DE DAG SO SO'I GNAS SU BKOD DE, DE'I 'OG TU DE
DAG GI DAM TSIG GI PHYAG RGYA BCINGS LA, JI SKAD DU GSUNGS PA'I
GZUGS SO SO'I LAS KYI PHYAG RGYA DANG MTSAN MAS LEGS PAR MTSAN PA
SNGA MA BZHIN DU LAS KYI PHYAG RGYA DANG LDAN PAR BRTAG GO, ,'DI
NI MDOR

BSDUS PA STE, CHO GA BZHIN NO, ,DE LA PHYAG RGYA CHEN PO'I MTSAN
NYID NI SNGAR LHA RNAMS KYI PHYI ROL DU BSAMS PA'I TSE BSTAN
PA'O, ,DAM TSIG DANG CHOS DANG LAS KYI PHYAG RGYA RNAMS BSHAD PAR
BYA STE, 'DIR YANG DAM TSIG GI PHYAG RGYA THAMS CAD SNGAR BSHAD
PA'I RDO RJE BCINGS PA NYID LAS

BSKYED PAR BYA STE, JI SKAD DU DAM TSIG GI PHYAG RGYA THAMS CAD
RDO RJE BCINGS PA LAS 'BYUNG NGO ZHES GSUNGS SO, ,PHYAG RGYA
THAMS CAD KYANG SNYING PO 'DIS BCING NGO, ,DE LA SNYING PO NI
'DI'O, ,SA MA YA STVAm, JI SKAD DU, SA MA YA STVAm ZHES BRJOD
NAS, PHYAG RGYA'I RIGS RNAMS

@29B THAMS CAD LA, ,DE NYID BSKUL PAS MTHU CHEN RNAMS, ,RANG GIS
BCINGS NAS 'GRUB PAR 'GYUR, ,ZHES GSUNGS SO, ,DE BAS NA SNYING PO
'DIS PHYAG RGYA THAMS CAD BCINGS LA SEMS DPA' GANG GI PHYAG RGYA
GANG YIN PA DE RANG GI LAS LA DE'I SNYING POS SPYANG BAR BYA'O,
,DAM

TSIG GI PHYAG RGYA DANG LAS KYI PHYAG RGYA RNAMS KYI MTSAN NYID
KYANG MAN NGAG DANG LUNG JI LTA BA BZHIN DU RJES SU DRAN PAR BYAS
NAS BDAG GIS BRIS TE, DE BAS NA MTSAN NYID GANG DU SRID KYANG
RNAM PAR BRTAG PAR MI BYA STE, RNAM PAR RTOG PA LA MTHAR THUG PA
MED PA'I PHYIR RO, ,JI LTAR ZHE NA,

LHA'I RNAL 'BYOR LA GNAS PA'I RNAL 'BYOR PA DE KHO NA NYID LA MOS
PA NI LUS DANG NGAG DANG YID THAMS CAD LHAR BYIN GYIS BRLABS PAS,
PHYAG RGYA LA SOGS PA'I RANG BZHIN DU 'GYUR TE, DE BAS NA MTSAN
NYID NYES PA'I DOGS PA MI BSKYED DO, ,DE LA BRTAG PA'I DAM TSIG
GI PHYAG RGYA

NI RDO RJE SEMS MA STE, DE'I MTSAN NYID NI RDO RJE BCINGS PA LAS
GUNG MO GNYIS MNYAM PAR BSGRENG STE MYU GU LTAR BYAS PA ZHES
BYA'O, ,MI 'KHRUGS PA'I NI RDO RJE KHA THUR DU BSTAN PA STE RDO
RJE SEMS MA GNYIS PA'O, ,DE'I MTSAN NYID, GUNG MO NANG DU BKUG PA
NI, ,SANGS RGYAS GNYIS

PA'I YIN PAR BSHAD, ,CES BYA PA'O, ,RIN CHEN DBANG GI NI RDO RJE
RIN CHEN MA STE, DE'I MTSAN NYID NI DANG PO'I RDO RJE SEMS MA
NYID LAS GUNG MO RIN PO CHE LTAR BSKUM MO ZHES BYA BA'O, ,'JIG
RTEN DBANG PHYUG GI RGYAL PO'I DAM TSIG GI PHYAG RGYA NI RDO RJE
CHOS MA'I STE, DE'I MTSAN

NYID KYANG DANG POR RDO RJE SEMS MA NYID LAS PADMA KHA MA BYE
BA'I MTSAN NYID DO, ,DON YOD PAR GRUB PA YI NI RDO RJE LAS MA'I
STE, DE'I MTSAN NYID KYANG, SANGS RGYAS LNGA PA'I PHYAG RGYA
MCHOG ,DE BZHIN MDZUB MO RAB BSKUM PA, ,ZHES BYA BA'O, ,GANG DAG
RDO RJE SEMS MA LA SOGS

PA'I PHYAG RGYA BZHI JI SKAD 'BYUNG BA'I RIM PA BZHIN DU MI
'KHRUGS PA LA SOGS PA'I SANGS RGYAS BZHI RNAMS KYI DAM TSIG GI
PHYAG RGYAR SBYAR NAS, PHYAG RGYA LNGA PA RTAG PA'I DAM TSIG GI
PHYAG RGYAR 'CHAD PA DES GO RIMS BSNUR BA'I DGOS PA BRJOD DGOS
TE, JI LTA ZHE NA,

@30A *, ,'DI NYID LAS GZUNGS KYI DKYIL 'KHOR LA SOGS PAR RDO RJE
DBYINGS KYI DBANG PHYUG MA LA SOGS PA'I PHYAG RGYA LNGA RNAMS GO
RIMS BZHIN DU RTAG PA LA SOGS PA'I PHYAG RGYAR BCOM LDAN 'DAS
KYIS BSTAN NAS, SKABS 'DIR NI DGOS PA MED PAR GO

RIMS BSNUR TE BSTAN PA NI BDAG GIS MA RIG GO, ,GZHAN YANG DE LTAR
BSHAD NA DE KHO NA NYID BSDUS PA CHEN PO'I GZHUNG DANG 'GAL BAR
'GYUR TE, GANG GI PHYIR DE LAS NI YANG DAG PAR RDZOGS PA'I SANGS
RGYAS KYI PHYAG RGYA LNGA PO'I BYE BRAG 'DI LTA BUR SNANG STE,
RDO RJE BCINGS PA BSDAMS

NAS SU, ,GUNG MO MNYAM BSGRENG MYU GUR BYA, ,GUNG MO NANG DU BKUG
PA NI, ,SANGS RGYAS GNYIS PA YIN PAR BSHAD, ,GUNG MO BSKUM PA RIN
CHEN NO, ,GUNG MO PADMA MA BYE BA, ,LNGA PA LAS KYI PHYAG RGYA
MCHOG ,DE BZHIN MDZUB MO RAB BSKUM PA'O, ,ZHES GSUNGS TE,

GAL TE JI LTAR RTAG PA'I PHYAG RGYA PHYI MA'I LNGA PAR DGONGS PAR
'GYUR NA, DE'I TSE LNGA PA LAS KYI PHYAG RGYA MCHOG ,DE BZHIN
MDZUB MO RAB BSKUM PA, ,ZHES BSHAD PAR MI 'GYUR RO, ,'DI LTAR LAS
KYI PHYAG RGYA MCHOG ,CES BYA BA NI RDO RJE LAS MI'I MTSAN NYID
DE, RTAG

PA'I PHYAG RGYA'I RDO RJE LAS MA ZHES BYA BAR MI RIGS TE, DE NI
BCOM LDAN 'DAS DON YOD PAR GRUB PA'I RIGS KYI DAM TSIG GI PHYAG
RGYAR BSTAN PA'I PHYIR RO, ,DE BAS NA RDZOGS PA'I SANGS RGYAS
RNAMS KYI DAM TSIG GI PHYAG RGYA 'DI RNAMS JI SKAD DU 'BYUNG BA
BZHIN DU SBYAR BAR BYA BAR NGES SO,,

DANG PO'I RDO RJE SEMS DPA' NYID LAS MTHE BONG DANG MTHE'U CHUNG
BRKYANG STE, CUNG ZAD BKUG PA RDO RJE RTZE LNGA PA LTA BU BYAS PA
NI RDO RJE SEMS DPA'I DAM TSIG GI PHYAG RGYA'O, ,RDO RJE BCINGS
PA NYID LAS MDZUB MO GNYIS SO SOR LCAGS KYU 'DRA BAR BYAS PA NI
RDO RJE RGYAL PO'I DAM TSIG GI PHYAG RGYA'O,,

RDO RJE BCINGS PA NYID LAS MDZUB MO GNYIS GCIG LA GCIG NGOS SBYAR
TE, MNGA' LTONG LTA BUR BYAS PA NI RDO RJE CHAGS PA'I'O, ,RDO RJE
BCINGS PA LAS MTHE BONG DANG MDZUB MOS SE GOL BRDAB PA LTAR BYAS
PA NI RDO RJE LEGS PA'I PHYAG RGYA'O, ,RDO RJE BCINGS PA LAS MTHE
BONG GNYIS RTZE

@30B MO CAN DU BYAS TE DE'I STENG DU, MDZUB MO GNYIS PHAN TSUN DU
NGOS SBYAR TE, RIN PO CHE'I RTZE MO 'DRA BAR BYAS PA NI RDO RJE
RIN CHEN GYI PHYAG RGYA'O, ,DE NYID LAS GUNG MO DANG SRIN LAG
DANG MTHE'U CHUNG 'OD ZER LTAR BRKYANG PA NI RDO RJE NYI MA'I
PHYAG RGYA'O, ,RDO RJE RIN CHEN GYI PHYAG RGYA DE NYID LAS SRIN

LAG DANG MTHE'U CHUNG RTZE MO CAN DU BYAS PA NI RDO RJE RGYAL
MTSAN GYI PHYAG RGYA'O, ,RDO RJE RIN CHEN GYI PHYAG RGYA NYID
KHA'I DRUNG DU BSKOR ZHING SOR MO RNAMS MDUN DU KHA BYE BA NI RDO
RJE BZHAD PA'I PHYAG RGYA'O, ,RDO RJE BCINGS PA LAS MTHE BONG
GNYIS RTZE MO CAN DU BYAS LA, MDZUB MO GNYIS KYANG RTZE MO CAN

DU BYAS TE PADMA KHA MA BYE BA 'DRA BAR BKUG PA NI RDO RJE CHOS
KYI PHYAG RGYA'O, ,RDO RJE CHOS KYI PHYAG RGYA NYID LAS GUNG MO
GNYIS KYI TSIGS GSUM PO CUNG ZAD NGOS SBYAR BA NI RDO RJE RNON
PO'I DAM TSIG GI PHYAG RGYA'O, ,RDO RJE CHOS KYI PHYAG RGYA NYID
LAS SRIN LAG DANG MTHE'U CHUNG BRKYANG STE PHAN TSUN DU RTZE MO

BSNOL BA NI RDO RJE 'KHOR LO'I PHYAG RGYA'O, ,RDO RJE BCINGS PA
NYID LAS MTHE BONG GNYIS CUNG ZAD BRKYANG STE KHA NAS GYEN DU
SMRA BA LTAR BYAS TE DGROL BA 'DI NI RDO RJE SMRA BA'I PHYAG
RGYA'O, ,RDO RJE BCINGS PA NYID LAS MTHE BONG DANG MTHE'U CHUNG
DOS SBYAR BA NI RDO RJE SNA TSOGS KYI PHYAG RGYA'O, RDO RJE SNA
TSOGS

KYI PHYAG RGYA DE NYID KHA THUR DU BSTAN TE BRANG DU BSTAN LA
MDZUB MO GNYIS RTZE MO CAN DU BYAS PA NI RDO RJE SRUNG BA'I DAM
TSIG GI PHYAG RGYA'O, ,RDO RJE BCINGS PA LAS MDZUB MO GNYIS
PHYUNG STE BKUG LA MCHE BA LTAR BYAS LA MTHE'U CHUNG GNYIS KYANG
PHYE BA NI RDO RJE GNOD SBYIN GYI DAM TSIG GI PHYAG

RGYA'O, ,RDO RJE BCINGS PA LAS NI MTHE BONG GNYIS NANG DU BCUG LA
RTZE MO MTHE'U CHUNG GI BAR DU BCUG STE MTHE BO'I RGYAB TU MDZUB
MO BKUG PAS MNAN PA NI RDO RJE KHU TSUR GYI DAM TSIG GI PHYAG
RGYA'O, ,RDO RJE BCINGS PA LAS MTHE BONG GNYIS RTZE MO CAN DU
BYAS LA SNYING GAR BZHAG PA NI RDO RJE L'A

S+YE'I DAM TSIG GI PHYAG RGYA'O, ,RDO RJE BCINGS PA NYID PHRENG
BA'I TSUL DU DPRAL BAR BRKYANG BA NI RDO RJE PHRENG BA'I DAM TSIG
GI PHYAG RGYA'O, ,THAL MO SBYAR TE KHA NAS GYEN DU DRANG ZHING
SMRA BA'I TSUL DU BYA BA NI RDO RJE GLU'I DAM TSIG GI PHYAG
RGYA'O, ,RDO RJE BCINGS PA RIM GYIS GAR THABS SU BKROL LA

@31A *, ,LDEM BAG CAN DU SPYI BOR THAL MO KHONG STONG DU SBYAR BA
NI, RDO RJE GAR LHA MO CHEN MO'I DAM TSIG GI PHYAG RGYA'O, ,RDO
RJE BCINGS PA KHA THUR DU BSTAN TE BKROL PA NI RDO RJE BDUG SPOS
KYI DAM TSIG GI PHYAG RGYA'O, ,RDO RJE THAL MO SPYI BOR BKROL BA
NI RDO RJE ME TOG MA'I DAM TSIG GI PHYAG RGYA'O,, ,,

RDO RJE BCINGS PA LAS MTHE BONG GNYIS RTZE MO CAN DU BYAS TE GYEN
DU BSGRENG BA NI MAR ME'I PHYAG RGYA'O, ,RDO RJE BCINGS PA LAS
RANG GI LUS LA SBYAR TE DRIS BYUG PA LTAR BYAS TE, DGROL BA 'DI
NI BYUG SPOS KYI PHYAG RGYA'O, ,RDO RJE BCINGS PA'I MDZUB MO
G-YAS PA LCAGS KYU LTAR BYAS PA NI RDO RJE

LCAGS KYU'I PHYAG RGYA'O, ,RDO RJE BCINGS PA NYID LAS G-YAS PA'I
MTHE BO DANG G-YON PA'I MTHE BO GNYIS MDZUB MO'I MIG TU BCUG PA
NI RDO RJE ZHAGS PA'I DAM TSIG GI PHYAG RGYA'O, ,RDO RJE BCINGS
PA NYID LAS G-YON PA'I MTHE BONG MDZUB MO'I NGOS SPRAD, G-YAS
PA'I MDZUB

MO'I NGOS DANG MTHE BONG SPRAD PA 'DI NI RDO RJE LCAGS SGROG GI
PHYAG RGYA'O, ,RDO RJE BCINGS PA LAS MTHE BONG GNYIS MTHE'U CHUNG
DANG SRIN LAG GI BAR DU BCUG PA NI RDO RJE DBAB PA'I DAM TSIG GI
PHYAG RGYA STE DAM TSIG GI PHYAG RGYA BSDUS PA'O, ,DE NAS LAS KYI
PHYAG RGYA RNAMS 'BYUNG STE,

DE LA SNGAR BSHAD PA'I RDO RJE KHU TSUR GYI DAM TSIG GI PHYAG
RGYA GNYIS SU PHYE LA RDO RJE KHU TSUR GNYIS SU BYA'O, ,RDO RJE
KHU TSUR GNYIS PO LAS LAS KYI PHYAG RGYA THAMS CAD BCING BAR
BYA'O, ,SKYIL MO KRUNG BCAS LA G-YON PA'I RDO RJE KHU TSUR GYI
RGYAB SNYING GA'I PHYOGS SU REG PAR BYAS TE,

DE'I MDZUB MO BRKYANG BA'I RTZE MO G-YAS PA'I RDO RJE KHU TSUR
GYIS BZUNG BA NI RTAG PA'I LAS KYI PHYAG RGYA'O, ,RDO RJE KHU
TSUR G-YON PA PANG DU BZHAG LA G-YAS PA'I SOR MO'I RTZE MOS LA
REG PAR BYAS PA NI MI 'KHRUGS PA'I LAS KYI PHYAG RGYA'O, ,LAG PA
G-YON PA DE BZHIN DU BZHAG STE

G-YAS PA MCHOG SBYIN LTA BUR BYAS PA NI RIN CHEN 'BYUNG BA'I LAS
KYI PHYAG RGYA'O, ,LAG PA GNYIS TING NGE 'DZIN GYI TSUL DU PHAN
TSUN DU PANG DU BZHAG PA NI THUB PA 'OD DPAG TU MED PA'I LAS KYI
PHYAG RGYA'O, ,RDO RJE KHU TSUR G-YON PA PANG DU BZHAG G-YAS PA
MI 'JIGS PA SBYIN PA LTAR

@31B BYAS PA 'DI NI DON YOD PAR GRUB PA'I LAS KYI PHYAG RGYA'O,
,RDO RJE KHU TSUR G-YON PA GLO G-YON PAR BZHAG LA BSNYEMS PA'I
TSUL DANG BCAS PAR RDO RJE KHU TSUR G-YAS PA RDO RJE GYEN DU GSOR
BA'I TSUL DU 'DZIN PA NI RDO RJE SEMS DPA'I LAS KYI PHYAG RGYA'O,
,RDO RJE KHU TSUR G-YAS PA'I SNYING GAR SOR

BRGYAD TZAM DU BZUNG LA DE'I MDUN DU G-YON PA LCAGS KYU'I TSUL DU
'DZIN PA 'DI NI RDO RJE RGYAL PO'I LAS KYI PHYAG RGYA'O, ,RDO RJE
KHU TSUR GNYIS MDA' 'PHEN PA LTAR BYAS PA NI RDO RJE CHAGS PA'I
LAS KYI PHYAG RGYA'O, ,RDO RJE KHU TSUR GNYIS GCIG TU BYAS TE
SNYING GAR BZHAG LA MTHE BONG

DANG MDZUB MOS SE GOL BRDAB PA LTAR BYAS PA NI RDO RJE LEGS PA'I
LAS KYI PHYAG RGYA'O, ,RDO RJE KHU TSUR GNYIS RANG GI DBANG BSKUR
BA'I GNAS SU BZHAG PA NI RDO RJE RIN CHEN GYI LAS KYI PHYAG
RGYA'O, ,RDO RJE KHU TSUR GNYIS G-YAS NAS ZLUM POR BSKOR BA NI
RDO RJE NYI MA'I LAS KYI PHYAG RGYA'O,,

RDO RJE KHU TSUR G-YAS PA BSTOD DO BZUNG LA DE'I GUNG MO RDO RJE
KHU TSUR G-YON PA'I STENG DU BZHAG PA NI RDO RJE RGYAL MTSAN GYI
LAS KYI PHYAG RGYA'O, ,RDO RJE KHU TSUR GNYIS RANG GI KHA'I MDUN
DU ZLUM POR BSKOR BA NI RDO RJE BZHAD PA'I LAS KYI PHYAG RGYA'O,
,RDO RJE KHU TSUR G-YON PA SNYING GAR BZHAG

LA DE'I STENG DU RDO RJE KHU TSUR G-YAS PA PADMA'I 'DAB MA KHA
'BYED PA'I TSUL DU BZHAG PA NI RDO RJE CHOS KYI LAS KYI PHYAG
RGYA'O, ,RDO RJE KHU TSUR G-YON PA SNYING GAR BZHAG STE, RDO RJE
KHU TSUR G-YAS PA RANG GI GLO G-YAS PA NA RAL GRI 'DZIN PA'I TSUL
DU BYAS PA NI RDO RJE RNON PO'I LAS KYI

PHYAG RGYA'O, ,RDO RJE KHU TSUR GNYIS LAG NGAR GCIG TU SBYAR TE
KHA'I DRUNG DU MGAL ME'I 'KHOR LO'I LAS KYI PHYAG RGYA'O, ,RDO
RJE KHU TSUR GNYIS KHA NAS GYEN DU 'DREN PA NI RDO RJE SMRA PA'I
LAS KYI PHYAG RGYA'O, ,RDO RJE KHU TSUR G-YON PA MDUN DU BKAN TE
BZHAG

LA DE'I STENG DU RDO RJE KHU TSUR G-YAS PA KHAS BUB TU BZHAG LA
LDEM BAG CAN DU LAG PA GNYIS PHAN TSUN DU DKRI ZHING G-YON PA'I
MDZUB MO LA SOGS PA DGROL BA'I TSUL DU BYA STE, DE BZHIN DU G-YAS
PA'I MTHE'U CHUNG LA SOGS PA SOR MO THAMS CAD DGROL BA'I TSUL
GYIS BSKOR

@32A *, ,LA MKHUR TSOS G-YON PA'I PHYOGS SU DRANG NGO, ,DE NAS DE
BZHIN DU BSKOR ZHING MKHUR TSOS G-YAS PA'I PHYOGS SU DRANGS TE,
DE NAS KYANG MGO NAS MGRIN PA'I BAR DU BSKOR LA SPYI BOR BZHAG PA
'DI NI RDO RJE LAS KYI PHYAG RGYA'O, ,RDO RJE KHU TSUR GNYIS KYIS
LTE BA'I

PHYOGS SU MDUD PA BYAS TE, DE NAS KHU TSUR DE GNYIS GLO NAS BYUNG
LA RGYAB TU MDUD PA BOR TE YANG RANG GI GLO NAS PHYUNG STE SNYING
GAR MDUD PA POR LA, DE NAS YANG DE BZHIN DU PHRAG RGYAB TU PHYUNG
LA MDUD PA DOR RO, ,DE NAS YANG KHU TSUR GNYIS DGROL BA'I TSUL
LTAG PA NAS PHYUNG STE

DPRAL BAR DE BZHIN DU MDUD PA BOR LA DE NAS YANG PHRENG BA BCING
BA'I TSUL DU LTAG PAR MDUD PA BOR TE KHU TSUR GNYIS RNA DRUNG DU
PHYUNG LA 'DAN PA GNYIS SU MDUNG PA BOR BA LTAR BYAS TE, MTHE'U
CHUNG LA SOGS PA NAS DGROL ZHING KHU TSUR GNYIS DGROL BA'I TSUL
DU GLO GNYIS SU LDEM BAG

CAN DU DBYANG NGO, ,'DI NI RDO RJE SRUNG BA'I LAS KYI PHYAG
RGYA'O, ,RDO RJE KHU TSUR GNYIS KYI MTHE'U CHUNG GNYIS KHA 'GRAM
GNYIS SU SBYAR BA NI, RDO RJE GNOD SBYIN GYI LAS KYI PHYAG
RGYA'O, ,RDO RJE KHU TSUR G-YON PA MDUN DU BKAN TE BZHAG PA DE'I
STENG DU G-YAS PA'I KHU TSUR KHAS PHUB STE

BZHAG LA GCIG LA GCIG BTZIR BA NI, RDO RJE KHU TSUR GYI LAS KYI
PHYAG RGYA LO, ,RDO RJE KHU TSUR GNYIS MKHAL LTAG GNYIS SU BZHAG
STE L'A S+YE'I SNYING PO'I DON SEMS LA BSAMS SHING YID DAD PAR
GYUR PAS GLO G-YON PAR MGO BO 'DUD PA 'DI NI, RDO RJE L'A S+YE'I
LAS KYI PHYAG

RGYA'O, ,RDO RJE KHU TSUR GNYIS KYIS MGO LA PHRENG BA BCING BA
LTAR BYAS PA 'DI NI, RDO RJE PHRENG BA'I LAS KYI PHYAG RGYA'O,
,RDO RJE KHU TSUR GNYIS TSIG GI BRJOD PA'I TSUL DU KHA NAS GYEN
DU BTANG BA NI RDO RJE GLU'I LAS KYI PHYAG RGYA'O, ,RDO RJE GAR
NI JI SKAD DU SNGAR BSHAD PA LAS RDO RJE KHU TSUR

GNYIS MKHUR TSOS DANG SPYI BOR BZHAG PA NI RDO RJE GAR GYI LAS
KYI PHYAG RGYA'O, ,RDO RJE KHU TSUR GNYIS KHA THUR DU BSTAN TE
BKROL BA NI RDO RJE BDUG SPOS KYI LAS KYI PHYAG RGYA'O, ,RDO RJE
KHU TSUR GNYIS ME TOG 'THOR BA'I TSUL DU GYEN DU BKROL BA NI RDO
RJE ME TOG GI PHYAG RGYA'O, ,RDO RJE KHU TSUR

@32B GNYIS LAS MTHE BONG GNYIS MAR ME'I RTZE LTAR GYEN DU BZUNG
BA NI MAR ME'I PHYAG RGYA'O, ,RDO RJE KHU TSUR GNYIS BYUG SPOS
NYUG PA'I TSUL DU RANG GI LUS LA BCAR TE BRKYANG BA NI RDO RJE
BYUG SPOS KYI LAS KYI PHYAG RGYA'O, ,RDO RJE KHU TSUR G-YAS PA'I
MDZUB MO LCAGS KYU LTAR BYAS PA GZUNG BA

NI RDO RJE LCAGS KYU SGO SRUNG GI LAS KYI PHYAG RGYA'O, ,LAG NGAR
G-YON PA'I STENG DU LAG NGAR G-YAS PA BZHAG LA, RDO RJE KHU CHUR
G-YAS PA'I STENG DU G-YON PA SBYAR TE LAG NGAR DANG RDO RJE KHU
TSUR GNYIS KYI BAR ZHAGS PA LTAR BYAS PA NI RDO RJE ZHAGS PA'I
LAS KYI PHYAG RGYA'O, ,RDO RJE KHU TSUR

GNYIS KYI MDZUB MO GNYIS GDU BU LTAR BYAS PA NI RDO RJE LCAGS
SGROG GI LAS KYI PHYAG RGYA'O, ,DE LAS RDO RJE KHU TSUR GNYIS
RGYAB SBYAR TE BCINGS PA NI RDO RJE DBAB PA'I LAS KYI PHYAG RGYA
STE LAS KYI PHYAG RGYA BSDUS PA'O, ,DE NAS CHOS KYI PHYAG RGYA
RNAMS 'BYUNG STE, SANGS RGYAS RDO RJE

YE SHES NI, ,RDO RJE DBYINGS NI BRTAN BYED PA'O, ,ZHES 'BYUNG BAS
NA, BADZRA DZNY'A NA, ZHES BYA BA NI SANGS RGYAS LNGA TSAR GYI
CHOS KYI PHYAG RGYA'O, ,SA MA YA STVAm, A'A NA YA SBA, AA HO SU
KHA, S'A DHU S'A DHU, RDO RJE SEMS DPA' LA SOGS PA BZHI'I STE
MDUN DANG G-YAS G-YON DANG RGYAB

NA GO RIMS BZHIN DU GNAS PA'O, ,SU MA H'ATTVAm, DHU PO DYOTA,
AARTHA PR'APTE, HA HA H'Um HA, 'DI DAG NI RDO RJE RIN CHEN LA
SOGS PA BZHI'I CHOS KYI PHYAG RGYA'O, ,SARB'A KA RI DU:KHA
TZTSEDA, BUDDHA BO DHI PRA TI SHAPTA, SNGA MA BZHIN DU RDO RJE
CHOS LA SOGS PA BZHI RNAMS KYI'O, ,SU BA SHITT'I MA NIRBH'A YA
STVAm,

SHA TRUm BHAKshA, SARBA SIDDHI, DE BZHIN DU RDO RJE LAS LA SOGS
PA BZHI'I'O, ,MO HA RA TI, R'U PA SHO PHE, SHRO TRA SOO KHYA,
SARBA P'U DZA, JI SKAD DU GSUNGS PA'I RDO RJE L'A S+YE LA SOGS
PA'I LHA MO RNAMS G-YON PHYOGS NAS GO RIMS BZHIN DU BKOD PA RNAMS
KYI'O, ,PRA HLA DA NI, PA L'A GA

MAm; SU TE DZO GR'I, SU GAN DHANG+GI, DE BZHIN DU RDO RJE BDUG PA
LA SOGS PA'I CHOS KYI PHYAG RGYA'O, ,AA Y'A HI DZA:AA Y'A H'Um
H'Um H'Um, HE SPHO tA BAm, GHAntA AA AA, RDO RJE LCAGS KYU LA
SOGS PA SGO SRUNG RNAMS KYI CHOS KYI PHYAG RGYA RNAMS TE, G-YAS
PHYOGS NAS BSKOR ZHING SBYOR BAR

@33A *, ,BYA'O; ,CHOS KYI PHYAG RGYA BSDUS PA'O, ,'DI NI DE BZHIN
GSHEGS PA LA SOGS PA SEMS DPA' CHEN PO THAMS CAD KYI SNYING PO
BZLAS RJOD BYED PA DANG, DKYIL 'KHOR CHEN PO'I SKABS SU GSUNGS
PA'I PHYAG RGYA CHEN PO LA SOGS PA BSGOM PA LA

BRTZON PAS MCHOD PA'I CHO GA RGYA CHEN POR 'DOD PA RNAMS LA RDO
RJE DBYINGS KYI DKYIL 'KHOR CHEN PO'I SKABS SU GSUNGS PA'I PHYAG
RGYA BZHI BSTAN PA'O, ,DE BAS NA GANG DKYIL 'KHOR CHEN POR BKOD
PA'I DE BZHIN GSHEGS PA LA SOGS PA MCHOD PAR 'DOD PA DES PHYAG
RGYA MANG

PO 'DI DAG THAMS CAD DE BZHIN GSHEGS PA LA SOGS PA'I DKYIL 'KHOR
CHEN POR BYIN GYIS BRLAB PA'I PHYIR SBYAR DGOS SO, ,GANG YANG
PHYAG RGYA BZHI'I DKYIL 'KHOR LA SOGS PAR BKOD PA GONG DU BSHAD
PA GANG YANG RUNG BA'I RIM GYIS MCHOD PA DANG MNYES PAR BYED 'DOD
PA DE LA

NI; PHYAG RGYA 'DI RNAMS THAMS CAD MCHOD PA'I TSE SBYAR MI DGOS
SO, ,DE BAS NA DES PHYAG RGYA BSDUS PA 'DI LAS JI LTAR SRID PAR
PHYAG RGYA BZHI'I DKYIL 'KHOR LA SOGS PA SO SOR NGES PA'I LHA
RNAMS KYI PHYAG RGYA CHEN PO LA SOGS PA BRTAGS TE SBYAR BAR
BYA'O, ,GANG GI PHYIR ZHE NA

PHYAG RGYA 'DI RNAMS NI PHYAG RGYA BZHI LA SOGS PA'I DKYIL 'KHOR
BYIN GYIS RLOB PA NYID DU SRID PA GSUNGS PAR DGONGS PA'I PHYIR
RO, ,BYE BRAG TU NI PHYAG RGYA BZHI DANG PHYAG RGYA GCIG GI DKYIL
'KHOR GYI SBYOR BA'AM, RAS LA BRIS PA BKOD PA LAS MCHOD PA SBYOR
NA DES PHYAG RGYA BZHI'I

DKYIL 'KHOR LA SOGS PA'I MCHOD PA LA YANG DE BZHIN GSHEGS PA
THAMS CAD LA SOGS PA MCHOD PAR BSAM MO, ,GANG GI PHYIR ZHE NA,
PHYAG RGYA BZHI DANG PHYAG RGYA GCIG GIS DKYIL 'KHOR GYI SBYOR BA
DANG, RAS LA BRIS PA BKOD PA NI RDO RJE DBYINGS LA SOGS PA'I
DKYIL 'KHOR

CHEN PO'I MDOR BSDUS PA STE, DE BAS NA PHYAG RGYA BZHI'I DKYIL
'KHOR LA SOGS PA LA GNAS PA, DE BZHIN GSHEGS PA'I GZUGS SAM,
BYANG CHUB SEMS DPA'I GZUGS GCIG PU LA YANG DE BZHIN GSHEGS PA
THAMS CAD LA SOGS PA BSAMS TE, PHYI'I MCHOD PA LA

@33B SOGS PA BYA'O, ,DE LTAR BYAS NA 'DI NI DE BZHIN GSHEGS PA
THAMS CAD KYI MCHOD PA'I DAM TSIG STE, DE BAS NA KHYOD KYIS DE
BZHIN GSHEGS PA THAMS CAD LA NYI MA RE RE MCHOD PA BCU DRUG PO
'DI RNAMS BYA'O ZHES BYA BA LA SOGS PA LAS KYI DKYIL 'KHOR LAS
GSUNGS PA'I MDO

'DI YANG LEGS PAR BSHAD PAR 'GYUR RO, ,DE BAS NA DE LTAR GANG
YANG RUNG BA'I RIM PAS DE BZHIN GSHEGS PA LA SOGS PA GTZO BOR
GYUR PA MNYES PAR BYA BA'I LHA BYIN GYIS BRLAB PAR SNGAR BYAS TE,
DE RNAMS MCHOD CING MNYES PAR BYA BA'I CHO GA BYA'O, ,MCHOD PA
YANG RGYUD 'DIR,

PHYI'I DANG GSANG BA DANG RAB TU GSANG BA DANG, SGRUB PA'I MCHOD
PA DANG RNAM PA BZHI'I BYE BRAG GIS SKABS JI LTA BA BZHIN DU MDOR
BSDUS PA DANG RGYAS PA RNAM PA DU MAR 'DUL BA'I SKYE BO'I DBANG
GIS BSTAN TE, DE BAS NA SKABS 'DIR NI RAS LA BRIS PA DANG DKYIL
'KHOR LA SOGS

PAR BYIN GYIS BRLABS PA'I BCOM LDAN 'DAS RNAMS LA, L'A S+YE LA
SOGS PA GSANG BA'I MCHOD PA BZHI'AM BDAG DBUL BA LA SOGS PA LAS
KYI DKYIL 'KHOR DU GSUNGS PA BCU DRUG RNAMS DANG, BDUG PA LA SOGS
PA PHYI'I MCHOD PA RNAMS KYIS MCHOD PAR BYA'O, ,

ZHES BCOM LDAN 'DAS KYIS GSUNGS SO, ,DE LA RTZA BA'I RGYUD KYI
PHYI MA'I RGYUD LAS, DE BZHIN GSHEGS PA RNAMS LA BYE BRAG TU BDUG
SPOS LA SOGS PA'I MCHOD PA BZHI NYID BSTAN TE, DE BZHIN GSHEGS PA
RNAMS LA MCHOD PA'I SKABS SU, SHIN TU MNYAM PAR

GZHAG PA YIS, ,DANG POR BDUG LA SOGS PAS MCHOD, ,DE NAS DNGOS
GRUB 'DOD PA YIS, ,BSGRUBS NA DNGOS GRUB THOB PAR 'GYUR, ,ZHES
GSUNGS PA'O, ,DE BZHIN GSHEGS PA'I RIGS LA NI DNGOS SU GSANG BA'I
MCHOD PA BZHI DANG, BDAG DBUL BA

LA SOGS PA MCHOD PA RNAM PA BCU DRUG LAS KYI DKYIL 'KHOR DU
GSUNGS PA BSTAN TE, 'DI SKAD DU, MCHOD PA GSANG BA KUN 'DON CING,
,GSANG BA'I MCHOD PA RNAM BZHI'AM, ,BDAG DBUL BA LA SOGS PA YIS,
,MCHOD NA DNGOS GRUB THOB PAR 'GYUR, ,ZHES

@34A *, ,GSUNGS SO, ,PHYI MA'I YANG PHYI MA'I RGYUD LAS NI SPYIR
DE BZHIN GSHEGS PA'I RIGS DANG BCAS PA RNAMS BDUG SPOS LA SOGS PA
'BA' ZHIG GIS MCHOD PAR BSHAD DE, 'DI SKAD DU, LTA BA NGAN DANG
CHAGS MED LA, ,GSANG BA 'DI NI MI RIGS SO, ,ZHES

GSUNGS NAS GNAS JI LTA BA BZHIN DU 'DUG STE ZLA BA BZHIR DUS
BZHIR BDUG SPOS LA SOGS PAS MCHOD PA BYA STE, DE BZHIN GSHEGS PA
THAMS CAD KYIS THEG PA CHEN PO MNGON PAR RTOG PA LAS GSUNGS PA'I
MTSAN BRGYA RTZA BRGYAD KYIS MNGON PAR BSTOD DE PHYAG RGYA BZHI'I
SBYOR BAS

PHYAG 'TSAL ZHING, BDAG DBUL BA LA SOGS PA'I MCHOD PA SNGAGS RNAM
PA BZHI PO 'DIS BYA'O ZHES BYA BA LA SOGS PA RGYA CHER GSUNGS SO,
,'DIR RTZA BA'I RGYUD LAS GSUNGS PA'I RIM PAS GANG PHYAG RGYA
CHEN PO LA SOGS PA SGOM MI NUS PA DE DAG LTA BA NGAN CING CHAGS
PA MED

PAR DGONGS TE, BZLAS PA LA NAN TAN BYAS PAS 'GRUB PAR 'DOD PA DE
DAG NYID KYIS BDUG PA LA SOGS PA MCHOD PAR BYA BAR MNGON MOD KYI,
'ON KYANG PHYAG RGYA CHEN PO LA SOGS PA BSGOM PA LA BRTZON PA
RNAMS KYIS KYANG BDUG SPOS LA SOGS PA'I PHYI'I MCHOD PA RNAMS
BYA'O, ,

'DI LTAR RTZA BA'I RGYUD LAS SPYIR MCHOD PA RNAM PA BRGYAD CAR
YANG MCHOD PA'I SKABS SU GSUNGS TE, DE BAS NA DE BZHIN GSHEGS
PA'I RIGS DANG BCAS PA RNAMS LA GSANG BA'I MCHOD PA BZHI DANG,
BDUG SPOS LA SOGS PA BZHIS MCHOD PAR BYA BA RIGS PAR SHES PAR
BYA'O, ,

DE LA DANG POR MCHOD PA'I CHO GA RDZOGS PAR 'DOD PAS, BCOM LDAN
'DAS KYI SPYAN SNGAR SPYI'I CHO GA BSTAN PA'I MTSAN NYID THEG PA
CHEN PO'I SDOM PA SNGAR MNOS SU ZIN KYANG, SEMS BRTAN PAR BYA
BA'I PHYIR YANG BSKYED DO, ,DE LA SDOM PA MNOS PA'I RIM PA NI
'DI'O, ,JI LTAR DUS

GSUM MGON PO RNAMS, ,BYANG CHUB TU NI NGES BYAS PAS, ,BYANG CHUB
SEMS NI BLA MED PA, ,DAM PA BDAG GIS BSKYED PAR BGYI, ,SANGS
RGYAS RNAL 'BYOR SDOM PA LA, ,TSUL KHRIMS KYI NI BSLAB PA DANG,
,DGE BA'I CHOS NI BSDU BA DANG, ,SEMS CAN DON BYED TSUL KHRIMS
GSUM,,

@34B DE BZHIN BRTAN PAR GZUNG BAR BGYI, ,SANGS RGYAS CHOS DANG
DGE 'DUN TE, ,BLA NA MED PA'I DKON MCHOG GSUM, ,DENG NAS BRTZAMS
TA GZUNG BAR BGYI, ,NAM DU YANG NI SPANG MI BYA, ,RDO RJE RIGS
MCHOG CHEN PO LA, ,RDO RJE DRIL BU PHYAG RGYA YANG, ,YANG DAG
NYID DU GZUNG BAR BGYI,

SLOB DPON DAG KYANG GZUNG BAR BGYI, ,RIN CHEN RIGS MCHOG CHEN PO
YI, ,DAM TSIG YID DU 'ONG BA LA, ,NYIN RE BZHIN DU LAN DRUG TU,
,SBYIN PA RNAM BZHI RAB TU SBYIN, ,BYANG CHUB CHEN PO LAS BYUNG
BA'I, ,PADMA'I RIGS CHEN DAG PA LA, ,PHYI NANG GSANG BA'I THEG PA
GSUM, ,

DAM PA'I CHOS NI GZUNG BAR BGYI, ,LAS KYI RIGS MCHOG CHEN PO LA,
,SDOM PA THAMS CAD LDAN PA NI, ,YANG DAG NYID DU GZUNG BAR
BGYI'O, ,MCHOD PA'I LAS KYANG CI NUS BGYI, ,SEMS CAN KUN GYI DON
GYI PHYIR, ,BDAG GIS SDOM PA MA LUS BZUNG, ,ZHES BYA'O, ,

DE NAS SDOM PA JI LTAR MNOS PA DON BSGRUB PA'I PHYIR, ,BCOM LDAN
'DAS RNAMS LA MCHOD PA LA SOGS PA'I LAS BYA BAR RIGS SO ZHES
MKHAS PA RNAMS SMRA'O, ,DE NAS JI LTAR MOS PA'I RANG GI LHA'I DAM
TSIG SEMS DPA'I RNAL 'BYOR YID KYIS DRAN PAR BYAS TE, BDUG

SPOS LA SOGS PA MCHOD PA'I YAN LAG RNAMS JI LTAR BSAGS PA RNAMS,
AOm SVA BH'A BA SHUDDHA: SARBA DHARM'A, ZHES BYA BA'AM, SARBA KA
RI ZHES BYA BA 'DI GNYIS GANG YANG RUNG BAS MNGON PAR BSNGAGS PAS
YONGS SU DAG PAR BYAS TE, BDUG PA LA SOGS PA'I LHA MO RNAMS KYI

SNYING PO SNGAR GSUNGS PA'I RANG GI LAS KYI PHYAG RGYA DANG LDAN
PAS DE RNAMS LA GTUGS TE, GUS PAR RGYAL BA SRAS DANG BCAS PA
RNAMS LA SEMS BSKYED DE, ,RGYAL BA'AM DE'I SRAS CHE GE MO ZHIG LA
SO SOR RAM, RGYAL BA THAMS CAD LA MCHOD PA BGYI'O ZHES SMRA ZHING
DANG POR

BDUG SPOS DE NAS ME TOG ,DE'I 'OG TU MAR ME, DE'I THA MAR BYUG
SPOS TE DE LTAR DBUL BAR BYA'O, ,BDUG SPOS LA SOGS PA DNGOS SU MA
'BYOR NA, DE'I GZUGS BRNYAN YANG SNGA MA BZHIN DU MNGON PAR
BSNGAGS TE DBUL LO, ,PHYI'I MCHOD PA'I YAN LAG RNAM PA THAMS

@35A *, ,CAD DU MA 'BYOR NA YANG, RDO RJE BDUG PA LA SOGS PA'I
LHA MO RNAMS KYI LAS KYI PHYAG RGYA BCINGS TE, DE'I SNYING PO
SNGAR BSHAD PA BRJOD LA RAB TU DRI ZHIM ZHING YID DU 'ONG BA
BZANG ZHING RGYA CHE BA'I BYUG SPOS LA SOGS PA'I CHAR GYIS NAM
MKHA'I NANG THAMS CAD BKANG

STE; DE BZHIN GSHEGS PA LA SOGS PA LA MCHOD PAR BYA'O, ,RNAL
'BYOR PA NA MCHOD PA'I YAN LAG GI KHYAD PAR 'DI DAG GAM, 'DI DAG
PAS LHAG PAR YANG NGES PAR DBUL LO ZHES DE DBUL BAR SMON LAM NGES
PAR BTAB NA YAN LAG DE DAG NYID KYIS MCHOD PA BYAS PA DANG

'DRA BAR SHES PAR BYA'O, ,'DI NI SPYI'I MCHOD PA'I CHO GA LA
THABS MKHAS PAR SHES PAR BYA STE, PHYI ROL GYI MCHOD PA RNAM
BZHI'O, ,DE NAS DE BZHIN GSHEGS PA MNYES PAR BYED PA'I PHYI MA'I
YANG PHYI MA'I RGYUD LAS GSUNGS PA'I MTSAN BRGYA RTZA BRGYAD KYIS
DE BZHIN GSHEGS PA

RNAMS KYANG BSTOD PAR BYA'O, ,YANG NA DE BZHIN GSHEGS PA RNAMS
DANG, DE BZHIN GSHEGS PA'I RIGS KYI LHA RNAMS MNYES PAR BYED PAS
THEG PA CHEN PO MNGON PAR RTOGS PA LAS GSUNGS PA'I MTSAN BRGYA
RTZA BRGYAD KYIS DE BZHIN GSHEGS PA GTZO BOR BYAS TE, RANG GI LHA

LA SOGS PA'I LHA'I 'KHOR MNGON PAR BSTOD DO, ,MTSAN BRGYA RTZA
BRGYAD PA RNAM PA GNYIS PO YANG RGYUD NYID LAS SHES PAR BYA'O,
,SKABS 'DIR YANG RANG GI RGYUD KYI DAM TSIG ZIL GYIS MI NON CING
BDAG BYIN GYIS BRLAB PA'I PHYIR, MI 'KHRUGS PA'I RIGS KYI 'KHOR
LOS

SGYUR BA, DPAL RDO RJE SEMS DPA' DANG, CHOS KYI RGYAL POR DBANG
BSKUR BA THOB PAR BYA BA'I PHYIR, RIN PO CHE 'BYUNG BA'I RIGS
'KHOR LOS SGYUR BA BCOM LDAN 'DAS RDO RJE RIN CHEN DANG, ZAB CING
RGYA CHE BA'I MDO SDE BSHAD PA'I MTHU BDAG LA BSKYED PA'I PHYIR,
'OD DPAG TU MED PA'I

RIGS KYI GTZO BO DPAL RDO RJE CHOS DANG, SEMS CAN THAMS CAD KYI
DON BYA BA'I MTHU GRUB PAR BYA BA'I PHYIR, DON YOD PAR GRUB PA'I
RIGS KYI 'KHOR LOS SGYUR BA GTZO BO LAS SNA TSOGS PA LA 'OG NAS
'BYUNG BA'I CHO GAS RIGS BZHI LA YAN LAG THAMS CAD KYIS PHYAG BYA
BA'I MCHOD

@35B PA SNGAR BYA ZHING DGOS PA DANG BCAS PA'I BDAG GI LUS PHUL
TE BYIN GYIS BRLAB PAR GSOL BA SNGON PA'I SNYING PO 'DI BZHIS
GSOL BA GDAB BO, ,JI SKAD DU PHYI MA'I YANG PHYI MA'I RGYUD LAS
BZLAS BRJOD KYI CHO GA'I SKABS SU, GNAS JI LTA BUR GNAS PAS ZLA
BA BZHIR DUS BZHIR BDUG

SPOS LA SOGS PAS JI LTA BA BZHIN DU MCHOD PAR BYA STE, DE BZHIN
GSHEGS PA THAMS CAD KYI THEG PA CHEN PO MNGON PAR RTOGS PA LAS
GSUNGS PA'I MTSAN BRGYA RTZA BRGYAD KYIS DE BZHIN GSHEGS PA THAMS
CAD LA MNGON PAR BSTOD DE, PHYAG RGYA BZHI'I SBYOR BAS PHYAG BYA
ZHING SNGAGS

RNAM PA BZHI PO 'DIS BDAG DBUL BA'I MCHOD PA BYA'O ZHES GSUNGS
SO, ,'DIR PHYAG RGYA BZHI'I SBYOR BAS ZHES BYA BA NI RDO RJE THAL
MO'I PHYAG RGYA GNAS BZHIR GZHAG PAR BSTAN PA'O, ,DE LA 'DI NI
PHYAG RGYA RNAM BZHI LA SOGS PA'I MTSAN NYID DO, ,'DI LTAR RDO
RJE THAL MO BRKYANG STE,

LUS THAMS CAD KYIS SNGAGS 'DI BRJOD CING PHYAG BYA'O, ,AOm SARBA
TA TH'A GA TA P'U DZO PASTH'A NA YA A'ATMA N'Am NITY'A TA Y'A MI,
SARBA TA TH'A GA TA BADZRA SATVA AA DHI TIshthA SVA M'Am, DE NAS
DE BZHIN DU 'DUG STE, RDO RJE THAL MO SNYING GAR SBYAR LA SNGAGS
'DI BRJOD CING DPRAL BAS PHYAG BYA'O, ,AOm SARBA TA TH'A GA

TA P'U DZA AA BHIshE KA YA A'ATMA N'Am NIR+Y'A TA Y'A MI, SARBA
TA TH'A GA TA BADZRA RATNA AA BHI shINYTZA M'Am, DE NAS DE BZHIN
DU LA NANGS LA RDO RJE'I THAL MO SPYI BOR BCINGS TE SNGAGS 'DI
BRJOD CING KHAS PHYAG BYA'O, ,AOm SARBA TA TH'A GA TA P'U DZA PRA
BA RTA N'A YA A'ATMA N'Am NIRY'A TA Y'A MI, SARBA TA TH'A GA TA
BADZRA BHARM'A PRA BARTA YA M'Am, DE

NAS DE BZHIN DU 'DUG LA RDO RJE'I THAL MO SPYI BO NAS PHAB STE
SNYING GAR SBYAR LA SNGAGS 'DI BRJOD CING SPYI BOS PHYAG BYA'O,
,AOm SARBA TA TH'A GA TA P'U DZA KARMA nE A'ATMA N'A NI RY'A TA
Y'A MI, SARBA TA TH'A GA TA BADZRA KARMA KU RU M'Am, NUS NA LAS
KYI DKYIL 'KHOR DU GSUNGS PA'I MCHOD PA BCU DRUG GI LHA MO'I RIG

SNGAGS RNAMS KYIS KYANG, RDO RJE GAR GYIS BYOR BAS MGON PO RNAMS
LA YANG MCHOD PA CHEN PO BYA'O, ,RIG SNGAGS DE RNAMS KYANG LAS
KYI DKYIL 'KHOR DU BLTA'O, ,DE NAS 'OG NAS 'BYUNG BA'I CHO GAS
GSANG BA'I MCHOD PA BRJOD CING, BYANG CHUB KYI SEMS LA DGA' BA LA
SOGS PA'I

@36A *, ,MTSAN NYID, RDO RJE L'A S+YE LA SOGS PA SGRUB PA'I MCHOD
PA BZHI RNAMS KYIS MCHOD DO, ,JI SKAD DU, MCHOD PA GSANG BA RAB
'DON CING, GSANG BA'I MCHOD PA RNAM BZHI'AM, BDAG DBUL BA LA SOGS
PA YIS, ,MCHOD PA BYAS NAS RAB TU 'GRUB, ,CES

GSUNGS SO, ,DE LTAR BYAS NA SPYAN JI LTAR DRANGS PA'I BCOM LDAN
'DAS DANG, BDAG RNAL 'BYOR PA YUL GCIG LA SPYOD PAR GZIGS NAS
SEMS CHA MTHUN PAS RJES SU CHAGS NAS DNGOS GRUB MYUR DU STZOL BAR
'GYUR RO, ,JI SKAD DU, JI LTAR YUL BZHI LDAN GYUR NAS, ,RDO RJE

SEMS DPA' BSGRUB PAR BYA, ,DE NYID BSKUL BAS MYUR BA RU, ,RJES SU
CHAGS NAS RAB TU 'GRUB, ,CES GSUNGS SO, ,RDO RJE SEMS DPA' ZHES
BYA BA 'DI NI NYE BA'I MTSAN NYID KYI TSIG STE, MNYES PAR BYA
BA'I SEMS DPA' THAMS CAD KYANG DE LAS GYUR PA YIN PA'I PHYIR DE'I
NGO BO

NYID KYI MTSAN NYID DU GZUNG NGO, ,DE LA RDO RJE L'A S+YE'I NI
BYANG CHUB KYI SEMS 'DOD PA'I DGA' BA'O, ,RDO RJE PHRENG BA NI
GZUGS LA SOGS PA RNAM PAR GROL BA'I YON TAN ME TOG GI PHRENG
BA'O, ,RDO RJE'I GLU NI DAM PA'I CHOS 'CHAD PA'I RANG BZHIN NO,
,RDO RJE'I GAR NI SEMS CAN GYI DON

BYA BA DANG, DE BZHIN GSHEGS PA RNAMS LA MCHOD PAR BYED PA'I NGO
BO NYID DE YUL BZHI PO 'DI DAG NI RDO RJE L'A S+YE LA SOGS PA'I
MTSAN NYID LA BYA'I, SKABS 'DIR JI LTAR GRAGS PA'I GZUGS DANG
SGRA LA SOGS PA CHAGS PAR 'GYUR BA'I YUL LA NI MI BYA'O, ,ZHES
RNAL 'BYOR LA

MKHAS PA RNAMS 'CHAD DO, ,DE CI'I PHYIR ZHE NA, GZUGS DANG SGRA
LA SOGS PA'I YUL DE RNAMS NI RANG GI LHA MNYES PAR BYED PA'I CHO
GAR BSTAN TO SNYAM NAS RAB TU BSTAN NA SEMS G-YENG BAR 'GYUR BAS
DE DAG LA BRTEN PAR DGA' BA RNAMS, LHA'I GNAS SKABS KHYAD PAR CAN

LA DMIGS PA'I MTSAN NYID RNAL 'BYOR GYI SKABS SU GA LA 'GYUR ZHES
DGONGS PA'I PHYIR RO, ,GANG YANG, JI LTAR 'DOD DANG CI DGAR
SPYOD, ,THAMS CAD ZA ZHING THAMS CAD BYED, ,CES BYA BA LA SOGS PA
BAG YANGS KYI TSIG TU GSUNGS PA DE DAG NI GANG DKA' BA SPYOD PA
LA

@36B DGA' BA'I BZLAS BRJOD BYED PA LA DGONGS TE DUS GSUM DU KHRUS
BYED PA DANG, LAN TSVA MED PA'I ZAS ZA BA DANG, SGOG PA DANG
BTZONG DANG LA PHUG LA SOGS PA YANG SPANG BAR GSUNGS PA DE DAG
BCAS PA'I KHA NA MA THO BA STE, GCIG KHO NAR BGEGS LA SOGS PA
NGAN SONG GI RGYU

MA YIN PA'I PHYIR RO, ,DE DAG 'DIR SPYAD PAR GSUNGS PA NI THABS
DANG SHES RAB TU LDAN PA'I RNAL 'BYOR PA SEMS TING NGE 'DZIN RTZE
GCIG TU GYUR PA RNAMS DANG, DE LAS SEMS GZHAN PA BRTUL ZHUGS DANG
SDOM PA'I SGRA THOS PA TZAM GYIS YID SKRAG PAR 'GYUR PA RNAMS
DRANG BA'I PHYIR

RJES SU GNANG GI, DE YANG NGES PAR BYAR MI RUNG BA NYID DU GSUNGS
PA NI MA YIN NO, ,JI LTAR ZHE NA, DE RNAMS KYANG RNAL 'BYOR GYI
SPYI'I TSUL KHA CIG LAS MI GNANG BAR BSTAN PA'I PHYIR RO, ,DGONGS
PA 'DI DAG THAMS CAD KYANG, ,RDO RJE RTZE MO LAS GSUNGS PA'I,
,THEG PA

CHEN PO MNGON PAR RTOGS PA'I SKABS SU GSAL BA NYID DU BSTAN TE,
JI SKAD DU, BYANG CHUB SEMS 'DZIN GYUR NAS NI, ,LHA GZHAN LA NI
MI MOS PAR, ,DKON MCHOG GSUM LA DAD PA DANG, ,DE LA GZHOL ZHING
'BAB PA YIS, ,GSOD DANG RKU DANG 'KHRIG PA DANG, ,BRDZUN

DANG CHANG NI RNAM PAR SPANG, ,KHYIM PA'I TSUL DU GNAS NAS NI,
,RIG SNGAGS RGYAL PO RTAG PAR BSGRUB, ,GAL TE DE NI RAB BYUNG NA,
,SDOM PA GSUM LA GNAS PAR BYA, ,SO SOR THAR DANG BYANG CHUB CHE,
,RIG 'DZIN RANG GI SDOM PA'O, ,ZHES BYA BA LA SOGS PA

RGYAS PAR GSUNGS NAS, GTZANG ZHING GOS KYANG GTZANG BA DANG,
,GTZANG MA'I GROGS DANG LHAN CIG TU, ,RDO RJE SDOM PA DAM PA YI,
,BSLAB PA'I TSIG GIS YANG DAG BLANGS, ,DKON MCHOG BZHI YI SBYOR
BA DANG, ,PHYAG RGYA DE LA GZHOL BAR BYA, ,SANGS RGYAS CHOS DANG

'PHAGS DGE 'DUN, ,SLOB DPON YANG NI PHYI MA'O, ,NYIN RE ZHING NI
CI NUS PAR, ,KHRUS BZHI RAB TU SBYAR BAR BYA, ,RNAL 'BYOR JI LTAR
'KHRU BA DAG ,GO RIMS BZHIN DU BSHAD PAR BYA, ,SDOM PA GSUM LA
GNAS PA NI, ,DANG PO'I KHRUS SU BSHAD PA YIN, ,GNYIS PA YI NI

@37A *, ,KHRUS BSHAD PA, ,BSHAGS DANG GSOL LA SOGS PA'O, ,PHYAG
RGYA DGROL BA GSUM PA'O, ,BZHI PA CHU STE PHYI MA'O, ,KHRUS KYI
CHO GA 'DI RNAMS KYIS, ,MKHAS PA RNAMS NI DE BZHIN 'KHRU, ,SGRUB
PA PO YI CHO GA LA, ,GOS GSUM DAG KYANG BRJE BAR BYA, ,DANG

PO'I GOS SU BSHAD PA NI, ,SDOM PA RNAMS LA GNAS PA DAG ,SGRUB
PA'I CHO GA DAG PA'O, ,GNYIS PA KHREL YOD NGO TSA SHES, ,GSUM PA
THUB PA'I GOS RNAMS TE, ,GOS GSUM DU NI YONGS SU BSGRAGS, ,THAMS
CAD BZA' DANG 'DOD PA NI, ,KHA NA MA THO GANG MED PA'O, ,

SHA CHANG SGOG PA LA SOGS PA, ,MI BZA' BA RNAMS SPANG BAR BYA,
,DRI MI ZHIM DANG MI GTZANG BA'I, ,BZA' DANG BTUNG BA RNAMS KYANG
SPANG, ,GZHAN LA GNOD DANG LDAN PA DAG ,SEMS KYIS KYANG NI MI
BYA'O, ,G-YEM PA BDUN GYI SBYOR BA RNAMS, ,MI SDUG BSGOM PAS
SPANG

BAR BYA, ,BSOD NAMS BYED LA RTAG TU BRTZON, ,THEG PA CHEN PO'I
DON SEMS PA, ,BYANG CHUB SEMS DPA'I TSUL RGYA CHE, ,SHES RAB PHA
ROL PHYIN LA MKHAS, ,KLOG CING RNAM PAR SEMS PA DANG, ,YANG DANG
YANG DU GSOL BA 'DEBS, ,DGRA DANG ZIN DANG THA MAL PA, ,

SEMS SNYOMS MI 'JIGS RAB TU SBYIN, ,ZHE SDANG 'JOMS PA BSGOM PA
NI, ,BYAMS SHING DGA' LA DES PA CAN, ,CHOS DANG GANG ZAG BDAG MED
PA, ,'DUS BYAS RNAMS KYANG 'KHRUL PA TZAM, ,MNGON SUM BLO CAN
BRTAN PA NI, ,'DUS BYAS KUN GYIS MI RMONGS

SO; ,SROG LA BAB PAR GYUR NA YANG, ,BYANG CHUB SEMS NI MI GTONG
ZHING, ,RDO RJE DRIL BU PHYAG RGYA YANG, ,NAM YANG GTANG BAR MI
BYA'O, ,BYANG CHUB SEMS GANG DE RDO RJE, ,SHES RAB DRIL BU ZHES
BRJOD DO, ,SLOB DPON SMAD PAR MI BYA STE, ,BLA MA SANGS RGYAS KUN
DANG 'DRA, ,

SBYOR BA LHOD PAR MA GYUR PAS, ,GO CHA RAB TU BRTAN PAR BGOS,
,PHA ROL PHYIN DRUG SPYAD PA YANG, ,RIM PA BZHIN DU SLOB PAR
BYED, ,SEMS CAN KUN GYI DON DANG LDAN, ,BYANG CHUB SEMS DPA'I
TSUL LA NI, ,KHA NA MA THO RDUL TZAM LA, ,SROG LA YANG NI MI LTA
BA, ,RAB TU

@37B BYUNG DANG KHYIM PA YANG, ,'DU 'DZI KUN KYANG RNAM PAR
SPANGS, ,BU DANG CHUNG MA DAG LA YANG, ,SRID PA'I BCINGS PA DAG
LAS GROL, ,BRKAM DANG CHAGS DANG GDUG PA MED, ,RMONGS PA DANG NI
LE LO MED, ,BAG YOD SPYOD CING BRTZON 'GRUS CHE, ,RNAL 'BYOR
SGRUB

PAS BSGRUB PAR BYA, ,LTA BA KUN LAS RNAM PAR GROL, ,YANG DAG NYID
KYI LAM STON PA, ,DGONGS PA'I TSIG LA RAB TU MKHAS, ,DON CHEN DON
NI RTOGS PAR 'GYUR, ,TSUL DANG TSUL MIN CHO GA YANG, ,DE NYID
RNAL 'BYOR RAB TU MKHAS, ,SEMS CAN KUN LA RAB TU

BYAMS, ,BYANG CHUB SPYOD PA'I DON SEMS PA, ,'DI 'DRI'I TSUL NI
BZANG PO LA, ,DE LTA BU YI SGRUB PA YIS, ,GROL BA DANG NI DNGOS
GRUB 'THOB, ,DNGOS GRUB THAMS CAD DGOS PA MED, ,PHYOGS DANG ZAS
DANG GOS RNAMS LA, ,'BAGS PA THAMS CAD RNAM PAR SPANG, ,

LHA RNAMS SMAD PAR MI BYA ZHING, ,RNAM PA YANG NI SPANG BAR BYA,
,NYI MA RE RE RAB BSDAMS SHING, ,SRUNG BA'I CHO GA BYAS PA LA,
,BGEGS NI MED KYIS MA 'JIGS SHIG ,SEMS NI RAB TU GDUL DKA' 'DIS,
,BGEGS NI CUNG ZAD MED SNYAM PAS, ,SEMS NI DAG

PA NYID DU 'GYUR, ,RANG GI SEMS NI BDUD CES GSUNGS, ,RANG GI SEMS
NYID BGEGS YIN NO, ,RNAM PAR RTOG PA THAMS CAD SPANGS, ,RNAM PAR
RTOG LAS BGEGS KUN 'BYUNG, ,GDUL DKA' SEMS NI RAB BZUNG NAS,
,'DOD PA LNGA NI SPANG BAR BYA, ,SNGON GYI RJES

DRAN NAS BRTZAMS TE, ,RDO RJE SEMS DPAR BSGOM PAR BYA, ,'JIG RTEN
NA NI GANG ZAG BZHI, ,BSKAL PA BRGYAR NI BRTZON BYAS SHING, ,CHO
GA BZHIN DU KUN SPYAD KYANG, ,DE DAG 'GRUB PAR YANG MI 'GYUR,
,BYANG CHUB SEMS NI MA BSKYED DANG, ,THE TSOM YOD PA NYID DANG
NI, ,

GANG ZHIG BKA' STZAL MI BYED DANG, ,MA DAD PAS NI MI 'GRUB PO,
,PHA DANG MAR NI SHES PA DANG, ,TSANGS DANG DGE 'DUN LA 'BAD NA,
,GTZANG ZHING ZHI BA DUL BA DANG, ,BSDAMS SHING THAR PA LA SEMS
PA, ,RGYAL SRID MTHO RIS LONGS SPYOD DANG, ,'DOD PA'I YON TAN

@38A *, ,SOGS PHYIR MIN, ,GZHAN DU SEMS CAN THAMS CAD PHYIR,
,RDZOGS PA'I BYANG CHUB NGES BYAS PA, ,DE BZHIN KHA ZAS TSOD SHES
SHING, ,MTSAN MO MI NYAL BA LA DGA', ,'DOD CHAGS ZHE SDANG LA
SOGS BYUNG, ,RNAM PAR RTOG PA MI SEMS SHING, ,SEMS

NI RAB TU DANG GYUR NAS, ,MI G-YO BAR NI NGES PAR BYA, ,LEGS
BSHAD SHIN TU RNAM PHYE BA'I, ,CHOS KYI DON LA MNGON PAR DGA',
,SEMS CAN GNOD LA SOGS PA'I RGYU, ,DRAG SHUL SPYOD PA'I LAS MI
BYED, ,SEMS CAN GDUG PA LA SOGS PA'I, ,NYES PA DAG KYANG

RAB TU BZOD, ,RIG SNGAGS MTSON DANG DE BZHIN MTSON, ,LHA YIS
BCINGS PA RNAMS DANG NI, ,DMAN MA DAG DANG LHA YI GRIB, ,LHA YI
MTSAN MA LA SOGS KUN, ,BZA' BA DANG NI SNA TSOGS PA, ,MTSAN MA'I
MTSAN NYID BYAS PA RNAMS, ,MI 'GONG ZHING NI MI BZA'

STE; ,NAM YANG BRDZI BAR MI BYA'O, ,DKON MCHOG GSUM GYI DKOR DAG
NI, ,NAM YANG SPYAD PAR MI BYA'O, ,THA NA RDUL GYI LHAG MA DANG,
,BDUG SMOS DAG KYANG MI SNOM MO, ,ZHES BYA BA LA SOGS PA GSANG
SNGAGS KYI RNAL 'BYOR BA'I LUS DANG NGAG DANG YID KYI SPYOD PA
BSDAM

PA'I TSIG RNAMS RNAL 'BYOR GYI SNGAGS KYI RGYUD THAMS CAD KYI
DGONGS PA'I TSIG 'GREL PAR GYUR PA, RDO RJE RTZE MO DANG RTOG PA
THAMS CAD BSDUS PA LA SOGS PA LAS 'BYUNG STE, DE BAS NA BAG YANGS
KYI TSIG GANG YIN PA 'DI DAG NI BCOM LDAN 'DAS KYIS PHAL CHER JI
SKAD DU

GRAGS PA'I DON LAS GZHAN DU RANG GI BRDAS DE LTA BUR BSHAD PAS
GDUL BA'I 'GRO BA LA PHAN GDAGS PA'I PHYIR BSTAN TO, ,DE RNAMS
KYI NANG NAS KYANG TSIG GANG RNAL 'BYOR LA SOGS PA'I SKABS JI
LTAR BA DANG MI 'GAL BA DE DAG NI SGRA JI BZHIN PA NYID DU 'JIG
RTEN PA'I BRDA

LAS SHES PAR BYA'O ZHES LUNG SEMS DPA' DAG 'CHAD DO, ,'DIR NI
ZHAR LA BSHAD PA STE, SKABS NYID BSHAD PAR BYA'O, ,GSANG BA'I
MCHOD PA RNAM PA BZHI'I CHO GA BYA BA DANG, DE'I DON DU DANG POR
MCHOD PA'I TING NGE 'DZIN MNGON DU BYAS TE, DE'I MTSAN NYID
KYANG, KUN DU

@38B BZANG PO 'DOD PA DAG ,SEMS CAN KUN LA BDE STZOL BA, ,RDO RJE
SEMS DPA'I TING 'DZIN GNAS, ,MCHOD NA DNGOS GRUB THOB PAR 'GYUR,
,ZHES GSUNGS SO, ,RDO RJE SEMS DPA' ZHES BYA BA YANG NYE BA'I
MTSAN NYID DE MNYES PAR BYA BA'I SEMS DPA' GZHAN RNAMS LA YANG
SBYAR

RO; ,DE NAS MCHOD PA GSANG BA BRJOD CING RDO RJE GAR GYI SBYOR
BAS RDO RJE KHU TSUR GNYIS MKHA' LTAG GNYIS SU BSNYEMS PA'I TSUL
DANG BCAS PAR BZHAG LA, JI LTAR SMOS PA'I BYANG CHUB KYI SEMS KYI
PHAN YON DRAN PA SNGAR BYAS TE, DE LAS DGA' BA BSKYED CING DANG
PA SPEL

BA DANG, BA SPU LDANG BA LA SOGS PA SNGAR BYAS TE, LDEM BAG CAN
DU SPYI BO G-YON DU 'DUD PAR BYA'O, ,'DI NI RDO RJE L'A S+YE'I LAS
KYI PHYAG RGYA STE, DE'I SNYING PO YANG 'DI'O, ,AOm BADZRA L'A
S+YE, AOm BADZRA SATVA SAm GRA HA, BADZRA RATNA MA NUTTA RAm,
BADZRA DHARMA GA YA NE, BADZRA KARMA KA ROTBHA BE,

ZHES BYA BA 'DI NI MCHOD PA GSANG BA STE, GSANG BA'I MCHOD PA
BZHI CHAR LA YANG SO SO'I SNYING PO DANG BCAS PA BRJOD PAR BYA'O,
,DE NAS GAR BYED CING RDO RJE PHRENG BA'I LAS KYI PHYAG RGYA
BCINGS TE, GONG DU GSUNGS PA'I MCHOD PA GSANG BA NYID BRJOD LA
GZUNGS DANG RNAM PAR THAR PA LA

SOGS PA DE BZHIN GSHEGS PA THAMS CAD KYI YON TAN GYI ME TOG GI
PHRENG BA'I CHO GAS BDAG DANG SEMS CAN THAMS CAD LA 'BYUNG BAR
GYUR CIG CES BSAMS NAS RDO RJE KHU TSUR GNYIS KYIS BDAG GI SPYI
BOR PHRENG BA'I TSUL DU BCING BAR BYA'O, ,'DI NI RDO RJE PHRENG
BA'I LAS KYI

PHYAG RGYA STE SNYING PO YANG 'DI'O, ,AOm BADZRA M'A LE, DE NAS
DE BZHIN DU MCHOD PA GSANG BA BRJOD LA, 'GRO BA THAMS CAD LA ZAB
CING RGYA CHE BA'I MDO SDE BSHAD PA LA SOGS PA 'BYUNG BAR GYUR
CIG CES BSAMS NAS, RDO RJE KHU TSUR GNYIS KYIS RANG GI KHA NAS
TSIG BRJOD PA'I TSUL

DU BYA'O, ,'DI NI RDO RJE GLU'I PHYAG RGYA STE, DE'I SNYING PO NI
'DI'O, ,AOm BADZRA G'I TI, DE NAS DE BZHIN DU MCHOD PA GSANG BA
BRJOD LA, ,MTSAN MA DANG SPYOD LAM RNAM PA SNA TSOGS PA 'GRO BA
THAMS CAD LA NGES PA'I TSIG TU SMRA BA LA MKHAS SHING RAL GRI LA
SOGS PA DAM TSIG GI PHYAG

@39A *, ,RGYA RNAM PA SNA TSOGS PA LAG NA THOGS PA 'GRO BA'I DON
BSGRUB PA LA MKHAS PAR BDAG GI LUS GYUR CIG CES YID LA BSAMS TE
RDO RJE GAR GYI TSUL GYIS SPYI BOR THAL MO SBYAR RO, ,'DI NI RDO
RJE GAR GYI LAS KYI PHYAG RGYA STE DE'I SNYING PO NI 'DI'O, ,AOm
BADZRA NI RTE, DE LA

'DI NI RDO RJE GAR GYI THABS BSTAN PA'O, ,RDO RJE KHU TSUR G-YON
PA MDUN DU BKAN TE BZHAG LA DE'I STENG DU G-YAS PA KHAS PHUB STE
BZHAG NAS, RDO RJE KHU TSUR G-YON PA DE G-YAS PA'I MTHE'U CHUNG
LA SOGS PA SOR MO THAMS CAD DGROL BA'I TSUL GYIS BSKOR TE, LAG PA
G-YAS PA DE

YANG DE BZHIN DU LDEM BAG CAN DU RDO RJE KHU TSUR BYAS LA, DE
BZHIN DU KHU TSUR G-YON PA BSKOR TE MKHUR TSOS G-YON PAR BKUR, DE
NAS DE BZHIN DU GAR BYED CING BSKOR BA GNYIS BYA STE, MKHUR TSOS
G-YAS PAR BKUR, ,DE NAS KYANG DE BZHIN DU GAR BYED CING THAL MO
KHONG STONG DU BYA'O, ,'DI

NI RDO RJE GAR GYI RIM PA'O, ,DE LTAR 'DI NI MCHOD PA RNAM PA
BRGYAD MDOR BSDUS TE RNAL 'BYOR PA THAMS CAD KYI SPYIR BSTAN
PA'O, ,MCHOD PA'I CHO GA DE BAS KYANG LHAG PAR BYED 'DOD PA DES
NI LAS KYI DKYIL 'KHOR LAS GSUNGS PA'I LHA RNAMS KYI LAS KYI
PHYAG RGYA'I RIG SNGAGS KYIS

MCHOD DO, ,DE RNAMS KYANG RGYUD NYID LAS SHES PAR BYA STE 'DI NI
MCHOD PA'I CHO GA'O, ,DE LTAR GANG DU GSUNGS PA'I RIM PAS RANG GI
LHA'I DAM TSIG SEMS DPAR BDAG NYID BSGRUBS TE, BYIN GYIS BRLAB PA
DANG DBANG BSKUR BA DANG TING NGE 'DZIN DANG MCHOD PAR LDAN PA'I
BSNGAGS PA NI,

RANG GI LHA BZHIN DU CIS KYANG MI TSUGS PAR 'GYUR RO ZHES DAD PAR
BYA STE, JI SKAD DU, BYIN GYIS BRLABS LA SOGS LDAN PA, ,RDO RJE
SEMS DPA' LTA BUR 'GYUR, ,CHO 'PHRUL RNAM PA BZHI RNAMS KYIS,
,PHYAG NA RDO RJE BSGRUB PAR BYA, ,ZHES GSUNGS SO, ,SKABS 'DIR
YANG YI GE BRGYA

BA RDO RJE'I TSIG GIS BRJOD PAR BYA STE, NAM BZLAS BRJOD DANG
BSAM GTAN LA SOGS PA BYED PA'I TSE YANG RANG GI LHA'I BSGRUB PAR
BYAS PA LA DRAN PA NYAMS PA'AM, 'DOD CHAGS LA SOGS PA'I NYON
MONGS PA MANG PO BYUNG NGAM, GNYID DAM, SNYOM PA'AM, YUL GZHAN LA
SOGS

@39B PAR 'GRO 'DOD PA'I RNAM PAR RTOG PA'I DBANG GIS PHYAG RGYA
CHEN PO LA DMIGS PA LA SOGS PA'I YUL LA SEMS MI 'DU BAR GYUR PA
DE'I TSE YANG RANG GI SEMS DE'I RANG BZHIN DU GNAS PAS BRTAN PAR
BYA BA'I PHYIR, YI GE BRGYA PA'I SNYING PO 'DI NYID KYIS, DPAL
RDO RJE SEMS DPA''AM

RDO RJE RNON PO LA SOGS PA YE SHES SEMS DPA' CHEN PO THAMS CAD
KYI NGO BO NYID LA BSKUL LO, ,DE LA 'DI NI YI GE BRGYA PA'I
SNYING PO'O, ,AOm BADZRA SA TVA SA MA YA MA NU P'A LA YA, BADZRA
SATVA TVE NO PA TIshthA Di dHO ME BHA BA, SU TO shYO MA BHA BA,
AA NU RAKTO ME BHA BA, SU PO shYO ME BHA BA, SARBA

SIDDHIMME PRA YATZTSA, SARBA KARMA SU TZA ME, TZITTAm SHRI YA KU
RU H'Um, HA HA HA HA HO, ,BHA GA W'AN, SARBA TA TH'A TA BADZRA
M'A ME MUNYTZA, BADZR'I BHA BA MA H'A SA MA YA SATVA AA;, 'DI
BRJOD PAS MTSAMS MED PAR BYAS PA DANG, DE BZHIN GSHEGS PA THAMS
CAD BSLUS PA DANG, DAM TSIG DANG, DAM

PA'I CHOS SPANGS PA DANG, NYES PAR BYAS PA'I LAS THAMS CAD BYAS
PA YANG DE BZHIN GSHEGS PA THAMS CAD KYI PHYAG RGYA SGRUB PA PO
LA RDO RJES SEMS DPA' BRTAN PAR GYUR PAS TSE 'DI NYID LA JI LTAR
'DOD PA'I DNGOS GRUB THAMS CAD MYUR DU 'THOB STE RDO RJE'I DNGOS
GRUB BAM RDO RJE

SEMS DPA'I DNGOS GRUB GRUB NAS, DE BZHIN GSHEGS PA'I DNGOS GRUB
MCHOG GI BAR DU 'THOB PAR 'GYUR RO ZHES BCOM LDAN 'DAS RDO RJE
SEMS DPAS GSUNGS SO ZHES GZHUNG LAS 'BYUNG NGO, ,THABS DANG SHES
RAB DU LDAN PA'I RNAL 'BYOR PA MCHOG RNAMS LA RANG GI LHA'I DAM

TSIG SEMS DPA'I RNAL 'BYOR SGRUB PA'I BYIN GYIS BRLABS NAS, DBANG
BSKUR BA DANG TING NGE 'DZIN DANG MCHOD PA DANG LDAN PA DNGOS SU
RGYAS PAR BSHAD ZIN TO, ,CHO GA BYED MI NUS PA DES NI BZLAS BRJOD
BYA BA'I SNYING PO'I DON GYI TSIG TZAM GYIS KYANG RANG GI LHA'I
GZUGS SU BDAG

BSAMS TE, RANG GI LHA'I GZUGS MDUN DU YANG BSAMS LA BZLAS BRJOD
BYA'O, ,JI SKAD DU, LTA NGAN CHAGS PA MED PA LA, ,GSANG BA 'DI NI
MI RIGS SO, ,ZHES BYA BA'I SKABS SU RGYAS PAR GSUNGS NAS DE BAS
NA SNYING PO'I DON GYIS BDAG RANG SANGS RGYAS KYI SKUR BSGOMS

@40A *, ,TE; MDUN DU YANG SANGS RGYAS KYI SKU TSIG TZAM GYIS
KYANG BSGOM ZHING JI LTAR 'DOD PAR BYED PAS, BRGYA RTZA BRGYAD DU
RDO RJE'I TSIG GIS BZLAS BRJOD BYA'O ZHES GSUNGS TE, 'DI YANG NYE
BA'I MTSAN NYID KYI TSIG TU ZAD KYI, DE BAS NA DE LAS GZHAN PA
RDO RJE SEMS DPA' LA

SOGS PA MNYES PAR BYA BA'I SEMS DPA' CHEN PO RNAMS KYI CHO GA
YANG 'DI NYID DO, ,DES DON 'DI LTAR 'GYUR TE, JI SKAD DU GSUNGS
PA'I RANG GI LHA'I DAM TSIG SEMS DPA'I RNAL 'BYOR BYED MI NUS
PA'I SNGAGS PAS BZLAS BRJOD BYA BA'I SNYING PO BRJOD PA TZAM NYID
DE'I DON GYIS BZLAS

BRJOD BYA BA'I LHA SEMS DPAR BDAG BYIN GYIS BRLAB PA DANG, DBANG
BSKUR BA DANG, TING NGE 'DZIN DANG, MCHOD PA DANG LDAN PAR BSAMS
TE, MDUN DU YANG DE LTA BU NYID BSGOM ZHING BZLAS BRJOD BYA'O
ZHES BYA BA'I THA TSIG GO, ,SNYING PO'I DON GYI TSIG TZAM GYIS
KYANG DAM TSIG SEMS DPAR

BSGRUB PA'I PHYOGS GNYIS PA 'DI YANG BZLAS BRJOD 'BA' ZHIG LA
DNGOS GRUB 'DOD PA RNAMS LA BSTAN GYI, PHYAG RGYA CHEN PO LA SOGS
PA BSGOM PAS BSGRUB NUS PA RNAMS LA NI MA YIN NO, ,JI LTA ZHE NA,
PHYI MA'I YANG PHYI MA'I RGYUD LAS BZLAS BRJOD KYI SKABS SU, LTA
NGAN

CHAGS PA MED PA LA, ,GSANG BA 'DI NI MI RIGS SO, ,ZHES BYA BA LA
SOGS PA RGYA CHER GSUNGS NAS, THA NA SNYING PO'I DON GYIS BDAG
RANG SANGS RGYAS KYI SKUR BSGYUR TE, MDUN DU YANG SANGS RGYAS KYI
SKU TSIG TZAM GYIS KYANG BSGOM ZHING JI LTAR 'DOD PAR BYED PAS
BRGYA RTZA BRGYAD DU RDO

RJE'I TSIG GIS BZLAS PAR BYA'O ZHES GSUNGS SO, ,GANG GI PHYIR
GZHAN DAG LAS KYANG BYIN GYIS BRLAB PA LA SOGS PA'I RIM PA RGYAS
PAR GSUNGS PA, DE NI MI NUS PA RNAMS LA GSANG SNGAGS KYI CHE BA'I
BDAG NYID BSTAN PA'I PHYIR RGYAS PA LAS MDOR BSDUS PAR BYA BA
BSTAN

PA DAG KYANG SNANG STE, JI LTAR DAM TSIG CHEN PO'I DE KHO NA NYID
KYI RTOG PA LAS GSUNGS BA BZHIN NO, ,GANG GI PHYIR DER NI RTOG PA
THAMS CAD LAS GSUNGS PA'I LHA RNAMS BYIN GYIS BRLAB PA LA SOGS PA
RGYAS PAR BSTAN NAS, H'Um ZHES BYA BA'I SNYING PO BDE BA CHEN PO
RDO RJE DAM TSIG

@40B CES BYA BA'I MTHU BSTAN PA'I SGO NAS, 'DIR 'DOD CHAGS MED
PA'I 'KHOR LO GZHOM MI DGOS SO ZHES BYA BA LA SOGS PA GSUNGS NAS,
'DI'I BYIN GYIS BRLAB PA LA SOGS PA'ANG MA BSHAD DO, ,DE CI'I
PHYIR ZHE NA, 'DI LTAR DE RJES SU DRAN PA NYID KYIS BCOM LDAN
'DAS RNAMS

KYI BYIN GYIS BRLABS SHING DBANG BSKUR BAR 'GYUR RO ZHES RGYA
CHER GSUNGS SO, ,DE LTAR RGYAS PA DANG MDOR BSDUS PA RNAM PA
GNYIS KYIS KYANG, RANG GI LHA'I DAM TSIG SEMS DPAR BDAG BYIN GYIS
BRLAB PA DANG, DBANG BSKUR BA DANG, TING NGE 'DZIN DANG MCHOD PA
DANG, LDAN PA NYID DU

BYAS NAS DANG PO RA RE ZHIG RANG GI SEMS DBANG DU GYUR PAR BYA
BA'I PHYIR, RDO RJE PHRA MO'I TING NGE 'DZIN BSGOM MO, ,JI SKAD
DU 'DIR RDO RJE PHRA MO'I PHAN YON BSTAN PA LAS DE PHYIN CHAD NI
GANG ZUNG ZAD, ,SHIN TU MNYAM GZHAG BSGOM PA NI, ,DE DAG THAMS
CAD BRTAN BYA BA, ,TING 'DZIN

YE SHES KYIS BRTAGS PA'O, ,ZHES GSUNGS SO, ,RDO RJE PHRA MO YANG
'DIR DNGOS SU NA RANG GI SEMS GNAS PA'I RLUNG NYID SNA NAS DBUGS
DBYUNG ZHING 'JUG PA'I MTSAN NYID DU 'DOD DE, DE BSNYEN PA'I
PHYIR DE LAS GYUR CING DE DANG 'BREL PA NYID RAB TU PHRA BA NI
SKRA'I RTZE MO TZAM,

RAB TU BSGOM PA NI TIL GYI 'BRAS BU TZAM DANG, DE GNYIS KYI BAR
MA STE, DE LTA BU RDO RJE PHRA MO NAS 'BRAS 'DRA BA'AM, RTZE LNGA
PA RANG GI LHA'I KHA DOG DANG MDANGS 'DRA BA SNA'I THOG MAR RNAL
'BYOR LA MKHAS PA RNAMS SEMS SO, ,GANG GI PHYIR DE BSAMS PA'I
DBANG GIS SNA NAS

DBYUNG BA'I RLUNG DE DBUGS PHYI NANG DU RGYU BA'I RANG BZHIN
BTANG NAS, SNA'I BU GA GNYIS BKANG STE GNAS PAR BRTAGS PAS REG PA
KHYAD PAR SEMS RNAM PAR GNAS PA DANG RJES SU MTHUN PAR KUN DU
BSKYED DO, ,DE BAS NA KHYAD PAR TING NGE 'DZIN LAS BYUNG BA'I
DNGOS GRUB SGRUB 'DOD

PA'I RNAL 'BYOR PAS DANG POR RDO RJE PHRA MO BSGOM PAR BYA BAR
NGES SO, ,'DI SKAD DU PHYAG RGYA BZHI'I DKYIL 'KHOR BSHAD PA'I
SKABS SU YANG, RDO RJE PHRA MO'I CHO GA SBYAR, ,YE SHES PHYAG
RGYA BCING BAR BYA, ,CHO GA 'DI YI RNAL 'BYOR GYIS, YE SHES PHYAG
RGYA DBANG DU BYA'O, ,ZHES

@41A *, ,RGYUD 'DI LAS GSUNGS SO, ,GZHAN DAG LAS KYANG PHYAG RGYA
CHEN PO LA SOGS PA BSGRUB PA'I ZHAR LA, DON 'DI PHAL CHER BSTAN
GYI DER BRTAG PAR BYA'O, ,RDO RJE PHRA MO'I TING NGE 'DZIN GYI
RIM PA YANG 'DI LTA STE, DANG POR RE ZHIG RANG GI LHA'I SEMS DPAR

BDAG NYID JI LTAR BSGRUBS PA'I RJES SU DRAN PAR BYAS LA, RANG GI
LCE RKAN LA BCAR TE MNYAM PAR GZHAG PA'I RIM PA JI LTA BA MNGON
DU BYAS NAS, DBUGS DBYUNG BA'I RLUNG LAS GYUR PA RDO RJE PHRA MO
JI SKAD GSUNGS PA'I MTSAN NYID DE'I SNYING PO YID KYIS BRJOD CING
SNA'I RTZE

MO RNAM PAR BRTAGS TE, SNA'I BU GA'I NANG NA RANG GI SEMS DANG
DBYER MED PAR GYUR PA MI G-YO BA'I RDO RJE PHRA MO'I RLUNG GIS
BDE BAR REG PA MYONG BA LAS LUS DANG SEMS LAS SU RUNG BA DANG,
RJES SU MTHUN PA NYAMS SU MYANG BAR BYA'O, ,JI SKAD DU, LCE NI
RKAN LA BCAR NAS SU, ,

SNA YI RTZE MOR BSGOM PAR BYA, ,RDO RJE PHRA MO DER REG PAS,
,SEMS NI MNYAM PAR GZHAG PAR 'GYUR, ,ZHES GSUNGS SO, ,DE LA 'DI
NI RDO RJE PHRA MO'I SNYING PO'O, ,AOm S'USHMA BADZRA, DE NAS REG
PA MYONG BA'I 'OG TU SNYING PO 'DI YANG YID LA BRJOD CING DBUGS
DAL BUS

PHYUNG LA RANG GI SEMS RGYU BA'I GNAS SNA'I BU GNAS RGYU BA'I RDO
RJE PHRA MO'I RLUNG DE RLUNG GI DKYIL 'KHOR GYIS RDUL BUS BA LTAR
'THOR BA'I TSUL GYIS RDO RJE RAB TU PHRA BA'I MTSON CHA MANG PO
GTOR BAR GYUR BA RIM GYIS PHYIS JI LTAR MTHONG ZHING THOS PA'I
SRID PA GSUM GYI GNAS KYI NANG KHYAB

PAR DE'I RJES SU SONG BA'I YID KYIS BSGOM MO, ,JI SKAD DU, RDO
RJE PHRA MO BDER REG PA'I, ,MTSAN MA NAM ZHIG BYUNG BA NA, ,MTSAN
MA DE NI 'PHRO BYA ZHING, ,SEMS DE KUN DU 'PHRO BAR BYA, ,JI LTAR
'DOD PAR SEMS SPROS PAS, ,KHAMS GSUM YANG NI KHYAB PAR BYA, ,ZHES

GSUNGS SO, ,DE LA SNYING PO 'DI'O, ,SPAR NA BADZRA, DE NAS DE
LTAR YUN RING DU BSAMS TE, SNYING PO 'DI YANG YID LA ZLOS SHING
DBUGS SLAR BSDU BA'I REG PA MYONG BAR BYED PAS RDO RJE'I TSOGS DE
DAG THAMS CAD SLAR BSDU ZHING RAB TU PHRA BA'I RDO RJE GCIG PUR
RNAM PAR RTOG PA RJES

@41B SU CHUD PA'I RNAL 'BYOR PAS DE BZHIN DU SNA'I RTZE MO'I BAR
DU DBUGS SLAR BSDUS PA'I RLUNG GI RDO RJE DE BSGOM MO, ,JI SKAD
DU, DE NAS DE YI SLAR BSDU BA, ,SNA YI RTZE MOR 'ONGS PA'I BAR,
,ZHES GSUNGS SO, ,DE LA SNYING PO NI 'DI'O, ,AOm SAm HA RA nA
BADZRA, DE'I 'OG TU SNYING PO 'DI YANG YID

LA BYA ZHING JI SRID 'DOD PA'I BSAM GTAN DU BYAS PAR RAB TU BRTAN
PAR BYA'O, ,DE LA SNYING PO NI 'DI'O, ,AOm BADZRA DRi dHA
TIshthA, 'DI NI RE ZHIG RGYUD 'DI LAS RANG GI SEMS DBANG DU BYA
BA'I PHYIR RDO RJE PHRA MO'I TING NGE 'DZIN GYI RNAL 'BYOR SPYIR
BSTAN PA'O, ,RDO RJE RTZE MO LAS NI RDO RJE PHRA MO BSTAN

PA'I SKABS SU MI RTAG PA DANG, MI GTZANG BA DANG, STONG PA NYID
DANG, ZLA BA'I GZUGS BRNYAN MANG PO LA SOGS PA GZHAN YANG NYON
MONGS PA'I GNYEN PO RJES SU MTHUN ZHING SEMS MNYAM PAR GNAS PA'I
RGYU RDO RJE PHRA MO BSGOM PA'I TING NGE 'DZIN RNAMS KYANG GSUNGS
TE, DE

RNAMS KYIS KYANG SEMS MNYAM PAR BYA BA JI LTAR 'DOD PA'I BAR BYAS
NA 'GAL BA MED DO, ,DE RNAMS LAS GZHAN YANG YON TAN 'DI 'BYUNG
STE, GANG GI PHYIR DE LA TING NGE 'DZIN LA NYON MONGS PA'I GNYEN
POR 'GYUR BA DANG, SEMS MNYAM PAR GNAS PA'I RGYUR YANG 'GYUR RO,,

'DI SKAD DU, BDAG NI RDO RJE PHRA MO'I CHOS, ,BDAG NYID BSAM PA
SHES RAB CAN, ,BDAG DE DMIGS SU MED PA STE, ,'BYUNG BA CHEN PO
BZHI YI LUS, ,'BYUNG BA RNAMS NI GANG LAS BYUNG, ,YANG NA LUS 'DI
THAMS CAD NI, ,MI GTZANG RKYEN LAS BYUNG BA NI, ,SPYI BO

NAS BRTZAMS RNAL 'BYOR PAS, ,RKANG MTHIL BAR DU KHYAB PAR BSAM,
,YANG NA BDAG NYID RDO RJER BSAM, ,ZLA BA'I DBUS SU MI 'JIGS PAS,
,YANG NA SNYING GA'I DBUS SU NI, ,ZLA BA'I DKYIL 'KHOR BRTAG PAR
BYA, ,YANG NA ZLA BA GNYIS LDAN PA'I, ,DBUS SU RDO RJE

BSGOM PAR BYA, ,YANG NA DBUS KYI RDO RJE YIS, ,RANG GI LUS NI
KHYAB PAR BYA, ,ZHES BYA BA LA SOGS PA RGYA CHER GSUNGS SO, ,DE
LTAR GANG YANG RUNG BA'I RIM GYIS DUS JI SRID 'DOD PAR BSGOMS TE
RTZE GCIG TU DMIGS PA'I MTSAN NYID DU SEMS DBANG DU GYUR PAR SHES
NAS,

@42A *, ,SA'I DNGOS GRUB LA SOGS PA 'JIG RTEN PA DANG 'JIG RTEN
LAS 'DAS PA'I PHYAG RGYA CHEN PO LA SOGS PA'I DNGOS GRUB BSGOMS
PA LAS BYUNG BA RNAMS BSGRUB PAR BYA'O, ,'DIR YANG RNAL 'BYOR
SGRUB PA PO RNAM PA GNYIS TE, DE LA GCIG NI DKYIL

'KHOR DU ZHUGS PA NYID NA, YE SHES BAB PAR GYUR PA STE, DE DAG LA
NI SA LA SOGS PA 'JIG RTEN PA'I DNGOS GRUB RNAMS SBYAR BA TZAM
GYIS 'GRUB PO, ,DE LAS GZHAN PA RNAMS NI MTSAN MA BYUNG GI BAR DU
BSGOMS PAS 'GRUB PAR SHES PAR BYA'O, ,'JIG RTEN LAS 'DAS

PA PHYAG RGYA CHEN PO LA SOGS PA BZHI'I DNGOS GRUB RNAMS NI BSOD
NAMS CI YOD PA LAS DKYIL 'KHOR DU ZHUGS PA'I TSE, YE SHES BABS
PA'I MTHUS KYANG MA THOB PA DE RNAMS NI 'OG NAS 'BYUNG BA'I MTSAN
NYID DU BSGOMS PAS THOB PAR SHAS PAR BYA'O, ,DE LA 'JIG RTEN

PA DANG 'JIG RTEN LAS 'DAS PA'I DNGOS GRUB RNAMS NI RANG GI LHA'I
DAM TSIG SEMS DPA'I RNAL 'BYOR JI SKAD DU BSTAN PA NYID KYIS
BSGRUB PAR BYA'O, ,PHYAG RGYA CHEN PO LA SOGS PA BZHI BSGRUB PA
LA NI SBYOR BA 'DI KHYAD PAR DU BYA BAR SHES PAR BYA STE, 'DI
LTAR RANG GI LHA'I DAM

TSIG SEMS DPAR RNAL 'BYOR BYAS PAS PHYAG RGYA CHEN PO BSGRUB PA
LA RANG GI LUS KYI NANG DU RANG GI LHA'I YE SHES KYI SEMS DPA'
GZHUG GO, ,DE BZHIN DU JI LTAR RIGS PAR RDO RJE LA SOGS PA DAM
TSIG GI PHYAG RGYA BSGRUB PA LA NI RANG GI SNYING GAR BSGRUB PAR
BYA BA'I PHYAG RGYA

GZHAG GO, ,CHOS KYI PHYAG RGYA BSGRUB PA LA NI, ,RANG GI LCE LA
RDO RJE BSAM MO, ,LAS KYI PHYAG RGYA BSGRUB PA LA NI RANG GI
SNYING GAR LAS KYI RDO RJE SBYAR RO, ,DE LTAR PHYAG RGYA BZHI
BSGRUBS PAS LAS GZHAN PA LA SOGS PA'I DNGOS GRUB RTZA BA'I RGYUD
LAS GSUNGS PA DANG,

PHYI MA'I YANG PHYI MA'I RGYUD LAS GSUNGS PA THAMS CAD NI RANG GI
LHA'I DAM TSIG SEMS DPA'I RNAL 'BYOR NYID KYIS 'GRUB PAR GSUNGS
SO, ,GANG YANG 'JIG RTEN DANG 'JIG RTEN LAS 'DAS PA'I DNGOS GRUB
BZLAS BRJOD DANG BSGOM PA GOMS PAR BYAS PA LAS JI LTAR RIGS

@42B PAR 'BYUNG BA THAMS CAD BSGRUB PA'I PHYIR KHYAD PAR MED PAR
BDAG NYID RANG GI LHA'I DAM TSIG SEMS DPA'I RNAL 'BYOR PA LAS, YE
SHES KYI SEMS DPA' GZHUG PAR SNGAR BYAS TE BSGOM PA'AM, BZLAS
BRJOD BYA BAR 'CHAD PA DE RNAMS KYIS RDO RJE DBYINGS KYI DKYIL
'KHOR GYIS

SKABS SU PHYAG RGYA CHEN PO LA SOGS PA BZHI BCING BAR BSTAN PA
BRTAG DGOS TE, 'DI LTAR DER NI DE BZHIN GSHEGS PA LA SOGS PA DAM
TSIG SEMS DPA'I PHYAG RGYA CHEN POR BYIN GYIS BRLAB PAR BYAS NAS,
PHYAG RGYA CHEN PO SGRUB PA NYID LA YE SHES SEMS DPA' GZHUG

PAR BSTAN TE, DES NI 'DIR PHYAG RGYA CHEN PO BSGRUB PA BSHAD DO
ZHES BYA BA LA SOGS PA NAS PHYAG RGYA CHEN PO'I DNGOS GRUB KYI
'BRAS BU BSTAN PA'I MTHA'I BAR GYI GZHUNG GIS BSHAD DO, ,DE'I 'OG
TU, RDO RJE SEMS MA LA SOGS PA'I, ,DAM TSIG PHYAG RGYA'I MTSAN
NYID BRTAG ,

RANG GI PHYAG RGYA SNYING GAR GNAS, ,RDO RJE SEMS MA'I TING 'DZIN
GYIS, ,ZHES BYA BA DE RNAMS BSGRUB PAR GSUNGS SO, ,'DIR YANG, RDO
RJE SEMS MA'I TING 'DZIN GYIS, ,ZHES BYA BA NI ZLA BA'I DKYIL
'KHOR LA GNAS PA'I RDO RJE'I MTSAN NYID LA RDO RJE SEMS MA'I TING
NGE

'DZIN ZHES BYA BAR BSHAD DO, ,DE BZHIN DU CHOS KYI PHYAG RGYA'I
MTSAN NYID BSTAN NAS DE BSGRUB PA'I PHYIR RANG GI LCE LA RDO RJE
RTZE LNGA PA BSAM PAR BSTAN TO, ,LAS KYI PHYAG RGYA BSTAN NAS
KYANG RANG GI SNYING GAR LAS KYI RDO RJE BSGOM PA BSTAN TE, DE
LTAR BRTAGS NA KHYAD PAR MED PAR

DNGOS GRUB THAMS CAD SGRUB PA POS JI LTAR RIGS PAR RANG GI LHA'I
DAM TSIG SEMS DPA'I RNAL 'BYOR BYAS PA DNGOS GRUB THAMS CAD 'DOD
PA LA KHYAD PAR MED PAR YE SHES KYI SEMS DPA' GZHUG PA YOD CES
RGYUD KYI DON RTOGS PA LA MKHAS PA'I SLOB DPON RNAMS KYIS BSTAN
TO, ,

GZHAN YANG DPAL RDO RJE SEMS DPA' LA SOGS PA LA YE SHES KYI SEMS
DPA' RNAMS NI RDO RJE DBYINGS LA SOGS PA'I DKYIL 'KHOR BZHI RNAMS
SU PHYAG RGYA CHEN PO LA SOGS PA'I RANG BZHIN BZHI RNAMS KYIS
GNAS TE, DE RNAMS JI LTAR RIGS PAR SGRUB PA POS RANG GI LHA DANG
RJES

@43A *, ,SU MTHUN PA NYID DU DE'I NGA RGYAL RAB TU BSKYED PA'I
PHYIR RANG GI LUS KYI NANG DU YE SHES KYI SEMS DPA' GZHUG PA'AM
BSAM PAR RIGS SO, ,DE LAS LA SOGS PA'I DNGOS GRUB SGRUB PA'I RIM
PA YANG 'DI LTA STE, 'DI LTAR DANG POR RE ZHIG RDO RJE PHRA MO'I
TING NGE 'DZIN

LA SOGS PA RAB TU GOMS PAS SNGA MA BZHIN DU BDAG NYID RANG GI
LHA'I DAM TSIG SEMS DPA'I RNAL 'BYOR BYIN GYIS BRLAB PA DANG
DBANG BSKUR BA DANG, TING NGE 'DZIN DANG, MCHOD PA DANG LDAN PAR
BYAS TE, DE BZHIN DU PHYI ROL GYI YE SHES KYI SEMS DPA' LA MCHOD
PA'I CHO GA RGYAS PA CI

NUS PAR CHO GA BZHIN DU BYAS LA, RDO RJE PHRA MO'I TING NGE 'DZIN
MNGON DU BYAS TE BTANG LA 'OG NAS 'BYUNG BA'I CHO GAS RDO RJE
SEMS MA'I PHYAG RGYA DRAL BA SNGAR BYAS TE, DBAB PA'I SNYING PO
BRJOD PAS YE SHES DBAB PA MNGON DU BYA'O, ,'DI NI PHAL CHER DNGOS
GRUB THAMS CAD BSGRUB PA LA

THABS DANG SHES RAB TU LDAN PA RNAMS KYIS SNGON GYI DUS SU BYA
BA'I CHO GA'O, ,DE LA SA LA SOGS PA'I DNGOS GRUB RNAMS SGRUB SLA
BAS RGYUD LAS KYANG DANG POR BSHAD DO, ,DE DAG BSGRUB PAR BYA
BA'I PHYIR MAN NGAG DANG BCAS PA'I BSGOM PA DANG BLANG BA'I RIM
PA BSTAN TO, ,JI

SKAD DU, RTEN LA RDO RJE'I GZUGS GNAS PA, ,SNYING GA NYID DU
BSGOM PAR BYA, ,BSGOMS NAS SA LA GNAS PA YIS, ,GTER RNAMS DE YIS
MTHONG BAR 'GYUR, ,ZHES GSUNGS PA'O, ,DE'I DON MAN NGAG DANG BCAS
PA NI GANG YANG RUNG BA'I PHYOGS SU 'DUG NAS, SNGA MA

BZHIN DU THAMS CAD SPYI DAM TSIG SEMS DPA'I RNAL 'BYOR LA SOGS PA
YE SHES DBAB PA'I MTHA'I BAR DU SNGON GYI DUS SU BYA BA RNAMS
BYAS NAS DUS BZHIR CI NUS SU BSAM PA NI 'DI LTA STE, RANG GI
SNYING GAR GTER GYI BUM PA'I NANG NA GNAS PA'I ZLA BA'I DKYIL
'KHOR RANG GI

RIGS DANG RJES SU MTHUN PA'I KHA DOG RDO RJE RTZE LNGA PAS BRGYAN
PA'I SNYING PO 'DI RDO RJE'I TSIG GIS BZLAS SHING BSGOM MO, ,DE'I
SNYING PO NI 'DI'O, ,BADZRA NIDHI, DE LTAR NA MI MTHUN PA'I
PHYOGS BCOM STE, RDO RJE DANG LDAN PA'I BUM PA LA DMIGS PA'I TING
NGE 'DZIN DU RAB TU GSAL BAR

@43B SNANG ZHING TING NGE 'DZIN THAMS CAD GRUB PA'I SPYI'I MTSAN
MA'I MTSAN NYID DANG RJES SU MTHUN PA BYUNG GI BAR DU BSGOM MO,
,TING NGE 'DZIN THAMS CAD GRUB PA'I MTSAN MA'I MTSAN NYID KYANG
'OG NAS 'CHAD PAR BLTA'O, ,DE'I 'OG TU SRUNG BA DANG MCHOD PA'I
CHO GA BYAS TE, TING NGE

'DZIN DE NYID KYIS MTSAN GCIG TU GNAS TE, DE'I 'OG TU SA'I GNAS
BRTAG PA'I PHYIR DE BZHIN DU MCHOD PA'I CHO GA BYAS LA 'BYUNG PO
RNAMS LA GTOR MA YANG BYIN TE SA PA YOD PAR NGES PA'I GNAS SAM,
GANG YANG RUNG BA'I GNAS SU 'DUG LA, JI LTAR GOMS PA'I TING NGE

'DZIN 'DI MNGON DU BYAS TE JI SRID DU MNYAM PAR GNAS PA NYID KYIS
SA LA GNAS PA'I GTAR SNANG BA'I TSUL DU YID KYIS MNGON SUM DU
MTHONG BAR GYUR PA DE SRID DU BSGOM PAR BYA'O, ,DE NAS RDO RJE'I
DRIL BU'I PHYAG RGYA BCINGS TE SA BRKOS LA BLANG NGO, ,DE LTAR
'OG NAS 'BYUNG

BA'I SBYOR BA GSUM RNAMS LA YANG SPYI'I CHO GA 'DI SBYAR BAR
BYA'O, ,DE RNAMS KYI BYE BRAG GANG YIN PA DE NI 'DIR BSHAD PAR
BYA STE, DE LA SBYOR BA GNYIS PA NI SNYING PO 'DIS NAM MKHA' LA
RDO RJE BSGOM PAR BYA'O, ,DE LA SNYING PO NI 'DI'O, ,RATNA NIDHI,
SBYOR BA'I TSE YANG MNYAM PAR GZHAG

PAS JI LTAR BSAMS PA'I RDO RJE GTER GYI GNAS SU LHUNG BAR BRTAG
GO, ,JI SKAD DU, RDO RJE GZUGS NI BRIS NAS SU, ,NAM MKHA'I LA NI
BSGOM PAR BYA, ,GANG DU LHUNG BAR MTHONG BA NI, ,DE NA GTER NI
YOD PAR BSHAD, ,CES GSUNGS SO, ,SBYOR BA GSUM PA NI RANG GI LCE

LA SNYING PO 'DIS JI SKAD GSUNGS PA'I RDO RJE BSGOMS TE DE LA
SNYING PO NI 'DI'O, ,DHARMA NI DHI, SBYOR BA'I TSE YANG 'DI NI
YOD DO ZHES TSIG TU BRJOD DO, ,DE'I DON YANG, LCE LA YANG NI RDO
RJE'I GZUGS, ,SKYES BU BLO CAN GYIS BSGOMS NAS, ,'DI LA YOD CES
RANG GI TSIG ,

YANG DAG PAR NI SMRA BAR BYA, ,ZHES GSUNGS PA'O, ,SBYOR BA BZHI
PA NI BDAG SNA TSOGS RDO RJE'I GZUGS SU SNYING PO 'DIS BSGOM STE,
DE LA SNYING PO NI 'DI'O, ,KARMA NIDHI, SBYOR BA'I TSE YANG DE
LTAR BSGOMS PAS BDAG NYID GTER GYI GNAS SU GYUR NAS RANG BABS TE
LTUNG BAR

@44A *, ,BSAM MO, ,'DI SKAD DU, LUS DANG NGAG DANG YID RNAMS KUN,
,RDO RJE'I GZUGS SU BSGOM PAR BYA, ,BABS NAS GANG DU LHUNG BAR
NI, ,GTER NI DE NA YOD PAR BSHAD, ,CES BYA BA GSUNGS PA'O,
,SNYING PO RNAM PA BZHI PO 'DI YANG RIGS KYI BYE BRAG LA BSTAN
TE, DE

BAS NI RANG GI RIGS SU GTOGS PA'I LHA RNAMS THAMS CAD KYIS SA'I
SGRUB PA'I BYE BRAG LA SBYAR BAR BYA'O, ,RDO RJE RDZU 'PHRUL LA
SOGS PA'I DNGOS GRUB BZHI'I SBYOR BA'I MTSAN NYID GZHAN DAG LA
YANG PHAL CHER DE BZHIN DU RIG PAR BYA'O, ,DE LA 'DI NI RDO RJE
RDZU 'PHRUL GYI MAN NGAG GO, ,

RDO RJE BAB PAR GYUR NAS SU, ,CHU LA RDO RJE'I GZUGS BZHIN DU,
,BSGOMS NA MYUR DU 'GRUB PA NI, ,CHU YI STENG DU CHAGS PAR 'GYUR,
,'DIR NI RDO RJE BAB PAR 'GYUR, ,ZHES BYA BA NI RDO RJE BABS PA'I
DE MA THAG TU RDO RJE RDZU 'PHRUL GYI DNGOS GRUB GOMS PAR BYA BA
BSTAN PA STE, DE'I CHO

GA NI 'DI'O, ,DANG PO RE ZHIG SNGON GYI DUS SU BYA BA'I CHO GA
THAMS CAD BYAS LA RDO RJE SEMS MA'I PHYAG RGYA BCINGS TE SNYING
PO 'DI BRJOD DO, ,DE LA SNYING PO NI 'DI'O, ,A'A YANTVA DA SA MA
YO BADZRA SA TVA MI TI SMRi TIN A'A BE SHA YA TU ME DHYEE PA,
BADZRA DZNY'A NA M'A NU TTA RAm, ZHES BRJOD DE RDO RJE DBAB PA'I
SNYING

PO RDO RJE'I TSIG GIS BRJOD PAR BYA'O, ,DE LA RDO RJE DBAB PA'I
SNYING PO 'DI'O, ,BADZRA A'A BE SHA AA: ,DE NAS RDO RJE SEMS MA'I
PHYAG RGYA DE GNYIS SU BYAS LA LAG PA G-YAS PAS KHRO BO RDO RJE
KHU TSUR GYI PHYAG RGYA BCINGS TE DE'I MDZUB MOS LAG PA G-YON
PA'I RDO RJE SEMS MA'I PHYAG RGYA'I

GUNG MO LA DRAL LO, ,THEG PA CHEN PO'I MNGON PAR RTOGS PA ZHES
BYA BA YI GE BRGYA PA SNGAR GSUNGS PA YANG RDO RJE'I TSIG GIS JI
TZAM 'DOD PAR BZLA'O, ,DE LAS BAB STE YE SHES DBAB PA YANG DE YIN
NO, ,DE BAS NA DE'I LUS DANG NGAG 'GYUR BA DANG, 'DRA BA LA SOGS
PA'I MTSAN

NYID SEMS MNYAM PAR GNAS PA DANG RDZAS SU MI MTHUN PA NI MI SRID
DO, ,DNGOS GRUB BSHAD ZIN PA DANG MA BSHAD PA'I SBYOR BA THAMS
CAD LA RDO RJE DBAB PA'I CHO GA 'DI SBYOR BAR BYA'O, ,DE LA 'DI
NI CHU'I STENG NA 'CHAG PA'I RDZU 'PHRUL BSKYED PA'I SBYOR BA
STE, DANG POR RE ZHIG RNAL 'BYOR

@44B PA MTSO DANG RGYA MTSO DANG LU MA LA SOGS PA'I DOGS SU GNAS
LA, GNAS RAB TU DBEN PAR BYAS SAM, YANG NA JI LTAR 'DOD PA'I GNAS
SU KHAM PA'I SNOD CHEN PO CHUS BKANG BA BZHAG STE, MCHOD PA LA
SOGS PA SNGON GYI DUS SU BYAS NAS YE SHES DBAB PA'I BAR DU THAMS
CAD BYAS

TE; CHU'I GZHI DE MNGON DU BYAS NAS, BADZRA DZA LA, ZHES BYA BA'I
SNYING PO 'DI YID LA RIM GYIS BRJOD CING CHU'I RDUL PHRA RAB JI
SNYED PA YOD PA RDO RJE'I GZUGS MNGON PAR GYUR NAS 'PHRO ZHING
'DU BA'I TSUL GYIS GCIG LA GCIG 'BYAR NAS JI LTAR 'DOD PA'I CHU
DE KHYAB PA RDO RJE'I GZUGS

GCIG PU RANG GI RIGS KYI KHA DOG DANG MTHUN PAR GYUR PAR RNAM PAR
BRTAG GO, ,DE LTAR DUS BZHI CHAR THAMS CAD SPYI'I TING NGE 'DZIN
GRUB PA'I MTSAN MA 'OG NAS 'BYUNG BA BYUNG GI BAR DU BSGOM PAR
BYA'O, ,DE NAS MNYAM PAR GZHAG PA NYID KYIS YID KYI RNAM PAR SHES
PA LA DE'I RNA NA

PAR SNANG BA'I RNAM PAR RTOG PA MA BTANG BAR RKANG LAG GIS REG
PAR BYAR MI RUNG ZHING CHU DE RDO RJE DANG 'DRA BAR SRA BAR GYUR
PAR BYA STE, DE NAS GANG YANG RUNG BA'I DKYIL 'KHOR GCIG TU CHU
DE'I DRUNG DU BRIS TE, SNGON GYI DUS SU BYA BA'I CHO GA RNAMS
BYAS NAS, ,NUB GCIG TING NGE 'DZIN DE

NYID KYIS GNAS SO, ,DE NAS NAM CHU'I STENG DU 'GRO 'DOD PA DE NI
DE'I DRUNG DU TING NGE 'DZIN 'DI CHO GA BZHIN DU MNGON DU BYAS
TE, DE BZHIN DU MNYAM PAR GZHAG PA NYID KYIS LANGS NAS CHU'I
STENG NAS 'GRO BA DANG, 'ONG BA LA SOGS PA TING NGE 'DZIN MA
BTANG GI BAR DU BYED NUS PAR 'GYUR

RO; ,'DOD PA'I GZUGS STON PA'I SBYOR BA NI JI SKAD DU, DE BZHIN
RDO RJE DBAB BYAS NAS, ,BDAG NYID GANG GI GZUGS 'DOD PAR, ,BSGOMS
NA DE LTAR 'GYUR BA NI, ,SANGS RGYAS GZUGS SU'ANG BDAG NYID
'GYUR, ,ZHES GSUNGS PA STE, DE'I MAN NGAG KYANG SNGON GYI

DUS SU BYA BA'I CHO GA THAMS CAD RDO RJE DBAB PA'I MTHA'I BAR DU
DE BZHIN DU BYAS NAS, BADZRA R'U PA, ZHES BYA BA'I SNYING PO 'DI
YID LA RIM GYIS ZLOS SHING JI LTAR 'DOD PA'I GZUGS GANG YANG RUNG
BA CIG TU BDAG BSAMS PA NI JI SRID BAR DU GSAL ZHING SNANG BAR
'GYUR TE, THAD NA 'KHOD

@45A *, ,PA RNAMS KYIS KYANG MTHONG BAR GYUR GYI BAR DU BSAM MO,
,DE NAS DE LAS GZHAN PA'I GZUGS SU BSAM, DE NAS KYANG DE LAS
GZHAN PA'I GZUGS SU BSAM STE, DE LTAR DBANG DU GYUR NA, DE BZHIN
DU NUB GCIG TING NGE 'DZIN DU GNAS LA PHYIS BDAG NYID JI LTAR

'DOD PA'I GZUGS SU BSAMS TE, JI SRID TING NGE 'DZIN LAS LANGS PA
DE SRID DU DE LTA BU'I GZUGS SU BDAG NYID KYIS MTHONG ZHING GZHAN
GYIS KYANG MTHONG BAR 'GYUR BA DE SRID DU BSAM MO, ,DE BAS 'DI NI
MI SNANG BA'I RNAL 'BYOR GSUNGS PA STE, DE BZHIN BDAG LA

BABS NAS SU, ,BDAG NI NAM MKHA' YIN PAR BSGOM, ,JI SRID 'DOD PAR
BSGOMS NAS NI, ,JI SRID DU NI MI SNANG 'BYUNG, ,ZHES BYA'O, ,DE'I
MAN NGAG NI SNGON GYI DUS SU BYA BA'I CHO GA THAMS CAD DE BZHIN
DU BYAS NAS, RANG GI LUS RDUL PHRA RAB TU BSHIGS [*BSHEGS?] TE, RDUL PHRA
RAB KYI

PHYOGS CHA THA DAD PAR BRTAG PA'I RIGS PA MI BZOD PAS RANG BZHIN
MED PAR GYUR PAR BSAMS TE, BADZRA A'A KA SHA, ZHES BYA BA'I
SNYING PO 'DI YID LA BRJOD CING, BDAG NYID NAM MKHA' DANG 'DRA
BAR JI SRID TING NGE 'DZIN GRUB PA'I MTSAN MA MA BYUNG GI BAR DU
BSGOM MO, ,DE NAS

MNYAM PAR BZHAG NA THAD NA 'KHOD PAS KYANG MI MTHONG BAR 'GYUR
RO, ,DE NAS DE BZHIN DU NUB GCIG PA'I SBYOR BA SNGAR BYAS NAS JI
LTAR 'DOD PA'I YUL DANG DUS SU GNAS TE, TING NGE 'DZIN 'DI LA JI
SRID SUS KYANG MI MTHONG BAR 'GYUR BA DE SRID DU RNAL 'BYOR PAS
GNAS PAR

BYA'O, ,NAM MKHA' LA YANG 'PHAR BA'I SBYOR BA'I MTSAN NYID NI,
,BDAG RANG RDO RJE DBAB BYAS NAS, ,BDAG NYID RDO RJER BSGOM PA
NI, ,JI TZAM GNAS LA 'PHAR 'GYUR BA, ,DE TZAM NAM MKHAR 'GRO BAR
'GYUR, ,ZHES BYA BA STE, DE'I RIM PA YANG SNGON DU BYA BA'I CHO
GA RNAMS DE BZHIN DU

BYAS TE, BADZRA MA HAm, ZHES BYA BA'I SNYING PO BZLAS SHING GZUGS
RNAM PAR MA BSHIGS [*BSHEGS?] PA NYID DU BDAG RDO RJE RTZE LNGA PA RAB TU
YANG BA DBUGS 'DREN PA'I RLUNG GIS GYEN DU BDEGS SHING JI SRID SA
LA SOR GCIG DANG SOR GNYIS LA SOGS PA RIM GYIS 'PHAGS NAS BDAG
GYEN DU 'GRO

@45B BAR GYUR PA DE SRID KYI BAR DU BSGOM MO, ,DE NAS KYANG DE
BZHIN DU NUB GCIG TING NGE 'DZIN DU 'DUG STE, DE NAS JI SRID 'DOD
PA'I KHANG PA DANG KHRI DANG KHRI'U LA SOGS PA'I TSAD LAS 'DZEGS
NAS GYEN DU 'GRO BA JI LTAR GOMS PAS NAM MKHA' LA 'PHAR BA'I TING
NGE 'DZIN MNGON DU BYA STE,

JI LTAR 'DOD PAR 'PHAR NAS JI SRID TING NGE 'DZIN MA BTANG BA DE
SRID DU NAM MKHA'I DKYIL 'KHOR NA GNAS PAR 'GYUR RO, ,RIG SNGAGS
'CHANG SGRUB PA'I RIM PA YANG 'DI LTA STE, DANG PO RE ZHIG MCHOD
PA'I CHO GA RGYAS PAR BYAS LA RDO RJE PHRA MO RAB TU BSGOMS NAS,
RIG SNGAGS

'CHANG GI SNYING PO 'OG NAS 'BYUNG BA BZHI LAS GANG YANG RUNG BA
CIG YID LA ZLOS SHING, BDAG GI RIG SNGAGS 'CHANG GI GZUGS ZLA
BA'I DKYIL 'KHOR LA GNAS PA RANG GI RIGS LAS GSUNGS PA'I KHA DOG
DANG, GZI MA DANGS CAN GDU BU DANG, DBU RGYAN DANG, DPUNG RGYAN

DANG, SNYAN CHA LA SOGS PA'I RGYAN RNAMS KYIS BRGYAN PA'I LUS SU
BSGOM PAR BYA BA'I SNYING PO'I DON DANG RJES SU MTHUN PAR SEMS
SHING LAG PA G-YAS PA NA JI LTAR SRID PAR RDO RJE DANG RIN PO CHE
DANG PADMA DANG SNA TSOGS RDO RJE'I PHYAG RGYA'I MTSAN MA 'DZIN
PAS BDAG GI RIGS KYI NGA RGYAL

DU BYAS PAS JI SRID ZLA BA'I DKYIL 'KHOR DANG, JI LTAR BSAMS PA'I
RDO RJE'I PHYAG RGYA LA SOGS PA REG PA MYONG BA SNGAR BYAS TE,
MIG PHYE NA RIG SNGAGS 'CHANG GI GZUGS SU BDAG NYID JI LTAR
BSGOMS PAR MNYAM PAR GZHAG PAS MTHONG GI BAR DU BSGOM MO, ,DE NAS
ZLA BA'I

STE NGAN 'DUG BZHIN DU BDAG GI LUS RDO RJE RIG SNGAGS 'CHANG DU
SNANG BA SOR GCIG DANG SOR GNYIS LA SOGS PA RIM GYIS GYEN DU
'PHAR BAR BSGOM ZHING NAM MKHA' LA GNAS NUS PAR RNAM PAR BRTAG
GO, ,DE NAS NUB MO DKYIL 'KHOR CHEN PO LA SOGS PA'I SBYOR BAS DAD
PA'I

LHA LA MCHOD PA'I CHO GA BYAS TE TING NGE 'DZIN 'DIS GNAS NA,
RANG GI LHA YE SHES KYI SEMS DPA' GSHEGS NAS JI LTAR BSGOMS PA'I
RIG SNGAGS 'CHANG GI DNGOS GRUB 'GRUB PA'I PHYIR MCHOG STZOL TO,
,'DI SKAD DU, NAM MKHA' LA NI ZLA BA'I GZUGS, ,BRIS NAS STENG DU

@46A *, ,'DUG PAR BYA, ,LAG PAR RDO RJE BSGOMS NAS NI, ,RDO RJE
RIG SNGAGS 'CHANG DU 'GYUR, ,ZLA BA'I GZUGS LA GNAS NAS SU, ,RDO
RJE RIN CHEN BSGOM PAR BYA, ,BDAG NYID DAG PA CI 'DOD PA, ,DE
TZAM DU NI MYUR DU 'PHAR, ,ZLA BA'I GZUGS LA GNAS

NAS SU, ,RDO RJE PADMA LAG GNAS NAS, ,RDO RJE SPYAN DU BSGOMS NA
NI, ,RIG SNGAGS 'CHANG GI GO 'PHANG 'THOB, ,ZLA BA'I DKYIL 'KHOR
DBUS GNAS TE, ,RDO RJE LAS SU RAB TU BSGOM, ,RDO RJE SNA TSOGS
'DZIN KUN GYI, ,RIG SNGAGS 'CHANG BAR MYUR DU 'GYUR, ,ZHES

GSUNGS PA'O, ,DE NAS BSGOM PA'I SNYING PO RNAMS 'BYUNG STE,
BADZRA DHA RA, RATNA DHA RA, PADMA DHA RA, KARMA DHA RA, DA NI
RANG GI LHA'I NGA RGYAL DU GNAS PA'I RNAL 'BYOR PA TING NGE 'DZIN
RNAM PA BZHI GO RIMS BZHIN DU BSGOMS PAS NAM MKHA' LA 'PHAR BA
DANG, LNGA MNGON PAR SHES PA DANG,

RDO RJE 'DZIN PA DANG, SANGS RGYAS KYI GO 'PHANG 'THOB PA'I SBYOR
BA RNAMS BSHAD PAR BYA STE, DE LA TING NGE 'DZIN DANG PO'I RIM PA
NI SNGON GYI DUS SU BYA BA'I CHO GA MCHOD PA LA SOGS PA THAMS CAD
DE BZHIN DU BYAS NAS, BADZRA BADZRA, ZHES BYA BA'I SNYING PO
BRJOD CING NAM MKHA'I PHYOGS NA GNAS

PA'I RDUL MANG PO'I GZUGS RDUL PHRA RAB GCIG DANG GNYIS DANG GSUM
GYI GO RIMS KYIS SO SO NAS RDO RJE RGYA GRAM GYI GZUGS SU GYUR PA
RNAMS 'PHRO BA DANG 'DU BA'I TSUL GYIS RDO RJE'I RI THEM SKAS KYI
RIM PA BZHIN DU RNAM PAR PHYE BAS BRGYAN CING RAB TU MDZES PA'I
GNAS GCIG TU GYUR PAR

BSGOM ZHING DE YANG RKANG LAG GIS REG TU RUNG BAR GOMS PAR BYAS
TE, DE BZHIN DU MCHOD PA'I CHO GA BYAS LA, RDO RJE RGYA GRAM GYI
TING NGE 'DZIN LA MNYAM PAR BZHAG STE NUB GCIG LA GNAS PAR BYA'O,
,DE NAS DES JI LTAR 'DOD PA'I NAM MKHA'I NANG KHYAB PA'I RDO
RJE'I TING NGE 'DZIN GYIS

BDAG GI LHA'I RNAL 'BYOR LA GNAS PA NYID DU RNAL 'BYOR TING NGE
'DZIN MA BTANG BA'I BAR DU 'OG MIN GYI GNAS SU YANG GOM PAS
'DZEGS NUS PAR 'GYUR TE, 'DI SKAD DU, THAMS CAD RDO RJE'I TING
'DZIN DU, NAM MKHA'I DBYINGS SU BSAMS NAS NI, ,RDO RJE'I BDAG
NYID CI 'DOD PA,,

@46B SKAD CIG GIS NI DE TZAM 'PHAR, ,ZHES GSUNGS SO, ,'DIR YANG
RDO RJE'I BDAG NYID CES BYA BA NI RANG GI LHA'I RNAL 'BYOR GYI
NYE BA'I MTSAN NYID DO, ,DE BZHIN DU SNGON GYI DUS SU BYA BA'I
CHO GA THAMS CAD BYAS TE RANG GI LHA'I RNAL 'BYOR PA LA GNAS PA
NYID KYIS, SHUDDHA SHUDDHA, ZHES BYA BA'I

SNYING PO BRJOD CING RNAM PAR RTOG PA'I RAB TU SPROS PA THAMS CAD
DANG BRAL BA NAM MKHA' LTAR MNYAM PA NYID DU DMIGS PA'I MTSAN
NYID BCOM LDAN 'DAS SPYAN RAS GZIGS DBANG PHYUG GI TING NGE 'DZIN
THAMS CAD DAG PA MNGON DU BYAS NAS LHA'I MIG LA SOGS PA JI LTAR
'DOD PA'I

MNGON PAR SHES PA'I YUL YONGS SU SHES PAR BYA BA'I PHYIR RJES SU
DRAN PAR BYAS NAS, DER YID KYI RNAM PAR SHES PAS BSGOM PAR BYA BA
NI JI SRID TING NGE 'DZIN GRUB PA'I MTSAN MA BYUNG NAS MNYAM PAR
GZHAG PA NYID KYIS JI LTAR 'DOD PA'I GZUGS YUL GZHAN LA SOGS PA
NA

GNAS PA YANG MNGON SUM DU MTHONG BAR GYUR GYI BAR DU BSGOM MO,
,DE BZHIN DU NUB GCIG MNYAM PAR BZHAG NAS LHA'I MIG LA SOGS PA'I
SBYOR BA BYA'O, ,JI SKAD DU, THAMS CAD DAG PA'I TING 'DZIN MCHOG
,DE BZHIN DU NI BSGOM BYAS NA, ,YE SHES BSGRUB PA'I MNGON

SHES LNGA, ,MYUR DU RAB TU 'THOB PAR 'GYUR, ,ZHES GSUNGS SO,
,MNGON PAR SHES PA YANG LHA'I MIG DANG, LHA'I RNA BA DANG, GZHAN
GYI SEMS SHES PA DANG, SNGON GYI GNAS RJES SU DRAN PA DANG, RDZU
'PHRUL GYI RKANG PA STE, PHYAG RGYA CHEN PO BSGOMS PA'I MTHU
BSTAN PA'I

SKABS SU PHYIS BSTAN PAR BYA'O, ,RDO RJE SEMS DPA' RJES SU DRAN
PA'I TING NGE 'DZIN NI DE BZHIN DU THAMS CAD BYAS NAS, SATVA
SATVA, ZHES BYA BA'I SNYING PO YID LA BRJOD CING JI SKAD DU
GSUNGS PA'I RDO RJE SEMS DPA'I GZUGS RNAMS KYIS NAM MKHA'I NANG
MTHA' DAG GANG BAR MTSAN

MA BYUNG GI BAR DU BSGOM MO, ,DE NAS DE BZHIN DU MNYAM PAR GZHAG
PA NYID KYIS MIG PHYE NA JI LTAR BSAMS PA'I RDO RJE SEMS DPA'I
GZUGS MANG PO RNAMS RAB TU GSAL BAR MTHONG BAR BYA'O, ,DE NAS DE
BZHIN DU MTSAN GCIG MNYAM PAR BZHAG NAS PHYIS JI LTAR 'DOD PAR
TING NGE

@47A *, ,'DZIN MNGON TU BYAS PAS NAM MKHA'I NANG RDO RJE SEMS
DPAS GANG BAR BDAG GIS MTHONG ZHING GZHAN LA YANG DE BZHIN DU
BSTAN DU RUNG BAR BYA BA NI RDO RJE 'DZIN GYI GO 'PHANG 'THOB PAR
'GYUR GYI BAR DU GOMS PAR BYA'O, ,DE BZHIN DU SNGON GYI DUS SU
BYA BA'I CHO GA THAMS CAD BYAS LA,

BUDDHA BUDDHA, ZHES BYA BA'I SNYING PO BRJOD CING NAM MKHA'I NANG
SANGS RGYAS KYI SKUS GANG BAR BSAMS TE, LHAG MA NI SNGA MA BZHIN
NO, ,TING NGE 'DZIN DE GNYI GA YANG RGYUD LAS, NAM MKHA'I DBYINGS
NI THAMS CAD DU, ,RDO RJE SEMS DPAS RGYAS PAR BYA, ,DRAN PA BRTAN
LDAN MYUR BAR NI, ,BDAG

NYID RDO RJE 'DZIN PAR 'GYUR, ,NAM MKHA'I DBYINGS NI THAMS CAD
DU, ,SANGS RGYAS GZUGS RNAMS BSAM PA NI, ,SANGS RGYAS KUN GYI
TING 'DZIN TE, ,SANGS RGYAS NYID DU DE 'GYUR RO, ,ZHES GSUNGS SO,
,DA NI DBANG DU BYA BA DANG, DBAB PA DANG, GZHIG PA DANG, SDUG

BSNGAL THAMS CAD SEL BA'I MTSAN NYID KYI SBYOR BA BZHI BSGOM PA
GOMS PAR BYA BA GANG GSUNGS PA DE BSHAD PAR BYA'O, ,SBYOR BA 'DI
BZHI'I CHO GA YANG BSGRUB PAR BYA BA SKYES PA DANG, BUD MED GANG
YANG RUNG BA'I LUS KYI BU GA NAS 'JUG PA SNGAR BYAS LA, YID KYIS
KHYAB PAR BYA BA'I

SBYOR BA STE, JI SKAD DU, SKYES PA'AM BUD MED DAG GI NI, ,BU GA
NAS NI LUS GZHUG GO, ,ZHUGS NAS DE LUS THAMS CAD NI, ,YID KYIS
KUN DU KHYAB PAR BYA, ,ZHES GSUNGS SO, ,KHYAD PAR DU YANG DBANG
DU BYA BA LA NI, MCHOD PA LA SOGS PA SNGAR BSHAD PA RDO RJE PHRA
MO'I

TING NGE 'DZIN GYI BAR DU THAMS CAD BYAS LA RANG GI LHA RJES SU
DRAN PA SNGAR BYAS TE, DE BZHIN DU RDO RJE DBAB PA SNGAR BYAS LA,
BADZRA P'A SHA, ZHES BYA BA'I SNYING PO 'DI'I RJES SU DRAN PAR
BYED CING, THOG MAR RE ZHIG GOMS PAR BYA BA'I PHYIR RDO RJE'I
THAL MO BCINGS LA SA'AM SHING DAM RDO LA SOGS

PA LA GZUGS BRNYAN BYAS PA MDUN DU BZHAG STE, YID KYIS DE'I BU GA
NAS ZHUGS LA DE'I LUS KYI NANG MA LUS PAR BDAG GI LUS KYIS KHYAB
PAR BYAS TE, RDO RJE'I THAL MO'I MTHIL PHYE LA CI NAS KYANG MNYAM
PAR GZHAG PA MNYAM PAR BZHAG NAS BRDAB BO, ,DE NAS DBUGS SLAR

@47B BSDU BA'I TSUL GYIS YANG SLAR BSDUS TE BDAG GI LHA DANG MI
GNYIS PA'I RJES SU DRAN PAR BYAS LA DE BZHIN DU YANG ZHUGS TE, DE
NYID KYI TSUL DU SPRO BA DANG BSDU BA'I SBYOR BAS RJES SU DRAN PA
LA SOGS PA SNGA MA BZHIN DU BYA'O, ,DE LTAR RIM PA DE DUS BZHIR
TING NGE 'DZIN DBANG DU GYUR CING TING NGE

'DZIN GYI MTSAN MA BYUNG GI BAR DU BSGOM STE DE BZHIN DU NUB GCIG
GOMS PAR BYA'O, ,DE NAS SKYES PA'AM BUD MED GANG DBANG DU BYA BAR
'DOD PA'I YID LA MDUN DU 'DUG PAR BLTAS TE, BDAG KYANG RDO RJE
DBAB PAS SNGAR BSAM PAR BYAS LA DBANG DU BYA BA'I SNYING PO YANG
DE BZHIN DU ZLOS

SHING BU GA NAS 'JUG PA LA SOGS PA'I LAS SNGA MA BZHIN BYAS NA
RING POR MI THOGS PAR DBANG DU 'GYUR RO ZHES DBANG DU BYA BA'I
SBYOR BA 'DI SLOB DPON DAG GIS BSHAD DO, ,'DI SKAD DU, RDO RJE
DBAB PA KUN BSKYED NAS, MNYAM PAR GZHAG PAS THAL MO BRDAB, RDO
RJE THAL MO DAL BRDABS

PAS, RI YANG DBANG DU BYAS PAR 'GYUR, ZHES GSUNGS SO, ,DBAB PA LA
SOGS PA SBYOR BA 'OG NAS 'BYUNG BA GSUM LA YANG 'DI DAG KUN
MTSUNGS TE, KHYAD PAR DU NI DBAB PA'I SBYOR BA LA, BADZRA A'A BE
SHA, ZHES BYA BA'I SNYING PO 'DI BRJOD CING RDO RJE BCINGS PA'I
MTHIL BRDAB BO, ,

'DI SKAD DU, RDO RJE DBAB PA'I CHO GA SBYAR, ,RDO RJE BCINGS PA'I
MTHIL GYIS BRDAB, ,THAL MO DAL BA'I SBYOR BA YIS, ,RI YANG KUN DU
DBAB PAR 'GYUR, ,ZHES GSUNGS SO, ,GZHIG PA'I SBYOR BA'I KHYAD PAR
NI, BADZRA HA NA, ZHES BYA BA BSGOM PA'I SNYING PO ZLOS SHING RDO
RJE BCINGS

PA BRKYANG PA'I SOR MO RNAMS DRAG TU DGROL LO, ,'DI SKAD DU, DE
BZHIN DBAB PA'I CHO GA YIS, ,RDO RJE BCINGS PA BRKYANG NAS NI,
,SOR MO'I RTZE MO MNYAM BRDAB NA, ,RI BRGYA YUD KYIS BRLAG PAR
'GYUR, ,SDUG BSNGAL THAMS CAD BSAL BA'I KHYAD PAR NI, BADZRA HA
RA, ZHES BYA BA

BSGOM PA'I SNYING PO BRJOD CING, RDO RJE BCINGS PA DGROL PA STE,
JI SKAD DU, DAL BUS BRDAB PA'I CHO GA SBYAR, ,MNYAM PAR GZHAG
PA'I SOR MO KUN, ,RDO RJE BCINGS PA BKROL BA NI, ,SDUG BSNGAL
THAMS CAD SEL BA'I MCHOG ,CES GSUNGS SO, ,DE BZHIN GSHEGS

@48A *, ,PA'I RIGS KYI DKYIL 'KHOR CHEN PO'I SKABS SU GSUNGS PA'I
TING NGE 'DZIN GYI DNGOS GRUB RNAMS BSHAD ZIN TO,, ,,DA NI DE
BZHIN GSHEGS PA RNAMS DANG DE'I RIGS KYI PHYAG RGYA CHEN PO LA
SOGS PA BSGOMS PA LAS BYUNG BA DE BZHIN GSHEGS PA LA SOGS PA'I

SKUR BSGRUB PA LA SOGS PA'I DNGOS GRUB RNAMS BSHAD PAR BYA'O,
,'DIR YANG SNGA MA BZHIN DU DE BZHIN GSHEGS PA LA SOGS PA RANG GI
LHA'I DAM TSIG SEMS DPAR BYIN GYIS BRLAB PA DANG, DBANG BSKUR BA
DANG, TING NGE 'DZIN DANG, MCHOD PA DANG LDAN PA'I RNAL 'BYOR RDO
RJE PHRA MO

BSGOM PA DANG BCAS PAR DE BZHIN DU BYA'O, ,KHYAD PAR DU NI RDO
RJE PHRA MO BSGOMS PA'I 'OG TU PHYAG RGYA CHEN PO LA SOGS PA
SGRUB PA'I RNAL 'BYOR PA BDE BA DANG YID BDE BA LA GNAS KYANG
BYAMS PA LA SOGS PA SNGA NAS BSGOMS PA'I RANG GIS LHUN GYIS GRUB
PA NYID DU SEMS CAN GYI

DON BYA BA'I PHYIR CHOS KYI DKYIL 'KHOR DU GSUNGS PA'I RIM PAS
BYAMS PA LA SOGS PA TSANGS PA'I GNAS BZHI BSGOM PAR BYA'O, ,DE'I
'OG TU RANG GI LHA'I RGYU'I GNAS SKABS KYI BYANG CHUB KYI SEMS
BSDUS PAR GYUR PA ZLA BA'I DKYIL 'KHOR LA GOMS PAR BYA'O, ,DE NAS
RANG GI LHA NYID

KYIS RNAM PAR GROL BA'I YE SHES KYI PHYAG RGYAR GYUR PA JI LTAR
RIGS PAR RDO RJE DANG, LCAGS KYU DANG, MDA' DANG, DGA' BA LA SOGS
PA'I MTSAN NYID DAM TSIG GI PHYAG RGYA RNAMS GOMS PAR BYA'O,
,DE'I 'OG TU DE'I 'OD ZER MANG PO 'PHRO BA DANG 'DU BA'I TSUL
GYIS JI LTAR SRID PAR

BDAG DANG MI GNYIS PAR GYUR PA'AM, PHYI ROL NA GNAS PA'I RANG GI
LHA'I GZUGS SANGS RGYAS LNGA'I DBU RGYAN GYIS DBU BRGYAN PA, DAM
TSIG DANG CHOS DANG LAS KYI PHYAG RGYAR LDAN PA ZLA BA'I DKYIL
'KHOR GYI GDAN DANG RGYAB RTEN CAN BSGOM PAR BYA'O, ,DE LTAR RANG
GI LHAR BSGRUB PA'I

YAN LAG RNAMS RE RE NAS RIM GYIS BSGOMS PAS RAB TU GSAL BAR BYA
BA SNGAGS KYI RGYUD DANG MTHUN PAR RGYA CHER GOMS PAR BYAS NAS
RANG GI LHA'I PHYAG RGYA CHEN PO LA SOGS PA BSGRUB PA'I PHYIR
RNAL 'BYOR PAS NAN TAN DANG LDAN PAR BYA'O, ,'JUG PA'I RIM PA 'DI
DAG THAMS CAD KYANG,

@48B SNGAGS KYI RGYUD 'DI NYID LAS DE BZHIN GSHEGS PA'I RIGS KYI
CHOS KYI DKYIL 'KHOR DU LTAG 'OG BSNOR BA DANG MA BSNOR BA'I RIM
PAS GSAL BAR BSTAN TE, RANG GI SEMS YONGS SU SPYANG BA'I PHYIR,
PHYAG RGYA CHEN PO'I YE SHES LA BSLAB PO ZHES BYA BA LA SOGS PA
RGYA CHER GSUNGS PA DANG,

SNGAR BSHAD PA'I RDO RJE PHRA MO BSGOM PA'I RIM PA BSTAN NAS THA
MAR YANG, SEMS CAN GANG LA BYAMS PA NI, ,LHAN CIG GYUR PA SHIN TU
BRTAN, ,SEMS KYIS KHYAB PA'I SBYOR BA YIS, ,SEMS CAN KUN LA DES
KHYAB BYA, ,BYAMS PAS KHYAB PA'I TSUL GYIS NI, ,GANG LA YANG NI
SNYING RJE BA, ,

SEMS CAN DON KUN LDAN PA YI, ,NAN TAN GYIS NI KHYAB PAR BYA,
,THAMS CAD RANG BZHIN 'OD GSAL TE, ,CHOS DANG YANG DAG CHOS MIN
PA, ,DANG PO NAS NI MKHA' BZHIN DAG ,KHYAB PA'I NGO BOS MGU BAR
'GYUR, ,DMU RGOD BZHIN DU BCOS DKA' LA, ,SANGS RGYAS BYANG CHUB

SNOD MIN PA, ,DE RNAMS BYANG CHUB THOB PA'I PHYIR, ,BTANG SNYOMS
CHEN PO BSGOM PAR BYA, ,ZHES GSUNGS SO, ,DE LA SNYING PO NI 'DI
RNAMS YIN NO, ,MA H'A ME TRI SPA RA, MA H'A KU RU n'A YA SPHA RA,
SARBA SHUDDHA PRA MO DHA SPHA RA, SARBA SATV'A NA SA MA SHO DHA
YA, ,DE NAS DE BZHIN GSHEGS

PA THAMS CAD RJES SU DRAN PA LA SOGS PA'I YE SHES BSLAB PAR BYA
STE, NAM MKHA' YANG NA PHYOGS GZHAN DU, ,RDO RJE PHRA MO'I SBYOR
BA YIS, ,LANGS SAM YANG NA 'DUG KYANG RUNG, ,RDO RJE'I GZUGS NI
BSGOM PAR BYA, ,DE BZHIN GNAS RNAMS THAMS CAD DU, ,PHRA MO'I RNAL

'BYOR RAB SBYOR BAS, ,SNYING GAR RDO RJE BYANG CHUB SEMS, ,SHIN
TU MNYAM PAR GZHAG PAS BSGOM, ,PHYAG NA RDO RJE SKU CHEN PO,
,GNAS RNAMS KUN DU BSGOM PA NI, ,RDO RJE PHRA MO'I SBYOR BA YIS,
,JI LTA BA YI GO RIMS BZHIN, ,RNAM PA THAMS CAD MCHOG LDAN PA,
,THAMS

CAD DU NI SANGS RGYAS SKU, ,JI LTA BA YI GO RIMS BZHIN, ,SHIN TU
MNYAM PAR GZHAG PAS BSGOM, ,ZHES BYA'O, ,DE LA SNYING PO NI 'DI
RNAMS YIN NO, ,BADZRA A'A MU KH'I BHA BA, MA H'A BO DHI SATVA AA
BHI SHA, BADZRA P'A nI DA RI SHA YA SVA RU BAm, BUDDHA AA NU MRI
TYA AA BI SHA, RDO RJE PHRA MO'I SBYOR BA

@49A *, ,BA YIS, ,BDAG NYID ZLA BA'I DKYIL 'KHOR DU, ,BDAG NYID
BSGOM PAR BYA BA NI, ,BYANG CHUB SEMS NI BSGOM PA'O, ,ZLA BA'I
DKYIL 'KHOR DBUS SU NI, ,BDAG NYID KYIS NI BSGOM PAR BYA, ,BDAG
NYID RDO RJE'I GZUGS SU STE, ,SEMS DPA'I RDO RJE RAB

BSGOM PA'O, ,RDO RJE PHRA MO'I CHO GA SBYAR, ,BDAG NYID KYIS SU
BSGOM PA NI, ,SEMS DPA' RDO RJE SNYING POR BSAM, ,RDO RJE SEMS
DPAR BSGOM PA'O, ,RNAM PA THAMS CAD MCHOG LDAN PAR, ,BDAG NYID
KYIS NI BSGOM PAR BYA, ,SANGS RGYAS GZUGS SU BDAG NYID

NI; ,SANGS RGYAS BYANG CHUB BSGOM PA'O, ,ZHES BYA BA STE, DE LA
SNYING PO RNAMS NI 'DI RNAMS YIN NO, ,SA M'ANTA BHA DRA A'A BI
SHA, SATVA BADZRA A'A BI SHA, BADZRA SATVA SA MA DHI, DZNY'A NA
A'A BI SHA, TA TH'A GA TO HAm, DE LTAR PHYAG RGYA CHEN PO LA SOGS
PA BSGRUB PA'I

PHYIR RANG GI SEMS SPYANG BA LEGS PAR BYAS NAS DE'I DON LA NAN
TAN BYA'O, ,DE LA DE BZHIN GSHEGS PA RNAMS KYI PHYAG RGYA CHEN
PO'I DNGOS GRUB BSGRUB PA'I RIM PA NI RE ZHIG DANG POR SNGA MA
BZHIN DU RDO RJE SEMS MA'I PHYAG RGYA BCINGS TE DKROL LA SNYING
PO 'DIS DE BZHIN

GSHEGS PA'I YE SHES KYI SEMS DPA' DBAB PAR BYA'O, ,DE LA SNYING
PO NI 'DI'O, ,AOm BADZRA DH'A TU AA, DE NAS BDAG DAM TSIG SEMS
DPA'I RNAL 'BYOR JI LTAR BYAS PA MNGON DU BYAS TE, DE BZHIN
GSHEGS PA THAMS CAD KYI SKU LONGS SPYOD RDZOGS PA'AM, SPRUL PA'I
SKU NAM

MKHA'I NANG TIL GYI 'BRU BZHIN DU GANG BAR BSAMS LA, DE BZHIN
GSHEGS PA'I SKU DE RNAMS RDO RJE LCAGS KYU'I LAS KYI PHYAG RGYAS
DRANGS TE, RDO RJE ZHAGS PA'I LAS KYI PHYAG RGYAS BCINGS NAS, LUS
THAMS CAD KYI DBUGS SLAR BSDU BA'I TSUL GYIS RANG GI LUS KYI

YAN LAG GI BA SPU'I BU GA THAMS CAD NAS BTZUD LA, RDO RJE LCAGS
SGROG GI LAS KYI PHYAG RGYA BCINGS TE, DE'I SNYING PO BRJOD CING
CHU DANG 'O MA LHAN CIG TU 'DRES PA LTAR MOS PAR BYA'O, ,DE NAS
RDO RJE DRIL BU'I PHYAG RGYA BCINGS TE, DE'I SNYING PO BRJOD CING
THAL MO MNYAM PAR BRDAB

@49B PAS MNYES PAR BYA'O, ,DE LA SNYING PO NI 'DI'O, ,AOm BADZRA
TU shYA HO, ,RDO RJE LCAGS KYU LA SOGS PA LAS KYI PHYAG RGYA RNAM
PA BZHI YANG SNYING PO DANG BCAS PAS MCHOD PA'I PHYAG RGYA'I
SKABS SU GSUNGS SO, ,YANG NA SEMS MNYAM PAR GZHAG PA MI NYAMS PAR
BYA BA'I

PHYIR RDO RJE LCAGS KYU LA SOGS PA'I LAS KYI PHYAG RGYA RNAMS
BCINGS PA NYID DU DE'I SNYING PO, DZA:H'Um BAm HO:ZHES BYA BA'I
MTSAN NYID YID KYIS BRJOD LA, JI LTAR BSAMS PA'I DE BZHIN GSHEGS
PA RNAMS RANG GI LUS LA DRANG BA LA SOGS PA'I RIM PA 'DI DAG
THAMS CAD BYA'O, ,

DE'I DON YANG DZA:H'Um BAm HO:ZHES SMRA ZHING, SANGS RGYAS THAMS
CAD LUS LA GZUD, ,YID LA LEGS PA'I TSUL GYIS SU, ,SGRUB PA CHEN
PO GZHAN YIN NO, ,ZHES GSUNGS SO, ,DE BZHIN GSHEGS PA'I PHYAG
RGYA CHEN POR BYIN GYIS BRLAB PAR BSHAD ZIN TO, ,DE LA 'DI NI DE

BZHIN GSHEGS PA'I RIGS RDO RJE SEMS DPA' LA SOGS PA SEMS DPA'
CHEN PO RNAMS KYI PHYAG RGYA CHEN POR BYIN GYIS BRLAB PA STE,
SNGAR GSUNGS PA'I RIM GYIS SEMS MA RDO RJE'I PHYAG RGYAS DRAL BA
SNGAR BYAS TE, YE SHES SEMS DPA' DBAB PA'I SNYING PO BRJOD DO,
,DE LA SNYING

PO NI 'DI'O, ,AOm BADZRA SATVA AA, AOm BADZRA R'A DZA AA ZHES BYA
BA LA SOGS PA YE SHES KYI SEMS DPA' GANG RANG GI LUS LA GZHUG PAR
'DOD PA DE'I MTSAN BRJOD CING DBAB PA'I SNYING PO BRJOD PAR
BYA'O, ,DE LTAR DE MA THAG TU 'OG NAS 'CHAD PA'I SEMS DPA' CHEN
PO RJES SU DRAN

PA'I SNYING PO'I SBYOR BA YANG 'DI NYID DO, ,DE NAS SEMS DPA'
CHEN PO RJES SU DRAN PA'I SNYING PO'O, ,BADZRA SATVA DRi SHYA,
ZHES BYA BA BRJOD DO, ,ZLA BA'I DKYIL 'KHOR LA GNAS SHING, ZLA
BA'I DKYIL 'KHOR GYIS RGYAB RTEN BYAS PA RNAM PAR DAG PA'I ZLA
BA'I 'OD 'PHRO BA GSAL BA RANG

GI SKU ZLA BA'I 'OD KYIS MTHA' YAS PA'I PHYOGS KYI DKYIL 'KHOR
SNANG BAS KHYAB PA, PHYI ROL GYI MCHOD PA'I CHO GA LAS GSUNGS
PA'I RIGS DANG RJES SU MTHUN PAS KHA DOG GI BYE BRAG DKAR PO DANG
SNGON PO DANG DMAR PO DANG SER PO LA SOGS PA'I KHA DOG DANG
MDANGS DANG GZI BRJID CAN

@50A *, ,NAM; 'DUL BA'I 'GRO BA MNGON PAR DGA' BA'I KHA DOG GI
SKABS RNYED PA'I SKU'I MDANGS 'GRO BA MTHA' DAG GI YID DU 'ONG BA
DE BZHIN GSHEGS PA'I RIN PO CHE LAS BYAS PA'I DBU RGYAN GYI 'OD
KYIS STENG GI PHYOGS RNAM PAR BRGYAN PA, PHYAG PADMA GNYIS JI
SKAD

GSUNGS PA'I RANG GI LAS KYI PHYAG RGYA MDZAD PA, ZHABS PADMA
G-YAS PA'I RTZE MO BRAL GONG G-YON PAR BZHAG PA, ZHAL PADMA 'DAB
MA RGYAS PA LTAR 'DZUM PA RAB TU DGYES PA'I SPYAN AUTPALA RGYAS
PA'I MDANGS KYIS GDUL BA'I 'GRO BA LA RJES SU CHAGS PA'I TSUL
BSTAN PA, LAS KYI

PHYAG RGYA'I TSUL BSTAN PAS JI LTAR DGONGS PA'I NGO BO NYID STON
PA LA MKHAS PA DE LTA BU LA SOGS PA'I YON TAN RIN PO CHE MANG
PO'I GTER JI LTAR 'DOD PA'I RDO RJE SEMS DPA' LA SOGS PA MNYES
PAR BYA BA YE SHES SEMS DPA' SROG DANG BCAS PA LTA BUR MDUN DU
MNGON SUM BZHIN

BRTAGS TE, RAB TU DGA' BA DANG BCAS SHING RJES SU CHAGS PAS SHIN
TU YUN RING DU BSAM GTAN GYI RAB TU GSAL BAR SNANG BAR BYA STE,
KUN DU ZHEN PAS RAB TU DGA' BA'I MIG GDANGS PA'I MTSAN NYID RDO
RJE LTA BAS BRTAG CING RANG GI LHA'I RNAL 'BYOR DANG MI GNYIS PAR
GYUR PA'I

RANG GI LUS LA GZHUG GO, ,DE LA 'DI NI JI LTAR BSAMS PA'I YE SHES
KYI SEMS DPA' RANG GI LUS LA BSGOM PA'I RIM PA BSHAD PA'O, ,DANG
POR RE ZHIG RDOR JE SEMS DPA' LA SOGS PA RANG GI LHA'I RNAL 'BYOR
JI LTAR BYAS PA RJES SU DRAN PAR BYAS NAS, ,RANG GI SNA'I BU GA
LA

SOGS PA BA SPU'I BU GA THAMS CAD NAS BYUNG BA YID DANG BCAS PA'I
RLUNG SLAR BSDU BA'I TSUL GYIS SNA'I THOR TO'I BAR DU DBUGS
DBYUNG ZHING RDUB [*RNGUB?] PA RNAMS KYI RGYU BA BRTAGS NAS SDUG BSNGAL
GSUM GYI ME 'BAR BAS KHEBS PA'I 'GRO BA MGON MED PA MTHA' DAG LA
BRTAGS TE RANG GI

SNYING GAR ZLA BA'I DKYIL 'KHOR LA SNA TSOGS RDO RJE BSAMS PA'I
DE MA THAG TU SNYING RJE CHEN PO'I MTSAN NYID RDO RJE LCAGS KYU
SNGAR GSUNGS PA'I LAS KYI PHYAG RGYA LCAGS KYUS DRANGS PA'I TSUL
GYIS JI LTAR 'DOD PA'I BCOM LDAN 'DAS YE SHES KYI SEMS DPA' GTZO
BO DE RANG GI LUS

@50B LA REG PA'I SPYOD YUL DU GYUR PAR BSAMS LA, DE BZHIN DU
DBUGS SLAR BSDU BA'I TSUL GYIS SEMS CAN THAMS CAD LA BYAMS PA'I
MTSAN NYID RDO RJE ZHAGS PA'I LAS KYI PHYAG RGYA SNGAR GSUNGS PAS
DRANGS TE MAR SAR BYE MA'I NANG DU ZHUGS PA BZHIN DU RANG GI
SNYING GAR GZHUG PAR BYA'O, ,

DE'I 'OG TU JI SRID 'DOD PA'I DUS SU SGRUB PA PO'I LUS LA GNAS PA
LA SOGS PA STON PA'I BKA' MTSAN NYID RDO RJE LCAGS SGROG GI LAS
KYI PHYAG RGYA SNGAR GSUNGS PA BCINGS TE, RANG GI LUS KYI NANG DU
LTA BA'I TING NGE 'DZIN GYI BCING BAS RAB TU BCING NGO, ,DE NAS
BCOM LDAN 'DAS LA 'DI

LTAR RANG BZHIN GYIS 'OD GSAL BA'I YE SHES KYI CHOS NYID DANG,
DON DAM PAR THA MI DAD PAR DE BZHIN DU BDAG KYANG THA MI DAD NA
GLO BUR GYI NYON MONGS PA DANG, NYE BA'I NYON MONGS PA'I RNAM PAR
RTOG PA DON DAM PAR RANG BZHIN YOD PA MA YIN PA RNAMS KYIS DRI MA
CAN DU BYAS SO SNYAM DU DE LTAR

RJES SU DRAN PAR BYAS NAS, SHES RAB KYI PHA ROL TU PHYIN PA'I
BYIN GYIS RLABS SU GYUR PA RDO RJE DRIL BU'I LAS KYI PHYAG RGYA
BCINGS TE DE'I SNYING PO BRJOD CING BSKUL LA BCOM LDAN 'DAS KYI
RANG GI NGO BO NYID MNYES PAR BYA'O, ,YANG NA RDO RJE LCAGS KYU
LA SOGS PA LAS KYI PHYAG RGYA RNAMS MA

BCINGS PAR DE RNAMS KYI SNYING PO NYID KYIS BKUG PA LA SOGS PA DE
DAG THAMS CAD BYA'O, ,DE NAS RANG GI LHA YE SHES SEMS DPA' SNGAR
BSHAD PA DE BZHIN GSHEGS PA LNGA'I MTSAN NYID DAM, RDO RJE SEMS
DPA' LA SOGS PA SEMS DPA' CHEN PO'I MTSAN NYID RANG GI LUS KYI

NANG DU ZHUGS PA JI LTAR RIGS PAR RAB TU BSGOM PA STE RAB TU
GSANG BA'I MCHOD PA RNAM PA BZHI'I TING NGE 'DZIN MNGON DU BYAS
PAS RNAM PA THAMS CAD DU BDAG DANG MI GNYIS PAR GYUR PA RAB TU
BSGOMS LA, DE NYID BDAG GO SNYAM PAR DBYER MED PA'I NGA RGYAL
GYIS DE'I GZUGS SU MOS

BAR BYA'O, ,DE LA RAB TU GSANG BA'I MCHOD PA RNAM PA BZHI NI
'DI'O, ,DANG POR RE ZHIG RNAL 'BYOR PAS SNGAR GSUNGS PA'I RIM
PAS, DBANG PO DANG BCAS PA'I SEMS MI BRTAN PA NANG DU BKAG LA,
AOm RATI BADZRA ZHES BYA BA'I SNYING PO BRJOD PAS RANG GI LUS KYI
NANG NA GNAS PA'I

@51A *, ,YE SHES KYI SEMS DPA' DANG, RNAM PA THAMS CAD DU YONGS
SU 'KHYUD BA RJES SU MYANG BAR BYA BA'I PHYIR DE'I YAN LAG RNAMS
DANG BDAG GI LUS THAMS CAD KYI RDUL PHRA RAB RNAMS CHU DANG 'O MA
LTA BUR GCIG TU GYUR PAR RNAM PAR BSGOM MO, ,DE LA MNGON PAR

DGA' BA'I YID BDE BA GANG YIN PA DE SANGS RGYAS RNAMS LA DBUL LO,
,DE LTAR BDE BA 'DIS YANG DAG PAR RDZOGS PA'I SANGS RGYAS RNAMS
BDE BAR GYUR CIG CES BDE BA YONGS SU BSNGO BA 'DI NI 'OG NAS
'CHAD PA'I MCHOD PA GSUM LA YANG SBYAR BAR BYA'O, ,RAB TU GSANG

BA'I MCHOD PA DANG PO STE, JI SKAD DU, LUS KUN YONGS SU 'KHYUD PA
NI, ,RANG BYUNG RNAMS KYI BDE MCHOD PA, ,PHUL NA MYUR DU 'GYUR BA
NI, ,DE NI RDO RJE SEMS DPA' 'DRA, ,ZHES GSUNGS SO, ,DE NAS R'A
GA BADZRA ZHES BYA BA'I SNYING PO RJES SU DRAN PAR BYAS NAS RANG
GI LUS

KYI NANG NA GNAS PA'I RANG GI LHA'I BYE BRAG DE NYID DANG KUN DU
SBYOR BA MI NYAMS PAR BYA BA'I PHYIR JI LTAR RTOGS PA'I YON TAN
MNGON DU BYED PA'I RJES SU CHAGS PA'I BRTAN PA'I MTSAN NYID 'DZIN
PA DAM POS YANG DANG YANG DU MI GNYIS PA'I TING NGE 'DZIN GYIS
BLTA BAR BYA BA 'DI NI RAB TU GSANG

BA'I MCHOD PA GNYIS PA STE, JI SKAD DU, BRTAN PAR CHAGS PA KUN
SBYOR BA, ,DANG POR 'DZIN PA'I BDE BA NI, ,SANGS RGYAS RNAMS LA
PHUL NA YANG, ,RDO RJE RIN CHEN LTA BUR 'GYUR, ,ZHES GSUNGS SO,
,'DIR DAM POR 'DZIN ZHES BYA BA NI MI 'CHOR BAR 'DZIN PA LA
BYA'O, ,

DE NAS AOm PRA TI BADZRA ZHES BYA BA'I SNYING PO RDO RJE TSIG GIS
BRJOD LA 'DI LTAR RNAM PAR BRTAG GO, ,JI LTAR BDAG GIS YE SHES
RNAM PAR GROL BA'I SGO 'DI RANG BZHIN GYIS 'OD GSAL BA YIN DU ZIN
KYANG, GLO BUR GYI NYON MONGS PA'I MUN PAS KHEBS TE, 'ON KYANG
NYON MONGS PA'I DRI MA DE

RNAMS DON DAM PAR RANG BZHIN MED PAS BDAG GI YE SHES SNANG BA'I
SGO 'DI YONGS SU DAG PA NYID DE, DE BAS NA RANG GI LHA'I YE SHES
YONGS SU DAG PA CHAGS PA MED PA RNAM PAR GROL BA'I SGO DANG CHA
MNYAM PAS GCIG GO SNYAM DU BSAMS TE DE LTAR BDAG DANG LHA'I RNAM
PAR GROL

@51B BA'I SGO GNYIS GCIG TU MOS PA'I MTSAN NYID RNAM PAR GROL BA
SPRAD PA BYAMS PA'I BDE BA LA KUN DU CHAGS PA BRTAN PAR BSGOM PA
'DI NI RAB TU GSANG BA'I MCHOD PA GSUM PA STE, JI SKAD DU, BYAMS
PA'I BDE LA BRTAN PAR CHAGS, ,SPRAD PA'I BDE BA MCHOG RNAMS NI,
,SANGS

RGYAS RNAMS LA PHUL NA YANG, ,RDO RJE CHOS DANG 'DRA BAR 'GYUR,
,ZHES GSUNGS SO, ,SPRAD PA NI 'DIR RANG GI DAM TSIG GI SEMS DPA'
DANG, YE SHES KYI SEMS DPA'I MTSAN NYID KYI RNAM PAR THAR PA'I
SGO GNYIS SBYAR BA'O, ,DE NAS KARMA BADZRA ZHES BRJOD LA 'DI LTAR
RNAM PAR

BRTAG GO, ,GANG GI PHYIR LHA'I GZUGS KYI SKU DANG YE SHES KYI SKU
DAG DANG, BDAG DANG RNAM PA THAMS CAD DU GCIG STE, DE BAS NI 'DI
GNYIS KYI DBANG PO GZUGS YOD PA DANG, GZUGS MED PA THAMS CAD
MNYAM PAR GZHAG PAS GCIG TU GYUR PA'I MTSAN NYID DU GYUR PAS,

BDAG GI LUS DE DANG, YE SHES KYI SEMS DPAR GCIG TU GYUR PA'I NGA
RGYAL RAB TU BSGOM PA 'DI NI RAB TU GSANG BA'I MCHOD PA BZHI PA
STE 'DI SKAD DU, DBANG PO GNYIS NI MNYAM SBYAR BA'I, ,SBYOR BA'I
BDE BA THAMS CAD DU, ,MCHOD PA NGES PAR PHUL NA NI, ,RDO RJE LAS
DANG

'DRA BAR 'GYUR, ,ZHES GSUNGS SO, ,DBANG PO GNYIS ZHES BYA BA NI
BDAG GI LUS KYI DBANG PO RNAMS DANG, BDAG GI LUS KYI NANG NA GNAS
PA'I YE SHES KYI SEMS DPA'I DBANG PO'I TSOGS THAMS CAD YIN PAR
SHES PAR BYA'O, ,'DIR YANG GO RIMS BZHIN DU DE BZHIN

GSHEGS PA DANG, RIN PO CHE DANG, PADMA DANG, LAS KYI RIGS RNAMS
KYI BYE BRAG GIS RANG GI LHA'I YE SHES KYI SEMS DPA' DANG BDAG
DANG MI GNYIS PAR GYUR TE, DAM TSIG GI SEMS DPA' DANG GCIG TU
GYUR PA LA RAB TU GSANG BA'I SGRUB PA'I MCHOD PA 'DI BZHI BSTAN
MOD KYI,

'ON KYANG GANG YANG RUNG BA'I RIGS SU GTOGS PA'I RANG GI LHA GANG
YANG RUNG BA GCIG GI PHYAG RGYA CHEN PO LA SOGS PA SGRUB PA POS
KYANG RAB TU GSANG BA'I MCHOD PA 'DI BZHI CHAR GO RIMS SNGA MA
BZHIN DU SBYAR DGOS TE, GANG GI PHYIR YE SHES KYI SEMS DPA' BDAG
DANG MI GNYIS

@52A *, ,PA'I RNAL 'BYOR PA THAMS CAD LA RJES SU CHAGS PA LA SOGS
PA RAB TU GSANG BA'I MCHOD PA'I YON TAN 'DI RNAMS KYIS RANG GI
SEMS KYI RGYUD LA BRLAN NA 'GAL BA MED DO, ,KHYAD PAR DU NI RANG
GI RIGS SU GTOGS PA'I RAB TU GSANG BA'I SGRUB PA'I MCHOD PA BDAG

LA GNAS PA'I YE SHES KYI SEMS DPA' LA LHAG PAR BYA'O ZHES RNAL
'BYOR GYI RIGS PA MKHAS PA'I SLOB DPON RNAMS 'CHAD DO, ,DE NAS DE
LTAR RANG GI LHA BDAG GI LUS LA CHU DANG 'O MA LTA BUR GCIG TU
GYUR PA LA, AOm SU RA TA STVAm ZHES BYA BA'I SNYING PO 'DI BRJOD
CING DBANG DU GYUR PAR BYA

BA'I PHYIR, JI SRID 'DOD PAR BSGOM MO, ,JI SKAD DU, 'DOD PA BSTEN
PA BDE BA BDAG ,RAB TU DGA' BA KHYOD CES SMRAS, ,RDO RJE SEMS
DPA' BSGRUB BYA BA, ,DE NYID BSKUL BAS BZLAS BRJOD BYA'O, ,DE NAS
MTSAN THOG THAG TU BZLAS BRJOD BYAS NA, DE NAS NANG PAR DE BZHIN

GSHEGS PA THAMS CAD DU 'GYUR BA LA SOGS PA'I DNGOS GRUB MCHOG
'THOB PO ZHES GSUNGS SO, ,RANG GI RIGS KYANG DAM TSIG GI PHYAG
RGYA DANG JI LTAR 'DOD PA'I TING NGE 'DZIN RNAMS DANG LAS RNAMS
BSGRUB PA LA YANG RIM PA 'DI THAMS CAD SBYAR BAR SHES PAR BYA'O,
,KHYAD PAR DU RANG

GI RIGS KYI DAM TSIG GI PHYAG RGYA SGRUB PA LA SNGA MA BZHIN DU
YANG RI MO'I SKU GZUGS KYI SPYAN SNGAR DE BZHIN GSHEGS PA'I RIGS
KYI RDO RJE SEMS MA'I PHYAG RGYA BCINGS TE MI DGROL BAR DE BZHIN
DU DUS BZHI PA SBYOR BAS RANG GI LHA'I SNYING PO 'BUM BZLAS SO,
,DE NAS THA MAR DE BZHIN DU RI MO'I

SKU GZUGS KYI SPYAN SNGAR RDO RJE MA'I PHYAG RGYA DE NYID BCINGS
TE MTSAN THOG THAG TU BZLAS BRJOD BYA'O, ,BZLAS BRJOD BYED PAS NA
PHYAG RGYA BCINGS PAS SKYO BA BSAL BA'I PHYIR SKABS SKABS SU
PHYAG RGYA DGROL TE SLAR YANG BCING NGO, ,DE LTAR BZLAS BRJOD
BYED PA LAS GAL TE PHYAG RGYA

BCINGS PA 'PHAR NA DE'I TSE BCINGS PAS 'PHAR RO, ,DE STE RAB TU
G-YON DE'I TSE BCINGS PAS GANG 'DOD PA'I GZUGS DE LTA BUR BDAG
NYID STON TO, ,DE STE SNYING GA'I PHYOGS SU BZUNG STE BZLAS BRJOD
BYED PA LAS DE STENG DU 'PHAR NA DE'I TSE BCINGS PAS MI SNANG BAR
'GYUR RO, ,DE STE

@52B SGRA BYUNG NA DE'I TSE DE BZHIN GSHEGS PA'I RIGS KYI LHA
THAMS CAD KYI DAM TSIG GI PHYAG RGYA BCINGS PA RANG GI SNYING PO
DANG LDAN PA JI SKAD GSUNGS PA'I RANG GI LAS RNAMS BYED DO, ,'DI
SKAD DU YANG, DE NAS PHYAG RGYA BSGRUB PAR 'DOD PA DES, DE BZHIN
GSHEGS PA THAMS CAD KYI RDO RJE

SEMS MA'I PHYAG RGYA BCINGS TE, RI MO'I SKU GZUGS KYI SPYAN
SNGAR, JI LTAR 'DOD PAR BYED CING, JI LTAR BCINGS PA MI DGROL BAR
RDO RJE'I TSIG GIS BZLAS BRJOD 'BUM BYA'O, ,DE'I MTHAR SKYO NA
CUNG ZAD BKROL TE, JI LTA BA BZHIN DU BCINGS NAS, MTSAN THOG THAG
TU BZLAS

BRJOD BYA'O, ,DE NAS PHYAG RGYA 'BAR RAM, 'BAB BAM, 'PHAR RAM,
TSIG 'BYIN TO, ,DE NAS PHYAG RGYA BCINGS PAS 'PHAR BA DANG, 'DOD
PA'I GZUGS SU GYUR PA DANG, MI SNANG BA DANG, LAS THAMS CAD BYED
DO, ,PHYAG RGYA THAMS CAD KYANG BCINGS PA TZAM GYIS

LAS THAMS CAD BYED DO ZHES BCOM LDAN 'DAS RDO RJE 'DZIN PAS
GSUNGS SO, ,ZHES BYA BA GSUNGS SO, ,DE NAS TING NGE 'DZIN BSGRUB
PAR 'DOD NA, DE NAS RDO RJE PHRA MO LA SOGS PA GANG YANG RUNG
BA'I TING NGE 'DZIN BSGRUB PA'I SNYING PO YID LA BSGOM PA DUS
CUNG ZAD CIG TU GOMS

PAR BYA STE, DE NAS RANG GI LHA'I SNYING PO BZLAS BRJOD BYA'O,
,JI LTAR GOMS PAR BYA BA'I TING NGE 'DZIN BSTAN TE, DE NAS BSGOM
PA GOMS PA LAS CI LTAR BYIN GYIS BRLAB PA'I RANG GI PHYAG RGYA'I
SEMS DPA'I GZUGS SU BDAG BSGRUB PAR 'DOD PA NA, DE'I TSE RDO RJE
DBYINGS KYI DKYIL

'KHOR CHEN PO'I SKABS SU GSUNGS PA'I RANG GI LHA'I SNYING PO
BRJOD CING, CI LTAR MOS PA'I RANG GI LHA'I PHYAG RGYA CHEN PO
BSGOM PAR BYA'O, ,JI SKAD DU, DE NAS DNGOS GRUB MCHOG 'DOD NA,
RANG GI PHYAG RGYA'I SNYING POS BSGRUB PAR BYA STE, DE LA YANG
DAG PAR RDZOGS PA'I SANGS RGYAS KYI DNGOS

GRUB DAM PA BSGRUB PA'I RIM PA NI 'DI'O, ,DE BZHIN GSHEGS PA'I
PHYAG RGYA CHEN PO'I GZUGS SU BDAG JI LTAR BYAS PA MNGON DU BYAS
TE, SNA'I THOG MA'I BU GA'I NANG DU DBUGS DGAG PAR BYA STE,
BADZRA DH'A TU, ZHES BYA BA'I SNYING PO BRJOD CING NAM MKHA'I
NANG THAMS CAD YANG DAG PAR

@53A *, ,RDZOGS PA'I SANGS RGYAS KYI SKU PHRA MO RNAMS KYI KHYAD
PAR RAB TU GSAL BAR SNANG BA'I RNAL 'BYOR GYIS BSAMS TE, SNA'I BU
GA'I THOG MA NAS DBUGS BAG YANGS SU BYUNG BA'I SBYOR BAS, DE'I
RJES SU 'BRANG BA'I YID KYIS YANG LEGS PAR BRTAGS TE, YANG

DAG PAR RDZOGS PA'I SANGS RGYAS KYI SKU MANG PO JI LTAR BSAMS PA
DE DAG YAN LAG THAMS CAD KYI RLUNG RANG GI LUS KYI NANG DU 'JUG
PA'I TSUL GYIS BSDU STE, MAR SAR BYE MA'I NANG DU THIM PA BZHIN
DU RANG GI SNYING GAR GZUNG NGO, ,JI SKAD DU, DE BZHIN GSHEGS
PA'I PHYAG RGYA CHEN PO

BCINGS TE, NAM MKHA'I DBYINGS THAMS CAD DU SANGS RGYAS KYI GZUGS
BYIN GYIS BRLABS PA DANG RANG GI SNYING GAR GZUNG NGO, ,TSE 'DI
NYID LA RAB TU ZHI BA'I MCHOG SANGS RGYAS PAR 'DOD PA DES 'DI
BYA'O, ,MIN NA SGRUB PA GONG MA BZHIN ZHES GSUNGS SO, ,DE

LTAR LAS GZHAN MED PAR BSGOM PA LA BRTZON ZHING LUS DANG NGAG
DANG YID KYI GNAS NGAN LEN BTUL BA NI, ,JI LTAR BSGOM PA'I DE
BZHIN GSHEGS PA'I PHYAG RGYA CHEN PO GRUB PA'I MTSAN MA BYUNG BAR
GYUR NA YANG SNGA MA BZHIN DU BSGRUBS PAS YANG DAG PAR RDZOGS
PA'I SANGS RGYAS KYI

GZUGS 'DZIN PA BYANG CHUB SEMS DPA'I RIG SNGAGS 'CHANG DU 'GYUR
RO, ,DE LA 'DI NI DE BZHIN GSHEGS PA'I PHYAG RGYA CHEN PO 'GRUB
PA'I MTSAN MA STE, SEMS DPA'I BYIN BRLABS RNAL 'BYOR GYIS, ,SANGS
RGYAS GZUGS SU BDAG BSGOM PA, YE SHES RNAL 'BYOR

'DI YIS NI, ,SANGS RGYAS DNGOS GRUB 'THOB PAR 'GYUR, ,ZHES BYA'O,
,DE'I DON YANG 'DI'O, ,DANG POR GOMS PAR BYED PA'I TSE RNAM PA
LNGA MNGON PAR BYANG CHUB PA'I RIM GYIS SEMS MA RDO RJER BYIN
GYIS BRLABS PA'I 'OG TU SEMS DPAR BYIN GYIS BRLABS PAS DE BZHIN
GSHEGS

PA'I GZUGS SU BSGOMS NA RNAL 'BYOR PA LA DE BZHIN GSHEGS PA'I
PHYAG RGYA CHEN POR SNANG BAR 'GYUR RO, ,NAM DE BZHIN GSHEGS PA'I
SKUR SNANG BA'I MTSAN NYID PHYAG RGYA CHEN PO GOMS TE SGRUB TU
RUNG BAR GYUR PA DE'I TSE, SEMS MA RDO RJE BSGOM PA'I TSE NYID NI
DE'I RNAM PAR RTOG PA MED

@53B KYANG DE BZHIN GSHEGS PA'I PHYAG RGYA CHEN POR SNANG BAR
'GYUR RO, ,DE LA SEMS DPAR BYIN GYIS BRLAB PA'I RNAL 'BYOR GSUNGS
PA NI 'DI'O, ,SEMS DPA' DANG NI THAMS CAD BDAG ,BDAG KYANG BDAG
LA KUN DU GNAS, ,ZHES BYA BA YID LA BYA STE, BDAG RANG PHYAG RGYA
CHEN

POR MNGON DU BYED PA GANG YIN PA'O, ,DE BZHIN GSHEGS PA'I PHYAG
RGYA CHEN PO SGRUB PA'I THABS BSHAD ZIN TO, ,DE'I RIGS DPAL RDO
RJE SEMS DPA' LA SOGS PA GANG YANG RUNG BA'I PHYAG RGYA CHEN PO
BSGRUB PA'I RIM PA NI 'DI'O, ,DANG POR RE ZHIG MCHOD PA LA SOGS
PA'I

CHO GA YE SHES DBAB PA'I MTHA'I BAR DU THAMS CAD BYAS LA, JI LTAR
BYIN GYIS BRLABS PA'I RANG GI LHA'I PHYAG RGYA CHEN PO'I GZUGS SU
BDAG MNGON DU BYAS TE, RDO RJE DBYINGS KYI DKYIL 'KHOR CHEN PO'I
SKABS SU GSUNGS PA'I MNYES PAR BYA BA'I SEMS DPA' GANG YANG RUNG
BA'I

SNYING PO RDO RJE'I TSIG GIS YID LA BRJOD CING SNA'I BU GA'I NANG
NAS DBUGS PHYI NANG DU RGYU BA BKAG PAS DBANG PO'I TSOGS NANG DU
PHYOGS PAR BYA ZHING RJES SU CHAGS PAS, RANG GI LHA'I GZUGS SU
BSGRUBS LA SNYING PO'I DON RTOGS PAS RANG GI LHA SEMS DPA' DE'I
GZUGS BDAG

DANG MI GNYIS PA'I NGA RGYAL DU NYI MA RE RE LUS DANG NGAG DANG
SEMS LA GNOD PA SPANGS TE BSGOM MO, ,BAR SKABS SU YANG DBUGS
DBYUNG BA BYAS TE, RANG GI LHA'I GZUGS RNAMS KYIS NAM MKHA'I
DKYIL 'KHOR MTHA' DAG RAB TU GANG BAR BYA'O, ,KHYAD PAR DU YANG
GANG DANG

GANG DBANG PO DANG DRAN PA'I SPYOD YUL DU 'ONG BA DE DAG THAMS
CAD MNYES PAR BYA BA'I PHYAG RGYA CHEN PO SEMS DPA'I GZUGS SU
BSGOM MO, ,DE DAG SEMS PA NA YANG 'DI LTAR YID LA BYA'O, ,'DI
RNAMS THAMS CAD NI BDAG GI RNAM PAR RTOG PA LAS BYUNG BA STE, JI
LTAR

RNAM PAR BRTAGS PA DE BZHIN DU SO SOR SNANG BAR 'GYUR MOD KYI,
,RIGS PA DANG LUNG DANG 'GAL BAS 'DI RNAMS KYI NGO BO NYID NI
GANG YANG DON DAM PAR NGO BO NYID YOD PA MA YIN NO SNYAM DU BSAM
MO, ,DE NAS YANG RLUNG DANG BCAS PA'I YID DE SLAR BSDUS NAS, ,DE
BZHIN DU BDAG TU

@54A *, ,GYUR PA'I RANG GI PHYAG RGYA'I SEMS DPAR DMIGS PAR
BYA'O, ,DE DAG THAMS CAD RGYUD 'DI LAS PHYAG RGYA CHEN POR MNYAM
PAR GZHAG STE, DE NYID CHEN PO KUN ZLOS SHING, ,GNAS DER THAMS
CAD BDAG NYID DU, ,SEMS DPA'I RNAL 'BYOR GYIS BSGOM MO, ,

ZHES GSUNGS SO, ,RIM PA NI 'DIS BSGOM ZHING JI SRID DE BZHIN
GSHEGS PA'I RIGS KYI PHYAG RGYA CHEN PO'I DNGOS GRUB KYI MTSAN MA
BYUNG GI BAR DU GOMS PAR BYA'O, ,DE LA 'DI NI PHYAG RGYA CHEN
PO'I DNGOS GRUB NYE BAR GYUR PA'I MTSAN MA GSUNGS PA STE, NAM
MKHA' 'AM YANG NA

PHYOGS GZHAN DU, ,DKYIL 'KHOR DKAR PO SER PO DANG, ,RANG GI PHYAG
RGYA SEMS DPAR BDAG ,MNGON SUM BZHIN DU MTHONG BAR 'GYUR, ,ZHES
BYA'O, ,DE BZHIN DU DNGOS GRUB RAB TU NYE BAR GYUR PA NA, GZHAN
YANG JI SKAD DU GSUNGS TE, RDO RJE SEMS DPA' LA SOGS PA,

ZLA BA'I DKYIL 'KHOR 'OD BCAS PA, ,DNGOS GRUB DUS NA RANG GI
GZUGS, ,BDAG LA THOG MAR STON PAR MDZAD, ,CES BYA BA'O, ,DE NAS
DE BZHIN DU MCHOD PA'I CHO GA BYAS TE, NUB GCIG DE BZHIN DU TING
NGE 'DZIN LA GNAS NA RANG GI LHA BYON NAS, RANG GI PHYAG RGYA
CHEN PO'I

GZUGS SU GRUB PA DE LA STZOL TO, ,DE BZHIN DU BSGOMS PA LAS GAL
TE NAM ZHIG DE'I SGOM PA'I LAM ZHAN PAS RANG GI LHA'I PHYAG RGYA
CHEN PO GRUB PA MNGON DU GYUR PA'I MTSAN MA MED PAR GYUR NA YANG,
DE'I TSE SNGAR BSHAD PA'I MNGON PAR SHES PA'I YE SHES DANG, TSE
DANG STOBS DANG LUS

BZANG PO LA SOGS PA'I MTSAN NYID KYI DNGOS GRUB RNAMS NAN TAN
BYAS KYANG DE LAS 'BYUNG BAR 'GYUR TE, 'DI SKAD DU, YANG PHYAG
RGYA CHEN PO BSGOM PA'I PHAN YON BSNGAGS PA'I SKABS SU, TSE 'DI
NYID LA DAM PA YI, ,MKHAS PA'I GO 'PHANG GANG 'DOD PA, ,DES NA
BDAG GIS

'DI BYA'O, ,MIN NA DNGOS GRUB GONG MA BZHIN, ,ZHES GSUNGS SO, ,DE
BZHIN GSHEGS PA'I PHYAG RGYA CHEN POR SGRUB PA SNGAR GSUNGS PA LA
YANG DE BZHIN DU SHES PAR BYA'O, ,'DI NI DE BZHIN GSHEGS PA LA
SOGS PA'I PHYAG RGYA CHEN PO LA SOGS PA SGRUB PA'I CHO GA, RDO
RJE DBYINGS

@54B KYI DKYIL 'KHOR CHEN PO'I SKABS SU GSUNGS PA STE BSHAD ZIN
TO, ,DER GSUNGS PA'I DAM TSIG DANG CHOS DANG LAS KYI PHYAG RGYA
RNAMS SGRUB PA'I RIM PA NI 'DI NYID DO, ,'BRAS BU YANG PHAL CHER
'DI NYID DE, KHYAD PAR DU NI DAM TSIG LA SOGS PA'I PHYAG RGYA
GSUM RNAMS BSGRUB

PA LA, SNGAR GSUNGS PA'I RIM GYIS DAM TSIG SEMS DPA'I RNAL 'BYOR
DANG YE SHES DBAB PAR BYA STE, DE NAS BSGRUB PAR BYA BA'I PHYAG
RGYA BCINGS LA BSGRUB PO, ,DE LA DAM TSIG GI PHYAG RGYA SGRUB PA
LA NI RANG GI LHA'I DAM TSIG GI PHYAG RGYA BCINGS TE, PHYAG RGYA
DE NYID KYI RANG GI GZUGS

RANG GI SNYING GAR BSAMS TE, SNGAR GSUNGS PA'I SNYING PO DE NYID
BRJOD CING BDAG GI LHA'I DAM TSIG GI PHYAG RGYA 'DI NI DE BZHIN
GSHEGS PA'I YE SHES RDO RJE LAS GYUR PA'I GZUGS TE, DE BAS NA
BCOM LDAN 'DAS RDO RJE SEMS DPA' DE BZHIN GSHEGS PA'I YE SHES KYI
PHYAG

RGYA RDO RJE'I MTSAN NYID DANG BCAS PA, MI SHIGS MI CHOD PA DE
BZHIN DU BDAG KYANG MI SHIGS MI CHOD PA'O, ,ZHES SEMS SHING DE
LTAR NYI MA RE BSGOM PA'O, ,LHAG MA RNAMS NI CHO GA SNGA MA NYID
'DIR SBYAR BAR BYA STE, JI SKAD DU, JI LTAR RDO RJE 'DZIN GRUB
NA, ,DE BZHIN BDAG CES

BSGOMS NA NI, ,SANGS RGYAS MKHAS PA THOB PAR 'GYUR, ,MIN NA 'GRUB
PA GONG MA BZHIN, ,ZHES GSUNGS SO, ,DE BZHIN DU CHOS KYI PHYAG
RGYA SGRUB PA'I KHYAD PAR YANG 'DI'O, ,SNGA MA BZHIN DU BDAG RANG
GI LHA'I SEMS DPAR BYAS PA'I LCE LA RDO RJE RTZE LNGA PA BSGOM
MO, ,

DE YANG RANG GI LHA'I CHOS KYI PHYAG RGYA SNGAR BSHAD PA BSAMS
TE, CHOS THAMS CAD MA SKYES PA'O ZHES BYA BA SPYI'I CHOS KYI
PHYAG RGYA'I DON MOS PAR BYA STE, SNYING PO BRJOD LA, JI SRID
CHOS KYI PHYAG RGYA 'DI RNAMS GRUB PA'I MTSAN MA JI SKAD DU
GSUNGS PA BYUNG GI BAR DU BSGOM MO, ,LHAG MA NI

SNGA MA BZHIN NO, ,JI SKAD DU, CHOS KYI PHYAG RGYA BSGRUB PA'I
SKABS SU, CHOS RNAMS THAMS CAD RANG BZHIN GYIS, ,DAG PA ZHES
BYA'I TSIG SMRAS NA, ,SANGS RGYAS MKHAS PA THOB PAR 'GYUR, ,MIN
NA GRUB PA GONG MA BZHIN, ,ZHES GSUNGS SO, ,RANG GI LHA'I LAS KYI
PHYAG

@55A *, ,RGYA SGRUB PA'I KHYAD PAR YANG, DE BZHIN DU RANG GI
LHA'I DAM TSIG SEMS DPAR NGA RGYAL BYAS TE, RANG GI LAS KYI PHYAG
RGYA BCINGS LA, SNYING GAR RDO RJE RGYA GRAM BSGOMS TE 'DI LTAR
BSAMS MO, ,CHOS THAMS CAD THOG MA NAS MA SKYES PAS RANG BZHIN
GYIS RNAM PAR DAG

PA STE, DE BAS NA LAS THAMS CAD KYANG DON DAM PAR RANG BZHIN GYIS
MA SKYES PA STE, GZHAN DU RNAM PAR BRTAGS PA TZAM MO, ,DE BAS NA
JI LTAR RNAM PAR BRTAGS PA DE BZHIN DU LAS KYI DNGOS GRUB RNAMS
'BYUNG NGO ZHES DE LTAR YID LA BYA STE, RANG GI SNYING PO BRJOD
CING BSGOM MO, ,LHAG

MA NI SNGA MA BZHIN TE, JI SKAD DU, DE BZHIN KUN DU DAG PAS NA,
,LAS KUN RNAM PAR SPYANGS NA NI, ,SANGS RGYAS MKHAS PA THOB PAR
'GYUR, ,MIN NI GRUB PA GONG MA BZHIN, ,ZHES GSUNGS SO, ,DAM TSIG
DANG CHOS DANG LAS KYI PHYAG RGYA BSGRUB PA'I RAB TU SBYOR BA NI,
,DE

BZHIN GSHEGS PA RNAMS DANG, DE'I RIGS KYI DANG 'DRA STE, DE BAS NA
GCIG TU BSTAN PA NYID DU GSUNGS SO, ,DE'I 'BRAS BU NI SANGS RGYAS
MKHAS PA 'THOB PO ZHES BYA BA'O, ,KHYAD PAR DU NI DE BZHIN GSHEGS
PA'I PHYAG RGYA THAMS CAD BSGRUB PA LA 'JUG PA NI, JI LTAR

SGRUB PA'I DE BZHIN GSHEGS PA'I GZUGS NYID BDAG TU BSGYUR BA'AM
MDUN DU BSAMS TE, MTSAN YAL NANGS SU PHYAG RGYA SNYING PO ZLOS
SHING BSGRUB PAR BYA STE, JI SKAD DU, DE BZHIN GSHEGS PA'I DNGOS
GRUB MCHOG SGRUB PA'I SKABS SU, ,BDAG LA'AM YANG NA MDUN DU NI, ,

SANGS RGYAS RJES DRAN BSGOM PA'O, ,PHYAG RGYA THAMS CAD BCINGS NA
NI, ,DE NAS DE MA THAG TU 'GRUB, ,CES SANGS RGYAS BCOM LDAN 'DAS
KYIS GSUNGS SO, ,DE BZHIN GSHEGS PA'I RIGS KYI SEMS DPA' CHEN PO
RNAMS KYI PHYAG RGYA CHEN PO LA SOGS PA SGRUB PA LA NI

DAM TSIG SEMS DPA'I RNAL 'BYOR LA SOGS PA SNGON GYI DUS SU BYA
BA'I CHO GA THAMS CAD BYAS TE, BDAG NI 'DOD PA'O ZHES BSGOM ZHING
SGRUB PA'I MTSAN MO PHYAG RGYA'I SNYING PO BZLAS SO, ,JI SKAD DU,
DE BZHIN GSHEGS PA'I RIGS KYI DNGOS GRUB MCHOG GI RGYUD KYI SKABS

@55B SU; PHYAG RGYA THAMS CAD BSGRUB PA NI, ,BDAG NI 'DOD PA'O
ZHES BSGOM ZHING, ,RDO RJE ZLOS PA'I SBYOR BA YIS, ,DNGOS GRUB
MCHOG RNAMS THAMS CANG GRUB, ,CES BCOM LDAN 'DAS RDO RJE SEMS
DPAS GSUNGS SO ZHES GSUNGS SO, ,DA NI LHA'I MIG LA SOGS

BA MNGON PAR SHES PA RNAMS KYI RANG GI YUL BRTAGS PA'I SBYOR BA
RNAMS BSHAD PAR BYA'O, ,DE LA RNAL 'BYOR BA GRUB PA'AM MA GRUB PA
YANG RUNG STE, DANG POR RDO RJE PHRA MO'I TING NGE 'DZIN DBANG DU
BYAS NAS, RANG GI LHA'I DAM TSIG SEMS DPA'I RNAL 'BYOR YE SHES
DBAB PA'I

MTHA'I BAR DU MNGON DU BYAS TE, GZUGS GANG YUL GZHAN GYIS CHOD
PA'AM, KHANG PA DANG RI DANG RTZIG PA LA SOGS BAS BSGRIBS PA
RNAMS LHA'I MIG GIS MTHONG BAR 'DOD PA DE MDUN NA GNAS PA BZHIN
DU GZUGS KYI RNAM PAR RTOG PA MOS PAR BYAS NAS DE MTHONG

PA'I YID LA BYA BA BSGOM PAR BYA STE, SHES PAR BYA BA'I GZUGS KYI
DNGOS PO DE LA SNANG BA DANG BCAS PA'I MIG GI DNGOS POS SO SOR
SNANG BA'I RNAM PAR RTOG PA 'JUG PAR BYA'O, ,DE NAS DE'I RNAM PA
GNYIS KYI YID LHA'I MIG GI MNGON PAR SHES PA 'BYUNG BA'I DE MA
THAG

PA'I RKYEN NYE BAR SKYE STE, GANG LA JI LTAR 'DOD PA'I GZUGS RIG
PA RAB TU GSAL BAR SNANG BA SNGON PO DANG SER PO DANG DKAR PO LA
SOGS PA'I GZUGS KYI RNAM PAR SHES PA RNAL 'BYOR PA LA DOGS PA MED
PAR 'BYUNG NGO, ,GANG DE LTA BU'I RGYU RKYEN TSOGS PA MNGON DU
BYAS SHING

BSGOMS PA'I MTHU BSKYED PA LAS MA GRUB PA'I RNAL 'BYOR PA YANG
YUL LA SOGS PA THAG RING PO NA GNAS PA'I GZUGS LA SOGS PA'I DNGOS
PO RNAMS MDUN NA 'DUG BA BZHIN DU DE'I RNAM PAR SNANG BA'I RNAM
PAR SHES PA SKYE BAR 'GYUR BA DE LTA BU NI CHOS NYED DE, ,THA NA
DE LTA

BU'I RNAM PAR RTOG PA DANG LDAN PA'I RNAL 'BYOR NYID LAS KYANG,
DE'I DON MI SLU BA LA SOGS PA BDEN PA'I RMI LAM MTHONG BAS KYANG,
DE'I DON NYAMS SU MYONG BA DOGS PA MED PAR 'GYUR RO, ,LHA'I MIG
GI MNGON PAR SHES PA BSKYED PA'I CHO GA 'DI THAMS CAD LHA'I RNA
BA'I MNGON PAR

@56A *, ,SHES PA LA SOGS PA'I SBYOR BA YANG SHES PAR BYA STE,
KHYAD PAR DU NI LHA'I RNA BA'I MNGON PAR SHES PA LA RNA BA'I
MNGON PAR SHES PA MNGON PAR SHES PA MNGON DU BYA'O, ,YUL NI YUL
GZHAN LA SOGS PAS MCHOD PA DANG, THA NA GROG SBUR LA SOGS PA'I
SGRA'I BYE BRAG RNAMS KYANG THOS PA'O, ,

JI SKAD DU YANG RGYUD LAS LHA'I MIG DANG LHA'I RNAM BA GNYIS KYI
YUL GYI BYE BRAG 'BYUNG BA, PHYAG RGYA CHEN POR MNYAM GZHAG STE,
,MIG GI RNAM PAR SHES PA BTANG, ,DE YIS CUNG ZAD GANG BABS PA,
,RAB TU RING BA'ANG MTHONG BAR 'GYUR, ,DE BZHIN DU, PHYAG RGYA
CHEN POR MNYAM

GZHAG STE, ,RNA BA'I RNAM PAR SHES PA BTANG, ,DE YIS DGOS PA GANG
BSAMS PA, ,RAB TU RING BA NAS KYANG THOS, ,ZHES GSUNGS SO, ,GZHAN
GYI SEMS SHES PAR 'DOD PA'I RNAL 'BYOR PAS KYANG, BDAG RANG GI
LHA'I PHYAG RGYA CHEN POR CHO GA BZHIN DU BYAS NAS, ,

GANG GI SEMS YONGS SU SHES PAR 'DOD PA DER RAB TU THAG RING PO NA
GNAS KYANG MDUN NA GNAS PA BZHIN DU MOS PA BYA STE, DE'I SEMS CAN
CI 'DRA BA ZHIG CES RNAM PAR BRTAGS NAS, RNAL 'BYOR GYI MTHUS
DE'I BSAM PA DANG RJES SU MTHUN PA'I YID KYI RNAM PAR RTOG PA'I
RANG

BZHIN TU GSAL BA RNAL 'BYOR PA LA 'BYUNG STE, GANG LAS GZHAN GYI
SEMS KYI RNAM PAR RTOG PA DOGS PA MED PAR 'GYUR BA STE, GANG GI
PHYIR BSAM GTAN PA RNAMS KYI YUL NI BSAM GYIS MI KHYAB BAS 'DIR
MI RIGS PAS MI BRTAG GO, ,'DI SKAD DU YANG, PHYAG RGYA CHEN

POR MNYAM GZHAG STE, YID KYI RNAM PAR SHES PA BTANG, ,DE YIS SEMS
CAN GANG BRTAGS PA, ,DE YI SEMS CAN DE YIS RIG ,CES GSUNGS SO,
,DE BZHIN DU BDAG DANG GZHAN GYI TSOR BAS SNGA MA SHES PAR 'DOD
PA'I RNAL 'BYOR PAS PHYAG RGYA CHEN PO DE BZHIN DU BCINGS

TE; YID KYIS BDAG GAM PHA ROL GYI GZUGS BRTAG CING DE'I SNGON ROL
NI BDAG GAM SEMS CAN DE'I TSE CI 'DRA BA ZHIG CES BSGOM PA'I RNAL
'BYOR BYAS NA GRUB PA'I RNAL 'BYOR PA 'GA' ZHIG BDAG DANG GZHAN
GYI SNGON GYI GNAS RJES SU DRAN PAR 'GYUR BA MA YIN GYI, RNAL
'BYOR

@56B GYI MTHUS MA GRUB PA YANG RTZE GCIG PA'I PHYIR DE LTA BU'I
SBYOR BAS RMI LAM BZHIN DU SNGAR 'DAS MA THAG PA LA SOGS PA'I TSE
RABS SO SOR SNANG BAR 'GYUR TE, 'DI SKAD DU YANG, PHYAG RGYA CHEN
POR MNYAM GZHAG STE, ,BDAG GAM YANG NA GZHAN YANG RUNG, ,YID KYIS
GZUGS 'DI

MTHONG BA YANG, GANG NA TSE 'ONGS DE RU BTANG, ,ZHES GSUNGS SO,
,RDZU 'PHRUL GYI MNGON PAR SHES PA'I BYE BRAG NI NAM MKHA' LA
'GRO BA DANG, MI SNANG BA DANG, GZUGS SNA TSOGS PA DANG, BSGRIBS
PA DANG MA BSGRIBS PA DANG, NAM MKHA' LA RGYANG RING DU MYUR DU
'GRO BA DANG,

RI DANG GRONG KHYER LA SOGS PA'I PHYI ROL GYI DNGOS PO RNAMS
SPRUL PA BYED PA DANG 'JIM PA LA SOGS PA'I RDZAS LA GSER LA SOGS
PA'I DNGOS POR BYA BA DANG, MI GNAS PA'I DNGOS PO LA YANG LO DU
MAR 'DUG TU RUNG BAR BYA BA'I LA SOGS PA RDZU 'PHRUL GYI BYI BRAG
DE LTA BUR 'DOD PA'I RNAL

'BYOR PAS SNGA MA BZHIN DU RANG GI LHA'I PHYAG RGYA BCINGS TE,
NAM MKHA' LA 'GRE PA LA SOGS PA GANG YANG RUNG BA'I RDZU 'PHRUL
GYI YUL MNGON DU BYAS TE, DE'I RNAM PAR BSGOM PA JI SRID JI LTAR
'DOD PA'I RDZU 'PHRUL YANG DAG PAR BYUNG BAR GYUR PA DE SRID KYI
BAR DU BYA'O, ,'DI SKAD

DU YANG, PHYAG RGYA CHEN POR MNYAM GZHAG STE, ,RDZU 'PHRUL GANG
DANG GANG 'DOD PA, ,GANG DANG GANG DU DE NYID NI, ,MNYAM PAR
GZHAG PAS BLTA BAR BYA, ,ZHES GSUNGS SO, ,GZHAN GYI SEMS KYI RANG
BZHIN YONGS SU SHES PAR BYA BA'I SBYOR BA GZHAN YANG 'DI LTA STE,
DE LA DE

BZHIN GSHEGS PA'I PHYAG RGYA CHEN PO BCINGS NAS 'DI LTAR BYIN
GYIS BRLAB PAR BYA'O, ,SEMS CAN DE'I RANG BZHIN CI 'DRA BA DE
'DRA BA'I GZUGS NYID DU BDAG GI SNYING GA'AM MDUN DU DPAL RDO RJE
SEMS DPA' STON PAR GYUR CIG CES DE LTAR BSAMS LA RANG GI SNYING
GA'AM MDUN

DU RDO RJE SEMS DPA' MTHONG BAR BSGOM PA NI JI SRID SEMS CAN DE'I
SEMS CI 'DRA BA DE'I RNAM PAR RDO RJE SEMS DPA' RAB TU SNANG BAR
GYUR GYI BAR DU BSGOM PAR BYA'O, ,DE LA NAM RDO RJE SEMS DPA'
SHEL BZHIN DU DAG PAR SNANG BAR GYUR PA DE'I TSE, SEMS DAG CING
RNYOG PA LA SOGS

@57A *, ,PA'I NYES PA MED PAR SHES PAR BYA'O, ,NAM YANG DUNG DANG
ME TOG KUN DA DANG, GANGS DANG ZLA BA DANG 'O MA BZHIN DU DKAR
BAR DPAL RDO RJE SEMS DPA'I TING NGE 'DZIN SNANG BDE'I TSE RAB TU
DANGS SHING NYON MONGS PA DANG, NYE BA'I NYON MONGS PA THAMS CAD
DANG BRAL BAR SHES

PAR BYA'O, ,DE STE ME TOG BAN DU DZ'I BA KA DANG, LE BRGAN LA
SOGS PA'I KHA DOG 'DRA BAR RDO RJE SEMS DPA'I TING NGE 'DZIN
SNANG BAR GYUR PA DE'I TSE, GZHAN GYI SEMS RJES SU CHAGS PAR SHES
PAR BYA'O, ,'ON TE TING NGE 'DZIN DE'I KHA DOG CI 'DRA BA DE'I
KHA DOG NAG POR SNANG NA DE'I TSE

KHROS PAR SHES PAR BYA STE, JI SKAD DU, RDO RJE SEMS DPA'I TING
'DZIN GNAS, ,ZLA BA'I KHA DOG RAB 'BYOR PAS, ,DE YI KHA DOG CI
'DRA RIG ,DE BZHIN 'JIG RTEN DE YIS RIG ,DAG NA SKYE BO DAG PAR
SHES, ,DKAR NA YANG NI RAB TU DANG, DMAR NAG RAB TU ZHEN CING
KHRO, KHA DOG

CI 'DRA DE YI BDAG ,CES GSUNGS SO, ,DE BZHIN GSHEGS PA'I RIGS LA
YANG CHO GA 'DI NYID DE, 'DI SKAD DU YANG, PHYAG RGYA CHEN POR
MNYAM GZHAG PA, ,ZLA BA'I DKYIL 'KHOR 'OD DANG BCAS, ,RANG GI LUS
DE JI LTAR SHES, ,DE BZHIN 'GRO

BA'I YID SHES SO, ,ZHES GSUNGS SO, ,DE BZHIN DU GAL TE 'GA' ZHIG
'GRO BA'AM 'ONG BAR SHES PAR 'DOD NA DE'I TSE DE DANG RJES SU
MTHUN PAR SMON LAM BTAB STE, JI SRID MNYAM PAR GZHAG PAS LAG PA
LA SOGS PAS 'GRO BA'AM 'ONG BA'I SBYOR BA BYED PA'AM, RANG

G-YO BAR SNANG BAR GYUR PA DE SRID DU BSGOMS TE DE NAS DE BZHIN
DU SHES PAR BYA'O, ,JI SKAD DU, MNYAM PAR 'JOG PA 'DI DAG NI,
,'GRO BA DANG NI 'ONG BA'AM, ,G-YO BA DAG KYANG BYED PAR NI, ,JI
LTAR MTHONG BA DE LTAR 'ONG, ,SEMS CAN GANG DANG GANG DAG GIS,
,MNYAM

PAR GZHAG STE BSAMS NA NI, ,DE DANG DE DAG DE BZHIN DU, ,SEMS NI
THAMS CAD NYID 'GYUR ZHES, ,ZHES BCOM LDAN 'DAS DPAL RDO RJE SEMS
DPAS GSUNGS SO, ,ZHES BYA BA LA SOGS PA RDO RJE DBYINGS KYI DKYIL
'KHOR CHEN PO'I SKABS SU GSUNGS PA BSGOMS PA LAS

@57B BYUNG BA'I DNGOS GRUB RNAMS GSUNGS TE, RGYA CHER NI RGYUD
NYID LAS SHES PAR BYA'O, ,'DIR NI RNAL 'BYOR PA RNAMS DGA' BAR
BYA BA'I PHYIR DE RNAMS LAS CUNG ZAD TZAM ZHIG BDAG GIS BTUS PAR
RIG PAR BYA'O, ,DE BZHIN GSHEGS PA'I RIGS KYI BSGOM PA'I DNGOS
GRUB MDOR

BSDUS PA'O,, ,,DA NI BZLAS 'RJOD [*BRJOD?] KYI SBYOR BA'I DNGOS GRUB RNAMS
BSHAD PAR BYA STE, 'DIR YANG DE BZHIN GSHEGS PA'I RIGS KYI RDO
RJE DBYINGS KYI DKYIL 'KHOR CHEN PO'I SKABS SU GSUNGS PA'I DNGOS
GRUB RNAM GNYIS BSHAD MOD KYI, 'ON KYANG BZLAS BRJOD KYI

SKABS SU BSHAD PA'I DNGOS GRUB KYI CHO GA 'DI LA, DE LAS GZHAN
PA'I RIGS RNAMS KYI SKYIL MO KRUNG LA SOGS PA'I CHO GA'I SKABS SU
MA BAB KYANG BSHAD PAR BYA STE, DE LA RNAL 'BYOR PA RNAMS MKHAS
PAR BYA BA'I PHYIR RO, ,DE LA GAL TA GANG YANG RUNG BA'I RIGS KYI
LHA'I SNYING PO LA

SOGS PA BZLAS BRJOD BYED PA LA BRTZON PA RIGS SO SO'I SNYING PO
DANG, PHYAG RGYA DANG, GSANG SNGAGS DANG, RIG SNGAGS RNAMS KYI
BZLAS BRJOD KYI SKABS SU GSUNGS PA'I DNGOS GRUB 'DOD PA'I RNAL
'BYOR PA GANG YIN PA DES, RANG GI RIGS DANG MTHUN PA'I RANG GI
LHA'I DAM TSIG

SEMS DPA'I RNAL 'BYOR JI LTAR BYAS PA'I BDAG TU GYUR PAR MNGON DU
BYA STE, JI LTAR 'DOD PA'I RIGS GZHAN DANG RJES SU MTHUN PA'I
SKYIL MO KRUNG LA SOGS PAR 'DUG PA'I RIGS GZHAN GYI SO SOR NGES
PA'I LUS DANG NGAG DANG YID KYI SBYOR PA DES, 'DIR RANG GI RIGS
SU GTOGS

PA'I SNYING PO LA SOGS PA BZLAS BRJOD BYA'O, ,DE LA RGYAL BA'I
RIGS KYI SNYING PO LA SOGS PA ZLOS PA PO RNAMS KYI 'DUG PA'I BYE
BRAG GSUNGS PA, JI LTAR BRIS PA'I RJES MTHUN PAR, ,GANG YANG RUNG
BA'I SKYIL MO KRUNG, ,'DUG NAS RAB TU BSGRUBS NA NI, ,SEMS DPA'
CHEN PO RAB

TU 'GRUB, ,RGYAL BA'I RIGS LA SEMS DPA'I SKYIL MO KRUNG DU BYA'O
ZHES GZHAN DAG LAS GSUNGS SO, ,RANG GI RKANG G-YAS RTZE MO NI,
,PANG PA G-YON PA'I STENG DU BZHAG, ,'DI NI SEMS DPA'I SKYIL MO
KRUNG, ,DNGOS GRUB KUN LA 'OS PA YIN, ,ZHES BYA'O, ,RDO RJE'I

@58A *, ,RIGS LA NI, JI LTAR BRIS PA'I RJES MTHUN PAR, ,G-YON
BRKYANG TSUL DU RAB GNAS TE, ,RAB TU KHROS PAS BSGRUBS NA NI,
,DOGS PA MED PAR 'GRUB PAR 'GYUR, PADMO'I RIGS LA NI, RDO RJE
SKYIL MO KRUNG 'DUG LA, ,LAG GNYIS RDO RJE BCINGS PA STE, ,TING

NGE 'DZIN GYI LUS BYAS NAS, ,PADMA LAS BYUNG BSGRUB PAR BYA'O,
,RIN CHEN 'BYUNG GNAS KYI RIGS LA, LANGS SAM YANG NA 'DUG KYANG
RUNG, ,'CHAG GAM JI LTAR GANG YANG RUNG, ,RDO RJE SNYING POR
DBANG BSKUR BAS, ,GRUB PAR GYUR PA DGOS PA MED, ,CES BYA STE, 'DI
NI

RIGS BZHI'I BZLAS BRJOD DANG BSGOM PA LA BRTZON PA RNAMS KYI RANG
GI RIGS KYI BYE BRAG JI LTA BAR LUS KYI DBYIBS KYI MTSAN NYID
BSTAN PA STE, RIGS BZHI CHAR GYI SBYOR BA BSTAN PA SPYIR BSHAD
PA'O, ,DE BZHIN DU RDO RJE DANG, KHRO BO DANG 'BAR BA DANG BYAMS
PA'I LTA BA DANG, LTA BA

BZHI'I SPYI'I MTSAN NYID KYANG 'DI LTA STE, DE LA 'DI NI RDO RJE
LTA BA'I MTSAN NYID DO, ,RDO RJE LTA BA'I CHAGS PAS SU, ,RAB TU
DGA' BA CHAGS PA'I MIG ,DE YIS BUD MED LA BLTAS NA, ,DBANG DU
'GYUR BAS NGES PA'O, ,BUD MED CES BYA BA NI 'DIR RANG GI LHA'I
PHYAG RGYA CHEN PO

LA SOGS PAR SHES PAR BYA'O, ,'BAR BA'I LTA BA NI, RAB TU MYUR BA
G-YO BA'I MIG ,MIG GI RDZI MA 'DREN PA NI, ,'BAR BA'I LTA BA ZHES
SU GSUNGS, ,'GRO BA THAMS CAD DGUG PA'O, ,KHRO BO'I LTA BA NI,
KHRO GNYER BSNYER BAS RAB TU 'JIGS, ,KHRO BO'I LTA BAS RAB TU

'DZUM; ,KHRO BO'I LTA BAR MNYAM BZHAG NA, ,KHAMS GSUM DAG KYANG
'JIG PAR BYED, ,BYAMS PA'I LTA BA NI, RI RAB LHUN PO'I BRAG CHEN
LTAR, ,BRTAN ZHING MI 'DZUM PA YI MIG ,BYAMS PA'I LTA BA YIN PAR
BSHAD, ,RIMS NAD GDON DANG DUG RNAMS SEL, ,LTA BA

'DI RNAMS KYANG SO SO'I SNYING PO GANG YIN PA DANG LDAN PAR RANG
GI LHA'I RNAL 'BYOR DU GNAS PA'I RNAL 'BYOR PAS SBYAR NA DBANG DU
BYA BA DANG, DGUG PA DANG, GZHUG PA DANG, RIMS NAD DANG GDON LA
SOGS PA SEL BA'I LAS SNGAR GSUNGS PA'I RNAMS BYED DO, ,DE LA
SNYING

@58B PO NI 'DI RNAMS SO, ,BADZRA DRishtI MAt, BADZRA DRishtI Am
KU SHA DZA, KRO DHA DRishtI H'RAm: DIPTA DRishtI MA tA, ,SNYING
PO DANG PHYAG RGYA DANG GSANG SNGAGS DANG, RIG SNGAGS RNAMS KYI
TSIG GI BYE BRAG CHO GA BZHIN DU JI LTAR BRJOD PA'I MTSAN NYID
KYANG, DE BZHIN DU GSANG SNGAGS YID LA BRJOD PA DANG,

TSIG TU BRJOD PA RNAM PA GNYIS SO, ,DE LA YID LA BRJOD PA YANG
MTSAN MA DANG BCAS PA DANG, MTSAN MA MED PA'I BYE BRAG RNAM PA
GNYIS TE, DE LA 'OG NAS BYUNG BA'I MTSAN NYID TING NGE 'DZIN GYI
TSIG GI RANG BZHIN NI MTSAN MA DANG BCAS PA'O, ,DE LAS GZHAN PA
YID LA BRJOD

PA'I MTSAN NYID NI SHES RAB KYI PHA ROL TU PHYIN PA'I RNAL 'BYOR
LAS BSHAD PAR BYA'O, ,TSIG TU BRJOD PA NI RIGS BZHI'I BYE BRAG GI
TSIG RNAM PA BZHI STE, DE LA DE BZHIN GSHEGS PA'I RIGS KYI NI,
,LCE YI THOG MA CUNG ZAD G-YO, ,SO DANG MCHU GNYIS SBYAR NAS SU,
,RTOG PA

THAMS CAD BSGRUB PAR BYA, ,RDO RJE'I TSIG NI SGRA MED PA'O,
,ZHES BYA'O, ,RTOG PA THAMS CAD CES BYA BA YANG 'DIR SANGS RGYAS
DANG RDO RJE 'DZIN PA LA SOGS PA'I RIGS THAMS CAD DU GTOGS PA'I
LHA'I BYE BRAG LA BYA STE, SEMS CAN GYI DON GRUB PAR BYA BA'I
PHYIR SANGS RGYAS

THAMS CAD KYI DE DAG DE LTA BUR BRTAGS PA'I PHYIR RO, ,DON 'DI
YANG, DE LA MI RTOG RTOG PA'I BDAG ,RTOG PAS BRTAGS PA LAS BYUNG
BA, ,RDO RJE SEMS DPA' SEMS DPA' CHE, ,DE BAS RTOG PA ZHES BYA'O,
,ZHES GSUNGS SO, ,DE BAS NA RDO RJE SEMS DPA' BDAG

NYID DE BZHIN GSHEGS PA LA SOGS PA THAMS CAD KYI RIGS KYI LHA
RNAMS SU GYUR NAS, SEMS CAN GYI DON GYI DON GYI DBANG GIS DE LTA
BUR GNAS TE, DE BZHIN GSHEGS PA THAMS CAD DANG, RIGS KYI LHA
THAMS CAD LA RTOG PA ZHES BYA BA'I SGRAR BRJOD PAR NGES SO, ,DE
BAS NA RDO

RJE'I TSIG NI LHA RNAMS THAMS CAD KYI SPYI'I YON TAN NO ZHES
BSTAN TO, ,DE'I PHYIR RIGS THAMS CAD SPYI'I RGYUD BSTAN PA NAS,
PHYAG RGYA CHEN PO'I SBYOR BA NI, ,RANG GI SEMS DPA'I TING 'DZIN
GYIS, ,RDO RJE TSIG DANG LTA BA YIS, ,DNGOS GRUB MCHOG NI MYUR DU
'THOB, ,CES BSTAN TO,,

@59A *, ,'DIR YANG DE BZHIN GSHEGS PA'I RIGS LA TSIG GZHAN 'DIR
MA BSTAN PAS, RDO RJE'I TSIG NYID DANG SBYAR RO, ,DE LAS GZHAN
PA'I RIGS RNAMS LAS NI, RDO RJE'I TSIG DANG BSHAD PA 'DI LAS
GZHAN PA'I TSIG GI BYE BRAG 'OG NAS 'BYUNG BA'I MTSAN NYID DU

SHES PAR BYA'O, ,DE BZHIN GSHEGS PA RNAMS KYI YANG RANG GI RIGS
KYI SPYI'I CHOS DANG 'BREL CING BYE BRAG TU MA BSTAN PAS RDO
RJE'I TSIG NYID DU BSHAD PAR BYA'O, ,DE BAS NA DE BZHIN GSHEGS PA
DANG BCAS PA'I RIGS NI DE BZHIN GSHEGS PA'I RIGS TE, DE BZHIN
GSHEGS

PA DANG RIGS RNAMS YIN PAS NA, DE BZHIN GSHEGS PA'I RIGS ZHES
BSHAD PAR BYA'O, ,RIGS ZHES BYA BA'I SGRAR BYE BRAG TU MA PHYE
YANG DE BZHIN GSHEGS PA RNAMS RIGS DANG NYE BA NYID KYIS GZUNGS
BAR BYA'O, ,DE LTAR NA DE BZHIN GSHEGS PA YANG TSIG GIS BSKUL

BA NYID KYIS RDO RJE'I TSIG DANG 'BREL PAR BYAS PAR 'GYUR RO,
,GZHAN DAG LAS DE BZHIN GSHEGS PA RNAMS KYI LDEM PO NGAG GI TING
NGE 'DZIN GYI TSIG RDO RJE'I TSIG CES 'BYUNG BAS BDE BAR GSHEGS
PA RNAMS KYI TSIG GZHAN RNAMS KYANG YOD PAR MDON [*MNGON?] NO, ,DE BZHIN DU
DE BZHIN

GSHEGS PA'I RIGS KYI YANG GZHAN DAG LAS, DE LTA BU'I GSANG SNGAGS
RIG SNGAGS BZLAS BRJOD BYA BA'I RJES SU MTHUN PAR TSIG GZHAN DU
GSUNGS PA, RNGA LTAR THAB PA'I SGRA 'BYIN PA, DE BZHIN GSHEGS
PA'I RIGS SU BSHAD, ,CES BYA'O, ,DE BZHIN DU BCOM

LDAN 'DAS RAB TU DGA' BA'I SGOM PA'I SBYOR BA LA YANG, GZHAN DAG
TU H'Um ZHES BYA BA LA SOGS PA BSGOM PA'I SNYING PO BRJOD PA'I
PHYIR TSIG GI MTSAN NYID GSUNGS PA, SNA RU GLU NI GLU KUN GYIS,
,GSANG BA RAB TU DGA' BA'I TSIG ,CES BYA'O, ,YANG GSUNGS PA, SNA

GLU 'DREN PA LA SOGS PA, ,GLU RNAMS KUN GYIS CI DGA' BAR, ,RDO
RJE DGA' BA'I TSIG GIS NI, ,GLU MKHAN DANG POR BLANG BAR BYA,
,ZHES BYA STE, H'Um ZHES BYA BA'I GLU NI 'DIR GLU MKHAN DANG POR
DGONGS SO, ,TSIG 'DI NYID GZHAN DAG LAS GLU'I TSIG CES 'BYUNG
STE, 'DREN PA LA

@59B SOGS DANG PO'I RNAMS, ,BLANGS NA GLU YI TSIG CES BSGRAGS,
,ZHES BYA'O, ,KHYAD PAR DU YANG 'DIR PHYAG NA RDO RJE'I GLU'I
TSIG GIS BZLAS PAR BSTAN TO, ,RDO RJE RIGS LA BZLAS BRJOD BYED PA
RNAMS KYI TSIG GI MTSAN NYID KYI KHYAD BAR BSHAD ZIN TO,,
,,PADMA'I

RIGS LA NI, ,DBUGS MED RAB TU PHRA BA'I TSIG ,RAB TU YONGS SU
GSAL BA STE, ,BZLAS BRJOD THAMS CAD DE BZHIN 'GRUB, ,TING 'DZIN
YE SHES LAS BYUNG BA'O, ,ZHES BYA'O, ,GZHAN DAG LAS NI TING NGE
'DZIN GYI TSIG PADMA'I RIGS KYI YIN NO ZHES BSHAD DO,,

RIN PO CHE'I RIGS LA NI, ,RAB TU GSAL BA'I TSIG GIS NI, ,PHYAG
'TSAL BA LA 'DUN PA YIS, ,CHO GA 'DI YIS BZLAS PA NI, ,SGRA YI
TSIG CES KUN DU GRAGS, ,ZHES BYA'O, ,RDO RJE LA SOGS PA'I RIGS
KYI BDAG PO RNAMS KYANG DE BZHIN GSHEGS PA BZHIN

DU RANG GI RIGS KYI TSIG NYID DU SHES PAR BYA STE, LHA'I BYE BRAG
YONGS SU BZUNG BA LAS TSIG GI BYE BRAG RNAMS SHES PAR BYA'O, ,DE
LTAR RGYUD GZHAN LAS GRAGS PA BZHI LAS LHAG PA'I TSIG GI BYE BRAG
RNAMS KYANG TSUL 'DI LAS GSUNGS PA'I RIGS BZHI'I TSUL DU GTOGS

TE; TSIG RNAMS PA BZHI'I PHYIR TE BSGRUB PA'I BZLAS BRJOD RNAM PA
BZHIR BSHAD DO, ,'DIR YANG KHRO BO DANG, PHRA BA DANG, SGRA'I
TSIG RNAMS RDO RJE LA SOGS PA'I RIGS LA MYUR DU 'GRUB PAR BYED
PAR KHYAD PAR DU BKOD PA'O, ,RDO RJE'I TSIG NI RIGS RNAMS THUN
MONG PA STE, DE'I

YON TAN KHYAD BAR MED PA'I PHYIR RO, ,DE BAS KYANG YID KYI BZLAS
PA RAB TU LHAG PA DANG THUN MONG BA STE, GAR GTOGS PA'I KHYAD PAR
BSHAD PA'I PHYIR RO, ,DE BZHIN DU YANG TSUL GZHAN DAG LAS, ,YID
KYIS SU NI BZLAS PAR BYA, ,GAL TE NA YANG SHU BUR BZLAS, ,ZHES

BYA BA SPYIR BSHAD DO, ,DE YANG MTSAN NYID 'DIR MA GSUNGS KYANG
PHYAG RGYA CHEN PO LA SOGS PA BSGOMS PA'I DNGOS GRUB KYI SNYING
PO RNAMS YID LA BSAM PA'I MTSAN NYID GTZO BOR SHES PAR BYA'O,
,GANG GI PHYIR PHYAG RGYA CHEN PO LA SOGS PA BSGOM PA'I TSE, JI
SKAD DU GSUNGS

@60A *, ,PA'I DAM TSIG RNAMS KYIS BSGOM PA'I SNYING PO RNAMS
BRJOD PA'I ZHAR GYIS, JI SKAD DU GSUNGS PA'I TSIG LA ZHEN PA'I
YID NI GCIG KHO NAR BSGOM PAR BYA BA'I DNGOS PO RAB TU GSAL BAR
MI 'GYUR RO ZHES GSUNGS SO, ,GANG YANG RIGS KYI BYE BRAGS LAS

TSIG GI MTSAN NYID RNAM PA BZHIR GSUNGS PA 'DI NI, BZLAS PA'I
SKABS NYID DU GTZOR BSTAN PAR SHES PAR BYA'O, ,GANG GI TSE RNAL
'BYOR GYI TSUL GZHAN LAS GSUNGS PA'I MTSAN NYID, ,DE BZHIN GSHEGS
PA RNAMS KYI TING NGE 'DZIN GYI TSIG ,RDO RJE'I TSIG GO

ZHES BYA BA 'DIR SBYAR NA DE'I TSE DE BZHIN GSHEGS PA RNAMS KYI
YID KYI BZLAS BRJOD NYID DU BSHAD PAR RIG PAR BYA'O, ,JI LTAR ZHE
NA, MNYAM PAR GZHAG PA'I TSIG NI RANG GI BRJOD PA NYID DU RNAL
'BYOR LA MKHAS PA RNAMS 'CHAD DO, ,DE BAS NA, RGYAL BA RNAMS KYI
YID KYIR

BSHAD, ,TSIG TU DE YI RIGS LA SOGS, ,RDO RJE KHRO BO SGRA CHUNG
BA'I, ,TSIG RNAMS KYIS NI PHAL CHER BZLAS, ,ZHES BYA BA NI BSDU
BA'I TSIGS SU BCAD PA'O, ,RNAL 'BYOR PA RNAMS KYI TSIG GI YUL GYI
BYE BRAG RNAMS BSHAD ZIN TO, ,YID KYI BYE BRAG KYANG RE ZHIG,

DE BZHIN GSHEGS PA RNAMS KYIS NI, ,'DOD PA LA SOGS BDE BA KUN,
,RTAG TU BDAG GI SNYING LA GNAS, ,AE MA HO SEMS CAN DON ZHES PA,
,GANG PHYIR CHAGS DANG BRAL BA'AM CHAGS, ,ZHES BYA BA'O, ,RGYAL
BA'I RIGS LA NI, ,'DOD PA BCOM LDAN RTAG PA

STE; ,SEMS CAN KUN LA BDE STZOL PA, ,RDO RJE SEMS DPA' NYID BDAG
CES, ,BSGOMS NA 'GRUB PA NYID DU 'GYUR, ,ZHES BYA'O, ,RDO RJE'I
RIGS LA NI, SEMS CAN KUN LA PHAN 'DOGS PHYIR, ,GDUG PA RNAMS NI
GZHIG PHYIR DANG, ,SANGS RGYAS BSTAN PA BSRUNG

BA'I PHYIR, KHRO BO GRUB PAR BYED PA'I MCHOG ,CES BYA'O, ,PADMA'I
ZHES BYA BA NI 'DI LTA STE, PADMA KUN GYI NYES PA YIS, ,MA GOS
RAB TU CHAGS DANG LDAN, ,DE BZHIN GNAS KYI NYES PAS DAG ,SRID LA
CHAGS PAS 'GRUB PAR 'GYUR, ,NOR BU'I RIGS LA NI, NAM ZHIG

@60B SEMS CAN THAMS CAD GYIS, ,DGOS PA'I DON KUN BSGRUB PA'I
PHYIR, ,DE BZHIN RIN CHEN CHAR DBAB CES, ,LEGS PAR BSGOMS NA
'GRUB PAR 'GYUR, ,ZHES BYA'O, ,RIGS BZHI'I LHA RNAMS KYI BZLAS
BRJOD BYED PA'I TSE, SNGAGS PA RNAMS KYI YID KYI BSAM PA

BSHAD ZIN TO, ,RDO RJE LA SOGS PA'I RIGS KYI BDAG PO RNAMS KYIS
NI PHAL CHER BZLAS BRJOD KYI TSIG BZHIN DU RANG GI RIGS KYI LUS
DANG NGAG DANG YID KYI SBYOR BA LA BSTAN PA NYID DU SHES PAR
BYA'O, ,RIG SNGAGS THAMS CAD KYI LUS DANG NGAG DANG YID KYI SPYOD
PA RAB TU

DBYE BA BSDUS PA'O, ,DE LTAR DE BZHIN GSHEGS PA LA SOGS PA RIGS
BZHI'I RANG GI LHA'I DAM TSIG SEMS DPA'I RNAL 'BYOR BYAS PA BZLAS
BRJOD DANG BSGOM PA'I RJES SU MTHUN PA'I LUS DANG NGAG DANG YID
KYI SBYOR BA LA MKHAS PA SO SO'I SNYING PO DANG PHYAG RGYA DANG
GSANG

SNGAGS DANG, RIG SNGAGS RNAMS LAS JI LTA BA BZHIN DU GANG YANG
RUNG BA'I BZLAS BRJOD KYI SKABS SU GSUNGS PA'I DNGOS GRUB 'DOD
PA'I SNYING PO LA SOGS PA GANG YANG RUNG BA GCIG BZLAS BRJOD
BYA'O, ,DE LA RE ZHIG DE BZHIN GSHEGS PA LA SOGS PA RIGS

BZHIR GSUNGS PA'I LHA'I SNYING PO RNAMS LAS GANG YANG RUNG BA'I
LAS BYED PAR 'DOD PA'I RNAL 'BYOR PAS BDAG DANG MI GNYIS PAR GYUR
PA'I RANG GI LHA'I DAM TSIG SEMS DPA'I GZUGS JI LTAR BSGRUB PA
MNGON DU BYA'O, ,KHYAD PAR DU NI RIGS JI LTA BU'I LHA'I GZUGS
RNAMS BSGRUB

PA'I NANG NAS, DE BZHIN GSHEGS PA'I RIGS KYI LHA'I GZUGS JI LTAR
BSAMS PA'I PHYAG RGYA CHEN PO LA SOGS PA DANG LDAN PA NYID DU
MNGON DU BYA'O, ,RDO RJE'I RIGS LA NI, DAM TSIG PHYAG RGYA 'DZIN
PAR BYA'O, ,PADMA'I RIGS LAS 'BYUNG BA LA NI SNYING GAR CHOS KYI
PHYAG RGYA'I

YI GE ZHAG GO, ,RIN CHEN 'BYUNG GNAS LAS BYUNG BA LA NI PHYAG
GNYIS RANG GI LAS KYI PHYAG RGYA JI LTA BUR MDZAD PA GTZOR DRAN
PA'I SPYOD YUL DU BYAS LA, MDUN DU YANG DE LTA BU NYID JI SKAD
GSUNGS PA'I GDAN LA BZHUGS SHING JI SKAD GSUNGS PA'I KHA DOG DANG
DBYIBS GSAL

@61A *, ,BAR YUN RING DU BLTAR SNANG ZHING, RANG GI RIGS DANG
RJES SU MTHUN PAR BLTAS PA TZAM GYIS KUN MTHUN PA BZHIN RJES SU
ZHEN PAS MNGON PAR BSAM MO, ,JI SKAD DU, DE BZHIN GSHEGS PA'I
SNYING PO BZLAS BRJOD BYED PA RNAMS KYI SKABS SU,

PHYAG RGYA CHEN POR BYAS NAS NI, ,DE BZHIN GSHEGS PA RJES DRAN
ZHING, ,BSGRUBS NA MYUR DU 'GRUB PA NI, ,SANGS RGYAS BYANG CHUB
BRTAN PA YANG, ,ZHES BYA BA GSUNGS SO, ,DE BZHIN GSHEGS PA'I RIGS
LA YANG, RDO RJE SEMS DPA'I PHYAG RGYA CHE, ,BCINGS NAS

YONGS SU BSGOM PAR BYA, ,MDUN DU RDO RJE SEMS DPA' BSGOM, ,DNGOS
GRUB NYIS 'GYUR DU 'GYUR RO, ,ZHES BYA BA'O, ,RDO RJE'I RIGS LA
YANG, DAM TSIG MCHOG NI BCINGS NAS SU, ,RDO RJE SEMS DPA'I TING
'DZIN GYIS, ,RDO RJE SEMS DPA' BSGOMS NA NI, ,

DNGOS GRUB NYIS 'GYUR DU 'GYUR RO, ,ZHES GSUNGS SO, ,PADMA'I RIGS
LA NI, CHOS KYI PHYAG RGYA BCINGS NAS SU, ,'JIG RTEN DBANG PHYUG
TING 'DZIN GYIS, ,'JIG RTEN MGON YANG BSGOMS NA NI, ,DNGOS GRUB
NYIS 'GYUR DU 'GYUR RO, ,ZHES BYA BA'O, ,RIN

PO CHE'I RIGS LA NI, SNYING PO BZLAS BRJOD BYED PA RNAMS LA
DGONGS NAS, LAS KYI PHYAG RGYA MNYAM GZHAG NAS, ,RDO RJE SNYING
PO'I TING 'DZIN GYIS, ,RDO RJE SNYING PO BSGOMS NAS NI, ,DNGOS
GRUB NYIS 'GYUR DU 'GYUR RO, ,ZHES BYA BA GSUNGS SO, ,DE NAS DE
BZHIN

GSHEGS PA RNAMS KYI THUGS LA DGONGS PA 'GRUB PAR SHOG CIG CES
BSNGAGS NAS, SNGAR BSHAD PA'I RIGS KYI RJES SU MTHUN PA'I YID KYI
BSAM PA RJES SU DRAN PAR BYA'O, ,DBUGS SLAR BSDU BA'I TSUL GYIS
DBANG PO'I TSOGS MTHA' DAG NANG DU PHYOGS PAR BYAS LA,

JI SKAD DU GSUNGS PA'I RIGS DANG RJES SU MTHUN PA'I TSIG GIS
BZLAS BRJOD BYA BA'I SNYING PO'I DON BDAG LA BSGOM ZHING DE LTAR
DE BZHIN GSHEGS PA LA SOGS PA GANG YANG RUNG BA'I RIGS KYI LHA
RNAMS LAS GANG 'DOD PA'I SNYING PO BZLAS BRJOD BYA'O, ,YANG NA
DRAN PA DANG

@61B SROG GI RJES SU 'BRANG BA'I YANG PHYI ROL DU BTANG BAS MDUN
NA BZHUGS PA'I RANG GI LHA'I GZUGS JI SKAD DU GSUNGS PA'I RIGS
DANG RJES SU MTHUN PA'I TSIG GIS LTA BAS BRTAG CING DBUGS DBYUNG
BA'I MTHA'I BAR DU BZLAS BRJOD BYA STE, YANG DBUGS SLAR BSDU BA'I

TSUL GYI YID NANG DU PHYOGS PAR BYAS PAS, SROG DANG DBANG PO RGYU
BA BKAG STE, JI SRID 'DOD PAR BDAG DANG MI GNYIS PAR GYUR PA'I
RANG GI LHA'I GZUGS LA DMIGS SHING BZLAS BRJOD BYA BA'I SNYING PO
BRJOD PAR BYA'O, ,YANG NA TSUL 'DIS RANG GI LHA'I SKU LA BRTAG
CING

DBUGS 'BYIN PA DANG RDUB [*RNGUB?] PA'I TSUL GYIS JI SRID 'DOD PA'I BAR
BZLAS BRJOD BYA'O, ,DE'I DON YANG SNYING PO DANG PHYAG RGYA DANG
GSANG SNGAGS DANG RIG SNGAGS RNAMS THAMS CAD SPYI'I RGYUD BSTAN
PA LAS, SNYING PO'AM RIG SNGAGS PHYAG RGYA'AM SNGAGS, ,BZLAS
BRJOD

DON GYIS BSGRUB PA NA, ,BDAG GAM YANG NA SEMS DPA'ANG RUNG,
,BSGOMS NAS DE BZHIN 'GRUB PAR 'GYUR, ,ZHES GSUNGS SO, ,'DI NI RE
ZHIG RIGS SO SO'I KHYAD PAR DU PHYAG RGYA CHEN PO LA SOGS PA DANG
LDAN PA BDAG DANG PHYIR ROL DU BZHUGS BA'I RANG GI LHA'I

GZUGS GTZOR MNGON DU BYED PA DANG, RIGS SO SOR NGES PA'I NGAG
DANG YID DANG LTA BA'I MTSAN NYID JI SKAD DU GSUNGS PA'I SBYOR
BAS RIGS BZHI CHAR GYI SNYING PO BZLAS BA'I RNAL 'BYOR RNAM PA
GCIG BSTAN PA'O, ,GNYIS PA NI RIGS BZHI'I LHA RNAMS KYI PHYAG
RGYA CHEN PO

JI LTAR BSGRUBS PA'I LHA RNAMS MNGON DU BYED PA DANG, RDO RJE'I
TSIG DANG, RDO RJE'I LTA BAS SPYIR SNYING PO THAMS CAD KYIS BZLAS
BRJOD BYA BA'I BSGRUB PA GSUNGS TE, 'DI SKAD DU YANG, RIGS THAMS
CAD SPYI'I RGYUD BSTAN PA LAS, PHYAG RGYA CHEN PO'I SBYOR BA NI,
,BDAG NYID

SEMS DPA'I TING 'DZIN GYIS, ,RDO RJE'I TSIG DANG LTA BAS SU,
,DNGOS GRUB DAM PA MYUR DU THOB, ,CES GSUNGS SO, ,PHYOGS 'DIR NI
RANG GI LAS KYI PHYAG RGYA DANG LDAN PA NYID DU BZLAS BRJOD BYA
BA'I LHA RNAMS BZLAS BRJOD BYED PAS MNGON DU BYA BAR SHES PAR
BYA'O, ,

@62A *, ,BZLAS BRJOD KYI SBYOR BA 'DI GNYIS KA LA YANG, PHYI ROL
DU BSAM PA'I LHA LA DMIGS PA'I PHYOGS LA, RANG GI LHA NYID MDUN
NA BZHUGS PA NYID DU DMIGS SO, ,JI SKAD DU, DE YI LUS NI 'JUG PA
BZHIN, ,GUS PAR GSOL BA 'DEBS PA BZHIN, ,

BLO CAN GZHAN DU MI LTA BAR, ,BZLAS LA 'BAD PAS 'GRUB PAR 'GYUR,
,ZHES GSUNGS SO, ,BDUD NI BYE BA STONG RNAMS KYANG, ,RAB TU DGA'
BAS MYUR DU 'JOMS, ,BLTA DANG GZUGS DANG RNAL 'BYOR DAG ,MA BTANG
NA NI MYUR DU 'GRUB, ,CES KYANG GSUNGS SO, ,

RIM PA 'DIS KYANG NYIN RE ZHING DUS BZHIR BRGYA RTZA BRGYAD BZLAS
BRJOD BYA'O ZHES GSUNGS SO, ,BGRANG PHRENG GI CHO GA YANG RGYUD
'DI LAS MA GSUNGS PAS NA, BZLAS BRJOD KYI GRANGS YID LA MA YENGS
PA'I MTHUS GZUNG NGO, ,YANG NA RDO RJE RTZE MO LAS GSUNGS PA'I
CHO GAS

BGRANG PHRENG BLANGS TE BZLAS BRJOD KYI RNAL 'BYOR BYA'O, ,DE LA
RE ZHIG 'DIR NI BGRANG PHRENG DRANG BA'I SOR MO RNAMS KYI NGES PA
BSTAN PA STE, JI SKAD DU, SANGS RGYAS LA NI MDZUB MOS BGRANG,
,RDO RJE 'DZIN LA GUNG MOS SO, ,RIN CHEN LDAN GYI SRIN LAG STE,
,PADMA

RGYAS LA MTHA' MAS SO, ,ZHAS GSUNGS SO, ,BGRANG PHRENG RNAMS
KYANG RIGS SO SOR NGES PAR DE NYID LAS 'DI RNAMS BSTAN TE, SANGS
RGYAS RNAL 'BYOR BO DE TZE, ,RDO RJE 'DZIN LA RU DR'AKshAS, ,RIN
CHEN SNA TSOGS MU TIG GI, PADMA'I RIGS LA PADMA'O, ,ZHES BYA BA

GANG GSUNGS PA'O, ,DE RNAMS KYI PHAN YON DANG, DE BZHIN DU GZHAN
YANG RIGS THAMS CAD KYI SPYI'I BGRANG PHRENG RNAMS PHAN YON DANG
BCAS PA DE NYID LAS GZHUNG 'DIS GSUNGS PAR SHES PAR BYA STE, JI
SKAD DU, YANG NA KUN GYI GTZO BO STE, ,BOD TZE STE SROG 'DZIN
PA'O,,

LCAGS KYI BZLAS BRJOD NYIS 'GYUR RO, ,ZANGS KYI YANG NI BZHI
'GYUR RO, ,DNGUL GYI DA LAS BRGYAD 'GYUR TE, ,GSER GYI DE LAS
NYIS 'GYUR RO, ,MU TIG GI NI BRGYA 'GYUR RO, ,DBANG PO YI NI
STONG DU SBYOR, ,RU DR'AKshA NI 'BUM GYUR RO, ,PADMA YANG NI BYE
BAR GSUNGS, ,

@62B BO DE TZE LA LAS GRANGS MED, ,CES GSUNGS SO, ,BZLAS BRJOD
BYED PA'I TSE BGRANG PHRENG 'DZIN PA LA MKHAS PA YANG DE NYID LAS
GSUNGS PA NYID DU RIG PAR BYA STE, LAG PA G-YON PAS PHYAG RGYA
BYAS, ,G-YAS PAS DE BZHIN BGRANG PHRENG 'DZIN, ,SOR MO'I TSUL NI

SNGAR GSUNGS PAS, ,BZLAS BRJOD RMAD BYUNG CHEN PO BZLAS, ,ZHES
BYA'O, ,DE LA GSANG BA'I PHYAG RGYA KHU TSUR G-YON PA LAS BYUNG
BA 'DI DE DAG NI DE KHO NA NYID BSDUS PA NYID LAS RIGS KYI BYE
BAG LAS GSUNGS PAR SHES PAR BYA STE, DE LA DE BZHIN GSHEGS PA'I

RIGS LA LAG PA G-YON PA'I RDO RJE'I KHU TSUR NI GSANG BA'I PHYAG
RGYAR BSHAD DE, LANGS SAM YANG NA 'DUG KYANG RUNG, ,'GRO'AM JI
LTA DE LTA BUR, ,LAG PA G-YON PA PHYAG RGYA 'DZIN, ,THAMS CAD
BYED NA RAB TU 'GRUB, ,CES BYA BA GANG GSUNGS SO, ,RDO RJE'I

RIGS LA KHRO BO'I KHU TSUR TE, JI LTA JI LTAR 'DUG KYANG RUNG,
,RDO RJE KHRO BO'I MDZUB G-YON PA, ,GOS KYIS G-YOGS NAS 'GRUB PAR
'GYUR, ,ZHES GANG GSUNGS SO, ,PADMA'I RIGS LA NI PADMA'I KHU TSUR
TE, JI SKAD DU, LAG PA G-YON PA PADMA YI, ,KHU TSUR

BCINGS TE G-YOGS NAS NI, ,JI LTAR 'DOD PA BSGRUBS NA YANG,
,PADMA'I DNGOS GRUB MYUR DU 'THOB, ,CES GSUNGS SO, ,LAG PA G-YON
PA RIN CHEN GYI, ,KHU TSUR BCINGS TE G-YOGS NAS NI, ,JI LTAR 'DOD
PA BSGRUBS NA NI, ,RIN CHEN DNGOS GRUB

THOB PAR 'GYUR, ,ZHES BYA BA'O, ,DE LA RDO RJE KHU TSUR GYI MTSAN
NYID GSUNGS PA, ,RDO RJE KHU TSUR NI DAM TSIG GI PHYAG RGYA NYID
LAS GNYIS SU BYAS NAS ZHES BYA BA'I TSIG 'DIS SNGAR BSHAD PA YIN
NO, ,KHRO BO DANG PADMA DANG, RIN PO CHE'I KHU TSUR RNAMS NI RTOG
PA DANG RGYUD NYID LAS

MTSAN NYID NAm JI SKAD 'BYUNG BA BZHIN RIG PAR BYA'O, ,'DI RNAMS
KYANG BZLAS BRJOD BYED PA'I TSE 'BA' ZHIG DGOS PA MA YIN GYI
BZLAS BRJOD BYED PA LAS LANGS NAS SPYOD PA'I TSE NA YANG DUS
THAMS CAD DU GOS KYIS G-YOGS TE MI GTANG BAR SHES PAR BYA'O, ,'DI
NI RE

@63A *, ,ZHIG RIGS BZHIR GSUNGS PA'I SNYING PO RNAMS BZLAS BRJOD
BYED PA'I RNAL 'BYOR BYI CHO GA STE BSHAD ZIN TO,, ,,RIGS THAMS
CAD KYI PHYAG RGYA DANG GSANG SNGAGS DANG RIG SNGAGS RNAMS KYI
BZLAS BRJOD BYA BA'I RNAL 'BYOR GYI CHO GA YANG 'DI NYID

DE; SNYING PO BZLAS BRJOD KYI CHO GA'I SBYOR BA LAS KHYAD PAR DU
PHYAG RGYA DANG GSANG SNGAGS DANG RIG SNGAGS RNAMS KYI BZLAS
BRJOD GANG YIN PA DE 'DIR BSTAN PAR BYA'O, ,DE LA 'DIR NI PHYAG
RGYA BZLAS BRJOD BYED PA'I CHO GA KHYAD PAR DU GSUNGS PA STE,
PHYAG RGYA THAMS CAD BDAG

LA DGYES PAR GYUR CIG CES SMON LAM BTAB NAS, RANG GI LHA'I DAM
TSIG GI PHYAG RGYA BCINGS TE BZLAS BRJOD KYI SBYOR BA BYA'O, ,JI
SKAD DU PHYI MA'I YANG PHYI MA'I RGYUD LAS PHYAG RGYA THAMS CAD
BDAG LA DGYES PAR GYUR CIG CES SMRAS TE, DAM TSIG GI PHYAG RGYA
BCINGS

NAS JI LTAR 'DOD PA DANG, CI NUS PAR BZLAS BRJOD BYA'O ZHES
GSUNGS SO, ,DE BZHIN DU GSANG SNGAGS DANG RIG SNGAGS GNYIS KYI
BZLAS BRJOD LA CHO GA KHYAD PAR DU BYA BA NI, JI SKAD DU, SPROS
PA MED PA'I TSIG 'GRUB PAR GYUR CIG, DE BZHIN GSHEGS PA

THAMS CAD KYI DNGOS GRUB RNAMS BDAG GIS THOB PAR GYUR CIG CES
SMRAS TE, GSANG SNGAGS JI LTAR 'DOD PAR BZLAS SO ZHES GSUNGS SO,
,RIG SNGAGS NI 'DI LTAR BZLAS BRJOD BYA'O, ,KYE MA'O SEMS CAN 'DI
RNAMS NI MA RIG PAS BCINGS PA'O, ,DE BZHIN

GSHEGS PA THAMS CAD NI RIG PA THOB PA'I SDOM PA LAS 'BYUNG BA'O
ZHES SMRAS NAS RIG SNGAGS JI LTAR 'DOD PAR BZLAS TE BSGRUB PA
BRTZAM MO ZHES BYA BA'O, ,'DI NI RE ZHIG SNYING PO DANG PHYAG
RGYA DANG GSANG SNGAGS DANG RIG SNGAGS RNAMS KYI BZLAS BRJOD KYI
DON TAM,

YANG NA RANG GI BAG CHAGS KYIS RANG GI LHA'I GZUGS LA DMIGS NAS
DE KHO NA NYID BSDUS PA'I TSUL LAS GSUNGS PA'I BZLAS BRJOD KYI
BYE BRAG BSHAD PA'O, ,RNAL 'BYOR GYI RGYUD THAMS CAD KYI LHAG MAR
GYUR PA'I RDO RJE RTZE MO'I RGYUD LAS NI RIGS BZHI LAS GZHAN PA'I

@63B BZLAS BRJOD KYI BYE BRAG KYANG 'DUL BA'I SKYE BO'I MOS PA LA
GZIGS TE GSUNGS PA DE YANG DA 'DIR DE LA MOS PA'I SKYE BO'I RNAMS
BSDU BA'I PHYIR BSHAD PAR BYA'O, ,DE LAS YANG RIGS BZHI'I BDAG PO
RNAMS KYI NI RANG GI RNAL 'BYOR GYIS BYA'O, ,DE LAS GZHAN PA DAM
TSIG GI SEMS

DPA' CHEN PO RNAMS KYI RANG GI RIGS KYI BDAG PO'I RNAL 'BYOR NYID
KYIS BZLAS BRJOD KYI SBYOR BA BYA BAR BSTAN TE, ,GANG GI PHYIR DE
LAS DE BZHIN GSHEGS PA'I RIGS LA BZLAS BRJOD BYED PA'I SBYOR BA
NI, DE BZHIN GSHEGS PA'I RNAL 'BYOR BYAS PAS, RANG GI SNYING

GAR ZLA BA'I DKYIL 'KHOR GYI NANG DU 'DUG PA'I SNYING PO DANG
PHYAG RGYA DANG GSANG SNGAGS DANG RIG SNGAGS RNAMS LAS GANG YANG
RUNG BA'I YI GE RNAMS YID LA BSAM ZHING BYA BAR BSTAN TO, ,RDO
RJE DANG PADMA DANG RIN PO CHE'I RIGS LA NI SO SO'I BDAG PO'I
RNAL 'BYOR BYAS NAS, JI SKAD

BSHAD PA BZHIN DU RANG GI SNYING GAR BSAM PA'I ZLA BA'I DKYIL
'KHOR LA GNAS PA 'BAR BA'I 'OD ZER 'PHRO BA'I RDO RJE DANG PADMA
DANG RIN PO CHE'I NANG NA 'DUG PA'I BZLAS BRJOD BYA BA'I YI GE
MNGON PAR BRJOD PA'I TSUL GYIS BZLAS BRJOD BYA BA'I RNAL 'BYOR DU
RIG PAR BYA STE, JI SKAD DU, DE

BZHIN GSHEGS PA'I RIGS BZAD LA, ,BZLAS BRJOD BYA BA MCHOG YIN TE,
,BKRA SHIS SKYIL MO KRUNG BCAS PAS, ,SANGS RGYAS DMIGS PA'I SEMS
KYIS SU, ,BDAG NYID BSAM PA SHES RAB CAN, ,KUN MKHYEN SANGS RGYAS
RTAG TU BDAG ,RANG GI LUS LA

BSAMS NAS SU, ,GTZUG TOR LA SOGS RANG GI MTSAN, ,SANGS RGYAS
SNYING POR BDAG 'DUG STE, ,SANGS RGYAS BDAG GO ZHES BSAM ZHING,
,GAR MKHAN 'KHOR LO BYED PA NI, ,SANGS RGYAS RNAMS KYI GAR LAS
BYUNG, ,BYANG BA CHEN PO MNGON RTOGS DANG, ,CHOS

KYI 'KHOR LO BSKOR BA DANG, ,'DUL BA'I 'GRO BA LONGS SPYOD PAS,
,CHOS KYI LONGS SPYOD RAB TU SPYOD, ,GNAS NI YONGS SU GYUR PA
YANG, ,KUN GZHI MED PA'I SEMS LAS BYUNG, ,BSOD NAMS YE SHES RAB
RDZOGS PAS, ,ZLA BA RDZOGS PAR RNAM PAR BRTAG ,SNYING

@64A *, ,GA'I DBUS SU 'JIGS MED PAS, ,ZLA BA DE YANG BSAM PAR
BYA, ,ZLA BA'I DKYIL 'KHOR DBUS SU NI, ,RIG SNGAGS YI GE RNAM PAR
BSGOM, ,'DI 'DRA BA YI TSUL BZANG BOS, ,ZLA BA PHYED KYIS 'GRUB
PAR 'GYUR, ,MTSAMS MED LDA DANG LDAN PA

YANG, ,LO GCIG GIS NI 'GRUB PAR 'GYUR, ,RNAL 'BYOR PA NI CHEN PO
YIS, ,NGAL BAR MA GYUR BAR DU BZLAS, ,LUS NI NGAL BAR GYUR NA
YANG, ,PHYAG RGYA DGROL BAR BRTZAM PAR BYA, ,ZHES GSUNGS SO, ,DE
NAS RDO RJE RIGS KYI BZLAS BRJOD NI, ,PHYAG NA

RDO RJE BDAG NYID DU, ,BRTAGS NAS DE YI PHYI NAS SU, ,MNYAM PAR
GZHAG PAS BSAM PA NI, ,SANGS RGYAS SNYING POR BDAG GNAS TE,
,PHYAG NA RDO RJE BDAG BRTAN ZHING, ,RANG GI SNYING PO 'OD GSAL
BA, ,ZLA BA'I DKYIL 'KHOR GYIS SU BRGYAN, ,ZLA BA'I DBUS NA RDO

RJE GNAS, ,DE YI NANG NA YI GE RNAMS, ,'DI 'DRA'I RNAL 'BYOR LA
GNAS TE, ,RDO RJE RIN CHEN BZLAS BRJOD BYA, ,ZHES BYA'O, ,DE NAS
PADMA'I RIGS BZLAS PA, ,PADMA'I SEMS DPA' BDAG NYID DU, ,ZLA BA'I
NANG NA PADMA CHE, ,PADMA'I NANG NA YI GE RNAMS, ,DE NAS RIN

CHEN RIGS BZLAS PA, ,RIN CHEN RGYAL PO BDAG NYID DE, ,ZLA BA'I
NANG NA RIN CHEN MCHOG ,RIN CHEN NANG NA YI GE RNAMS, ,ZHES BYA
BA STE, DE LTAR RE ZHIG ,'DI NI RDO RJE RTZE MO LAS GSUNGS PA'I
DMIGS PA DANG BCAS PA'I BZLAS BRJOD KYI BYE BRAG BSTAN PA'O,
,RNAL

'BYOR BA CHOS BDAG MED PAR SHES PA'I BLO CAN RNAMS LA NI DON DAM
PA'I SHES RAB KYI RNAL 'BYOR DE KHO NA NYID BSDUS PA LAS RDO RJE
RTZE MO LAS BZLAS BRJOD KYI BYE BRAG GZHAN DAG BSTAN PA DE YANG
'DIR BSHAD PAR BYA'O, ,DE LA 'DI NI RE ZHIG ,'PHAGS PA DE KHO NA
NYID BSDUS

PA LAS DON DAM PA SHES RAB KYI PHA ROL TU PHYIN PA'I RNAL 'BYOR
DU BZLAS BRJOD BYA BA'I SBYOR BA GSUNGS PA STE, DANG POR RE ZHIG
RNAL 'BYOR PAS SNGA MA BZHIN DU BDAG DAM TSIG SEMS DPAR BYIN GYIS
BRLAB PAR BYA STE, MCHOD PA'I CHO GA BYAS LA MDUN DU YANG DE LTA
BU'I RANG GI LHA'I YE

@64B SHES SEMS DPA' GTZO BOR BZHUGS PA MOS PAR BYA STE, BDAG DANG
LHA DANG BZLAS BRJOD DU BYA BA'I YI GE JI LTAR BSAMS PA RNAMS MA
SKYES PAR BSGOM PA'I SGO NAS, CHOS THAMS CAD STONG PA NYID DU MOS
PA SNGON DU BYAS LA, SEMS KYI GNAS SROG DANG RTZOL BA GNYIS NANG
DU

BKAG STE, GZUGS LA SOGS PAR SNANG BA DANG BRAL BA'I SEMS KYIS
BDAG DANG, LHA DANG BZLAS BRJOD DU BYA BA'I YI GE RNAMS NAM MKHA'
DANG 'DRA BAR YID LA BYED CING YID LA NANG DU BRJOD PA'I MTSAN
NYID YID KYI BZLAS BRJOD RIGS DANG RJES SU MTHUN PA JI SKAD DU

GSUNGS PA'I TSIG GIS MTSAN NYID DES, RANG GI LHA'I CHOS KYI SKU
LA MOS PAS SNYING PO DANG PHYAG RGYA DANG GSANG SNGAGS DANG RIG
SNGAGS RNAMS KYIS BZLAS BRJOD BYA'O, ,DBUGS 'BYIN NA YANG SNA'I
NANG NA GNAS PA'I RLUNG PHRA MO'I REG PA MYONG BAR BYAS LA, PHYI
ROL DU

BTANG STE JI LTAR MOS PA'I RANG GI LHA'I SKU RJES SU DRAN PA
MNGON DU BYAS LA YANG DE BZHIN DU BAGS KYIS SROG SLAR BSDU BA'I
TSUL DU DRAN PA DANG SROG TU BCAS PA'I SEMS KYI RTAG NAM MKHA'
DANG MNYAM PAR DMIGS PA'I TING NGE 'DZIN GYIS BZUNG STE, BCINGS
SHING NANG DU ZHI BAR

BYAS NAS, DE BZHIN DU SO SOR SNANG BA THAMS CAD DANG BRAL BAR
BZLAS BRJOD BYA'O, ,YANG NA BDAG DANG LHA DANG BZLAS BRJOD DU BYA
BA'I YI GE RNAMS BDAG MED PAR MOS PAS MTSAN NYID SHES RAB KYI PHA
ROL TU PHYIN PA'I RNAL 'BYOR MNGON DU BYAS LA SNYING RJE CHEN PO
MNGON DU GYUR

BA'I SEMS KYIS NGO BO NYID MED PAR MOS PA DE LAS LANGS TE, DE
BZHIN DU BDAG DANG MI GNYIS PAR GYUR PA RANG GI LHA'I SKU MDUN NA
BZHUGS PA DE RJES SU DRAN PAR BYAS NAS, DE BZHIN DU BZLAS PA'I
DON GYIS BDAG NYID BSGOM ZHING, RANG GI LHA'I SKU YID LA BYAS TE,
RNAL

'BYOR SNGA MA'I LHA'I RIM PA NYID KYIS BZLAS BRJOD BYA'O, ,DON
DAM PA'I SHES RAB KYI SBYOR BA 'DI LA THA DAD PA MED MOD KYI,
,'ON KYANG RGUD 'DI LA MOS PA'I 'DUL BA'I SKYE BO RNAMS GZUNG
BA'I PHYIR THA DAD PA BZHIN DU, ,SNYING PO DANG PHYAG RGYA DANG,
GSANG SNGAGS DANG RIG

@65A *, ,SNGAGS RNAMS BSGRUB PA'I PHYIR SO SOR GSUNGS PAR RIG PAR
BYA'O, ,RE ZHIG SNYING PO BSGRUB PA'I SHES RAB KYI RNAL 'BYOR GYI
SKABS SU, JI SKAD DU, YI GE AA LAS 'JUG PA YIS, ,YI GE THAMS CAD
RNAM PAR BSGOM, ,RANG GI KHA

NAS GZHAN GYI KHAR, ,BSGOMS NA DNGOS GRUB THOB PAR 'GYUR, ,ZHES
GSUNGS SO, ,DE LA, YI GE AA LAS 'JUG PA YIS, ,ZHES BYA BA NI, YI
GE AA LAS 'JUG PA YANG DE'I DON BSGOM PA STE, YI GE AA DE YANG
GSANG SNGAGS KYI DON LA SPYOD PA LA SOGS PA'I

MTSAN NYID THEG PA CHEN PO LA CHOS THAMS CAD MA SKYES PAR STON
CING BRJOD PAR BYA BA'I DON STON PA STE, JI SKAD DU, MA SKYES
PA'I PHYIR AA NI CHOS THAMS CAD KYI SGO'O ZHES GSUNGS SO, ,DE BAS
NA YI GE THAMS CAD RNAM PAR BSGOM PA ZHES BYA BA 'DIS DE LTA BU'I
YI GE

AA'I DON LA 'JUG PAS BZLAS BRJOD DU BYA BA'I YI GE RNAMS SNANG BA
MED PAR BYA BAR GSUNGS TE, DE'I DON KYANG 'DI'O, ,BZLAS BRJOD DU
BYA BA'I YI GE RNAMS CHOS BDAG MED PAR BSGRUB PA'I RIGS PA BSGOM
ZHING GZHIG PA DANG, MI SNANG BAR BYA'O ZHES BYA BA'I THA

TSIG GO, ,DE BZHIN DU YI GE AA'I DON LA 'JUG PAR BZLAS BRJOD DU
BYA BA'I YI GE SNANG BA MED PAR BYA BA 'BA' ZHIG MA YIN GYI, BDAG
DANG LHA'I SNANG BA'I RNAM PAR RTOG PA DAG LAS KYANG DE BZHIN DU
BZLOG PAR BYA STE, DE BRTAN PAR BYA BA'I PHYIR RANG GI KHA NAS
GZHAN GYI

KHAR BSGOMS NAS ZHES BYA BA GSUNGS PA STE, 'DIR KHA NI 'JUG PA
DANG SGO ZHES BYA BAR DON GCIG GO, ,DE BAS NA RANG GI KHA NI RANG
'JUG PA ZHES BYA BA'I DON TO, ,DES DON 'DI LTAR 'GYUR TE, YI GE
AA'I 'JUG PAS BDAG 'JUG CING SNANG BA MED PAR BYA'O, ,

DE LTA BAS NA, JI SKAD DU GSUNGS PA'I MTSAN NYID BDAG 'JUG PA
ZHES BYA BAR RANG GI KHA NAS GI LHA LA SOGS PAS SNANG BA'I RNAM
PAR RTOG PA YANG YI GE AA LAS 'JUG PA NYID KYIS MED PAR BYA BAR
BSTAN PA'I PHYIR GZHAN GYI KHA ZHES GSUNGS SO, ,DE'I DON YANG

@65B 'DI LTA STE, GZHAN DAG GI KHA BAS NA GZHAN GYI KHA STE,
GZHAN GYI 'JUG PA ZHES BYA BA'I DON TO, ,DE BAS NA 'DI SKAD DU,
GSUNGS PAR 'GYUR TE, AA'I DON GYIS BDAG RNAM PAR BSGOM PA'I DE MA
THAG TU RANG GI LHAR SNANG BA YANG MED PAR BYA'O, ,ZHES BYA BA'I
THA TSIG STE,

'DI NI RE ZHIG SNYING PO BZLAS BRJOD BYED PA'I SHES RAB KYI LUNG
NGO, ,YANG NA KHA ZHES BYA BA DPAL RDO RJE SEMS DPA' LA SOGS PA
MNYES PAR BYA BA'I LHA RNAMS KYI RNAM PAR GROL BA'I SGO PHYAG
RGYA CHEN PO'I RANG BZHIN DU GYUR PA YIN PAR SKABS 'DIR BZUNG
NGO, ,DE YANG SGRUB PA PO

BDAG DANG MI GNYIS PA'I RNAL 'BYOR DU BSAMS PA DAM TSIG SEMS
DPA'I GZUGS DANG PHYI ROL DU BSAMS PA YE SHES SEMS DPA' BYIN GYIS
BRLABS PA STE, DE'I DON NI 'DI'O, ,BDAG DANG MI GNYIS PAR GYUR
PA'I DAM TSIG SEMS DPAR SNANG BAR BSAM STE, MDUN DU

BSAMS PA YE SHES KYI SEMS DPAR SNANG BAR BYIN GYIS BRLAB PA YANG
GSAL BAR BYA'O ZHES BYA BA 'DI YANG, PHYAG RGYA DANG GSANG SNGAGS
DANG, RIG SNGAGS BZLAS BRJOD BYED PA RNAMS KYANG DE BZHIN DU BDAG
DANG LHA DANG BZLAS BRJOD DU BYA BA'I YI GE RNAMS KYI RANG BZHIN
GSAL BA'I

MTSAN NYID SHES RAB KYI SGO RTOGS PA'I DON DE NYID DO, ,KHYAD PAR
DU NI SNYING PO'I SHES RAB KYI LUNG NI, AA NI DON GYI BDAG DANG
LHA DANG BZLAS BRJOD DU BYA BA'I YI GE RNAMS BSGOM PAR BSHAD PA
DANG, TING NGE 'DZIN GYI SGRA'I BYE BRAG KYANG RJES SU MA SMOS
PAS JI LTAR DON 'DI DAG

BLOS BSHIGS [*BSHEGS?] NA RNAM PA MED CING NANG STONG PA YIN PA DE BZHIN DU
'DI DAG KYANG STONG STE, DE LTA BU'I RTOG PA LA 'JUG PA'I RNAM
PAR RTOG PA GCIG NAS GCIG TU BRGYUD PA'I MTSAN NYID, AA LA SOGS
PA JI LTAR GSUNGS PA RAB TU RNAM PAR 'BYED PA, 'BAR BA'I ME RJES
SU

BYUNG NAS DNGOS PO RNAM PAR DPYOD PA'I RNAM PAR RTOG PA MA ZHI
BAS DE LTA BUS 'DUL BA'I 'GRO BA RNAMS KYI DBANG DU BYAS TE, RNAM
PAR RTOG PA DANG BCAS PA'I SHES RAB NYID GTZOR GSUNGS PAR SHES
PAR BYA'O, ,PHYAG RGYA DANG GSANG SNGAGS DANG RIG SNGAGS
RNAMS BSGRUB PA'I SHES

@66A *, ,RAB KYI LUNG LA NI TING NGE 'DZIN GYI TSIG GI KHYAD PAR
SMOS PAS GCIG TU DMIGS PA'I SGO NAS, RNAM PAR MI RTOG PA'I PHYIR
ZHI GNAS LHAG PA NYID DU BSTAN TO ZHES SLOB DPON RNAMS KYIS BSHAD
DO, ,DE BZHIN DU YANG PHYAG RGYA DANG GSANG SNGAGS DANG RIG
SNGAGS

BZLAS BRJOD BYED PA'I SKABS SU SHES RAB KYI LUNG YANG 'DI STE,
SHES RAB NGES 'BIGS ZHES BYA BA, ,TING NGE 'DZIN ZHES GRAGS PA
STE, ,DE YIS PHYAG RGYA BSGRUB PAR BYA, ,BSGOMS NA MYUR DU 'GRUB
PAR 'GYUR, ,SHES RAB DBYANGS KYI RJES 'GRO BA, ,TING 'DZIN TSIG
NI

RAB TU 'PHRO, ,DE YIS BSGOMS NA MYUR BA RU, ,GSANG SNGAGS DNGOS
GRUB 'THOB PAR 'GYUR, ,ZHES BYA BA'O, ,PHYAG RGYA BSGRUB PA'I
SHES RAB KYI LUNG GIS TSIGS BCAD 'DI LA YANG DES PAR 'BIGS PAR
TSIG GI BYE BRAG SMOS PAS DON DAM PAR DMIGS PA LA MOS PA RTZE

GCIG PA'I MTSAN NYID KYI KHYAD PAR BSTAN PA'O, ,PHYAG RGYA BSGRUB
PA'I SHES RAB DE YANG, DE LAS GZHAN PA'I SHES RAB KYIS LUNG GSUM
LAS KHYAD PAR DU BSTAN TE, 'DI LTAR NGES PAR 'BIGS PA NI, CHOS
THAMS CAD BDAG MED PA'I MTSAN NYID DON DAM PA LA DMIGS PA'O,,

DE LAS GZHAN PA'I RNAL 'BYOR PA RNAMS KYIS NI DE KHO NA NYID MA
GTOGS PAR DMIGS PAS, CHOS THAMS CAD BDAG MED PA'I RIGS PA DANG,
LUNG LAS 'GAL BA'I PHYIR RO, ,DE LTA BAS NA PHYAG RGYA BZLAS
BRJOD BYED PAS, JI SKAD DU GSUNGS PA'I RIM GYIS BDAG DANG

GZHAN DANG BZLAS BRJOD BYA BA'I YI GE RNAMS BDAG MED PAR MOS PAR
BYA STE, NAM MKHA' DANG MNYAM PA NYID DU DMIGS PAS RAB TU RNAM
PAR 'BYED PA'I RNAM PAR RTOGS PA BKAG LA, THIG LE ZAD GCIG MNYAM
PAR GZHAG STE GNAS NAS, JI SKAD DU GSUNGS PA'I MTSAN NYID

KYI BZLAS BRJOD BYA'O ZHES GSUNGS PA YIN NO, ,GSANG SNGAGS BSGRUB
PA'I SHES RAB KYI LUNG GI TSIGS BCAD LA DBYANGS KYI RJES SU 'GRO
BA'I TSIG GI BYE BRAG LAS GSANG SNGAGS BSGRUB PA'I SHES RAB KYI
DON NI 'DI LTAR SHES PAR BYA'O, ,'DI LTA STE BDAG DANG LHA GNYIS

@66B BDAG MED PAR MOS PA LNGAR BYAS TE, GSANG SNGAGS KYI YI GE'I
SGRA RNAM PAR RTOG PA GCIG NAS GCIG TU GZUGS LA SOGS PA SNANG
BA'I RNAM PAR RTOG PA MED PAR YUN RING DU RTZE GCIG TU DMIGS TE,
JI SKAD DU GSUNGS PA'I MTSAN NYID KYI BZLAS BRJOD JI SRID 'DOD
PAR

DE BZHIN DU BYA'O, ,GSANG SNGAGS BSGRUB PA'I SHES RAB BZHIN DU
RIG SNGAGS BSGRUB PA RNAMS KYANG BSHAD PAS NA, DE'I MTSAN NYID
'DIR KHYAD PAR DU MA BSTAN TE, 'DI SKAD DU YANG, GSANG SNGAGS RIG
SNGAGS BYE BRAG RNAMS, ,BYE BRAG YOD PA MA YIN TE, ,

SHES RAB BSGOM PA NYID KYIS SU, ,DNGOS GRUB MYUR DU 'THOB PAR
'GYUR, ,ZHES GSUNGS SO, ,RIG SNGAGS DANG GSANG SNGAGS GNYIS KYI
BYE BRAG PHAN TSUN THA DAD PAR JI LTAR SNANG BA NI CHOS THAMS CAD
NGO BO NYID MED PAR DPYAD PA'I RIGS PAS, THA DAD PA MED

PAR RIG PA DANG, RNAM PAR MI RTOG PAR MOS PAS 'DI DAG GCIG TU
MNGON DU BYA BAR GZHAN DAG GIS BSHAD DO, ,'DI NI 'PHAGS PA DE KHO
NA NYID BSDUS PA'I TSUL LAS GSUNGS PA'I SNYING PO LA SOGS PA
BSGRUB PA'I SHES RAB KYI LUNG LAS BSHAD PA'O, ,

MTSAN MA MED PA'I TING RE 'DZIN GYI BZLAS BRJOD 'DI YANG GZHAN
DAG LAS DON CHER BSTAN TE, JI SKAD DU, THAMS CAD NAM MKHA'I MTSAN
NYID DE, ,NAM MKHA' LA YANG MTSAN NYID MED, ,NAM MKHA' DANG MNYAM
RNAL 'BYOR GYIS, ,THAMS CAD MYUR DU 'GRUB PAR

BYA'O, ,DON YOD PAR NI GRUB PA'I MCHOG ,GDUG PA THAMS CAD NGES
GNON MDZES, ,SNGAG BSNGAL KUN SEL DPAL DANG LDAN, ,RNAL 'BYOR 'DI
NI LAS KUN BYED, ,DE BAS MI 'GRUB CI YANG MED, ,DNGOS GRUB LAS
RNAMS CI BDE BAR, ,MA LUS LUS PA MED

PAR 'GRUB, RAB 'BYAMS LAS RNAMS MYUR DU 'GRUB, ,CES GSUNGS SO,
,RDO RJE MO'I RGYUD LAS NI RIM PA BZHIN DU YANG DON DAM PA'I SHES
RAB KYI MAN NGAG DAG SNANG STE, DE LAS KYANG DE BZHIN GSHEGS PA'I
RIGS LA, SHES RAB KYI RNAL 'BYOR GYIS BZLAS BRJOD

@67A *, ,KYI CHO GA GSUNGS PA 'DI LTA STE, SANGS RGYAS KYI SKUR
BDAG BYIN GYIS BRLABS NAS, MDUN DU MOS PAR BYA BA'I DE BZHIN
GSHEGS PA'I SNYING GAR YANG BZLAS BRJOD DU BYA BA'I YI GE RNAMS
BSAMS LA, JI LTAR BSAMS PA 'DI DAG THAMS CAD BDAG MED

PAR MOS PAR BYA STE, GZUGS LA SOGS PA SO SOR SNANG BA MED PAR YID
KYI TING NGE 'DZIN GYI JI SKAD DU GSUNGS PA'I BZLAS BRJOD BYA'O,
,'DI SKAD DU, DE BZHIN GSHEGS PA'I RIGS BZLAS PAS, ,SANGS RGYAS
BDAG NYID BKRA SHIS GNAS, ,STONG GSUM GYI NI 'JIG

RTEN 'DIR, ,SANGS RGYAS SKU NI BSGOM PAR BYA, ,SANGS RGYAS DE YI
SNYING GAR NI, ,RIG SNGAGS YI GE RNAM PAR BSGOM, ,RANG GI LUS NI
BDAG MED PAR, ,CHOS DANG GANG ZAG STONG PA NYID, ,SANGS RGYAS DE
YI SKU GANG YIN, ,DE YANG BDAG MED PAR BSAM MO, ,SANGS

RGYAS GZUGS 'DI CI ZHIG YIN, ,DE YI RANG BZHIN YOD MA YIN, ,GANG
ZAG CES BYA'I SANGS RGYAS MED, ,PHUNG PO DANG NI KHAMS MA YIN,
,GZUNGS DANG 'DZIN PA SANGS RGYAS MED, ,SANGS RGYAS MED PA'ANG MA
YIN TE, ,PHA ROL PHYIN DRUG SA BON YIN, ,SHES RAB

KYIS NI RNAM PAR SPYANGS, ,KUN GZHI'I GNAS MIN RNAL 'BYOR PA, ,DE
NYID BYANG CHUB BDAG MED 'DZIN, ,'DI 'DRA BA YI RNAL 'BYOR GYIS,
,DE BZHIN GSHEGS PA'I RIGS BZLAS NA, ,SKAL PA CHEN PO MYUR BA RU,
,RAB TU DGA' BA SGRUB PAR BYED, ,CES BYA BA 'ANG GSUNGS

SO; ,RDO RJE'I RIGS LA YANG RDO RJE 'DZIN PAR BDAG BYIN GYIS
BRLABS LA MDUN DU YANG, NAM MKHA'I DKYIL 'KHOR KHYAB PA'I RDO
RJE'I GZUGS BSAMS LA, DE'I DBUS SU BZLAS BRJOD DU BYA BA'I YI GE
RNAM PAR BRTAG STE, 'DI YANG SNGA MA BZHIN DU, NGO BO NYID MED
PAR MOS PAS BZLAS

BRJOD BYA'O, ,JI SKAD DU, DE NAS RDO RJE'I RIGS BZLAS PA, ,BDAG
NYID RDO RJE SEMS DPAR BYA, ,STOD GSUM GYI NI 'JIG RTEN 'DIR,
,RDO RJE'I GZUGS NI BSGOM PAR BYA, ,RDO RJE DE YI DBUS SU NI,
,RIG SNGAGS YI GE RNAM PAR BSGOM, ,RDO RJE DE YANG DNGOS MED
PA'I, ,BYANG CHUB

@67B SEMS KYI 'BRAS BU YIN, ,DE CI RDO RJE ZHES BYA'AM, ,DE NYID
GANG YIN MI 'GYUR BA, ,DE CI DE NYID CES BRJOD DAM, ,GANG STONG
CHOS NYID CES SU BRJOD, ,GZUGS LA SOGS PA'I CHOS RNAMS KUN,
,STONG PA'I RNAM PAR BSGOM PA STE, ,GZUGS NI RDUL DU RNAM

GSHIGS [*GSHEGS?] NA, ,RDUL ZHES BYA BA YOD MA YIN, ,GZUGS NI STONG PA ZHES
BSHAD DE, ,DE YANG RDO RJE ZHES SU BYA, ,DE LTAR RNAL 'BYOR 'DI
YIS NI, ,RAB TU DGA' BA MYUR DU 'GRUB, ,CES BYA BA GSUNGS SO,
,RIN PO CHE'I RIGS LA BZLAS BRJOD BYED PAS NI BCOM LDAN

'DAS RDO RJE RIN CHEN DU BDAG MOS PA BYA STE, NAM MKHA' LA RIG
SNGAGS KYI YI GE RNAMS BSGOM ZHING, DE BZHIN DU CHOS THAMS CAD
MNYAM PA NYID DU MOS PAR BYA STE, RANG GI LHA'I CHOS KYI SKU LA
DMIGS PA'I SEMS KYI BZLAS BRJOD KYI RNAL 'BYOR LA 'JUG PAR BYA
STE,

GANG GSUNGS PA, DE NAS RIN CHEN RIGS BZLAS PA, ,BDAG NYID RDO RJE
RIN CHEN DU, ,STONG GSUM GYI NI 'JIG RTEN 'DI, ,STONG PA'I RNAM
PAR BSGOM PAR BYA, ,NAM MKHA' DE LA RNAL 'BYOR PAS, ,RIG SNGAGS
YI GE BSAM PAR BYA, ,CHOS RNAMS DNGOS MED CES BYA BA, ,STONG NYID
DE BZHIN NYID CES

BYA; ,PHYI DANG NANG DU RNAM BRTAGS PA'I, ,GZUGS NI RE ZHIG MA
SKYES TE, GANG NA GZUGS NI YOD MIN PA, ,DE LA MIG CES JI SKAD
BRJOD, ,GZUGS DANG MIG NI MED PAS NA, ,RNAM PAR SHES PA MI 'BYUNG
NGO, ,JI LTAR MIG LA DE BZHIN KUN, ,GZUNG DANG 'DZIN PA

RNAM SPANGS BA'I, ,RNAL 'BYOR TSUL NI 'DI YIS SU, ,RAB TU DGA' BA
BSGRUB PA'I MCHOG ,CES BYA BA'O, ,DE BZHIN DU PADMA'I RIGS LA
YANG 'JIG RTEN GYI DBANG PHYUG TU BDAG RNAM PAR BSAMS LA MDUN DU
YANG PADMA'I PHYAG RGYA NAM MKHA'I KHAMS KHYAB PAR BSAMS TE,

DE LA YANG BZLAS BRJOD BYA BA'I YI GE RNAM PAR BSGOM PA BYAS LA,
DE BZHIN DU STONG PA NYID DU MOS PAS CHOS THAMS CAD RANG BZHIN
MED PAR BSAMS TE, DE LA YANG BZLAS BRJOD BYA BA'I YI GE RNAM PAR
BSGOM PA BYAS LA, DE BZHIN DU STONG PA NYID DU MOS PAS CHOS THAMS
CAD RANG

@68A *, ,BZHIN MED PAR BSAMS TE BZLAS BRJOD BYA'O, ,JI SKAD DU,
DE NAS PADMA'I RIGS BZLAS PA, ,BDAG NYID PADMA'I SEMS DPAR BYA,
,STONG GSUM GYIS NI 'JIG RTEN 'DI, ,PADMA'I GZUGS SU RNAM BAR
BSGOM, ,PADMA DAG CHEN DE LA NI, ,RIG SNGAGS

YI GE RNAM PAR BSGOM, ,PADMA DE LAS MKHAS PA YIS, ,CHOS KYI
SNYING PO RNAM PAR BSAM, ,PADMA CHU YIS MI CHAGS SHING, ,'DAM
GYIS NYES PAS MI GOS PA, ,DE BZHIN CHOS KUN DAG PA STE, ,CHOS
DBYINGS GDOD NAS MA SKYES PA'O, ,DE BZHIN GSHEGS

PA'I SNYING 'DI CI, ,GANG 'DI STONG PA'I CHOS NYID DE, ,GZUGS LA
SOGS PA'I CHOS KUN GYI, ,CHOS NYID DE BZHIN NYID CES BYA'O, ,RNAL
'BYOR 'DI YI TSUL GYIS NI, ,RNAL 'BYOR CHEN PO DKA' THUB CHE,
,TSE 'DI NYID LA SANGS RGYAS PA, ,PADMA NGES BAR

BSGRUB PAR BYA, ,ZHES BYA BA GSUNGS TE, DE LTAR DMIGS PA DANG
BCAS PA DANG DMIGS PA MED PA'I SBYOR BA GANG YANG RUNG BA'I RIM
GYIS DE BZHIN GSHEGS PA LA SOGS PA'I RIGS BZHI CHAR GYI SNYING PO
DANG PHYAG RGYA DANG GSANG SNGAGS DANG, RIG SNGAGS RNAMS KYI

BZLAS BRJOD LAS 'BYUNG BA'I DNGOS GRUB 'DOD PAS CHO GA BZHIN DU
SNYING PO LA SOGS BA BZLAS BRJOD BYA'O, ,CHO GA 'DIS KYANG BZLAS
BRJOD BYAS SAM, SNGAR GSUNGS PA'I RIM GYIS PHYAG RGYA CHEN PO LA
SOGS PA BSGRUB PA'I PHYIR BSGOM PA BYAS NAS PHYAG RGYA CHEN PO LA
SOGS

BZHI JI LTA BA BZHIN DU DGROL BA'I RIM PA 'DIS BYA'O, ,DE LA RIM
PA NI 'DI LTA STE, DANG PO RE ZHIG RNAL 'BYOR PAS BZLAS BRJOD LA
SOGS PA LA DMIGS PA'I TING NGE 'DZIN LAS LANGS LA JI LTAR BSAMS
BZHIN SPYAN DRANGS PA'I RANG GI LHA LA SOGS PA'I 'KHOR YANG DRAN
PA'I SPYOD

YUL DU YUD TZAM BYAS TE LEGS PAR BYIN GYIS RLOB PA'I PHYIR BCOM
LDAN 'DAS DPAL RDO RJE SEMS DPA' LA SNYING PO 'DI YI GE BRGYA PA
SNGAR GSUNG PAS GSOL BA GDAB PO, ,JI SKAD DU NAM PHYAG RGYA'I
BYIN GYIS BRLABS G-YEL BAR GYUR TAM, ,BDAG NYID STONG PAR GYUR

@68B PA DE'I TSE, BRTAN PAR BYA BA'I PHYIR BCOM LDAN 'DAS DPAL
RDO RJE SEMS DPA' LA YI GE BRGYA PA'I SNYING POS BSKUL BAR BYA'O
ZHES RGYA CHER GSUNGS SO, ,DE NAS BDAG DANG MI GNYIS PAR GYUR PA
PHYAG RGYA CHEN PO LA SOGS PA PHYAG RGYA BZHI RNAMS GANG DANG
GANG NAS BYUNG BA DE NYID DU

DE RNAMS SNYING PO 'DIS DGROL BAR BYA'O, ,DE LA SNYING PO NI
'DI'O, ,AOm BADZRA MU: ,SBYOR BA NI 'DIR DGROL BA'I PHYAG RGYA LA
SOGS PA JI LTAR SRID PA BCINGS SAM BSAMS TE DGROL BA'I BSAM PAS
DE'I SBYOR BA BTANG LA, DE DAG 'BYUNG BA'I PHYAG RGYA LA SOGS PA
BCING NGAM

BSAM MO, ,DE BZHIN DU JI LTAR BCINGS PA'I PHYAG RGYA RNAMS THAMS
CAD SO SOR DGROL BAR BYA'O, ,DE LA CHOS KYI PHYAG RGYA 'BYUNG
BA'I GNAS NI RANG GI LCE LA RDO RJE RTZE LNGA PA GNAS PA'O, ,LAS
KYI PHYAG RGYA'I NI RDO RJE KHU TSUR SEMS DPA' CHEN PO'I DAM TSIG
GI PHYAG

RGYA'O, ,DAM TSIG GI PHYAG RGYA THAMS CAD NI RDO RJE BCINGS PA
LAS SO, ,PHYAG RGYA CHEN PO NI RDO RJE LA SOGS PA DAM TSIG GI
PHYAG RGYA ZLA BA'I DKYIL 'KHOR LA GNAS PA LAS SO, ,RDO RJE'I
PHYAG RGYA YANG PHYAG RGYA CHEN PO BSGRUB PA'I SNYING PO'I YI
GE'I SGRA LAS SO, ,DE YANG

ZLA BA LAS SO, ,DE YANG BDAG MED PAR MOS PA LAS SO, ,DE YANG RDO
RJE DBAB PA'I PHYAG RGYA LAS SO, ,DE YANG RDO RJE BCINGS PA DRAL
BA'I PHYAG RGYA LAS SO, ,RDO RJE DRAL BA'I PHYAG RGYA YANG RDO
RJE BCINGS PA LAS SO, ,DE YANG RDO RJE THAL MO LAS SO, ,RDO RJE
THAL MO YANG

RNAM PAR SMIN PA'I LUS SU MOS PA STE, DE LTAR JI LTAR BCINGS PA'I
PHYAG RGYA DGROL BA'I RIM GYIS BDAG DANG MI GNYIS PAR GYUR PA'I
DAM TSIG SEMS DPA' DANG, YE SHES KYI SEMS DPAR BYIN GYIS BRLABS
PA BTANG STE, SNYING PO 'DI BRJOD CING SNYING GAR RDO RJE RIN

CHEN GYI DAM TSIG GI PHYAG RGYA SNGAR BSHAD PA BCINGS LA DPRAL
BAR GTUGS TE, RDO RJE KHU CHUR GNYIS KYI MDZUB MO'I RTZE MOS MGO
BO LA PHRENG BA BCING BA'I TSUL DU BYA'O, ,DE LA SNYING PO NI
'DI'O, ,AOm BADZRA RATNA AA BHI shINYTZA, DE'I 'OG TU SARVA MU
TRA MI TRI DHI KU RU BA RA KA BA TZA NA BAm,

@69A *, ,ZHES BYA BA'I SNYING PO 'DI BRJOD CING SNGA MA BZHIN DU
GO CHA BCING BAR BYA'O, ,GO CHA'I MTHA' GNYIS RNA BA GNYIS KYI
STENG DU PHYUNG STE, DAR SNA DPYANG BA'I TSUL DU LAG PA GNYIS
BRKYANG LA DBAB PO, ,DBANG BSKUR BA'I SNYING PO DANG, GO CHA'I
SNYING PO GNYIS RGYU NA

GCIG TU RGYUD 'DIR BSHAD DE, THA MI DAD PAR 'DRA BAR SNANG MOD
KYI, 'ON KYANG SPYOR BA'I TSE 'DI GNYIS THA DAD PA NYID DU JI
SKAD DU GSUNGS PA'I RIM GYIS RNAM PAR SPYANG BAR BYA STE, 'DI
LTAR YANG THEG PA CHEN PO MNGON PAR RTOGS PA'I BYE BRAG GI GZHUNG
LAS BSHAD PA, PHYAG RGYA

THAMS CAD BKROL NAS SU, ,BDAG NI MNGON PAR DBANG BSKUR LA, ,MDZUB
MO'I RTZE MO GNYIS KYIS NI, ,PHRENG BA BZHI 'AM YANG NA GSUM,
,AOm BADZRA RATNA AA BHI shINYTZA, SHES RAB CAN GYIS GO CHA
BCING, ,BDAG NYID MTHU DANG LDAN PAR BYA, ,PHYAG RGYA THAMS CAD
BRTAN

BYA BA, ,SNYING PO YANG NI 'DI YIS SO, ,BAR KA BA TZE NA BA, ,DE
NAS THAL MO MNYAM PAR BRDAB PA'I SBYOR BAS NYING PO 'DI BRJOD
CING MNYES PAR BYA'O, ,DE LA SNYING PO NI 'DI'O, ,BADZRA TU shYA
HO, ,THAL MO MNYAM PAR BRDAB PA'I PHYAG RGYA YANG, LAG PA THAL MO
KHONG STONG DU

SBYAR BA LAS SMAD PHYE LA, MGO MI DBYE BAS THAL MO MNYAM PAR BRDAB
PA'I TSUL DU BYA'O, ,YANG NA PHYAG RGYA THAMS CAD DGROL BA'I
DBANG BSKUR BA'I MTHA'I BAR DU BYAS NAS, ,GO CHA'I MTHAR PHRENG
BA BCING BAR MA BYAS PAR BDAG BSRUNG BA'I BSAM PA DANG, JI LTAR
BCINGS

PA'I PHYAG RGYA THAMS CAD YANG BDAG LA BRTAN PAR BYA BA'I BSAM
PAS YI GE BRGYA PA ZHES BYA BA BCOM LDAN 'DAS DPAL RDO RJE SEMS
DPA' LAN GCIG BRJOD DE SNGA MA BZHIN DU MNYES PAR BYA BA'I SBYOR
BA BYA'O, ,PHYAG RGYA DGROL BA LA SOGS PA 'DI DAG THAMS CAD KYI
DON YANG

RGYUD LAS GZHUNG 'DIS BSTAN PAR SHES PAR BYA STE, DE NAS PHYAG
RGYA THAMS CAD SPYI'I DGROL BAR CHO GA RGYAS PAR BSHAD DA, DE LA
DANG PO NYID DU GANG NAS 'BYUNG BA'I DE NYID DU SNYING PO 'DIS
DGROL LO, ,BADZRA MU: ,DE NAS RDO RJE RIN CHEN GYI PHYAG RGYA
SNYING GA NAS BYUNG BA DBANG BSKUR

@69B BA'I GNAS NA GNAS PA'I DBANG BSKUR TE, MDZUB MO'I RTZE MO
GNYIS KYIS PHRENG BA BSKOR ZHING BCINGS PA DE BZHIN DU GO CHA
BCING NGO, ,AOm BADZRA RATNA AA BHI shINYTZA, SARBA MU TRA ME TRI
DRishtI KU RU BA RA KA BA TZE NA BAm, DE NAS YANG GO CHA'I MTHAR
PHRENG BA BCINGS PA DGROL LA THAL MO MNYAM

PAR BRDABS TE SNYING PO 'DIS MNYES PAR BYA'O, ,BADZRA TU shYA HO,
CHO GA 'DIS PHYAG RGYA RNAMS DGROL BA DANG, BCING BA DANG, MNYES
PAR BYAS NA RDO RJE LTAR BUR 'GYUR RO, ,YANG NA RDO RJE SEMS DPA'
YANG, RDO RJE SEMS DPA' LAN GCIG BZLAS, ,JI LTAR 'DOD PAR

BDE BA'I BDAG ,BZLAS BRJOD TZAM GYIS 'GRUB 'GYUR BA, ,PHYAG NA
RDO RJE'I BKA' BZHIN NO, ,ZHES GSUNGS SO, ,DE NAS DE BZHIN GSHEGS
PA LA SOGS PA'I 'KHOR JI LTAR SPYAN DRANGS SHING MDUN DU BSAMS PA
RNAMS KYANG RJES SU DRAN PAR BYA STE, DE BZHIN

DU MCHOD PA GSANG BA BRJOD DE, GSANG BA'I MCHOD PA BZHI DANG,
BDUG PA LA SOGS PA MCHOD PA BZHI BYAS NAS MNGON PAR BSTOD DE,
PHYAG 'TSAL NAS BZLAS PA DANG, BSGOM PA LA SOGS PA JI LTAR BYAS
PA LAS BYUNG BA'I DGE BA'I LAS 'DI DAG YONGS SU BSNGO BA

'DI LTAR BYA'O, ,BCOM LDAN 'DAS DE BZHIN GSHEGS PA RNAMS DGE BA'I
RTZA BA JI LTAR BGYIS PA 'DIS BDAG SANGS RGYAS SU GYUR NAS, SEMS
CAN THAMS CAD 'KHOR BA'I RGYA MTSO LAS BSGRAL BAR GYI'O, ,BLA NA
MED PA YANG DAG PAR RDZOGS PA'I SANGS RGYAS KYI

GO 'PHANG DE MA THOB KYI BAR DU YANG DE 'THOB PA'I RJES SU MTHUN
PA'I BDAG GI LUS DANG LONGS SPYOD DANG RIGS DANG RUS PHUN SUM
TSOGS PAR SHOG SHIG CES BYA BA 'AM, DE LAS GZHAN DU'ANG CI NUS PAR
RANG GI BSOD NAMS DE DAG YONGS SU BSNGO BAR BYA'O, ,DE NAS JI
LTAR BYAS

PA'I DGE BA'I RTZA PA 'DI 'KHOR GSUM YONGS SU DAG PAR BYA BA'I
PHYIR, BYANG CHUB KYI SEMS RIN PO CHE MNGON DU BYA BAS BDAG
BRGYAN LA TING NGE 'DZI LAS LANGS TE, BCOM LDAN 'DAS DE BZHIN
GSHEGS PA BYANG CHUB SEMS DPA' DANG BCAS PA RNAMS SLAR GSHEGS SU

@70A *, ,GSOL BA'I PHYIR, RDO RJE SEMS MA'I DAM TSIG GI PHYAG
RGYA BCINGS NAS, KHA GYEN DU BSTAN TE BKROL LA SNYING PO 'DI
BRJOD DO, ,AOm KRi TO BA SARBA SATV'ARTH'A, SIDDDI D'D T'A Y'A
TH'A NU GA ,GATZTSA DHVA NA BUDDHA BYI SHA YAN, PU NA R'A GA MA
N'A YA DU, AOm BADZRA SATVA MU: ,DE LTAR

BYAS NA DE BZHIN GSHEGS PA THAMS CAD DANG, BCOM LDAN 'DAS DPAL
RDO RJE SEMS DPA' 'KHOR DANG BCAS PA RNAMS RNAM PAR BKOD PA DANG
LDAN PA JI LTAR BSAMS PA RNAMS KYIS PHYAG RGYA CHEN PO LA SOGS PA
THAMS CAD DGROL BA'I RIM PA DANG, JI LTAR SPYAN DRANGS PA'I LHA

RNAMS SLAR GSHEGS SU GSOL BA BSTAN PA'O, ,RDO RJE'I RIGS LA SOGS
PA LA BZLAS BRJOD BYED PA RNAMS KYI PHYAG RGYA DGROL BA'I RIM PA
DANG, LHA RNAMS SLAR GSHEGS SU GSOL BA YANG 'DI NYID DE, DE DAG
GI KHYAD PAR GYI CHO GA NI DE'I RNAL 'BYOR BYED PA RNAMS KYIS

RGYUD NYID LAS SHES PAR BYA'O, ,DE NAS BDAG DANG BDAG GI GNAS
DANG KHANG PA DANG YUL LA SOGS PA DNGOS PO JI LTAR GNAS PA RNAMS
SGYU MA LA SOGS PAR SNANG BA BZHIN DU SNANG BAR YANG DAG PAR
BRTAG STE, RANG GI RIGS DANG MTHUN PAR BSRUNG BA'I SBYOR BAS
BZLAS BRJOD

LA SOGS PA'I TSE, DGOS PA'I YO BYAD RNAMS BSRUNG BA'I NAN TAN
BYAS TE LANGS LA RTAG TU RANG GI LHA'I DAM TSIGS SEMS DPA'I NGA
RGYAL NYID DU GNAS PAR BYA'O, ,SKABS SKABS SU YANG ZAB CING RGYA
CHE BA'I MDO STE DANG, GSANG SNGAGS KYI SPYOD PA'I TSUL BKLAG PA

LA SOGS PA LHA LA SOGS PA LA CHOS SBYIN PAR BSAMS PA'I SEMS KYIS
BYA'O, ,MI 'DOD PAS NI BYA BA GZHAN DU NYUNG DU BYAS TE, SPYOD
LAM THAMS CAD DU RANG GI LHA'I DAM TSIG SEMS DPA' BDAG TU BRTAG
PA LA 'BAD PA NYID DU BYA'O, ,ZAN ZA BA NA YANG RIGS PA

LAS BYUNG BA'I KHA ZAS MA SMAD CING MI 'GAL BA BLANGS LA, YONGS
SU DAG PA DANG, YON TAN GYI KHYAD PAR DU 'GYUR BA YANG 'DI LTAR
BYA'O, ,KHA ZAS 'DI NYES PA MED CING YON TAN PHUN SUM TSOGS PA
MANG PO'I TSOGS GRUB PAR GYUR CIG CES BRJOD DAM BA SAMS [*SEMS] TE,

@70B RANG GI LCE LA RDO RJE BSAMS SHING CHOS KYI PHYAG RGYA 'DI
NYID BRJOD PAR BYA'O, ,SARBA KARI, SARBA SIDDHI, 'DI GNYIS LAS
DANG POS NI THAMS CAD DAG PAR 'GYUR RO, ,DE'I 'OG MAS NI YON TAN
THAMS CAD 'GRUB PAR 'GYUR RO, ,RGYUD GZHAN DAG LAS NI CHO GA 'DI
DAG RNAM PA

GZHAN DU GSUNGS PA NI 'DI LTA STE, THAMS CAD NAM MKHA'I MTSAN
NYID DE, ,NAM MKHA'I LA YANG MTSAN NYID MED, ,MKHA' DANG MNYAM
PA'I RNAL 'BYOR PAS, ,THAMS CAD BZA' BA NYID DU BYA'O, ,THAMS CAD
NAM MKHA' SBYOR BA YIS, ,THAMS CAD NAM MKHA' ZHES SMRA ZHING,
,RDO RJE PHYAG RGYA RNAMS KYIS

BTAB, ,NGES PA NYID DU BZA' BAR BYA'O, ,'DOD PA KUN GYIS LONGS
SPYOD RNAMS, ,JI LTAR 'DOD PAR SPYOD CING NI, ,THAMS CAD NAM
MKHAR SBYOR BA YIS, ,DNGOS GRUB THAMS CAD 'THOB PAR 'GYUR, ,ZHES
BYA BA'O, ,DE LTAR MNGON PA'I SNGAGS PA'AM, MTSAN MA MED PA'I

RNAL 'BYOR GYIS MNGON PAR 'DUS BYAS PA'I KHA ZAS 'DI DE BZHIN
GSHEGS PA RNAMS DANG, DE'I RIGS LA SOGS PAR GTOGS PA'I LHA'I
TSOGS RNAMS LA CI 'BYOR PA'I PHUD GSOL TE SEMS CAN RNAMS LA YANG
CI NUS PAR BGOS LA RANG GI LHA'I RNAL 'BYOR RAM,

DE'I BDAG PO'I RNAL 'BYOR DU GNAS TE, RANG GI LHA 'AM, DKON MCHOG
GSUM LA MCHOD PA BYA'O SNYAM DU BSAMS TE, RIGS PA DANG RANG PAR
BZLA'O, ,DE LTAR BYAS NA LHA TSIM PAR BYAS PA'I DON CHEN PO GZHAN
YANG BYAS PAR GYUR RO, ,DE NAS SNGAR BSHAD PA'I YID LA

BYA BA NYID KYIS NGAL BSO STE, NYI MA GUNG DANG PHYI DRO DANG,
NAM PHYED KYI DUS NA YANG DE BZHIN DU BZLAS BRJOD LA SOGS PA SNGA
PHYI DUS SU BYA BA RNAMS LA SPRO BA BSKYED CING, GNYID DANG, 'DU
'DZI DANG, RNAM PAR RTOGS PA NGAN PA LA SOGS PA'I NYES PA YONGS
SU SPANGS TE

LEGS PAR BYA'O, ,DE NAS DE BZHIN DU BTANG STE SNGA MA BZHIN DU
BYA BA THAMS CAD LA LHA'I DAM TSIG SEMS DPA' NYID DU NGA RGYAL MA
BTANG BA NYID DU BYA'O, SNYING PO DANG, PHYAG RGYA DANG, GSANG
SNGAGS DANG, RIG SNGAGS THAMS CAD KYI BZLAS BRJOD BSTAN PA BSDUS
PA'O,,

@71A *, ,DE LTAR DKYIL 'KHOR DU ZHUGS PA'I TSE NYID NI YE SHES
BABS PA'I MNGON RTAGS KYI MTSAN NYID THOB KYANG DE DNGOS GRUB MA
THOB PA'I RNAL 'BYOR PAS CHO GA 'DIS RE ZHIG DE BZHIN GSHEGS PA'I
SNYING PO'AM, DE'I RIGS DPAL RDO RJE SEMS DPA' LA SOGS

PA SEMS DPA' CHEN PO GANG YANG RUNG BA'I SNYING PO GANG MNYES PAR
BYA BAR BSAMS PA DE NYID NYIN RE SNGA DRO DANG PHYI DRO DANG NYI
MA GUNG GI DUS DANG, NAM PHYED KYI DUS SU DUS RE RER BRGYA RTZA
BRGYAD DU BZLAS BRJOD DU BYA BAS DUS BZHIR JI SKAD DU GSUNGS PA'I
SNGON DU BSNYEN PA RDZOGS KYI

BAR DU SNGON DU BSNYEN PA BYA'O, ,PHYI MA'I YANG PHYI MA'I RGYUD
LAS DE BZHIN GSHEGS PA'I RIGS KYI SNYING PO THAMS CAD SNGON DU
BSNYEN PA'I BZLAS BRJOD BYA BA'I SKABS SU, DE LA 'DIR NA DE BZHIN
GSHEGS PA'I RIGS KYI YO BYAD KYI CHO GA RGYAS PA'O ZHES BYA BA
NAS BRTZAMS

TE; ZLA BA BZHIR DUS BZHIR SNYING PO'I DON GYIS BDAG NYID SANGS
RGYAS KYI SKU MDUN DU TSIG TZAM GYIS KYANG BSGOM ZHING JI LTAR
'DOD PAR BYED PAS BRGYAS RTZA BRGYAD DU RDO RJE'I TSIG GIS BZLAS
BRJOD BYAS NAS MYUR DU 'GRUB PO ZHES GSUNGS PA'O, ,DE LTAR SNGON
DU BSNYEN PA BYAS

NAS DE BZHIN GSHEGS PA'I RIGS KYI SNYING PO RNAMS GANG YANG RUNG
BA BZLAS PA LAS BYUNG BA'I CHO GA LA SOGS PA'I DNGOS GRUB BAM LAS
RNAMS BYED 'DOD PA DES YANG RANG GI LHA'I RI MO'I SKU GZUGS KYI
SPYAN SNGAR 'OG NAS 'BYUNG BA'I TSOGS SNGON DU BSNYEN PA BYAS NAS
RI MO'I

SKU GZUGS NYID KYI SPYAN SNGAR JI LTA BA BZHIN DU BSGRUB PO, ,DE
LA RE ZHIG DNGOS GRUB MCHOG BSGRUB PAR 'DOD PAS RANG GI LHA'I RI
MO'I SKU GZUGS KYI SPYAN SNGAR SNGA MA BZHIN DU DUS BZHIR BRGYA
RTZA BRGYAD BZLAS BRJOD BYED PA'I RNAL 'BYOR GYIS ZLA BA BZHIR
YANG BZLAS BRJOD

BYA'O, ,DE NAS NYI MA BZANG PO LA RAB TU SHIS SHING DBEN PA'I
PHYOGS SU RANG GI RIGS DANG MTHUN PAR GNAS LA SOGS PA BSRUNG BAR
BYA STE SNGAR BSHAD PA'I RIM PAS RANG GI LHA'I DAM TSIG SEMS DPA'
BDAG TU BSGRUB PAR BYAS NAS MCHOD PA LA SOGS PA LEGS PAR BYAS

@71B NAS, DE BZHIN DU RANG GI RIGS DANG RJES SU MTHUN PA'I LUS
DANG NGAG DANG YID DANG, LTA BA'I SPYOD PA RNAMS JI LTA BA BZHIN
DU MNGON DU BYA STE DE 'DOD PA BSNGAGS PA BYAS LA SROD KYI DUS
NAS BRTZAMS TE, MTSAN THOG THAG TU YID RTZE GCIG PAR BYAS LA CI
LTAR 'DOD PA'I

DNGOS GRUB GRUB PAR YANG DANG YANG DU SEMS KYIS RNAM PAR BRTAG
CING BZLAS BRJOD BYA'O, ,DE NAS NANG PAR DE BZHIN GSHEGS PA LA
SOGS PA'I MTSAN NYID MNYES PAR BYAS PA'I LHA'I GZUGS KYI RANG
BZHIN GRUB PA 'THOB PO, ,JI SKAD DU PHYI MA'I YANG PHYI MA'I
RGYUD

LAS RI MO'I SKU GZUGS KYI CHO GA'I 'OG TU DE NAS RI MO'I GZUGS LA
MCHOD PA RGYA CHER BYAS TE, CI LTA BA BZHIN DU BZLAS BRJOD KYI
RNAL 'BYOR ZLA BZHI'I BAR DU BYA ZHES GSUNGS SO, ,'DIR YANG 'DOD
CING 'THAD PAR BYAS NA 'DOD PA STE RANG GI LHA NYID LA BYA'O, ,DE
YANG

CI SKAD DU DAM TSIG GI DKYIL 'KHOR GYI PHYI MA'I RGYUD LAS, DA
NI, 'DOD PA KUN DU BZANG PO YIS, ,SEMS CAN KUN LA BDE BA SBYIN,
,RDO RJE SEMS DPA' TING 'DZIN GNAS, ,MCHOD PAS BSGRUB PA 'THOB
PAR 'GYUR, ,ZHES GSUNGS TE, RDO RJE SEMS

DPA' ZHES BYA BA NI 'DIR PHAL CHER NYE BA'I MTSAN NYID KYI TSIG
STE DE BAS NA RDO RJE RGYAL PO LA SOGS PA MNYES PAR BYAS PA'I
SEMS DPA' GZHAN RNAMS LA YANG SNYEG PAR BYA'O, ,DE BZHIN GSHEGS
PA RNAMS DANG DE'I RIGS KYI LHA'I 'KHOR RNAMS KYI PHYAG RGYA CHEN
POS

BYIN GYIS BRLAB PAR BYA STE, MNYES PAR BYA BA'I MGON PO GANG 'DOD
PA GCIG GIS PHYAG RGYA BSGOM PA GOMS PA LAS CI LTAR 'DOD PA'I
DNGOS GRUB BSGRUB PO, ,PHYAG RGYA CHEN PO BSGOMS PA LAS BYUNG
BA'I DNGOS GRUB 'DIR BSHAD PAR BYA STE, DE LAS PHYAG RGYA CHEN PO

BSGOMS PA LAS BYUNG BA'I NOR BSGRUB PAR 'DOD PA DES DANG PO NYID
DU SNGON GYI DUS SU BYA BA'I CHO GA YE SHES KYI SEMS DPA' 'BAB
PA'I MTHA'I BAR DU BYAS NAS, AARTHA SIDDHI ZHES BYA BA'I SNYING
PO BRJOD CING JI LTAR 'DOD PA'I RANG GI LHA'I GZUGS DANG BDAG
DANG BDAG MI

@72A *, ,GNYIS PAR BSGOM PA NI, ,CI SRID NOR BSAM PA DE MA RTZAL
BAR GNAS 'BYUNG BA PO MED PAR 'BYUNG BA DE SRID KYI BAR DU BSGOM
MO, ,DE NAS MTSAN MA BYUNG NAS SNGA MA BZHIN DU MTSAN GCIG RANG
GI PHYAG RGYA GOMS PAR BYA STE, NOR BSGRUB PA'I SNYING PO

YID LA 'DON CING GNAS SO, ,DE NAS RNAG GI LHA BYON NAS CI LTAR
BSAMS PA'I NOR KUN STZAL TO, ,JI SKAD DU, DI LA RE ZHIG NOR
BSGRUB PAR 'DOD PAS SNYING PO 'DIS GRUB PAR BYA STE, DE LA SNYING
PO NI 'DI'O, ,AARTA SIDDHI ZHES BYA BA BSGRUB PA'I PHYAG RGYA
'DIS NOR 'BYIN

PAR BYED DO ZHES GSUNGS SO, ,DE NAS RDO RJE'I DNGOS GRUB BSTAN
PAR BYA STE, DE BZHIN DU SNGON DU BYAS PA'I CHO GA THAMS CAD BYAS
LA BADZRA SIDDHI ZHES BYA BA'I SNYING PO 'DIS SNGA MA BZHIN DU CI
LTAR MOS PA'I RANG GI LHA'I PHYAG MTSAN MA BYUNG GI BAR DU BSGOMS
NAS NUB GCIG SNYOMS

PAR ZHUGS TE 'DUG NA RANG GI LHA BYON NAS CI LTAR 'DOD PA'I RDO
RJE'I DNGOS GRUB STZOL TO, ,JI SKAD DU DE NAS RDO RJE DNGOS GRUB
'DOD NA SNYING PO 'DIS BSGRUB PO, ,DE LA SNYING PO NI 'DI'O
BADZRA SIDDHI 'DIS JI LTAR 'DOD PA'I RDO RJE GRUB PAR 'GYUR RO
ZHES GSUNGS SO, ,DE BZHIN

DU BADZRA BHID TA DHYA RA ZHES BYA BA'I SNYING PO 'DIS MTSAN GCIG
GIS MTHAR BSGRUB NA, RANG GI LHA DE BZHIN DU RIG SNGAGS 'DZIN PA
GRUB PAR 'DOD PA'I KHYAD PAR GANG YIN PA DE 'DIR BSTAN PAR BYA'O,
,DE LA CHOS KYI DKYIL 'KHOR DU GSUNGS PA BYAMS PA LA SOGS PA'I

TING NGE 'DZIN RNAMS GANG YANG RUNG BA'I TING NGE 'DZIN THOB PAR
BYA BA'I PHYIR, RANG GI LHA'I SNYING PO BZLAS BRJOD BYED PAR 'DOD
PA GANG YIN PA DES DANG POR RE ZHIG SNGON GYI DUS SU BYA BA RNAMS
BYAS NAS, BYAMS PA LA SOGS PA TING NGE 'DZIN GANG 'DOD PA MNGON
DU BYAS TE, RANG GI

LHA'I SNYING PO ZLA BA BZHIR DE BZHIN DU BZLAS BRJOD BYA'O, ,THA
MAR TING NGE 'DZIN DE NYID LA MNYAM PAR BZHAG NAS RANG GI LHA'I
GZUGS SU BYAS TE, TING NGE 'DZIN GYIS BZLAS BRJOD BYED CING MTSAN
THOG THAG TU 'DUG PAR BYA'O, ,DE NAS NANG PAR JI LTAR 'DOD PA'I
TING NGE 'DZIN

@72B NI DNGOS GRUB RNAMS MNGON DU PHYOGS PAR 'GYUR RO, ,JI SKAD
DU, DE NAS TING NGE 'DZIN GRUB PAR 'DOD NA, DES RDO RJE PHRA MO
NAS BRTZAMS TE, TING NGE 'DZIN NI GANG 'DOD PA DE'I SNYING PO
RNAL 'BYOR GYIS ZLA BA BZHI'I BAR DU GOMS PAR BYA'O, ,DE NAS THA
MAR MTSAN THOG THAG TU

SKYIL MO KRUNG MA BSHIGS [*BSHEGS?] PAR MNYAM PAR GZHAG STE 'DUG PAR BYA'O,
,DE NAS NANG PAR JI LTAR BSGOM PA'I TING NGE 'DZIN GYIS DNGOS
GRUB MYUR DU 'GRUB PAR 'GYUR RO, ,DE NAS TING NGE 'DZIN DE'I
DNGOS GRUB 'THOB PAR 'GYUR RO ZHES GSUNGS SO, ,GSANG BA DANG

DBAB PA DANG LAS KYI BYE BRAG NI 'DI LTA STE, SNGA MA BZHIN DU
ZLA BA GCIG TU YANG, RI MO'I SKU GZUGS KYI SPYAN SNGAR BSNYEN PA
BYAS LA, THA MAR MTSAN THOG THAG TU DE BZHIN DU BZLAS BRJOD
BYA'O, ,DE NAS JI LTAR RIGS PA GO CHA DANG, DBYUG PA DANG SKU PA
DANG, THAL

BA DANG, YUNGS KAR LA SOGS PA LA LAN GCIG BZLAS PAS, SKYES PA
DANG, BUD MED DANG, KHYE'U DANG BU MO RNAMS DANG, GRONG DANG
GRONG KHYER DANG, YUL DANG YUL 'KHOR LA SOGS PA JI LTAR 'DOD PAR
BSRUNG NUS PAR 'GYUR RO, ,SKYES PA LA SOGS PAS REG PA DANG,

MA REG PA YANG RUNG STE, RTZED MO LA SOGS PA BYA BA'I PHYIR
TZANDAN DRI ZHIM PO'I BDUG PA LAN CIG BZLAS PAS 'BAB PAR 'GYUR
RO, ,RDO RJE DANG LCAGS KYU LA SOGS PA'I PHYAG RGYA YANG LAG PAS
BCINGS PA'AM, LUGS MA BYAS PA YANG RUNG DE BZHIN DU PHAB NA JI
LTAR 'DOD

PAR GDON LA SOGS PA'I LAS RNAMS BYED DO, ,BUM PA'I SNOD LA SOGS
PA LA YANG PHAB NA RDZAS STOR BA DE'I GNAS SU 'GRO BAR STON TE,
JI SKAD DU, DE BZHIN ZLA BA GCIG TU BSGRUBS TE, DE NAS THA MAR
MTSAN THOG THAG DE BZHIN DU BZLAS BRJOD BYAS NA, DE NAS LAS

'GRUB PAR 'GYUR RO ZHES BCOM LDAN 'DAS RDO RJE 'DZIN PAS GSUNGS
SO, ,DE NAS LAS RNAMS 'BYUNG STE, LAN CIG BRJOD PAS BDAG DANG
GZHAN DANG GRONG DANG GRONG KHYER DAG GO CHA BCINGS PA LA SOGS
PAS BSRUNG BAR 'GYUR RO, ,DBAB PA NI TZANDAN DRI ZHIM POS REG PA
DANG MA

@73A *, ,REG PA DANG, RDO RJE DANG, LCAGS KYU DANG, MDA' DANG,
DGA' BA DANG, RIN PO CHE DANG, NYI MA DANG, RGYAL MTSAN DANG,
SO'I PHRENG BA DANG, PADMA DANG, RAL GRI DANG, 'KHOR LO DANG, LCE
DANG, RDO RJE RGYA GRAM DANG, GO CHA DANG, MCHI BA DANG, KHU TSUR
GYI PHYAG RGYA

LA SOGS PA RDO RJE THAMS CAD LAN CIG BZLAS BRJOD BYAS PAS 'BAB PAR
'GYUR RO ZHES GSUNGS SO, ,SGYU MA'I LAS BSGRUB PA'I SBYOR BA'I
KHYAD PAR NI DE BZHIN DU RI MO'I SKU GZUGS KYI SPYAN SNGAR ZLA BA
GCIG GI SNGON DU BSNYEN PA BYAS TE, RGYUD LAS GSUNGS PA'I

CHO GAS RMA BYA'I MJUG MA LA BSGRUB PO, ,DE LA 'DI NI RGYUD LAS
GSUNGS PA'I CHO GA STE, SGYU MA'I LAS KYANG RMA BYA'I MJUG MA
SBAMS PA'I NANG DU RDO RJE BCUG STE BCINGS LA, DE NAS RDO RJE
SEMS MA'I PHYAG RGYAS RMA BYA'I MJUG MA DE MNAN LA, DE LA PHYAG
RGYA THAMS

CAD BABS KYI BAR DU BZLAS BRJOD BYA'O, ,DE NAS DE LA GZUGS SNA
TSOGS LA SOGS PA MTHONG BAR 'GYUR RO, ,DE PHYIN CHAD MJUG MA DES
GZUGS THAMS CAD RANG GI LUS LA CHO GA BZHIN DU STON TO, ,MJUG MA
DE NYID BSKOR BAS BDAG NYID KYI GZUGS THAMS

CAD STON TO, ,MJUG MA DE NYID KYIS 'JIG RTEN PA'I DGOS PA'I LAS
THAMS CAD STON TO, ,MJUG MA DE NYID KYIS SANGS RGYAS DANG BYANG
CHUB SEMS DPA' THAMS CAD KYI SKU RNAMS KYANG STON TO, ,PHYOGS
BCU'I SANGS RGYAS KYI ZHING RNAMS SU DE BZHIN

GSHEGS PA 'KHOR DANG BCAS PA BDUD SDE DANG BCAS PAR BCOM PA,
SANGS RGYAS KYI RDZU 'PHRUL MDZAD PA YANG STON PA NAS RNAM PA'I
MCHOG THAMS CAD DANG LDAN PA'I SANGS RGYAS KYI SKUR BDAG NYID
STON PA'I BAR DU STON TO ZHES BYA BA'O, ,DBANG DU BYA'I SBYOR

BA'I KHYAD PAR NI DE BZHIN DU RI MO'I SKU GZUGS KYI SPYAN SNGAR
ZLA BA GCIG TU RNAG GI LHA'I DAM TSIG GI PHYAG RGYA BCINGS TE
BZLAS BRJOD BYAS LA, THA MAR DE BZHIN DU PHYAG RGYA BCING BA BYA
STE, MTSAN THOG THAG TU BZLAS BRJOD BYAS LA PHYAG RGYA 'BAR BAR
GYUR NA, PHYAG RGYA DE

@73B BCINGS LA SEMS CAN GANG SEMS LA BSAM SHING RJES SU CHAGS PAS
BZLAS BRJOD BYAS PA DE DBANG DU 'GYUR RO, ,JI SKAD DU, DBANG DU
BYA BAR 'DOD PAS DE BZHIN GSHEGS PA THAMS CAD KYI RDO RJE SEMS
MA'I PHYAG RGYA BCINGS TA, DE BZHIN DU MTSAN THOG THAG TU

PHYAG RGYA 'BAR GYI BAR DU BZLAS BRJOD BYA'O, ,DE PHYIN CHAD
PHYAG RGYA BCINGS PAS DE BZHIN GSHEGS PA THAMS CAD KYANG RJES SU
CHAGS PAR 'GYUR NA, SEMS CAN GZHAN LTA CI SMOS ZHES BYA BA GSUNGS
SO, ,'JIG RTEN PA'I RIGS SNGAGS 'CHANG GI DNGOS GRUB

BSGRUB PA'I KHYAD PAR YANG, RI MO'I SKU GZUGS KYI SPYAN SNGAR
YANG SNGON DU BSNYEN PA'I PHYIR, RANG GI LHA'I DAM TSIG GI PHYAG
RGYA BCINGS TE, STONG RTZA BRGYAD DU BZLAS BRJOD BYAS PAS, ZLA BA
GCIG GI SNGON DU BSNYEN PA BYAS TE, THA MAR DE BZHIN DU MTSAN MO
PHYAG RGYA

BCINGS TE BZLAS BRJOD BYA'O, ,NAM PHYAG RGYA 'BAR BAR GYUR PA
DE'I TSE, DE BCINGS PAS 'JIG RTEN BA'I LHA LA SOGS PA'I GZUGS SU
SNANG BA'I DNGOS GRUB RNAMS DANG, DE LAS GZHAN PA'I RIG SNGAGS
'CHANG LA SOGS PA'I DNGOS GRUB MCHOG RNAMS

LAS, GANG YANG RUNG BA GCIG JI LTAR 'DOD PAR 'GRUB PO, ,JI SKAD
DU, DE NAS 'DIG RTEN PA'I DNGOS GRUB RNAMS BSGRUB PAR 'DOD PA
DES, DANG PO NYID DU STONG RTZA BRGYAD NYID BZLAS BRJOD BYA BA
ZLA BA GCIG GI BAR DU DE BZHIN DU BZLAS BRJOD BYAS LA, DE NAS THA
MAR

PHYAG RGYA BCINGS TE, DE BZHIN DU MTSAN THOG THAG TU PHYAG RGYA
'BAR BA'I BAR DU BZLAS BRJOD BYA'O, ,DE PHYIN CHAD PHYAG RGYA
BCINGS PAS 'JIG RTEN GYI DNGOS GRUB RNAMS RIG SNGAGS 'CHANG GI
DNGOS GRUB RNAMS LAS GANG YANG RUNG BA GCIG 'GRUB PAR 'GYUR RO
ZHES, BCOM

LDAN 'DAS RDO RJE 'DZIN PAS GSUNGS SO ZHES BYA BA BSHAD PA'O,
,'DI RNAMS NI RE ZHIG DE BZHIN GSHEGS PA THAMS CAD KYI SNYING PO
RNAMS BZLAS BRJOD BYA BA'I SKABS SU GSUNGS PA'I DNGOS GRUB KHYAD
PAR CAN RNAMS 'DIR BSHAD PAR RIG PAR BYA'O, ,DE BZHIN

@74A *, ,GSHEGS PA'I RIGS LAS BYUNG BA RNAMS KYI, SNYING PO DANG
PHYAG RGYA DANG GSANG SNGAGS DANG RIG SNGAGS RNAMS BZLAS BRJOD
BYA BA'I SKABS SU DNGOS GRUB GZHAN RNAMS SPYIR BSTAN PA GANG YIN
PA RNAMS NI 'DIR MA BSHAD PAS RGYUD LAS SHES PAR

BYA'O, ,DE NAS SNYING PO DANG PHYAG RGYA DANG GSANG SNGAGS DANG
RIG SNGAGS GRUB PA RNAMS JI SRID PAR 'DAS PA DANG DA LTAR DANG,
MA 'ONGS PA'I DNGOS PO RNAMS SHES PA'I SBYOR BA 'BYUNG STE, DE LA
RE ZHIG SNYING PO GRUB PA 'DAS PA LA SOGS PA'I DNGOS PO SHES PA'I
CHO GA NI,

JI SKAD DU, SNYING PO YONGS SU BZLAS NAS SU, ,BDAG GAM GZHAN GYIS
ZHES BYA BA, ,'DAS DANG DA LTAR MA 'ONGS PA, ,DE NI MTHONG ZHING
THOS PAR 'GYUR, ,PHYAG RGYA'I LHA NI MNYES BYAS PA, ,PHYAG RGYA
GCIG NI BCINGS NAS SU, ,YID LA CHO GA BZHIN BYAS NAS, 'JIG

RTEN RNAMS LA BRTAGS NA NI, GONG MA BZHIN DU SHES PAR 'GYUR,
,ZHES GSUNGS SO, ,GSANG SNGAGS GRUB PA'I YE SHES 'BYUNG BA NI,
,GSANG SNGAGS LAN CIG BRJOD NA NI, ,RANG GI LCE YIS SMRA BA YANG,
,'DAS DANG DA LTAR MA 'ONGS PA, ,DE DAG THAMS CAD

BDEN PAR 'GYUR, ,ZHES BYA'O, ,RIG SNGAGS KYI SHES PA BSGRUB PA'I
RIM PA NI, RIG SNGAGS LAN CIG BRJOD NA NI, ,DE YIS YID KYIS RIG
PA NI, ,'DAS DANG DA LTAR MA 'ONGS PA, ,RDO RJE 'DZIN PA'I TSIG
BZHIN NO, ,ZHES BYA BA'O, ,SNYING PO LA SOGS PA BZLAS BRJOD BYAS
PA LAS BYUNG BA'I DNGOS

GRUB BSDUS PA'O, ,'DIR YANG RANG GI SEMS KYI RTOG PA BKRU BA
SNGAR BYA STE, RANG GI LHA'I RNAL 'BYOR LA GNAS PA RTAG TU NANG
GI BSAM PA DAG PA'I RNAL 'BYOR PAS PHYI ROL GYI GTZANG SBRA SPYAD
PA DANG, BSDAM PA LA SOGS PA GCIG KHO NAR BYA DGOS PA MA YIN PAS
RGYUD 'DI LA

DE BYA BA'I CHO GA DNGOS SU MA BSTAN TE, DE BAS NA DE DAG LA
MNGON PAR ZHEN PAR MI BYA'O, ,DE LA MA ZHEN PAR KHRUS LA SOGS PA
BYA BA NI, ,DE LTA BU'I 'JIG RTEN DANG RJES SU MTHUN PAR BYA BA
DANG, RANG GI LUS LA PHAN PA DANG RJES SU MTHUN PAR BYA BA'I
PHYIR TE, DE YANG SNGAR

@74B BSHAD ZIN TO, ,DE BAS NI DGONGS PA 'DI NI RDO RJE RTZE MO
LAS GSAL BAR BSTAN PA STE, 'DI LTA STE, MI DGE RNAMS BCU SPANGS
NAS SU, ,DGE BA BCU LA BSNYEN BYAS NAS, ,SEMS CAN KUN LA PHAN
SEMS PA, ,DE NI NANG GI KHRUS ZHES BYA, ,BDAG NYID PHYAG RGYAS
BTAB NAS

NI; ,PHYAG RGYA THAMS CAD DGROL BAR BYA, ,BDAG NYID BKRU BA'I
PHYI RU NI, ,RNAL 'BYOR KHRUS ZHES BSTAN PA YIN, ,GTZANG SBRA'I
SPYOD PA 'BREL BA'I LUS, ,CHU YI KHRUS ZHES BYA BA STE, ,LAS 'DI
RNAM PAR RTOG PA'I KHRUS, ,RDO RJE SLOB DPON RNAMS LA BSHAD, ,CES

BYA'O, ,DE LA KHRUS BYED PAR 'DOD PAS RIGS KYI BYE BRAG GI SRUNG
BA SNGAR GSUNGS PAS BDAG BSRUNG NGO, ,YANG NA THAMS CAD BSRUNG
BAR 'DOD PAS, RANG GI LHA'I RNAL 'BYOR YID LA BYA STE, KHRUS LA
SOGS PA'I PHYI ROL GYI MTSAN NYID KYI GTZANG SBRA BYA BAR RGYUD
'DIR

BCOM LDAN 'DAS KYIS DGONGS PAR MNGON TE, DE LAS GZHAN PA'I KHRUS
LA SOGS PA'I MTSAN NYID KYI CHO GA MA BSTAN PA'I PHYIR RO, ,DE
BAS NA RANG GI RIGS DANG RJES SU MTHUN PA'I SRUNG BA'AM, ,RANG GI
LHA'I DAM TSIG SEMS DPA'I NGA RGYAL GYIS BSRUNG BA BYA STE, PHYI

ROL GYI KHRUS LA SOGS PA'I MTSAN NYID KYI GTZANG SBRA THAMS CAD
JI LTAR 'DOD PAR BYA'O ZHES GSUNGS PA YIN NO, ,RDO RJE RTZE MO
LAS NI RNAL 'BYOR PA THAMS CAD KYI SPYI'I PHYI ROL GYI KHRUS GYI
CHO GA GZHAN DAG GSUNGS TE, DE'I RIM PA YANG BYA'O, ,RANG GI
LHA'I DAM TSIG SEMS

DPA'I RNAL 'BYOR JI LTAR BYAS PA MNGON DU BYA STE, RANG GI LCE LA
RDO RJE RTZE LNGA PA BSAMS LA, AOm tUm ZHES BYA BA'I YI GE 'BRU
GNYIS PO'I GO CHA 'DI YAN LAG THAMS CAD DU BKOD DE H'Um ZHES BYA
BA RDO RJE GNOD SPYIN GYI SNYING PO'AM, AA ZHES BYA BA MI 'CHI BA
THAB SBYOR GYI SNYING PO 'DI GNYIS

YID LA BYA STE, DE NAS AOm DHU BI KA YA DU PI PRA DZVA LA NI S'VA
H'A, ZHES BYA BA'I GSANG SNGAGS ZLOS SHING DE'I PHYAG RGYA
BCINGS TE, BDAG RDO RJE 'BAR BA'I TSOGS KYIS GZI CAN DU GYUR PAR
YID KYIS MNGON PAR BRTAG GO, ,DE LA 'DI NI RDO RJE 'BAR BA'I
PHYAG RGYA STE, LAG PA GNYIS

@75A *, ,KHU TSUR BCINGS LA G-YAS PA'I MTHE BO DANG G-YON PA'I
MDZUB MO RTZE SBYAR, G-YON PA'I MTHE BO DANG, G-YAS PA'I MDZUB MO
RTZE SBYAR TE, MTHE'U CHUNG GNYIS RTZE CAN DU BYAS LA BZLOG STE
SBYAR BA NI RDO RJE 'BAR BA'I PHYAG RGYA STE GNAS LNGAR GTUG GO,
,DE NAS AOm

BHU RA DZVA LA S'VA H'A ZHES BYA BA'I SNGAGS 'DIS SA GTZANG MA LA
NYI SHU RTZA GCIG MNGON PAR BSNGAGS LA CHU DOGS GTZANG MA'I
PHYOGS SU CHA GSUM DU BGOS TE BZHAG LA, DE NAS DE BZHIN DU RNAG
GI LHA'I DAM TSIG SEMS DPA' BDAG RJES SU BSAMS TE, SNGAR BSHAD
PA'I MTSAN NYID

KHRO BO'I LTA BAS KUN DU BLTAS PAS CHU'I NANG GI BGEGS RNAMS BSAL
LA, DE BZHIN DU RDO RJE LTA BAR BLTA BAS KHOR KHOR YUG TU RDO RJE
DANG 'DRA BAR BGEGS MANG PO THAMS CAD KYIS MI TSUGS PAR CHU LA
MNGON PAR BRTAGS TE, SA'I CHA GCIG GIS RO SMAD BKRUS LA, CHA

GNYIS PAS MGO MAN CHAD LUS THAMS CAD BKRUS TE, DAM PA'I SPYOD
PA'I CHO GAS MI SMA BAR JI LTAR 'DOD PA'I KHRUS BYAS NAS, SA'I
CHA GSUM PAS LAG PA BKRUS LA AOm NA MA ZHES BYA BA RDO RJE GLU'I
SNYING POS KYANG NYE REG BYA STE, YANG DAM TSIG SEMS DPA' YANG
YID LA BYAS LA

SNGAR GSUNGS PA'I CHO GAS RDO RJE RIN PO CHE'I DAM TSIG GI PHYAG
RGYA'I CHUS BDAG GI SPYI BOR DBANG BSKUR LA, LHA LA YANG CHAB
GSOL TE GNAS BSRUNG BA JI LTAR BYAS PA BKROL LA CHU'I NANG NAS
BYUNG STE, JI LTAR 'DOD PA'I GOS GTZANG MA'AM, RIGS DANG RJES SU
MTHUN

PA'I KHA DOG SNGAR BSHAD PA YANG RUNG, 'PHAGS PA MI 'CHI THAB
SBYOR GYI SNYING POS SMAD G-YOGS DANG STOD G-YOGS LA BZLAS BRJOD
BYA STE GSOL LA, GZI BRJOD PHUNG PO BZLAS BRJOD BYAS PA'I RAS KYI
KYANG BDAG GI MGO LA ZE'U KAR BCING BAR BYA'O, ,DE LA 'DI NI GZI

BRJID PHUR PO'I SNGAGS SO, ,AOm NA MASSARBA TA TH'A GA TOshn'I
shA TE DZO R'A SHI, AA BA LO KI TE, MURDHA NI H'Um H'Um DZVA LA
DZVA LA DHA KADHA KA, BI DHA KA BI DHA KA ,BI DHA RA BI DHA RA,
H'Um PHAt, KHRUS KYI RIM PA 'DI DAG THAMS CAD KYANG, RDO RJE RTZE
MO LAS GZUNG 'DIS KHYAD PAR DU BSTAN TE, 'DI LTAR

@75B BDAG NI DANG POR GO CHA BGO, ,KHRO BO 'ANG RJES SU DRAN PAR
BYA, ,YI GE 'BRU GNYIS CHO GA MCHOG ,PHUNG PO THAMS CAD 'JIG
PA'O, ,RDO RJE GNOD SBYIN DRAG CHEN DANG, ,KHRO BO MI 'CHI THABS
SBYOR RO, ,AOm tUm GO CHA'I MCHOG ,AOm BADZRA YAKshA A'A, MI 'CHI
THAB SBYOR RO, ,BDAG NYID

'BAR BA 'JIGS PA STE, ,RDO RJE 'BAR BA BRJOD DKA' BA, 'DI NI
GSANG SNGAGS 'DI NYID KYIS, ,RDO RJE 'BAR BA'I PHYAG RGYAS SO,
,AOm DHU PI DHU PI K'A YA DHU PI PRA DZVA LA NI S'VA H'A, SA LA
NYI SHU RTZA GCIG TU, ,RIG SNGAGS MNGON PAR BSNGAGS PA YI ,SA
DES BDAG NYID

BKRU BA NI, ,RO STOD RO SMAD RKED PA'O, ,AOm BHU RA DZVA LA S'VA
H'A, ZHES BYA BA LA SOGS PA RGYA CHER BSTAN TO, ,KHRUS LA SOGS PA
GTZANG SBRA'I CHO GA BSDUS PA'O, ,DE NAS DE LTAR RGYUN MI 'CHAD
PAR RANG GI LHA MNYES PAR BYED PA LA BRTZON PA'I RNAL 'BYOR PA
DES SNGAR GSUNGS PA'I

DAM TSIG BSRUNG BA BYA STE, RANG GI LHA'I BDEN PA DANG, CHOS DANG
LAS DANG DBANG DU BYA BA LA SOGS PA SGRUB PA LA 'BAD PAR BYA'O,
,DE LA DE BZHIN GSHEGS PA LA SOGS PA'I RIGS KYI BYE BRAG GIS BDEN
PA RJES SU GZUNG BA'I MTSAN NYID 'DI LTAR SHES PAR BYA'O, ,'DI
LTA

STE, DGOS PA'I SKABS SU, ,MNA' 'DOR BA LA RANG GI LHA RJES SU
DRAN PAR BYAS LA, GCIG TU GZHOL BHA BSTAN PAR BYA BA'I PHYIR, DE
RJES SU DRAN PA'I YON TAN NYID KYIS MNA' BOR TE, BDEN PA YONGS SU
BSRUNG BAR BYA'O, ,DE LA 'DI NI DE BZHIN GSHEGS PA'I BDEN PA

YONGS SU BSRUNG BA'I RGYUD DO, ,BDEN PA'I RJES SU 'JUG PA YI,
,TSIG GI SU NI MNA' 'DOR BA, ,BDEN PA CHEN PO BSRUNGS NA NI,
,SANGS RGYAS MYUR DU 'THOB PAR 'GYUR, ,ZHES BYA BA'O, ,DE'I DON
KYANG 'DI STE, DE BZHIN GSHEGS BA BZLAS BRJOD BYED PAS MNA'I
SKABS

SU BAB NA, DAM TSIG 'DI LTAR BYA'O, ,BDEN PA NGES PAR BDAG GIS
DNGOS PO 'DI BYA'O ZHES BYA BA LA SOGS PA'O, ,RGYAL BA'I RIGS LA
NI, DAM TSIG LA NI MNA' 'DOR BA, ,DE BZHIN GSHEGS PA'I RIGS LAS
'BYUNG, ,RDO RJE BDEN PA BSRUNGS NA NI, ,GRUB PA'I

@76A *, ,MCHOG KYANG THOB PAR 'GYUR, ,DAM TSIG MNA' 'DOR ZHES BYA
BA DE'I DON NI 'DI STE, GAL TE BDAG 'DIR LTAR MI BYED NA RDO RJE
SEMS DPA' LA SOGS PA DANG DAM TSIG RNAMS BSLUS PAR GYUR CIG CES
BYA BA LA SOGS PA'O, ,DE BZHIN DU RDO RJE'I RIGS LA,

RDO RJE 'DZIN PAS MNA' 'DOR BA, ,RAB TU 'DA' BA DKA' BA STE, ,GAL
TE DNGOS GRUB MCHOG 'DOD NA, ,BDEN PA 'DI NI BSRUNG BAR BYA, ,RDO
RJE 'DZIN MA NI 'JIG RTEN GSUM GYI 'KHOR LO THAMS CAD SPYI'I DAM
TSIG GI PHYAG RGYA BSTAN PA'O, ,PADMA'I RIGS KYI BDEN PA NI, ,

PADMA'I CHOS KYI MNA' 'DOR BA, PADMA'I RIGS CHEN LAS BYUNG BA'O,
,GAL TE GRUB PA'I MCHOG 'DOD NA, ,PADMA'I DAM TSIG BSRUNG BAR
BYA, ,DE'I DON YANG 'DI STE, GAL TE BDAG NYID LTAR MI BYED NA DAM
PA'I CHOS BDAG NYID BSLUS PAR GYUR CIG CES BYA BA LAS SOGS PA'O,
,NOR BU'I RIGS

LA NI, ,SANGS RGYAS MCHOD PA MNA' 'DOR BA, ,RAB TU 'DA' BAR DKA'
BA STE, ,BDEN PA DAM PA BSRUNGS NA NI, ,DE NI DBANG BSKUR THOB
PAR 'GYUR, ,ZHES BYA'O, ,SANGS RGYAS MCHOD PA ZHES BYA BA DE'I
DON NI GAL TE BDAG 'DI LTAR MI BYED NA SANGS RGYAS RNAMS KYI
MCHOD

PA GANG YIN PA THAMS CAD BDAG GIS BSHIGS [*BSHEGS?] PAR GYUR CIG CES BYA BA
STE, DE NI MNA' 'DOR BA'I SBYOR BA'O, ,DE DE LTAR DAM TSIG LEGS
PAR RIG CING DE BSRUNG BA LA 'BAD PAR GYUR PA, MNYES PAR BYA BA'I
LHA'I RJES SU MTHUN PAR CHOS DANG LAS DANG CHOS NYID DANG RJES

SU CHAGS PA DANG DBANG DU BYA BA LA SOGS PA LEGS PAR SHES PAR
BYAS NAS JI LTAR RIGS PAR BSRUNG BAR BYA'O, ,DE LA RE ZHIG RIGS
BZHI'I LHA THAMS CAD KYI SNYING PO RNAMS JI LTAR SRID PAR BZLAS
BRJOD BYA BA DANG, BSGOM PA LA MNGON PAR BRTZON PA SNYING PO
BSGRUB PA

RNAM GNYIS KYI CHOS DANG LAS LA SOGS PA BSDU BAR BYA'O, ,DE LA
LEGS PAR SPYOD PAS BSKYED PA, YID LA 'DOD PA'I 'BRAS BU MTHU RGYA
CHEN PO NI CHOS SO, ,DE'I RGYU SPYOD PA DANG, CHOS BSHAD PA DAG
LA YANG DE LTAR BRTAGS PAS DE SKAD CES BYA'O, ,DE LA SKABS

@76B 'DIR NI BSHAD PA'I MTSAN NYID KYI CHOS NYID GZUNG STE, RIGS
SO SO'I RANG GI RIGS DANG RJES SU MTHUN PA'I CHOS BRJOD PAR BYA
BA'I PHYIR RO, ,DE LA BRJOD PA YANG BZLAS BRJOD BYED PA DANG
BSGOM PA DANG BSGRUB PA'I DUS NA DE MNGON PAR BSTAN PA'I DON
RTOGS PAS RANG GI

RGYUD LA 'PHEL BAR BYA BA'I PHYIR RO, ,DE LA DE BZHIN GSHEGS PA'I
SNYING PO BZLAS BRJOD BYED PA DANG, BSGOM PA LA BRTZON PAS CHOS
KYI TSIG BRJOD PA DE'I DON CHUD PAS 'DI LTAR BYA'O, ,SANGS RGYAS
CHOS ZHES BYA BA STE, ,DE LTAR CHOS NYID YI GE BRJOD, ,SANGS
RGYAS

CHOS KYI PHYAG RGYA CHE, ,YE SHES KYI NI TSUL MCHOG GO, ,ZHES BYA
BA STE, SANGS RGYAS CHOS ZHES BYA BA 'DI'I DON CHUD PA NI, 'DI
LTA STE, SLOB PA DANG NI MI SLOB PA'I 'BRAS BU'I NGO BO NYID NI
SANGS RGYAS TE, CHOS KYANG DE NYID KYI NGO BO NYID DO, ,DE BAS NA
SANGS RGYAS GANG YIN PA

DE NYID CHOS SO ZHES BYE BRAG MED PAR CHUD PAR BYA STE, CHOS KYI
TSIG BRJOD PAR BYA'O, ,DE BZHIN GSHEGS PA'I RIGS LA, CHAGS LAS
DGA' PA'I CHOS MED DE, ,BDE BA THAMS CAD RAB TU STZOL, ,DE BZHIN
GSHEGS PA'I RIGS LA NI, ,CHOS 'DI GRUB PAR BYED PA'I

MCHOG ,CES BYA BA STE, 'DIR CHAGS PA LAS DAG PA MED DO ZHES BYA
BA NI BSHAD PA'I CHOS KYI TSIG DE BRJOD PA NA 'DI LTAR YID LA
BYA'O, ,SEMS CAN SMIN PAR BYA BA DANG DGROL BAR BYA BA LA CHAGS
PA DANG BYANG CHUB KYI SEMS KYI RANG BZHIN LA CHAGS PA LAS RAB TU
DAG PA'I

CHOS GZHAN MED DO ZHES BYA BA'O, ,RDO RJE'I RIGS LA NI, SANGS
RGYAS BKA' NI SRUNG BA DANG, ,DE BZHIN SEMS CAN BSKYAB PA'I
PHYIR, ,KHROS PAS KUN DU GDUG PA RNAMS, ,BSAD KYANG DNGOS GRUB
THOB PAR 'GYUR, ,ZHES BYA BA 'DI BRJOD CING 'DI LTAR YID LA
BYA'O,,

SANGS RGYAS KYI BKA' LA SOGS PA DANG, SEMS CAN 'DUL BA'I LAS BYED
PA NA DE'I KHA NA MTHO BA DANG LDAN PAR MI 'GYUR BA NI SMAN PA LA
SOGS PA BZHIN DU SNYING RJE'I DBANG GIS ZHUGS PA'I PHYIR RO SNYAM
DU BSAMS PA'O, ,DE BZHIN DU PADMA'I RIGS LA YANG, PADMA

@77A *, ,CHU YIS MA CHAGS PA, ,DE BZHIN CHAGS PA NYES MED DO, ,DE
SKAD SMRA ZHING MI BYA BA, ,BYED KYANG SDIG PAS MI GOS SO, ,ZHES
BYA BA STE, 'DIR PADMA CHU YIS MI CHAGS PA, ,DE BZHIN CHAGS PA
NYES MED DO, ,ZHES BYA BA'I CHOS TSIG BRJOD PA NA 'DI

LTAR YID LA BYA'O, ,BYANG CHUB SEMS DPA' SEMS CAN SMIN PAR BYA BA
DANG, DGROL BAR BYA BA LA CHAGS PA NI 'KHOR BA'I NYES PAS MI GOS
TE, SHES RAB DANG THABS KYIS YONGS SU ZIN PA'I PHYIR RO, ,DE SKAD
SMRA ZHING MI BYA BA ZHES BYA BA NI SEMS CAN SMIN PAR BYA BA
DANG, DGROL BAR

BYA BA DANG, RJES SU MTHUN PA'I CHAGS PA LA SOGS PA'I SPYOD PA
STON PA KYANG SEMS SHIN TU RNAM PAR DAG PA'I PHYIR SDIG PAS MI
GOS SO ZHES BYA BAR DGONGS PA'O, ,NOR BU'I RIGS LA NI, SBYIN DANG
MNYAM PA'I CHOS MED CES, ,SGRUB PAR BYED CING SMRA BA NI, ,NOR
BU'I RIGS

CHEN CHOS YIN TE, ,MYUR DU 'GRUB PAR BYED PA YIN, ,ZHES BYA BA
STE 'DIR YANG, SBYIN DANG MNYAM PA'I CHOS MED DO, ,ZHES BYA BA'I
MDO'I TSIG KLOG CING 'DI LTAR YID LA BSGOM MO, ,SBYIN PA'I PHA
ROL TU PHYIN PA LA BYANG CHUB SEMS DPA' PHUN SUM TSOGS PA THAMS
CAD 'BYUNG

STE, DE BAS NA BDAG CAG GIS CI NUS SU SBYIN PA LA 'JUG PAR BYA'O
ZHES BYA BA'O, ,LAS KYANG PHAN PAR BSGRUB PA'I RANG BZHIN TE, DE
YANG DE BZHIN GSHEGS PA LA SOGS PA'I SNYING PO MNYES PAR BYED
PA'I BYE BRAG LAS RNAM PA LNGA STE, DE LA DE BZHIN GSHEGS PA
RNAMS

KYI LAS NI 'DI'O, ,SEMS CAN THAMS CAD SANGS RGYAS DANG, ,BYANG
CHUB SEMS DPA' NYID 'GRUB PAR, ,JI LTAR BAR NI 'DUL BA NYID, ,LAS
KYI PHYAG RGYA RAB TU STER, ,ZHES BYA BA'O, ,DE BZHIN GSHEGS PA'I
RIGS MNYES PAR BYED PAR BYED PA'I LAS NI 'DI'O, ,MCHOD

PA RNAM PA BZHI RNAMS KYI, ,SBYOR BA RNAM BZHIS RNAM PA BZHIS,
,DUS BZHIN RU NI SBYOR BA YIS, ,LAS RNAMS BYED CING BSGRUB PAR
BYA, ,'DI'I DON YANG BYANG CHUB KYI SEMS LA DGA' BA LA SOGS PA
BSGRUB PA'I MCHOD PA'I MTSAN NYID RNAM PA BCU DRUG DE BZHIN
GSHEGS

@77B PA'I RIGS KYI LAS KYI DKYIL 'KHOR DU BRTAG PAR BYA'O, ,'DI
DGROL BA NI 'DIR GZHUNG MANG DU 'GYUR DU DOGS PAS MA BKROL LO,
,RDO RJE'I RIGS LA NI, ,SEMS CAN GDUG PA GZHOM PA'I PHYIR, ,DE
DANG DE YI LAS BSGRUBS NA, ,SANGS RGYAS BYANG CHUB 'THOB PAR

'GYUR, ,MIN NA GRUB PA GONG MA BZHIN, ,ZHES BYA'O, ,PADMA'I RIGS
LA NI, 'JIGS PA RNAMS LA MI 'JIGS SBYIN, ,DE BZHIN GDUG PA RNAMS
'DUL BA, ,'DI NI PADMA'I RIGS KYI LAS, ,SANGS RGYAS GRUB PA RAB
STZOL BA, ,ZHES BYA BA'O, ,NOR BU'I RIGS LA NI,

SANGS RGYAS RNAMS DANG LUS CAN LA, ,DBANG BSKUR DE BZHIN SBYIN PA
DANG, ,RE BA THAMS CAD RDZOGS BYED PA, ,LAS 'DI DON DU GRUB PA'O,
,ZHES BYA'O, ,DAM TSIG DANG CHOS DANG LAS DE RNAMS KYANG BSRUNG
BA DANG, BRJOD PA DANG, BSGRUB PA RNAMS KYI KHYAD PAR DU DAM

TSIG LA SOGS PA'I PHYAG RGYA'I DNGOS GRUB MCHOG RNAMS MYUR DU
'GRUB PAR 'GYUR RO, ,LHA RNAMS KYI NGO BO NYID KYI KHYAD PAR NI
CHOS NYID DE, DE YANG PHYAG RGYA CHEN PO DANG, DAM TSIG DANG CHOS
DANG LAS KYI PHYAG RGYAR SBYOR BA GTZOR GYUR PA LAS SHES PAR BYA
STE, GANG GI PHYIR

PHYAG RGYA LA LA LHA'I KHYAD PAR KHA CIG LA DNGOS PO'I NGO BO
NYID KYI GTZO BOR GRUB PAR BYED PAR BSTAN TE, 'DI LTAR DE BZHIN
GSHEGS PA DANG, DE'I RIGS DAG LA NI PHYAG RGYA CHEN PO'O, ,DE LAS
GZHAN PA GSUM NI RIGS GSUM LA GO RIMS BZHIN TE DE LTAR RNAM PA
LNGA'O,,

DE LA 'DI NI RE ZHIG ,DE BZHIN GSHEGS PA'I CHOS NYID DE, ,RDO RJE
SEMS DPA'I TING 'DZIN NI, ,SANGS RGYAS RNAMS KYI CHOS NYID YIN,
,SANGS RGYAS KYI NI SANGS RGYAS 'DI, ,GZHAN LAS SANGS RGYAS MI
RNYED DO, ,ZHES BYA BA'O, ,'DIR YANG RANG GI SNYING GAR ZLA

BA'I DKYIL 'KHOR GYI STENG DU RDO RJE BSGOM ZHING, DE BZHIN
GSHEGS PA'I RNAL 'BYOR LA GNAS PAS DNGOS GRUB BAM, ,LAS RNAMS
BYA'O ZHES GSUNGS PAR 'GYUR RO, ,DE BZHIN GSHEGS PA'I RIGS LA
YANG, ,PHYAG RGYA CHEN PO BSGOM ZHING NI, ,DNGOS GRUB THAMS

@78A *, ,CAD RAB GRUB PA, ,'DI NI DE BZHIN GSHEGS RIGS KYI,
,DNGOS GRUB MCHOG SBYIN CHOS NYID YIN, ,ZHES BYA BA'O, ,RDO RJE'I
RIGS LA, PHYAG RGYA DAM TSIG MCHOG RNAMS KYIS, ,LAS RNAMS KUN NI
BSGRUB PAR BYA, ,PHYAG RGYA CHEN PO'I SBYOR BA

YIS, ,RDO RJE'I DNGOS GRUB 'THOB PAR 'GYUR, ,ZHES BYA BA'O,
,PADMA'I RIGS LA, CHOS KYI PHYAG RGYA'I SBYOR BA YIS, CHOS KYI
PHYAG RGYA BRJOD PAR BYA, ,'DI YIS CHOS RNAMS SGRUB PA NI, ,RDO
RJE CHOS KYI CHOS NYID DO, ,ZHES BYA BA'O, ,NOR BU'I RIGS LA, LAS
KYI

PHYAG RGYA'I SBYOR BA YIS, ,LAS KYI PHYAG RGYA SNYING GAR GNAS,
,CHOS NYID 'DI NYID BSGOM BYAS NA, ,LAS KYI MCHOG NI 'GRUB PAR
'GYUR, ,ZHES BYA BA'O, ,CHOS NYID KYI BYED BRAG LNGA PO DE RNAMS
SBYOR BA YANG, JI LTAR RIGS PAR, RANG GI LHA'I DNGOS GRUB DANG,
LAS

THAMS CAD BSGRUB PA LA SBYAR BAR BYA'O, ,RJES SU CHAGS PA DANG,
DBANG DU BYA BA NI RANG GI LHA RAB TU DGYES PAR BYA BA DANG,
DBANG DU GYUR PAR BYA BA'O, ,GNYIS KA LA YANG RIGS KYI BYE BRAG
LAS RNAM PA LNGA LNGA STE, DE LA 'DI NI RE ZHIG RJES SU CHAGS PA
RNAM PA LNGA'O, ,DE LA

YANG DANG POR DE BZHIN GSHEGS PA RJES SU CHAGS PAR BYA BA STE,
SEMS CAN DON NI RAB BYED CING, ,BDAG NYID SANGS RGYAS BYANG CHUB
'DOD, ,SANGS RGYAS RJES SU DRAN GYUR NAS, ,SANGS RGYAS THAMS CAD
BSGRUB BAR BYA, ,ZHES BYA BA'O, ,DE BZHIN GSHEGS PA'I RIGS

LA NI, ,JI LTA'I YUL DANG LDAN GYUR NAS, ,RDO RJE SEMS DPA'
BSGRUB PAR BYA'O, ,DE NYID BSKUL BAS MYUR BA RU, ,RJES SU CHAGS
NAS RAB TU 'GRUB, ,CES BYA BA STE, YUL ZHES BYA BA YANG RDO RJE
L'A S+YE LA SOGS PA BYANG CHUB KYI SEMS LA DGA' BA LA SOGS PA
SNGAR BSHAD

PA'O, ,RDO RJE'I RIGS LA, ,SANGS RGYAS BKA' BZHIN BYA BA'I PHYIR,
,GDUG PA RNAMS LA DRAG SPYOD PAS, ,KHROS PAS SEMS CAN SPYAD PHYIR
TE, ,'DI NI RDO RJE'I CHAGS PA'O, ,ZHES BYA BA'O, ,PADMA'I RIGS
LA, CHAGS LA BLTA ZHING BYAMS PA DANG, ,SNYING RJE DANG NI

@78B CHOS SMRA BA, ,MI 'JIGS THAMS CAD SBYIN PA STE, PADMA'I SEMS
DPA' CHAGS PAR BYED, ,CES BYA BA'O, ,NOR BU'I RIGS LA, DBANG
BSKUR RAB TU SBYIN PA DANG, ,NOR TSOGS RAB TU SBYIN PA STE,
,SANGS RGYAS SEMS CAN DON LA SBYOR, ,DE NI NOR BU'I CHAGS PA'O, ,

ZHES BYA BA'O, ,DE LA RIGS BZHI'I LHA RNAMS DBANG DU BYA BA'I
SBYOR BA BSHAD DE, ,DE LA YANG DANG PO RE ZHIG ,DE BZHIN GSHEGS
PA RNAMS KYIS NI, ,CHAGS PA SMAD PAR MI BYA'O, ,RNAM PAR DAG PA
BDE MCHOG STZOL, ,DE BZHIN SEMS CAN DON LA SBYOR, ,'DI NI SANGS

RGYAS RJES SU CHAGS, ,ZHES BYA BA STE, 'DIR YANG CHAGS PA ZHES
BYA BA NI BYANG CHUB KYI SEMS NYID LA GSUNGS SO, ,DE BZHIN GSHEGS
PA'I RIGS LA, RAB TU DGA' KHYOD CES SMRA ZHING, ,'DOD PA BDE BA'I
BDAG NYID BSTAN, ,RDO RJE SEMS DPA' BSGRUB PAR BYA, ,

DE NYID BSKUL BAS DBANG DU BYAS, ,ZHES BYA BA'O, ,'DIR 'DOD PA
ZHES BYA BA NI BYANG CHUB LA 'JUG PA'I SEMS KYI MTSAN NYID BYANG
CHUB KYI SEMS LA BYA STE, DE YANG BYANG CHUB MNGON PAR 'DOD PA'I
PHYIR RO, ,RAB TU DGA' BA ZHES BYA BA'I TSIG KYANG DE NYID LA BYA
STE, BYANG

CHUB KYI YUL LA LEGS PAR DGA' BAS NA RAB TU DGA' BA ZHES RGYUD
NAS BSHAD PA'I PHYIR RO, ,RDO RJE'I RIGS KYI NI, SEMS CAN DGA'
PHYIR SANGS RGYAS BKA', ,LUS CAN RNAMS KYANG MI 'JIGS PHYIR,
,SANGS RGYAS BSTAN PA BSRUNG BA'I PHYIR, ,BSAD NA DBANG

DU 'GYUR BA 'THOB, ,CES BYA BA'O, ,PADMA'I RIGS KYI NI, CHAGS PA
DAG PA BRTAG PA NI, ,PADMA 'DAB MA PHYE BA STE, ,CHAGS SAM CHAGS
PAR BYED PA YANG, ,GDUL BA'I DON DU DBANG BYED PA'O, ,ZHES BYA
BA'O, ,NOR BU'I RIGS LA NI, ,SANGS RGYAS THAMS CAD

DBANG BSKUR PHYIR, ,RDO RJE RIN CHEN NYIN RE BZHIN, ,SPYI BOR
BZHAG STE DBANG BSKUR NAS, ,SANGS RGYAS THAMS CAD DBANG DU BYA,
,ZHES BYA BA'O, ,JI LTAR 'DOD PA'I DNGOS GRUB DANG 'GAL BA'I LAS
KYI LHAG MA MA LUS PAS RIGS BZHI CHAR LA YANG, SNYING PO DANG,
PHYAG RGYA

@79A *, ,DANG; GSANG SNGAGS DANG, RIG SNGAGS LA SOGS PA RNAMS
LEGS PAR MANG DU BZLAS BRJOD BYAS PA DANG, BSGOM PA'I SBYOR BA
DAG GIS SEMS CAN GYIS DON DANG, SANGS RGYAS SU 'GYUR BA LA SOGS
PA SBYAR BA'I MTHU BDAG LA YOD PAR MA MTHONG NA, DE'I

PHYIR DRAG SHUL GYIS BSGRUB PA'I PHYIR RNAL 'BYOR RDO RJE'I RIGS
KYI CHOS KYI 'KHOR LO LAS GSUNGS PA'I CHO GAS, RANG GI LHA LA
DRAG SHUL SPYOD PA'I MTSAN NYID JI LTAR 'DOD PAR 'GRUB BA'I THABS
SU GYUR PA'I LAS GRUB PA RNAL 'BYOR PAS BYA BAR RIGS BZHI'I LHA
BAS DPA'I SKABS

NAS DE DAG BSTAN TO, ,GSAD PA YANG 'DIR RANG GI LHA DNGOS GRUB
STER BA DANG 'GAL BA'I GNAS SKABS DRAG SHUL SPYOD PA'I SBYOR BAS
YONGS SU GTANG BAR SHES PAR BYA'O, ,DE BSGRUB BA'I RGYU YANG RIGS
BZHI'I BYE BRAG LAS BSTAN TE, DE LA RE ZHIG DE BZHIN GSHEGS PA'I
DRAG

SHUL SPYAD PA'I RGYU BSTAN PA, SEMS CAN KUN DON MA MTHONG ZHING,
,SANGS RGYAS DE NYID MI SBYOR BA, ,LUS SAM TSIG GAM YID KYIS SU,
,BSAD NA MYUR DU 'GRUB PAR 'GYUR, ,ZHES BYA BA'O, ,RDO RJE'I RIGS
LA NI, ,KHRO BAS GDUG PA MI 'DUL ZHING, ,DE BZHIN SEMS CAN

MI 'DUL DANG, ,BDAG NYID SDUG BSNGAL GYUR NA YANG, ,H'Um ZHES BYA
BAS GSANG PAR BYA, ,ZHES BYA BA'O, ,PADMA'I RIGS LA NI, SNYING
RJE MED CING BYAMS PA MED, ,SEMS CAN GDUG PA MI SBYOR ZHING,
,BDAG KYANG BSLUS PAR GYUR NA NI, ,BSAD NA DNGOS GRUB 'THOB PAR

'GYUR, ,ZHES BYA BA'O, ,RIN PO CHE'I RIGS LA NI, ,MI GTONG BDAG
GIS DON MED CING, ,NOR STOR BA DANG MA RUNGS DANG, ,SEMS CAN
RNAMS NI DBUL 'GYUR NA, ,BSAD NA DNGOS GRUB THOB PAR 'GYUR, ,ZHES
BYA BA'O, ,RIGS BZHI'I LHA RNAMS LA, ,DRAG SHUL SPYOD

PA'I SBYOR BA 'DI YANG, RDO RJE'I RIGS KYI CHOS KYI DKYIL 'KHOR
DRAG SHUL DU BSGRUB PA'I SKABS SU GNAS PAR BSTAN PAS DE NYID DU
BRTAG PAR BYA'O, ,'DI NI RE ZHIG RIGS BZHIR GSUNGS PA'I LHA RNAMS
KYI DRAG SHUL GYIS SGRUB PA'I SBYOR BA DANG RDO RJE RIGS KYI CHOS
KYI DKYIL

@79B 'KHOR DU GSUNGS PA'I YID LA BYAS NAS DRAG SHUL SPYAD PA'I
MTSAN NYID LHA RNAMS BSAD PA BSHAD PA STE, DMIGS PA DANG BCAS
PA'O, ,DMIGS SU MED PA'I SBYOR BAS KYANG, ,MI 'DOD PA YI LAS
SPYANGS PA'O, ,DRAG SHUL SPYAD PA BYAS NAS NI, ,DNGOS GRUB 'THOB
PA

BSTAN PA'I PHYIR, ,KHA CIG 'THOB MED RNAL 'BYOR GYIS, ,SANGS
RGYAS BSAD PA'I RNAL 'BYOR CAN, ,DE RNAMS RAB TU GDON PA'I PHYIR,
,NGED RNAMS DNGOS GRUB MYUR DU STZOL, ,ZHES BYA BA GSUNGS TE,
DE'I DON KYANG 'DI'O, ,RDZOGS PA'I SANGS RGYAS LA SOGS PA RANG GI

LHA RNAMS RNAM PA MED PAR RJES SU DRAN PA'I SGO NAS BSGOM PA DANG
DE BZHIN DU BDAG DANG CHOS THAMS CAD DMIGS SU MED PAR BSGOMS PAS
DNGOS GRUB KYI GEGS SU GYUR PA'I LAS DANG NYON MONGS PA MED PAR
GYUR NA JI LTAR 'DOD PA'I DNGOS GRUB 'THOB PAR 'GYUR TE, DE BAS NA

BCOM LDAN 'DAS KUN DU BZANG POS DE RNAMS LA DE DNGOS GRUB MYUR DU
STZOL TO ZHES GSUNGS SO, ,DES 'DI SKAD DU GSUNGS PAR GYUR TE,
GANG GI TSE GSANG SNGAGS LEGS PAR MNYES PAR BYAS KYANG RNAL 'BYOR
PAS JI LTAR 'DOD PA'I DNGOS GRUB THOB PAR GYUR PA DE'I TSE,

PHYAG RGYA CHEN PO LA SOGS PA'I BSGOM PA'I SBYOR BA DANG, BZLAS
BRJOD KYI SBYOR BA'I SNGON ROL DANG, PHYIS RANG GI LHA'I CHOS KYI
SKU LA LHAG PAR DMIGS PAR BYA'O ZHES BYA BA'O, ,DE LA DE BZHIN
GSHEGS PA'I SNYING PO LA SOGS PA'I BYE BRAG LAS KYANG RAB MCHOG
PA'I BSOD

NAMS DANG YE SHES KYI TSOGS LA SOGS PA'I DON, SNYING PO LA SOGS
PA'I LHA RNAMS MNYES PAR BYA BA'I RGYU RNAMS BSTAN TE, DE DAG
KYANG SNGAGS PAS SHES PAR BYA'O, ,GANG GI PHYIR DE RNAMS SHES NAS
DE BRTZAMS NA DE DAG 'PHEL BAR BYAS PAS RING POR MI THOGS BAR

'GRUB PA'I SNOD DU 'GYUR RO, ,DE BAS NA SNYING PO LA SOGS PA'I
NGO BO NYID KYI KHYAD BAR YONGS SU SHES PAR BYA BA'I PHYIR DE
RNAMS KYI MTSAN NYID BSHAD PAR BYA'O, ,DE'I PHYIR YANG DE DAG GI
RJES SU MTHUN PA'I LHA'I MTSAN NYID RE ZHIG 'DIR DANG POR BSTAN
TO, ,DE LA YE SHES

@80A *, ,KHYAD PAR CAN DANG, MCHOG GI MTHU DANG LDAN PA SEMS
DPA'I KHYAD PAR NI LHA STE, DON DAM PA YANG 'DI'O, ,DE GNYIS LAS
SEMS DPA'I KHYAD PAR NI YE SHES KHYAD PAR CAN DANG, MCHOG GI
MTHU'I MTSAN NYID DAG GIS DE LAS GZHAN BA'I SEMS

CAN RNAMS LAS LHAG PAR BSTAN PAS NA LHA ZHES GSUNGS SO, ,DE YANG
YONGS SU DAG PA DANG DE LAS GZHAN PA STE RNAM PA GNYIS SO, ,DE LA
DON DAM PAR RTOGS PAS NYES PA'I DRI MA DANG BRAL BA NI YONGS SU
DAG PA'O, ,DRI MA DANG MA BRAL BA NI DE LAS GZHAN PA'O, ,

DE LA RAB MCHOG POR YONGS SU DAG PA DANG LDAN PA'I RDZOGS PA'I
SANGS RGYAS NYID DE, DE BAS NA DE RTAG PAR THAMS CAD MKHYEN CING
THAMS CAD KYI DBANG PHYUG TU GRAGS SO, ,RAB MCHOG POR MA YIN PAR
DAG PA DANG LDAN PA NI RGYAL BA'I SRAS DANG, RANG RGYAL BA DANG,
NYAN

THOS RNAMS SO, ,'JIG RTEN PA'I LHA'I CHOGS KHYAD PAR CAN THAMS
CAD NI YONGS SU MA DAG BA STE, DE DAG KYANG BRGYA BYIN DANG KHYAB
'JUG PA DANG LHA CHEN PO ZHES BYA BA DANG, DE DANG 'BREL PA'I
LHA'I KHYAD PAR GZHAN RNAMS SO, ,LHA'I BYE BRAG KHYAD PAR 'DI
RNAMS THAMS

CAD LA YANG DNGOS DANG SPRUL PA'I BYE BRAG LAS RNAM PA GNYIS TE,
DE LTAR BYE BRAG RNAM PA DU MAR GYUR PA'I SEMS DPA'I KHYAD PAR
GYI MTSAN NYID NI 'DI LTA'O, ,DE DAG NYID KYI MCHOG GI RANG BZHIN
GNYIS SU MED PA GANG YIN PA NI DON DAM PA STE, RNAM PAR DAG PA'I
YE

SHES MCHOG DAM PA'I SPYOD YUL YIN PA'I PHYIR RO, ,YANG NA DON 'DI
DON THAMS CAD PAS KHYAD PAR CAN YIN PA'I PHYIR DON DAM PA'O,
,YANG NA NYES PA THAMS CAD RNAM PAR DAG PA DANG, BLA NA MED PA'I
PHUN SUM TSOGS PA'I DBANG PHYUG GI MTSAN NYID DON DAM PA'I DGOS

PA KHYAD PAR CAN THAMS CAD BSGRUB PA'I PHYIR DON DAM PA ZHES
GSUNGS SO, ,DE NYID DON DAM PA'I BDEN PA ZHES KYANG GRAGS TE, DE
RTAG TU THAMS CAD LA MI SLU BA'I PHYIR RO, ,DE'I MTSAN NYID KYANG
RIGS KYI BU DON DAM PA'I BDEN PA GANG ZHE NA, GANG LA SEMS KYANG
MI RGYUN

@80B DE LA YI GE RNAMS LTA SMOS KYANG CI DGOS ZHES GSUNGS SO,
,SANGS RGYAS KYI YON TAN MTHA' YAS SHING BLA NA MED PA'I RGYA
CHEN PO MANG PO'I TSOGS MTHA' DAG GI GZHIR DUS THAMS CAD DU GNAS
PAS NA, CHOS KYI SKU ZHES KYANG THEG PA CHEN PO RNAMS LAS PHAL
CHER

GRAGS TE, CHOS NYID KYI SKU BAS NA, DE CHOS KYI SKU ZHES BYA'O,
,DE NI CHOS KYI SKU DON DAM PA STE, 'GRO BA THAMS CAD KYI TSE 'DI
DANG PHYI MA'I BDE BA THAMS CAD KYI RGYU YIN PA DANG, DE BZHIN
GSHEGS PA'I YON TAN MANG PO RTOGS PA'I CHOS KYI MTSAN NYID KYI
SKU'I GZHI ZHES BYA BA'I

BAR DU STE, DE BAS NA CHOS KYI SKU ZHES BYA BA'O, ,DE BZHIN DU
RGYUD GZHAN DAG LAS NI DE BZHIN GSHEGS PA ZHES BYA BA YANG GRAGS
TE JI LTAR, 'DU SHES TZAM NI SPANGS PA YIS, ,RANG BZHIN BSTAN DU
MED PA STE, ,YE SHES KYIS NI RANG RIG PA, ,DE DAG DE BZHIN GSHEGS

ZHES GSUNGS, ,ZHES BYA BA'O, ,DE YANG DON THAMS CAD LA DE'I NGO
BO NYID DANG, DE LA DMIGS PA'I YE SHES KYI BDAG NYID KYI YUL DU
DUS THAMS CAD DU DE BZHIN DU RTOGS PAS NA, DE BZHIN GSHEGS PA
ZHES GSUNGS SO, ,YANG NA BLO YONGS SU DAG PA RNAMS

KYIS RTAG TU DE BZHIN DU RTOGS PA'I PHYIR DE SKAD CES BYA'O, ,'DI
NI RDZOGS PA'I SANGS RGYAS RAB MCHOG CHEN POR RNAM PAR DAG PA
BRNYES PA RNAMS DANG, DE DAG NYID KYIS BLA NA MED PA CHEN PO'I
RGYUR MNGON DU MTHONG BA TZAM GYIS 'GYUR BAR LHAG PAR BSTAN PA'I
PHYIR LHA ZHES

BYA'O; ,DON DAM PA'I LHA'I RANG BZHIN DE DANG THA MI DAD PAR
SPYOD PAS SEMS DPA'I MTSAN NYID KYANG LHA ZHES BYA'O, ,DE BAS NA
DNGOS DANG NYE BAR BRTAGS PA'I MTSAN NYID KYI BYE BRAG LAS KYANG
LHA RNAMS GNYIS SU SHES PAR BYA'O, ,YONGS SU DAG PA DANG YONGS SU
MDAG

PA LA SOGS PA'I LHA RAB TU DBYE BA YONGS SU BSGRAGS PA 'DI YANG
DE LA MKHAS PAR BYA BA'I PHYIR 'DIR ZHAR LA BSHAD DO, ,GZHUNG
'DIR NI RIGS BZHI CHAR YANG RNAM PA THAMS CAD DU YONGS SU DAG PA
LHA'I KHYAD PAR RNAMS BSDUS PA STE, DE RNAMS NI DE BZHIN GSHEGS
PA

@81A *, ,THAMS CAD KYI SKU DANG GSUNG DANG THUGS DANG SPYOD PA
RNAMS LAS GYUR PA'I RANG BZHIN NO ZHES KYANG SNGAR BSHAD DO, ,DE
BAS NA DE LTAR YANG DAG PAR RDZOGS PA'I SANGS RGYAS RNAMS KYI SKU
LA SOGS PA'I YON TAN LAS NYE BAR BRTAGS PA'I LHA RAB TU DBYE BA

RNAMS NI DKYIL 'KHOR CHEN PO LA SOGS PAR BKOD PA YIN NO, ,KHYAD
PAR DU NI RIGS BZHI CHAR YANG DKYIL 'KHOR CHEN PO'I TSUL DU RNAM
PAR GNAS PA NI DE NYID LAS NYE BAR BRTAGS PA'I LHA'I KHYAD PAR
BRTAGS PA LA BCOM LDAN 'DAS KYIS SNYING PO ZHES BYA BAR GSUNGS

SO; ,GZUNGS KYI DKYIL 'KHOR NA GNAS PA YANG DE DAG NYID DE PHYAG
RGYA ZHES BYA'O, ,CHOS KYI DKYIL 'KHOR GYI TSUL DU GNAS PA YANG
DE NYID DE GSANG SNGAGS ZHES BYA'O, ,LAS KYI DKYIL 'KHOR DU KUN
DU BKOD PA BSTAN PA YANG DE DAG NYID DE, RIG SNGAGS ZHES

BYA BAR GSUNGS SO, ,SNYING PO ZHES BYA BA LA SOGS PA'I NGES PA'I
TSIG NI RGYUD PHYI MA LAS BCOM LDAN 'DAS KYIS GSAL BAR BSTAN TE,
'DI LTAR SNYING PO'I NGES PA'I TSIG BSHAD PA'I RGYUD KYI SKABS
SU, YID LA 'DOD PA'I CHO GA YIS, ,YID LA GANG 'DOD

'GRUB PAR 'GYUR, ,TING 'DZIN SGRUB PA'I SNYING LA GNAS, ,DE BAS
SNYING PO ZHES BYA'O, ,ZHES GSUNGS SO, ,'DIR SNYING PO ZHES BYA
BA NI YI GE RNAM PAR RTOG PA'I RNAM PAR RAB TU GOMS PA LAS SNYING
PO ZHES BYA BA'I SEMS RTOGS PAR 'GYUR BAS SNYING PO'O, ,DE YANG

SKABS 'DIR RDO RJE DBYINGS KYI DKYIL 'KHOR CHEN POR GSUNGS PA,
BADZRA SATVA, BADZRA R'A DZA ZHES BYA BA LA SOGS PA'I MING DU
BRJOD PA DE BZHIN GSHEGS PA RNAMS DANG RDO RJE SEMS DPA' LA SOGS
PA'I SEMS DPA' CHEN PO RNAMS KYI TING NGE 'DZIN STON PA LA SNYING
PO ZHES BYA'O, ,

SNYING PO DE YANG DUS GCIG GNYIS SHIG TU SNYING PO ZHES BYA BA'I
SEMS RJES SU RTOGS PAR 'GYUR TE, 'DI LTAR JI LTAR 'DOD PA'I DNGOS
GRUB BSGRUB PA'I DUS DANG RANG GI LHA'I TING NGE 'DZIN BSGOM PA'I
DUS NA'O, ,DE BSTAN PA'I PHYIR, YID LA 'DOD PA'I CHO GA YIS, ,YID
LA

@81B GANG 'DOD 'GRUB PAR 'GYUR, ,TING 'DZIN GRUB PA'I SNYING LA
GNAS, ,DE BAS SNYING PO ZHES BYA'O, ,ZHES BYA BA GSUNGS PA'O,
,SNYING PO LA GNAS ZHES BYA BA 'DIS KYANG GANG GI TSE RNAL 'BYOR
PA 'DIS RDO RJE SEMS DPA' LA SOGS PA'I TING NGE 'DZIN BSGOM
PA'AM, DE'I

GNAS DANG TSE DANG LUS DANG KHA DOG LA SOGS PA DANG LDAN PA'I
MCHAN NYID YID LA DGOS PA'I DNGOS GRUB 'DOD PA'I TSE, BADZRA
SATVA, BADZRAR'A DZ'A ZHES BYA BA LA SOGS PA'I SNYING PO BRJOD
PA'I TSUL GYIS SEMS LA BZLAS NAS BZLAS BRJOD DAM SGOM PA BYED DE,
DE BAS RDO RJE SEMS DPA'

LA SOGS PA'I SNYING PO DE SNYING LA 'JUG PAS NA SNYING LA GNAS PA
ZHES BYA BAR DGONGS SO, ,DE BZHIN DU PHYAG RGYA'I NGES PA'I TSIG
BSHAD PA'I SKABS SU YANG, 'DA' KA DE BZHIN MI SHIGS PA, ,RGYAL PO
PHYAG RGYA MCHOG GI RTAGS, ,BDAG NYID CHEN PO MTSAN MA'I SKU,,

DE BAS PHYAG RGYA ZHES SU GRAG ,ZHES GSUNGS TE, 'DIR BDAG NYID
CHEN PO'I MTSAN MA'I SKU ZHES BYA BA'I SGRA NI GZUNGS KYI DKYIL
'KHOR NA RDO RJE DBYINGS KYI DBANG PHYUG MA LA SOGS PA BRIS PA'I
PHYAG RGYA BKOD PA RNAMS LA BYA STE, DE LA STON PA RNAMS DANG
YANG THA MI DAD PAS,

GSANG SNGAGS KYI YI GE DANG TSIG 'BRU RNAMS KYANG PHYAG RGYA ZHES
BYA BA'I SGRAR BRJOD PAR SHES PAR BYA'O, ,GSANG SNGAGS KYI NGES
PA'I TSIG BSHAD PA'I SKABS SU YANG, ,'DA' BAR BYA BA MA YIN
ZHING, ,SHIGS PAR DKA' LA GSANG BA NYID, ,GSANG BA BSGRUB PHYIR

SNGAGS PAS NI, DE BAS SNGAGS SHES NGES PAR BRJOD, ,CES BYA BA
GSUNGS SO, ,'DIR YANG BSNGAGS SHING GSANG BA STE, SMRA BAS NGES
PA'I TSIG DANG SPYAR NA SNYING PO DANG PHYAG RGYA LA SOGS PA YANG
DE BZHIN DU SMRA BAS NA DE DAG LA YANG GSANG SNGAGS ZHES BYA BA'I
GLAGS SU

'GYUR MOD KYI, 'ON KYANG CHOS KYI DKYIL 'KHOR DU GSUNGS PA NYID
KYIS LHA RNAMS KYI BZLAS BRJOD BYA BA'I YI GE DANG TSIG 'BRU
RNAMS LA GSANG SNGAGS ZHES BYA BAR DGONGS TE, CHOS KYI DKYIL
'KHOR NI GTZOR GSUNG MI ZAD PA BKOD PA'I MDZOD RNAM PAR SPRUL
PA'I BYIN GYI RLABS

@82A *, ,SU GYUR PAR DGONGS PA'I PHYIR RO, ,RIG SNGAGS KYI NGES
PA'I TSIG BSHAD PA NI SGRIB PA RNAM PA GNYIS RNAM PAR SIL BA'AM,
'DI DANG PHA ROL SHES PA'AM, DES DON PHUN SUM TSOGS PA THAMS CAD
THOB BAS NA RIG SNGAGS ZHES BYA STE, DE YANG 'DIR

LAS KYI DKYIL 'KHOR DU GSUNGS PA'I LHA'I NGO BO NYID DU DGONGS
SO, ,DKYIL 'KHOR DE YANG DE BZHIN GSHEGS PA'I PHRIN LAS KYIS BYIN
GYIS BRLABS PAR GYUR PA STE, DE BZHIN GSHEGS PA RNAMS KYI PHRIN
LAS KYANG, JI LTAR SRID PAR 'GRO BA THAMS CAD KYI NYON MONGS PA
DANG

SHES BYA'I SGRIB PA GNYIS SEL BA'I MTSAN NYID DANG SKYE BO MANG
PO 'DOD PA'I DNGOS GRUB THAMS CAD BSGRUB PA STE, DE BAS NA, MA
RIG PA NI GZHIG PA DANG, ,NGAG GI RIG MCHOG GRUB PA'I PHYIR,
,DNGOS GRUB DAM PA YOD PA STE, ,DE BAS RIG SNGAGS ZHES BYA'O,
,ZHES BYANG

GSUNGS SO, ,SNYING PO DANG PHYAG RGYA DANG GSANG SNGAGS DANG RIG
SNGAGS RNAMS RAB TU DBYE BA BSHAD ZIN TO, ,DA NI RIGS BZHI CHAR
LA YANG SNYING PO DANG PHYAG RGYA DANG, GSANG SNGAGS DANG RIG
SNGAGS RNAMS KYI BYE BRAG LA BZLAS BRJOD LA SOGS PA'I YAN LAG GI
CHO GA

GZHAN YANG SPYIR BSTAN TE, DE DAG KYANG 'DIR BSDU BAR BYA'O, ,'DI
YANG DNGOS PO'I RANG BZHIN GYIS CHO GA'I LAS KYI BYE BRAG KHA CIG
GTZO BOR SNYING PO LA SOGS PA KHA CIG 'GRUB PA'I RGYU STE, DE BAS
NA SNYING PO LA SOGS PA'I BYE BRAG GI SGO NAS, CHOS SNGAR BSHAD
PA'I LHAG

MA RNAMS BSTAN TE, DE LA RE ZHIG SNYING PO BSGRUB PA'I TSOGS LA
SOGS PA BSTAN PAR BYA'O, ,DE LA GONG NAS 'BYUNG BA'I MTSAN NYID
PHYI'I MCHOD PA'I CHO GA NI TSOGS KYI CHO GA STE, JI SKAD DU,
MCHOD PA'I CHO GA KUN BYAS NAS, ,DGE BA'I TSOS RNAMS THAMS CAD
KYI, ,TSOGS

NI RNAM BAR 'PHEL BAR 'GYUR, ,DE BAS NGES PAR 'GRUB PAR 'GYUR,
,ZHES GSUNGS SO, ,'DIR YANG 'DI LTAR DGONGS TE, ,PHYAG RGYA DANG
GSANG SNGAGS DANG RIG SNGAGS LA BRTZON PA RNAMS LA YANG PHYI'I
MCHOD PA'I CHO GA RNAMS DNGOS GRUB KYI YAN LAG TU 'GYUR MOD KYI,

@82B 'ON KYANG DNGOS BO'I RANG BZHIN GYIS GTZOR SNYING PO BZLAS
BRJOD BYED PA DANG, BSGOM PA LA BRTZON PA RNAMS NYID LA MYUR DU
DNGOS GRUB STZOL TE, DE BAS NA DE LA BRTZON PA RNAMS KYIS KHYAD
PAR DU DE LA MNGON PAR BRTZON PAR BYA'O, ,DE BZHIN DU BSOD NAMS
KYI CHO GA LA SOGS BA LA YANG

THAMS CAD DU SBYAR BAR BYA'O, ,DE BZHIN DU SGRUB PA'I MCHOD PAS
BSOD NAMS KYI CHO GA BYA BA NI, JI SKAD DU, MCHOD PA RNAM BZHI
BYAS PAS NI, ,BSOD NAMS CHEN PO THOB PAR 'GYUR, ,SANGS RGYAS
MCHOD PAS SDIG CAN YANG, ,'GRUB PA 'DI RU DOGS PA MED, ,CES BYA

BA GSUNGS SO, ,'DIR MCHOD PA RNAM BZHI NI, LAS KYI DKYIL 'KHOR DU
GSUNGS PA'I MTSAN NYID BYANG CHUB KYI SEMS DANG, TSOGS DANG, CHOS
DANG BSGOM PA ZHES BYA BAR BLTA'O, ,DE BZHIN DU LAS THAMS CAD LA
SO SO'I PHYAG RGYA CHEN PO JI LTA BA YID LA BYED PA NI THABS

KYI CHO GA STE, GANG GSUNGS PA, JI LTAR 'JIG RTEN 'DUL 'GYUR BA,
,DNGOS GRUB DAG KYANG DE LTAR BSHAD, ,DE LA THABS NI PHYAG RGYA
STE, ,DNGOS GRUB THAMS CAD STZOL BA'I MCHOG ,CES BYA BA GANG
GSUNGS PA'O, ,PHAN PAR BSNGAGS PA DANG SHES RAB KYI CHO GA GNYIS
NI BZLAS

BRJOD KYI SKABS NYID DU BSTAN TO, ,SNYING PO'I CHO GA BSHAD ZIN
TO, ,DA NI PHYAG RGYA BZLAS BRJOD BYED PA LA BRTZON PA'I CHO GAS
LA SOGS PA BSHAD PAR BYA STE, DE LA DKYIL 'KHOR MANG PO MTHONG
BA'AM, BRIS PA'I TSOGS KYI CHO GA STE, ,'KHOR LO MANG POR ZHUGS
PA DANG, ,DKYIL

'KHOR MANG POR BRIS PAS NI, ,PHYAG RGYA RNAMS KYI TSOGS RDZOGS
PAS, ,GRUB BA CHEN PO THOB PAR 'GYUR, ,ZHES GANG GSUNGS PA'O, ,JI
SKAD GSUNGS PA'I DAM TSIG BSRUNG BA'I BSOD NAMS KYI CHO GA NI 'DI
SKAD DU, DAM TSIG GSANG BA BSRUNGS NA NI, ,BSOD NAMS

CHEN PO THOB PAR 'GYUR, ,DAM TSIG BSRUNGS NA MYUR BA RU, ,BSOD
NAMS MED PA'ANG GRUB PAR 'GYUR, ,ZHES BYA BA GSUNGS SO, ,LHAG PAR
RJES SU CHAGS PAS RANG GI LHA'I BSGOM PA NI THABS KYI CHO GA STE,
DE YANG 'DIR GSUNGS PA, 'JIG RTEN CHAGS PA MED PAR

@83A *, ,'DUL, ,PHYAG RGYA GRUB PA CHAGS LAS 'BYUNG, ,DE LA CHAGS
NI BSGOM PA STE, THAMS CAD 'GRUB PAR BYED PA'I MCHOG ,CES BYA'O,
,PHYAG RGYA BSGRUB PA RNAMS KYI PHAN PA BSNGAGS PA DANG, SHES RAB
KYI CHO GA DAG KYANG BZLAS BRJOD KYI SKABS SU

BLTA BAR BYA'O, ,PHYAG RGYA'I CHO GA BSHAD ZIN TO,, ,,GSANG
SNGAGS KYI CHO GA BSHAD PAR BYA STE, RJES SU YI RANG BA DANG,
BDAG GIS LUS 'BUL BA DANG, DE BZHIN GSHEGS PA LA GSOL BA GDAB PA
DANG, BSOD NAMS YONGS SU BSNGO BA DANG, DAM PA'I CHOS

KLOG PA'O, ,BZLAS BRJOD MANG DU BYAS PA NI, ,TSOGS KYI CHO GA
STE, 'DI SKAD DU, RJES SU YI RANG LA SOGS DANG, ,DE BZHIN DAM
CHOS KLOG PA DANG, ,BZLAS BRJOD MANG POR RAB BYAS PAS, ,SNGAGS
KYI DNGOS GRUB NGES PAR 'THOB, ,CES BYA BA GSUNGS SO, ,DE BZHIN

DU RDZOGS PA'I SANGS RGYAS KYI MTSAN NYID BRJOD PA DANG, DE'I
RJES SU DRAN PA DANG, DAM PA'I CHOS RAB TU BSTAN PA NI BSOD NAMS
KYI CHO GA STE, JI SKAD DU, SANGS RGYAS MTSAN LA SOGS BRJOD PAS,
,BSOD NAMS CHEN PO THOB PAR 'GYUR, ,BSOD NAMS MED PA'ANG CHOS

SBYIN PAS, ,DNGOS GRUB MYUR DU 'THOB PAR 'GYUR, ,ZHES BYA BA
GSUNGS SO, ,CHOS THAMS CAD SPROS PA MED PAR BSGOM PA GOMS PAR
BYED PA NI THABS KYI CHO GA STE, JI SKAD DU, GSANG SNGAGS DNGOS
GRUB MI THOB PA, ,'JIG RTEN 'DI NI BDEN LAS NYAMS, ,THABS NI
SPROS

PA MED PA STE, ,THAMS CAD 'GRUB PAR BYED PA'I MCHOG ,CES BYA BA
GSUNGS SO, ,GSANG SNGAGS MNYES PAR BYED PA RNAMS KYIS PHAN PAR
BSNGAGS PA DANG, SHES RAB KYI CHO GA DAG KYANG BZLAS BA RJOD KYI
SKABS NYID DU BLTA BAR BYA'O, ,GSANG SNGAGS BZLAS BRJOD

BYED PA'I CHO GA BSHAD ZIN TO, ,RIG SNGAGS KYI CHO GA YANG BSTAN
PAR BYA STE, DE LA CHOS THAMS CAD KYI RANG DANG SPYI'I MTSAN NYID
NGES PAR DPYAD PAS, DE'I RANG BZHIN GTAN LA 'BEBS PA'I YE SHES
KYI TSOGS KYI CHO GA STE, MA RIG SHIN TU SPANGS PAS NI, ,YE SHES
PHA ROL PHYIN

@83B TSUL GYIS, ,TSOGS NI YONGS SU RDZOGS PA LAS, ,DNGOS GRUB
MYUR DU 'THOB PAR 'GYUR, ,ZHES BYA BA GANG GSUNGS PA'O, ,SBYIN PA
GOMS PAR BYED PA NI, ,'DIR BSOD NAMS KYI CHO GA STE, ,'DI SAD DU,
BSOD NAMS NANG NAS SBYIN PA MCHOG ,BYIN NA GRUB PA THOB

PAR 'GYUR, ,SBYIN PA'I PHA ROL PHYIN RDZOGS PAS, ,DNGOS GRUB MYUR
DU 'THOB PAR 'GYUR, ,ZHES GSUNGS SO, ,SANGS RGYAS DANG BYANG CHUB
SEMS DPA' THAMS CAD KYI SKU DANG, GSUNGS DANG THUGS KYI PHRIN LAS
RGYA CHEN PO MNGON PAR STON PA'I CHOS LA MOS PA NI, THABS KYI CHO
GA

STE; JI SKAD DU, 'JIG RTEN MA RIG PA LA ZHE NA, ,RIG SNGAGS DNGOS
GRUB MI 'THOB PA, ,DE LA THABS NI RGYA CHE STE, ,THAMS CAD GRUB
PAR BYED PA'I MCHOG ,CES BYA BA GSUNGS SO, ,KUN DU BSNGAGS PA
DANG, SHES RAB KYI THABS DAG NI, BZLAS BRJOD KYI SKABS NYID DU

SNGAR BSTAN ZIN TO, ,RIG SNGAGS KYI CHO GA BSHAD ZIN TO, ,SPYOD
PA BSDUS PA'O, ,RGYUD 'DIR YANG DNGOS GRUB RNAM PA GSUM GYI CHO
GA BSTAN PA NI 'DI LTA STE, PHYAG RGYA CHEN PO LA SOGS PA BSGOMS
PA LAS BYUNG BA'I DNGOS GRUB DANG, DE BZHIN DU SNYING PO DANG
PHYAG RGYA DANG GSANG SNGAGS

DANG RIG SNGAGS BZLAS BRJOD BYA BA GOMS PA LAS BYUNG BA DANG, DE
BA ZHIN DU ZHI BA LA SOGS PA SPYIN SREG LAS BYUNG BA'I DNGOS GRUB
DANG LAS KYI MTSAN NYID DO, ,DE LA GZHUNG 'DI YAN CHAD KYIS DNGOS
GRUB RNAM GNYIS KYI CHO GA BSTAN TO, ,DA NI SDIG PA SPYANG BA LA
SOGS PA SBYIN

SREG GI LAS LAS BYUNG BA ZHI BA LA SOGS GRUB PA'I MTSAN NYID
SGRUB PA'I CHO GA BTU BAR BYA STE, DE BSTAN PA'I PHYIR, DE NAS
'DIR ZHI BA LA SOGS PA'I LAS GRUB PA'I SBYIN SREG GI CHOG GA
'PHAGS PA DE KHO NA NYID BSDUS PA'I RGYUD NYID LAS GSUNGS PA
DANG, DE BZHIN

TU RNAL 'BYOR GYI RGYUD THAMS CAD LAS GSUNGS PA'I CHO GA SDUD PAR
GYUR PA RTOG PA THAMS CAD BSDUS PA LA SOGS PA LAS BTU BAR BYA'O,
,DE LA DE KHO NA NYID BSDUS PA'I RGYUD 'DIR RDO RJE'I RIGS KYI
LAS KYI DKYIL 'KHOR DU RDO RJE KHRO BOR MNYAM PAR GZHAG PAS, TSE
RING PA DANG, NAD

@84A *, ,MED PAR BYED PA'I RIG SNGAGS RNAMS KYIS SBYIN SREG BYAS
PA LAS JI LTAR 'DOD PA'I LAS GRUB PAR BSTAN MOD KYI, 'ON KYANG
RTOG PA THAMS CAD BSDUS PA LAS BSHANG PA SO SO'I MNYES PAR BYA BA
DPAL RDO RJE SEMS DPA' LA SOGS PA'I YE SHES KYI SEMS

DPA' BDAG DANG MI GNYIS PAR MNYAM PAR GZHAG PAS JI LTAR RIGS PAR
DE DAG GI SNYING PO DANG PHYAG RGYA DANG GSANG SNGAGS DANG RIG
SNGAGS RNAMS KYIS KYANG SBYIN SREG BYA BAR RIGS SO ZHES DE LA
MKHAS PA DAG 'CHAD DO, ,GANG GI PHYIR RTOG PA THAMS CAD BSDUS
PA'I SBYIN SREG GI

SKABS NAS CHO GA 'DI DAG SNANG BA STE, 'DI LTA STE, BDAG NYID
KHRUS BYAS BYUG PA'I LAS, ,SNA TSOGS PA YI RGYAN DANG GOS, ,LHA
YI DBU RGYAN DBANG BSKUR BA'I, ,RGYAN NA RNAMS PA KUN GYIS
BRGYAN, ,BDAG NI PADMA 'DZIN PA'I RGYAL, ,BDAG GI THOR TSUGS DE
BZHIN

GSHEGS, ,YANG NA RDO RJE SEMS DPA' BDAG ,RIN CHEN RGYAL PO DBANG
BSKUR 'DZIN, ,BUD MED SDUG NGANG LHAN CIG TU, ,DPUD PA DAM POR
BSDAMS NAS SU, ,MTSAN MA BRTAN PAR RANG GYUR NAS, ,SPYIN SREG LAS
NI BRTZAM PAR BYA, ,AE MA HO BDE BA AE MA'O DGA'

'O; ,CHAGS PA'I DGA' BA BLA NA MED, ,RDO RJE SEMS DPA' CHAGS CHAN
PO, ,'JIG RTEN DBANG PO BDAG LA DGYES, ,ZHES BYA BA LA SOGS PA
RGYA CHER GSUNGS SO, ,DE LTAR DGONGS PA'I MDO SDE'I TSIG 'DI
RNAMS 'DUL BA RNAMS KHA CIG GIS DE'I DON JI LTA BA BZHIN

DU RTOGS PAR GZIGS NAS, BCOM LDAN 'DAS NYID KYIS NGES PA'I TSIG
GZHAN RNAMS KYIS MDO SDE'I TSIG 'DI RNAMS KYI DON RNAMS PAR PHYE
STE, JI SKAD DU, KHRUS KYI SBYOR BA RNAM BZHI DANG, ,PHYAG RGYA
DE LA GZHOL BA YIS, ,SANGS RGYAS CHOS DANG DGE 'DUN DANG, ,SLOB

DPON DAG NI PHYI MA'O, ,KHRUS KYI SBYOR BA RNAM BZHI NI, ,NYIN RE
ZHING NI CI NUS PAR, ,JI LTAR RNAL 'BYOR 'KHRU BA DAG ,RIM PA
BZHIN DU BSHAD PAR BYA, ,SDOM PA GSUM LA GNAS PA NI, ,DANG PO'I
'KHRUS ZHES BSHAD PA YIN, ,BSHAGS DANG GSOL BA 'DEBS LA

@84B SOGS, ,KHRUS NI GNYIS PAR BSHAD PA YIN, ,PHYAG RGYA DGROL BA
GSUM PA STE, ,BZHI PA CHU STE THA MA'O, ,KHRUS KYI CHO GA 'DI
RNAMS KYIS, ,MKHAS PA RNAMS NI DE BZHIN BKRU, ,ZHES BYA BA GSUNGS
SO, ,'DIR YANG BDAG NI PADMA 'DZIN PA'I RGYAL PO ZHES BYA BA LA

SOGS BA RIGS BZHI'I 'KHOR LOS SGYUR BA BSTAN PAS, ,DE BZHIN
GSHEGS PA LA SOGS PA'I RIGS KYI DKYIL 'KHOR DU GTOGS PA RDO RJE
CHAGS PA DANG, RDO RJE LAGS PA LA SOGS PA'I YE SHES KYI SEMS DPA'
RNAMS KYI NYE BA'I MTSAN NYID DU BLTA'O, ,DE BZHIN

DU CHAGS PA'I DGA' BA RJES DRAN PAS, ,'DOD PA'I CHAGS PA MI RTAG
GO, ,BUD MED LA YANG CHAGS NAS SU, ,'KHRIG PA BDUN NI SPANG BAR
BYA, ,MTSAN MA BRTEN PAR RANG GYUR NAS, ,DBANG PO NYA BAR ZHI BAR
BYA, ,CHAGS PA RJES SU DRAN GYUR NAS, ,SBYIN SREG

LAS NI KUN BRTZAM MO, ,ZHES BYA BA'O, ,DGONGS PA'I TSIG DE RNAMS
KYI DON BCOM LDAN 'DAS KYIS GZHUNG 'DIS BSHAD DE, 'DI LTA STE,
MTSAN MA RTAGS ZHES BYA BAR BSHAD, ,DE YI BRTAN PA LHAG PA YI,
,RDO RJE CAN GYI MTSAN MA GANG, ,MKHAS PAS DE NI LHAG PAR

BZUNG, ,BYANG CHUB SEMS DPA' RDO RJE CAN, ,BYANG CHUB SEMS NI
GANG BRTAN PA'O, ,PHA ROL PHYIN PA DRUG GI MTSAN, ,SNYING RJE
DANG NI BYAMS PAR LDAN, ,SHES RAB THABS LA MOS BRTAN PA, ,SKYE
DGU RNAMS KYIS BSNGAGS PAR 'GYUR, ,MTSAN MA BRTAN PAR RANG GYUR

NAS, ,DE LA LHAG PAR BSNYEN PAR BYA, ,RNAL 'BYOR RIG SNGAGS GANG
'DOD PA, ,DE DANG GCIG TU 'DUG PAR BYA, ,PHYAG RGYA CHEN POR BYAS
NAS SU, ,DPUNG PA DAM DU BSDAM PAR BYA, ,RAB TU DGA' BA GANG MOS
PA, ,DE NI DGA' BA'I SA ZHES BYA, ,BRTAN PA CHEN BO GANG

CHAGS PA, ,YANG DANG YANG DU RJES DRAN NAS, ,SNYING RJE BYAMS PAS
KUN DU BYUG ,KHREL YONG NGO TSA SHES PA'I GOS, ,BRTUL ZHUGS TSUL
KHRIMS BYUGS PA'I LUS, ,BYANG CHUB SEMS KYIS SHIN TU BRGYAN,
,BRTUL ZHUGS DE DAG LDAN NAS SU, ,CHAGS PA CHEN POS

@85A *, ,BSNYEN PAR BYA, ,PHYI ROL YAN LAG MA DAG KYANG, RDO RJE
'DZIN PAS YONGS BZUNG BA, ,SPYIN SREG LAS NI CHO GA SPYIN, ,SHAR
DU BLTAS NAS SPYIN SREG BYA, ,JI LTAR GZHUNG LAS GSUNGS PA BZHIN,
,RDO RJE SLOB DPON DE TSE SPYAD, ,CES BYA BA LA SOGS

PA RGYA CHER GSUNGS SO, ,DE BAS NI SLOB DPON NAM SGRUB PA PO
DKYIL 'KHOR 'DRI BA LA SOGS PA'I TSE, ,SBYIN SREG GI LAS KYI JI
LTAR 'DOD PA'I LAS BYED 'DOD PA RNAMS KYIS, ,RANG GI LHA'I RNAL
'BYOR NYID DU MNYAM PAR GZHAG PAS, ,DE DAG GI SNYING PO DANG
PHYAG RGYA LA

SOGS PA 'AM, RDO RJE RIGS KYI DKYIL 'KHOR CHEN PO LAS GSUNGS PA'I
ZHI BA LA SOGS PA'I LAS KYI SGRUB PA'I RIG SNGAGS RNAMS KYIS
SBYIN SREG BYA BAR NGES SO, ,KHYAD PAR DU NI DPAL RDO RJE H'Um
ZHES BYA BAR MNYAM PAR GZHAG PAS, ,H'Um BZHI PO'I SNYING PO JI
LTAR 'DOD

PAR DE'I DRAG SHUL SPYOD PA'I SBYOR BA RGYUD 'DI LAS GSUNGS TE,
,'OG NAS BSHAD PAR BYA'O, ,DE LA SBYIN SREG GI YAN LAG RNAMS KYIS
NI LHA DANG SBYIN SREG BYED PA DANG, THAB DANG DGANG GZAR DANG,
BLUGS GZAR DANG, LAS JI LTAR BYA BA DANG, RJES SU MTHUN PA'I BSREG

PAR BYA BA'I RDZAS, ,MAR DANG, YAM BSREG SHING DANG, BUD SHING LA
SOGS PA, ,DE LA LHA NI RNAM PA GSUM STE, GCIG NI RDO RJE DBYINGS
LA SOGS PA'I DKYIL 'KHOR NA GNAS PA, ZHI BA LA SOGS PA'I SBYIN
SREG GI TSE, JI LTAR RIGS PAR SPYAN DRANGS TE, MCHOD PA BYA

BA GANG YIN PA'O, ,DE DAG MCHOD PA YANG BSOD NAMS 'PHEL BA DANG
BYIN GYIS RLOB PAR GYUR PAS, DE DAG BGEGS MED PAR LAS GRUB PAR
BYA BA'I PHYIR RO, ,GNYIS PA LA YANG SBYIN SREG LEN PA PO RDO RJE
SEMS DPA' LA SOGS PA DKYIL 'KHOR DU GSUNGS PA DE NYID DE

MNYES PAR BYA BA'I YE SHES KYI SEMS DPA' GANG YANG RUNG BA'I
MTSAN NYID DO, ,GSUM PA NI 'JIG RTEN PA'I ME'I RANG BZHIN MRi tA
ZHES BYA BA STE, DE YANG SBYIN SREG LEN PA DE NYID DE LHA RNAM PA
GSUM MO, ,DE BZHIN DU SBYIN SREG BYED PA'I SLOB DPON NAM SGRUB PO
STE, DE

@85B YANG SNGAR GSUNGS PA'I PHYAG RGYA CHEN PO LAS SOGS PA'I
BSGOM PA 'AM SNYING PO LA SOGS PA BZLAS BRJOD BYA BA'I CHO GAS
BDAG DANG MI GNYIS PA YE SHES KYI SEMS DPA'I RNAL 'BYOR RAB TU
GOMS PA'I SNYING PO LA SOGS PA BZLAS PA'I SBYIN SREG GIS JI LTAR
'DOD BA'I

LAS SGRUB PA LAS MKHAS PA LA SOGS PA'I YON TAN LNGA DANG LDAN
BA'O, ,SBYIN SREG GI DGANG GZAR LA SOGS PA'I MTSAN NYID KYANG
RGYUD 'DI LAS MA GSUNGS PAS, THAMS CAD SPYI'I RNAL 'BYOR GYI
RGYUD LAS BTU BAR BYA'O, ,DE LA ZHI BA LA SOGS PA'I SPYIN SREG

GI DGANG GZAR GYI TSAN NYID 'DI NI SPYI'I RNAL 'BYOR GYI RGYUD LAS
GSUNGS PA STE, 'DI LTAR YU BA CHAD PA LNGA TZAM DU BYA'O, ,DE
PHAN CHAD GZAR BU KHOR KHOR YUG SOR BZHI TZAM DU BYA'O, ,ZABS SU
SOR GCIG DE'I MCHU PADMA'I 'DAB MA 'DRA BA STE, SOR BZHI PA NI

MCHOG GO, ,DE'I PHYED MA NI 'BRING NGO, ,DE BAS KYANG CHUNG BA NI
THA MA STE, DGANG GZAR THAMS CAD KYI SPYI'I MTSAN NYID DO, ,KHYAD
PAR DU NI ZHI BA'I SBYIN SREG GI DGANG GZAR NI ZLUM PO STE, DE'I
DBUS SU 'KHOR LO BRI, ,RGYAS PA'I GRU BZHI STE, NGOS GNYIS RGU
BOR

BYA; ,DE'I DBUS SU PADMA RIN PO CHES MTSAN PA'O, ,DRAG SHUL SPYOD
PA'I DGANG GZAR NI GRU GSUM PA STE, DBUS SU KHRO BO'I RDO RJE
BRIS PA'O, ,DE LTAR DGANG GZAR GSUM PO 'DI DAG NI DGANG BLUGS
DBUL BA'I PHYIR, SBYIN SREG GI CHO GA THAMS CAD LA JI LTAR

RIGS BAR BLOS RNAM PAR PHYE LA LAS KYI RJES SU MTHUN PAR SBYAR
PAR BYA'O, ,BLUGS GZAR NI YU BA CHANG BA LNGA PA ZABS SU SOR GCIG
TZAM KHOR KHOR YUG TU MTHE BO'I SEN MO'I STENG TZAM NI MCHOG GO,
,KHOR KHOR YUG TU MTHE BO'I SEN MO BYED PA NI 'BRING NGO, ,DE BAS
KYANG

CUNG ZAD CHUNG BA NI THA MA'O, ,DE'I MTSAN MA NI LAS KYI BYE BRAG
LAS 'KHOR LO DANG PADMA DANG RDO RJE RNAMS TE SNGA MA BZHIN NO,
,DGANG GZAR DANG BLU GAS GZAR 'DI GNYIS KYANG 'OG NAS 'BYUNG BA'I
MTSAN NYID ZHI BA DANG RGYAS PA DANG DRAG SHUL SPYOD PA'I SHING
NGAM, DGANG GZAR DANG

@86A *, ,BLUGS GZAR GYI SHING SPYI'I RGYUD LAS GSUNGS PA'AM, LAS
THAMS CAD PA LAS PHYE BA'O, ,ZHI BA LA SOGS PA'I SBYIN SREG GI
THAB KYI MTSAN NYID NI, ,LAS KYI RJES SU MTHUN PA'I YO BYANG RNAM
PA LNGA'I CHO GA LA SOGS PA DANG, LHAN CIG TU ZHI BA LA SOGS PA'I

LAS SGRUB BA'I SBYIN SREG BYA BA'I SKABS NYID DU 'OG NAS 'CHAD
DO, ,DE LTAR SBYIN SREG GI YAN LAG RNAMS BSOGS PA'I RNAL 'BYOR PA
ZHI BA LA SOGS PA JI LTAR 'DOD PA'I LAS BYED PAR 'DOD PAS RAB TU
SHIS PA'I TSES GRANGS DANG, GNAS DANG SKAR MA LA SOGS PA DANG
LDAN

PA'AM, YANG NA CHOS THAMS CAD MNYAM PA NYID DU GOMS PA MANG DU
BYAS PA'AM, DE BZHIN DU RAB TU RINGS PA'I ZHI BA LA SOGS PA'I
SBYIN SREG GI LAS RNAMS GNAS LA SOGS PA'I GANG YANG RUNG BAR JI
LTAR 'DOD PA'I SBYIN SREG GI LAS LA RTAG TU RNAM PAR RTOG PA MED
PA NYID

DU RTZOL BA DANG LDAN PAR LAS SGRUB PA POS BYA'O, ,DE LA RE ZHIG
RDO RJE DBYINGS KYI DKYIL 'KHOR CHEN POR GSUNGS PA, RDO RJE SEMS
DPA' DANG, RDO RJE RGYAL PO LA SOGS PA GANG YANG RUNG BA'I SNYING
PO'AM, RDO RJE'I REGS KYI LAS KYI DKYIL 'KHOR BSTAN PA'I ZHI BA
LA SOGS

PA'I RIG SNGAGS RNAMS KYIS JI LTAR 'DOD PA'I LAS RNAMS BYED PAR
'DOD PAS, SNGAR SMOS PA'I PHYAG RGYA CHEN PO LA SOGS PA BSGOM
PA'I CHO GA'AM, SNYING PO BZLAS BRJOD BYA BA'I CHO GAS BDAG DANG
MI GNYIS PAR GYUR PA DPAL RDO RJE SEMS DPA' LA SOGS PA'I RNAL

'BYOR MNGON DU BYA'O, ,GANG GI TSE RDO RJE'I RIGS LAS GSUNGS PA'I
RIG SNGAGS RNAMS KYIS LAS KYI DKYIL 'KHOR NYID DU LAS BYED PAR
'DOD PA DE'I TSE DPAL RDO RJE H'Um KA RA LA SOGS PA RDO RJE KHRO
BO'I RNAL 'BYOR SNGON DU BYA STE, LAS DE DANG DE DAG BYA'O, ,DE
LA RE ZHIG SNGAR

SMOS PA'I RIM GYIS RDO RJE DBYINGS KYI DKYIL 'KHOR CHEN PO DANG,
PHYAG RGYA BZHI PO DANG, PHYAG RGYA GCIG PA'I DKYIL 'KHOR LAS
GANG YANG RUNG BA GCIG BKOD DO, ,SA BSTAR BA'AM, RAS SAM, RTZIG
PA'AM, NAM MKHA' LA SOGS PA LA JI LTAR RIGS PA'AM, BRIS

@86B PA'AM, BSAMS PA'I DE BZHIN GSHEGS PA LA SOGS PA YE SHES KYI
SEMS DPA' ZHI BA LA SOGS PA'I LAS THAMS CAD BSGRUB PA LA MKHAS PA
RNAMS MDUN DU BYA STE, DE BZHIN DU BSDU BA DANG, DGUG PA LA SOGS
PA SNGAR BYA STE, MCHOD PA LA SOGS PA THEG PA CHEN

PO'I SDOM PA BZUNG BA'I BAR DU BYA'O, ,YANG NA DPAL RDO RJE H'Um
KA RA LA SOGS PA KHRO BO'I RNAL 'BYOR GYIS SBYIN SREG BYED 'DOD
NA YANG DE'I TSE RDO RJE'I RIGS GYI DKYIL 'KHOR BKOD DE MCHOD PA
LA SOGS PA BYA'O, ,DPAL RDO RJE H'Um KA RA LA SOGS PA 'DI DAG
DANG RDO RJE KHRO BO'I CHO GA

LA SOGS PA 'DI DAG KYANG 'PHAGS PA DE KHO NA NYID BSDUS PA'I
RGYUD 'DI NYID LAS RDO RJE'I RIGS KYI SKABS SU BRTAG PAR BYA'O,
,DE LHAR GANG YANG RUNG BA'I CHO GAS MCHOD PA LA SOGS PA BYAS
PA'I RNAL 'BYOR PAS, ,RI MO LA SOGS PAR BRIS PA'I YE SHES KYI
SEMS DPA'

DE RNAMS NYID KYI SPYAN SNGAR 'OG NAS 'CHAD PA'I CHO GAS SDIG PA
SPYANG BA LA SOGS PA'I SBYIN SREG GI THAB TU JI LTA BA BZHIN DU
SBYIN SREG GI LAS BYA'O, ,YANG NA RNAL 'BYOR GYI RGYUD THAMS CAD
KYI SPYI'I RGYUD RDO RJE RTZE MO'I RNAL 'BYOR GYI RGYUD LAS SDIG
PA SPYANG BA LA SOGS PA'I SBYIN

SREG GI LAS BSGRUB BA GSANG BA'I DKYIL 'KHOR GSUNGS PA BRIS TE,
DE'I DBUS SU DE LAS GSUNGS PA NYID KYIS SDIG PA SPYANG BA LA SOGS
PA'I SBYIN SREG GIS LAS BSGRUB PA'I THAB TU JI LTAR 'DOD PA'I
SBYIN SREG BYA BA RANG GI LHA'I SNYING PO LA SOGS PA 'AM RDO
RJE'I RIGS KYI

LAS KYI DKYIL 'KHOR LAS GSUNGS PA'I RIG SNGAGS RNAMS KYIS SBYIN
SREG GI LAS BYA'O, ,DA LAS 'DI NI RDO RJE RTZE MO'I RGYUD LAS
GSUNGS PA'I GSANG BA'I DKYIL 'KHOR GYI CHO GA STE, 'DIR RDO RJE
DBYINGS KYI DKYIL 'KHOR CHEN PO THIG GDAB PA'I RIM PA NYID KYIS
DKYIL 'KHOR

GYI THIG GDAB PA DE LA SHAR PHYOGS KYI SGOR RDO RJE, LHO PHYOGS
SU RIN PO CHE, NUB PHYOGS SU PADMA, BYANG PHYOGS KYI SGOR SNA
TSOGS RDO RJE, PHYI'I DKYIL 'KHOR GYI SHAR PHYOGS KYI SNAM BU LA
PADMA DANG, NAGS KYI LCUG MA DANG, BGRANG PHRENG DANG, RIL BA
SPYI BLUGS DANG, AA DZI

@87A *, ,NA DANG, PHYAG RGYA LNGA BRI'O, ,LHO PHYOGS KYI SNAM BU
LA, TRI SH'U LA DANG, ZLA BA KHAM PA DANG, RGYAL MTSAN DANG, THOR
TSUGS DANG, MIG DANG LNGA BRI'O, ,NUB PHYOGS SU 'KHOR LO DANG,
DUNG DANG BE CON DANG, RAL GRI DANG, PHUB DANG LNGA BRI'O, ,BYANG
PHYOGS SU SHAG

TI DANG, DRIL BU DANG, BA DAN DANG, RMA BYA DANG, SENG GE DANG
LNGA'O, ,NANG GI DKYIL 'KHOR GYI SHAR DU, RDO RJE DANG, LCAGS KYU
DANG, MDA' DANG, MGU BA'O, ,LHO PHYOGS SU NOR BU RIN PO CHE DANG,
NYI MA DANG, RIN PO CHE'I RGYAL MTSAN DANG SO'I PHRENG BA'O, ,NUB
PHYOGS SU, PADMA DANG, RAL

GRI DANG, 'KHOR LO DANG, DUNG NGO, ,BYANG PHYOGS SU SNA TSOGS RDO
RJE DANG, GO CHA DANG, MCHE BA DANG, RDO RJE KHU TSUR BRI'O,
,DBUS SU JI LTAR 'DOD PA ZHI BA LA SOGS PA'I ZHUGS THAB GANG YANG
RUNG BA 'OG NAS 'BYUNG BA'I CHO GA BZHIN DU BRKOS TE, DE'I G-YAS
G-YON DU RDO RJE GNYIS,

SHAR PHYOGS SU GTZUG TOR GYI PHYAG RGYA PADMA LA GNAS PA GZHAG
GO, ,DE LTAR GSANG BA'I DKYIL 'KHOR BRIS TE, SNGAR SMOS PA'I RIM
GYIS MCHOD PA LA SOGS PA THAMS CAD BYAS NAS ZHI BA LA SOGS PA'I
SBYIN SREG GI LAS KYI DKYIL 'KHOR 'DI'I NANG DU BYA'O, ,YANG NA
SNGAR

SMOS PA'I RIM GYIS SA BSTAR BA LA SOGS PAS, RDO RJE DBYINGS LA
SOGS PA'I DKYIL 'KHOR GYI LHA RNAMS BRIS PA'I SPYAN SNGAR MNYAM
PAR GZHAG STE, JI LTAR 'DOD PA'I ZHUGS THAB TU GANG 'DOD PA'I
SBYIN SREG BYA'O, ,DE LA DANG POR RE ZHIG SDIG PA SPYANG BA'I
SBYIN SREG GI

LAS KYI THAB NI KHOR KHOR YUG TU KHRU GANG TZAM, ZABS SU MTHO
GANG TZAM DBUS SU 'KHOR LO'I PHYAG RGYA, SOR BRGYAD PA 'PHANG DU
SOR GCIG PAS MTSAN PA, KHA KHYER MNYAM PA, SOR BZHI PAS BSKOR BA,
RTA BABS DANG BCAS PA DE'I NGOS GNYIS SU RDO RJE GNYIS GZHAG
,SHAR

PHYOGS SU GTZUG TOR GYI PHYAG RGYA PADMA LA BZHUGS PA GZHAG ,NGOS
KYI RDO RJE GNYIS DANG, GTZUG TOR GYI PHYAG RGYA DE DAG NI RGYAS
PA LA SOGS PA 'OG NAS 'BYUNG BA'I THAB RNAMS LA YANG SBYAR BAR
BYA'O, ,DE LTAR SBYIN SREG GI THAB BYAS NAS, SDIG PA SBYAR BA'I
SBYIN SREG BYA BAR 'DOD

@87B PAS; SNGAR SMOS PA'I RIM PA NYID KYIS, RDO RJE DBYINGS KYI
DKYIL 'KHOR CHEN PO LAS GSUNGS PA, RANG GI LHA'I DAM TSIG SEMS
DPA'I RNAL 'BYOR BDAG DANG MI GNYIS PAR GYUR PA MNGON DU BYA STE,
BCOM LDAN 'DAS RDO RJE CHOS THAMS CAD DAG PAR BYED PA'I SNYING PO
SNGAR

GSUNGS PA NYID DANG, DE'I CHOS KYI YI GES CHU LA MNGON PAR
BSNGAGS TE, THAB NYE 'KHOR DU BYAS PA DANG, SBYIN SREG GI YO BYAD
DANG BCAS PAR BSANG GTOR BYA'O, ,DE NAS LAS KYI PHYAG RGYA RJES
SU MTHUN PA'I PHYOGS SU BLTAS SAM, PHYOGS THAMS CAD MNYAM PA NYID

DU DMIGS PAS JI LTAR 'DOD PAS BLTAS LA, MDUN NA BZHUGS PA'I RI
MO'I SKU GZUGS LA SOGS PA LA MNGON DU PHYOGS TE 'DUG NAS THAB TU
SHING LJON PA DANG MNGAR PO LAS BYUNG BA'I BUD SHING RAB TU SKAM
PO GZHUG GO, ,DE NAS DE BZHIN GSHEGS PA'I RIGS KYI LHA DANG

BDAG DANG MI GNYIS PA'I RNAL 'BYOR PA ZHI BA'I LAS DANG RJES SU
MTHUN PA'I RTZVA KU SHA'I KHRES LA SOGS PA LA SKYIL MO KRUNG DU
'DUG GAM, RDO RJE'I KHRO BO'I MNYAM PAR GZHAG PAS, SDIG PA SPYANG
BA'I SBYIN SREG BYED 'DOD PAS, RDO RJE'I RIGS LAS GSUNGS PA'I RIM
PA NYID

KYIS GANG YANG RUNG BA'I RDO RJE KHRO BOR MNYAM PAR GZHAG PA
MNGON DU BYAS TE, G-YON BRKYANG BA'I TSUL DU GNAS NAS, THAB KYI
KHOR KHOR YUG TU G-YAS PHYOGS NAS RTZVA KU SHA BTING STE, ME TOG
DKAR PO GTZANG MA DRI ZHIM PO YANG GTOR LA, SHING MNGAR PO LAS
BYUNG BA'I ME'AM,

YON TAN CAN DKA' THUB LA DGA' BA'I KHYIM NAS BLANGS PA'I ME, BCOM
LDAN 'DAS RDO RJE CHOS KYI BZLAS BRJOD BYAS PA'I CHUS BSANG GTOR
BYAS PA THAB TU BCUG LA LAS SNA TSOGS BA'I SNYING PO BRJOD CING
RLUNG G-YAB KYI RLUNG GIS RAB TU SBAR RO, ,DE NAS YI GE H'Um RANG
GI SNYING GAR

BZHAG STE, RANG GI LHA'I RNAL 'BYOR LA GNAS KYANG RNAL 'BYOR PA
KHROS PAR BYAS TE, RDO RJE ME'I DAM TSIG GI PHYAG RGYA BCINGS
NAS, RDO RJE ME'I DAM TSIG GI GSANG SNGAGS H'Um GI BAR DU BCUG
PAS, RDO RJE ME'I GZUGS TE MU TA'I ME'I GZUGS DER BZHAG GO, ,DE
LA 'DI NI RDO

@88A *, ,RJE ME'I DAM TSIG GI PHYAG RGYA STE, RDO RJE BSRUNG BA
BSTAN BYAS NAS, ,RDO RJE BCINGS PA BSDAM PAR BYA, 'DI NI ME YI
DAM TSIG STE, ,THAMS CAD BYED PA 'DA' DKA' BA'O, ,DE LA 'DI NI
RDO RJE'I ME'I DAM TSIG GI GSANG SNGAGS SO, ,AOm BADZRA AA NA LAM
H'A BH'A TA DZVA LA YA,

SARBAN BHA SMIm KU RU SARBA DUsht'AN H'Um PHAt, MRi TA'I ME YANG
MID PA RING LA GZI MDANGS CHEN PO BGRANG PHRENG DANG RIL BA SPYI
BLUGS THOGS PA THOR TSUGS SER PO SPU CAN LAS DANG RJES SU MTHUN
PA'I KHA DOG TU BSAM MO, ,DE NAS DER BYUNG SPOS DANG ME TOG LA
SOGS PA DE'I GSANG SNGAGS

NYID KYIS BYIN LA, SNGAR SMOS PA'I ZHI BA'I DGANG GZAR GYIS MAR
GYI DGANG BLUGS BKANG STE DE'I GSANG SNGAGS NYID KYIS BYIN TE,
YAM SREG SHING GI THOR TO GNYIS MAR LA BSKUS PA GSUM BSREGS LA
GUNG MO DANG SRIN LAG DANG, MTHE BOS SAM, SNGAR SMOS PA'I BLUGS
GZAR

GYIS MAR DANG BSRES PA'I TIL GYIS SREG BLUGS GSUM SBYIN NO, ,DE
NAS DE'I KHA BKRUS LA BCOM LDAN 'DAS RDO RJE CHOS KYI BZLAS BRJOD
BYAS PA'I CHUS BSANG GTOR BYAS TE, 'DI SKAD DU, DRANG SRONG CHEN
PO KHYOD RANG GI 'BAR BA NYID DU BZHUGS TE BDAG JI LTAR 'DOD PA'I
SBYIN

SREG BYED PA'I BAR DU GNAS PAR GYIS SHIG CES SMRA BAR BYA'O,
,DE'I 'OG TU RDO RJE SEMS DPA' BZLAS BRJOD BYAS PA'I MCHOD YON
GYI SNOD BYUG SPOS GTZANG MA DRI ZHIM PO DANG ME TOG CAN GYI CHUS
BKANG BA DAG GIS G-YON ROL DU GZHAG GO, ,G-YAS ROL DU YANG BYUG
SPOS DANG ME

TOG LA SOGS PA'I YO BYAD DANG SHING MNGAR PO'I YAM SREG SHING
DANG BSREG PAR BYA BA'I MAR DANG TIL RNAMS GZHAG GO, ,RANG GI
MDUN DU YANG DGANG GZAR DANG BLUGS GZAR BZHAG NAS RANG GI LHA'I
DAM TSIG SEMS DPA'I RNAL 'BYOR BDAG DANG MI GNYIS PAR GYUR PA, JI
LTAR BYAS

PA YID CAM ZHIG DRAN PA'I LAM DU BYAS NAS, RANG GI LHA'I YE SHES
KYI SEMS DPA' BYIN GYIS RLOB PAR BYA BA'I PHYIR DE'I SNYING POS
BZLAS BRJOD BYAS PA'I ME TOG GCIG ME'I NANG DU BCUG LA 'OG NAS
'BYUNG BA'I RIM GYIS BSREG BLUGS DBUL BA LA SOGS PA BYA'O, ,YANG
DE BZHIN

@88B DU MRi TA'I ME'I SREG BLUGS SNGAR BYA STE, BCOM LDAN 'DAS
LAS NA TSOGS PA'I SNYING PO BRJOD CING ME DE NYID KYI BSREG KHANG
BZANG BO JI LTAR RIGS PA'I GDAN GYIS BRGYAN PA DE LA RANG GI
LHA'I GZUGS JI SKAD GSUNGS PA BSAMS TE, SNGAR SMOS PA'I RIM PA
NYID KYIS BSDUS PA DANG

DGUG PA DANG, GZUNG BA DANG BCING BA DANG MNYES PAR BYA BA'I CHO
GAS ME'I NANG DU BSAMS PA, DER RANG GI LHA'I DAM TSIG GI SEMS
DPA' BCUG STE, SNGAR SBYAR BA'I MCHOD YON RDO RJE SEMS DPAS BZLAS
BRJOD BYAS PA DANG, SREG BLUGS RANG GI LHA'I SNYING POS PHUL LA

BDE BAR GSHEGS SAM ZHES SMRA BA MNGON DU BYAS TE, GSANG BA'I
MCHOD PA LA SOGS PA BRGYAD DANG, PHYI'I MCHOD PA ME TOG DANG BYUG
SPOS LA SOGS PAS MCHOD DE, DE LA 'OG NAS 'BYUNG BA'I TSUL NYID
KYIS, SREG BLUGS DBUL BA LA SOGS PA BYA'O, ,

CHO GA 'DI YANG BYA STE, BDAG LA JI LTAR BYIN GYIS BRLABS PA,
RANG GI LHA'I DAM TSIG SEMS DPA' BDAG TU GYUR PA NYID DU MNGON DU
BYA STE, SEMS CAN THAMS CAD LA YANG SNGAR SMOS PA'I RIM PA NYID
KYIS SNYING RJE CHEN POS KHYAB PAR BYA'O, ,DE NAS ME DANG DAG
GANG GZAR DANG

BLUGS GZAR DANG MAR LA SOGS PA BSREG PAR BYA BA'I RDZAS RNAMS LA
RANG GI LHA'I SNYING POS SO SOR BZHAG STE, ZHI BA LA SOGS PA'I
LAS SGRUB NUS PA KHA DOG DKAR PO DANG LDAN PAR YANG BYIN GYIS
BRLAB PO, ,DE BZHIN DU 'OG NAS 'BYUNG BA'I RGYAS PA LA SOGS PA'I
LAS KYI

CHO GA RNAMS LA YANG RIM PA 'DI NYID KYIS LAS DE DANG DE DAG
SGRUB NUS PA KHA DOG SER PO LA SOGS PA JI LTAR RIGS PAR DE DAG LA
BSAM MO, ,DE NAS RANG GI LHA'I SNYING PO'I MTHAR SV'A H'A'I DANG
BCAS PAR RDO RJE'I TSIG GIS BRJOD DAM, RDO RJE RIGS KYI LAS KYI
DKYIL 'KHOR LAS

GSUNGS PA SDIG PA 'BYANG BAR BYED PA'I RIG SNGAGS BZLAS BRJOD
BYED CING ME'I NANG DU BSAMS PA'I RANG GI LHA'I YE SHES KYI SEMS
DPA' MNGON DU BYA STE, RDO RJE'I LTA BAS KYANG DE LA BLTA ZHING
MAR GYIS DANG GZAR BKANG STE, DGANG BLUGS GSUM SV'AH'AI MTHAR DE
LA DBUL LO, ,

@89A *, ,DE LA MNYES PAR BYA BA'I YE SHES SEMS DPA'I SNYING PO
RNAMS NI JI LTAR RIGS PAR, BADZRA DH'A TU, BADZRA SATVA ZHES BYA
BA LA SOGS PA SNGAR GSUNGS PA NYID DU SHES PAR BYA'O, ,RDO RJE
RIGS KYI LAS KYI DKYIL 'KHOR LAS GSUNGS PA'I SDIG PA SPYANG BA'I
SBYIN SREG GI RIG

SNGAGS NI 'DI'O, ,AOm SARBA P'A PAm DA HA NA BADZR'A YA SV'A H'A,
DE NAS DE BZHIN DU SHING MNGAR PO'I YAM SREG SHING RTZE MO GNYIS
MAR LA BTAGS PA CI LNGAR 'DOD PA BSREGS LA YAM SHING GIS SBAR
BA'I ME LA MAR DANG BSRES PA'I TIL BLUGS BZAR CHUNG DU'AM GUNG MO
DANG SRIN LAG DANG MTHE BOS

BLANGS TE BSREG GO, ,'DIR YANG DE BZHIN GSHEGS PA'I RIGS KYI
SBYIN SREG THAMS CAD KYI CHO GA LA LAG PA G-YON PA'I RDO RJE KHU
TSUR GOS GYIS G-YOGS TE, DES RANG GI SNYING GAR DPUNG PA MAN CHAD
DAM DU BCUG STE SPYAR LA LAG PA G-YAS PAS SBYIN SREG BYA'O, ,RDO
RJE KHRO

BO'I MNYAM PAR GZHAG PAS SBYIN SREG BYED NA, LAG PA G-YON PA KHRO
BO'I KHU TSUR BYAS LA DE BZHIN DU SREG BLUGS DBUL LO, ,BYAMS PA
LA SOGS PA'I LTA BAS KYANG JI LTAR RIGS PAR LAS KYI RJES SU MTHUN
PAR BSGRUB PAR BYA BA LA BLTA'O, ,DE LTAR NYI MA RE RE ZHING
MTSAMS

KYI RIM PA NYID KYIS BDAG GAM GZHAN GYI SDIG PA BYANG NAS, LUS
DANG NGAG DANG SEMS LA RNYOG PA MED PAR YON TAN 'BYUNG BA'I MTSAN
MTSE 'DI NYID LA BYUNG GI BAR DU SBYIN SREG BYA'O, ,SDIG PA
SPYANG BA'I ZHI BA'I SBYIN SREG GI CHO GA BSDUS PA'O,, ,,SDIG PA
'BYANG BA'I ZHI BA'I SBYIN

SREG GI CHO GA 'DI THAMS CAD 'OG NAS 'BYUNG BA'I RIGS RGYAS PAR
BYA BA LA SOGS PA'I SBYIN SREG RNAMS LA YANG PHAL CHER SBYAR BAR
BYA'O, ,DE DAG GI SO SO'I KHYAD PAR GYI CHOG GANG YIN PA YANG DE
'DIR BSHAD PAR BYA'O, ,'DIR THAB RNAMS KYI ZABS DANG KHOR YUG
DANG, THAB KYI

KHA KHYER GYI TSAD NI JI TZAM 'DOD PAR BYA STE, GANG GI PHYIR RDO
RJE RTZE MO'I RGYUD LAS PHAL CHER DE RNAMS KYI TSAD MI SNANG BA'I
PHYIR RO, ,THAB DE DAG GI DBYIBS KYI KHYAD PAR DE LAS GSUNGS PA
GANG YIN PA DANG, 'PHAGS PA DE KHO NA NYID BSDUS PA LAS GSUNGS
PA'I LAS SO SO'I YAM SREG SHING

@89B DANG; BUD SHING DANG SREG RDZAS DANG, DE LAS GA ZHAN PA'I
SPYI'I CHO GA'I RGYUD LAS GSUNGS PA'I LUNG DANG BSAM PA LA SOGS
PA'I BYE BRAG GANG YIN PA DE 'DIR BSHAD PAR BYA'O, ,DE LA RIG
SNGAGS RGYAS PAR BYA BA'I SBYIN SREG LA RIN PO CHE 'DRA BA'I THAB
KHA KHYER DANG DBUS PADMAS,

MTSAN PA'O, ,LAS BYED PA'I DUS NA YANG SBYIN SREG BYED PA'I GOS
SER PO'AM, JI LTAR 'DOD PA'I GOS BGO'O, ,YID KYANG RAB TU DGA'
BAR BYA'O, ,DE BZHIN DU SBYIN SREG GZHAN RNAMS LA'ANG STAN DANG
GOS DANG BSAM PA LA SOGS PA SPYI'I RGYUD RNAMS LAS JI LTAR 'DOD
PAR

BRTAGS LA NAN TAN DANG LDAN PAR BYA'O, ,'DIR NI GZHUNG MANG DU
DGOS PA DANG RNAL 'BYOR GYI TSUL PHAL CHER DE DAG GI SPYOD PA DES
PA MED PA'I PHYIR MA BSHAD DO, ,DE LTAR RIGS RGYAS PAR BYA BA'I
SBYIN SREG LA RIN PO CHE 'DRA BAS THAB PADMAS MTSAN PAR BYAS TE,
CHO GA SNGA MAS THAMS

CAD BYAS LA DE BZHIN DU RANG GI LHA'I SNYING PO'I MTHAR SV'A H'A
DANG BCAS PA'AM, RDO RJE'I RIGS KYIS RIGS RGYAS PAR BYA BA'I
SBYIN SREG GI RIG SNGAGS KYI MAR DANG BSRES PA'I 'BRAS KYI SREG
BLUGS BYAS NA RIGS KYI NOR DANG 'BRU DANG BU TSA LA SOGS PA DANG
LDAN PA 'BYOR PA'I MTSAN

NYID RGYAS PAR 'GYUR RO, ,DE LA 'DI NI RDO RJE'I RIGS KYIS RIGS
RGYAS PAR BYED PA'I MTSAN NYID SBYIN SREG GI RIG SNGAGS SO, ,AOm
BADZRA PUshtA YE SV'A H'A, DE BZHIN DU ZLA BA KHAM PA 'DRA BA'I
THAB 'KHOR LOS MTSAN PA BYAS TE, DER YAM SREG SHING MNGAR POS
SNGA MA BZHIN DU ME SBAR TE ME

GNYIS PA LA SOGS PA CHO GA SNGA MA THAMS CAD BYAS LA, RTZVA D'UR
BA'I NYAG MA MAR LA BTAGS PA'I SBYIN SREG BYAS NA, BDAG GAM GZHAN
TSE RING BAR 'GYUR RO, ,DE LA 'DI NI TSE RING BA'I SBYIN SREG GI
RIG SNGAGS SO, ,AOm BADZRA A'A YU shE SV'A H'A, DE BZHIN DU CHO
GA 'DRA BA'I THAB

DBUS DANG KHA KHYER 'KHOR LOS MTSAN PAR YAM SREG SHING MNGAR PO
LA ME SBAR TO CHO GA THAMS CAD SNGA MA BZHIN DU BYAS LA RTZVA KU
SHA'I NYAG MA 'BRU MAR LA BTAGS PA SBYIN SREG BYAS NAS BDAG GAM
GZHAN LHA DANG LHA MA YIN PA'I 'JIGS PA CHEN PO LAS BSRUNG BAR
'GYUR RO, ,DE LA 'DI NI

@90A *, ,RDO RJE'I RIGS KYI BSRUNG BA'I RIG SNGAGS SO, ,AOm AA
PRA TI HA TA BADZR'A YA SV'A H'A, RDO RJE 'DRA BA'I THAB LCAGS
KYU MTSAN PAR SHING KA RANYDZA LA SOGS PA'I SHING TSA BA'I YAM
SREG SHING GIS ME SBAR TE SNGA MA BZHIN DU CHO GA THAMS CAD BYAS
LA KUNG TZA KA'I TSER MAS

SBYIN SREG BYAS NA, LHA DANG MI LA SOGS PA GANG 'DOD PA DE DGA'
'GUGS PAR BYED DO, ,DE LA 'DI NI 'GUGS PAR BYED PA'I RIG SNGAGS
SO, ,H'Um BADZRA KA RI SH'A YA SV'A H'A, KUD TZA'I TSER MA YANG
LCUG MA ME TOG DKAR PO CAN TE, KUD MA KA ZHES 'JIGS RTEN DU GRAGS
PA

GANG YIN PA'O, ,RDO RJE 'DRA BA'I THAB NYID DU YAM SREG SHING TSA
BAS MA SBAR LA ME TOG DMAR PO'I 'BRAS BUS SBYIN SREG BYAS NA,
'GRO BA THAMS CAD RJES SU CHAGS PAR 'GYUR RO, ,DE DAG 'DI NI RJES
SU CHAGS PAR BYED PA'I SBYIN SREG GI RIG SNGAGS SO, ,H'Um BADZRA
RA G'A YA

SV'A H'A, 'OBS DANG BCAS PA'I RTZIG PA DANG 'DRA BA'I ZHUGS THAB
RDO RJE RNON POS MTSAN PA BYA STE, YAM SREG SHING TSA BAS ME SBAR
LA, LCAGS PHYE SREG BLUGS BYAS NA DGRA BCINGS PAR 'GYUR RO, ,DE
LA 'DI NI BCING BA'I SBYIN SREG GI RIG SNGAGS SO, ,H'Um BADZRA
BANDH'A YA SV'A H'A,

MCHE BA DANG 'DRA BA'I THAB RDO RJE RNON POS MTSAN PA BYA STE,
YAM SREG SHING TSA BAS ME SBAR LA 'BRAS BU KHA BA'I SBYIN SREG
GIS DGRA LA DRAG SHUL BYA'O, ,DE LA 'DI NI DRAG SHUL SPYOD PA'I
SBYIN SREG GI RIG SNGAGS SO, ,H'Um BADZRA MA RA n'A YA PHAt,
PADMA 'DRA BA'I THAB MDAS MTSAN

PAR SHING AA MRA'I YAM SREG SHING GIS ME LA AA MRA'I ME TOG DANG
'BRAS BUS SBYIN SREG BYAS NA, DBANG DU BYAS PAR 'GYUR TE, DE LA
DBANG DU BYA BA'I SBYIN SREG GI RIG SNGAGS NI 'DI'O, ,AOm BADZRA
PA SHANG KA R'A YA SV'A H'A, PADMA 'DRA BA'I THAB TU SHING AA
MRA'I YAM SREG SHING GIS ME SBAR

BA LA SHING MA DA NI'I 'BRAS BU'I SBYIN SREG BYAS NA 'DOD PA'I
GZUGS CAN DU 'GYUR RO, ,DE LA 'DI NI 'DOD PA'I GZUGS CAN DU GYUR
PA'I SBYIN SREG GI RIG SNGAGS SO, ,AOm K'A MA R'U PA BADZR'A YA
SV'A H'A, GZHU 'DRA BA'I ZHUGS THAB MDAS MTSAN PAR YAM SREG SHING
SKYUR PO CAN GYIS ME

@90B SBAR LA SHING BA TRA DANG PALKSHA DANG AU DUM B'A RA LA SOGS
PA ME TOG MI SNANG BA RNAMS KYIS RTZE MO'I YAM SREG SHING GIS
SBYIN SREG BYAS NA MI SNANG BAR 'GYUR RO, ,DE LA 'DI NI MI SNANG
BA'I SBYIN SREG GI RIG SNGAGS SO, ,AOm AA TVI SHA BADZRA YA SV'A
H'A, LCAGS KYU 'DRA BA'I THAB PADMAS MTSAN PAR

YAM SREG SHING SKYUR POS ME BUS LA NAM MKHA'I LCUG MA'I ME TOG
GIS SBYIN SREG BYAS NA, NAM MKHA' LA 'GRO BAR 'GRUB PAR 'GYUR RO,
,DE LA 'DI NI RDO RJE'I RIGS KYI DKYIL 'KHOR LAS GSUNGS PA NAM
MKHA' LA 'GRO BA'I SBYIN SREG GI RIG SNGAGS SO, ,AOm BADZRA KHE
TZA RI n'A

YE SV'A H'A, NAM MKHA'I LCUG MA NI KANG KO NA LA SOGS PA'I YUL NA
SHING LJON PA'I STENG NA, LCUG MA BRES PA LTA BU PHRA MO'I GZUGS
RTZA BA MED PAR SKYE'O, ,THAB DE NYID DU SHING KHA BO'I YAM SREG
SHING BUS PA'I ME LA SHING RDO RJE CAN GYI ME TOG DANG 'BRAS BUS
SBYIN SREG BYAS NA, SGRUB PA

PO JI LTAR 'DOD PA'I RDO RJE'I BKA' BZHIN BYED PAR 'GYUR RO,
,SHING RDO RJE CAN DANG SNU HA ZHES BYA BA NGOS NAS ZUR BRTZIGS
MA LTA BU YOD PA'O, ,DE LA 'DI NI SBYIN SREG GI RIG SNGAGS SO,
,H'Um BADZRA SHAm KA R'A YA SV'A H'A, YANG THAB DE NYID DU ME
SBAR BA LA BYANG CHUB SEMS DPA' GANG GIS ME TOG

GI SMAN MAS SBYIN SREG BYAS NA DE 'DI LA CI 'DOD PA DE STER RO,
,DE LA 'DI NI SBYIN SREG GI RIG SNGAGS SO, ,H'Um SO RI BA SHAm KA
RA BADZR'A YA SV'A H'A, ZHUGS THAB DE NYID DU YAM SREG SHING KHA
BOS BUS PA'I ME LA BCOM LDAN 'DAS PHYAG NA RDO RJE'I ME TOG GI
SMAN MAS SBYIN SREG BYAS NA SGRUB

PA PO'I 'DOD PA'I MCHOG STZOL TO, ,DE LA 'DI NI SBYIN SREG GI RIG
SNGAGS SO, ,H'Um BADZRA P'A nI BA SHAm KA R'A YA SV'A H'A, THAB
DE NYID DU YAM SREG SHING KHA BOS ME BUS PA LA CHOS GOS KYI DUM
BU'I SBYIN SREG BYAS NA, BCOM LDAN 'DAS RDZOGS PA'I SANGS RGYAS
SGRUB PA PO CI LTAR 'DOD PA'I

MCHOG STZOL TO, ,DE LA 'DI NI SBYIN SREG GI RIG SNGAGS SO, ,H'Um
BUDDHA BA SHAm KA R'A YA SV'A H'A, SBYIN SREG GI LAS RNAM PA BCU
DRUG PO 'DI DAG GANG BSHAD PA'I LHAG MA SNGON GYI DUS DANG, PHYI
MA'I DUS SU BYA BA SPYI'I CHO GA DE BSHAD PAR BYA'O, ,DE LA SGRUB
PA PO GANG YANG RUNG BA'I SBYIN

@91A *, ,SREG GI LAS BYED 'DOD PAS SNGAR SMOS PA'I RIM GYIS RDO
RJE PHRA MO'I TING NGE 'DZIN MOS PA RAB TU GSOM PAR BYAS PAS
SNGAR SMOS PA NYID KYIS BDAG DANG MI GNYIS PAR GYUR PA'I RANG GI
LHA'I YE SHES SEMS DPA'I RNAL 'BYOR RAB TU GOMS PAR BYA'O, ,PHYI
MA'I DUS SU

BYA BA YANG SDIG PA SPYANG BA DANG TSE BSRING BA DANG RJES SU
CHAGS PAR BYA BA DANG DBANG DU BYA BA DANG BSRUNG BA DANG, BCINGS
PA DANG BSAD PA RNAMS NYI MA RE RE, SBYIN SREG BYAS PA NYID KYIS
'GRUB PAR 'DOD PAS, DE'I MTHA' MAR MTSAN THOG THAG TU SBYIN SREG
BYA STE, RANG GI LHA'I YE SHES

SEMS DPA' NYID LA GSOL BA BYAS NAS NYI MA RE RE'I SBYIN SREG
BTANG BAR BYA'O, ,BCOM LDAN 'DAS BDAG GI CHO GA NYAMS PAR BGYIS
PA LTA MCHIS NA, DE DAG LA BZOD PAR GSOL LO ZHES BYA'O, ,RDO RJE
DGA' BA DANG, PHYAG NA RDO RJE DANG, YANG DAG PAR RDZOGS PA'I
SANGS

RGYAS MNYES PAR BYED PA'I SBYIN SREG DANG DE BZHIN DU 'DOD PA'I
GZUGS DANG NAM MKHA' LA 'GRO BA'I SBYIN SREG ZLA BA GCIG GAM, ZLA
BA BZHI'I RIM GYIS BYAS NA, RGYUD LAS GSUNGS PA'I MTSAN MA BZANG
PO BYUNG NGAM, DE BZHIN DU MTSAN MO SPYIN SREG BYAS SAM, JI LTAR
'DOD

PA'I DNGOS GRUB 'DOD PA 'AM, MTHU MED PAR GYUR NA, RTAG TU NYI MA
RE RE ZHING SBYIN SREG BYED PA JI LTAR RIGS PAR GTANG BAR BYA BA
RIG BAR BYA'O, ,DE LA 'DI NI SNGON DU BSNYEN PA'I SBYIN SREG BYED
PA'I TSE DANG MTSAN MO BSGRUB PA'I SBYIN SREG BYED BA'I TSE'I
SBYIN SREG THAMS CAD BTANG BA'I CHO GA

STE; DANG POR RE ZHIG JI LTAR 'DOD PA'I SBYIN SREG BYAS ZIN NAS,
SBYIN SREG BYA BA'I MAR DANG RDZAS YOD NA YANG DGANG BLUGS DBUL
LO, ,DE NAS JI LTAR SPYANG DRANGS PA'I RI MO DANG, DKYIL 'KHOR LA
SOGS PA LA MDUN DU GNAS PA'I YE SHES SEMS DPA'I LHA RNAMS DANG,
RDO RJE'I

ME THAB NA GNAS PA DANG, MNYES PAR BYA BA RANG GI LHA'I YE SHES
SEMS DPA'I MNGON DU BYA STE, DE BZHIN DU GSANG BA'I MCHOD PA LA
SOGS PA BRGYAD DANG, SPYI'I MCHOD PA RNAMS KYIS CI NUS PAR MCHOD
DE GSOL BA BTAB LA, JI LTAR 'DOD PA'I DNGOS GRUB GRUB PA DANG,
GNAS

@91B PAR BYA BA'I PHYIR, ,BCOM LDAN 'DAS KYI YI GE BRGYA PA RDO
RJE'I TSIG GIS SNGA MA BZHIN DU LAN CIG BRJOD LA, DE BZHIN DU RDO
RJE RIN PO CHE'I DBANG BSKUR BA DANG, RDO RJE GO CHAS BSRUNG BA'I
CHO GA BYA STE, JI LTAR BCINGS PA'I PHYAG RGYA RNAMS GANG DANG
GANG DHA BYUNG BA DE DANG DE NYID NAS DE BZHIN DU

SNGA MA'I CHO GAS DGROL BAR BYA'O, ,DE NAS PHYAG 'TSAL TE SNGA
MA'I CHO GA NYID KYIS JI LTAR SPYAN DRANGS PA'I YE SHES SEMS
DPA'I LHA'I 'KHOR SLAR GSHEGS SU GSOL LO, ,THAB NA GNAS PA RDO
RJE ME'I GZUGS SNGAR BSHAD PA RJES SU DRAN PAR BYAS LA, DGANG
BLUGS DBUL BA LA

SOGS PA SNGAR BYAS TE, RDO RJE MI'I DAM TSIG GI PHYAG RGYA DE
NYID DANG DE'I GSANG SNGAGS NYID KYIS SLAR BTANG LA YO BYAD
BSRUNG BA YANG SNGA MA BZHIN DU BYAS LA LDANG NGO, ,SBYIN SREG GI
CHO GA BSDUS PA'O, ,DE NYID BSDUS PA'I TSUL LAS NI, ,RGYAL DANG
BYANG CHUB SEMS DPA' YI, ,BSGRUB

PA'I CHO GA BSDUS PA YI, ,BSOD NAMS BDAG GIS GANG THOB PA, ,DES
NI SANGS RGYAS GSANG BA YI, ,TSIG GI BDUD RTZI MTHUN PA RNAMS,
,DPAL LDAN RDO RJE SEMS DPA'I THUGS, ,YONGS SU MNYES PA NYID DU
'GYUR, ,DE NYID BSDUS PA'I SGRUB THABS 'DI, ,'JAM

DPAL GO CHAS GSAL BSGYUR BA'I, ,BSOD NAMS RGYA CHEN GANG YOD PA,
,SEMS CAN KUN LA YONGS SU BSNGO, ,'PHAGS PA DE KHO NA NYID BSDUS
PA LAS, RDO RJE DBYINGS KYI DKYIL 'KHOR CHEN POR GSUNGS PA'I YE
SHES SEMS DPA' MNYES PAR BYA BA'I CHO GA BSDUS PA STE,

SLOB DPON SANGS RGYAS GSANG BAS MDZAD PA RDZOGS SO,, ,,LO TZ'A BA
'JAM DPAL GO CHAS BSGYUR BA'O,, 