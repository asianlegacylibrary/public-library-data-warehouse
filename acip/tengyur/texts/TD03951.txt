@294B #, ,RGYA GAR SKAD DU, BO DHI SATVA MA n+YA BA LI, BOD SKAD DU,
BYANG CHUB SEMS DPA'I NOR BU'I PHRENG BA, THUGS RJE CHEN PO LA
PHYAG 'TSAL LO, ,DAD PA'I LHA LA PHYAG 'TSAL LO, ,THE TSOM THAMS
CAD RNAM SPANGS SHING, ,SGRUB LA NAN TAN GCES

@295A *, ,SU BYA; ,GNYID RMUGS LE LO SPANG BYA ZHING, ,RTAG TU
BRTZON 'GRUS 'BAD PAR BYA, ,DRAN DANG SHES BZHIN BAG YOD PAS,
,DBANG PO'I SGO RNAMS RTAG TU BSRUNG, ,NYIN MTSAN DUS GSUM YANG
DANG YANG, ,SEMS KYIS RGYUD LA BRTAG PAR BYA, ,BDAG GI NYES PA

BSGRAG BYA ZHING, ,GZHAN GYI 'KHRUL PA BTZAL MI BYA, ,GZHAN GYI
YON TAN BSGRAG BYA ZHING, ,BDAG GI YON TAN SBA BAR BYA, ,RNYED
DANG BKUR STI SPANG BYA ZHING, ,KHENGS GRAGS RTAG TU SPANG BAR
BYA, ,BYAMS DANG SNYING RJE BSGOM BYA ZHING, ,BYANG CHUB SEMS NI
BRTAN PAR BYA, ,MI DGE BCU PO

SPANG BYA ZHING, ,RTAG TU DAD PA BRTAN PAR BYA, ,'DOD PA CHUNG
ZHING CHOG SHES DANG, ,BYAS PA DRIN DU GZO BA DANG, ,KHRO DANG
NGA RGYAL GZHOM BYA ZHING, ,DMAN PA'I SEMS DANG LDAN PAR BYA,
,LOG PA'I 'TSO BA RNAM SPANG ZHING, ,CHOS KYI 'TSO BAS 'TSO BAR
BYA, ,ZANG ZING THAMS CAD

RNAM SPANG ZHING, ,'PHAGS PA'I NOR GYIS BRGYAN PAR BYA, ,DAD PA'I
NOR DANG TSUL KHRIMS NOR, ,KHREL YOD NGO TSA SHES PA'I NOR, ,THOS
PA'I NOR DANG GTONG BA'I NOR, ,SHES RAB NYID KYI NOR BDUN PO,
,NOR GYI RNAM PA 'DI DAG NI, ,MI ZAD PA YI GTER BDUN DE, ,MI MA
YIN LA

BRJOD MI BYA, ,RTAG TU 'DU 'DZI SPANG BYA ZHING, ,DGON PA LA NI
GNAS PAR BYA, ,'KHYAL PA'I TSIG RNAMS SPANG BYA ZHING, ,NGAG
RNAMS RTAG TU BSDAM PAR BYA, ,BLA MA MKHAN PO MTHONG BA'I TSE,
,GUS PAS RIM GRO BSKYED PAR BYA, ,GANG ZAG CHOS KYI MIG CAN DANG,
,LAS DANG PO PA'I

SEMS CAN LA, ,STON PA'I 'DU SHES BSKYED PAR BYA, ,SEMS CAN THAMS
CAD MTHONG BA'I TSE, ,PHA MA BU TSA'I 'DU SHES BSKYED, ,SDIG PA'I
GROGS PO SPANG BYA ZHING, ,DGE BA'I BSHES GNYEN BSTEN PAR BYA,
,SDANG DANG MI BDE'I SA SPANG ZHING, ,GANG DU BDE BAR 'GRO BAR
BYA, ,GANG

LA CHAGS PA SPANG BYA ZHING, ,CHAGS PA MED PAR GNAS PAR BYA,
,CHAGS PAS BDE 'GRO MI THOB CING, ,THAR PA'I SROG KYANG GCOD PAR
BYED, ,GANG DU DGE BA'I CHOS MTHONG BA, ,DER NI RTAG TU 'BAD PAR
BYA, ,THOG MA BRTZAMS PA GANG YIN PA, ,DANG PO DE NYID BSGRUB BYA
STE, ,DE LTA

@295B NA NI KUN LEGS BYAS, ,GZHAN DU GNYIS KA 'GRUB MI 'GYUR,
,RTAG TU SDIG LA DGA' BRAL BYA, ,GANG DU MTHO BA'I SEMS 'BYUNG
TSE, ,DE TSE NGA RGYAL BCAG BYA ZHING, ,BLA MA'I GDAMS NGAG DRAN
PAR BYA, ,ZHUM PA'I SEMS NI BYUNG BA'I TSE, ,SEMS KYI GZENGS NI
BSTOD PAR BYA, ,RTAG TU

STONG NYID BSGOM PAR BYA, ,GANG DU CHAGS SDANG YUL BYUNG TSE,
,SGYU MA SPRUL PA BZHIN DU BLTA, ,MI SNYAN TSIG RNAMS THOS PA'I
TSE, ,BRAG CA BZHIN DU BLTA BAR BYA, ,LUS LA GNOD PA BYUNG BA'I
TSE, ,SNGON GYI LAS SU BLTA BAR BYA, ,BAS MTHA' DGON PAR RAB GNAS
SHING, ,RI DAGS SHI

BA'I RO BZHIN DU, ,BDAG GIS BDAG NYID SBA BYA ZHING, ,CHAGS PA
MED PAR GNAS PAR BYA, ,RTAG TU YI DAM BRTAN BYA ZHING, ,LE LO
RNYOG PA'I SEMS BYUNG TSE, ,DE TSE BDAG LA BRNGAN BGRANG ZHING,
,BRTUL ZHUGS SNYING PO DRAN PAR BYA, ,GAL TE GZHAN DAG MTHONG
BA'I TSE, ,ZHI DES

GSONG POR SMRA BA DANG, ,KHRO GNYER NGO 'DZUM SPANG BYA ZHING,
,RTAG TU 'DZUM ZHING GNAS PAR BYA, ,RTAG TU GZHAN DAG MTHONG BA'I
TSE, ,SER SNA MED CING SBYIN LA DGA', ,RTAG TU PHRAG DOG SPANG
BAR BYA, ,GZHAN GYI SEMS NI BSRUNG BA'I PHYIR, ,RTZOD PA THAMS
CAD SPANG BYA ZHING, ,RTAG TU BZOD

DANG LDAN PAR BYA, ,NGO DGA' MED CING GSAR 'GROGS MED, ,RTAG TU
ZUNGS NI THUB PAR BYA, ,GZHAN LA BRNYAS PA SPANG BYA ZHING, ,GUS
PA'I TSUL GYIS GNAS PAR BYA, ,GZHAN LA GDAMS NGAG BYED PA'I TSE,
,SNYING RJE PHAN SEMS LDAN PAR BYA, ,CHOS LA SKUR BA GDAB MI BYA,
,GANG MOS 'DI

LA 'DUN PAR BYA, ,CHOS SPYOD RNAM BCU'I SGO NAS NI, ,NYIN MTSAN
MED PAR 'BAD PAR BYA, ,MANG PO'I NANG DU NGAG LA BRTAG ,GCIG PU
'DUG NA SEMS LA BRTAG ,DUS GSUM DGE RTZA CI BSAGS PA, ,BLA MED
BYANG CHUB CHEN POR BSNGO, ,BSOD NAMS SEMS CAN RNAMS LA BDAR,
,RTAG TU

YAN LAG BDUN PA YI, ,SMON LAM CHEN PO GDAB PAR BYA, ,DE LTAR BYAS
NA BSOD NAMS DANG, ,TSOGS CHEN GNYIS KYANG RDZOGS 'GYUR TE,
,SGRIB PA GNYIS KYANG ZAD PAR 'GYUR, ,MI LUS THAB PA'I DON YOD
PAS, ,BLA MAD BYANG CHUB THOB PAR 'GYUR,, ,,RGYA GAR GYI MKHAN PO
DANG LA MA

@296A *, ,ME MDZAD YE SHES KYIS MDZAD PA, BYANG CHUB SEMS DPA'I
NOR BU'I PHRENG BA RDZOGS SO,, 