@248A #, ,RGYA GAR SKAD DU, SHR'I BADZRA P'A nI TZAndA MA H'A RO
shA nA HO MA TA BI DHI N'A MA, BOD SKAD DU, DPAL PHYAG NA RDO RJE
GTUM PO CHEN PO'I SBYIN SREG GI CHO GA ZHES BYA BA, DPAL PHYAG NA
RDO RJE LA PHYAG 'TSAL LO, ,BCOM LDAN RDO RJE GTUM PO LA, ,GUS
PA'I SPYI BOS PHYAG 'TSAL NAS, ,BGEGS DANG GNOD

RIMS ZHI BA'I PHYIR, ,DE YI SBYIN SREG CHO GA BSHAD, ,BCOM LDAN
'DAS GOS SNGON PO CAN SGRUB PA'I RNAL 'BYOR PAS, DUR KHROD DAM
CHU DOGS LA SOGS PA'I GNAS YID DU 'ONG BAR, SBYIN SREG GI CHO GAS
SBYIN SREG BYA'O, ,DE LA CHO GA 'DI YIN TE, ZHI BA 'BA' ZHIG GI
LAS LA, THAB KHUNG RGYAR

KHRU GANG BA, ZABS SU DE'I PHYED LA KHA KHYER SOR BZHI PHYIR NGOR
BA DANG, SOR BZHI DPANGS SU BRTZIGS PA DANG, SOR BZHI PHYIR DOR
LA, THA MAR GRU BZHIR BYAS TE, SGO BZHIR SGO KHYUNG DANG LDAN PAR
BYAS LA, SA GZHI LA KHA DOG DKAR PO BYUGS TE, DBUS SU ZHI BA'I
RDO RJE RTZE LNGA PA DKAR PO BRI'O, ,DE'I

PHYI ROL RIM PA GSUM LA, DANG PO LA ZHI BA'I RDO RJE PHRENG BA
DANG, GNYIS PA LA KHRO BO'I RDO RJE BRI'O, ,GSUM PA LA ME 'OD
DANG BCAS PA BRIS NAS, MTSAMS SU ZLA BA'I RDO RJE BRI'O, ,DE NAS
DE'I PHYI ROL DU BA'I RNAM LNGAS BYUGS LA, ME TOG SIL MAS MDZES
PAR BYA'O, ,DE NAS RDZAS BSAGS TE, YAM

SHING DANG, MAR DANG, TIL DANG, NAS DANG, GRO DANG, 'BRAS SO
DANG, SRAN MA DANG, SRAN MA SHA DANG, ME TOG DANG, BDUG PA DANG,
MAR ME DANG, DRI DANG, ZHAL ZAS DANG, DZ'A TI PHA LA DANG, 'BRAS
BU GSUM DANG, BIL BA DANG, TAR GA DANG, AU DUMB'A RA LA SOGS PA
SHING LO MA CAN

GYI YAM SHING DANG, GSER DANG, DNGUL DANG, DAR DKAR PO DANG,
GDUGS DANG, RGYAL MTSAN LA SOGS PA DANG, 'O MA DANG, ZHO DANG,
'BRAS CHAN DANG, KU SHA DANG, D'UR BA LA SOGS PA BSAGS LA, DGONGS
MO'I DUS SU SBYIN SREG BYA STE, BDAG NYID JI LTA BA BZHIN DU LHAR

BSKYED NAS, AOm SVA BH'A BA SHUDDH'A:SARBA DHARM'A:SVA BH'A BA
SHUDDHONYA\HAm ZHES BRJOD PAS SNOD KYI 'JIG RTEN STOD PA NYID DU
BSKYED LA, YAm LAS RLUNG, RAm LAS ME, BAm LAS CHU, LAm LAS SA'I
DKYIL 'KHOR BSKYED LA, SUm LAS RI RAB, DE'I STENG DU H'Um LAS SNA
TSOGS RDO RJE DER H'Um LAS THAB KHUNG GZHAL

@248B YAS KHANG DU BSKYED DE SNOD BCUD THAMS CAD PHYAG NA RDO RJE
ZHI BA'I SEMS DANG LDAN PAR BSAMS LA, DE'I NANG DU RAm LAS ME GRU
GSUM RAm GYIS MTSAN PA, ZUR GSUM LA AOm A'A:H'Um YONGS SU GYUR PA
LAS ME LHA ZHAL GCIG PHYAG BZHI PA SKU MDOG DKAR PO PHYAG GNYIS
RDO RJE RTZE GSUM DANG PHRENG BA, G-YON

GNYIS NA DBYUG PA DANG GUNDHE BSNAMS PAR BSKYED LA RAL BCIBS PAR
BSAMS LA, YE SHES SEMS DPA' SPYAN DRANG BAR BYA'O, ,LAG PA G-YAS
PA SRIN LAG GI RTZA BAR MTHE BONG BTZUGS LA SBOS SNOD BZUNG STE,
TSUR SBYON TSUR SBYON 'BYUNG PO CHE, ,ME LHA'I RGYAL PO DRANG
SRONG MCHOG ,SREG BLUGS

ZHAL ZAS 'DI SNOMS LA, ,'BAR BA'I GDAN LA BZHUGS SU GSOL, ,ZHES
BYA BA DANG, AE HYE HI MA H'A BH'U TA DE BA Ri shI DVI DZA YA
SATVA MA KRI YU TAm H'Um MA H'A RASMI AASMIN SANNI HI TO BHA BA
AOm BA B'A AAGNA YE SV'A H'A, ZHES PAS SPYAN DRANG BAR BYA'O, ,DE
NAS BSANG GTOR BYA STE 'THOR 'THUNG DANG NYE REG BYAS NAS,

DZA:H'Um BAm HO: ZHES BYA BA DANG, DGUG GZHUG BYA STE DAM TSIG GI
PHYAG RGYAS BSGRUBS NAS, CHOS KYI PHYAG RGYA LCE LA RAm BSGOMS
NAS, LAS KYI PHYAG RGYA GAR LAS BYUNG BA DANG, PHYAG RGYA CHEN PO
PHYAG MTSAN DANG BCAS PA BSGOM MO, ,DE NAS PHYIR BYUNG LA DBANG
BSKUR BA DANG, RTAGS SU RDO RJE RTZE LNGA PA BSGOM

MO; DE NAS MCHOD PA LNGA BYAS NAS BSTOD PA BYA STE, 'JIG RTEN
DBANG PHYUG TSANGS DBANG MCHOG GI SRAS, ,ME LHA'I RGYAL PO YONGS
KYIS DBANG BSKUR BA, ,SHES RAB MCHOG GIS NYON MONGS THAMS CAD
BSREG ,'JIGS BYED ME LHA NYID LA MNGON PAR BSTOD, ,CES PAS BSTOD,
,ME SBAR TE,

ME GSO BA'I PHYIR MAR GYI DGANG BLUGS GSUM MAM BDUN DBUL BAR
BYA'O, ,MAR GYI DGANG BLUGS DBUL BA'I DUS SU DGANG GZAR BLUGS
GZAR GYI KHA LA YI GE GSUM DGOD PA DANG ME LHA'I ZHAL DU RAm BSAM
PAR BYA'O, ,DE NAS ME'I PRA BRTAGS TE, BGEGS YOD NA YUNGS KAR LA
AOm

TZAndA MA H'A RO shA nA M'A RA YA H'Um PHAt CES BYA BAS BSAL BAR
BYA'O, ,DE NAS MCHOD PAR BYA STE, DANG PO MAR LA DE NAS TIL, ,DE
NAS YAM SHING 'O MA ZHO, ,NAS DANG SO BA 'BRAS DANG NI, ,SRAN MA
MA SHA GRO DAG DANG, ,SMAN DANG D'UR BA KU SHA SOGS, ,CI 'BYOR
BAS NI MCHOD PAR BYA, ,ZHES 'BYUNG

@249A *, ,BA LTAR MCHOD PAR BYA'O, ,DE LA DBUL BA'I SNGAGS NI AOm
BADZRA AA NA LA MA H'A BH'U TA DZVA LA SARBA BHA SMI KU RU SARBA
DUsht'A NA H'Um, ZHES PAS MAR GYI DGANG BLUGS KYI'O, ,AOm AAGNA
YE SV'A H'A MAR GYI'O, ,AOm SARBA P'A PAm DA HA N'A YA SV'A H'A
TIL GYI'O, ,AOm BADZRA AAGNA YE SV'A H'A YAM SHING GI'O, ,

AOm SARBA SAm PA DE SV'A H'A, ZHO DANG 'O MA'O, ,AOm MA H'A BE
G'A YE SV'A H'A NAS KYI'O, ,AOm BI DZ'A YA SV'A H'A, NAS SO BA'I
'O, ,AOm BADZRA PUshtA YE SV'AH'A, 'BRAS SO BA'I 'O, ,AOm MA H'A
BA L'A YA SV'A H'A, SRAN MA'I 'O, ,AOm BADZRA MUNYDZA YE SV'AH'A,
SRAN MA MA SHA'I 'O, ,AOm BADZRA GHA SMA RA YE SV'AH'A, GRO'I'O,,

AOm BADZRA SHO SA YE SV'AH'A, SMAN GYI'O, ,AOm BADZRA AA PRA HI
HA TA PA L'A YA SV'A H'A, KU SHA'I'O, ,AOm BADZRA A'A YU shE
SV'AH'A, D'UR BA'I 'O, ,GZHAN DAG NI RANG RANG GI MING DANG ME
NYID KYI SNGAGS KYIS DBUL LO, ,DE LA YAM SHING NI 'BAR BA'I 'OD
LA'O, ,ZHU BA'I RDZAS RNAMS ZHAL LA'O, ,ME TOG

DBULA'O, ,BDUG PA SHANGS LA'O, ,MAR ME SPYAN LA'O, ,DRI THUGS KAR
RO, ,LHA BSHOS ZHAL DU'O, ,RDZAS GZHAN PHYAG TU'O, ,DE LTAR NYI
SHU RTZA GCIG GAM LNGA BCU RTZA BZHI'AM BRGYA RTZA BRGYAD DBUL
BAR BYA'O, ,DE NAS RDO RJE GTUM PO'I SNGAGS KYIS ME BSANGS LA 'OD
DU

BZHU'O, ,RAm LAS ME'I DKYIL 'KHOR, DE'I STENG DU H'Um DANG RDO
RJE LAS PHYAG NA RDO RJER BSKYED LA, YE SHES SEMS DPA' GZHUG PA
DANG, DBANG BSKUR BA DANG, YI GE GSUM GYIS BYIN GYIS BRLABS LA,
,MCHOD PA LNGAS MCHOD PA DANG, BSTOD PA BYA STE, H'Um GTUM CHEN
DUS MTHA'I ME LTAR

BRJID, ,'OD ZER NYI MA 'BUM GYI GZI, ,GDUG PA'I MTSON CHA SNA
TSOGS BSNAMS, ,BDUD DGRA KHYOD LA PHYAG 'TSAL BSTOD, ,CES BYA BA
LA SOGS PAS BSTOD PA BYA'O, ,DE NAS DGANG BLUGS DBUL TE, BCOM
LDAN 'DAS KYI SNGAGS KYIS CI NUS PAR SBYIN SREG BYA'O, ,DE NAS

BSTOD PA BYAS LA DANG POR GSOL BA BTAB PAR BYA STE, DKON MCHOG
GSUM LA PHYAG 'TSAL LO, ,SANGS RGYAS DANG BYANG CHUB SEMS DPA'
THAMS CAD LA PHYAG 'TSAL LO, ,DPAL LDAN PHYAG NA RDO RJE GOS
SNGON PO CAN LA PHYAG 'TSAL LO ZHES BYA BA LA SOGS PA BRJOD DO,
,DE NAS BGEGS

@249B ZHI BA LA SOGS PA LAS THAMS CAD PA'I SBYIN SREG BYED NA,
AOm MA MA SH'ANTI D+KU RU SV'AH'A, AOm DE BA SH'ANTI D+KU RU
SV'AH'A, AOm N'A GA SH'ANTI D+KU RU SV'AH'A, AOm BI SH'A TZA
SH'ANTI D+KU RU SV'AH'A, AOm KI RA nA SH'ANTI D+KU RU SV'AH'A,
AOm MA HO RA GAN SH'ANTI DKU RU SV'AH'A, AOm AU PA DRA BA N'A SHA
YA SV'A H'A, AOm AA K'A LA MRi TYU N'A SHA YA SV'A H'A, AOm

RO GA SH'ANTI D+KU RU SV'AH'A, AOm R'AKshA SA SH'ANTI D+KU RU
SV'AH'A, AOm BH'U TA SH'ANTI D+KU RU SV'AH'A, ZHES BYA BA LA SOGS
PA DANG, THOG MA DANG THA MAR BSGRUB BYA'I MING DANG BCOM LDAN
'DAS KYI SNGAGS DANG SPEL LA, YUNGS KAR RAM TIL CI NUS PAR BSREG
PAR BYA'O, ,DE'I GDUG PA CAN KUN YE SHES KYI MES ZHI

BAR BSAM MO, ,GAL TE SDIG PA BSREG PAR 'DOD NA, SDIG PA'I GZUGS
SNYING GA NAS DRANGS LA BSREG PAR BYA'O, ,AOm N'I L'Am BA RA DHA
RA BADZRA P'A nI SARBA P'A PAm DA HA NA BADZR'A YA SV'AH'A, ZHES
BRJOD CING DMIGS PA RTZE GCIG PAS BSREG GO, ,KLU GDON CAN LA
SBYIN SREG BYED NA YE SHES KYI THUGS KA

NAS BYE TSAN GYI CHAR BABS PAS BSGRUB BYA'I LUS LA BYUG PAR BSAM,
MNGAR GSUM GYI DGANG BLUGS BYIN TE, AOm N'A GA SH'ANTI D+KU RU
SV'AH'A ZHES BRJOD CING SBYIN SREG MNGAR GSUM GYIS BYA'O, ,DE NAS
RGYA MTSO CHEN POR GSHEGS PAR BSAM STE, GZUGS BRNYAN MNGAR GSUM
DANG BCAS TE CHU

PO CHEN POR DOR RO, ,DE YANG DANG POR SA GTZANG MA LA SBRUL GYI
GZUGS BYAS LA, TSON GYIS KHRA BOR BYAS TE, LUS BOR LA DER PHYUNG
STE, MNGAR GSUM GZHUG GO, ,DE NAS CHU BOR 'DOR BA'I TSE DAM
BSGRAG PAR BYA STE, KLU RNAMS KHYED KYIS BDAG GI NGAG MNYAN NA,
,YID BZHIN NOR LTAR

BSAM PA 'GRUB PA DANG, ,MKHA' LDING RIG DANG BYE TSAN GNOD ZI
STE, ,'DOD YON LNGA LA BDE BAR LONGS SPYOD SHOG ,CI STENG YI BKA'
LAS 'DAS GYUR NA, ,MKHA' LDING BYE TSAN RIMS KYI CHAR PHAB NAS,
,DUS RNAMS RTAG TU NAD KUN LDANG BA DANG, ,PHYAG NA RDO RJE MGO
BO BKAS GYUR CIG ,

CES BRJOD KLU LA GTOR MA GTANG BA DANG, RNAM THOS SRAS KYANG
SPYAN DRANGS TE GTOR MA RGYA CHEN PO BTANG NGO, ,BSGRUB BYA
BSRUNG BA NI, BCOM LDAN DRANG SRONG CHEN PO KHYOD, ,SUM MDO'I
RIGS MTSAN LDAN PA LA, ,JI LTAR BSRUNG BAR DAM BCAS PA, ,DE LTAR
'DI LA BSRUNG BAR MDZOD, ,CES BRJOD

@250A *, ,LA, DE NAS MAR GYI DGANG BLUGS PHUL TE, MCHOD PA DANG
BSTOD PA BYAS LA, BZOD PAR GSOL TE, GANG YANG BDAG BLO GTI MUG
PAS, ,LEGS BSHAD 'DI LA NYES PA GANG, ,LUS CAN KUN GYI SKYABS
GYUR PA'I, ,DE KUN MGON POS BZOD PAR MDZOD, ,GTZO BO NUS PA MA
MCHIS SHING,,

MA 'TSAL BA DANG MA RNYED PAS, ,BDAG GIS BGYIS PA GANG BGYIS PA,
,DE KUN MGON POS BZOD PAR MDZOD, ,CES BRJOD DO, ,AOm KHYOD KYIS
SEMS CAD DON KUN MDZOD, ,RJES SU MTHUN PA'I DNGOS GRUB STZOL,
,SANGS RGYAS YUL DU GSHEGS SU GSOL, ,SANGS RGYAS YUL DU GSHEGS

NAS KYANG, ,SLAR YANG BYON PAR MDZAD DU GSOL, ,ZHES BRJOD LA
GSHEGS PAR BSAM, DE NAS DAM TSIG SEMS DPA' RANG LA BSDU, ,DE NAS
BYIN ZA LA MCHOD BSTOD BYAS NAS ME LHA'I ZHABS DRUNG GI THAL BAS
BDAG DANG YON BDAG BSRUNGS TE, SMON LAM GDAB PO, ,RANG GI DON
DANG GZHAN GYI DON,,

BYIN ZA KHYOD KYIS MDZAD LAGS KYIS, ,RANG GI YUL DU GSHEGS NAS
KYANG, ,SLAR YANG BYON PAR MDZAD DU GSOL, ,AE HYE HI GA TZTSA:
ZHES BYA BAS GSHEGS SU GSOL, ,DE NAS DAM TSIG GI ME LHA RIM GYIS
THA MAL BA'I ME LA THIM PAR BYA'O, ,DE NAS THAL BA SLONG BA LA
SBYIN NO, ,'BYUNG PO THAMS CAD

'DUL BA'I RGYUD CHEN LAS, ,BTUS TE SBYIN SREG CHO GA MDOR DRAN
BYAS, ,DES NI 'GRO BA'I GDON DANG SDIG ZHI NAS, ,KLU RNAMS KUN
GYI GNOD PA BRAL GYUR CIG ,RJE BTZUN PHYAG NA RDO RJE GOS SNGON
PO CAN GYI SBYIN SREG GI CHO GA ZHES BYA BA, SLOB DPON BRAM ZE
NYIN MDZAD RDO RJES MDZAD PA RDZOGS SO,, ,,

@250A SBYIN SREG GI DUS SU BSTOD PA NI, ,H'Um GTUM CHEN DUS MTHA'I ME
LTAR 'BAR, ,'OD ZER NYI MA 'BUM GYI GZI, ,GDUG PA'I MTSON CHA SNA
TSOGS BSNAMS, ,BDUD DGRA KHYOD LA PHYAG 'TSAL BSTOD, ,CES PA LA
SOGS PA'O, ,BGEGS 'GUGS PA NI, ,H'Um DUS GSUM SANGS RGYAS THAMS
CAD KYI,,

THAMS CAD 'DUS PA'I NGO BO NYID, ,TA KRi TA BYA BA'I KHRO RGYAL
GYIS, ,DENG GI DGUG BYA 'DIR KHUG CIG ,NAM MKHA' STONG PA 'GUGS
BYED NA, ,GZUGS DANG LDAN PA SMOS CI DGOS, ,SEMS MED RI BO'ANG
'GUGS BYED NA, ,SEMS DANG LDAN PA SMOS CI DGOS, ,RDO RJE 'DZIN
PA'I BKA' DANG NI,,

@250B RANG BZHIN DAG PA'I SBYOR BA YIS, ,BAR DU GCOD PA'I BGEGS
CHEN RNAMS, ,CHED DANG DON DU 'DIR KHUG CIG ,RNAM THOS SRAS KLU
BRGYA DANG BCAS PA BGUGS NA, ,AOm BEE SHRA BA n'A YA A'A K'ARshA
YA H'Um DZA:, AOm N'I L'Am BA RA DHA RA BADZRA P'A nI A'A K'A
RshA YA H'Um DZA: ZHES PA'O,,