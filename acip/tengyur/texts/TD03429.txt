@89B #, ,RGYA GAR SKAD DU, RAKTA LO KE SHVA RA S'A DHA NAm, BOD SKAD
DU, 'JIG RTEN DBANG PHYUG DMAR PO'I SGRUB THABS, 'PHAGS PA SPYAN
RAS GZIGS DBANG PHYUG LA PHYAG 'TSAL LO, ,AOm TZI tI TZI NA tI,
BI KLO LI BI KLO LI, AA MU KAm S'A DHA NA P'A RI B'A RAMME BA SHA
M'A NA YA SV'A H'A, SNGON DU BSNYEN PA KHRI

BZLAS NAS PHYI NAS SGRUB PA BRTZAM PAR BYA'O, ,G-YAS PHYOGS DANG
G-YON PHYOGS LOGS SU SGROL MA DANG KHRO GNYER CAN TE LHA MO GNYIS
BZHAD PA'O, ,RJE BTZUN 'PHAGS PA SPYAN RAS GZIGS DBANG PHYUG SKU
MDOG DMAR PO PHRENG BA DANG NA BZA' DMAR POS BRGYAN CING PHYAG
BZHI NA ZHAGS PA DANG,

LCAGS KYU DANG, GZHU DANG, MDA' BSNAMS PA SGEG PA'I NYAMS DANG RO
GCIG PA'O, ,ME TOG DMAR POS BRGYAN PA'I MYA NGAN MED PA'I SHING
GI 'OG TU 'DUG NAS BDAG NYID THUN MTSAMS GSUM DU BSGOM PAR BYA
ZHING TSVA YIS YAN LAG BYUGS PA'I SBYIN SREG BRGYA RTZA BRGYAD
BYA'O, ,NYI MA

BDUN GYIS BUD MED DAM SKYES PA DBANG DU 'GYUR RO, ,NYI MA BDUN PA
GSUM GYIS SKYES BU CHEN POR 'GYUR RO, ,TSVA DANG LHAN CIG CHANG
GIS THUM PO BYAS NAS BSGRUB PAR BYA STE, GZUGS BRNYAN SOR BZHI'I
TSAD TZAM BYAS NAS SENG LDENG GI ME DU BA MED PA LA THUN MTSAMS
GSUM DU BSRO ZHING SNGAGS

BZLAS PAS MING GANG YIN PA DE DBANG DU 'GYUR RO, ,RDO RJE'I CHU'I
RANG BZHIN DANG TSVA LA LAN BRGYA RTZA BRGYAD YONGS SU BZLAS NAS
GANG LA BYIN PA DE ZOS PA TZAM GYIS DBANG DU 'GYUR RO, ,'JIG RTEN
DBANG PHYUG DMAR PO'I SGRUB THABS RDZOGS SO,, 