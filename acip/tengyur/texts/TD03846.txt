@1B [DD] #, ,RGYA GAR SKAD DU, TZA TU:SHA TA KA SH'ASTR'A K'A RI
K'A N'A MA, BOD SKAD DU, BSTAN BCOS BZHI BRGYA PA ZHES BYA BA'I
TSIG LE'UR BYAS PA, 'PHAGS PA 'JAM DPAL LA PHYAG 'TSAL [DD]

LO; ,GANG LA 'JIG RTEN GSUM MNGA' BDAG ,RANG NYID 'CHI BDAG BYED
PO MED, ,YONG NGES RNAL BZHIN GNYID LOG NA, ,DE LAS MA RUNGS
GZHAN CI YOD, ,'CHI BAR BYA

PHYIR SKYES GYUR CING, ,GZHAN DBANG 'GRO BA'I NGANG CAN LA, ,'CHI
BA BYA BA LTAR SNANG STE, ,GSON PA BYA BA MIN LTAR RO, ,KHYOD
KYIS 'DAS DUS THUNG NGU LTAR, ,MTHONG ZHING MA

'ONGS GZHAN DU NA, ,KHYOD MNYAM MI MNYAM LTAR SEMS DE, ,GSAL BAR
'JIGS PA'I 'O DOD 'DRA, ,GZHAN DAG LA YANG SPYI MTHUN PHYIR,
,KHYOD LA 'CHI BA'I 'JIGS MED NA, ,

GCIG LA GNOD GANG DE PHRAG DOG ,SGO NAS SDUG BSNGAL SKYED 'GYUR
RAM, ,NAD BCOS RGA BA GSO BYA DES, ,DE DAG LA KHYOD MI 'JIGS MOD,
,CHAD PA PHYI MA BCOR MED PAS, ,

@2A *, ,KHYOD CHES GSAL BAR DE LA 'JIGS, ,GSAD PAR BYA BA'I
PHYUGS RNAMS LTAR, ,'CHI BA KUN GYI THUN MONG ZHING, ,GZHAN YANG
'CHI BAR SNANG GYUR NA, ,KHYOD LA 'CHI BDAG 'JIGS CIS

MED, ,DUS LA NGES PA MED PA'I PHYIR, ,BDAG RTAG SNYAM DU SEMS NA
NI, ,NAM ZHIG DUS NA 'CHI BDAG GIS, ,KHYOD LA GNOD PA BYED PAR
'GYUR, ,MA 'ONGS PA YI DON LTA ZHING, ,GSON PA ZAD PA MA YIN NA,,

BDAG NYID 'TSONG LA BDAG NYID NI, ,RNAM DPYOD LDAN ZHES SU ZHIG
SMRA, ,BDAG NYID GTA' MAR BZHAG BYAS TE, ,SDIG LAS CI YI PHYIR NA
BYED, ,NGES PAR KHYOD NI MKHAS RNAMS LTAR, ,BDAG LA 'DOD CHAGS

BRAL BAR ZAD, ,SU LA'ANG GSON PA ZHES BYA BA, ,SEMS KYI SKAD CIG
LAS GZHAN MED, ,SKYE BOS DE NGES MI RIG PA, ,DES NA BDAG NYID
SHES PA DKON, ,KHYOD RING GSON PA LA DGA' ZHING, ,RGAN

NYID LA KHYOD MI DGA' NA, ,AE MA KHYOD SPYOD SKYE BO NI, ,'DRA LA
DAM PA LTA BUR SNANG, ,KHYOD RANG 'CHI LA MYA NGAN NA, ,BU SOGS
RNAMS PHYIR CI STE YIN, ,RANG NYID SPYO BYA SMRA BO NI, ,CI LTA
BUR NA SMAD MI

@2B 'GYUR, ,GANG TSE 'GA' ZHIG MA BCOL BAR, ,RANG NYID BUR GYUR
DE YI TSE, ,MA DRIS NYID DU DE 'GRO BA, ,RIGS PAR MI 'GYUR MA YIN
NO, ,GTI MUG PHYIR NA BU YI NI, ,RNAM PAR RTOG PA MED PAR ZAD,
,'DI YI 'GRO BAR SPRO BA NYID, ,RGAS PAS

STON PAR BYED PAR 'GYUR, ,JI LTAR PHA LA BU SDUG PA, ,DE LTAR DE
LA SKYE MA YIN, ,'JIG RTEN 'DI NI 'OG TU 'GRO, ,DE PHYIR MTHO RIS
KYANG RNYED DKA', ,GANG TSE RJES SU MI MTHUN PA, ,'GA' YANG SDUG
CES BYA YOD MIN, ,DE TSE CHAGS PA 'TSONG DANG

NI; ,'DRA BA 'BA' ZHIG SKYE BAR ZAD, ,BRAL BAS BSKYED PA'I SDUG
BSNGAL NI, ,MI RNAMS SNYING LAS MYUR LDOG STE, ,CHAGS LA'ANG SDUG
BSNGAL BRAL BA YIS, ,MTSON PA'I MI BRTAN PA NYID LTOS, ,GNOD PAS
GZIR BA BYAS ZIN KYANG, ,YON TAN MED

SNYAM SHES BZHIN DU, ,KHYOD BDAG NYID LA PHYI 'CHOS 'GYUR, ,DE
YANG BDAG LA MI RIGS SO, ,SDUG BSNGAL RNAM PAR 'GED LTA BUR,
,'JIG RTEN 'DI NI YONGS SU 'KHYAM, ,SDUG BSNGAL GYUR PA'I SKYE BO
LA, ,SDUG BSNGAL 'GED PAS CI ZHIG BYA, ,GANG

GI 'DU BA DGA' YIN DE'I, ,'BRAL BA CI LTAR DGA' MA YIN, ,'DU BA
DANG NI 'BRAL BA DAG ,LHAN CIG RGYU BAR SNANG MIN NAM, ,'DAS LA
THOG MA YOD MIN LA, ,MA 'ONGS THA MA YOD MIN NA, ,CIS NA KHYOD
KYIS 'DU MTHONG ZHING, ,RING POR GYUR

KYANG BRAL BA MIN, ,SKAD CIG LA SOGS DUS DE RNAMS, ,NGES PAR DGRA
DANG 'DRAR 'GYUR TE, ,DES NA DGRAR GYUR DE DAG LA, ,RNAM KUN
KHYOD 'DOD CHAGS MI BYA, ,BLO NGAN BRAL BA'I 'JIGS PA YIS, ,KHYIM
NAS NGES PAR MI 'BYUNG NA, ,MKHAS PA

SU ZHIG NGES PAR NI, ,BYA DGOS CHAD PAS BYED PAR 'GYUR, ,KHYOD
'DI BYAS NAS GSAL BAR NI, ,NAGS SU 'GRO BYA SNYAM SEMS NA, ,GANG
ZHIG BYAS KYANG GTANG BYA BA, ,DE BYAS YON TAN CI ZHIG YOD, ,BDAG
NI 'CHI'O SNYAM SEMS PA, ,GANG LA NGES PAR

@3A *, ,YOD GYUR PA, ,DE NI CHAGS PA YONGS BTANG PHYIR, ,'CHI
BDAG LA YANG GA LA 'JIGS, ,BYANG CHUB SEMS DPA'I RNAL 'BYOR SPYOD
PA BZHI BRGYA PA LAS RTAG PAR 'DZIN PA SPANG BA'I THABS BSTAN PA
STE RAB TU BYED PA DANG PO'O,, ,,

LUS NI DGRA LTAR MTHONG MOD KYI, ,DE LTA NA YANG DE BSRUNG BYA,
,KHRIMS LDAN YUN RING 'TSO BA NI, ,DE LAS BSOD NAMS CHEN PO BYED,
,MI RNAMS SDUG BSNGAL LUS NYID LAS, ,SKYE ZHING BDE BA GZHAN LAS
NA, ,SDUG BSNGAL KUN GYI SNOD GYUR PA, ,KHOG

PA LA KHYOD CI STE GUS, ,GANG TSE BDE BA SDUG BSNGAL LTAR, ,SHAS
CHER MI LA MI 'BYUNG NA, ,DE LTAR SDUG BSNGAL CHEN PO DE, ,CHUNG
NGO SNYAM DU SEMS BYED DAM, ,'JIG RTEN BDE LA MNGON PHYOGS SHING,
,BDE GYUR DAG KYANG RNYED DKA' STE, ,DES NA SKYE BO

'JIG 'DI LA, ,SDUG BSNGAL RJES SU SNYEGS PA 'DRA, ,SDUG BSNGAL
'DOD PAS RNYED 'GYUR GYI, ,'DOD PAS BDE BA GA LA YIN, ,KHYOD CIS
DKON PA LA GUS SHING, ,MOD LA CI STE KHYOD MI 'JIGS, ,BDE BAR
GYUR PA'I LUS PO NI, ,SDUG BSNGAL

SNOD DU 'GYUR BA DE, ,LUS LA GUS DANG DGRA LA GUS, ,DE DAG GNYIS
NI MTSUNGS PAR SNANG, ,LUS NI SHIN TU 'GOR BAS KYANG, ,BDE BA'I
BDAG TU MI 'GYUR TE, ,RANG BZHIN GZHAN GYIS ZIL GNON CES, ,BYA BA
RIGS PA MA YIN NO, ,MCHOG LA YID

KYI SDUG BSNGAL TE, ,THA MA RNAMS LA LUS SKYES SO, ,SDUG BSNGAL
GNYIS KYIS 'JIG RTEN 'DI, ,NYIN RE NYIN RE 'JOMS PAR BYED, ,BDE
BA RTOG PA'I DBANG GYUR CING, ,RTOG PA SDUG BSNGAL DBANG GYUR PA,
,DE PHYIR KUN NA SDUG BSNGAL LAS, ,SHIN TU

STOBS LDAN CI YANG MED, ,JI LTA JI LTAR DUS 'GRO BA, ,DE LTA DE
LTAR SDUG BSNGAL 'PHEL, ,DE PHYIR BDE BA LUS 'DI YI, ,GZHAN PO
LTA BUR SNANG BAR 'GYUR, ,SDUG BSNGAL GYI NI RGYU MANG PO, ,NAD
RNAMS DANG GZHAN SNANG GYUR PA, ,DE SNYED DU NI MI RNAMS LA, ,

@3B BDE BA'I RGYU DAG SNANG MA YIN, ,'PHEL BZHIN PA YI BDE BA
LAS, ,JI LTAR BZLOG PA MTHONG GYUR PA, ,DE LTAR SDUG BSNGAL 'PHEL
BZHIN LAS, ,BZLOG PA YOD PA MA YIN NO, ,RKYEN DANG LHAN CIG BDE
BA LAS, ,BZLOG PA MTHONG GI SDUG BSNGAL LA, ,

RKYEN RNAMS NYID DANG LHAN CIG TU, ,BZLOG PA YOD PA MA YIN NO,
,KHYOD 'CHI BZHIN LA DUS SONG ZHING, ,'GRO BA DANG NI 'GROR 'GYUR
NA, ,'CHI BZHIN PA NI BDE 'GYUR ZHES, ,RNAM PA KUN TU RIGS MA
YIN, ,LUS CAN RNAMS LA BKRES SOGS

KYI; ,GNOD PA RTAG TU YOD GYUR NA, ,GNOD BZHIN PA NI BDE'O ZHES,
,RNAM PA KUN TU RIGS MA YIN, ,NUS PA MED PAS 'BYUNG KUN LA,
,TSOGS PA ZHES BYA SKYE 'GYUR TE, ,'GAL BA RNAMS LA BDE'O ZHES,
,RNAM PA KUN TU MI RIGS SO, ,

GRANG SOGS RNAMS LA PHYIR 'CHOS PA, ,RTAG TU YOD PA MA YIN NA,
,BRLAG BZHIN PA NI BDE'O ZHES, ,RNAM PA KUN TU RIGS MA YIN, ,'BAD
STZOL MED PAR SPYOD PA ZHES, ,BYA 'GA'ANG SA STENGS YOD MIN NA,
,LAS BYED BDE BA YIN NO ZHES, ,RNAM

PA KUN TU MI RIGS SO, ,'DI DANG GZHAN DU BDAG NYID NI, ,RTAG TU
SDIG LAS BSRUNG BAR BYA, ,NGAN 'GRO YOD NA BDE BA ZHES, ,RNAM PA
KUN TU RIGS MA YIN, ,GZHON PA SOGS LA MI RNAMS KYI, ,BDE BA RTAG
TU YOD MIN TE, ,DANG POR GANG LA RTZOM MED

PA; ,DE LA MTHAR 'PHEL GA LA YOD, ,GSER GYI SNOD DU SKYUG PA LA,
,JI LTAR 'GA' ZHIG DGAR 'GYUR BA, ,DE BZHIN SDUG BSNGAL PHYIR
BCOS PA, ,BDE'O SNYAM DU SEMS PAR BYED, ,BRTZAMS PAS SKYES PA
LDOG 'GYUR NA, ,SDUG BSNGAL RTZOM PA'ANG

BDE CI YOD, ,DE PHYIR THUB PAS SKYE 'JIG DAG ,SDUG BSNGAL YIN
ZHES GSUNGS PA SNYAM, ,SO SO'I SKYE BOS SDUG BSNGAL NI, ,BDE BAS
G-YOGS LTAR MI MTHONG NA, ,GANG GIS SDUG BSNGAL SGRIB 'GYUR BA,
,BDE BA ZHES BYA CI YANG MED, ,KHYOD SDUG CHAGS

@4A *, ,BRAL MED DO ZHES, ,SO SO'I SKYE BO BSTAN BYA DES, ,NGES
PAR DE BZHIN GSHEGS RNAMS KYIS, ,GTI MUG KUN GYI THA MAR GSUNGS,
,MI RTAG PA LA NGES PAR GNOD, ,GANG LA GNOD YOD DE BDE MIN, ,DE
PHYIR MI RTAG GANG YIN PA, ,THAMS

CAD SDUG BSNGAL ZHES BYAR 'GYUR, ,RNAL 'BYOR SPYOD PA BZHI BRGYA
PA LAS BDE BAR 'DZIN PA SPANG BA'I THABS BSTAN PA STE RAB TU BYED
PA GNYIS PA'O,, ,,YUL NI SHIN TU RING POS KYANG, ,YUL LA MUR THUG
YOD MIN TE, ,SMAN PA NGAN LTAR KHYOD YUL LA, ,

NGAL BA 'BRAS BU MED PA 'BYUNG, ,BSTEN PAR BYED PA 'GA' ZHIG LA,
,SA SRED LDOG PA MED JI BZHIN, ,BSTEN BZHIN PA YI MI RNAMS LA,
,'DOD RE 'PHEL BA'ANG DE BZHIN NO, ,BUD MED KUN LA 'KHRIG PA LA,
,THA DAD CUNG ZAD YOD MIN ZHING, ,GZUGS GZHAN GYI

YANG LONGS SPYOD NA, ,KHYOD LA MO MCHOG GIS CI BYED, ,GANG LA
GANG YID 'ONG 'GYUR BA, ,DE NI DE YIS 'TSENGS PAR RLOM, ,KHYI
SOGS RNAMS LA'ANG THUN MONG PAS, ,BLO GROS NGAN PA KHYOD CI
CHAGS, ,KHYED LA YAN LAG KUN MDZES MO, ,GANG DE SNGAR KUN

THUN MONG NA, ,DE RNYED KHYOD LA NGO MTSAR LTAR, ,JI LTAR YANG NI
'GYUR BA MIN, ,YON TAN LDAN PA SDUG PA DANG, ,BZLOG PA LA NI
BZLOG MTHONG NAS, ,RNAM PAR GNAS MED SNGA MA 'AM, ,CIG SHOS LAS
NI GANG ZHIG BDEN, ,BLUN PO'I 'DOD CHAGS YON TAN DANG, ,

LDAN PA 'BA' ZHIG LA MI SKYE, ,RGYU MED PA LAS 'JUG RNAMS KYI,
,LDOG PA RGYU LAS GA LA ZHIG ,JI SRID GZHAN SHES MA GYUR NA, ,DE
SRID DE NI KHYO LA SDUG ,NAD NGAN DANG MTSUNGS BUD MED NI, ,RTAG
TU RKYEN LAS BSRUNG BAR BYA, ,DAR MAR RANG GIS BYAS PA GANG, ,

DE NI RGAN POR MI 'DOD NA, ,JI LTA BUR NA GROL BA RNAMS, ,DE LA
SHIN TU GDUNG MI 'GYUR, ,MA CHAGS PA LA BDE MED CING, ,DE YANG
BLUN MIN LA MED NA, ,GANG YID RTAG TU PHYIR PHYOGS PA, ,DE YI BDE
BA CI 'DRA ZHIG ,KHYOD LA GUS BZHIN RTAG PAR NI, ,MO DANG LHAN

@4B CIG PHRAD PA MED, ,'DI NGA GZHAN GYI MA YIN ZHES, ,YONGS
'DZIN 'DI KO CI ZHIG YIN, ,GAL TE 'DOD CHAGS BDE YIN NA, ,BUD MED
DAG GIS DGOS MED 'GYUR, ,BDE BA DOR BYA ZHES BYA BAR, ,JI LTAR
YANG NI MA MTHONG NGO, ,BUD MED LHAN CIG SBYOR NA YANG, ,

BDE BA GZHAN LAS SKYE 'GYUR NA, ,DE RGYU MDZA' MO NYID YIN ZHES,
,BLUN PO MIN PA SU ZHIG 'DZIN, ,MDZE BO 'PHRUG BZHIN 'DOD CHAGS
KYIS, ,MDONGS PAS 'DOD PA'I SKYON MI MTHONG, ,CHAGS BRAL RNAMS LA
MDZE PHO LTAR, ,CHAGS CAN SDUG BSNGAL LDAN PAR

SNANG, ,MGON MED BKRES PAS NYEN RNAMS LA, ,MU GER BYA BA GANG
'BYUNG BA, ,DE NI BUD MED PHRAD PA'I TSE, ,SEMS CAN KUN GYI G-YO
BA YIN, ,DREGS PA YIS NI KHA CIG LA, ,BSHANG KHANG LA YANG CHAGS
SKYE ZHING, ,BUD MED LA LA LA CHAGS PA, ,'GA'

ZHIG 'GA' LA PHRAG DOG BYED, ,MI GTZANG PA LA GTI MUG NI, ,'BYUNG
ZHING KHRO BA 'BYUNG RIGS KYI, ,RNAM PA KUN TU 'DOD CHAGS NI,
,'BYUNG BAR RIGS PA MA YIN NO, ,MI RNAMS MA GTOGS MI GTZANG BA'I,
,SNOD NI SMAD PAR 'BYUNG 'GYUR NA, ,GANG LA MI

GTZANG 'BYUNG 'GYUR BA, ,DE NI SMAD PAR CIS MI SEMS, ,DNGOS PO
GTZANG BA THAMS CAD KYI, ,THA MA GANG DU DMIGS GYUR PA, ,DE LA
GTZANG BA YOD DO ZHES, ,BLO LDAN MI NI SU ZHIG SMRA, ,GANG ZHIG
BSHANG KHANG NANG 'DUG CING, ,DE MED PAR NI MI GNAS PAR, ,

MI GTZANG BA YI SRIN DE LA, ,RMONGS LAS DREGS PA SKYE BAR ZAD,
,THABS GANG GIS KYANG LUS KYI NI, ,NANG PHUGS GTZANG BAR MI 'GYUR
NA, ,KHYOD NI NANG LA 'BAD BYED PA, ,DE LTAR PHYI ROL LA MA YIN,
,GAL TE MDZE CAN BZHIN DE LTAR, ,GCIN CAN KUN LA

MTSUNGS MIN NA, ,MDZE CAN JI BZHIN GCIN CAN DE, ,DE LTAR MI KUN
GYIS SPONG 'GYUR, ,YAN LAG NYAMS PA 'GA' ZHIG NI, ,SNA YI TSAB
MAS DAG 'GYUR LTAR, ,MI GTZANG PHYIR 'CHOS ME TOG LA, ,SOGS PA
'DOD CHAGS DE BZHIN 'DOD, ,GANG DU 'DOD

@5A *, ,CHAGS BRAL SKYE BA, ,DE GTZANG ZHES BYAR MI RIGS LA,
,NGES PAR 'DOD CHAGS RGYUR GYUR BA'I, ,DNGOS DE GANG NA'ANG YOD
MA YIN, ,MDOR NA MI RTAG MI GTZANG DANG, ,SDUG BSNGAL BA DANG
BDAG MED CES, ,BYA BA BZHI PO THAMS CAD NI, ,GCIG

NYID LA NI SRID PAR 'GYUR, ,BYANG CHUB SEMS DPA'I RNAL 'BYOR
SPYOD PA BZHI BRGYA PA LAS GTZANG BAR 'DZIN PA PHYIN CI LOG SPANG
BA'I THABS BSTAN PA STE RAB TU BYED PA GSUM PA'O,, ,,BDAG GAM
BDAG GI SNYAM DREGS PA, ,SRID PAR DAM PA SU LA

'GYUR, ,GANG PHYIR LUS CAN THAMS CAD LA, ,YUL RNAMS THAMS CAD
MTSUNGS PHYIR RO, ,TSOGS BRAN DRUG CHOS STABS GYUR PA, ,KHYOD KYI
DREGS PA CI ZHIG YIN, ,GANG NGAM DE RU BYA BA NI, ,DBANG DU BYAS
LA RAG LAS 'GYUR, ,JI LTAR GSO BYA 'THOB

THOB PA, ,RJE BO GTONG POR SEMS DE BZHIN, ,RJE BO SBYIN BYA BYIN
BYAS NAS, ,BDAG NI GTONG BA PO SNYAM RLOM, ,GZHAN RNAMS KYIS NI
SDUG BSNGAL GNAS, ,KHYOD LA PHYIN CI LOG TU DRAN, ,GZHAN GYI LAS
KYIS 'TSO KHYOD KYI, ,DGA' BA GANG GIS BSKYED

PAR 'GYUR, ,'JIG RTEN GYI NI BSRUNG PO DANG, ,BSRUNG BYAR SA BDAG
SNANG GYUR NA, ,CI STE GCIG GIS DREGS YOD CING, ,CI STE GZHAN GYI
DREGS BRAL MIN, ,RIGS KUN NANG NAS RANG LAS LA, ,DGA' BAS 'TSO
RNAMS RNYED PA DKA', ,GAL TE KHYOD LA MI

DGER 'GYUR, ,DES NA KHYOD LA 'GRO BZANG DKON, ,GZHAN GYIS BSKUL
TE BYED PA GANG, ,DE NI SA STENGS BLUN ZHES BYA, ,KHYOD DANG
MTSUNGS PA'I GZHAN DBANG GZHAN, ,'GA' YANG YOD PA MA YIN NO,
,BSRUNG BA NGA LA RAG LAS ZHES, ,'JIG RTEN LA NI

GLA LEN ZHING, ,RANG NYID KYIS KYANG SDIG BYED NA, ,DE MTSUNGS
BRTZE MED SU ZHIG YOD, ,SKYE BO SDIG TO BYED RNAMS LA, ,GAL TE
BRTZE BA BYA MIN NA, ,BYIS PA SO SO'I SKYE BO NI, ,THAMS CAD
BSRUNG BYAR MI 'GYUR RO, ,BDAG NYID DGA' BA SKYED PA YI, RGYU
NI

@5B GANG DU MED MI 'GYUR, ,LUNG LA SOGS PA'I RGYU RNAMS KYIS,
,BSOD NAMS MIN PA'ANG 'JIG YOD MIN, ,YANG DAG SRUNG BYED CES BYA
BA, ,GAL TE SA BDAG CHOS YIN NA, ,NYON MONGS GZO MKHAN RNAMS LA
YANG, ,CI STE CHOS SU 'GYUR MA YIN, ,'JIG

RTEN SA BDAG RAG LAS KYI, ,SA BDAG DE NI SMAD DE DPER, ,DAM PAS
'JIG RTEN KUN GYI MA, ,SRID PA YI NI SRID PA BZHIN, ,BLUN MIN
RGYAL SRID MI THOB LA, ,BLUN LA BRTZE BA YOD MIN NA, ,BSRUNG PO
YIN YANG MI YI BDAG ,BRTZE BA MED LA CHOS MI GNAS, ,

DRANG SRONG RNAMS KYI SPYOD PA KUN, ,MKHAS PAS BYED PA MA YIN TE,
,GANG GI PHYIR NA DE DAG LA, ,DMAN 'BRING KHYAD 'PHAGS YOD PHYIR
RO, ,SNGAR GYI SA BDAG DGE RNAMS KYIS, ,'JIG RTEN BU LTAR
BSKYANGS PA DE, ,RTZOD DUS CHOS LA BRTEN RNAMS KYIS, ,DENG

SANG RI DAGS DGON PAR BYAS, ,GLAGS SU BSNUN PA'I RGYAL PO LA,
,GAL TE SDIG PA YOD MIN NA, ,RKUN PO GZHAN RNAMS LA YANG DE,
,DANG PO NYID DU YOD MA YIN, ,CHANG SOGS DAG LA BDOG PA KUN,
,YONGS GTONG MCHOD PA MA YIN NA, ,G-YUL

NGOR BDAG KYANG YONGS GTONG PA, ,MCHOD PA SNYAM DU SEMS SAM CI,
,RGYAL PO 'JIG RTEN MGON KHYOD LA, ,MGON 'GA' YOD PA MA YIN NA,
,MGON NYID DE YIS BDAG NYID NI, ,MA BTANG SU ZHIG DGA' BAR 'GYUR,
,RGYAL PO SHI BAR GYUR PA LA'ANG, ,

GRAGS PAS YON TAN 'GA' MI 'BYUNG, ,KHYOD YON MED DANG KHYI 'TSED
LA, ,GRAGS PA CHEN PO CI STE MED, ,GANG TSE KUN GYI DBANG PHYUG
NYID, ,BSOD NAMS KYIS BSKYED DE YI TSE, ,'DI NI DBANG PHYUG RTEN
MIN ZHES, ,BRJOD PA RNYED PA MA YIN NO, ,'TSO BA'I

THABS SO COG LA YANG, ,'JIG RTEN NA NI RIGS ZHES BSNYAD, ,DES NA
SEMS CAN THAMS CAD LA, ,RIGS LAS DBYE BA YOD MA YIN, ,'DAS DUS
SHIN TU RING BA DANG, ,MI MO RNAMS YID G-YO BA STE, ,DE PHYIR
RGYAL RIGS ZHES BYA BA, ,RIGS LAS 'GA'

@6A *, ,YANG YOD MA YIN, ,GAL TE LAS KYIS DMANGS RIGS KYANG,
,RGYAL RIGS ZHES BYAR 'GYUR NA NI, ,LAS KYIS DMANGS KYANG BRAM
ZER NI, ,GANG GIS 'GYUR BA MIN PAR SEMS, ,RGYAL PO SDIG LA DBANG
PHYUG LTAR, ,'GED PA YOD PA MA

YIN NA, ,GZHAN GYI DON DU MKHAS PA NI, ,SU ZHIG PHYI MAR 'JOMS
PAR BYED, ,DBANG PHYUG GIS BSKYED NGA RGYAL NI, ,MNYAM DANG KHYAD
PAR 'PHAGS PA YI, ,PHA ROL NUS LDAN BLTA BYA STE, ,DAM PA'I
SNYING LA MI GNAS SO, ,RNAL 'BYOR SPYOD PA BZHI BRGYA BA LAS

BDAG TU 'DZIN PA SPANG BA'I THABS BSTAN PA STE RAB TU BYED PA
BZHI PA'O,, ,,SANGS RGYAS RNAMS KYI G-YO BA NI, ,RGYU MED 'GA'
YANG YOD MIN TE, ,DBUGS KYANG SEMS CAN RNAMS LA NI, ,SMAN SLAD
KHO NAR YANG DAG 'BYUNG, ,'JIG RTEN KUN LA

'CHI BDAG SGRA, ,JI LTAR 'JIGS PA SKYED 'GYUR BA, ,DE BZHIN KUN
MKHYEN SGRA 'DI NI, ,'CHI BDAG LA YANG 'JIGS PA BSKYED, ,THUB LA
MDZAD DANG MDZAD MIN DANG, ,GSUNG BYA GSUNG BYA MIN MNGA' BA,
,DES NA KUN MKHYEN KUN MKHYEN NI, ,MIN ZHES

BYA LA RGYU CI YOD, ,SEMS MA RTOGS PA 'GRO SOGS LA, ,GANG PHYIR
BSOD NAMS LA SOGS PA, ,MA MTHONG DE PHYIR LAS KUN LA, ,YID NI DON
POR BSGRUB PAR BYA, ,BSAM PAS BYANG CHUB SEMS DPA' LA, ,DGE 'AM
'ON TE MI DGE RUNG, ,THAMS CAD DGE

LEGS NYID 'GYUR TE, ,GANG PHYIR YID DE'I DBANG GYUR PHYIR, ,BYANG
CHUB SEMS DPA' SEMS DANG PO, ,SA STENGS SKYE BO THAMS CAD NI,
,'KHOR LOS SGYUR BA NYID 'GYUR BA, ,DE DAG BSOD NAMS LAS KHYAD
'PHAGS, ,RIN CHEN RANG BZHIN MCHOG RTEN NI, ,

'JIG RTEN RNYED MTHO 'GAS BYAS PA, ,DE BAS SEMS BSKYED BCUG 'DUL
PO, ,MCHOG TU BKRABS PAR BRJOD PA YIN, ,DE LA PHAN 'DOD BLA MA
YIS, ,SLOB MA LA NI SI ZHU BYA, ,GANG PHYIR NGES PHAN MI SHES PA,
,DE PHYIR SLOB MA ZHES BYA'O, ,BRO YANG

@6B 'BYUNG POS BZUNG BA LA, ,SMAN PA 'KHRUG PA MIN PA LTAR, ,THUB
PA NYON MONGS DGRAR GZIGS KYI, ,NYON MONGS DANG 'BREL GANG ZAG
MIN, ,GANG ZHIG GANG GANG LA DGA' BA, ,DE YIS DE DE SNGAR DPYAD
BYA, ,NYAMS PAR GYUR PA DAM CHOS KYI, ,SNOD NI CIS

KYANG MA YIN NO, ,JI LTAR MA NI KHYAD PAR DU, ,NAD THEBS BU LA
GDUNG 'GYUR BA, ,DE BZHIN BYANG CHUB SEMS DPA'I BRTZE, ,DAM PA
MIN LA KHYAD PAR DU'O, ,LA LA'I SLOB MAR 'GYUR BA STE, ,LA LA YI
NI BLA MAR 'GYUR, ,THABS RIGS SNA TSOGS THABS

KYIS NI, ,MA RTOGS SEMS CAN RTOGS PAR BYED, ,JI LTAR SMAN PA
MKHAS GYUR PAS, ,NAD PA SGRUB MED DKON DE BZHIN, ,BYANG CHUB SEMS
DPA'I STOBS RNYED NAS, ,GDUL BYA MA YIN SHIN TU DKON, ,BYANG CHUB
SEMS DPA'I YUL DU NI, ,GAL TE

'GA' ZHIG MA BSKUL BAS, ,NGAN SONG 'GRO BAR 'GYUR NA DE, ,BLO
LDAN GZHAN GYI SMAD BYAR 'GYUR, ,GANG ZHIG NYEN PA GZHAN DAG LA,
,SNYING BRTZE LEGS ZHES MI 'DOD PA, ,DE RJES BRTZE BAS MGON MED
PA, ,DAG LA JI LTAR SBYIN PA GTONG, ,'GRO

LA PHAN PHYIR GANG ZHIG LA, ,'JIG RTEN SRID DU GNAS YOD PA, ,DA
LA SOR GNAS DAG PHUNG NA, ,SDANG LA BSAM THAG CI ZHIG YOD, ,GANG
LA SKYE BA THAMS CAD DU, ,MNGON SHES LNGA CHAR YANG YOD PA, ,DE
YI DMAN PAR DMAN LTA'I DNGOS, ,'DI NI

SHIN TU BYA DKA' BA'O, ,THABS KYIS KUN TSE BSOD NAMS GANG, ,SHIN
TU YUN RING BSAGS PA DE, ,THAMS CAD MKHYEN PA'I GZHAL BYA YANG,
,MIN ZHES DE BZHIN GSHEGS PAS GSUNGS, ,'CHI DANG CHOS DANG SRID
PA GZHAN, ,SBYIN PA'I SGRA YIS GSAL

BYED PA, ,DE PHYIR BYANG CHUB SEMS DPA' LA, ,SBYIN PA'I SGRA NI
RTAG TU SNYAN, ,'DIR PHYIN PA YI SBYIN PA LAS, ,'BRAS BU CHEN PO
'BYUNG 'GYUR ZHES, ,LEN DANG YONGS SU GTONG BA NI, ,TSONG SPOGS
BZHIN DU SMAD PAR 'GYUR, ,GANG LA SNGAR BYAS SDIG PA YANG, ,

@7A *, ,YOD NYID YOD PA MA YIN PA, ,DGE BA'I LAS CAN DE LA NI,
,BSGRUB MIN ZHES BYA YOD MA YIN, ,RLABS CHEN YID CAN DE LA NI,
,'DI NA'ANG GNOD PA YOD MIN TE, ,DES NA DE LA SRID PA DANG, ,MYA
NGAN 'DAS LA KHYAD PAR MED, ,GANG

LA KUN TSE SEMS DBANG NI, ,NYID LAS SKYE BA YOD GYUR PA, ,DE KO
RGYU CIS 'JIG RTEN NI, ,KUN GYI MNGA' BDAG 'GYUR MA YIN, ,PHUL
'GRO LAS CHES PHUL 'GRO BA, ,'GA' ZHIG 'JIG RTEN 'DIR YANG SNANG,
,DES NA BSAM MI KHYAB MTHU YANG, ,NGES PAR

YOD CES RTOGS PAR GYIS, ,BLUN LA SHIN TU ZAB CHOS LA, ,SKRAG PA
SKYE BA JI LTA BA, ,DE BZHIN ZHAN LA SHIN TU NI, ,RMAD BYUNG CHOS
LA SKRAG PA SKYE, ,RNAL 'BYOR SPYOD PA BZHI BRGYA PA LAS BYANG
CHUB SEMS DPA'I SPYOD PA BSTAN PA STE RAB TU BYED PA LNGA PA'O,, ,,

BDE BAS 'DOD CHAGS 'BEL 'GYUR ZHING, ,SDUG PAS KHRO BA 'PHEL
'GYUR NA, ,CIS BDE DKA' THUB CAN MIN ZHING, ,SDUG PA DKA' THUB
CAN CIS YIN, ,'DOD CHAGS LAS NI SDUD PA STE, ,KHRO BA'I LAS NI
RTZOD PA'O, ,'BYUNG BA KUN LA RLUNG BZHIN DU, ,

GTI MUG LAS NI GSOS 'DEBS SO, ,MA PHRAD PA LAS 'DOD CHAGS NI,
,SDUG BSNGAL SPUNGS MED LAS KHRO SDUG ,YONGS MI SHES LAS GTI MUG
STE, ,DE DAG GIS DE DAG MI RTOGS, ,JI LTAR BDAG NA LA MKHRIS
DANG, ,LHAN CIG PHRAD PA MED MTHONG BA, ,DE

BZHIN KHROL 'DOD CHAGS DANG, ,LHAN CIG PHRAD PA MED PAR MTHONG,
,'DOD CHAGS BRAN BZHIN BKOL BYA STE, ,GANG PHYIR MI PHANGS DE'I
SMAN PHYIR, ,KHRO LA RJE BO BZHIN LTA STE, ,DE'I SMAN PHANGS PA
YIN PHYIR RO, ,DANG POR GTI MUG YANG DAG 'BYUNG, ,BAR DU

KHRO BO 'BYUNG 'GYUR ZHING, ,PHYIS NI 'DOD CHAGS 'BYUNG BA STE,
,NYIN LA RIM PA GSUM DU'O, ,'DOD CHAGS MDZA' MIN MDZA' 'DRA BA,
,DES DE LA KHYOD MI 'JIGS TE, ,MI PHAN MDZA' BO KHYAD PAR DU,
,SKYES BUS SPANG BAR BYA MIN NAM, ,'DOD CHAGS

@7B RGYU LAS SKYE 'GYUR ZHING, ,RKYEN LAS KYANG NI SKYE BA STE,
,'DOD CHAGS RKYEN LAS SKYE BA GANG, ,DE NI SGRUB SLA CIG SHOS
MIN, ,KHRO BA BRTAN ZHING NGES PAR NI, ,MI DGE NYES CHEN BYED PA
STE, ,DE LTAR RNAM KUN DBYE SHES PAS, ,NYON MONGS RNAM MTHAR BYED
PAR 'GYUR, ,

LUS LA LUS DBANG JI BZHIN DU, ,GTI MUG KUN LA GNAS GYUR TE, ,DE
PHYIR NYON MONGS THAMS CAD KYANG, ,GTI MUG BCOM PAS BCOM PAR
'GYUR, ,RTEN CING 'BREL PAR 'BYUNG BA NI, ,MTHONG NA GTI MUG
'BYUNG MI 'GYUR, ,DE PHYIR 'BAD PAS KUN

GYIS 'DIR, ,GTAM DE KHO NA BSNYAD PAR BYA, ,RTAG TU SA 'DZIN SOGS
DGA' LA, ,GTONG PO ZA PO GTZANG ZHING 'GYUR, ,DE 'DRA LA SOGS
MTSAN NYID RNAMS, ,'DOD CHAGS CAN GYI MI LA SNANG, ,SANGS RGYAS
RNAMS KYIS CHAGS CAN LA, ,ZAS DANG

CHOS GOS GTZUG LAG KHANG, ,DGE LEGS SPANGS PA THAMS CAD DANG,
,RTAG TU BLA MA'I THAD GNAS GSUNGS, ,NUS MED LA KHROS BDAG NYID
LA, ,MDOG MI SDUG PA 'BA' ZHIG BYED, ,NUS PA GANG LA'ANG BRTZE
MED PA, ,DE NI THA CHAD CES BYAR BRJOD, ,

YID DU MI 'ONG BA YI SGRA, ,SNGAR BYAS SDIG MTHAR BYED PAR BRJOD,
,RMONGS SHING DAM PA MA YIN PA, ,BDAG NYID RNAM PAR DAG MI 'DOD,
,SNYAN PA YID DU MI 'ONG BA, ,NGO BO NYID KYIS GNOD MI BYED, ,DE
PHYIR RNAM RTOG LAS BYUNG BA, ,GZHAN LAS YIN NO SNYAM DU

RLOM, ,JI LTAR GSHIB PO LA NI, ,CHAD PAR BYA BA MNGON BRJOD PA,
,DE BZHIN SNYAN PAR SMRA PO LA, ,MCHOD PAR BYA BA CIS MI 'GYUR,
,KHYOD KYIS SMAD BYA MA SMRAS KYANG, ,GAL TE GZHAN GYIS SHES NA
NI, ,SMRA PO LA KHRO MI RIGS NA, ,YANG DAG MIN SMRA LA CI SMOS, ,

DMAN LAS MI SNYAN ZHES BYA BA, ,NGES PAR 'BYUNG BA MA YIN TE, ,DE
PHYIR DMAN BYUNG MI SNYAN PA, ,YAN GAR NYUNG ZAD LTA BUR SNANG,
,GZHAN GNOD BYAS PAS BDAG LA NI, ,YON TAN CUNG ZAD KYANG MED NA,
,KHYOD KHRO YON TAN MED PA LA, ,GUS PA ZHEN PA RKYANG BAR

@8A *, ,ZAD; ,GAL TE BZOD PAS 'BAD MED PAR, ,BSOD NAMS CHEN PO
THOB 'GYUR NA, ,GANG ZHIG DE LA GEGS BYED PA, ,DE MTSUNGS BLUN PO
SU ZHIG YOD, ,KHRO BA ZHES BYA KHYAD PAR DU, ,STOBS LDAN DAG LA
SKYE MI 'GYUR, ,DES NA GZHAN

'DZOMS KHRO BA LA, ,CI NAS KHYOD GUS GYUR TA RE, ,GANG ZHIG KHRO
GNAS LA BZOD PA, ,DE LA BSGOM PA SKYE BAR 'GYUR, ,YON TAN GNAS LA
'JIGS ZHES PA, ,KHYOD KYI BLUN PA 'BA' ZHIG YIN, ,SU ZHIG KHYAD
BSAD MTHAR BYAS NAS, ,'JIG RTEN

PHA ROL 'GRO BA YOD, ,DE PHYIR BDAG NI SDIG PA BAS, ,BRNYAS PA
LEGS SO SNYAM DU SEMS, ,GANG GIS RNAM SHES GNAS LA SOGS, ,YANG
DAG TU NA RNAM SHES PA, ,DE YOD NA NI NYON MONGS RNAMS, ,NAM YANG
BLO GROS LA MI GNAS, ,RNAL 'BYOR

SPYOD PA BZHI BRGYA PA LAS NYON MONGS PA SPANG BA'I THABS BSTAN
PA STE RAB TU BYED PA DRUG PA'O,, ,,SDUG BSNGAL RGYA MTSO 'DI LA
MTHA', ,RNAM PA KUN TU'ANG YOD MIN NA, ,BYIS KHYOD 'DIR NI BYING
BA LA, ,'JIGS PA CIS NA SKYE MI 'GYUR, ,LANG

TSO RGYAB TU BYUNG GYUR NAS, ,SLAR YANG MDUN DU 'BYUNG BAR 'GYUR,
,GNAS KYANG 'JIG RTEN 'DI LA NI, ,'GROS KYIS 'GRAM PA LTA BUR
MNGON, ,SRID PAR KHYOD LA RANG 'DOD KYIS, ,'GRO BA GZHAR YANG YOD
MIN NA, ,GZHAN GYI DBANG DANG 'JIGS MED PAR, ,

BLO DANG LDAN PAR SU ZHIG 'GYUR, ,MA 'ONGS THA MA YOD MIN ZHING,
,GUN TSE'ANG SO SO'I SKYE BO STE, ,KHYOD 'DAS JI LTAR DE BZHIN
DU, ,DE YANG MI 'GYUR DE LTAR BYOS, ,NYAN PO MNYAN BYA 'CHAD PO
RNAMS, ,'BYUNG BA SHIN TU RNYED DKA' STE, ,DES NA MDOR NA

'KHOR PA NI, ,MTHAR MED MA YIN MTHA' BCAS MIN, ,PHAL MO CHER NA MI
RNAMS NI, ,DAM PA MA YIN PHYOGS YONGS 'DZIN, ,DES NA SO SO'I SKYE
BO RNAMS, ,PHAL CHER NGES PAR NGAN 'GROR 'GRO, ,SA STENGS SDIG
PA'I RNAM SMIN NI, ,CO 'DRI KHO NA YAN PAR

@8B MTHONG, ,DES NA SRID PA GSOD GNAS DANG, ,MTSUNGS PAR DAM PA
RNAMS LA SNANG, ,RNAM SHES GNAS PA MED PA LAS, ,GAL TE SMYON PAR
'GYUR NA NI, ,SRID GNAS SMYON PA MA YIN ZHES, ,MKHAS PA SU ZHIG
SMRA BAR 'GYUR, ,'GRO LA SOGS PA'I SDUG BSNGAL

DAG ,BZLOG LA NYAMS PA MTHONG GYUR TE, ,DES NA LAS KUN ZAD PA LA,
,BLO GROS LDAN PAS BLO BSKYED DO, ,GANG TSE 'BRAS BU GCIG GI
YANG, ,THOG MA'I RGYU NI SNANG MIN PA, ,DE TSE GCIG LA YANG RGYAS
PAR, ,MTHONG NAS GANG LA 'JIGS MI 'BYUNG, ,'BRAS

BU THAMS CAD NGES PAR NI, ,'GRUB PAR 'GYUR BA MA YIN ZHING, ,GRUB
LA NGES PAR MTHAR 'GYUR NA, ,DE YI DON DU CI STE 'JOMS, ,LAS NI
'BAD PAS BYED 'GYUR ZHING, ,BYAS ZIN 'BAD PA MED PAR 'JIG ,DE
LTAR GYUR KYANG KHYOD LA KO, ,LAS LA CHAGS

BRAL 'GA' YOD MIN, ,'DAS LA BDE BA YOD MIN ZHING, ,MA 'ONGS PA
LA'ANG YOD MIN LA, ,DA BYUNG BA'ANG 'GRO NYID DE, ,KHYOD KYI NGAL
'DI GANG PHYIR YIN, ,MKHAS PA RNAMS LA MTHO RIS KYANG, ,DMYAL BA
DANG MTSUNGS 'JIGS SKYED 'GYUR, ,RNAM PA

KUN TU DE RNAMS LA, ,SRID GANG 'JIGS PA MI SKYED DKON, ,GAL TE
BYIS PA'ANG RNAM KUN TU, ,'KHOR BA'I SDUG BSNGAL SHES GYUR NA,
,SKAD CIG DE LA SEMS DANG NI, ,LHAN CIG GTAN TU 'JIG PAR 'GYUR,
,SEMS CAN RLOM PA CAN MIN DKON, ,RLOM

CAN SNYING RJE LDAN PA MED, ,DES NA SNANG NAS SNANG BAR NI, ,'GRO
BA SHIN TU RNYED DKAR GSUNGS, ,'DI NA YUL LOG GYUR PA LA, ,YUL NI
DMIGS PAR GRAGS GYUR TE, ,PHYIN CI LOG TU GYUR PA'I CHOS, ,RGYU
CI ZHIG GIS YANG DAG 'DOD, ,BSOD NAMS 'BRAS

BU PHRUG PA STE, ,DE GZHAN LAS YI BSRUNG BYA NA, ,RTAG TU GZHAN
LAS BSRUNG BYA GANG, ,DE NI JI LTAR BDAG GIR 'GYUR, ,'JIG RTEN
TSUL LUGS GANG DANG GANG, ,DE DANG DE LA CHOS RJES 'JUG ,DE YI
PHYIR NA CHOS PAS KYANG, ,'JIG RTEN STOBS LDAN LTA BUR

@9A *,,SNANG, ,YUL NI DGE BAS YID 'ONG NA, ,YUL DE'ANG NGAN PAR
BRTZI BA YIN, ,GANG ZHIG BTANG PA SHIS GYUR PA, ,DE GRUB PA YIS
CI ZHIG DGOS, ,GANG LA BKA' LUNG DGOS MED PA, ,DE LA CHOS DON MED
PAR 'GYUR, ,GANG YANG BKA'

LUNG DON GNYER NYID, ,DE NI SKYE NANG BLUN ZHES BYA, ,MA 'ONGS PA
YI 'BRAS MTHONG NAS, ,CHOS 'DOD CHAGS PAS KHYOD CHAGS NA, ,MA
'ONGS MTHA' NYID MTHONG GYUR NA, ,'JIGS PA MED DAM CI ZHIG BYED,
,GLA BA LTA BU'I BSOD NAMS NI, ,RNAM KUN RNGAN

PA DANG MTSUNGS 'GYUR, ,GANG DAG DGE BA'ANG MI 'DOD PA, ,DE DAG
MI DGE JI LTAR BYED, ,GANG GIS 'GRO BA 'KHRUL 'KHOR GYI, ,TSOGS
'DRA SGYU MA'I SKYES BU LTAR, ,MTHONG PAR GYUR PA DE DAG CHES,
,GSAL BAR GO 'PHANG DAM PAR 'GRO ,GANG DAG

LA NI 'KHOR BA NA, ,YUL RNAMS KYIS KYANG DGA' MED PA, ,DE DAG LA
'DIR RNAM KUN TU, ,DGA' BA 'THAD PA MA YIN NYID, ,RNAL 'BYOR
SPYOD PA BZHI BRGYA PA LAS ME NYID KYIS 'DOD PA'I LONGS SPYOD LA
ZHEN PA SPANG BA'I THAMS BSTAN PA STE RAB TU BYED PA BDUN

PA'O,, ,,JI LTAR MI MTHUN MI RNAMS LA, ,MDZA' BA YUN RING MI GNAS
PA, ,DE BZHIN KUN LA SKYON SHES LA, ,'DOD CHAGS YUN RING MI GNAS
SO, ,LA LA DE NYID LA CHAGS TE, ,LA LA DE NYID LA SDANG ZHING,
,LA LA DE NYID LA RMONGS PA, ,DE PHYIR

'DOD PA DON MED PA'O, ,RTOG PA MED PAR 'DOD CHAGS LA, ,SOGS LA
YOD NYID YOD MIN NA, ,YANG DAG DON DANG RTOG PA ZHES, ,BLO DANG
LDAN PA SU ZHIG 'DZIN, ,'GA' LA'ANG GANG DANG LHAN CIG TU,
,BCINGS PA ZHES BYA YOD MIN TE, ,GZHAN DANG LHAN

GCIG BCINGS PA LA, ,BRAL NGAR RIGS PA MA YIN NO, ,BSOD NAMS CHUNG
NGU CHOS 'DI LA, ,THE TSOM ZA BAR YANG MI 'GYUR, ,THE TSOM ZA BA
TZAM ZHIG GIS, ,SRID PA HRUL POR BYAS PAR 'GYUR, ,CHOS GANG ZHIG
LA THUB PA YIS, ,THAR PA'I BAR DU 'PHEL BAR

@9B NYID, ,GSUNGS DER GANG LA GUS MED PA, ,DE NI GSAL BAR BLO
LDAN MIN, ,BDAG NI MYA NGAN 'DA' 'GYUR ZHES, ,STONG MIN STONG
LTAR MTHONG MIN TE, ,LOG LTAS MYA NGAN MI 'DA' BAR, ,DE BZHIN
GSHEGS PA RNAMS GSUNG NGO, ,GANG LAS 'JIG RTEN BSTAN

'BYUNG BA, ,DE LAS 'JUG PA GSUNGS PA STE, ,GANG LAS DON DAM
BSNYAD 'BYUNG BA, ,DE LAS LDOG PA GSUNGS PA'O, ,KUN YOD MA YIN CI
BYA ZHES, ,KHYOD LA 'JIGS PA SKYE 'GYUR GRANG, ,GAL TE BYA BA YOD
NA NI, ,CHOS 'DI ZLOG BYED MI 'GYUR RO, ,KHYOD

LA RANG PHYOGS CHAGS YOD CING, ,GZHAN GYI PHYOGS LA MI DGA' NA,
,MYA NGAN 'DAS BAR MI 'GRO STE, ,GNYIS SPYOD ZHI BAR YOD MI
'GYUR, ,BYED MED MYA NGAN 'DA' 'GYUR ZHING, ,BYED PAS YANG SRID
'GYUR TE DES, ,BSAM KHREL MED PAS MYA NGAN LAS, ,'DAS

PA THOB SLA CIG SHOS MIN, ,GANG LA 'DI SKYO YOD MIN PA, ,DE LA
ZHI GUS GA LA YOD, ,RANG KHYIM LAS BZHIN SRID PA NI, ,'DI NAS
'BYUNG BA'ANG BYA BAR DKA', ,LA LA SDUG BSNGAL ZIL MNAN CING,
,'CHI BAR 'DOD PA DAG SNANG STE, ,DE TSE DE DAG GTI MUG

PHYIR, ,GO 'PHANG DAM PAR MI 'GROR ZAD, ,SBYIN PA DMAN PA LA
GSUNGS SHING, ,'BRING LA TSUL KHRIMS GSUNGS PA STE, ,MCHOG LA ZHI
BA GSUNGS GYUR PA, ,DES NA RTAG TU MCHOG TU BYOS, ,BSOD NAMS MIN
PA DANG POR BZLOG ,BAR DU BDAG NI BZLOG PA

DANG; ,PHYI NAS LTA BA KUN BZLOG PA, ,GANG GIS SHES DE MKHAS PA
YIN, ,DNGOS PO GCIG GI LTA PO GANG, ,DE NI KUN GYI LTA POR BSHAD,
,GCIG GI STONG NYID GANG YIN PA, ,DE NI KUN GYI STONG PA NYID,
,CHOS CHAGS DE BZHIN GSHEGS RNAMS KYIS, ,MTHO

RIS 'DOD PA RNAMS LA GSUNGS, ,THAR PA 'DOD RNAMS LA DE NYID,
,SMAD 'GYUR GZHAN DU SMOS CI DGOS, ,BSOD NAMS 'DOD PAS STONG PA
NYID, ,KUN TSE BRJOD PAR BYA MIN TE, ,GNAS MIN GNAS LA SBYAR BA'I
SMAN, ,DUG TU 'GYUR BA MA YIN NAM, ,JI LTAR

@10A *, ,KLA KLO SKAD GZHAN GYIS, ,GZUNG BAR MI NUS DE BZHIN DU,
,'JIG RTEN PA YI MA GTOGS PA, ,'JIG RTEN GZUNG BAR NUS MA YIN,
,YOD DANG MED DANG YOD MED DANG, ,GNYI GA MIN ZHES KYANG BSTAN
TE, ,NAD KYI DBANG GIS THAMS CAD

KYANG; ,SMAN ZHES BYA BAR 'GYUR MIN NAM, ,YANG DAG MTHONG NA GNAS
MCHOG LA, ,CUNG ZAD MTHONG NA BZANG 'GRO STE, ,DE PHYIR NANG BDAG
BSAM PA LA, ,MKHAS PAS RTAG TU BLO GROS BSKYED, ,DE NYID SHES PAS
GAL TE 'DIR, ,MYA NGAN 'DAS PA MA THOB KYANG,,

SKYE BA PHYI MAR 'BAD MED PAR, ,NGES PAR THOB 'GYUR LAS BZHIN NO,
,BSAMS BZHIN PA NI BYA BA NI, ,KUN LA GRUB PA SHIN TU DKON, ,'DI
NA 'ANG MYANG 'DAS MED MIN GYI, ,SBYOR DANG GROL RNAMS RNYED PAR
DKA', ,LUS LA YON TAN MED THOS NAS, ,'DOD

CHAGS YUN RING MI GNAS TE, ,LAM DE NYID KYIS THAMS CAD KYANG,
,ZAD PAR 'GYUR BA MA YIN NAM, ,JI LTAR SA BON MTHA' MTHONG ZHING,
,DE LA THOG MA YOD MIN LTAR, ,DE BZHIN RGYU NI MA TSANG PHYIR,
,SKYE BA'ANG 'BYUNG BAR MI 'GYUR RO, ,RNAL 'BYOR

SPYOD PA BZHI BRGYA PA LAS SLOB MA YONGS SU SBYANG BA STE RAB TU
BYED PA BRGYAD PA'O,, ,,THAMS CAD 'BRAS BU'I DON SKYE BA, ,DES NA
RTAG YOD MIN DE'I PHYIR, ,THUB PA MA GTOGS JI LTA'I DNGOS, ,DE
BZHIN GSHEGS PA YOD MA YIN, ,GANG ZHIG GANG

NA NAM DU YANG, ,MA BRTEN PAR NI YOD NYID MED, ,DES NA NAM YANG
GANG ZHIG TU'ANG, ,RTAG PA 'GA' YANG YOD MA YIN, ,RGYU MED PAR NI
DNGOS PO MED, ,RGYU LDAN RTAG PA YOD MIN PA, ,DES NA RGYU MED LAS
GRUB NI, ,DE NYID MKHYEN PAS GRUB MIN GSUNGS,

MI RTAG BYAS PAR MTHONG GYUR NAS, ,MA BYAS GAL TE RTAG NA NI,
,BYAS LA YOD PA NYID MTHONG NAS, ,RTAG PA YOD NYID MIN PAR 'GYUR,
,MKHA' LA SOGS RNAMS RTAG GO ZHES, ,SO SO'I SKYE BO DAG GIS RTOG
,MKHAS PA RNAMS KYIS DE DAG LA, ,'JIG RTEN

@10B PAS KYANG DON MA MTHONG, ,PHYOGS ZHES BYA BA PHYOGS CAN NI,
,KUN LA GNAS PA MA YIN TE, ,DE PHYIR PHYOGS CAN LA PHYOGS NI,
,GZHAN YANG SHIN TU GSAL BAR YOD, ,GANG ZHIG YOD NA DNGOS PO LA,
,'JUG DANG LDOG PA'ANG DMIGS PAR 'GYUR, ,

DE NI GZHAN GYI DBANG 'GYUR TE, ,DES NA 'BRAS BUR YANG 'GYUR RO,
,'BRAS BUR MED PAR RGYU LA NI, ,RGYU NYID YOD PA MA YIN TE, ,DE
YI PHYIR NA RGYU RNAMS KUN, ,'BRAS BU NYID DU THAL BAR 'GYUR,
,RGYU NI RNAM PAR 'GYUR BA NA, ,GZHAN GYI RGYU RU 'GYUR BA STE, ,

GANG LA RNAM PAR 'GYUR YOD PA, ,DE NI RTAG CES BYAR YOD MIN,
,RTAG PA GANG GI RGYU YIN PA'I, ,DNGOS DE MA BYUNG BA LAS SKYE,
,RANG NYID 'BYUNG BAR GYUR DE LA, ,RGYU NI LOG PAR 'GYUR BA STE,
,DNGOS PO RTAG PA LAS SKYES PA, ,CI LTA BUR NA MI RTAG 'GYUR, ,

NAM YANG RGYU DANG 'BRAS BU GNYIS, ,MTSAN NYID MI MTHUN MTHONG MA
YIN, ,GANG GI PHYOGS 'GA' RGYU YIN ZHING, ,PHYOGS 'GA' RGYU MA
YIN DES NA, ,DE NI SNA TSOGS 'GYUR NA KO, ,SNA TSOGS RTAG PAR MI
RIGS SO, ,RGYU YI ZLUM PO GANG YIN PA, ,DE NI

'BRAS BU LA YOD MIN, ,DES NA BDAG NYID KUN SBYOR BA, ,RDUL PHRAN
RNAMS LA MI 'THAD DO, ,RDUL PHRAN GCIG GI GNAS GANG YIN, ,DE NI
GZHAN GYI YANG MI 'DOD, ,DE PHYIR RGYU DANG 'BRAS BU GNYIS, ,BONG
TSOD MNYAM PAR 'DOD MA YIN, ,GANG LA SHAR

GYI PHYOGS YOD PA, ,DE LA SHAR GYI CHA YANG YOD, ,GANG GI RDUL LA
PHYOGS YOD NA, ,DES RDUL RDUL PHRAN MIN PAR BSNYAD, ,MDUN GYIS
LEN CING RGYAB KYIS NI, ,GTONG BAR GYUR NA DE DAG GNYIS, ,GANG LA
YOD PA MA YIN PA, ,DE NI 'GRO BOR YANG MI 'GYUR,,

GANG LA DANG PO YOD MIN ZHING, ,GANG ZHIG LA DKYIL YOD MIN LA,
,GANG LA THA MA YOD MIN PA, ,MNGON MED DE NI GANG GIS MTHONG,
,'BRAS BU YIS NI RGYU BSHIG PA, ,DES NA RGYU NI RTAG MA YIN,
,YANG NA GANG NA RGYU YOD PA, ,DE NA 'BRAS BU YOD MA YIN, ,

@11A *, ,THOGS LDAN DNGOS PO RTAG PA NI, ,GANG DU 'ANG SNANG BA
MA YIN TE, ,DES NA NAM YANG SANGS RGYAS RNAMS, ,RDUL PHRAN RTAG
PA NYID MI GSUNG, ,'CHING DANG BCINGS DANG THABS LAS GZHAN, ,THAR
PA GAL TE YOD NA NI, ,DE LAS CI

YANG MI SKYE STE, ,DES NA DE THAR ZHES MI BRJOD, ,MYA NGAN 'DAS
LA PHUNG PO RNAMS, ,YOD MIN GANG ZAG SRID MA YIN, ,GANG DU MYA
NGAN 'DAS GYUR PA, ,MA MTHONG DER MYANG 'DAS GANG ZHIG ,SRID DANG
BRAL LA THAR PA'I TSE, ,SHES YOD YON TAN CI ZHIG YOD,,

SHES MED PA YI YOD PA YANG, ,GSAL BAR YOD PA MIN DANG MTSUNGS,
,THAR PAR BDAG GCIG YOD NA NI, ,SHES YOD SA BON SRID PA YOD, ,DE
MED NA NI SRID PA LA, ,BSAM PA'ANG YOD PA MA YIN NO, ,SDUG BSNGAL
LAS THAR MI RNAMS LA, ,GZHAN LA

YOD PA MIN PAR NGES, ,DE PHYIR RNAM PA KUN DU 'ANG BDAG ,ZAD PA
LEGS ZHES BYA BAR BRJOD, ,'JIG RTEN PA 'DI NYID BLA YI, ,DON DAM
RNAM KUN MA YIN TE, ,'JIG RTEN PA LA CUNG ZAD YOD, ,DAM PA'I DON
LA YOD MA YIN, ,RNAL 'BYOR SPYOD PA BZHI

BRGYA PA LAS DNGOS PO RTAG PA DGAG PA BSGOM PA BSTAN PA STE RAB
TU BYED PA DGU PA'O,, ,,GANG TSE NAD BDAG BUD MED MIN, ,SKYES MIN
MA NING MA YIN PA, ,DE TSE MI SHES 'BA' ZHIG LAS, ,KHYOD BDAG
PHO'O SNYAM DU SEMS, ,GANG TSE 'BYUNG BA

THAMS CAD LA, ,PHO MO MA NING YOD MIN PA, ,DE TSE CI STE DE DAG
NYID, ,BRTEN NAS PHO MO MA NING YIN, ,KHYOD KYI BDAG GANG NGA'I
BDAG MIN, ,NGES DE BDAG MIN MA NGES PHYIR, ,DNGOS PO MI RTAG PA
RNAMS LA, ,RTOG PA SKYE BAR 'GYUR MIN NAM, ,SKYE DANG SKYE BAR

SKYES BU NI, ,LUS BZHIN RNAM PAR 'GYUR PAR 'GYUR, ,KHYOD KYI DE
LA LUS LAS GZHAN, ,NYID DANG RTAG NYID MI RIGS SO, ,REG DANG MI
LDAN DNGOS PO LAS, ,BSKUL BA ZHES BYA MI SKYE STE, ,DE PHYIR LUS
KYI G-YO BA LA, ,SROG NI BYED PA POR MI 'GYUR, ,

@11B MI 'TSE PA DANG BDAG RTAG PA, ,'DI LA RGYU NI CI YOD SNYAM,
,RNAM PA KUN TU 'ANG SHING SRIN LAS, ,RDO RJE BSRUNG BYAR MI
'GYUR RO, ,SKYE BA DRAN PA YOD PA'I PHYIR, ,GAL TE KHYOD KYI BDAG
RTAG NA, ,SNGON BYAS PA YIN RMA MTHONG NAS, ,KHYOD KYI LUS KO CIS

MI RTAG ,SEMS PA CAN DANG LDAN BDAG KYANG, ,GAL TE SHES PO NYID
YIN NA, ,DE YIS SEMS PA CAN SEMS PA, ,MIN ZHING SKYES BU'ANG RTAG
MI 'GYUR, ,BDE BA LA SOGS DANG LDAN SROG ,BDE SOGS BZHIN DU SNA
TSOGS MTHONG, ,DE PHYIR BDE BA

LA SOGS BZHIN, ,RTAG PA NYID DU'ANG MI RUNG NGO, ,GAL TE SHES PA
YOD RTAG NA, ,BYED PA LOG PAR 'GYUR PA STE, ,GAL TE ME NI RTAG
'BYUNG NA, ,BUD SHING GIS DON YOD MI 'GYUR, ,RDZAS NI BYA BA JI
BZHIN DU, ,'JIG PA'I BAR DU G-YO BA MED, ,

NGES NA SKYES BU YOD SHES PA, ,YOD PA MED CES BYAR MI RIGS,
,GZHAN DU SHES PA YOD PA'I KHAMS, ,MTHONG ZHING GZHAN DU SHES YOD
DE, ,LCAGS KYI ZHU NYID BZHIN DE'I PHYIR, ,SKYES BU RNAM PAR
'GYUR BAR 'GYUR, ,SHES YOD YID TZAM ZHIG LA

STE, ,SKYES BU NAM MKHA' BZHIN DU CHE, ,DE PHYIR DE YI NGO BO NI,
,SHES PA YOD NYID MIN LTAR MTHONG, ,GAL TE KUN LA BDAG YOD NA,
,GZHAN GYIS DE CIS NGAR MI RTOG ,DE NYID KYIS NI DE NYID LA,
,SGRIB CES BYA BAR MI 'THAD DO, ,GANG GI YON TAN

BYED PO DANG, RNAM KUN SHES YOD MA YIN PA, ,DE DAG DANG NI SMYON
PA LA, ,KHYAD PAR CI YANG YOD MA YIN, ,YON TAN RNAMS KYIS RNAM
KUN TU, ,KHYIM LA SOGS DAG BYED SHES KYI, ,ZA BA RNAM PAR MI SHES
PA, ,'DI LAS MI RIGS GZHAN CI YOD, ,

BYA BA DANG LDAN RTAG PA MED, ,KUN TU SONG LA BYA BA MED, ,BYA BA
MED PA MED DANG MTSUNGS, ,BDAG MED LA KHYOD CIS MI DGA', ,LA LAR
KUN TU SONG BAR MTHONG, ,LA LAR SKYES BU LUS TZAM ZHIG ,LA LAR
RDUL TZAM ZHIG MTHONG STE, ,SHES RAB CAN

@12A *, ,GYIS MED PAR MTHONG, ,RTAG LA GNOD PA GA LA YOD, ,GNOD
MED THAR PA GA LA YOD, ,DES NA GANG GI BDAG RTAG PA, ,DE LA THAR
PA MI RIGS SO, ,GAL TE BDAG CES BYA YOD NA, ,BDAG MED SNYAM PA MI
RIGS SHING, ,DE NYID

RIG PA NGES PA LAS, ,MYA NGAN 'DAS 'GYUR ZHES BYA'ANG BRDZUN,
,GAL TE GROL BA YOD NYID NA, ,DE NI SNGAR YANG MED PA MED, ,MI
LDAN PA LA GANG MTHONG BA, ,DE NI RANG BZHIN ZHES BYAR BSHAD,
,GAL TE MI RTAG CHAD NA NI, ,DA DUNG RTZVA SOGS CI STE YOD,,

'DI NI GAL TE BDEN 'GYUR NA, ,SU LA'ANG GTI MUG KYANG MI 'BYUNG,
,BDAG NI YOD PAR GYUR NA'ANG GZUGS, ,GZHAN LAS 'BYUNG BAR SNANG
GYUR LA, ,GZHAN LAS GNAS PAR SNANG GYUR ZHING, ,GZHAN LAS RNAM
PAR 'JIG PAR SNANG, ,JI LTAR SA BON BYAS PA LAS, ,MYU GU BYAS PA
SKYE 'GYUR

PA; ,DE BZHIN MI RTAG THAMS CAD NI, ,MI RTAG DAG LAS 'BYUNG BAR
'GYUR, ,GANG PHYIR DNGOS PO 'JUG 'GYUR BA, ,DES NA CHAD PAR MI
'GYUR ZHING, ,GANG PHYIR DNGOS PO LDOG 'GYUR BA, ,DES NA RTAG PAR
MI 'GYUR RO, ,RNAL 'BYOR SPYOD PA BZHI BRGYA

PA LAS BDAG DGAG PA BSGOM PA BSTAN PA STE RAB TU BYED PA BCU
PA'O,, ,,MA 'ONGS BUM LA DA LTAR BA'I, ,BUM YOD MA YIN 'DAS PA
MED, ,GANG PHYIR DE GNYIS MA 'ONGS PA, ,DE PHYIR MA 'ONGS YOD MA
YIN, ,GAL TE ZHIG PA MA 'ONGS PA'I, ,

NGO BOR MA 'ONGS LA YOD NA, ,MA 'ONGS BDAG NYID DU YOD GANG, ,DE
NI CI LTAR 'DAS PAR 'GYUR, ,GANG GI PHYIR NA MA 'ONGS DNGOS, ,MA
'ONGS BDAG TU GNAS 'GYUR BA, ,DE YI PHYIR NA DA LTAR BAR, ,'GYUR
TE MA 'ONGS NYID MI SRID, ,MA 'ONGS PA

YOD 'DAS PA YOD, ,DA LTAR BA YOD CI ZHIG MED, ,GANG GI DUS KUN
YOD NYID PA, ,DE YI MI RTAG NYID GANG LAS, ,'DAS PA LAS NI 'DAS
GYUR PA, ,CI YI PHYIR NA 'DAS PAR 'GYUR, ,'DAS PA LAS NI MA 'DAS
PA, ,CI YI PHYIR NA 'DAS PAR 'GYUR, ,

@12B GAL TE MA 'ONGS SKYES YOD NA, ,JI LTAR DA LTAR BAR MI 'GYUR,
,CI STE DE LA SKYE MED NA, ,MA 'ONGS RTAG PAR 'GYUR RAM CI, ,SKYE
BA MED KYANG 'JIG PA LAS, ,GAL TE MA 'ONGS MI RTAG NA, ,'DAS LA
'JIG PA YOD MIN TE, ,DE NI RTAG PAR CIS MI RTOG ,'DAS

PA DANG NI DA LTAR BA, ,'DI NI MI RTAG 'GYUR MIN LA, ,DE DAG LAS
GZHAN RNAM PA NI, ,GSUM PA'ANG DE LA YOD MA YIN, ,DNGOS PO GANG
ZHIG PHYIS SKYE BA, ,DE NI GAL TE SNGAR YOD NA, ,DE YI PHYIR NA
PHYVA SMRA BA, ,RNAMS KYI PHYOGS NI LOG MI 'GYUR, ,GANG

ZHIG 'BYUNG BAR BYED PA STE, ,SNGAR YOD CES BYAR MI RIGS TE, ,GAL
TE YOD PA SKYE PA SKYE 'GYUR NA, ,SKYES ZIN PA YANG 'BYUNG BAR
'GYUR, ,MA 'ONGS PA YI DNGOS MTHONG NA, ,DNGOS PO MED PA CIS MI
MTHONG, ,GANG LA MA 'ONGS YOD 'GYUR BA, ,DE LA RING

BA YOD MA YIN, ,GAL TE BYAS PA MED KYANG CHOS, ,YOD NA NGES SDOM
DON MED 'GYUR, ,CI STE CUNG ZAD BYED NA YANG, ,'BRAS BU YOD PA MI
SRID DO, ,MI RTAG YIN NA JI LTA BUR, ,'BRAS BU YOD CES BYA BAR
'GYUR, ,GANG LA THOG MA MTHA' YOD PA, ,

DE NI 'JIG RTEN MI RTAG BRJOD, ,BSGRIM PA MED PAR THAL 'GYUR TE,
,GROL LA MA 'ONGS YOD MA YIN, ,DE LTA YIN NA CHAGS MED BAR, ,'DOD
CHAGS KYANG NI 'BYUNG BAR 'GYUR, ,'BRAS BU YOD NYID GANG 'DOD
DANG, ,'BRAS BU MED NYID GANG 'DOD LA, ,

KHYIM GYI DON DU KA BA LA, ,SOGS PA'I RGYAN NI DON MED 'GYUR,
,DNGOS RNAMS YONGS SU 'GYUR BA YANG, ,YID KYIS KYANG NI 'DZIN MI
'GYUR, ,DE LTA NA YANG DA LTAR BA, ,YOD PAR MI MKHAS RNAMS KYIS
RTOG ,GNAS MED DNGOS PO GA LA ZHIG ,MI

RTAG PAS GNAS GA LA YOD, ,GAL TE DANG POR GNAS GYUR NA, ,THA MAR
RNYINGS PAR MI 'GYUR RO, ,JI LTAR RNAM SHES GCIG GIS NI, ,DON
GNYIS RNAM PAR MI SHES PA, ,DE BZHIN RNAM SHES GNYIS KYIS NI,
,DON GCIG RNAM PAR MI SHES SO, ,GAL TE

@13A *, ,DUS LA GNAS YOD NA, ,GNAS PA DUS SU MI 'GYUR RO, ,CI STE
GNAS MED NA GNAS PA, ,MED PAR MTHA' YANG YOD MA YIN, ,GAL TE MI
RTAG DNGOS GZHAN NA, ,DNGOS PO MI RTAG PAR MI 'GYUR, ,GCIG NA MI
RTAG NYID GANG YIN, ,DE

NYID DNGOS TE GA LA GNAS, ,MI RTAG NYID GAR STOBS CHUNG DER,
,GNAS PA STOBS CHUNG MA YIN NA, ,PHYI NAS DE DAG NGES PAR GO
,BZLOG PAR CI YIS MTHONG BAR 'GYUR, ,GAL TE MI RTAG STOBS CHUNG
MIN, ,DNGOS PO KUN LA YOD NA NI, ,KUN LA GNAS

PA MED PA'AM, ,YANG NA THAMS CAD MI RTAG MIN, ,GAL TE RTAG TU MI
RTAG NYID, ,YOD NA RTAG TU GNAS YOD MIN, ,YANG NA RTAG PAR GYUR
ZIN NAS, ,PHYI NAS MI RTAG PAR 'GYUR RO, ,GAL TE GNAS PA MI RTAG
DANG, ,LHAN CIG DNGOS PO LA YOD NA, ,MI

RTAG LOG PAR 'GYUR BA'AM, ,YANG NA GNAS PA BRDZUN PAR 'GYUR,
,MTHONG ZIN DNGOS PO MI SNANG ZHING, ,SLAR YANG SEMS SKYE MIN DES
NA, ,DRAN PA ZHES BYA LOG PA YI, ,DON LA LOG PA KHO NA 'BYUNG,
,RNAL 'BYOR SPYOD PA BZHI BRGYA PA LAS DUS DGAG PA

BSGOM PA BSTAN PA STE RAB TU BYED PA BCU GCIG PA'O,, ,,GZUR GNAS
BLO LDAN DON GNYER BA'I, ,NYAN PO SNOD CES BYA BAR BSHAD, ,SMRA
BO YON TAN RNAM GZHAN DU, ,MI 'GYUR NYAN PO LA YANG MIN, ,SRID
DANG SRID THABS ZHI BA YI, ,

THABS DANG DE BZHIN ZHI GSUNGS TE, ,'JIG RTEN YONGS SU MI SHES
GANG, ,DE NI THUB PA'I LTA BUR MNGON, ,THAMS CAD BTANG BAS MYA
NGAN LAS, ,'DA' BAR YA MTSAN CAN KUN 'DOD, ,KUN SUN 'BYIN LA DE
DAG NI, ,MI DGAR 'GYUR BA RGYU CI ZHIG ,

GANG ZHIG GTONG THABS MI SHES DE, ,CI ZHIG GTONG PAR BYED PAR
'GYUR, ,DES NA NGES PAR THUB PA YIS, ,GZHAN DU ZHI BA MED CES
GSUNGS, ,SANGS RGYAS KYIS GSUNGS LKOG GYUR LA, ,GANG ZHIG THE
TSOM SKYE 'GYUR BA, ,DE YIS STONG PA NYID BSTEN TE,,

@13B 'DI NYID KHO NAR YID CHES BYA, ,GANG GIS 'JIG RTEN 'DI
MTHONG DKA', ,DE NI GZHAN LA BLUN PA NYID, ,GANG DAG DE RJES 'GRO
DE DAG ,SHIN TU YUN RINGS BSLUS PAR 'GYUR, ,MYA NGAN 'DAS PAR
RANG 'GRO GANG, ,DE NI SHIN TU BYA DKA' BYED, ,'DREN

PA'I SLAD BZHIN DAM PA NI, ,MA YIN YID 'GRO SPRO MA YIN, ,MA
MTHONG SKRAG PA MI RTZOM STE, ,MTHONG NA RNAM KUN DE LDOG 'GYUR,
,DES NA NGES PAR CUNG ZAD CIG ,SHES LA SKRAG PA BRJOD PAR BYA,
,BYIS RNAMS NGES PA KHO NAR NI, ,'JUG BYED CHOS LA GOMS

PA STE, ,DE DAG GOMS PA MED PA YIS, ,LDOG BYED CHOS LA 'JIGS PAR
'GYUR, ,GANG ZHIG GTI MUG 'BA' ZHIG GIS, ,BSGRIBS SHING DE NYID
GEGS BYED PA, ,DE LA DGE LEGS 'GRO BA YANG, ,MED NA THAR PA GA LA
YOD, ,TSUL KHRIMS LAS NI

NYAMS BLA YI, ,LTA LAS CIS KYANG MA YIN TE, ,TSUL KHRIMS KYIS NI
MTHO RIS 'GRO, ,LTA BAS GO 'PHANG MCHOG TU 'GYUR, ,DAM PA MIN LA
BDAG 'DZIN MCHOG ,BDAG MED STON PA MA YIN TE, ,GCIG NI NGAN 'GRO
NYID 'GRO LA, ,THA MAL MA YIN ZHI

NYID DU'O, ,ZHI SGO GNYIS PA MED PA DANG, ,LTA BA NGAN RNAMS 'JIG
BYED CING, ,SANGS RGYAS KUN GYI YUL 'GYUR LA, ,BDAG MED CES NI
BYA BAR BRJOD, ,CHOS 'DI YI NI MING LAS KYANG, ,DAM PA MIN PA
'JIGS PA SKYE, ,ZHAN LA 'JIGS PA MI SKYED PA'I,,

STOBS LDAN ZHES BYA GANG ZHIG MTHONG, ,CHOS 'DI DE BZHIN GSHEGS
RNAMS KYIS, ,RTZOD PA'I CHED DU MA GSUNGS TE, ,DE LTA'ANG 'DIS NI
GZHAN SMRA RNAMS, ,SREG STE ME YIS BUD SHING BZHIN, ,CHOS 'DI
GANG GIS SHES GYUR PA, ,DE NI GZHAN LA MI DGA'

STE; ,DES NA BDAG LA CHOS 'DI NI, ,'JIGS PA'I SGO DANG 'DRA BAR
SNANG, ,DE NYID DU BDAG MED SNYAM DU, ,DE LTAR GANG LA DGONGS
GNAS PA, ,DE NI YOD PAS GA LA DGA', ,MED PAS 'JIGS PAR GA LA
'GYUR, ,DON MIN SA BON GYUR PA YI, ,MU

@14A *, ,STEGS CAN MANG MTHONG NAS NI, ,CHOS 'DOD PA YI SKYE BO
LA, ,SU ZHIG SNYING BRTZE SKYE MI 'GYUR, ,SH'AKYA GOS MED BRAM ZE
STE, ,GSUM PO RNAMS KYIS CHOS YID DANG, ,MIG DANG RNA BA YIS
'DZIN PA, ,DE PHYIR THUB PA'I GZHUNG LUGS SMRA, ,

JI LTAR BRAM ZE RNAMS LA CHOS, ,PHAL CHER PHYI 'CHOS BRJOD PA
LTAR, ,DE BZHIN GCER BU RNAMS LA CHOS, ,PHAL CHER BLUN PA BRJOD
PA YIN, ,JI LTAR RIGS PA BLANGS PA LAS, ,BRAM ZER GUS PA SKYE BA
LTAR, ,DE BZHIN NYON MONGS BLANGS PA LAS, ,GCER BU

PA LA BRTZE BAR 'GYUR, ,SDUG BSNGAL LAS KYI RNAM SMIN PHYIR, ,JI
LTAR CHOS SU MI 'GYUR BA, ,DE BZHIN SKYE BA LAS KYI NI, ,RNAM
SMIN YIN PHYIR CHOS MA YIN, ,CHOS NI MDOR NA MI 'TSE BAR, ,DE
BZHIN GSHEGS PA RNAMS KYIS GSUNGS, ,STONG NYID MYA NGAN

'DAS PA STE, ,'DIR NI DE GNYIS 'BA' ZHIG GO, ,RANG PHYOGS 'JIG
RTEN THAMS CAD LA, ,SKYES SA BZHIN DU SDUG 'GYUR NA, ,DE YI LDOG
PAR BYED PA'I RGYU, ,KHYOD LA GANG GIS SDUG PAR 'GYUR, ,RIGS PA'I
DON NI GZHAN LAS KYANG, ,BLO LDAN LEGS

PA 'DOD PAS BLANG, ,NYI MA SA STENGS MIG LDAN LA, ,KUN GYI SPYI
THUN MA YIN NAM, ,RNAL 'BYOR SPYOD PA BZHI BRGYA PA LAS LTA BA
DGAG PA BSGOM PA BSTAN PA STE RAB TU BYED PA BCU GNYIS PA'O,,
,,GZUGS MTHONG TSE NA BUM PA NI, ,THAMS CAD KHO

NA MTHONG MI 'GYUR, ,BUM PA MNGON SUM ZHES BYA BA'ANG, ,DE NYID
RIG PA SU ZHIG SMRA, ,RNAM PAR DPYAD PA 'DI NYID KYIS, ,BLO MCHOG
LDAN PAS DRI ZHIM DANG, ,MNGAR DANG 'JAM PA THAMS CAD DAG ,SO SOR
DGAG PAR BYA BA YIN, ,GAL TE GZUGS MTHONG

BA YIS DE, ,THAMS CAD MTHONG BAR 'GYUR NA NI, ,MA MTHONG PA YIS
GZUGS MTHONG BA, ,MTHONG BA MIN PAR CIS MI 'GYUR, ,GZUGS NI 'BA'
ZHIG KHO NA LA, ,MNGON SUM NYID NI YOD MA YIN, ,GANG PHYIR DE LA
PHA ROL GYI, ,CHA DANG TSU ROL DBUS YOD PHYIR,

@14B RDUL LA CHA SHAS YOD MED CES, ,DPYAD PA DER YANG 'JUG PAR
'GYUR, ,DE PHYIR BSGRUB PAR BYA BA YIS, ,BSGRUB BYA 'GRUB PAR MI
'THAD DO, ,KUN KYANG YAN LAG TU GYUR NAS, ,SLAR YANG YAN LAG CAN
DU 'GYUR, ,DE PHYIR YI GE BRJOD PA YANG, ,'DI LA

YOD PA MA YIN NO, ,GAL TE MDOG LAS DBYIBS GZHAN NA, ,JI LTA BUR
NA DBYIBS 'DZIN 'GYUR, ,'ON TE GZHAN MIN NA LUS KYIS, ,MDOG KYANG
CI STE 'DZIN MI 'GYUR, ,GZUGS NI LTA ZHIG MA GTOGS PAR, ,GZUGS
KYI RGYU NI MI SNANG NGO, ,GAL TE DE

LTAR 'GYUR NA NI, ,GNYI GA YANG NI MIG NYID KYIS, ,'DZIN PAR CI
YI PHYIR MI 'GYUR, ,SA NI BRTAN ZHES BYA BAR MTHONG, ,DE YANG LUS
KYIS 'DZIN PAR 'GYUR, ,DES NA RAG PA 'BA' ZHIG NI, ,SA'O ZHES NI
BYA BAR BRJOD, ,BLTA BYAR SKYES PAS BUM PA

NI; ,'DI LA YON TAN 'GAR MI 'GYUR, ,DES NA BLTA BYA NYID SKYE
LTAR, ,YOD PA'I NGO BO'ANG YOD MA YIN, ,MIG NI 'BYUNG GYUR SNA DE
BZHIN, ,MIG GIS MTHONG GI GZHAN GYIS MIN, ,DES NA NGES PAR LAS
RNAM SMIN, ,THUB PAS BSAM MI KHYAB PAR GSUNGS,,

RKYEN MA TSANG PHYIR SHES PA NI, ,LTA BA'I SNGA ROL YOD MA YIN,
,'ON TE PHYIS NA SHES DON MED, ,GSUM PA BYED PA DON MED 'GYUR,
,MIG DE 'GROS DANG LDAN GYUR NA, ,THAG RING YUN RING GIS MTHONG
'GYUR, ,HA CANG NYE DANG CHES RING DU, ,GZUGS DE GSAL

BAR CI STE MIN, ,GAL TE GZUGS MTHONG MIG 'GRO NA, ,SONG BAS YON
TAN 'GA' YANG MED, ,YANG NA BLTA BYAR 'DOD PA NI, ,NGES ZHES BYA
BA BRDZUN PAR 'GYUR, ,MIG MA SONG BAR 'DZIN NA NI, ,'GRO BA 'DI
KUN MTHONG 'GYUR TE, ,GANG LA 'GRO BA

YOD MIN PA, ,DE LA RING MED BSGRIBS PA'ANG MED, ,DNGOS PO KUN GYI
RANG BZHIN NI, ,DANG POR BDAG LA SNANG 'GYUR NA, ,MIG NI MIG NYID
KYIS 'DZIN PAR, ,CI YI PHYIR NA 'GYUR MA YIN, ,MIG LA RNAM SHES
YOD MIN ZHING, ,RNAM SHES LA YANG LTA MED

@15A *, ,LA; ,GNYI GA GZUGS LA YOD MIN NA, ,DE DAG GIS GZUGS JI
LTAR MTHONG, ,GAL TE SMRA ZHING SGRA 'GRO NA, ,GANG GIS SMRA BA
POR MI 'GYUR, ,'ON TE MI SMRA BAR 'GRO NA'ANG, ,GANG GIS DE LA
SHES PA SKYED, ,GAL TE PHRAD DE SGRA 'DZIN NA, ,

SGRA YI DANG PO GANG GIS 'DZIN, ,SGRA NI RKYANG PAR MI 'ONG NA,
,RING BU JI LTAR 'DZIN PAR 'GYUR, ,JI SRID SGRA THOS MA GYUR PA,
,DE YI BAR DU SGRAR MI 'GYUR, ,SGRA MED PA YANG MTHAR SGRA NYID,
,'GYUR NA DE NI MI RIGS SO, ,DBANG PO RNAMS DANG BRAL SEMS KYIS,,

SONG STE'ANG CI ZHIG BYED PAR 'GYUR, ,DE LTA YIN DANG SROG 'DI
NI, ,RTAG TU YID MED CI STE MIN, ,SNGAR MTHONG PA YI DON GANG
ZHIG ,YID KYIS SMIG RGYU LTAR 'DZIN PA, ,DE NI CHOS KUN RNAM
GZHAG LA, ,'DU SHES PHUNG PO ZHES BYA'O, ,MIG DANG GZUGS LA

BRTEN NAS YID, ,SGYU MA BZHIN DU SKYE BAR 'GYUR, ,GANG LA YOD PA
NYID YOD DE, ,SGYU MA ZHES BYAR MI RIGS SO, ,GANG TSE MKHAS PA SA
STENGS NA, ,NGO MTSAR MIN PA 'GA' MED PA, ,DE TSE DBANG RTOGS DE
'DRA LA, ,YA MTSAN ZHES BYA CI ZHIG YOD, ,MGAL

ME'I 'KHOR LO SPRUL PA DANG, ,RMI LAM SGYU MA CHU ZLA DANG, ,KHUG
RNA NANG GI BRAG CA DANG, ,SMIG RGYU SPRIN DANG SRID PA MTSUNGS,
,RNAL 'BYOR SPYOD PA BZHI BRGYA PA LAS DBANG PO DANG DON DGAG PA
BSGOM PA BSTAN PA STE RAB TU BYED PA BCU GSUM PA'O,, ,,DNGOS

PO GANG ZHIG GZHAN 'GA' LA'ANG, ,RAG LAS PAR NI MI 'GYUR NA, ,DE
YI BDAG NYID 'GRUB 'GYUR NA, ,DE NI GANG NA'ANG YOD MA YIN,
,GZUGS NYID BUM ZHES GCIG MA YIN, ,GZUGS LDAN BUM GZHAN YOD MIN
LA, ,BUM PA LA GZUGS YOD MIN ZHING,,

GZUGS LA BUM PA YOD MA YIN, ,GNYIS MTSAN MI MTHUN MTHONG NAS NI,
,GAL TE DNGOS LAS BUM GZHAN NA, ,MA YIN DE LTAR DNGOS PO YANG,
,BUM PA LAS GZHAN CIS MI 'GYUR, ,GAL TE GCIG BUM MI 'DOD NA, ,BUM
PA'ANG GCIG PU MI 'GYUR RO, ,

@15B LDAN 'DI MTSUNGS PA'ANG MA YIN PA, ,DES KYANG GCIG TU MI
'GYUR RO, ,GANG TSE RDZAS CI TZAM GZUGS NA, ,DE TSE GZUGS CHEN CI
STE MIN, ,GAL TE PHYIR RGOL GZHAN MIN NA, ,GZHUNG LUGS BSNYAD PAR
BYA BAR 'GYUR, ,MTSAN NYID KYIS KYANG MTSAN GZHI NI, ,

GANG DU GRUB PA YOD MIN PA, ,DER NI GRANGS SOGS THA DAD PAR,
,DNGOS PO YOD PA MA YIN NO, ,MTSAN NYID RNAMS DANG SO SO NI, ,MIN
PHYIR BUM PA GCIG MA YIN, ,RE RE'I BUM PA MED NA NI, ,MANG NYID
'THAD PAR MI 'GYUR RO, ,REG LDAN REG DANG MI LDAN DANG,,

LHAN CIG SBYOR BA ZHES BYA MED, ,DE PHYIR GZUGS SOGS RNAMS SBYOR
BA, ,RNAM PA KUN TU RIGS MA YIN, ,GZUGS NI BUM PA'I YAN LAG STE,
,DES NA RE ZHIG DE BUM MIN, ,GANG PHYIR YAN LAG CAN MED PA, ,DES
NA YAN LAG KYANG YOD MIN, ,GZUGS RNAMS

KUN LA GZUGS NYID NI, ,MTSAN NYID MI MTHUN MA YIN NA, ,GCIG LA
BUM PA YOD 'GYUR ZHING, ,GZHAN DAG LA MIN RGYU CI ZHIG ,RO SOGS
DAG LAS GZUGS GZHAN ZHING, ,BUM LAS MIN ZHES KHYOD 'DOD NA, ,DE
RNAMS MED PAR RANG MED GANG, ,DE

GZUGS LAS GZHAN JI LTAR MIN, ,BUM PA LA NI RGYU YOD MIN, ,RANG
NYID 'BRAS BUR MI 'GYUR TE, ,DE PHYIR GZUGS SOGS LAS GZHAN DU,
,BUM PA 'GA' YANG YOD MA YIN, ,BUM PA RGYU LAS GRUB 'GYUR ZHING,
,RGYU NI GZHAN LAS GRUB 'GYUR NA, ,GANG LA

RANG LAS GRUB MED PA, ,DE YIS GZHAN PO JI LTAR SKYED, ,'PHROD PA
'DUS PAR GYUR KYANG GZUGS, ,DRI NYID DU NI MI 'THAD DE, ,DES NA
BUM PA BZHIN TSOGS PA, ,GCIG NYID DU NI MI RIGS SO, ,JI LTAR
GZUGS SOGS MA GTOGS PAR, ,BUM PA YOD

PA MA YIN PA, ,DE BZHIN RLUNG LA SOGS PA NI, ,MA GTOGS GZUGS
KYANG YOD MA YIN, ,TSA BA ME NYID DU 'GYUR TE, ,TSA BA MIN PA JI
LTAR BSREG ,DES NA BUD SHING ZHES BYA BA, ,YOD MIN DE MED ME YOD
MIN, ,GAL TE ZIL MNAN TSA BA YANG, ,DE YANG CI STE

@16A *, ,MER MI 'GYUR, ,'ON TE MI TSA NA DNGOS GZHAN, ,DE LA YOD
CES BYAR MI RUNG, ,GAL TE RDUL LA SHING MED NA, ,DES NA SHING MED
ME YOD DO, ,GAL TE DE LA SHING YOD NA, ,GCIG GI BDAG CAN RDUL YOD
MIN, ,DNGOS PO GANG GANG YONGS BTAGS

PA; ,DE DANG DE LA GCIG NYID MED, ,GANG GIS GCIG KYANG YOD MIN
PA, ,DES NA DU MA DAG KYANG MED, ,GAL TE GANG NA DNGOS DE RNAMS,
,MED DER GCIG YOD CES 'DOD NA, ,GANG GIS KUN LA GSUM NYID YOD,
,DES NA GCIG NYID YOD MA YIN, ,YOD DANG

MED DANG YOD MED DANG, ,YOD MED MIN ZHES BYA BA'I TSUL, ,'DI NI
MKHAS PA GCIG NYID SOGS, ,DAG LA RTAG TU SBYAR BAR BYA, ,JI LTAR
RGYUN LA BLTA NYES NA, ,RTAG PA YOD CES BYAR 'GYUR BA, ,DE BZHIN
TSOGS LA BLTA NYES PA, ,DNGOS PO YOD CES BYA

BAR 'GYUR, ,GANG LA BRTEN NAS 'BYUNG YOD PA, ,DE NI RANG DBANG MI
'GYUR RO, ,'DI KUN RANG DBANG MED PA STE, ,DES NA BDAG NI YOD MA
YIN, ,'BRAS BU MED PAR DNGOS PO NI, ,KUN LA 'DU BA YOD MA YIN,
,'BRAS BU'I DON DU 'DU BA GANG, ,DE NI 'PHAGS LAM

'DUS PA'O, ,SRID PA'I SA BON RNAM SHES TE, ,YUL RNAMS DE YI SPYOD
YUL LO, ,YUL LA BDAG MED MTHONG NAS NI, ,SRID PA'I SA BON 'GAG
PAR 'GYUR, ,RNAL 'BYOR SPYOD PA BZHI BRGYA PA LAS MTHAR 'DZIN PA
DGAG PA BSGOM PA BSTAN PA STE RAB TU BYED PA BCU

BZHI PA'O,, ,,THA MAR MED PA SKYE BAR 'GYUR, ,DES NA MED PA GA LA
SKYE, ,YOD PA GDOD NAS SKYE 'GYUR BA, ,DES NA YOD PA GA LA SKYE,
,'BRAS BU YIS NI RGYU BSHIG PA, ,DES NA MED PA SKYE MI 'GYUR,
,GRUB PA LAS SGRUB YOD MA YIN, ,DE PHYIR

YOD PA MI SKYE'O, ,DE TSE SKYE BA YOD MIN ZHING, ,GZHAN TSE SKYE
BA YOD MA YIN, ,DE TSE GZHAN TSE MI SKYE NA, ,NAM ZHIG SKYE BA
YOD PAR 'GYUR, ,DE LA DE YI DNGOS PO RU, ,JI LTAR SKYE BA YOD MIN
LTAR, ,DE BZHIN GZHAN GYI DNGOS POR YANG, ,DE LA SKYE BA YOD MA
YIN,,

@16B THOG MA BAR DANG THA MA RNAMS, ,SKYE BA'I SNGA ROL SRID MA
YIN, ,GNYIS GNYIS DAG NI MED PA RU, ,JI LTAR RE RE RTZOM PAR
'GYUR, ,GZHAN GYI DNGOS PO MED PAR NI, ,BDAG GI DNGOS PO 'BYUNG
BA MED, ,DE YI PHYIR NA 'DAS GZHAN NI, ,GNYIS LAS 'BYUNG BA YOD

MA YIN, ,SNGON DANG PHYIS DANG CIG CAR CES, ,BRJOD PA NYID DU MI
NUS PA, ,DE PHYIR SKYE DANG BUM PA LA, ,CIG CAR 'BYUNG BA YOD MA
YIN, ,SNGAR SKYES PA YI PHYIR NA NI, ,SNGAR SKYES RNYINGS PAR MI
'GYUR ZHING, ,PHYI NAS KUN TU SKYES PA YANG, ,PHYI NAS SKYES PAR
MI

'GYUR RO, ,DA LTAR BA YI DNGOS PO NI, ,DE NYID LAS 'BYUNG MA YIN
ZHING, ,MA 'ONGS LAS 'BYUNG YOD MIN LA, ,'DAS PA LAS KYANG YOD MA
YIN, ,SKYES PA LA NI 'ONG BA DANG, ,DE BZHIN 'GAGS LA 'GRO BA
MED, ,DE LTA YIN NA JI LTA BUR, ,SRID PA SGYU MA 'DRA MA

YIN, ,SKYE DANG GNAS DANG 'JIG PA RNAMS, ,CIG CAR 'BYUNG BA YOD
MIN ZHING, ,RIMS KYIS 'BYUNG BA'ANG YOD MIN NA, ,NAM ZHIG 'BYUNG
BA YOD PAR 'GYUR, ,SKYE LA SOGS PA THAMS CAD LA, ,SLAR YANG THAMS
CAD 'BYUNG BA STE, ,DE PHYIR 'JIG PA SKYE 'DRA

ZHING, ,GNAS PA 'JIG DANG 'DRA BAR SNANG, ,MTSAN LAS MTSAN GZHI
GZHAN ZHE NA, ,MTSAN GZHI MI RTAG NYID GANG LAS, ,YANG NA BZHI
KA'ANG YOD PA YI, ,NGO BOR GSAL BAR YOD MA YIN, ,DNGOS PO DNGOS
LAS MI SKYE STE, ,DNGOS PO DNGOS MED LAS MI SKYE, ,

DNGOS MED DNGOS MED MI SKYE STE, ,DNGOS MED DNGOS LAS MI SKYE'O,
,DNGOS PO DNGOS POR MI 'GYUR TE, ,DNGOS MED DNGOS POR MI 'GYUR
RO, ,DNGOS MED DNGOS MED MI 'GYUR TE, ,DNGOS PO DNGOS MED MI
'GYUR RO, ,SKYE BZHIN PA NI BYED SKYES PHYIR, ,SKYE BZHIN PA

NI SKYE MI 'GYUR, ,YANG NA THAMS CAD SKYE BZHIN PA, ,NYID NI YIN
PAR THAL BAR 'GYUR, ,SKYE BZHIN PA YI BDAG NYID DU, ,BYA BA SKYE
BZHIN PAR MI 'GYUR, ,SKYE BZHIN PA YI BDAG NYID DU, ,MI BYA'ANG
SKYE BZHIN PAR MI 'GYUR, ,GANG GI GNYIS PO PHAR MED PAR,,

@17A *, ,SRID PA YOD PA MA YIN PA, ,DE LA SKYE BZHIN PO MED DE,
,GANG PHYIR DE LA'ANG BAR YOD PHYIR, ,GANG GI PHYIR NA SKYE BZHIN
PA, ,'GAGS PAS SKYES PA SKYE 'GYUR BA, ,DE YI PHYIR NA SKYE BZHIN
PA, ,GZHAN YANG YOD PA'I NGO BOR SNANG, ,GANG

TSE SKYES PA DE YI TSE, ,SKYE BZHIN PA LA SRID PA MED, ,GANG TSE
SKYES PA SKYE BZHIN NA, ,DE TSE CI PHYIR SKYE BAR 'GYUR, ,SKYE
BZHIN PA NI MA SKYES PA, ,KHO NA SKYE ZHES BYA BAR GRAG ,KHYAD
PAR MED PHYIR DE YI TSE, ,BUM PA MED PAR CIS MI RTOG ,SKYE BZHIN
PA NI MA

RDZOGS KYANG, ,MA SKYES PA LAS PHYI ROL GYUR, ,DE LTA'ANG GANG
PHYIR SKYES PA LAS, ,PHYI ROL GYUR PHYIR MA SKYES TE, ,SKYE BZHIN
PA SNGAR MA BYUNG YANG, ,PHYI NAS YOD PA YIN PAR GRAG ,DES KYANG
MA SKYES PA SKYE STE, ,MA BYUNG ZHES BYA SKYE MA YIN, ,RDZOGS

PA YOD CES BYAR 'GYUR LA, ,MA BYAS PA NI MED CES BRJOD, ,GANG GI
TSE NA SKYE BZHIN PA, ,MED PA DE TSE GANG DER BRJOD, ,GANG TSE
RGYU NI MA GTOGS PAR, ,'BRAS BU YOD PA MA YIN PA, ,DE YI TSE NA
'JUG PA DANG, ,LDOG PA 'THAD PA NYID MI 'GYUR, ,

RNAL 'BYOR SPYOD PA BZHI BRGYA PA LAS 'DUS BYAS KYI DON DGAG PA
BSGOM PA BSTAN PA STE RAB TU BYED PA BCO LNGA PA'O,, ,,RGYU 'GA'
ZHIG GIS STONG PA YANG, ,STONG PA MIN PA LTA BUR SNANG, ,RAB TU
BYED PA THAMS CAD KYIS, ,'DI NI SO SOR 'GOG PAR

BYED; ,GANG TSE SMRA PO BRJOD BYA NA'ANG, ,STONG PA ZHES BYAR MI
RUNG NGO, ,GANG ZHIG RTEN NAS KUN 'BYUNG BA, ,DE NI GSUM LA'ANG
YOD MA YIN, ,GAL TE STONG PA'I NYES PA YIS, ,STONG PA MA YIN
'GRUB 'GYUR NA, ,MI STONG NYES PAS STONG PA NYID, ,CI STE

'GRUB PAR 'GYUR MA YIN, ,GZHAN GYI PHYOGS NI BZLOG PA DANG, ,RANG
GI PHYOGS NI BSGRUB PA STE, ,GAL TE SUN 'BYIN BYED PHYOGS GCIG
,DGA' NA SGRUB BYED LA CIS MIN, ,GAL TE YONGS SU BRTAGS PA NA,
,MED GANG DE PHYOGS MI 'GYUR NA, ,DES NA

@17B GCIG NYID LA SOGS GSUM, ,KUN KYANG PHYOGS MA YIN PAR 'GYUR,
,GANG DU MNGON SUM GYIS BUM DER, ,STONG PA'I GTAN TSIGS DON MED
'GYUR, ,'DI NA GZHUNG LUGS LAS BYUNG BA'I, ,GTAN TSIGS YOD MIN
GZHAN DU YOD, ,MI STONG MED

PAR STONG PA NI, ,GANG LAS 'BYUNG BA NYID DU 'GYUR, ,JI LTA BUR
NA CIG SHOS NI, ,MED PAR GNYEN PO 'BYUNG BAR 'GYUR, ,GAL TE
PHYOGS NYID DU 'GYUR NA, ,PHYOGS MED PHYOGS KYI NGO BOR 'GYUR,
,DE LTAR PHYOGS MED NYID MED NA, ,GANG ZHIG MI

MTHUN PHYOGS SU 'GYUR, ,GAL TE DNGOS PO YOD MIN NA, ,ME NI TSA
BAR CI LTAR 'GYUR, ,TSA BA ME YANG YOD MIN ZHES, ,GONG NYID DU NI
BZLOG PAR BYAS, ,DNGOS PO MTHONG NAS DNGOS PO NI, ,MED PA ZHES
BYA BZLOG 'GYUR NA, ,DE LTAR PHYOGS NI BZHI CHAR

LA; ,NYES PA SPANGS PA GANG ZHIG MTHONG, ,RDUL PHRAN LA YANG YOD
PA'I DNGOS, ,GANG DU MED DER JI LTAR 'BYUNG, ,SANGS RGYAS RNAMS
LA MED NYID KYANG, ,DE NYID PHYIR NA MA 'BREL PA'O, ,GAL TE KUN
LA GNYIS MIN NA, ,GZHAN GANG ZHIG LA YOD DNGOS

YOD, ,GAL TE KHYOD LA'ANG DE RIGS NA, ,BRGAL PA GZHAN PO CI STE
BYED, ,DNGOS PO KUN GYI DNGOS MED LA, ,RNAM PAR DBYE BA MI RIGS
TE, ,RDZAS RNAMS KUN LA GANG MTHONG BA, ,DE NI RNAM DBYER MI
'GYUR RO, ,MED PHYIR GZHAN GYI PHYOGS LA LAN, ,

BRJOD PA MIN PAR GRAGS NA NI, ,GTAN TSIGS KYIS BZLOG RANG PHYOGS
KYANG, ,CI YI PHYIR NA SGRUB MI 'GYUR, ,SUN 'BYIN BYED PA'I GTAN
TSIGS RNYED, ,SLA ZHES 'JIG RTEN BRJOD NA YANG, ,GZHAN GYI PHYOGS
LA SKYON BRJOD PA, ,NYID DU CI YI PHYIR MI NUS, ,

YOD CES BYA BA TZAM ZHIG GIS, ,GAL TE DE NYID DNGOS YOD NA, ,MED
CES BYA BA TZAM ZHIG GIS, ,MED PAR YANG NI CIS MI 'GYUR, ,GANG
PHYIR YOD BDOG CES MING BTAGS, ,DE PHYIR MED PAR MI 'GYUR NA,
,GANG PHYIR YOD CES MING BYAS PA, ,DE PHYIR YOD

@18A *, ,PAR MI 'GYUR RO, ,GAL TE THAMS CAD 'JIG RTEN PAS, ,BRJOD
PAS 'JIG RTEN PA YOD NA, ,DNGOS GANG DE NYID DU YOD PA, ,DE NI
'JIG RTEN PAR CIS 'GYUR, ,GAL TE DNGOS KUN MED PA'I PHYIR, ,MED
PA NYID DU 'GYUR NA NI, ,

DE LTA YIN DANG PHYOGS RNAMS KUN, ,DNGOS PO MED PAR MI RIGS SO,
,DNGOS PO MED PHYIR DNGOS MED LA, ,SRID PA YOD PAR MI 'GYUR RO,
,DNGOS PO MED PAR DNGOS PO NI, ,MED PAR GANG LAS 'GRUB PAR 'GYUR,
,STONG PA GTAN TSIGS LAS 'GYUR PA, ,

DE PHYIR STONG PAR MI 'GYUR NA, ,DAM BCA' GTAN TSIGS LAS GZHAN
NI, ,MA YIN DES NA GTAN TSIGS MED, ,GANG PHYIR STONG PA'I DPE YOD
PA, ,DES NA STONG PAR MI 'GYUR NA, ,BYA ROG JI LTA DE BZHIN DU,
,BDAG KYANG NAG CES BRJOD NUS SAM, ,GAL

TE RANG BZHIN GYIS DNGOS YOD, ,STONG MTHONG YON TAN CI ZHIG YOD,
,RTOG PAS MTHONG BA 'CHING BA STE, ,DE NI 'DI RU DGAG PAR BYA,
,GCIG YOD GCIG MED CES BYA BA, ,DE MIN 'JIG RTEN PA YANG MIN,
,DES NA 'DI YOD 'DI MED CES, ,BRJOD PA

NYID DU NUS MA YIN, ,YOD DANG MED DANG YOD MED CES, ,GANG LA
PHYOGS NI YOD MIN PA, ,DE LA YUN NI RING PO NA'ANG, ,GLAN KA
BRJOD PAR NUS MA YIN, ,RNAL 'BYOR SPYOD PA BZHI BRGYA PA LAS SLOB
DPON DANG SLOB MA RNAM PAR GTAN LA DBAB PA BSTAN PA STE

RAB TU BYED PA BCU DRUG PA'O,, ,,SLOB DPON 'PHAGS PA LHA'I ZHAL
SNGA NAS MDZAD PA, BYANG CHUB SEMS DPA'I RNAL 'BYOR SPYOD PA BZHI
BRGYA PA'I TSIG LE'UR BYAS PA RDZOGS SO,, ,,KHA CHE'I GRONG KHYER
DPE MED KYI DBUNG RIN CHEN SBAS PA'I

KUN DGA' RA BAR, RGYA GAR GYI MKHAN PO SU SMRA DZ'A NA DANG, BOD
KYI LO TZTSA BA PA TSA BA NYI MA GRAGS KYIS BSGYUR CING ZHUS TE
GTAN LA PHAB PA,, ,,SARBA MANGGA LAm,, ,,

@18B [BP]

@19A [BP]

