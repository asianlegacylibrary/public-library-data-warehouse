@234B #, ,RGYA GAR SKAD DU, BADZRA P'A nI

S'A DHA NAm, BOD SKAD DU, PHYAG NA RDO RJE'I SGRUB THABS, LAG NA
RDO RJE LA PHYAG 'TSAL LO, ,GNYIS MED YE SHES BCU DRUG LON, ,YE
SHES MNGA' BDAG GZHAN SNANG MDZAD, ,LCANG LOR GSANG BA BTUL NAS
BZHUGS, ,DPAL LDAN DE LA PHYAG 'TSAL TE, ,'GRO BA BSGRAL PAR BYA
BA'I

PHYIR, ,BDAG GIS SGRUB THABS 'DI BRTZAM MO, ,DE LA DANG POR DBANG
THOB PA'I, ,DAM GNAS RIGS LDAN RNAL 'BYOR DES, ,NYAMS DGA'I GNAS
SU BSAM GTAN BYA, ,KHRUS BYAS BDE BA'I STAN 'DUG NAS, ,SEMS CAN
DON PHYIR DRAN BYA'O, ,RANG NYID ZLA STENG H'Um LAS NI, ,'OD
SPROS

@235A *, ,BLA MA SANGS RGYAS SOGS, ,NAM MKHAR DMIGS LA PHYAG
'TSAL MCHOD, ,SDIG PA BSHAGS SOGS BDUN PA BSAM, ,DE NAS BYAMS
SOGS BSGOMS NAS NI, ,BRTAN G-YO SRID GSUM STONG PAR BSAM, ,AOm
SH'UN+YA T'A DZNY'A NA BADZRA SVA BH'A BA A'A T'A KONYA\HAm, DE
NAS HR'I: DANG AAm YIG

LAS, ,SNA TSOGS PADMA NYID DKYIL 'KHOR, ,DE STENG H'Um BSAM DE
LAS 'OD, ,'OD 'PHROS GUR DANG SA GZHI SOGS, ,DRA BA RAB RDO RJE
'BAR, ,H'Um LAS 'OD 'PHROS RDO RJER GYUR, ,DE LAS SKUR GYUR SPRIN
DKAR MDOG ,RDO RJE GTUM PO 'JIGS PA CHE, ,G-YAS PA RDO RJE THUGS
KAR GSOR, ,G-YON

PAS KHU TSUR DKU RU BRTEN, ,MTSAN DANG DPE BYAD 'BAR BAS MDZES,
,PHYAG RGYA LNGA SOGS RGYAN LDAN ZHING, ,YE SHES SKU LA DRI MAS
STONG, ,GNAS GSUM AOm SOGS BYIN GYIS BRLABS, ,DE NAS THUGS KA'I
H'Um LAS NI, ,'OD 'PHROS YE SHES SEMS DPA' DGUG ,MCHOD BSTOD BYAS
LA

DGUG GZHUG BYA, ,DE NAS H'Um LAS 'OD 'PHROS PAS, ,PHYOGS BCU
RGYAL PA'I THUGS KAR PHOG ,PHYOGS BCU RGYAL BA'I THUGS KA NAS,
,BUM CHU THOGS PA'I LHA MO YIS, ,DBANG BSKUR DAG BYAS RIGS BDAG
PO, ,MI BSKYOD RDO RJE SPYI BOR 'DZIN, ,DE NAS H'Um LAS LHA MO
SPRUL, ,MCHOD PA

KUN GYIS RAB TU MCHOD, ,YON CHAB ME TOG BDUG SPOS SNANG, ,DRI
DANG LHA BSHOS SGRA YIS MCHOD, ,BSTOD LA THUGS KAR NYI GDAN LA,
,H'Um BSAMS SNGAGS KYI 'OD ZER TSUL, ,BSKOR BA'I TSUL GYIS BZLAS
PA BYA, ,AOm BADZRA TZAndA SARBA DUsht'ANTA KA HA NA DA HA PA TZA
H'Um PHAt, DE NAS H'Um LAS

'OD 'PHROS PAS, ,'BYUNG PO'I TSOGS RNAMS RAB BKUG NAS, ,GTOR MA
BDUD RTZIR BSAMS LA BSNGO, ,AOm AA K'A RO MU KHAm SARBA DHARM'A
N'Am, A'ADYA NUD PANNA T'AT AOm A'A:H'Um PHAt SV'A H'A, TSIM PAR
BYAS LA GNAS SU GTANG, ,AOm A'A:H'Um MU: DE NAS YE SHES SEMS DPA'
DBYE, ,MCHOD BSTOD

BZOD GSOL SMON LAM GDAB, ,GSHEGS PA'I SNGAGS KYIS GSHEGS SU GSOL,
,DAM TSIG SEMS DPA'I NGA RGYAL GYIS, ,SPYOD LAM KUN DU GNAS PAR
BYA'O, ,GZUNGS SNGAGS PHAN YON JI LTAR GSUNGS PA KUN, ,'DI LA MI
GNAS DE DAG 'BYUNG BA MIN, ,BDAG GIS BSGRUB

@235B PA'I NUS PA DE MED KYANG, ,SNYING RJE'I DBANG GIS 'GRO LA
PHAN GDAGS PHYIR, SGRUB THABS RIN CHEN 'DUS PA 'DI BSHAD PAS,
,SKU GSUM YID BZHIN RIN CHEN THOB PAR SHOG ,PHYAG NA RDO RJE GOS
DKAR PO CAN GYI SGRUB PA'I THABS, SLOB DPON NGAG GI DBANG PHYUG
GRAGS PAS MDZAD PA RDZOGS SO,, ,,

LO TZ'A BA RIN CHEN BZANG POS BSGYUR PA'O,,