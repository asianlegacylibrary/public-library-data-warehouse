@126A #, ,RGYA GAR SKAD
DU, BI MA LA PRA SHNO TA TA RA RATNA M'A LI N'A MA, ,BOD SKAD DU,
DRI MA MED PA'I DRIS LAN RIN PO CHE'I PHRENG BA ZHES BYA BA, 'JAM
DPAL GZHON NUR GYUR PA LA PHYAG 'TSAL LO, ,DRI MED DRIS LAN RIN
CHEN

PHRENG BA 'DI, ,GANG GI MGUL NA NGES PAR GNAS GYUR NA, ,MTHONG
DANG MA MTHONG SGRUB PA LA MKHAS PAS, ,NGAS PAR RGYAN DU 'GYUR BA
CIS MA YIN, ,BCOM LDAN BLANG BYA GANG ZHE NA, ,BLA MA'I DON LDAN
TSIG RNAMS SO, ,SPANG BAR BYA BA GANG ZHE NA, ,BYA BA MA YIN
THAMS CAD DO, ,BLA MAR

@126B GYUR PA GANG ZHE NA, ,DE NYID JI BZHIN RTOGS PA DANG, ,RTAG
TU SEMS CAN THAMS CAD LA, ,PHAN PAR MNGON PAR BRTZON PA'O, ,MKHAS
PAS RING BYA GANG ZHE NA, ,'KHOR BA'I RGYU NI NGES BCAD PA'O,
,THAR PA'I SA BON ZHING MCHOG GANG, ,YANG DAG YE SHES BRTZON BYAS
PA'O, ,SHIN TU MTHUN PA GANG

ZHE NA; ,CHOS KYI SPYOD PA SKYON MED PA'O, ,'DI NA GTZANG BA GANG
ZHE NA, ,GANG GI YID NI YONGS DAG PA'O, ,MKHAS PAR GYUR PA GANG
ZHE NA, ,BYE BRAG JI BZHIN PHYED PA'O, ,GDUG PA'I DON NI GANG ZHE
NA, ,BLA MA BRNYAS BYED GANG YIN PA'O, ,'KHOR BA NA NI SNYING PO
GANG, ,YANG DAG DON LA RNAM

DPYOD NYID, ,MI YI DE NYID THOB PA GANG, ,BDAG GZHAN PHAN PAR
BRTZON PA'O, ,RA RO LTA BU'I RMONGS PA GANG, ,PHYIN CI LOG LA
CHAGS PA'O, ,MI SRUN DGRA 'DRA GANG ZHE NA, ,MI BZAD PA YI YUL
RNAMS SO, ,'KHOR BA'I 'KHRI SHING GANG ZHE NA, ,LOG PAR SRED PA
DAM PA'O, ,DGRA

POR GYUR PA GANG ZHE NA, ,YANG DAG DON LA BRTZON MED PA'O, ,'DI
LA 'JIGS PA GANG ZHE NA, ,SROG MTHAR GYUR PA'I 'CHI BA'O, ,LONG
BA LAS KYANG LONG BA GANG, ,PHUNG KHROL 'DOD CHAGS CAN RNAMS SO,
,SKYES BU DPA' BO GANG ZHE NA, ,GANG ZHIG BUD MED MDZAS MA LA,
,CHAGS PA'I MIG GI MDA'

YIS NI, ,YID LA PHOG PAR MA GYUR PA'O, ,RNAR SNYAN BDUD RTZI LTA
BU GANG, ,YANG DAG DON GYI MAN NGAG GO, ,'DI NA LCI BA'I RTZA BA
GANG, ,GANG 'DI BLUN PAR GYUR PA'O, ,TSANG TSING MI BZAD GANG ZHE
NA, ,BUD MED RNAMS KYI SPYOD PA'O, ,SHIN TU SGRIN PA GANG ZHE NA,
,GANG GIS DES DRAL MA GYUR PA'O, ,

'DI NA DBUL PO GANG ZHE NA, ,GANG ZHIG CHOG SHES MED PA'O, ,SHIN
TU YANGS PA GANG ZHE NA, ,GZHAN LTOS SLONG MO PA RNAMS SO, ,DON
YOD 'TSO BA GANG ZHE NA, ,KHA NA MA THO MED PA'O, ,SKYES BU GLEN
PA GANG ZHE NA, ,MKHAS BYA'I YUL LA MI SLOB PA'O, ,GNYID KYIS MA
LOG GANG ZHE NA, ,MA RMONGS

DON GYI BYE BRAG SHES, ,GNYID KYIS LOG PA GANG ZHE NA, ,SKYES BU
SHIN TU RMONGS PA'O, ,PADMA'I 'DAB CHAGS CHU THIGS LTAR, ,MI
BRTAN MYUR 'JIG GANG ZHE NA, ,SKYES BU RNAMS KYI LANG TSO DANG,
,NOR DANG DE BZHIN TSE NYID DO, ,ZLA TSES LTA BU'I YID 'ONG GANG,
,SKYE BO DAM PA PHAN 'DOD PA'O, ,

@127A *, ,DMYAL DANG 'DRA BA GANG ZHE NA, ,GZHAN GYI DBANG DU
GYUR PA'O, ,SHIN TU BDE BA GANG ZHE NA, ,'DU 'DZI KUN LA MA CHAGS
PA'O, ,SROG CHAGS RNAMS NI DGA' BYA GANG, ,DON YOD 'TSO BA'I SROG
NYID DO, ,LEGS PAR BYIN PA GANG ZHE NA, ,LAN LA RE BA MED PA'O,
,MDZA' BSHES YID

'ONG GANG ZHE NA, ,GANG ZHIG SDIG LAS ZLOG BYED PA'O, ,MDZES PA'I
RGYAN NI GANG ZHE NA, ,GANG ZHIG TSUL KHRIMS PHUN TSOGS PA'O,
,TSIG GI RGYAN GYUR GANG ZHE NA, ,GZHAN LA MI SLU BDEN PA'I NGAG
,PHUNG KHROL 'BRAS 'BYIN GANG ZHE NA, ,YID NI KUN DU MA BSDAMS
PA'O, ,BDE BA 'THOB BYED GANG ZHE NA, ,KUN

LA BYAMS SHING PHAN BYED PA'O, ,PHONGS PA KUN 'JIG MKHAS PA GANG,
,THAMS CAD DU NI SKAL LDAN PA'O, ,SKYES BU DMUS LONG GANG ZHE NA,
,BYA BA MA YIN LA DGA' BA'O, ,'ON BAR GYUR PA GANG ZHE NA, ,PHAN
DANG MI PHAN MI NYAN PA'O, ,LCE MED LKUGS PA GANG ZHE NA, ,GANG
ZHIG SNYAN SMRA MI SHES PA'O, ,

SKYES BU 'CHI BA GANG ZHE NA, ,GLEN ZHING GTI MUG CAN NYID DO,
,RIN CHEN GYUR PA GANG ZHE NA, ,GANG ZHIG DUS SU BYIN PA'O, ,MI
YI ZUG RNGUR GYUR PA GANG, ,DBEN PAR BYA MIN BYAS PA'O, ,GANG LA
'BAD BYA GANG ZHE NA, ,RIG PA LEGS PAR SLOB PA DANG, ,SMAN CHEN
TSUL BZHIN BSTEN PA DANG, ,SBYIN PA KUN DU

GTONG BA'O, ,LTOS MED BYA BA GANG ZHE NA, ,'GRO BA MI SRUN 'DUL
MIN DANG, ,CHAGS GYUR GZHAN GYI BUD MED DANG, ,'BREL MED GZHAN
GYI NOR RNAMS LA'O, ,GANG ZHIG NYIN DANG MTSAN RNAMS SU, ,BSAM
PAR BYA BA GANG ZHE NA, ,'KHOR BA SNYING PO MED NYID LA, ,BAG MED
PAR NI MI BYA'O, ,YID

DU 'ONG BA GANG ZHE NA, ,G-YO MED KUN DU SNYING RJER LDAN, ,SBYIN
PAR BYA BA GANG ZHE NA, ,BYAMS PA'I SEMS DANG YANG DAG LDAN,
,LKOG MAR SROG PHYIN GYUR KYANG NI, ,BDAG DANG MI 'BRAL GANG ZHE
NA, ,GLEN PA SKYON NI LDAN PA DANG, ,KUN GNOD BYAS PA MI GZO
BA'O, ,MCHOD PAR BYA BA GANG ZHE NA, ,

LEGS PA RNAMS LA 'DZUD PA'O, ,THA SHAL DU NI SHES BYA GANG,
,RTZOM PA KUN LA MI BRTAN PA'O, ,'GRO BA KUN LA THAMS CAD LAS,
,NGES PAR RGYAL BA GANG ZHE NA, ,SKYES BU BDEN PAR SMRA BA DANG,
,BZOD PA YANG DAG LDAN PA'O, ,LHAS KYANG GUS PAS PHYAG BYA GANG,
,SNYING RJE GTZO BOR BYED PA'O, ,

@127B GANG LA SKYO BAR BYA ZHE NA, ,MKHAS PAS 'KHOR BA'I 'BROG
DGON LAS, ,SROG CHAGS RNAMS KYI TSOGS DAG NI, ,GANG GI DBANG DU
'GYUR ZHE NA, ,GANG ZHIG PHAN DANG SNYAN SMRA DANG, ,DUL BAR
SPYOD PA RNAMS KYIS SO, ,SKYES BU LEGS PAR 'DOD PA YIS, ,GANG LA
GNAS PAR BYA ZHE NA, ,MTHONG

DANG MA MTHONG BYA BA'I PHYIR, ,BDEN PA'I LAM LA NGES GNAS BYA,
,MYA NGAN 'GYUR BA GANG ZHE NA, ,'BYOR BA BZHIN DU ZHEN PA'O,
,GLOG LTAR MI BRTAN GANG ZHE NA, ,SKYES BU DAM PA PHRAD BSTEN
PA'O, ,BSNGAGS PAR BYA BA GANG ZHE NA, ,GANG ZHIG BLO GROS CHE BA
DANG, ,SHIN TU NYAM CHUNG STOBS MED

LA; ,NUS DANG LDAN ZHING BZOD BYED PA'O, ,RIGS KYI RI LTAR MI
G-YO GANG, ,RTZOD DUS SKYES BU DAM PA'O, ,'DI NA SKYES BUS RNYED
DKA' BA'I, ,BZANG PO BZHI NI GANG ZHE NA, ,SBYIN PA SNYAN SMRAR
BCAS PA DANG, ,SHES PA KHENGS PA MED LDAN DANG, ,BZOD PA BRTZON
'GRUS BCAS PA DANG, ,

SEMS NI RNAL 'BYOR LDAN PA'O, ,DRI MED DRIS LAN RIN CHEN PHRENG
BA NI, ,GANG GI MGUL NA LEGS PAR YOD GYUR NA, ,DE NI SKYES BU
MKHAS PA 'DUS NANG DU, ,MGUL GYI MU TIG RGYAN BZHIN MDZES PA YIN,
,BRTAGS NAS RGYAL SRID RNAM SPONG BA'I, ,RGYAL PO RIN CHEN PHRENG
BA 'DI, ,DON

YOD 'CHAR GYIS BYAS PA STE, ,BLO BZAD DAM PA'I RGYAN YIN NO, ,DRI
MA MED PA'I DRIS LAN RIN PO CHE'I PHRENG BA ZHES BYA BA, ,RGYAL
PO CHEN PO SNYAN NGAG MKHAN GYI DAM PA SLOB DPON DON YOD 'CHAR
GYIS MDZAD PA RDZOGS SO,, ,,RGYA GAR GYI MKHAN PA KA MA LA GUPTA
DANG, ,ZHU CHEN GYI LO TZ'A PA

DGE SLONG RIN CHEN BZANG POS BSGYUR CING ZHES TE GTAN LA PHAB
PA,, 