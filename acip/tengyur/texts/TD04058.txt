@10A *, ,RGYA GAR SKAD DU, TRI SVA BH'A BA NIR DE SHA, BOD SKAD DU,
RANG BZHIN GSUM NGES PAR BSTAN PA, BCOM LDAN 'DAS 'JIG RTEN DBANG
PHYUG LA 'TSAL LO, ,BRTAGS DANG GZHAN GYI DBANG DANG NI, ,YONGS
SU GRUB PA NYID DAG STE, ,RANG BZHIN GSUM PO BRTAN RNAMS KYI,

ZAB MO YI NI SHES BYAR 'DOD, ,RKYEN GYI DBANG GIS 'JUG PA DANG,
,BRTAGS PA TZAM GYI DNGOS YIN PAS, ,GANG ZHIG SNANG DE GZHAN
DBANG STE, ,JI SNANG DE KUN BRTAGS PA YIN, ,GANG SNANG DE YI JI
LTAR SNANG, ,RTAG TU MED PA GANG YIN DE, ,GZHAN DU 'GYUR MED CES
BYA

BAS, ,YONGS SU GRUB PA'I RANG BZHIN YIN, ,DE DAG GANG SNANG KUN
BRTAGS TE, ,JI LTAR SNANG DE GNYIS PO'O, ,DE LA DE MED GANG YIN
PA, ,DE NYID DE YI GNYIS MED CHOS, ,GANG PHYIR DE LA MED BRTAGS
DANG, ,DE YI JI LTAR DON BRTAGS PA, ,DE LTAR SHIN TU MED PAS NA,,

SEMS NI KUN RTOGS ZHES BYA YIN, ,RGYU DANG 'BRAS BU'I DNGOS PO
YIS, ,SEMS DE RNAM PA GNYIS 'DOD DO, ,KUN GZHI RNAM SHES ZHES BYA
DANG, ,'JUG PA ZHES BYA RNAM BDUN NO, ,DANG PO KUN NYON MONGS SA
BON, ,BAG CHAGS BSAGS PAS SEMS ZHES BYA, ,GNYIS PA RNAM

PA SNA TSOGS SU, ,RAB TU 'JUG PAS BRJOD PA YIN, ,YANG DAG MA YIN
KUN RTOG DE, ,RNAM PAR SMIN DANG DE BZHIN DU, ,DAR 'DZIN GZHAN DU
SNANG BA YI, ,DBYE BAS RNAM PA GSUM DU'ANG 'DOD, ,DANG PO RNAM
SMIN BDAG NYID DE, ,'DI NI RTZA BA'I RNAM SHES YIN, ,GZHAN

@10B NI 'JUG PA'I RNAM PAR SHES, ,BLTA BYA MTHONG BYED RTOG PAS
'JUG ,YOD DANG MED PA GNYIS DANG GCIG ,KUN NAS NYON MONGS RNAM
BYANG DAG ,MTSAN NYID KYIS NI RAB DBYE BAS, ,RANG BZHIN DAG NI
ZAB PAR 'DOD, ,YOD PAR BZUNG BA GANG YIN PA, ,DE NYID SHIN TU

MED PA STE, ,DES NA BRTAGS PA'I RANG BZHIN TE, ,YOD DANG MED PA'I
MTSAN NYID 'DOD, ,'KHRUL PA'I NGO BOR YOD PA DANG, ,JI LTAR SNANG
BZHIN MED PA STE, ,DES NA GZHAN GYI DBANG DE YANG, ,YOD DANG MED
PA'I MTSAN NYID 'DOD, ,GANG PHYIR GNYIS PO MED PA DANG, ,GNYIS

SU MED PAR YOD PA STE, ,DES NA YONGS SU GRUB RANG BZHIN, ,YOD
DANG MED PA'I MTSAN NYID 'DOD, ,BRTAG PA'I DON GYI RNAM GNYIS TE,
,YOD DANG MED PA NGO BOR GCIG ,DES NA BYIS PA BRTAGS RANG BZHIN,
,GNYIS DANG GCIG GI BDAG NYID 'DOD, ,SNANG BA'I

CHA YI GNYIS YIN LA, ,'KHRUL BA TZAM DNGOS GCIG YIN PAS, ,GZHAN
DBANG ZHES BYA'I RANG BZHIN YANG, ,GNYIS DANG GCIG GI BDAG NYID
'DOD, ,GNYIS KYI NGO BO'I RANG BZHIN NYID, ,GNYIS SU MED PAR GCIG
GYUR PAS, YONGS SU GRUB PA'I RANG BZHIN YANG, ,

GNYIS DANG GCIG GI BDAG NYID 'DOD, ,BRTAGS DANG GZHAN GYI DBANG
DAG NI, ,SHES BYA KUN NYON MONGS MTSAN NYID, ,YONGS SU GRUB PA
RNAM BYANG GI ,MTSAN NYID DU NI 'DOD PA YIN, ,MI BDEN GNYIS PO'I
RANG BZHIN TE, ,DNGOS MED RANG BZHIN NYID YIN PAS, ,

BRTAGS PA'I RANG BZHIN ZHES BYA LAS, ,GRUB PA'I MTSAN NYID GZHAN
MA YIN, ,GNYIS MED PA YI RANG BZHIN NYID, ,GNYIS POS MED PA'I
RANG BZHIN PAS, ,YONGS SU GRUB LAS BRTAGS PA YI, ,MTSAN NYID
GZHAN MIN SHES PAR BYA, ,BDEN MIN JI LTAR SNANG GYUR PA, ,DE

LTAR MED PA'I RANG BZHIN PAS, ,GZHAN DBANG ZHES BYA'I RANG BZHIN
LAS, ,YONGS GRUB MTSAN NYID THA DAD MIN, ,YANG DAG MIN PA GNYIS
RANG BZHIN, ,JI LTAR SNANG BA'I DNGOS MED PAS, ,YONGS GRUB LAS
KYANG GZHAN DBANG GE ,MTSAN NYID THA DAD MIN ZHES BYA, ,THA SNYAD

@11A *, ,LA NI LTOS PA YI, ,RANG BZHIN DBYE BA'I GO RIMS DANG,
,DE LA 'JUG PA'I DBANG BYAS PA'I, ,RTOGS PA'I RIM PA BZHIN DU
BRJOD, ,KUN BRTAGS THA SNYAD BDAG NYID DE, ,THA SNYAD 'DOGS PA
GZHAN BDAG NYID, ,THA SNYAD YONGS SU CHAD PA YI, ,

RANG BZHIN YANG NI GZHAN DU 'DOD, ,SNGON DU GNYIS PO BDAG MED LA,
,ZHUGS PAS GZHAN DBANG LA 'JUG STE, ,YOD PA MA YIN GNYIS PO DAG
,DE LA RTAGS TZAM YIN PHYIR RO, ,DE NAS GNYIS DNGOS MED RANG
BZHIN, ,YONGS GRUB LA NI 'DIR 'JUG STE, ,'DI

LTAR DE NYID DE YI TSE, ,YOD DANG MED PA DAG TU'ANG BRJOD, ,RANG
BZHIN GSUM PO DE DAG NI, ,DMIGS MED GNYIS MED MTSAN NYID DE,
,SHIN TU MED DANG DE BZHIN MED, ,DE DNGOS MED PA'I RANG BZHIN NO,
,SNGAGS MTHUS SGYU MA BYAS PA YIS, ,JI NAS GLANG PO SNANG

GYUR PA, ,RNAM PA TZAM ZHIG SNANG BAR 'DOD, ,GLANG PO KUN DU YOD
MA YIN, ,BRTAGS PA'I RANG BZHIN GLANG PO 'DRA, ,GZHAN DBANG DE'I
RNAM LTA BU'O, ,DE LA GLANG PO DNGOS MED GANG, ,DE 'DRA YONGS SU
GRUB PAR 'DOD, ,RTZA BA'I SEMS LAS GNYIS

BDAG TU, ,YANG DAG MA YIN KUN RTOG SNANG, ,GNYIS PO SHIN TU MED
PAS NA, ,DE NI RNAM PA TZAM DU YOD, ,RTZA BA'I RNAM SHES SNGAGS
DANG 'DRA, ,DE BZHIN NYID NI SHING 'DRAR 'DOD, ,RNAM RTOG GLANG
PO'I RNAM PA 'DRA, ,GNYIS NI GLANG PO LTA BU'O, ,DON GYI DE NYID

RIG PA NA, ,YONGS SU SHES DANG SPANG BA DANG, ,THOB BYA GO RIMS
JI BZHIN DU, ,CIG CAR MTSAN NYID GSUM RIG BYED, ,DMIGS SU MED PA
YONG SHES DANG, ,SNANG BA DAG NI SPONG BAR 'DOD, ,GNYIS SU MED
PAS DMIGS PAS NA, ,THOB BYA MNGON DU BYAS

PA'ANG YIN, ,GLANG PO DMIGS SU MED PAS NA, ,DE YI RNAM PA NUB
'GYUR TE, ,SHING GI DUM BU DMIGS 'GYUR BA, ,SGYU MA LA NI JI
BZHIN DU, ,'DI LTAR GNYIS PO MI DMIGS TSE, ,GNYIS SU SNANG BA NUB
PAR 'GYUR, ,NUB NA DE YI YONGS GRUB PA, ,GNYIS DNGOS

@11B MID PA RTOG PAR 'GYUR, ,MI MTHUN BLO YI DBANG SGYUR DANG,
,DON MED BZHIN DU BLOS MTHONG DANG, ,YE SHES GSUM GA'I RJES
'BRANG DANG, ,'BAD MED GROL BAR THAL 'GYUR PHYIR, ,SEMS TZAM DU
NI NYER DMIGS TE, ,SHES BYA'I DON LA DMIGS MI

BYA, ,SHES BYA'I DON NI DMIGS MED PAS, ,SEMS KYANG DMIGS SU MED
PA YIN, ,GNYIS PO DMIGS SU MED PAS NA, ,CHOS KYI DBYINGS LA DMIGS
PAR 'GYUR, ,CHOS KYI DBYINGS LA DMIGS PA YIS, ,PHUN SUM TSOGS PA
NYER DMIGS

'GYUR, ,PHUN SUM TSOGS PA NYER DMIGS PAS, ,SKU GSUM BDAG NYID BLA
MED PA'I, ,BYANG CHUB BLO LDAN GYIS THOB NAS, ,BDAG GZHAN DON NI
RAB GRUB 'GYUR, ,SLOB DPON DBYIG GNYEN GYIS MDZAD PA'I RANG BZHIN
GSUM NGES PAR BSTAN PA RDZOGS SO,, ,,

PAndI TA CHEN PO SH'AN TI BHA DRA DANG, ZHU CHEN GYI LO TZ'A BA
'GOS LHAS BTZAS KYIS GTAN LA PHAB STE LEGS PAR BSGYUR BA'O,,