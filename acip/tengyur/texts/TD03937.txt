@338B #, ,RGYA GAR SKAD DU, S'U TRA SA MUTZTSA YA SANYTZA YA AARTHA:,
BOD SKAD DU, MDO KUN LAS BTUS PA'I DON BSDUS PA, SANGS RGYAS DANG
BYANG CHUB SEMS DPA' THAMS CAD LA PHYAG 'TSAL LO, ,SLOB DPON N'A
G'A RDZU NAS MDZAD PA'I RIN PO CHE'I GTAM BRJOD PA MDO

@339A *, ,KUN LAS BTUS PA'I DON NI, MAN NGAG GI MDO RNAM PA BDUN
GYIS SGRUB PA'I THABS KHYAD PAR CAN RTOGS PAR BYA STE, BSGOM
ZHING NYAMS SU BLANG BA NI, 'DI LTA STE, RTEN DAL 'BYOR GYI MDO
DANG, GZHI DAD PA'I MDO DANG, RTZA BA BYANG CHUB KYI SEMS KYI MDO

DANG; RKYEN BAR CHAD SEL BA'I MDO DANG, SGRUB PA NAN TAN SNYING
POR BYA BA'I MDO DANG, BLO THEG PA GCIG TU SBYANG BA'I MDO DANG,
LAM CHE BA YON TAN GYIS BGROD PA'I MDO'O, ,DE CI'I PHYIR ZHE NA,
SRID PA MAS CHAGS PA THAMS CAD NI RLUNG GI DKYIL 'KHOR LA BRTEN
NAS MAS CHAGS

PA BZHIN DU DKAR PO'I CHOS THAMS CAD NI RTEN DAL 'BYOR PHUN SUM
TSOGS PA LA BRTEN NAS 'BYUNG BAR 'GYUR RO, ,DPER NA RTZI SHING
DANG, ME TOG DANG SHING GEL BA DANG, SMAN LA SOGS PA THAMS CAD NI
SA GZHI LA BRTEN NAS SKYE BAR 'GYUR BA DE BZHIN DU, YON TAN GYI
CHOS THAMS CAD BSRUNG

ZHING 'PHEL BAR BYED PA'I GZHI DAD PA LA BRTEN NAS RGYAS PAR
'GYUR RO, ,DPER NA RTZA BA'AM, SA BON MA NOR BA LAS SDONG BU
DANG, YAL GA DANG LO MA DANG, ME TOG DANG, 'BRAS BU THAMS CAD RIM
GYIS RGYAS SHING SMIN PAR 'GYUR BA DE BZHIN DU THAMS CAD MKHYEN
PA NYID DU SEMS BSKYED

PA'I RTZA BA LAS THAMS CAD MKHYEN PA'I 'BRAS BU 'BYUNG BAR 'GYUR
GYI, NYAN THOS PA DANG, RANG SANGS RGYAS PA DANG, 'JIG RTEN PA
RNAMS KYI SEMS BSKYED PA LAS NI RNAM PA THAMS CAD MKHYEN PAR
'GYUR BA MA YIN NO, ,DE LTA BAS NA PHA ROL TU PHYIN PA BCU DANG,
THUN MONG MA

YIN PA'I BYANG CHUB KYI PHYOGS KYI CHOS SUM CU RTZA BDUN DANG,
TSAD MED PA BZHI DANG, DGE SBYONG GI 'BRAS BU BZHI DANG, RTZA BA
DANG, BDAG DANG, BDE BA DANG, RTAG PA'I PHA ROL TU PHYIN PA THOB
PAR 'DOD PAS THAMS CAD MKHYEN PA NYID SEMS BSKYED PA'I RTZA BA
BRTAN POR GZUNG BAR BYA'O, ,

DPER NA NAS DANG, GRO DANG S'A LU LA SOGS PA'I SA BON LEGS PAR
BTAB CING RTZA BA LEGS PAR BTZUGS KYANG, SAD DANG SER BA DANG
BTZA' LA SOGS PAS, BAR MA SKABS SU BAR CHAD BYAS NAS, 'BRU'I
TSOGS SMIN PAR MI 'GYUR ZHING, KHAM GYI ZAS KYIS 'TSO BAR BYED
PA'I

@339B LUS CAN RNAMS LA YANG PHAN 'DOGS PAR MI BYED DO, ,DE BZHIN
DU DAL 'BYOR THOB CING DAD PA LA GNAS PAS BYANG CHUB SEMS KYI SA
BON MA NOR BAR BTAB STE RTZA BA MA NOR BAR BTZUGS KYANG, BAR MA
SKABS SU SEMS CAN BLOS SPONG BA DANG, BYANG CHUB SEMS DPA' LA RMA
'BYIN PA DANG, BDUD KYI

LAS SNA TSOGS PA DANG, DAM PA'I CHOS SPONG BA DANG, MI DGE BA BCU
DANG, SNGO BA MED PA LA SOGS PA TSE 'DI DANG, MA 'ONGS PA'I LUS
LA GNOD PA RNAMS KYIS BAR DU GCAD NA, BDAG NYID KYANG CI RIGS PAR
RTEN MCHOG LAS NYAMS NAS MI KHOM PA'I GNAS LTUNG BA DANG, THEG PA
MCHOG

LAS NYAMS NAS NYI TSE BA'I THEG PAR LTUNG BA DANG, BRTZON 'GRUS
MCHOG LAS NYAMS NAS RNAM PA THAMS CAD MKHYEN PA NYID LAS RING DU
'GYUR BA'O, ,DE'I PHYIR BRGYUD NAS GZHAN GYI DON LAS KYANG NYAMS
PAR 'GYUR TE, RANG DANG GZHAN GYI DON THAMS CAD CHUD ZOS PAR
'GYUR RO, ,DPER NA

YID BZHIN GYI NOR BU RIN PO CHE BTZA' RDZIS LEGS PAR MA BSKYANGS
NA BAG MED PAS BRLAG PAR 'GYUR BA'I NYEN MCHIS SO, ,DE BZHIN DU
THOB PA CHUD MI GSAN PA DANG, DAD PA BRTAN PO DANG, RTZA BA MI
'GYUR BA DANG, GNOD PA'I BAR CHAD BSAL BA LA SGRUB PA NAN TAN
SNYING POR MA BYAS NA,

BYANG CHUB KYI SEMS KYI NOR BU RIN PO CHE GTAN RLAG PA'I NYEN
MCHIS SO, ,DPER NA LAM KHA BRAG PHYIN PA GANG DU 'GRO BA'I PHYOGS
LA YID 'KHRUGS SHING NEM NUR CAN DU 'GYUR RO, ,DE BZHIN DU SEMS
LTA BA SNA TSOGS KYIS GZENGS PAR GYUR NA CHOS THAMS CAD KYI DE
KHO NA NYID RTOGS PAR MI 'GYUR

BAS BLO GROS THEG PA SNA TSOGS SU 'GRO BA'I NYEN MCHIS SO,
,PHYI'I LO TOG PHUN SUM TSOGS PAR 'DOD PAS, DO GCIG SO NAM LA NAN
TAN BYED PA DE BZHIN DU SANGS RGYAS KYI CHE BA'I YON TAN THAMS
CAD THOB PAR 'DOD PAS KYANG DE THOB PAR BYED PA'I RGYU LAM MA
BGROD NA LAS DANG PO BA'I SA

LAS MI 'PHAGS PAR MCHI'O, ,DE'I PHYIR NA SHING RTA CHEN POS BSDUS
PA'I MDO NI MI MANG ZHING MI NYUNG BAR DE KHO NA'O, ,GO RIMS
KYANG 'DI LTAR SHES TE, DANG PO GSUM NI RGYU BYA BA BYED PA'I
RIGS PA YIN LA BAR MA GSUM NI RKYEN LTOS PA'I RIGS PA YIN ZHING
THA MA NI 'BRAS BU CHOS NYID

@340A *, ,KYI RIGS PA YIN TE, DPE BDUN NI 'THAD PA SGRUB PA'I
RIGS PA YIN PA'I PHYIR RO, ,DE LA, SANGS RGYAS 'BYUNG BA RNYED
PAR DKA', ,ZHES BYA BA LA SOGS PAS RKYEN GZHAN GYI 'BYOR PA LNGA
MTSON LA, MIR GYUR PA RNYED PAR DKA' ZHES BYA BA LA SOGS PAS RGYU

BDAG NYID KYI 'BYOR BA LNGA MTSON NO, ,DAL 'BYOR RNYED PAR DKA'
ZHES BYA BAS RGYU RKYEN TSOGS PA'I DAL 'BYOR BCU MTSON PA YIN NO,
,DE BZHIN GSHEGS PA'I BSTAN PA LA DAD PA RNYED PAR DKA' ZHES PAS
GZHI DAD PA BSTAN, BYANG CHUB KYI SEMS RNYED PAR DKA' ZHES BYA BA
LA SOGS

PAS YUL SANGS RGYAS LA DMIGS PA'I SEMS BSKYED PA BSTAN, SEMS CAN
THAMS CAD LA SNYING RJE CHEN PO SKYE BAR DKA' ZHES BYA BA LA SOGS
PAS SEMS CAN LA DMIGS PA'I SEMS BSKYED PA BSTAN, BYANG CHUB SEMS
DPA' LA RMA 'BYIN PA ZHES BYA BA NAS BAR DU GCOD PA'I

CHOS SPONG BA RNYED PAR DKA' ZHES BYA BA'I BAR GYIS RKYEN BAR
CHAD BSAL BA'I MDO BSTAN, KHYIM PAR GYUR KYANG CHOS RNAMS LA NAN
TAN GYIS GCES PAR BSGRUB PA RNYED PAR DKA' ZHES BYA BA LA SOGS
PAS NI SGRUB PA NAN TAN SNYING POR BYED PA'I MDO BSTAN, MYA NGAN
LAS 'DAS PA LA MOS

PA'I SEMS CAN RNYED PAR DKA' ZHES PA NAS THEG PA GCIG LA MOS PA'I
SEMS CAN RNYED DKA' ZHES BYA BA'I BAR GYIS BLO THEG PA GCIG LA
SBYANG BA'I MDO BSTAN, SANGS RGYAS DANG BYANG CHUB SEMS DPA'I CHE
BA NYID RGYA CHEN PO LA 'JUG PA'I SEMS CAN NI RNYED PAR DKA'O
ZHES BYA BA

LA SOGS PA'I LAM CHE BA'I YON TAN GYIS BGROD PA'I MDO BSTAN, DE
LTAR RIGS PA BZHIS MDOR BSTAN, LUNG GI MDO BDUN GYIS RGYAS PAR
BSHAD PA'I DON DE BLO LA GO BAR BYAS NAS NYAMS SU BLANGS PAS NA
SEMS BSKYED PA'I RIGS BZHI SKYE STE, DANG PO G-YO SMON GYI TSUL
DANG, 'JUG

CING BSTAN PA DANG GNAS PA DANG MTHAR PHYIN PA'I RIM PA'O, ,DE
YANG DANG PO SA BON DANG ZLA GRANGS DANG, YON TAN MTHONG THOS
DANG, BYIN RLABS KYI SRUNG MA RNAMS KYIS RTZVA ME BZHIN DU SKYE
BO DE'I GZHI'I STENG DU SNYING RJE DANG LDAN PA LA GOMS PAS ZLA
BA YAR NGO BZHIN DU 'PHEL BA'I TSE DBANG DANG

@340B YO BYAD LA SOGS PA 'JUG CING BSTAN PA'I YAN LAG TU 'GYUR
RO, ,DE NAS GNAS PA GSUM GYI MTHU RDZOGS PAR BYED PA KHA CIG
'PHAGS PA RTOGS PA CHEN PO YONGS SU RGYAS PA'I MDO LAS 'GYOD
TSANGS KYIS SDIG PA SBYANG STE, MCHOD BSTOD DANG, SKYABS SU GSOL
BA DANG, DBANG

GZUGS PA DANG, DNGOS PO BSHAGS PA DANG, DAM BCA' ZHING SDOM PA
GZUNG BA DANG, KHRUS BYA BA DANG, TSANGS PA THOB PA DANG, RJES SU
SPRO BA DANG, GZENGS BSTOD PA'I TSUL GYIS GDAMS PA DANG, DMIGS PA
MED CING THEG PA GCIG TU BLO SBYANG PA DANG, DAG PA'I MTSAN MA

MTHONG BA DANG, MING GDAGS PA DANG, LAM RGYUD LA BSKYED PA DANG,
'BRAS BU THOB PA'I BAR DU BYED DO, ,KHA CIG NI DE BZHIN GSHEGS
PA'I YI GE BRGYA PA LA SOGS PA ZLOS SHING SGRA'I MTHA' LAS GROL
BA'I TING NGE 'DZIN GYI BAR DU SBYOR ZHING KHRIMS NYI SHU RTZA
LNGA BSRUNGS PAS 'BRAS

BU 'THOB PAR BYED DO, ,GANG ZHIG SEMS DPA' GSUM GYI MTHU RDZOGS
PAS NA NYI MA GROL BA LTAR DU MTHAR PHYIN PA'I SEMS SU GYUR PA'I
TSE BLO SNYING RJE'I DBANG DU GYUR PAS SGYU MA'I DPE BDUN PO LTAR
DNGOS PO THAMS CAD LA MA CHAGS SHING RLOM PA MED PAR GZHAN GYI
DON LA NYIN MTSAN DU 'BAD PA

DANG; THUN MONG GI YON TAN BYANG CHUB KYI CHOS SUM CU RTZA BDUN
DANG, THUN MONG MA YIN PA'I STOBS BCU DANG, MI 'JIGS PA BZHI DANG
MA 'DRES PA LA SOGS PA 'GRUB PAR BYED DO, ,SLOB DPON D'I PAm KA
RA SHR'I DZNY'A NA LA BOD KYI DGE SLONG TSUL KHRIMS RGYAL BAS
GSER SRANG BCU BZHI'I SBRANG BU ME TOG DU

PHUL NAS BOD DU BYON PA'I ZHU BA PHUL BA LAS SGOM SBYONG BA RNAMS
MTHAR PHYIN PAR BYA BA'I DON DU BLA MA ZLA BA BCU DRUG TU LAM DU
MA CHUD DO, ,DE NAS BOD DU BYON KHAR SLOB MA SEMS SBYONG BA RNAMS
KYIS ZHAL CHEMS GZHAG PAR ZHUS PAS MDO'I DON MAN NGAG TU BYAS PA
'DI ZHAL CHEMS SU GNANG NGO,,

DE'I DUS SU RGYA BRTZON SENG GES BSGYUR BAR ZHUS PAS GNANG STE
GTAN LA PHAB PO, , 