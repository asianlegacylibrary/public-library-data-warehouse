@219B #, ,RGYA GAR SKAD DU, SHR'I
TZAKRA SAm BAR shE KA PRA KRI YA AU PA DE SHA N'A MA, BOD SKAD
DU,

DPAL 'KHOR LO SDOM PA'I DBANG GI BYA BA MDOR BSDUS PA ZHES BYA
BA, DPAL RDO RJE SEMS DPA' LA PHYAG 'TSAL LO, ,'KHOR LO RIM GSUM
RNAL 'BYOR NYID, ,GANG GI SEMS CAN KHAMS GSUM GNAS, ,RDO RJE CAN
GYI GNAS THOB PA'I, ,DBANG BSKUR CHO GA'I RIM PA BSHAD, ,

DBANG BSKUR DKYIL 'KHOR SNGON 'GRO BAR, ,RDO RJE 'CHANG GIS BSHAD
PA STE, ,'ON KYANG DKYIL 'KHOR DE RANG BZHIN, ,CI YIN DE NI 'DI
LTAR BSHAD, ,RI MO GNAS PA'I LAS DANG NI, ,THIG LAS TSON DGYE'I
RIM PAS BSTAN, ,'GRO BA 'DI NYID RANG BZHIN GYIS, ,GRUB PA'I
DKYIL

'KHOR GNYIS MED PA'O, ,BCOS MA NYID KYI NGO BO GANG, ,DE NI GDUL
BYA'I DBANG LAS 'DOD, ,MKHAS PA'I BSGRUB BYA DE MIN TE, ,YANG DAG
DON MTHONG GROL PHYIR RO, ,'KHOR LO GSUM GYI DKYIL 'KHOR GRUB,
,DKYIL 'KHOR LHA RNAMS GRUB PA'O, ,DE YI

DBANG BSKUR LA SOGS RIM, ,CI NAS MA GRUB YANG GRUB BYED, ,DE YI
RANG BZHIN MI SHES RNAMS, ,SNOD DU BYA BAR BZHED PA STE, ,DBANG
BSKUR SOGS RIM KUN RDZOB TU, ,MNGON SUM DU NI SGRUB PA PO, ,SLOB
DPON LA SOGS DBYE BA YIS, ,DBANG BSKUR RNAM PA

@220A *, ,BZHIR BSHAD DE, ,CHU YI DBANG SOGS DBYE BA YIS, ,BZHI
PO DES NI BCU BZHI'O, ,DANG POR RE ZHIG 'KHOR LO GSUM, ,BDAG NYID
RDO RJE SLOB DPON RANG, ,DE NAS SLOB MA BDAG 'DRAR BSAM, ,DE NAS
THAMS CAD BSGRUB PAR BYA, ,'DI NI BU KHYOD BDUD RTZI STE, ,

MA BSRUNGS SREG PAR BYED PAS DUG ,BSRUNGS NA DNGOS GRUB 'GYUR PA
STE, ,BDUD RTZI LNGA YI CHUS GRUB PA'O, ,AOm PANYTZA AA MRi TA AU
DA KA thA H'Um, THOD PAR GNAS PA DE LA SBYIN, ,KHYOD KYIS SMAD
PAR MI BYA ZHING, ,DAM TSIG DANG 'GAL MI BYA STE, ,DMYAL LA SOGS
PAR 'GRO 'GYUR RO, ,DE NAS

DBAB PAR BYA BA STE, ,DE LA 'DI YI RIM PA NI, ,BSHAD GCI SOGS PAS
YANG DAG SBAGS, ,ZLA MTSAN LDAN PA MDOMS DKRIS RAS, ,BYI LA'I
BRUN GYIS SPAGS PA YI, ,GU GUL DANG NI BSRES TE BRTAGS, ,YI DAGS
ME NI RAB BLANGS LA, ,DE NI PADMA'I SNOD GZHAG BYAS, ,DER NI DE
DAG

THAMS CAD DE, ,RKANG PA G-YON BRKYANG LA GNAS PAS, ,'KHOR LO GSUM
BDAG KHRO BO 'BEBS, ,'KHOR LO GSUM BDAG DE MDUN DU, ,RDO RJE LDAN
PAS BSREG DE NAS, ,BDUGS TE 'BAB PAR THE TSOM MED, ,TIshthA MA
H'A KRO DHA A'A BE SHA YA H'Um, SHR'I HE RU K'A YI BID MA BID MA
HE BIDY'A R'A DZA YA, DHI

MA HE SV'A H'A ZHES BYA BA'I SNGAGS 'DIS DPA' BO BSKUL BAR BYA'O,
,DE NAS DKYIL 'KHOR NYE BAR BSTAN PAR BYA STE, ,RANG BZHIN GYIS
NI DAG PA'I BDAG ,LUS KYI RANG BZHIN DRI MA MED, ,DPA' BO DPA' MO
DBANG PO'I GNAS, ,DKYIL 'KHOR LA NI BU KHYOD LTOS, ,DE NAS GNAS
DANG NYE GNAS SOGS,,

BDAG NYID DKYIL 'KHOR LUS DKYIL 'KHOR, ,LA GNAS BYANG CHUB PHYOGS
KYI CHOS, ,SUM CU RTZA BDUN RANG BZHIN TE, ,RTZA NI SUM CU RTZA
BDUN PO, ,LHA YI 'KHOR LO DKYIL 'KHOR PA'O, ,DPAL NI HE RU KA YI
NI, ,YAN LAG NYID LAG NYER BSTAN BYA, ,DE NAS BDAG NYID KUN BTUD
DE, ,BLA MA

MGON LA GSOL BA GDAB, ,CHOS BDEN BDAG NYID BSAM MI KHYAB, ,BDAG
LA DBANG NI BSKUR BAR MDZOD, ,SLOB MAS GSOL BA BTAB MA THAG ,RNAM
RGYAL SOGS PA'I BUM PA BLANG, ,PADMA'I SNOD LA GNAS PA'I CHU,
,H'Um YIG RDO RJE LAS BYUNG BA, ,MI BSKYOD PA NI RDO RJE YI,
,SLOB

@220B DPON GYIS RAB BSGOM PAR BYA, ,YE SHES SEMS DPA'I RANG BZHIN
GYI, ,SA BON 'OD ZER GYIS BSKUL BRTZON, ,YE SHES DE NYID GZHUG
PAR BYA, ,DE BZHIN RAB MCHOG CHU BLANG BYA, ,DE NYID MI BSKYOD
GZUGS KYIS NI, ,RNAM SHES PHUNG PO'I NGO BO STE, ,BRTZE CHEN STON
PA DPA' BO YI, ,DBANG

BSKUR 'DI NI SPYI BOR SPYIN, ,AOm TZAKRA B'I RA TVAm AA BHI
shINYTZA YA MI ZHES BYA BA STE CHU'I'O, ,BRIS PA LA SOGS DBU
RGYAN YANG, ,'DI LTAR RIN CHEN 'DZIN SA BON, ,AAm LAS RDO RJE NYI
MA ZHES, ,BSHAD PAR BSGRUB CING YANG DAG MCHOD, ,DE NI SNGA MA
BZHIN DU'O, ,DE NYID DBU RGYAN RNAM PA STE, ,'DI

NI TSOR BA'I BDAG NYID DO, ,BSAMS SHING BSGRUBS TE RDO RJE CAN,
,RDO RJE MKHA' 'GRO SPYI BOR TE, ,AOm SARBA BUDDHA d'A KI N'I YE
BADZRA WARnnA N'I YE HUm H'Um PHAt SV'A H'A ZHES BYA BA'I SNGAGS
DANG, DE BZHIN DU SNGAGS GZHAN YANG BRJOD DO, ,DBU RGYAN NO,
,DZRIm PAD RDO RJE LAS BYUNG BA, ,'DU SHES DE BZHIN

GSHEGS PA NI, ,SNANG BA MTHA' YAS RDO RJER BSGRUB, ,YANG DAG
GZUNG BAS SBYIN PAR BYA, ,LAG PA G-YAS DANG SNYING GAR RO, ,AA
DHI PA TI TVAm AA BHI shINYTZA thA TVAm B'I RA SHR'I HE RU KA DHI
BI, AE DA RUD SARBA BUDDHA TV'Am GRiHnA BADZRA SU BI DHA YE RDO
RJE'O, ,KHAm YIG RAL GRI YANG DAG BYUNG, ,DON YOD GRUB

PA'I GZUGS CAN TE, ,'DU BYED NGO BO DRIL BU NI, ,LAG PA G-YON PAR
SBYIN PAR BYA, ,'DI NI RNAL 'BYOR MA KUN GYI, ,DRIL BU'I SGRA KUN
RJES 'GROR BSHAD, ,KHYOD NYID KYIS NI RTAG TU BCANG, ,BYANG CHUB
MCHOG TU RGYAL BAS BZHED, ,DPA' BO'I LAG TU RDO RJE DRIL, ,GZUNG
NGO 'KHOR

LO GSUM GYI BDAG ,RANG BZHIN GYIS MDZES DGA' BA NI, ,PHYAG RGYA
CHEN POR BYIN GYIS BRLAB, ,BDAG PO'O, ,SLOB MA'I SPYI BOR LAG PA
SBYIN, ,BHR'Um LAS RNAM SNANG MDZAD KYI GZUGS, ,RDO RJE CAN
yGZUGS PHUNG NGO BO, ,MING GI DBANG NI BSKUR BAR BYA, ,AOm SHR'I
TZAKRA AA DHI PA

TI SHR'I HE RU KA B'I RA TVAm AA BHI shINYTZA YA MI, ,KHYOD NI
RDO RJE CHE GE MO ZHES BYA'O, ,MING NGO, ,DBANG BSKUR LNGA THOB
RGYUD LAS NI, ,SANGS RGYAS LNGA PO 'DI RNAMS DAG ,MA RIG PA DANG
BRAL BA LAS, ,YE SHES LNGA NI THOB PAR BYED, ,YI GE NYI SHU GNYIS
SNGAGS KYIS, ,SNGAGS KYI DBANG

@221A *, ,BSKUR DE NAS SBYIN, ,'DI DE SANGS RGYAS THAMS CAD KYI,
,DPAL HE RU KA'I PHYAG NA BSNAMS, ,KHYOD KYIS KYANG NI RTAG TU
BCANG, ,DPAL HE RU KA'I BRTUL ZHUGS BRTAN, ,AOm SARBA TA TH'A GA
TA SIDDHI BADZRA SA MA YA TIshthA AE shA TVAm DHA R'A YA MI AOm
HA HA HA H'I,

RDO RJE BRTUL ZHUGS SO, ,KHA tV'Am CANG TE'U LHUNG BZED DAG ,DPA'
BOS BYIN PA BLANGS NAS NI, ,DPAL HE RU KA'I PHYAG RGYA 'DI, ,PHYI
DANG NANG DU YANG DAG PA, ,RDOR BCAS LAG PA G-YON PA YAS, ,CHOS
GOS GRVA NAS BZUNG NAS SU, ,G-YAS PAS MI 'JIGS SPYIN BYAS LA, ,

SLOB MA DBUGS DBYUNG SBYIN PAR BYA, ,'DI LTAR NGA YIS LUNG BSTAN
TE, ,'KHOR LO GSUM GYI BDAG NYID KHYOD, ,RANG NYID SANGS RGYAS
KUN RANG BZHIN, ,HE RU KA DPA' ZHES BYA BA'I, ,DE BZHIN GSHEGS PA
NYID YIN NO, ,SHR'I HE RU KA d'A KI N'I NA MA: SARBA TA TH'A GA
TA SIDDHI: SA MA YA

TVAm BHUR BHU BA SVA: KHAMS GSUM GYI NI RGYAL SRID CHE, ,DPAL
LDAN YON TAN 'BYUNG BA'I GNAS, ,BDUD SOGS KUN LAS RNAM RGYAL
ZHING, ,GRONG KHYER MCHOG TU ZHUGS PA YIN, ,LUNG BSTAN PA'O, ,DE
NAS YANG GSOL BA GDAB PAR BYA STE, PHYIR MI LDOG PA'I DBANG BSKUR
CHE, ,

DPA' BO CHEN PO BDAG LA STZOL, ,'GRO BA MTSAN MA MED BYED PA, ,DE
NI DA 'DIR MDZAD DU GSOL, ,DE NAS 'KHOR LO GSUM BDAG PO, ,STON PA
YE SHES SEMS DPA' YI, ,RANG GI SNYING GA'I SA BON GYIS, ,YANG DAG
BSKUL BAR RIM GYIS NI, ,BKUG STE DPA' BO DPA' MO

RNAMS; ,MCHOD DANG BSNYEN BKUR BZANG PO YIS, ,DE BZHIN YE SHES
CHUS GANG BA'I, ,BUM GNAS DE BZHIN GSHEGS DE DAG ,RDO RJE 'CHANG
DBANG DBANG BSKUR BAR, ,DPA' BO RNAM PAR BSAM PAR BYA, ,DBANG
BSKUR RDO RJE CHEN PO LA, ,KHAMS GSUM PA YIS PHYAG BYAS PA, ,

SANGS RGYAS KUN GYI GSANG GSUM GYI, ,DPA' BO DAG NI RNAL 'BYOR
GNAS, ,JI LTAR 'DOD PAS MCHOD PAR BYA, ,GNAS LAS BYUNG BA SBYIN
PAR BYA, ,SNGAGS KYANG BZLAS SO, ,DE NAS MI BSKYOD PA DBU RGYAN
DU BYAS TE, DPA' BO DANG LHA MO RNAMS DE LA LHAG PAR GNAS PAR
BYA'O, ,

@221B AOm SU PRA TIshthA BADZRE SV'A H'A, ,ZHES BZLAS SO, ,DE NAS
ME TOG LA SOGS PA'I MCHOD PA RNAM PA SNA TSOGS PA RNAMS KYIS KUN
NAS MCHOD DO, DPA' BO CHEN PO DANG RNAL 'BYOR MA RNAMS KYIS JI
LTAR 'DOD PAR 'GYUR RO, ,DE NAS RDO RJE CAN GYI BKA' NOD PAR BYA
STE, DE NYID RIG PA'I RNAL 'BYOR

PAS; ,MI BYA BA NI CUNG ZAD MED, ,DE NYID SHES NAS DE NAS NI,
,DPA' BOS 'DOD PA LNGA SPYOD DO, ,BDAG NYID DPA' BO KUN GYI
DNGOS, ,BDAG NYID LHA MO KUN GYI DNGOS, ,DE PHYIR BDAG GIS THAMS
CAD BYA, ,BDAG NYID HE RU KA MCHOD BYA, ,RTEN CING 'BREL PAR
'BYUNG CHOS CAN, ,SEMS

CAN SGYU MA'I RANG BZHIN NO, ,KHAMS GSUM DE LTAR SHES NAS NI,
,SEMS CAN DON NI MNYAM MED BYOS, ,BYA BA BYAS PA'I SLOB MA YIS,
,DE NAS GTZO LA YON PHUL TE, ,SKYE BO DAM PA 'DUS PA LA, ,BDAG
NYID KUN GYIS BSTOD PHYAG BYA, ,PHYIR MI LDOG PA'O, ,'KHOR LO
MDUN DU

BYA BA BYAS, ,'KHOR LO'I SPYAN NI BLA MA CHE, ,DPA' BO DE NYID LA
PHYAG 'TSAL, ,DE NAS GSANG STON DON GNYER BYA, ,SKYOB MED SKYOB
PA SKYABS MED SKYABS, ,DPAL NI 'KHOR LO BDE BA'I MCHOG ,RGYU MED
PAR NI THUGS RJE CHE, ,MGON MED BDAG GI MGON MDZOD CIG ,BDAG NYID
CHE

KHYOD JI LTA PAR, ,GTZO BOS BDAG KYANG DE 'DRAR MDZOD, ,'KHOR
BA'I 'DAM GYI TSOGS SU NI, ,BYING PA BDAG LA SKYABS MDZOD CIG ,DE
LA 'DIR PHYAG RGYA'I RIM PA NI SA BON LNGA'I RIGS KYI RANG BZHIN
DAG PA'I PHYAG RGYA LAS CHOS DANG CHEN PO DANG, DAM TSIG RNAMS
THAMS CAD NI BUD MED

DU 'DOD PA'O, ,'DI LTAR RDO RJE SLOB DPON DPAL SNYING RJE CHEN
PO'I STOBS KYIS, MTSAN MO CHEN MO LA GNAS KHANG DBEN PAR GANG
YANG RUNG BA'I MNGON PAR GSANG BA'I LHA MO DAM TSIG DANG LDAN
PA'I PHYAG RGYA RNYED PA NI, SNYOMS PAR ZHUGS PA LAS GANG YANG
RUNG BA SKYE BA MED PA'I RANG BZHIN TE,

DPA' BO THAMS CAD YANG DAG 'DUS, ,LHA MO THAMS CAD MNYAM PAR
PHRAD, ,KUN RDZOB PA YI BYANG CHUB SEMS, ,GSANG BA GANG YIN DE
DBANG BSKUR, ,'DI DE'I DPA' BO LHA MO RNAMS, ,DAM TSIG RMAD BYUNG
CHEN PO STE, ,KHAMS LNGA LDAN PA RO RTOGS BYED, ,BDE BA DE GANG
MYANG

@222A *, ,BAR BYA, ,PADMAR GNAS TE YANG DAG SPYAD, ,KYE MA BDE BA
CHEN PO ZHES, ,STON PA LA NI ZHU ZHING BRJOD, ,SLOB MAS KYANG NI
RTOG PA BCOM, ,JI LTAR RDO RJE 'CHANG SOGS KYIS, ,SNGON CHAD SRAS
NI DBANG BSKUR BA, ,DE BZHIN DU NI BYANG CHUB SEMS, ,BZANG POS BU

KHYOD DBANG BSKUR RO, ,GSANG BA'O, ,DE'I RJES LA RANG BYIN GYIS
BRLAB PA'I RIG MA'AM, GZHAN GYI GZHUNG LTAR GZHAN YANG DANG,
,ZHES BYA BA STE, STON PAS BYIN TE, DE YIS DAM PA SGRUB PAR BYED
DO, ,LHA MO 'DI NI PHYAG RGYA CHE, ,MTHA' YAS BDE BA SBYIN PA MO,
,RNAM PA KUN DU

PHYAG RGYA LONG, ,BU YIS BLA MED MCHOD PA GYIS, ,SHES RAB PO, ,DE
NAS LHA MO DES, DPA' BO BLA NA MED PA LA BKA' GSOL BAR BYED DE,
DPA' BO BYANG CHUB SEMS BZA' BAR, ,KHYOD NI SGRO BA YIN NAM CI,
,RIGS LNGA LAS NI RAB 'BYUNG BA, ,RIG MA MCHOD PA LA GUS SAM, ,

DRI CHEN DRI CHU STOBS DANG KHRAG ,SOGS BZA' DA LTA YID CHES SAM,
,RJES SU MTHUN SMRA DAM TSIG BZANG, ,JI LTAR DGA' BA SMROS SHIG
BU, ,'DI LTAR GSUNGS PA'I DAM TSIG SOGS, ,LHA MO BDAG NI CIS MI
SGRO, ,BUD MED RTAG GUS CIS MI BYA, ,PADMA MCHOD PAR CIS MI
BGYID, ,

DE NAS LHA MO DE DGA' STE, ,SKRA NI GROL ZHING GOS DANG BRAL,
,PADMA RGYAS PAR BYAS NAS NI, ,BSTAN TE BHANYTZA PADMA HO,
,PADMA'I DBUS NA GNAS PA'I RTZA, ,BDE BA 'BAB PA BSTAN BYA STE,
,SOR MOS SO SOR BSKUL BA DANG, ,LCE YI RO MYANG LA GNAS TE, ,DE
NYID GRUB PAR SMRA BA NI, ,LHAN

CIG SKYES PA'I BDE BA BYED, ,NYAMS SU MYONG BA MCHOG DGA' BA,
,'BYUNG STE DE YI BDE BA MYONG, ,DE NAS BCOM LDAN 'DAS MA DA DGA'
BA STON CING ZAB PA SNGAGS SMRA BA MO, ,LAG PA G-YON PA SPYI BOR
BZHAG LA, RJES SU GNAS PAR LUNG BSTAN PAR BYA'O, ,DENG NAS BZUNG

STE BU KHYOD KYIS, ,JI SRID BYANG CHUB SNYING PO'I BAR, ,RMI
'DRAR SEMS CAN THAMS CAD KYI, ,DON NI BDAG NYID KUN GYI GYIS,
,SHES RAB YE SHES SO, ,RIM PA GSUM PO DE'I BLA MA, ,MAN NGAG GIS
NI 'DIR SHES BYA, ,'DI NI RANG NYID MDZES PA STE, ,PHYI ROL YUL
NI

@222B SPANGS PA'O, ,RIGS 'DI BOR NAS DE NAS NI, ,GZHAN PA'I THABS
KYIS SANGS RGYAS MED, ,RIG MA BRTUL ZHUGS SPYOD CIG BU, ,BRTUL
ZHUGS RNAMS KYI BLA MA'I BLA, ,RIG MA YI NI BRTUL ZHUGS SO, ,CHU
SOGS PHYIR MI LDOG PA'I MTHA', ,SLOB DPON DBANG DU BSHAD PA STE,,

'DI DAG PHYI ROL BSTAN PA GANG, ,THAMS CAD NANG DU GNAS PA'O,
,DPA' BO KUN SPYOD RIM PHYE BA, ,MAN NGAG NYID KYIS SHES PAR BYA,
,DBANG BSKUR BZHI BO BSTAN PA RNAMS, ,GANG TSE BRTUL ZHUGS DBANG
BSKUR 'GYUR, ,BSAM MED CHOS NI THOB PHYIR TE, ,DE TSE DE NYID CES
BYA 'DI,,

PHYI DANG NANG DU YANG DAG BSHAD, ,PHYI DANG NANG GI RANG BZHIN
BSHAD, ,CHOS RNAMS KUN GYI NGO BO STE, ,BSAM GYIS MI KHYAB CES
BSHAD DE, ,SNANG MED RAB RDZOGS GNAS MED PA, ,DE NYID LNGA PA
RDZOGS PA'I RIM, ,LHAN CIG SKYES PA MI ZAD PA, ,BSAM GYIS MI
KHYAB MTHA' YAS

SOGS, ,DE NI BRTAN G-YO 'GRO BDAG NYID, ,BDAG MED KYIS NI BDAG TU
GNAS, ,DPA' BO BDE BA CHEN PO RTOGS, ,'DI NI DE KHO NA'I MAN NGAG
GO, ,DPAL 'KHOR LO BDE MCHOG GI DBANG BSKUR BAR BYA BA'I RIM PA
MDOR BSDUS PA, SLOB DPON RDO RJE DRIL BU PA'I ZHABS KYIS MDZAD PA
RDZOGS

SO;; ,,SHR'I PHA NA PHI GU BA'I BRGYUD PA MA NOR BA'I BSHAD PA'O,
,RGYA GAR GYI MKHAN PO PAndI TA KRIshn'A DANG, BOD KYI LO TZ'A BA
BANDE CHOS KYI SHES RAB KYIS BSGYUR BA'O,,