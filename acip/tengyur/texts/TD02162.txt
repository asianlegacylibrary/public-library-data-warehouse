@257A #, ,RGYA GAR SKAD DU,
MA H'A YAKshA SE N'A PA TA YE N'I L'Am BA RA DHA RA BADZRA P'A nI
MAndA LA BI DHI N'A

MA; BOD SKAD DU, GNOD SBYIN GYI SDE DPON CHEN PO LAG NA RDO RJE
GOS SNGON PO CAN GYI DKYIL 'KHOR GYI CHO GA ZHES BYA BA DPAL
PHYAG NA RDO RJE LA PHYAG 'TSAL LO, ,'GRO BA RNAMS NI MA RIG MUN
PAS BSGRIBS SHING RKYEN GYI RI BOS NON PA RNAMS, ,GSAL BA'I YE
SHES NUB CING 'KHOR PA'I 'DAM DU

BYING; ,DE 'DRA'I 'GRO BA MANG PO YID KYIS MNGON SUM MTHONG,
,'GRO BA DE DAG SA BON GNAS DANG RTZOL RKYEN GYIS, ,SDUG BSNGAL
MANG PO SPYOD CING GDUG PAS ZIN GYUR PA, ,DE LAS THAR PA'I THABS
DAG GZHAN GYIS MI NUS TE, ,SRID 'JOMS SDUG BSNGAL THAL MDZAD
DPUGS TSA

MI SHIGS 'DZIN, ,GDUG PA'I NAD RNAMS MA LUS THAR MDZAD SNYING
RJES KHROS, ,'JIGS BYED KHRO RGYAL RNGAM PA'I GTZO LA DNGOS PO
KUN GYIS 'DUD, ,DE LA RTAG TU MOS SHING DANG BAS MNGON SUM SNANG
BAR MDZAD, ,JI SRID MNYES BYAS LHAG PA'I LHA YIS GNANG BA BYIN,
,RANG NYAMS MYONG

LA GDUG PA 'DUL LA DBANG BSKUR GCES, ,DE DBANG BSKUR PHYIR 'KHOR
LO CHEN PO'I CHO GA DRAN, ,DE NAS RDO RJE SLOB DPON MDUN, ,SLOB
MA SNOD DANG LDAN PA YIS, ,MAndALA ZLUM PO KHRU GANG TSAD, ,BYI
DOR LEGS BYAS ME TOG DGRAM, ,MKHA' 'GRO MA YI GTOR MA BSHAM,
,SNOD LDAN

@257B SPYOD LAM LEGS BYAS TE, ,SLOB DPON KHYOD NI DGONGS SU GSOL,
,BDAG MING 'DI ZHES BGYI BA NI, ,DUS 'DI NYID NAS BZUNG NAS NI,
,SNYING PO BYANG CHUB THOB KYI BAR, ,BLA MA DAM PAR GSOL 'DEBS
KYIS, ,BDAG GI BLA MA MDZAD DU GSOL, ,SEMS CAN MA BRGAL BSGRAL BA
DANG, ,

MA GROL BA RNAMS DGROL BA DANG, ,DBUGS MA PHYUNG BA DBYUGS PHYUNG
DANG, ,MYA NGAN MI 'DA' BZLA BA DANG, ,RDZOGS PA'I SANGS RGYAS
BSGRUB PA DANG, ,BLA MAR ZHU BAR KHYOD SPRO'AM, ,SLOB DPON GNANG
BA BYIN NAS NI, ,SLOB MAS CI 'BYOR BAS MCHOD NAS, ,DGOS PA THAMS
CAD DRI BAR BYA, ,LUNG

RNAMS PHOG LA BSNYEN PA BYA, ,THIM NAS SDIG PA SBYANG BA'I PHYIR,
,ZHI BA'I SBYIN SREG BDUN BYAS TE, ,BAR CHAD BSAL PHYIR GTOR MA
GTANG, ,TSOGS PA BSAGS PHYIR NI MCHOD PA BSHAM, ,MKHA' 'GRO MA LA
GTOR MA GTANG, ,DE NAS GONG MA'I MAndALA DE, ,BYI DOR LEGS BYAS
ME TOG DGRAM, ,

SPYOD LAM LEGS BYAS MCHOD PA DBUL, ,PHYOGS BCU'I SANGS RGYAS
THAMS CAD DANG, ,DKYIL 'KHOR GSANG BA'I LHA TSOGS DANG, ,BYANG
CHUB SEMS DPA' THAMS CAD LA, ,SGO GSUM DANG BAS PHYAG 'TSAL LO,
,SANGS RGYAS CHOS DANG DGE 'DUN LA, ,MCHOD PA BLA NA MED PAS

MCHOD; ,'KHOR BA THOG MA MED PA NAS, ,MTSAMS MED LNGA DANG NYE BA
LNGA, ,MI DGE BCU DANG LCI BA BRGYAD, ,KHA NA MA THO LA SOGS PA,
,'PHAGS PA'I TSOGS LA SO SOR BSHAGS, ,RKANG GNYIS GTZO BO SANGS
RGYAS DANG, ,'DOD CHAGS BRAL BA'I CHOS RNAMS DANG, ,TSOGS

KYI GZHIR GYUR DGE 'DUN LA, ,DANG BA'I SEMS KYIS SKYABS SU MCHI,
,PHYOGS BCU MTHA' YAS ZHING RNAMS NA, ,MNGON PAR RDZOGS PA'I
SANGS RGYAS RNAMS, ,RING PO MA LON THAMS CAD LA, ,CHOS KYI 'KHOR
LO BSKOR BAR BSKUR, ,JI SRID 'KHOR BA MA STONGS PAR, ,MYA

NGAN MI 'DA' GSOL BA GDAB, ,'JIG RTEN DGE BCU JI SNYED PA, ,NYAN
THOS RANG RGYAL DGE SOGS BCAS, ,SANGS RGYAS SRAS BCAS 'GRO DON
MDZAD, ,DE DAG LA NI YI RANG NGO, ,DGE BCU JI SNYED SPYOD PA
DANG, ,BSDU BA'I DNGOS PO BZHI DANG NI, ,PHA ROL PHYIN PA BCU LA
SOGS, ,

@258A *, ,BYANG CHUB CHEN POR BSNGO BAR BGYI, ,BDAG GI LUS 'DI JI
SRID DU, ,LEN PA RDO RJE SLOB DPON DANG, ,'KHOR LO CHEN PO'I LHA
TSOGS DANG, ,SANGS RGYAS SRAS DANG BCAS PA LA, ,NGAG YAD DANG BAS
DBUL BAR BGYI, ,BYANG CHUB MCHOG GI RANG BZHIN CAN, ,

SEMS CAN KUN LA KHYAB PAR GNAS, ,MA RTOGS 'KHOR BAR 'KHYAMS PA
RNAMS, ,DE DAG DON DU SEMS BSKYED DO, ,DUS GSUM SANGS RGYAS SRAS
BCAS PA'I, ,BSLAB DANG SLOB PAR GYUR BA YIS, ,SEMS CA DON BYED
TSUL KHRIMS DANG, ,SNGOM PA'I TSUL KHRIMS

LDAN PA DANG, ,DGE BA'I CHOS SDUD TSUL KHRIMS DAG ,YANG DAG
BLANGS TE GNAS BGYID DO, ,DUS 'DI NYID NAS BZUNG NAS NI, ,'KHOR
BA'I NYES PAS MA GOS PAR, ,MCHOD PA KUN DANG LDAN PAR NI, ,DUS
KUN DU NI LAGS PAR NOS, ,SDIG SGRIB SBYANG PHYIR SLOB MA NI,
,MANG

POR SLOB MA ZLOS SU GZHUG ,AOm AA MRi TE H'Um, DA NAS RDO RJE
SLOB DPON GYIS, ,TING NGE 'DZIN NI GSUM BSGOMS TE, ,MCHOD PA DANG
NI GTOR MA BSHAM, ,SA YI BDAG PO RGYAS PAR MCHOD, ,SNANG DANG MI
SNANG SA BDAG LA, ,SA BLANG BA YI GSOL BA GDAB, ,BYIN NAM

MA BYIN RTAGS KYIS BRTAG ,LAS DANG SNGAGS DANG SBYIN SREG DANG,
,MTSAN MA MED PAS SBYAR BA'O, ,BLO DANG LHA YIS SA GZUNG NGO,
,LTO 'PHYE BRTAGS LA SA BRKO STE, ,STEGS BU BYI DOR LEGS BYAS LA,
,RNAL 'BYOR LUS KYI KHRU GANG TSAD, ,'PHANG DU KHRU GANG TSAD
DANG SBYAR, ,

GSER RAM DNGUL LAM 'JIM PA LAS, ,BYAS PA'I BUM PA BCU'AM DRUG
,BTZAL TE LEGS PAR BKRUS PA DANG, ,DRI ZHIM BSGO ZHING DKAR POR
BYA'O, ,DE NAS BUM PA'I NANG DU NI, ,KAndA KA RI BRi HA TI, ,SHAN
T'A KA NI DAndO T'A LA DANG, ,TIG TA'I ME TOG SMAN LNGAR BLUGS, ,

'BRAS DNGOS BA SRAN TA KA ,NAS DANG GRO DANG TIL DANG NI, ,'BRU
SNA BUM PA'I NANG DU BLUGS, ,GSER DANG DNGUL DANG BYE RU DANG,
,MU TIG MAN SHEL RIN CHEN LNGA, ,BUM PA'I NANG DU BLUGS PAR BYA,
,BU RAM SBRANG RTZI LAN TSVA DANG, ,MAR DKAR TIL GYI MAR DANG
LNGA, ,BUM PA'I

@258B NANG DU BLUGS PAR BYA'O, ,'O MA CHU YIS SBYANGS PA YANG,
,BUM PA'I NANG DU BLUGS LA GZHAG ,DE DAG THAMS CAD BLUGS PA LA,
,GZUNGS KYI PHRENG BA BZLAS PAR BYA'O, ,KHA TSAR MA NYAMS RAS YUG
GIS, ,BUM PA'I MGUL BA BCINGS TE GZHAG ,DE NAS STEGS BU

GRU BZHI'I STENG, ,MAndALA ZLUM PO LNGA BYAS TE, ,DBUS KYI
MAndALA MTHING GA LA, ,SHAR DANG LHO DANG NUB DANG BYANG, ,DKAR
DANG SER DANG DMAR DANG LJANG, ,KHA DOG TSON GYIS BSGYUR LA GZHAG
,GTZO BO'I BUM PA DBUS SU GZHAG ,'KHOR GYI BUM PA PHYOGS MTSAMS
DANG, ,LAS

KYI BUM PA BYANG SHAR MTSAMS, ,BUM PA MI DMIGS STONG PA LAS,
,THIG LE DKAR PO BAm DU GYUR, ,DE GYUR BDUD RTZIS BKANG BA YI,
,RIN PO CHE YI BUM PAR BSAM, ,DE YI STENG DU SUm LAS NI, ,RIN
CHEN SNA BZHI'I RI RAB BSAM, ,STENG DU SPRIN SGRA BSNOL MA LAS,
,SNA

TSOGS RDO RJE BSAM PAR BYA, ,DE YI LTE BAR PAm LAS NI, ,PADMA
'DAB BRGYAD GE SAR BCAS, ,PADMA'I LTE BA'I BHR'Um LAS NI, ,GZHAL
YAS KHANG NI MDZES PAR BSAM, ,DE YI NANG DU PAm LAS NI, ,CHU
SKYES PADMA GE SAR BCAS, ,DAM TSIG 'KHOR LO BSKYED PAR BYA, ,DE
NAS YE

SHES 'KHOR LO NI, ,TING NGE 'DZIN GYIS SPYAN DRANGS NAS, ,PHYAG
RGYA BZHI YIS GNYIS MED BSTIM, ,SKU GSUNG THUGS KYIS BYIN GYIS
BRLAB, ,SPYAN LA SOGS PAS DBANG BSKUR RO, ,MCHOD YON SNGON DU
'GRO BA YIS, ,MCHOD PA LNGA NI PHUL LA GZHAG ,PHRENG BA'I SNGAGS

NI RTZA GCIG BZLAS, ,DE NAS BUM PA'I SNYING PO NI, ,'BUM TSO GCIG
NI BSNYEN PA DBUL, ,DUS DANG GRANGS DANG MTSAN MA YIS, ,THUN
MTSAMS SBYOR BA RE RE LA, ,GTZO BO'I BSNYEN PA BRGYA RU DBUL,
,'KHOR LA LNGA BCU RIM GYIS DBUL, ,TSON SNA LNGA YI

SKUD PA YIS, ,GTZO BO'I BUM PA'I MGUL NAS BCING, ,GZUNGS THAG
SLOB DPON LAG TU GZUNG, ,BUM PA CHOS NYID NGANG DU BSAM, ,SNGAGS
NI YE SHES CHU RGYUN NO, ,MCHOD PA GTOR MA CI RIGS BSHAM, ,MCHOD
DANG SKYABS 'GRO SEMS BSKYED NAS, ,YANG

@259A *, ,DANG YANG DU BRTAN POR BYA, ,DKYIL 'KHOR GTZO BO BSKYED
PA NI, ,SBYOR BA DANG PO'I TING NGE 'DZIN, ,STONG PA NYID NI
BSGOM PA'O, ,DKYIL 'KHOR RGYAL MCHOG TING NGE 'DZIN, ,LHA BSKYED
GSAL BAR BSGOM PA'O, ,LAS RGYAL MCHOG GI TING

NGE 'DZIN, ,YE SHES LHA LA MCHOD PA NAS, ,DBANG BSKUR YAN CHAD
BSGOM PA'O, ,SKAD CIG MA YI TING 'DZIN GYIS, ,MIG TU MA DANG tA
LAS NI, ,NYI MA ZLA BA BSAM PAR BYA'O, ,LHA YI DKYIL 'KHOR MKHA'
LA GDEG ,SNGAGS NI BZLAS SHING GSAL BAR

BSGOMS, ,SKAD CIG MA YI TING 'DZIN GYIS, ,PHYAG NA RDO RJE PHYAG
GNYIS PA, ,MUN NAG CHEN PO'I SER SPRIN 'DRA, ,MDOG LTAR 'DUG PA
NGA RO CAN, ,ZHE SDANG ME LTAR 'BAR BA BSGOM, ,RDO RJE'I LTA
STANGS BGEGS BSKRAD DO, ,H'Um LUS NGAG SEMS LA GNAS PA'I

BGEGS, ,BGEGS KYI TSOGS KUN NGA LA NYON, ,NGA NI DPAL LDAN RDO
RJE'I STOBS, ,BKA' YI 'KHOR LO RAB SBYOR BAS, ,NGA YI BKA' LAS SU
'DA' BA, ,SKU GSUNG LAS BYUNG DGAS PAR BYA, ,GAL TE DAM TSIG LAS
'DAS NA, ,ZHIG 'GYUR 'DI LA THE TSOM MED,,

GDON GYI RIGS SU GTOGS PA RNAMS, ,MI DANG MI MIN 'BYUNG PO'I
TSOGS, ,'DI RU MA GNAS GZHAN DU DENGS, ,SUm BHA NI YI SNGAGS
BZLAS SHING, ,BYANG SHAR MTSAMS NAS BSKOR BAR BYA, ,GOM STABS
BRGYAD PA'I GAR BYAS TE, ,LAG PA BSKYOD DANG RKANG PA BSKYOD,,

SMIN MA BSKYOD DANG RAB 'DEGS DANG, ,CUNG ZAD NGO TSA'I THUR MIG
DANG, ,BRLA RGYAS STAN LA 'DUG PA DANG, ,KHA YI PADMA 'DZUM DANG
BCAS, ,CUNG ZAD DMAR PA'I MCHE BA 'CHANG, ,KUNDA LTAR DKAR PHRENG
BA DANG, ,SKAD CIG MA YI TING 'DZIN GYIS, ,RA BA DRA BAR GYUR

PA'O; ,SKYOB PA SANGS RGYAS THAMS CAD KYI, ,SPYOD PA'I TSUL DANG
KHYAD PAR LAS, ,SA DANG PHA ROL PHYIN PA LA, ,LHA MO KHYOD NI
DBANG DU GYUR, ,SKYOB PA SH'AKYA SENG GE YIS, ,JI LTAR BDUD SDE
BCOM PA LTAR, ,DE BZHIN DU NI BDUD KYI SDE, ,PHAM PAR BYA STE
DKYIL

@259B 'KHOR BRI, ,LHA MO SA LA THIM PAR BSAM, ,BDAG NYID PHYAG NA
RDO RJE YI, ,NGA RGYAL CAN DANG CHA LUGS BCAS, ,DPRAL BAR DRI YIS
THIG LE BYA, ,MCHOD RDZAS BKRAM LA BYIN GYIS BRLAB, ,SPRO BA
BSKYED PA'I TSIGS BCAD BRJOD, ,LHA YI NGA RGYAL BYAS PA YIS, ,

LUS POS PHYOGS BCU SKOR GYIS BSKOR, ,SPOS DANG DRIL BU LAG TU
THOGS, ,MA LUS PHYOGS NA BZHUGS PA YI, ,DPA' BO RNAL 'BYOR DGONGS
SU GSOL, ,BDAG NI MING 'DI ZHES BGYI BAS, ,RDO RJE CAN GYI DKYIL
'KHOR 'DRI, ,DING 'DIR THAMS CAD

KUN GSHEGS SHIG ,DNGOS GRUB 'DIR NI STZAL DU GSOL, ,STEGS BU CHEN
PO'I DBUS GNAS TE, ,YANG NA DE NA GNAS PAR BSAM, ,GRUB PA'I GROGS
MCHOG KHAS PA YIS, ,LHA MO BZHI YI TING 'DZIN ZHUGS, ,TSUL BZHIN
DANG NI LDAN PA YIS, ,PHYOGS

BZHI NAS NI GSOL BA GDAB ,DE BZHIN GSHEGS PA KUN ZHI BA, ,DE
BZHIN GSHEGS PA KUN GYI GNAS, ,CHOS KUN BDAG MED PA YI DNGOS,
,DKYIL 'KHOR DAM PA BSHAD DU GSOL, ,MTSAN RNAMS THAMS CAD YANG
DAG RDZOGS, ,MTSAN MIN THAMS CAD RNAM PAR SPANGS, ,KUN DU BZANG
PO SKU

YI MCHOG ,DKYIL 'KHOR DAM PA BSHAD DU GSOL, ,ZHI BA'I MCHOG NI
CHOS LAS BYUNG, ,YE SHES SPYOD PA RNAM SBYONG BA, ,KUN DU BZANG
PO GSUNG GI MCHOG ,DKYIL 'KHOR DAM PA BSHAD DU GSOL, ,SEMS DPA'
KUN GYI SEMS CHEN PO, ,RANG BZHIN

DAG CING DRI MA MED, ,KUN BZANG THUGS KYI 'KHOR LOS SGYUR, ,DKYIL
'KHOR DAM PA BSHAD DU GSOL, ,DE YIS DRI YI THIG LE NI, ,STEGS
BU'I STENG DU DGUG BYA STE, ,DBUS SU MAndALA GRU BZHI PA, ,PHYOGS
MTSAMS RNAMS SU ZLUM POR BYA'O, ,DE YI STENG

DU SKAD CIG MAS, ,MKHA' LA BTEG PA'I 'KHOR LO RNAMS, ,PHAB LA
GDAN DU DBUL BAR BYA'O, ,YE SHES 'KHOR LO SPYAN DRANGS LA, ,PHYAG
RGYA BZHI YIS GNYIS MED BSTIM, ,GRU GSUM SNGAGS KYIS BYIN GYIS
BRLAB, ,SPYAN LA SOGS PAS DBANG BSKUR RO, ,MCHOD

@260A *, ,PA RNAMS KYIS LEGS PAR MCHOD, ,BSNYEN PA RDZOGS PA'I
BUM PA LA, ,BYIN GYIS BRLAB LA SOGS PA NAS, ,MCHOD PA YAN CHAD
RDZOGS PAR BYA'O, ,DRI YI THIG LE RE RE LA, ,RANG RANG BUM PA
DGOD PAR BYA, ,MCHOD PA'I RDZAS RNAMS THAMS CAD

LA; ,BSANG GTOR BYAS LA DNGOS GRUB KYI, ,RDZAS SU GSOL BA BTAB LA
GZHAG ,SNGAR GYI STEGS BU YOL BAS GCAD, ,SLOB DPON YOL BA'I NANG
'DUG LA, ,SLOB MA KHRUS BYAS SPYOD LAM MDZES, ,DGA' CHEN KHYOD LA
BDAG STON TO, ,SLOB DPON KHYOD NI

DGONGS SU GSOL, ,BYANG CHUB CHEN PO'I TSUL BSTAN PA'I, ,MGON PO
CHEN PO BDAG 'TSAL LO, ,DAM TSIG DE NI STZAL DU GSOL, ,BYANG CHUB
SEMS NI BDAG LA GSOL, ,SANGS RGYAS CHOS DANG DGE 'DUN TE, ,SKYABS
GSUM DE NI BDAG LA GSOL, ,THAR PA CHEN

PO'I GRONG MCHOG TU, ,MGON PO BDAG NI 'JUG PAR 'TSAL, ,BU TSUR
THEG PA CHEN PO YI, ,GSANG SNGAGS SPYOD LAM CHEN PO DAG ,KHYOD LA
YANG DAG BSTAN PAR BYA, ,KHYOD NI TSUL CHEN SNOD YIN TE, ,DUS
GSUM 'BYUNG BA'I SANGS RGYAS RNAMS, ,SKU

GSUNG THUGS KYI RDO RJE CAN, ,RDO RJE GSANG SNGAGS 'DI BSGOMS
PAS, ,DPA' BO BYANG CHUB SHING DRUNG DU, ,THAMS CAD MKHYEN PA'I
MTSAN MA BRNYES, ,GSANG SNGAGS SBYOR BA MNYAM MED DE, ,SH'AKYA
SENG GE SKYOB PA YIS, ,BDUD SDE SHIN TU MI BZAD PA, ,DPUNG CHEN

DE DAG DE YIS BCOM, ,'JIG RTEN RJES 'JUG PAR RTOGS NAS, ,'KHOR LO
BSKOR NAS MYA NGAN 'DAS, ,DE BAS KUN MKHYEN THOB BYA'I PHYIR, ,BU
YIS BLO GROS 'DI GYIS SHIG ,DE NAS RDO RJE SLOB DPON GYIS, ,MDUN
DU MAndALA ZLUM PO NI, ,LEGS BYAS ME TOG TSOM BU

DGRAM; ,MCHOD PA RNAMS KYIS LEGS PAR MCHOD, ,SNGON DU 'GRO BA'I
CHO GA RNAMS, ,BYA ZHING SEMS NI GNAS PAR BYA'O, ,SLOB MA MI
DMIGS STONG PA LAS, ,LHA YI NGA RGYAL BYAS PA LAS, ,DPRAL PA
SNYING GA MGRIN PA RU, ,DRI YI THIG LE GSUM BYA STE, ,SLOB

@260B DPON THUGS KA'I SA BON LAS, ,SKU GSUNG THUGS KYI SNYING PO
SPRO, ,PHYAG MTSAN GSUM DU GYUR PA LAS, ,RDO RJE SLOB MA'I MDUN
LOGS SU, ,MAndALA ZLUM PO RE RE BYA, ,ME TOG TSOM BU DGRAM PAR
BYA, ,BSAD GTOR BYA ZHING MCHOD PA DBUL, ,DENG NAS BZUNG NAS BU
KHYOD

KYIS; ,'KHOR BA'I NYES PAS MA PHOG PAS, ,MCHOD PA KUN DANG LDAN
PAR NI, ,BU YIS BLO GROS 'DI GYIS SHIG ,DE NAS RDO RJE SLOB MAS
MDUN, ,MAndALA BYAS TE ME TOG DANG DGRAM, ,DE NAS RDO RJE SLOB
DPON GYIS, ,SO SHING SOR NI BRGYAD PA LAS, ,PHRENG BA'I SNGAGS

NI LAN GSUM BZLAS, ,SLOB MA LA NI SBYIN PAR BYA, ,KHA NI PHYIR
BLTAS SO SHING BCA', ,MAndALA PHYOGS SU SO SHING DOR, ,LTAS KYI
RIM PA BRTAG PA DANG, ,SPRO BA BSKYED PA'I TSIG BRJOD DE, ,'JIG
RTEN DU NI KUN MKHYEN RNAMS, ,AU DU MW'A RA'I ME TOG BZHIN,
,BRGYA

LAM NA NI RE 'GA' ZHIG ,'BYUNG 'GYUR YANG NI MI 'BYUNG NGO,
,GSANG SNGAGS SPYOD PA'I TSUL 'BYUNG BA, ,DE BAS KYANG NI DKON PA
STE, ,GANG ZHIG MNYAM MED SEMS CAN DON, ,MYA NGAN MI 'DA' BYED
PAR NUS, ,BSKAL PA BYE BA DU MA RU, ,CHOS KYI 'KHOR LO BSKOR BA
DANG, ,

'GRO DON MNYAM MED BYED PAR NUS, ,GZHAN YANG THEG PA CHEN PO YI,
,LAM MCHOG 'DI NI DPAL DANG LDAN, ,KHYED RNAM DE RING DE BAS NA,
,THAMS CAD MKHYEN PA'I 'BRAS BU THOB, ,RDZOGS PA'I SANGS RGYAS
NYID DU 'GYUR, ,DES NA BU YIS BRTZON PAR GYIS, ,DE NAS RDO RJE

SLOB DPON GYIS, ,PHRENG BA'I SNGAGS SAM AA MRi TAS, ,SRUNG SKUD
BYAS LA BTAGS LA GZHAG ,YANG NA RAKsh RAKshA YIS, ,SLOB MA DE
NYID BSRUNG BAR BYA, ,GRUB NA BSRUNG BA'I 'KHOR LO BYA, ,KU SHA'I
GDAN BTING AA MRi TA'I, ,SNGAGS BZLAS BYANG SHAR MTSAMS SU NYAL,,

LHA YI NGA RGYAL GSAL BA LAS, ,SKAD CIG MA YI TING 'DZIN GYIS, MA
DANG AA YI TING 'DZIN BYA, ,AU TIshthA YI SNGAGS BRJOD CING, ,LHA
YI 'KHOR LO MKHA' LA GDEG ,'JAM LA PHRA BA'I THIG SKUD LA, ,DRI
BZANGS RNAMS KYIS SPANGS LA GZHAG ,SA BON LAS NI 'OD 'PHRO

@261A *, ,BAS; ,YE SHES THIG SKUD SPYAN DRANGS LA, ,GNYIS SU MED
PAR BSTIMS LA GZHAG ,DE NAS 'DOD LHA'I NGA RGYAL BYAS, ,THIG SNA
'DREN PA'I SLOB MA NI, ,MDZES PA'I LHA MOR BSAM PAR BYA, ,DZDZA
DZDZA DZDZA, BRJOD CING THIG SKUD PA BSGYUR, ,DES KYANG GSUM
BRJOD BLANG

BAR BYA; ,DE NAS GNAM THIG CI RIGS GDAB, ,AOm A'A:H'Um SV'A H'A,
SNGAGS 'DI BRJOD CING GDAB PAR BYA, ,DANG POR THIG CHEN BRGYAD PA
LA, ,CHA NI BCU DRUG PHYE STE GDAB, ,DE NAS CHA CHUNG SUM CU
GNYIS, ,PHYOGS RER CHA CHEN BCU DRUG PA, ,CHA CHEN BRGYAD NI NANG
DU GTANG, ,CHA CHEN

BRGYAD NI PHYI RU GTANG, ,PHYI DANG NANG GI CHA BRGYAD LA, ,CHA
PHRAN SUM CU RTZA GNYIS GDAB, ,TSANGS PA'I THIG NAS BGRANGS PA
YIS, ,CHA PHRAN BCU DRUG PHYOGS BZHIR GDAB, ,PHYOGS RE NGAG NAS
BRTZIS PA YIS, ,DBUS KYI LTE BA'I CHA PHRAN GNYIS, ,PADMA'I ZE
'BRU'I CHA PHRAN GCIG ,

'DAB MA BRGYAD LA CHA PHRAN GSUM, ,MU KHYUD NYI MA'I ZE'U 'BRU
LA, ,CHA PHRAN RE RE MNYAM PAR GDAB, ,BCU DRUG PA LA CHA PHRAN
BZHI, ,MU KHYUD CHA PHRAN GNYIS SU GDAB, ,GRU CHAD LA NI CHA
PHRAN GCIG ,DE BAS CHA CHEN BZHIR GNAS TE, ,SGO DANG BCU GCIG RDO
RJE LA, ,CHA CHEN GNYIS

NI MNYAM PAR GDAB, ,CHA CHEN GCIG LA RTA BABS TE, ,CHA PHRAN BZHI
RU GDAB PAR BYA, ,CHA CHEN GCIG LA CHA PHRAN BZHI, ,CHA PHRAN
PHYED NI PADMA'O, ,GNYIS NI CHOS KYI 'KHOR LO LA'O, ,CHA PHYED
GDUGS KYI YU BA STE, ,CHA GCIG MDZES PA'I GDUGS SU BYA, ,RDO RJE
ME RI MA GTOGS

PA'O; ,TSON SNA LNGA NI STONG PAR BSAM, ,YI GE 'BRU LNGA BYUNG
BAR BSAM, ,AOm H'Um HR'I KHAm TR'Am, THUGS KA YI NI SA BON LAS,
,'OD 'PHROS YE SHES TSON RTZI DBAB, ,THIM PAS TSON RTZI LNGA RU
BSAM, ,SLOB MA LAG PA BDE BA YIS, ,RNGUL TSON GZHAL YAS BRI BAR
BYA, ,DBUS KYI

LTE BA SER PO LA, ,GE SAR 'OD DANG BCAS PA'O, ,'KHOR LO RTZIBS NI
MTHING GA'O, ,DBUS SU NYI MA'I DKYIL 'KHOR LA, ,GTZO BO'I GDAN
STENG PHYAG MTSAN DGOD, ,'KHOR LO'I LTE BAR DE BKOD NAS, ,RTZIBS
SU 'KHOR RNAMS DGOD PA NI, ,THOD PA GRI GUG NAG PO'O, ,MU

@261B KHYUD ZLUM PO MTHING GA LA, ,RTZE GSUM 'BAR BAS BSKOR BAR
BYA, ,MU KHYUD ZLUM PO MTHING GA LA, ,THOD PA'I PHRENG BAS BSKOR
BAR BYA, ,SGO BZHI GRU CHAD PHYOGS DANG BSTUN, ,DKAR DANG SER
DANG DMAR DANG LJANG, ,KUN GYI NANG ROL NAG POR BYA, ,RGYAN LA
SOGS PA SPYI DANG MTHUN, ,

RDO RJE MA RI BCAS PA BRI, ,PHYI ROL DUR KHROD 'JIGS PAS BSKOR,
,DE NAS RDO RJE SLOB DPON NI, ,TSOGS GNYIS YONGS SU RDZOGS BYAS
NAS, ,PHYI NANG STONG PA NYID DU BSAM, ,SH'U N+YA T'A YIS BRTAN
PAR BYA, ,DE NAS BDAG NYID H'U% DU BSAM, ,GUR DANG RA BA ME RIR
BCAS, ,YAm DANG

BA% LAS RLUNG DANG CHU, ,LA% DANG RA% DANG AE LAS NI, ,'BYUNG PA
LNGA'I NI GYUR PA LAS, ,'KHOR LO RTZIBS BZHI MU KHYUD BCAS, ,SGO
BZHI RGYAN DANG LDAN PAR BSAM, ,TSANGS DANG BRGYA BYIN DRI ZA
DANG, ,CHU LHA KU BE RA YI GDAN, ,DBUS SU NYI MA ZLA BA'I STENG,
,H'U% DANG NYI MA ZLA BA BSAM, ,

DE YI BAR DU SA BON LAS, ,GTZO BO YAB YUM SKU BSKYED DO, ,DE NAS
RDO RJE SLOB DPON NI, ,RANG 'DOD LHA YI NGA RGYAL BYA, ,ZHAL GCIG
PHYAG GNYIS GSAL BA DANG, ,DPRAL BAR KHRAG GI THIG LE BYA,
,SNGAGS 'DI BRJOD CING DKYIL 'KHOR BSKOR, ,LAN GSUM BSKOR LA

SHAR DU 'JUG ,AOm BADZRA DHA ROD SA MA YA SV'A H'A, SNGAGS DE
BRJOD CING TING 'DZIN GYIS, ,GZHAL YAS KHANG NI SGO DBYE'O, ,BLA
RE RGYAL MTSAN BA DAN GDUGS, ,DAR DPYANGS DANG NI YOL BAR BCAS,
,LNGA LDI DAR DANG RAS KYIS BKLUBS, ,GRVA BZHIR MDA' BZHI ME LONG
BZHI, ,

STEGS BU'I ZUR LA DGOD PAR BYA, ,ZHAL BSIL LA SOGS MCHOD PA'I
RDZAS, ,JI LTAR 'BYOR PAR DGRAM PAR BYA, ,PHYI NANG MKHA' 'GRO'I
GTOR MA DANG, ,TSOGS KYI ZHAL ZAS PHYOGS BZHIR DGRAM, ,SKAD CIG
MA YI TING 'DZIN DANG, ,BSKYED TSUL RGYAS PA'I RIM PA

YIS; ,'DOD YON LNGA DANG BDUD RTZI LNGA, ,SKAD CIG MA YIS YE SHES
SU, ,GSAL BAR BYIN GYIS BRLABS LA GZHAG ,DE NAS RDO RJE SLOB DPON
GYIS, ,LAS KYI PHYAG RGYA BYIN BRLABS LA, ,MKHA' GSANG BYIN GYIS
BRLABS BYAS NAS, ,GNYIS SU MED PA'I SBYOR BA BYA, ,THUGS

@262A *, ,KA YI NI SA BON LAS, ,PHYOGS BCUR 'OD ZER 'PHROS PA
LAS, ,DUS GSUM SANGS RGYAS YAB YUM BCAS, ,SPYI BO'I GTZUG TU
SPYAN DRANGS LA, ,TSANGS PA'I BU GA'I NANG NAS GZHUG ,GSANG BA'I
RDO RJE'I LAM NAS DBYUNG, ,YUM GYI PADMA'I GE

SAR LA; ,SGRUB PA'I THABS NAS GSUNGS PA BZHIN, ,YAB YUM SGO MAR
BCAS PA BSAM, ,AOm SPHA RA nA H'Um PHAt, SNGAGS DE BRJOD PAS RANG
RANG GI, ,GNAS SU GDAN LA BZHUGS PAR BSGOM, ,DE NAS SA BON 'OD
ZER GYIS, ,PHYAG RGYA YE SHES 'KHOR LO RNAMS, ,MDUN

GYI MKHA' LA SPYAN DRANGS TE, ,BSANG GTOR BYA ZHING MCHOD PA
DBUL, ,PHYAG RGYA BZHI YIS GNYIS MED BSTIM, ,MKHA' LA BTEG LA
BSTIM BYAS NAS, ,NUS PAR LDAN NAS BYIN BRLABS NI, ,'BRU GSUM
SNGAGS KYIS BYIN GYIS BRLAB, ,SPYAN LA SOGS PAS DBANG BSKUR RO,
,MI

BSKYOD DBUL BRGYAN PAR BSAM, ,SKAD CIG MA YI TING 'DZIN GYIS,
,PHYI NANG BSTAN SKYOD SPYAN DRANG NGO, ,ZHAL BSIL GDAN DANG SKU
KHRUS GSOL, ,DE NAS MCHOD PA RNAM LNGA DBUL, ,BSHOS DANG ZHAL ZAS
SNA TSOGS DBUL, ,RGYAN DANG NA BZA' SNA TSOGS DBUL, ,GONG GI
MCHOD RDZAS LHAG MA YIS, ,PHYI YI

BSTAN SKYONG RGYAS PAR MCHOD, ,DE NAS SGRUB KHANG PHYI ROL DU,
,'BYUNG PO'I GTOR MA GTANG BAR BYA'O, ,LAS KYI RIM PA DE RNAMS
NI, ,ZHAL GCIG PHYAG GNYIS PA YIS BYA'O, ,DE NAS SKAD CIG TING
'DZIN GYIS, ,ZHAL GSUM PHYAG DRUG NGA RGYAL BYAS, ,NANG DANG
GSANG BA BLA MED

DANG; ,DNGOS DANG TING NGE 'DZIN GYIS DBUL, ,THABS DANG SHES RAB
GNYIS MED PA'I, ,KHA SBYOR NYI ZLA'I 'PHRO 'DU LAS, ,BGEGS RIGS
STONG PHRAG 'JOMS MDZAD PA'I, ,'KHOR LO'I BDAG PO PHYAG 'TSAL
BSTOD, ,THABS DANG SHES RAB SBYOR BA YI, ,KHA SBYOR NYI ZLA'I
'PHRO 'DU LAS, ,

DRI ZA'I GDUG PA 'DUL MDZAD PA'I, ,BDUD LAS RGYAL LA PHYAG 'TSAL
BSTOD, ,THABS DANG SHES RAB SBYOR BA YI, ,KHA SBYOR NYI ZLA'I
'PHRO 'DU LAS, ,GSHIN RJE'I GDUG PA 'DUL MDZAD PA'I, ,RDO RJE GZI
BRJID PHYAG 'TSAL BSTOD, ,THABS DANG SHES RAB SBYOR BA YIS, ,KHA
SBYOR NYI ZLA'I

@262B 'PHRO 'DU LAS, ,CHU LHA'I GDUG PA 'DUL MDZAD PA'I, ,RNGAM
SGRA SGROGS LA PHYAG 'TSAL BSTOD, ,THABS DANG SHES RAB SBYOR BA
YI, ,KHA SBYOR NYI ZLA'I 'PHRO 'DU LAS, ,GNOD SBYIN GDUG PA 'DUL
MDZAD PA'I, ,RDO RJE PHRIN LAS PHYAG 'TSAL BSTOD, ,'BYUNG BA LNGA
YI BDAG NYID CHE, ,

MDZES LDAN 'OD ZER CAN DANG NI, ,MDANGS LDAN SGRA DBYANGS RLUNG
'BYIN TE, ,SKYED BYED LAS KUN SGRUB PA LA, ,'GUGS SHING SGRUB PA
SNGOM ZHING 'DZIN, ,MTHA' RTUL LAS RNAMS SGRUB LA BSTOD, ,CES
BSTOD PA RNAMS KYANG DBUL BAR BYA, ,MKHA' 'GRO'I GTOR MA BYIN
GYIS

BRLAB; ,CHOS RNAMS GZUGS BRNYAN LTA BU STE, ,DAG CING GSAL LA
RNYOG PA MED, ,GZUNG DU MED CING BRJOD DU MED, ,RGYU DANG LAS LAS
KUN DU BYUNG, ,DE BZHIN NYID LAS NGES PAR SKYES, ,BDEN PA DES NI
DKYIL 'KHOR DU, ,GZUGS BRNYAN GSAL BA'I SLOB MA NI, ,KUN

GYIS DRI MA MED MTHONG SHOG ,DE NAS RDO RJE SLOB MA NI, ,KHRUS
BYAS SPYOD LAM MDZES PA YIS, ,SGRUB PA'I GROGS MCHOG MKHAS PA
YIS, ,SGRUB KHANG PHYI RU TSIG 'DI BSGRAGS, ,DE BZHIN GSHEGS PA
THAMS CAD KYI, ,MCHOG TU GSANG BA'I DKYIL 'KHOR DU, ,MA MTHONG
SNOD

DANG MI LDAN NA, ,SU LA'ANG STON PAR MA BYED CIG ,DE NAS BDUD
RTZI LNGA YI CHU, ,BLANGS NAS BYIN GYIS BRLAB PAR BYA, ,SKU GSUNG
THUGS KYI SNYING PO 'DI, ,NYI SHU RTZA GCIG BZLAS LA SBYIN, ,'DI
NI RDO RJE DAM TSIG CHU, ,SRUNGS SHIG MA BSRUNGS SREG PAR BYED, ,

BSRUNGS NA DNGOS GRUB STER BAR BYED, ,BDUD RTZI 'DI NI MYANG BAR
GYIS, ,AOm PANYTZA AA MRi TA AU DA KA thA thA ZHES BLUD, ,DE NAS
RDO RJE SLOB DPON GYIS, ,SLOB MA LHA RU BYIN GYIS BRLAB, ,SGRUB
PA'I GROGS MCHOG DAM PA YIS, ,GDONG G-YOGS DAR RNAM RAS KYIS
BCINGS, ,RDO RJE

DRIL BU LAG TU GTAD, ,RDO RJE NAS BZUNG HA HA YIS, ,SNGAGS KYI
DKYIL 'KHOR LAN GSUM BSKOR, ,DE NAS YOL BA'I NANG KHRID LA,
,PHYAG 'TSAL ME TOG DOR BAR BYA, ,LHA RNAMS GANG LA PHOG PA STE,
,SLOB DPON GYIS NI BLTA BAR BYA, ,DE NAS RDZAS KYI DUD PA BTANG,
,RDO RJE

@263A *, ,SLOB DPON THUGS KA NAS, ,KHA DOG DMAR PO'I AA BTON TE,
,SLOB MA'I SNYING GAR GZHUG PAR BYA, ,SLOB MAS NYAMS KYI BDE BA
BSGOM, ,'PHAR DANG LDEG PA'I RTAGS BYUNG NA, ,DE NYID BRTAN PA'I
YAN LAG BYA, ,DE NAS PHYAG NA RDO RJE NYID, ,SLOB MA'I SPYI BOR
SPYAN

DRANGS LA, ,YI GE H'U% DU GYUR PAR BSAM, ,DE GYUR RTZE LNGA DE
NYID CAN, ,ZHU NAS TSANGS PA'I BU GAR ZHUGS, ,SNYING GI DKYIL DU
LHA RU GYUR, ,AOm N'I L'Am BA RA DHA RA BADZRA P'A nI TZITTA
MAndA LA BADZRA SA MA YA LHAN, SNGAGS 'DI BRJOD LA GSOL BAR BSAM,
,MTHU STOBS PHYAG NA RDO RJE NI, ,

KHYOD KYI SNYING DU YANG DAG ZHUGS, ,RTAG TU YI DAM LHA YIN GYIS,
,TSUL 'DI SMRA BAR MA BYED CIG ,GAL TE TSUL 'DI SMRAS NA NI, ,DE
MA THAG TU DRAL TE GSHEGS, ,DA NI PHYAG NA RDO RJE STE, ,NGA YIS
BSGO BA'I LAS NYON CIG ,MA MOS BRNYAS PAR MA BYED CIG ,GAL TE
KHYOD

KYIS BRNYAS NA NI, ,DAM TSIG 'DIS NI SREG PAR BYED, ,TSA BA CHEN
PO'I GNAS SU SREG ,RANG BZHIN RNAM DAG BDAG NYID LUS, ,DPA' BO
DBANG PHYUG MA YI GNAS, ,DRI MED RANG BZHIN DKYIL 'KHOR NI, ,BU
KHYOD KYIS NI BLTA BAR GYIS, ,GDONG NAS DKROL TE 'KHOR LO YIS, ,

DE BZHIN NYID NI BSTAN PAR BYA, ,GTZO BO SGO BAR BCAS PAR BSTAN,
,DE NAS RDO RJE SLOB MA YIS, ,SPYOD LAM LEGS PAR BSRUNGS PA YIS,
,BSAM GYIS MI KHYAB DAM CHOS SNOD, ,DBANG BSKUR DAM PA MDZAD DU
GSOL, ,DE NAS BUM PA RNAMS KYI CHU, ,RNAM RGYAL LAS KYI BUM

PAR BLUGS, ,CHU DE MI DMIGS STONG PA LAS, ,MTHING GA'I MDOG CAN
H'Um DU GYUR, ,DE GYUR RTZE LNGA DE NYID CAN, ,DE LAS 'OD 'PHROS
'DUS PA LAS, ,SANGS RGYAS MI BSKYOD PA RU GYUR, ,SA BON LAS NI
'OD 'PHROS NAS, ,YE SHES MI BSKYOD SPYAN DRANGS TE, ,PHYAG RGYA
BZHI

YI GNYIS MED BSTIM, ,DE LA MCHOD PA RNAM LNGA DBUL, ,DE NYID CHU
RU GYUR PA YIS, ,SLOB MA LA NI DBANG BSKUR RO, ,SKU GSUM DAM TSIG
LAS BYUNG BA'I, ,YE SHES BDUD RTZI DRI MA MED, ,LHA YI CHU NI DAG
PA YIS, ,MI BSKYOD PAR NI DBANG BSKUR RO, ,AOm BADZRA AA DARSHA
SH'U N+YA T'A AA

@263B BHI shINYTZ'A MI, SLOB MA MI BSKYOD PA RU BSAM, ,DE LA
MCHOD PA RNAM LNGA DBUL, ,CON PA NA MI DMIGS A'A RU GYUR, ,A'Am
GYUR RIN CHEN A'Am GIS MTSAN, ,DE LAS 'OD 'PHROS 'DUS PA LAS,
,SANGS RGYAS RIN CHEN 'BYUNG LDAN BSAM, ,SA BON LAS NI 'OD

'PHROS PAS, ,YE SHES RIN CHEN 'BYUNG LDAN NI, ,MDUN GYI MKHA' LA
SPYAN DRANGS TE, ,PHYAG RGYA BZHI YIS GNYIS MED BSTIM, ,'BRU GSUM
SNGAGS KYIS BYIN GYIS BRLAB, ,DE NAS MCHOD PA RNAM LNGA DBUL, ,DE
NYID COD PAN GYUR PA YIS, ,SLOB MA LA NI DBANG BSKUR

RO; ,SANGS RGYAS KUN GYI RGYAL SRID DE, ,DBU RGYAN RIN CHEN BLA
NA MED, ,DBU RGYAN RIN CHEN MCHOG 'GRO MA, ,RDZOGS SANGS RGYAS SU
DBANG BSKUR RO, ,AOm BADZRA SA MA YA T'A DZNY'A NA RATNA SAm BHA
H'Um AA BHI shINYTZ'A MI, SLOB MA RIN CHEN 'BYUNG LDAN BSAM, ,DE
LA MCHOD PA RNAM LNGAS

MCHOD; ,RDO RJE MI DMIGS DZR'im DU GYUR, ,DE GYUR PADMA DZR'im
GIS MTSAN, ,DE LAS 'OD 'PHROS 'DUS PA LAS, ,SANGS RGYA 'OD DPAG
MED DU GYUR, ,SA BON LAS NI 'OD ZER 'PHROS, ,YE SHES SEMS DPA'
'OD DPAG MED, ,MDUN GYI MKHA' LA SPYAN DRANGS TE, ,PHYAG RGYA

BZHI YIS GNYIS MED BSTIM, ,'BRU GSUM SNGAGS KYIS BYIN GYIS BRLAB,
,DE LA MCHOD PA RNAM LNGA DBUL, ,DE NYID RDO RJER GYUR PA YIS,
,SLOB MA LA NI DBANG BSKUR RO, ,SANGS RGYAS KUN GYI RDO RJE'I
DBANG, ,MI PHYED RDO RJE GSAL BA LAS, ,CHOS RNAMS KUN GYI

SGOR GYUR PA, ,RDO RJE CHOS KYI DBANG BSKUR RO, ,AOm PRA DZNY'A
A'A BE SHA DZNY'A NA AA BHI shINYTZ'A MI, SLOB MA 'OD DPAG MED DU
BSAM, ,DE LA MCHOD PA RNAM LNGA DBUL, ,DRIL BU MI DMIGS KHAm DU
GYUR, ,DE GYUR RAL GRI KHAm GIS MTSAN, ,DE LAS 'OD 'PHROS 'DUS PA
LAS, ,SANGS RGYAS DON YOD GRUB

PAR GYUR, ,SA BON LAS NI 'OD 'PHROS PAS, ,YE SHES DON YOD GRUB PA
NI, ,MDUN GYI MKHA' LA SPYAN DRANGS TE, ,PHYAG RGYA BZHI YIS
GNYIS MED BSTIM, ,'BRU GSUM SNGAGS KYIS BYIN GYIS BRLAB, ,DE LA
MCHOD PA RNAM LNGA DBUL, ,DE NYID DRIL BUR GYUR PA YIS, ,SLOB

@264A *, ,MA LA NI DBANG BSKUR RO, ,THABS DANG SHES LDAN LDAN PA
YIS, ,'GRO DON MNYAM MED BYED PA YIS, ,MCHOD PA'I RDZAS RNAMS
RDZOGS BYED PA, ,DRIL BU LAS KYI DBANG BSKUR RO, ,AOm TIshthA AA
NU TA NA DZNY'A NA PA TE BADZRA AA BHI shINYTZ'A MI, DE NAS RDO
RJE DRIL BU GNYIS, ,KHA

SBYAR TSUL DU BSNOL LA SBYIN, ,LAG TU GTANG LA GSIL DU GZHUG
,SLOB MA DON YOD GRUB PAR BSAM, ,DE LA MCHOD PA RNAM LNGAS MCHOD,
,SLOB MA MI DMIGS AOm DU GYUR, ,DE GYUR 'KHOR LO AOm GYIS MTSAN,
,DE LAS 'OD 'PHROS 'DUS PA LAS, ,SANGS RGYAS

RNAM PAR SNANG MDZAD GYUR, ,SA BON LAS NI 'OD ZER 'PHROS, ,YE
SHES RNAM PAR SNANG MDZAD NI, ,MDUN GYI MKHA' LA SPYAN DRANGS TE,
,PHYAG RGYA BZHI YIS GNYIS MED BSTIM, ,'BRU GSUM SNGAGS KYIS BYIN
GYIS BRLAB, ,RDO RJE MING GIS DBANG BSKUR BAS, ,BYANG CHUB SNYING

PO'I BAR DU NI, ,CIS KYANG MI CHOD MI SHIGS PA'I, ,RDO RJE MING
DU RAB TU GRAGS, ,AOm TRE TZA KRA AA MO GHA DZNY'A NA BADZRA AA
BHI shINYTZ'A MI, SLOB MA RNAM PAR SNANG MDZAD BSAM, ,DE LA MCHOD
PA RNAM LNGA DBUL, ,CHU DANG COD PAN RDO RJE DANG, ,DRIL BU DANG
NI MING GI DBANG, ,RIG PA

YI NI DBANG LNGA'O, ,SANGS RGYAS LNGA NI RNAM DAG RGYU, ,DBANG
LNGA YIS NI THOB PA YIN, ,MA RIG PA LAS 'DAS NAS KYANG, ,YE SHES
LNGA NI RIM GYIS 'THOB, ,DE NAS RDO RJE SLOB DPON GYIS, ,LAG TU
SPOS THOGS DRIL BU GSIL, ,DKYIL 'KHOR 'KHOR LO RGYAS PAR MCHOD, ,

YI GE NYI SHU RTZA GCIG PA, ,LAN GSUM BAR DU BZLAS PAR BYA'O,
,BCOM LDAN BDAG GIS BYIN RLABS NI, ,'DI LA 'GO BAR MDZAD DU GSOL,
,SNGAGS KYI DNGOS GRUB STZAL DU GSOL, ,BRTUL ZHUGS BRTAN PAR
MDZAD DU GSOL, ,SLOB MA'I LAG TU ME TOG GTAD, ,NYI

SHU RTZA GCIG LAN GSUM BZLAS, ,DE NAS RDO RJE SLOB MA YIS, ,LHA
DANG SLOB DPON BCAS PA LA, ,ME TOG PHUL TE TSIG 'DI BRJOD, ,BCOM
LDAN BDAG GIS BZUNG LAGS KYIS, ,BDAG LA 'GO BAR MDZAD DU GSOL,
,DE NAS RDO RJE SLOB DPON GYIS, ,RDO RJE LAG TU BLANG

@264B BYAS TE; ,YE SHES RDO RJER BYIN BRLABS NAS, ,'DI NI SANGS
RGYAS THAMS CAD KYI, ,MTHU STOBS MNGA' BDAG PHYAG NA GNAS, ,KHYOD
KYIS KYANG NI RTAG TU GZUNG, ,PHYAG NA RDO RJE'I BRTUL ZHUGS
BRTAN, ,AOm BADZRA SA MA YA STVAm BHA YA AA BHI shINYTZ'A MI,
SNGAGS DE BRJOD LA SLOB MA YI, ,

LAG TU RDO RJE GTAD PAR BYA'O, ,DE NAS RDO RJE SLOB DPON GYIS,
,RGYAN DANG CHA LUGS THAMS CAD PA, ,SLOB MA LA NI BSKOR NAS GZHAG
,ZHAL GSUM PHYAG DRUG SGOM DU GZHUG ,RGYAN DANG CHA LUGS 'BAR BA
NI, ,DPA' BO BU YIS BLANG BAR GYIS, ,PHYAG NA RDO RJE'I BRTUL
ZHUGS

BRTAN; ,PHYI ROL NANG NA YANG DAG GNAS, ,AOm N'I L'Am BA RA DHA
RA BADZRA P'A nI HE HE, SNGAGS DE BRJOD LA BRTAN PAR BYA'O, ,DE
NAS RDO RJE SLOB DPON GYIS, ,THUB PA CHEN PO'I CHA LUGS ZHUGS,
,SLOB MA LA NI CHOS GOS BSKON, ,NGA NI SH'AKYA SENG GE STE,
,RGYAN CHA PHYAG NA RDO RJE BCAS, ,

'DI KUN NGA YI SPRUL PA STE, ,MA 'JIGS 'JIGS PAR MA BYED CIG
,KHYOD NI 'KHOR BA'I 'JIGS LAS THAR, ,MI BSKYOD SANGS RGYAS ZHING
DAG TU, ,RGYAL BA'I SRAS SU SKYE BAR 'GYUR, ,AOm BADZRA RAKshA
RAKshA H'Um AA BHI shINYTZ'A MI, ,SNGAGS DE BRJOD LA BSRUNGS LA
GZHAG ,BU KHYOD

'KHOR LO'I DBANG BSKUR GYIS, ,SANGS RGYAS KUN GYI BDAG NYID YIN,
,PHYAG NA RDO RJE'I MTHU STOBS CAN, ,DE BZHIN GSHEGS PAR LUNG
BSTAN NO, ,KHAMS GSUM BDAG PO RGYAL SRID CHE, ,DPAL LDAN YON TAN
'BYUNG BA'I GNAS, ,BDUD KYI SDE RNAMS BCOM ZIN GYIS, ,

KHYOD KYIS GRONG KHYER MCHOG TU ZHUGS, ,AOm N'I L'Am BA RA DHA RA
BADZRA P'A nI SIDDHI SA MA YA STVAm BHA YA AA BHI shINYTZ'A MI,
SNGAGS DE BRJOD LA LTUNG BSTAN NO, ,SLOB MA SBYONG LAM MDZES PA
YIS, ,MTSAN MA MED PA 'GRO BA'I DON, ,GANG DAG BDAG GIS BYED NUS
PAS, ,PHYIR MI LDOG PA'I

DBANG BSKUR CHE, ,DPA' BO CHEN PO BDAG LA GSOL, ,DE NAS RDO RJE
SLOB DPON GYIS, ,DKYIL 'KHOR 'KHOR LO MCHOD PAR BYA, ,DE NAS SENG
GE'I KHRI BSHAMS LA, ,SLOB MA GZHAG STE DBANG BSKUR RO, ,JI LTAR
BLTAMS PA TZAM GYIS KYANG, ,LHA RNAMS KYIS NI SKU KHRUS GSOL, ,

@265A *, ,DE BZHIN LHA YI BDUD RTZI YIS, ,SKU KHRUS DAM PA GSOL
BAR BYA, ,AOm BADZRA AA BHI shE KA AA BHI shINYTZ'A MI, DUNG BUR
RNGA CHEN RDUNG DU GZHUG ,PO TI GLEGS BAM LAG TU GTAD, ,CHOS KYI
RGYAL POR DBANG BSKUR RO, ,SLOB DPON THUGS KAR ZLA BA BSAM,,

DE YI STENG DU YIG 'BRU BSAM, ,DE GYUR RTZE LNGA DE NYID CAN, ,DE
YI LTE BA'I NANG DU NI, ,LHA YI 'KHOR LO BSAM PAR BYA, ,RDO RJE
SLOB MA'I SNYING GAR YANG, ,ZLA BA H'Um DANG RDO RJE BSAM, ,NGA
YI LTE BA STONG PA RU, ,SLOB DPON THUGS LAS 'KHOR LO BTON, ,SLOB
MA'I SNYING

GAR BSTIMS LA GZHAG ,YE SHES 'KHOR LO SPYAN DRANGS LA, ,PHYAG
RGYA BZHI YIS GNYIS MED BSTIM, ,'BRU GSUM SNGAGS KYIS BYIN GYIS
BRLAB, ,SPYAN LA SOGS PAS DBANG BSKUR RO, ,RNAL 'BYOR 'DI NI SHES
PA YIS, ,MI BYA BA NI GANG YANG MED, ,DPA' BO CHEN PO

NGA YI BKAS, ,'DOD YON LNGA LA SPYAD PAR GYIS, ,AOm SU PRA
TIshthA SV'A H'A, DE NAS RJES SU GNANG BA'I DBANG, ,SLOB MA LA NI
BSKUR BAR BYA, ,DENG NAS BZUNG NAS BU KHYOD KYIS, ,LUS DANG SROG
LA MI PHONGS PAR, ,CHOS KYI 'KHOR LO BSKOR BA DANG, ,'GRO BA'I
DON NI

DPAG MED BYOS, ,SEMS CAN GZUGS BRNYAN LTA BU STE, ,RTEN CING
'BREL PA'I CHOS DANG LDAN, ,KHAMS GSUM DE LTAR SHES NAS NI, ,SEMS
CAN DON NI MTSUNGS MED BYOS, ,DE NAS SLOB MA'I DBANG BCU STE,
,PHAL CHER BUM PA LA BRTEN PAS, ,BUM PA'I DBANG ZHES

BRJOD PA YIN, ,PHYIR MI LDOG DANG RJES SU GNANG, ,RDO RJE SLOB
DPON DBANG YIN NO, ,LUS NI DRI MA 'KHRUD PA'O, ,NYON MONGS PA YI
SGRIB PA SPANGS, ,SA NI DANG PO THOB PAR BYED, ,DBANG BSKUR RIM
PA BCU GNYIS SO, ,DE NAS GSANG BA'I BANG BSKUR TE, ,DANG POR SNOD
LDAN

SLOB MA YIS, ,TSOGS DANG DPA' BO'I STON MO BYA, ,SHES RAB MA NI
BCU GNYIS SAM, ,BCU DRUG NYI SHU RTZA BZHI'I BAR, ,RGYAL RIGS
RJE'U RIGS BRAM ZE'I RIGS, ,MIG DKYUS RING ZHING SHA MDANGS DKAR,
,MNYEN LCUG 'KHRIL SDEM GZHON TSUL CAN, ,LUS LA NU

@265B 'BUR KHA DRI ZHIM, ,SMRA NA NGAG 'JAM MDZES PAR 'GRO, ,YON
TAN GZHAN YANG LDAN BTZAL TE, ,SLOB DPON MDUN DU MAndALA NI, ,GRU
BZHI LHAM PA KHRU GANG TSAD, ,BYI DOR LEGS BYAS ME TOG DGRAM,
,SLOB DPON KHYOD NI DGONGS SU GSOL, ,GSANG SPYOD THABS

DANG LDAN PA YI, ,SHES RAB CHEN PO'I SNOD 'GYUR PHYIR, ,DBANG
BSKUR CHEN PO MDZAD DU GSOL, ,GSANG SPYOD THABS DANG LDAN PA YI,
,YE SHES BDUD RTZI DRI MA MED, ,BDUD RTZI CHEN PO'I RO MYANG
PHYIR, ,DBANG BSKUR 'DI LA KHYOD SPRO 'AM, ,SLOB DPON KHYOD NI
DGONGS SU

GSOL; ,LHA MO 'DI NI KHYAD PAR CAN, ,YON TAN MTHA' YAS LDAN PA
STE, ,GSANG SPYOD THABS KYI SBYOR BA LAS, ,GSANG BA'I DBANG BSKUR
MDZAD DU GSOL, ,DE NAS RDUL TSON GZHAL YAS KHANG, ,NANG DU GSANG
BA'I YUM BZHAG NAS, ,DE NAS SA BON 'OD ZER

GYIS; ,DUS GSUM RGYAL BA RNAMS KYI YUM, ,PHANG NA GNAS PA'I LHA
MO RNAMS, ,SPYI BO'I GTZUG TU SPYAN DRANGS TE, ,TSANGS PA'I BU
GA'I LAM DU ZHUGS, ,GSANG BA'I PADMA'I GE SAR LA, ,MDZES PA'I LHA
MO LNGA RU BSAM, ,RGYAN DANG CHA LUGS GSAL

BAR BSGOM, ,DE NAS RDO RJE SLOB DPON GYIS, ,DUS GSUM SANGS RGYAS
THAMS CAD NI, ,SPYI BO'I GTZUG TU SPYAN DRANGS NAS, ,TSANGS PA'I
BU GA'I LAM ZHUGS NAS, ,RDO RJE BUM PA'I 'KHOR LO LA, ,RGYAL BA
SANGS RGYAS LNGA RU GYUR, ,RGYAN DANG CHA LUGS GSAL BAR BSGOM,
,MKHA'

GSANG BYIN GYIS BRLAB PA DANG, ,GNYIS SU MED PA'I SBYOR BA BYA,
,YAB YUM 'KHRIL SBYOR BSGOM PA YIS, ,YE SHES GSAL BA'I BYANG CHUB
SEMS, ,PHAB NAS MTSAN DANG LDAN PAR BLUGS, ,DPA' BO RNAL 'BYOR MA
KUN GYIS, ,DAM TSIG 'DI NI NGO MTSAR CHE, ,KHAMS

LNGA YI NI RO YIS GANG, ,BDE BA CHEN PO MYANG BAR GYIS, ,RDZAS DE
SLOB MA'I LCE LA GZHAG ,AA HO SU KHA SKAL CHEN PO, ,DNGOS GRUB
DAM PA STZAL DU GSOL, ,'DAS PA'I RDO RJE 'CHANG SOGS KYIS, ,JI
LTAR SANGS RGYAS SRAS DBANG BSKUR, ,BYANG CHUB SEMS NI YID 'ONG
BAS, ,

@266A *, ,DE BZHIN BU KHYOD DBANG BSKUR RO, ,DE NAS SHES RAB YE
SHES DBANG, ,SHIN TU ZAB PA'I TSUL DU BSKUR, ,BDUD RTZI LNGA YI
CHU LA SOGS, ,SHES RAB MA YI LUS KUN BKRU, ,DZ'A TI TZANDAN GA
BUR DRIS, ,SHES RAB MA YI LUS LA BYUGS, ,LHA MO 'DI NI KHYAD

PAR CHE; ,BDE BA MTHA' YAS STER BYED MA, ,BLANGS NAS RNAM PA
THAMS CAD DU, ,BU YIS BLA MED MCHOD PAR GYIS, ,BYANG CHUB SEMS NI
BLA NA MED, ,BU YIS CI DGAR ZA NUS SAM, ,PHYAG RGYA LNGA LAS
BYUNG BA YI, ,RIG MA DAD PAS MCHOD NUS SAM, ,BSHANG GCI KHU BA
RAKTA

SOGS; ,'DI NYID DU NI ZA NUS SAM, ,NGA YI GSANG BA'I PADMA 'DI,
,BDE BA MYUR DU SKYED PA STE, ,KHYOD KYIS RTAG TU MCHOD NUS SAM,
,JI SKAD BSHAD PA'I DAM TSIG RNAMS, ,LHA MO'I PADMA MCHOD PAR
BGYI, ,DE NAS RDO RJE SLOB DPON GYIS, ,SHES RAB LAG PA G-YON PA
DANG, ,

SLOB MA'I LAG PA G-YAS PA GNYIS, ,DAR GYIS MDUD PA BYAS LA GZHAG
,BRDA YI DKYIL 'KHOR BRIS PA'I STENG, ,PI DAR STAN LA SOGS PA'AM,
,DAR GYI BLO STAN 'PHAR MA BTING, ,RDO RJE KHRO BO RTAG TU
BSKYOD, ,ME 'OD 'BAR BA BSGOM PAR BYA, ,STENG GI PADMA'I SNYING
PO BCU, ,

SHES PA RANG GSAL NGANG LA GZHAG ,SLOB MA'I LAG PA G-YAS PA YIS,
,SHES RAB MKHAL MA G-YON MNAN NAS, ,SLOB MA'I LAG PA G-YON PA
YIS, ,GSANG BA'I PADMA KHA PHYE STE, ,PADMA GE SAR SNYING PO
BTZAL, ,SHES RAB BUM PA'I MGUL CHINGS KYIS, ,

SLOB MA'I BUM PA MGUL PA BCING, ,BDE BA KHA SBYOR BSGOM PAR
BYA'O, ,PADMA ZE 'BRU RGYAS PA DANG, ,RDO RJE LAG GI KHRIG SGO
GZHUG ,GNYIS SU MED PA'I SBYOR BA BYA, ,RLUNG LA GOMS PAS RLUNG
LA GTANG, ,SNGAGS KYI RTZA SGO DGAG PA DANG, ,SOR MOS

BSDAM ZHING GLOD PA DANG, ,PADMA'I GE SAR SNYING PO DE, ,RDO RJE
BU GAR BCUG LA GZUNG, ,NYAMS KYI STOBS KYIS NANG DU 'THEN, ,BDE
BA GSAL LA MI RTOG PA, ,LHAN CIG SKYES PA'I YE SHES MYONG, ,DE YI
NYAMS DANG MI 'BRAL BAR, ,CUNG ZHIG DE LA GNAS PAR BYA, ,DE NI
RDO RJE CHU

@266B 'THUNG GIS, ,BSGOM PA CUNG ZHIG BYA BA YIN, ,MI GSAL YE
SHES MA YIN NA, ,ROL PA'I SGRA LA SEMS GTAD LA, ,YANG DANG YANG
DU NYAMS SU BLANG, ,DE YIS YE SHES SKYE BAR 'GYUR, ,DE NAS GNYIS
KA NGAL BAR LDANG, ,PADMA DANG NI RDO RJE NAS, ,BYANG CHUB

SEMS KYI KUNDA LA, ,RDO RJE SEMS DPA'I RANG BZHIN PAS, ,LCE YIS
BLANG ZHING GZHIB PAR BYA, ,KUNDA LTA BU'I BYANG CHUB SEMS, ,RANG
GI SEMS LA BSTIM PAR BYA, ,GNYIS MED YE SHES GSAL BAR 'GYUR,
,SHES RAB MA YI RKANG PA G-YON, ,SLOB MA'I SPYI BOR

BZHAG NAS NI, ,NGA DANG RDO RJE SLOB DPON DANG, ,MCHED DANG LCAM
BRAL THAMS CAD LA, ,KHAMS GSUM SEMS CAN MA LUS PA, ,MA MOS BRNYAS
PAR MA BYED CIG ,GZHAN YANG DAM TSIG BSHAD PA RNAMS, ,RTAG TU
KHYOD KYIS BSRUNG BA GYIS, ,DENG NAS BZUNG NAS

BU KHYOD KYIS, ,JI SRID BYANG CHUB MA THOB PAR, ,SEMS CAN KUN GYI
DON RNAMS NI, ,RTAG TU RMI LAM BZHIN DU GYIS, ,ZHES BRJOD PAR
BYA'O, ,DE NAS BZHI PA TSIG GI DBANG, ,BLA MA'I ZHAL LAS SHES PAR
BYA'O, ,MJUG GI LAS KYI CHO GA NI, ,MKHA' LA BTEG NAS

BZHUGS PA YI, ,'KHOR LO CHEN PO'I LHA TSOGS LA, ,MCHOD PA'I YO
BYAD 'BYOR TSAD DBUL, ,DE NAS DKYIL 'KHOR RGYAN RNAMS BSDU, ,RDO
RJE SEMS DPA'I SNYING PO YIS, ,BSHAGS PA CI TZAM 'GRUB PAR BYA,
,MKHA' 'GRO RNAMS LA GTOR MAS MCHOD, ,TSOGS

DANG DPA' BO'I STON MO BYA, ,AOm KRi TO BA LA SOGS PA YIS, ,YE
SHES 'KHOR LO GSHEGS SU GSOL, ,DZA:H'Um BAm HO:SA DAM TSIG BSDU,
'GRO BA 'DOD PA THA DAD PAS, ,DE LA DGONGS NAS BDE GSHEGS KYIS,
,MOS PA THA DAD DRANG BA'I PHYIR, ,'GRO LA BRTZE BAS

BYANG CHUB LAM, ,SNA TSOGS THA DAD GSUNGS PA KUN, ,GANG ZHIG 'GA'
LA PHAN PHYIR DU, ,GSAL BA'I SGRON MAR GSUNGS PA YIN, ,DE LA
BRTEN NAS YUN RING MOS PA YIS, ,'DOD LHA'I ZHAL MTHONG DE TSE
LHAG LHAS GNANG BA BYIN, ,MA SMIN SMIN BYED YON

@267A *, ,TAN KUN 'BYUNG BA'I, ,SHES RAB BZANG ZHING MANG THOS
RLOM SEMS MED, ,BRTZON 'GRUS DRAG CING SRAN THUB BRTAN BLO CAN,
,BLA MA LA GUS DANG LDAN SNYING RJER LDAN, ,DE 'DRA'I SLOB MA
BZANG PO BTZAL NAS NI, ,RDZOGS PA'I BYANG CHUB MCHOG TU DBANG
BSKUR

RO; ,'GRO LA BRTZE BAS DBANG BSKUR CHO GA SBYAR, ,YUN RINGS
BSGOMS PAS MI 'GRUB GANG YANG MED, ,NGAL BA'I DGE RTZA CI YOD
BSOD NAMS KYIS, ,SGRUB PO DNGOS GRUB RNAM GNYIS THOB PAR SHOG
,DPAL PHYAG NA RDO RJE'I DKYIL 'KHOR GYI CHO GA NAM GRU'I RIGS
LAS BYUNG BA'I

DNGOS GRUB BRNYES PA SLOB DPON DZ'A BA RI PA'I ZHAL SNGA NAS
MDZAD PA RDZOGS SO,, ,,BAL PO'I MKHAN PO PAndI TA DE BA P'U RnAM
TI DANG, BOD KYI LO TZ'A BA DGE SLONG CHOS KYI BZANG POS BSGYUR
CING ZHUS TE GTAN LA PHAB PA'O,,