@32A #, ,RGYA GAR
SKAD DU, BI GHN'A NTA KA S'A DHA NAm, BOD SKAD DU, BGEGS MTHAR
BYED KYI SGRUB THABS, DANG POR RE ZHIG BDE PA'I STAN LA NYE BAR

GNAS PA'I SGRUB PA POS YI GE AAm DMAR PO LAS DES GRUB PA'I NYI
MA'I DKYIL 'KHOR RANG GI SNYING GAR RNAM PAR BSGOMS LA, DE'I
STENG DU YI GE H'Um MTHING NAG RNAM PAR BKOD DO, ,YI GE H'Um GI
'OD ZER LAS BYUNG BA'I BGEGS KYI GSHED DANG, BLA MA DANG, SANGS
RGYAS DANG, BYANG CHUB

@32B SEMS DPA' RNAMS LEGS PAR DMIGS LA, ME TOG LA SOGS PAS YANG
DAG PAR MCHOD CING, PHYAG BTZAL TE, GSUM LA SKYABS SU 'GRO BA LA
SOGS PA BYA STE, STONG PA NYID BSGOM PAR BYA BA'O, ,AOm STONG BA
NYID KYI YE SHES KYI RDO RJE'I BDAG NYID KYI RANG BZHIN NI NGA
YIN NO, ,

DE'I RJES LA YI GE AAm DMAR PO LAS BYUNG BA'I NYI MA'I DKYIL
'KHOR GYI STENG DU YI GE H'Um NGO, ,DE YONGS SU GYUR PA LAS, RDO
RJE YI GE H'Um GIS BYIN GYIS BRLABS PA RNAM PAR BSGOM PAR BYA
BA'O, ,YI GE H'Um GI 'OD ZER GYIS BSKUL BA'I DE BZHIN GSHEGS PA
RNAMS THAMS CAD RIGS PAR

BZHUGS PA SNGON DU 'GRO BA'I DE DAG THAMS CAD YONGS SU GYUR PA
LAS BGEGS MTHAR BYED DU BDAG NYID RNAM PAR BSAM PAR BYA STE, SKU
MDOG MTHING NAG G-YAS BSKUM PA'I ZHABS KYIS GNAS PA'I ZHAL GCIG
PHYAG GNYIS PA, G-YON PA'I PHYAG NI SDIGS MDZUB DANG BCAS PA'I
ZHAGS

PA G-YAS PA'I PHYAG NI RDO RJE GDENG PA DANG, 'JIGS SU RUNG BA
DANG SKRA KHAM SER GYEN DU PHYOGS PAR RO, ,DE NAS BCOM LDAN 'DAS
KYI THUGS KAR NYI MA'I DKYIL 'KHOR LA YI GE H'Um YONGS SU GYUR PA
LAS YI GE H'Um GIS BYIN GYIS BRLABS PA'I RDO RJE'O, ,DE LTA BUR
GYUR PA'I BGEGS

RNAMS KYI GSHED PO SKU SPRO BA DANG BSDU BA DANG LDAN PA PADMA
'DAB MA SNA TSOGS PA'I STENG NA NYI MA LA BZHUGS PA, DAM TSIG LA
SOGS PA CHO GA BZHIN DU SNGON DU 'GRO BAS BSGOM PAR BYA BA'O, ,DE
DAG RNAMS THUN TSOD GNYIS DANG, GSUM DU BSGOM PAR BYA BA YIN NO,
,AOm A'A: BIGHN'ANTA

KRiTA H'Um, BGEGS MTHAR BYED KYI SGRUB THABS SO, ,PAndI TAN AA
BHA YA LAS DGE SLONG TSUL KHRIMS RGYAL MTSAN GYIS BSGYUR BA'O,,