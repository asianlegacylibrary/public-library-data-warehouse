@49B #, ,RGYA
GAR SKAD DU, KARMA PRA MA THA SA MA YA S'U TRA SAm GRA HA, BOD
SKAD DU, LAS DANG PO BA'I DAM TSIG MDOR BSDUS PA, 'PHAGS PA 'JAM
DPAL LA PHYAG 'TSAL LO, ,GSANG SNGAGS KYI RNAM PAR THAR BA'I

SGOR ZHUGS PA'I LAS DANG PO PA RNAMS KYI DAM TSIG MDOR BSTAN PA,
H'Um RDOR LAS BYUNG MA THING GA'I MDOG 'DRA BA'I, ,DPAL LDAN RDO
RJE 'DZIN LA PHYAG 'TSAL NAS, ,SNGAGS 'CHANG RNAMS KYIS BSRUNG
BA'I DAM TSIG NI, ,MDOR BSDUS BRTZE BA'I YID KYIS BSHAD PAR BYA,
,SDUG

BSNGAL TSOGS KYIS BSREGS PA'I SEMS CAN LA, ,SNYING RJER LDAN PAS
YONGS LA KHYAB PA DANG, ,G-YO DANG MI G-YO'I CHOS RNAMS MA SKYES
PAR, ,RTOG PA'I SHES RAB SNYING RJE'I GZHIR BYA'O, ,RTAG TU DAD
DANG BRTZON 'GRUS DRAN PA DANG, ,SHES BZHIN TING 'DZIN MCHOG LA

GNAS PAR BYA, ,DANG POR SNGAGS PAS SROG GCOD RKU BA DANG, ,'KHRIG
DANG BRDZUN SMRA CHANG 'THUNG LA SOGS PA'I, ,TSUL KHRIMS SNGAGS
KYI RTZA BAR SANGS RGYAS GSUNGS, ,DE BAS SROG BZHIN BSLAB PA
BSRUNG BAR BYA, ,ZHES SO, ,YUL GANGS RI'I RTZA NA GNAS PA'I SLOB
DPON DZNY'Am

NA BO DHI'I MDZAD PA'I GSANG CHEN SGRON MA'I DAM TSIG LAS, NYAN
THOS TSUL KHRIMS THEG CHEN SDOM PA DANG, ,SA BDAG KHRIMS LAS 'DA'
BAR MI BYA'O, ,ZHE'O, ,RDO RJE RTZE MO'I RGYUD LAS, BYANG CHUB
SEMS 'DZIN GYUR NAS NI, ,LHA GZHAN DAG LA MI MOS DANG, ,DKON
MCHOG

GSUM LA DAD PA DANG, ,DE LA GZHOL ZHING 'BAB PA YIS, ,GSOD DANG
RKU DANG 'KHRIG PA DANG, ,BRDZUN DANG CHANG NI RNAM PAR SPANG,
,KHYIM PA'I TSUL DU GNAS NAS NI, ,RIG SNGAGS RGYAL PO BSGRUB PAR
BYA, ,GAL TE DE NI RAB BYUNG NA, ,SDOM PA GSUM LA GNAS PAR BYA, ,

SO SOR THAR DANG BYANG CHUB SEMS, ,RIG 'DZIN SNGAGS KYI SDOM
PA'O, ,ZHES 'BYUNG BAS SDOM PA DANG DAM TSIG MTHA' DAG LA GNAS
PAR BYA'O, ,DE LTA BAS NA RNAL 'BYOR PAS THOG MAR RIG SNGAGS
GZUNG BA'I DAM TSIG LA GNAS PAR BYA'O, ,JI LTAR DUS GSUM MGON PO

@50A *, ,RNAMS, ,BYANG CHUB TU NI NGES MDZAD PA'I, ,BYANG CHUB
SEMS NI BLA MED PA, ,DAM PA BDAG GIS BSKYED PAR BGYI, ,TSUL
KHRIMS KYI NI SDOM PA DANG, ,DGE BA'I CHOS NI SDUD PA DANG, ,SEMS
CAN DON BYED TSUL KHRIMS GSUM, ,DE BZHIN BRTAN POR

GZUNG BAR BGYI, ,SANGS RGYAS CHOS DANG DGE 'DUN TE, ,BLA NA MED
PA'I DKON MCHOG GSUM, ,SANGS RGYAS RNAL 'BYOR LAS SKYES PA'I,
,SDOM PA DENG NAS GZUNG BAR BGYI, ,RDO RJE RIGS MCHOG CHEN PO YI,
,SLOB DPON NYID KYANG GZUNG BAR BGYI, ,RDO RJE DRIL BU PHYAG RGYA

YANG; ,YANG DAG NYID DU GZUNG BAR BGYI, ,RIN CHEN RIGS MCHOG CHEN
PO LAS, ,DAM TSIG YID DU 'ONG BA LA, ,NYIN RE BZHIN DU LAN DRUG
TU, ,SBYIN PA RNAM BZHI RTAG TU SBYIN, ,BYANG CHUB CHEN PO LAS
BYUNG BA'I, ,PADMA'I RIGS MCHOG DAG PA LAS, ,PHYI NANG GSANG PA'I

THEG PA GSUM, ,DAM PA'I CHOS KYANG GZUNG BAR BGYI, ,LAS KYI RIGS
MCHOG CHEN PO LAS, ,SDOM PA THAMS CAD LDAN PAR NI, ,YANG DAG NYID
DU GZUNG PAR BGYI, ,MCHOD PA'I LAS KYANG CI NUS BGYI, ,BLA NA MED
PA'I BYANG CHUB SEMS, ,DAM PA BDAG GIS BSKYED PAR

BGYI; ,SEMS CAN KUN GYI DON GYI PHYIR, ,BDAG GIS SDOM PA MA LUS
GZUNG, ,MA RGAL BA RNAMS BDAG GIS BSGRAL, ,MA GROL BA NI BDAG GIS
DGROL, ,DBUGS MA PHYIN PA DBUGS DBYUNG ZHING, ,MYA NGAN 'DAS LA
SEMS CAN DGOD, ,DUS 'DI NAS NI BZUNG NAS

SU; ,JI SRID BYANG CHUB SNYING PO'I BAR, ,BDAG NI RAB TU GNAS PAR
BGYI, ,LUS DANG NGAG DANG YID DAG GIS, ,MI DGE BA NI RNAM BCU
DANG, ,BAG MED PA YI GNAS BYUNG BA, ,'BRU CHANG BCOS PA'I CHANG
DAG DANG, ,THEG PA DMAN LA 'DOD PA DANG, ,DE BZHIN LHA DANG LHA
MIN

DANG; ,GSANG BA PA RNAMS BRNYAS PA DANG, ,PHYAG RGYA MTSAN MA
BZHON PA DANG, ,MTSON CHA LA SOGS 'GOM PA RNAMS, ,DUS 'DI NYID
NAS BZUNG NAS NI, ,JI SRID BYANG CHUB SNYING PO'I BAR, ,BDAG NI
RAB TU LDOG PAR BGYI'O, ,ZHE'O, ,GAL TE RIG SNGAGS GZUNG BA NYID

@50B DU NGES PAS NI, SDOM PA DANG DAM TSIG TSUL BZHIN MA BSRUNGS
NA, 'PHAGS PA RNAMS BSLUS PA, BDAG NYID LA 'KHU PAR BYED PA,
DNGOS GRUB CHEN PO LA RGYAB KYIS PHYOGS PA, ,DE NI G-YON CAN
SHING RUL BA LTA BU YIN NO, ,DAM TSIG LA MI GNAS PAR GSANG SNGAGS
TSIG

TZAM GYIS BDAG DANG GZHAN GYI DON DU LAS SNA TSOGS BYED PA'O,
,DPER NA MDZE CAN NANG NA 'BUS RNYINGS PA LA PHYI ROL GYI GOS
DANG RGYAN GYIS BKAB PA LTA BU YIN NO, ,DES NI BDAG GI DON YANG
BYA BAR MI NUS NA GZHAN GYI DON LTA CI SMOS, ,DE NI LHA DANG BCAS
PA'I 'JIG RTEN GYIS SMOD

CING BSHUNG BA YIN NO, ,GSANG SNGAGS KYI DNGOS GRUB SGRUB PA
DANG, GZHAN GYI DON DU DKYIL 'KHOR LA SOGS PA'I LAS BYED PA NI,
DUS YUN RING POR BDAG GI SEMS KYI RGYUD SBYANGS PA DANG, SDOM PA
DANG DAM TSIG LA SNGAGS SPYOD PA'I YON TAN DANG LDAN PAS, DBEN
PAR TSUL BZHIN

DU LAS BYAS NAS DNGOS GRUB TU YANG 'GYUR LA GZHAN GYI DON PHUN
SUM TSOGS PA YANG 'GRUB PO, ,DAM TSIG SPANGS TE GZU LUMS SU GSANG
SNGAGS DGONGS PAS BSHAD PA'I DON, SGRA JI BZHIN DU BZUNG NAS SNOD
MIN PA'I SLOB MA DANG, GRONG LA SOGS PAR LOG PAR SPYAD NA NI, DE

BZHIN GSHEGS PA'I BKA' RGYUD KHYAD DU BSAD PAS SLOB DPON 'PHAGS
PA KLU SGRUB DANG, AINDRA BH'U TI LA SOGS PA'I ZHAL SNGA NAS KYI
TSIG GI BDUD RTZI SPANGS PA YIN PAS BDAG BDE LEGS SU 'DOD PA'I
MKHAS PA RNAMS KYIS ZAS DUG DANG BCAS PA BZHIN DU SPANG BAR
BYA'O, ,DE BAS NA DNGOS

GRUB KYI SNOD DU RUNG BA'I SGRUB PA POS, ,DANG POR DAM TSIG MNOS
PA NYID NAS BZUNG NAS BYANG CHUB KYI SNYING PO'I PAR DU MI NYAMS
PAR BYA'O, ,PHYIR MI LDOG PA'I DBANG THOB PAS NI DAM TSIG GNYIS
BSRUNG STE, BZA' BA'I DAM TSIG DANG, BSRUNG BA'I DAM TSIG GO, ,DE
LA BZA' BA'I DAM

TSIG ,GA PHUR MTSAL DANG PI PI LING, ,TZANDAN DMAR DANG GUR GUM
SOGS, ,MAN NGAG BZHIN DU SGRUB PA POS, ,RTAG TU BSTEN CING BZA'
BAR BGYI, ,BSRUNG BA DAG GI DAM TSIG NI, ,RANG LUS PHYAG RGYA
NYID BSGOMS LA, ,MA LUS 'GRO BA'I TSOGS BSAM BYA, ,RDO RJE SLOB

@51A *, ,DPON RDO RJE RNAMS, ,RDO RJE DE NI SPUN RNAMS LA, ,GTZO
DANG SEMS DPA' BSKYED PAR BYA, ,'DI NI SKU YI DAM TSIG STE, ,TSUL
KHRIMS BSRUNG LA BRTZON PAR BYA, ,SRED 'BYUNG NGAG GI SKYON
SPANGS TE, ,RIG SNGAGS LHA YI SNYING PO DANG, ,RDO RJE PHRA SOGS
RTZE GCIG

PAS; ,RGYU NA MI 'CHAD PAR BZLAS PAR BYA, ,DE NI GSUNG GI DAM
TSIG STE, ,RTAG TU 'DI LAS 'DA' MI BYA, ,RGYUN DU TING 'DZIN
GNYIS PO DANG, ,SPYOD BZHIN DRAN PAS ZIN PAR BYA, ,THUN MONG MA
YIN GSANG CHEN DANG, ,MAN NGAG GZHAN DU MI SPEL LO, ,LTA DANG
SPYOD DANG LHA

DAG DANG, ,SLOB DPON MCHOG GNYIS GSANG BA STE, ,'DI DAG GSANG
CHEN GZHAN DU MIN, ,'DI DAG THUGS KYI DAM TSIG GO, ,SKU GSUNG
THUGS KYI GSANG BA 'DI, ,SROG GI PHYIR YANG MI GTONG NGO, ,RGYAL
BAS DGONGS TE GSUNGS PA YI, ,DAM TSIG BZHI LA GNAS PAR

BYA; ,JI BZHIN DON LDAN BCU BZHI NI, ,PHAS PHAM PAR NI RAB TU
BSGRAGS, ,SPANG ZHING 'DOR BAR MI BYA STE, ,RTZA BA'I LTUNG BAR
SHES PAR BYA, ,SLOB DPON LA NI BRNYAS PA DANG, ,BDE GSHEGS BKA'
LAS 'DAS PA DANG, ,SDANG BAS SPUN GYI SNGAGS MIN SMRA, ,BYAMS PA
CHEN PO

RNAM SPONG DANG, ,BYANG CHUB SEMS NI 'DOR BA DANG, ,THEG PA GSUM
LA SMOD PA DANG, ,SKAL MIN GSANG BA SGROGS PA DANG, ,RGYAL BA'I
BDAG NYID PHUNG PO SMOD, ,DAM PA'I CHOS LA YID GNYIS ZA, ,GDUG LA
BYAMS DANG CHAGS BRAL DANG, ,CHOS LA GNYIS SU 'BYED PA

DANG; ,DANG PA'I SEMS LA RAB TU SMOD, ,DAM TSIG BSTEN PA JI SNYED
PA, ,BRTAGS PA'I RIG MA SMOD PA STE, ,RTZA BA'I LTUNG BAR 'GYUR
BA DES, ,SNGAGS PA'I DAM TSIG ZAD PAR 'GYUR, ,NYIN DANG MTSAN MO
LAN GSUM DU, ,NYIN RE BZHIN NI BZLA BAR BYA, ,GAL TE NYAMS GYUR

RNAL 'BYOR PA, ,KHA NA MA THO SBOM POR 'GYUR, ,DAM TSIG DANG NI
MI LDAN PA'I, ,RIG MA BSTEN PAR DGA' BA DANG, ,TSOGS KYI 'KHOR
LOR RTZOD PA DANG, ,GSANG BA'I CHOS NI STON PA DANG, ,SEMS CAN
DAD DANG LDAN PA LA, ,DAM CHOS GZHAN DU STON PA DANG, ,NYAN THOS

@51B DAG TU RLOM BYED PA'I, ,NANG DU ZHAG BDUN 'DUG PA DANG,
,SBYOR BA NGES PAR MA BYAS PA'I, ,SNOD MIN GSANG BA STON PA
RNAMS, ,KHA NA MA THO BCAS 'GYUR TE, ,SNGAGS PA DE YI DAM TSIG
ZAD, ,ZAD PAS 'GRUB PAR MI 'GYUR ZHING, ,BDUD DANG SDUG BSNGAL
RAB TU 'PHEL, ,

ZHE'O, ,PHYIR MI LDOG PA'I DBANG THOB PAS KYANG DAM TSIG RNAMS,
DANG PO THOB PA NYID NAS BYANG CHUB CHEN PO'I BAR DU YANG DAG PAR
GZUNG NGO, ,GAL TE NYAMS PAR BYAS NA DON DAM PAR BSRUNG DU MED PA
DANG, DGONGS PA'I DON GYI TSIG GI GZUGS BRNYAN LA BRTEN NAS DAM
TSIG

MI BSRUNG BAR GZU LUMS SU DKYIL 'KHOR LA SOGS PA BYED PA NI
'PHAGS PA DANG 'GRO BA KUN BSLUS PA STE, YON TAN DE GSANG SNGAGS
SENG GE'I 'O MA LTA BU SKYE BO SNOD DANG MI LDAN PA'I MI LA BSTAN
PA DANG, DKYIL 'KHOR LA SOGS PA'I LAS BYAS PAS SEMS CAN DMYAL BA
LA

SOGS PA'I 'GRO BA'I SKYE BA DANG, BDAG DANG GZHAN RLAG PAR BYED
PA SANGS RGYAS DANG BYANG CHUB SEMS DPA' RNAMS LA RGYAB KYIS
PHYOGS PA DE NAM DU YANG DNGOS GRUB KYI SNOD DU MI 'GYUR BA YIN
NO, ,DE LTA BAS NA DAM TSIG RNAMS LUS DANG SROG LA LTOS PA MED
PAR BSRUNG BAR BYA'O, ,DAM

TSIG NYAMS PA GSO BA NI GNANG STE, THUN MTSAMS SBYOR BA LAS GYUR
NA, ,BDE GSHEGS LAS RIGS BSAM GTAN GYIS, ,DE YI NYES PA BSAL BAR
BYA, ,GSER SBYANGS DRI MED LTA BUR 'GYUR, ,SBYOR BA'I YAN LAG
SBOM NYAMS NA, ,MCHOD PA LA SOGS TSUL BZHIN BYA, ,

'PHAGS LA BZOD GSOL DAM BCAS NA, ,PHYIN CHAD BSDAMS TE GUS PAR
BLANG, ,RTZA BA'I DAM TSIG NYAMS GYUR NA, ,RDO RJE SLOB DPON BDAG
NYID LAS, ,DANG POR RIGS BDAG DKYIL 'KHOR DU, ,TSUL BZHIN YANG
DAG BLANG BAR BYA, ,DE LTAR MA BSHAGS PAR BLANGS BAS NYAMS

PA KHYAD DU GSOD CING DE'I NYES PA 'PHEL BA DANG BCAS PAR GYUR NA
SKYON CHE STE, GSANG BA 'DUS PA ZHES BYA BA RNAL 'BYOR CHEN PO'I
RGYUD LAS, SANGS RGYAS RDO RJE SEMS DPA' DANG, ,DE BZHIN CHOS KYI
SEMS DPA' DANG, ,RMONGS PA 'GAL BAR BYAS NAS NI, ,TSAL BAR 'GAS
PAR

@52A *, ,GDON MI ZA, ,ZHE'O, ,DE LTA BAS NA SANGS RGYAS DBU 'GAS
NA MI RNAMS LTA SMOS KYANG CI DGOS TE, DAM TSIG NYAMS PAS NI BDAG
NYID DANG, GZHAN PHYOGS SU YANG NYES PA SNA TSOGS SU 'BYUNG LA,
,PHYI MAR YANG BSKAL BA GSUM LA SOGS PAR NGAN 'GROR 'GRO'O,,

DPAL 'KHOR LO SDOM PA ZHES BYA BA SHES RAB KYI RGYUD CHEN PO LAS,
DAM TSIG MED CING NGAN SPYOD PA, ,BSLUS 'GYUR NGAN PA'I MTSAN
NYID DE, ,MKHA' 'GRO MA YIS ZOS NAS KYANG, ,DE LAS NGA NI SKYOB
MI BYED, ,GSANG BA PA YI NANG NAS NI, ,SGRUB PA PO DE PHYUGS DANG
'DRA, ,ZHE'O, ,BLA

MA LNGA BCU PA LAS KYANG, SLOB DPON LA NI SMOD PA DE, ,YAMS DANG
'TSE BA'I NAD RNAMS DANG, ,GDON DANG RIMS DANG DUG RNAMS KYIS,
,RMONGS CHEN DE NI 'CHI BAR 'GYUR, ,RGYAL PO ME DANG SBRUL GDUG
DANG, ,CHU DANG MKHA' 'GRO RKUN PO DANG, ,GDON DANG LOG 'DREN
RNAMS

KYIS KYANG, ,BSAD NAS SEMS CAN DMYAL BAR 'GRO, ,NAM YANG SLOB
DPON DAG GI NI, ,KUN DU SEMS DKRUGS MI BYA STE, ,GAL TE RMONGS
PAS BYED 'GYUR NA, ,DMYAL BAR NGES PAR 'TSED PAR NGES, ,MNAR MED
LA SOGS 'JIGS RUNG BA'I, ,DMYAL BA BSTEN PA GANG

YIN PA, ,SLOB DPON LA NI SMOD PA DAG, ,DER NI GNAS PAR YANG DAG
BSHAD, ,ZLA GSANG THIG LE'I RGYUD LAS KYANG, ,DAM TSIG SDOM PA
NYAMS PA LAS, ,SANGS RGYAS BYANG CHUB DPA' RNAMS, ,BYIN GYIS
BRLABS PAR MI MDZAD DE, ,SPOS DANG ME TOG LA SOGS PA, ,PHUL

YANG BA ZHES PAR MI 'GYUR TE, ,DANG DANG DUG DANG DGRA RNAMS
KYIS, ,BSAD NAS SEMS CAN DMYAL BAR 'GRO, ,ZHE 'O, ,SANGS RGYAS
THAMS CAD MNYAM PAR SBYOR BA MKHA' 'GRO MA SGYU MA BDE MCHOG LAS
KYANG, DAM TSIG 'DI LAS 'DAS GYUR NA, ,JI SNYED SANGS RGYAS THAMS

CAD DANG, ,BYANG CHUB SEMS DPA' RDO RJE 'DZIN, ,LHA RNAMS DANG NI
MI DAG DANG, ,SGRUB PA PO DANG RNAL 'BYOR BCAS, ,DE DAG LA NI
SNYING RING NAS, ,SNYING NAS KHRAG CHEN DRANGS NAS 'THUNG,
,ZHE'O, ,YANG DE NYID LAS, DKYIL 'KHOR DU NI MA ZHUGS DANG, ,DAM
TSIG RNAM

@52B PAR SPANGS PA DANG, ,GSANG BA YANG DAG MI SHES PAS, ,BSGRUBS
KYANG CI YANG MI 'GRUB PO, ,ZHE'O, ,PHYAG NA RDO RJE DBANG BSKUR
BA ZHES BYA BA SPYOD PA'I RGYUD LAS, DAM TSIG 'DI LAS SU 'DA'
DANG, ,SDANG SEMS LDAN PA DE DAG NI, ,MGO NI DPAL LDAN RDO RJE
'CHANG, ,RDO RJE RNAMS

KYIS RTAG TU 'GEMS, ,ZHE'O, ,YANG MTSAMS MED LDA BYAS BA'I SDIG
PA NI BLA'I, GSANG SNGAGS LOG PAR SPYOD PA NI DE LTA MA YIN NO,
,GZHAN LAS NI, DAM TSIG 'DI LAS SU 'DA' BA, ,BSKAL BA GRANGS MED
GSUM DU NI, ,MNAR MED SHIN TU MI BZAD SOGS, ,BCU DRUG

DMYAL BAR SKYE BAR 'GYUR, ,ZHE'O, ,YE SHES GRUB PA LAS, DAM TSIG
NYAMS PA SDUG BSNGAL ZHING, ,LUS DANG DE BZHIN YID DANG NI, ,DE
YI YON TAN NYAMS 'GYUR ZHING, ,MYUR BA NYID DU 'CHI BAR 'GYUR,
,SHI NAS DMYAL BA'I SDUG BSNGAL NI, ,BSKAL BA BYE BA BRGYA PHRAG
TU, ,MYONG

NAS GNAS LAS 'PHO 'GYUR BAS, ,GDOL BA'AM DMAN PA'I RIGS SU SKYE,
,LKUGS PAR SKYE'AM YANG NA 'ON PAR SKYE, ,ZHE'O, ,DE KHO NA NYID
BSDUS PA'I RGYUD LAS, ,'DI NI KHYOD KYI DMYAL BA'I CHU, ,DAM TSIG
NYAMS NA SREG PAR BYED, ,CE'O, ,DPAL MCHOG DANG PO'I RGYUD

LAS KYANG, DRAG PO'I DAM TSIG MDUNG RTZE DANG, ,MA MO RNAMS KYIS
RGYAS 'DEBS PAS, ,GAL TE 'DAS NA KHYOD KYI SNYING, ,RTAG TU 'JIGS
PAR BYED PAR 'GYUR, ,ZHE'O, ,GAL TE DAM TSIG 'DI LAS 'DAS GYUR
NA, ,PHA GSOD 'GRO BA YIN PA DANG, ,MA GSOD PA YI 'GRO BA

GANG, ,'GRO BA DER NI 'GRO BAR 'GYUR, ,ZHES BYA BA LA SOGS PA
GSUNGS PAS, DAM TSIG NYAMS NA SKYON CHE BAS NA LUS DANG SROG GI
PHYIR YANG MI GTANG BAR BSRUNGS BAR BYA'O, ,SDOM PA DANG DAM TSIG
TSUL BZHIN DU BSRUNG BA YANG DON CHE STE, DPAL 'KHOR LO SDOM PA
ZHES BYA

BA'I RGYUD LAS KYANG, 'GRO BA'I DON DANG DE DON DU, ,DAM TSIG
SDOM PA BSRUNG BYAS NAS, ,BSOD NAMS GTZANG SBRA LAS BYUNG GANG;
,BSGRUB PA'I YON TAN RGYA CHEN PO, ,STONG PHRAG BRGYA YI KHA MIN
PAR, ,KHA CIG GIS KYANG BRJOD MI NUS, ,ZHE'O, ,GZHAN LAS NI, DAM
TSIG

@53A *, ,SDOM PA 'DI RNAMS KUN, ,TSUL BZHIN BSRUNG DANG SGRUB PA
YIS, ,RGYAL BA THAMS CAD MNYES GYUR NAS, ,DNGOS GRUB THAMS CAD
'GRUB PAR 'GYUR, ,ZHE'O, ,DAM TSIG RNAMS NI RDO RJE STA, ,SANGS
RGYAS KUN GYI BDAG NYID YIN, ,ZHE'O, ,PHYAG NA RDO RJE

DBANG BSKUR BA ZHES BYA BA SPYOD PA'I RGYUD LAS KYANG, RDZOGS
PA'I SANGS RGYAS BCAS PA YI, ,BRTUL ZHUGS DANG NI TSUL KHRIMS
DANG, ,SPYOD PA BZLAS PA'I GZHI RNAMS LA, ,GAL TE GNAS NA DE YI
TSE, ,SNGAGS PAS 'DI LTAR SNGAGS BSGRUB PO, ,ZHE'O, ,SLOB DPON
RDO RJE BZHAD PA'I

SGRUB THABS LAS, SNGAGS PAS RNAM PA 'DI DAG GIS, ,DAM TSIG SDOM
PA BSRUNG BYAS NA, ,TSE 'DI NYID LA DNGOS GRUB KYIS, ,RDO RJE
GSUNG NYID THOB PAR 'GYUR, ,ZHE'O, ,GSANG BA 'DUS PA ZHES BYA BA
RNAL 'BYOR CHEN PO'I RGYUD LAS KYANG, GANGG'A'I BYE MA SNYED KYI
BSKAL PAR BYANG

CHUB SEMS DPA' RNAMS KYIS 'BAD CING BTZAL YANG BYANG CHUB SEMS
DPAR MI 'GYUR TE, GSANG BA 'DUS PA LA DGA' ZHING DE'I DAM TSIG LA
GNAS SHING BSGRUBS NA TSE 'DI NYID LA MNGON PAR 'TSANG RGYA'O,
,RNAM PAR SNANG MDZAD SGYU 'PHRUL DRA BA ZHES BYA BA'I RNAL 'BYOR
CHEN PO'I RGYUD LAS,

DBANG PO GNYIS NI MNYAM SPYOR TE, ,LUS DANG NGAG DANG SEMS BSDUS
NAS, ,NGA YI SNYAM PA'I GZI BSKYED GZUGS, ,RNAM PA KUN GYIS RNAM
BRGYAN NA, ,RNAL 'BYOR LDAN PA DE TSE LA, ,YE SHES RDZOGS PA NYID
DU 'GYUR, ,ZHE'O, ,GZHUNG GZHAN LAS THABS KYI DAM TSIG THAMS CAD
LA

SPYOD CING MI NYAMS PAR BSRUNGS LA, SHES RAB KYIS BSRUNG DU MED
PAR SHES PA NI RNAL 'BYOR PA MCHOG CES BYA'O, ,GSANG BA 'DUS PA
ZHES BYA BA RNAL 'BYOR CHEN PO'I RGYUD LAS, RNAM PAR MI RTOG LAS
BYUNG BA'I, ,'DOD CHAGS ZHE SDANG GTI MUG RIGS, ,THEG PA MCHOG
'DI BLA

MED PA, ,MCHOG TU BLAR GYUR SGRUB PAR BYED, ,RIGS NGAN SME SHA
CAN LA SOGS, ,GSOD PA DON DU GNYER BA RNAMS, ,THEG PA BLA NA MED
PA YI, ,THEG MCHOG 'DI LA 'GRUB PAR 'GYUR, ,MTSAMS MED PA LA SOGS
PA YI, ,SEMS CAN DAG GIS BSGRUBS NA 'GRUB, ,SROG

@53B GCOD PA YI SEMS CAN RNAMS, ,BRDZUN DU SMRA PAR DAD PA DANG,
,GZHAN GYI NOR LA CHAGS PA DANG, ,RTAG TU 'DOD LA SPYOD PA DAG,
,DE DAG BSGRUB PA'I SNOD DU 'GYUR, ,ZHE'O, ,YE SHES GRUB PA LAS,
DE LTAR GNAS PA'I RNAL 'BYOR PA, ,YAR NGO'I ZLA BA JI BZHIN DU, ,

RIM GYIS YANG DAG 'PHEL 'GYUR GYI, ,NAM YANG 'GRIB PAR MI 'GYUR
RO, ,BRTZON 'GRUS DMAN PA LA LA ZHIG, ,SANGS RGYAS THOB PAR MA
GYUR KYANG, ,'KHOR LOS SGYUR RGYAL BDE BA NI, ,SKYE BA KUN DU
THOB PAR 'GYUR, ,SANGS RGYAS KUN GYI BSOD NAMS NI, ,PHYOGS BCU
DUS

GSUM YOD PA RNAMS, ,DE YI BA SPU'I KHUNG BU ZHES, ,RGYAL BA MCHOG
GIS RAB TU GSUNGS, ,ZHE'O, ,LE'U BRGYAD PA LAS, SEMS CAN KUN GYI
GNYEN GCIG PAS, ,RNAM PA SLU BA MED PA'I SEMS, ,DE BAS BRTAN PA
BSKYED PAR BYA, ,'DI BYAS PA YIS RDZOGS SANGS RGYAS, ,

DGYES PA'I BDAG NYID CAN KUN MNYES, ,BDUD DANG BGEGS LA SOGS PA
YANG, ,GLAGS SKABS TSOL PAR MI BYED CING, ,PHYAG NA RDO RJE LA
SOGS PA, ,DGYES PAS RTAG TU BSRUNG BA MDZAD, ,CE'O, ,GZHAN LAS
NI, STONG CHEN PO'I 'JIG RTEN GYI KHAMS RIN PO CHE SNA BDUN

GYIS BKANG STE 'PHAGS PA RNAMS LA PHUL PA BAS, GANG GIS DAM TSIG
LA YANG DAG PAR GNAS TE 'DU 'DZI SPANGS TE DGON PA LA GNAS NAS
SKAD CIG TZAM RING NGE 'DZIN GNYIS KYIS MNYAM PAR GZHAG NA DE
GNYIS LAS MNYAM PAR GZHAG PA DE BSOD NAMS KYI PHUNG PO DPAG TU
MED PA 'THOB

PAR 'GYUR BA DANG, DPER NA 'KHOR LOS SGYUR BA'I RGYAL PO MTSAN
GYIS BRGYAN PA NI GLING BZHI LA DBANG PA'I MTHU YOD CING CHOS KYI
'KHOR LO SGYUR TO, ,DE BZHIN DU RGYAL BA'I SRAS DAM TSIG DANG
SDOM PA LA YANG DAG PAR GNAS PA'I MTSAN GYIS BRGYAN PA NI RING
POR MI THOGS PAR SKYE BA BDUN

LA SOGS PAS 'TSANG RGYA ZHING, SANGS RGYAS KYI MDZAD PA THAMS CAD
BYED PA YIN NO, ,YANG YID BZHIN GYI NOR BU RIN PO CHE DBANG GI
RGYAL PO NI SU'I SPYI GTZUG NA YONG PA LA 'GRO BA GANG GIS KYANG
BAR MI CHOD DO, ,DE BZHIN DU SNGAGS PA GANG ZHIG SDOM PA DANG DAM
TSIG GI NOR BUS SGO GSUM

@54A *, ,BRGYAN PA LA BDUD LA SOGS PA GANG GIS KYANG BAR DU MI
CHOD DO, ,YANG SKYES BU MIG DANG RKANG BAR LDAN PA NI KANG 'GRO
BA'I GNAS SU PHYIN CING DGOS PA THAMS CAD SGRUB PAR BYED DO,
,MNYAM PA'I DAM TSIG MIG DANG 'DRA BA DANG SPYOD PA'I DAM TSIG
RKANG PA DANG 'DRA BA LA

BRTEN TE YE SHES KYI LAM DRANG DU ZHUGS PAS THAMS CAD MKHYEN PA'I
NOR BU BLANGS TE, BDAG DANG GZHAN GYI DON LHUN GYIS GRUB PAR BYED
PAR 'GYUR RO, ,YANG DPER NA RI'I RGYAL PO GANGS LA SMAN 'BRAL BAR
DKA' BA ZHES BYA BA YOD DE, DE GANG GIS RNYED PA DE NI DUG DANG
NAD LA SOGS

PA RTZA BA NAS 'BYIN CING TSE RING BA YANG 'GRUB BO, ,DE BZHIN DU
RDO RJE SLOB DPON GYI THUGS NOR BU RIN PO CHE'I NOR BU BLANGS TE,
LAS DANG SKAL BA DANG LDAN PA GANG ZHIG DAM TSIG RNAMS KYI SMAN
THOB PAS 'KHOR PA THOG MA MED PA NAS BSAGS PA'I BAG CHAGS DANG
NYON MONGS PA'I NAD

THAMS CAD ZHI ZHING BYANG LA BLA NA MED PA'I BYANG CHUB MA THOB
KYI BAR DU MI 'CHI BA'I TSE YANG 'THOB BO, ,DPER NA DED DPON BSOD
NAMS KYIS GZI BRJID DANG THABS DANG LDAN PAS RGYA MTSO CHEN POR
ZHUGS TE, RIN PO CHE'I GLING DU PHYIN TE NOR BU RIN PO CHE BLANGS
NAS BDAG DANG GZHAN LA PHAN 'DOGS

SO; ,DE BZHIN DU DGE BA'I BSHES GNYEN 'GRO BA 'KHOR BA LAS 'DON
PA'I DED DPON LA BRTEN TE, TSUL KHRIMS DANG DAM TSIG TU SBYAR NAS
THABS LA MKHAS PA DANG, BRTZON 'GRUS KYI SKYA BA BSKYOD NAS 'KHOR
BA'I RGYA MTSO LAS BSGRAL TE, DNGOS GRUB RNAM PA GSUM GYI NOR BU

BLANGS TE, BDAG DANG GZHAN LA PHAN 'DO KAS SO, ,DE LTA BAS NA
RNAL 'BYOR PA THAMS CAD MKHYEN PA'I YE SHES BSGRUB PAR 'DOD PA
DAG GIS DAM TSIG DANG SDOM PA MTHA' DAG TSUL BZHIN BSRUNGS LA,
RGYUD DANG SGRUB THABS DANG MTHUN PAR DGONGS PA'I GNAS SU NAM
LHUN GYIS GRUB

BA'I BAR DU, RDO SHING NGAM RI DAGS SHI BA'I RO BZHIN DU GNAS TE
BSGRUB PAR BYA'O, ,BDAG NYID DRAN GSO RNAL 'BYOR PA LA PHAN GDAGS
PHYIR, ,RGYUD DANG SGRUB THABS DAG LAS DAM TSIG MDOR BSDUS PAS,
,'PHAGS DANG MKHA' 'GRO'I TSOGS LA GNOD STE BZOD PAR GSOL, ,

@54B DES NI 'JIG RTEN GSUM BCAS RDO RJE 'DZIN THOB SHOG ,DBANG
POS MTSAN PA'I YUL GYI RTZA NA GNAS PA'I SLOB DPON RDZNY'A NA BO
DHIS MDZAD PA, LAS DANG PO PA'I DAM TSIG MDOR BSDUS BA RDZOGS
SO,, ,,RGYA GAR GYI MKHAN PO KA MA LA GUPTA DANG, LO TZ'A BA BSOD
NAMS RGYAL BAS BSGYUR BA'O,, ,,

