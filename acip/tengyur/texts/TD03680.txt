@311A #, ,RGYA
GAR SKAD DU, T'A R'A AA GR'A PR'APTI N'A MA, BOD SKAD DU, SGROL
MA MCHOG THOB PA ZHES BYA BA, RJE BTZUN SGROL MA LA PHYAG 'TSAL
LO, ,SNGON DU GSUNGS PA'I RIM PAS STONG PA NYID KYI BAR

BSGOMS TE, SKAD CIG LA RANG SGROL MAR BSGOMS PA'I THUGS KAR T'Am
AINDRA N'I LA'I MDOG LTA BU BLTA BAR BYA'O, ,LUS SKYIL KRUNG LA
TSIGS DRANG POR BSRANG STE MNYAM GZHAG GI PHYAG RGYA LA SOGS TE
LUS GNAD LNGA DANG LDAN PAS RLUNG RGYU BA SPANGS TE LTE BA LAS ME
RAB TU SBAR NAS,

SPYI GTZUG NAS THIG LE PHAB STE T'Am LA PHOG ,T'Am LAS BYANG CHUB
KYI SEMS ZHUN TSUL DU LUS THAMS CAD LA KHYAB PAS BDE BA CHEN PO'I
TING NGE 'DZIN SKYES PAR BSAM ZHING SROG RTZOL LA 'BAD NA ZHAG
BDUN GYIS DNGOS SU SKYE BAR 'GYUR TE, BYANG SEMS 'DZAG NA GDAMS

NGAG DRAN PAR BYA, DE NAS T'Am LAS 'OD 'PHROS TE SNOD BCUD THAMS
CAD RANG LA BSDUS RANG YANG T'Am LAS BSDUS TE T'Am YANG RIM GYIS
MI DMIGS PAR BYAS LA YOD PA DANG MED PA'I RTOG PA SPANGS LA,
STONG PA NYID KYI BDE BA LA RGYAS GDAB PO, ,RTOG PA LA SHES PA

'PHRO NA SNGA MA LTAR BDE BA BSGOM, BDE BA SHAS CHEN PHYI MA LTAR
STONG PA BSGOM, RTOG PA GZHAN 'BREL PA SPANG STE ZLA BA DRUG TU
BSGOMS NA MCHOG THOB PAR 'GYUR RO, ,SGROL MA MCHOG SGRUB PA ZHES
BYA BA DNGOS GRUB BRNYES PA'I SLOB DPON BSOD SNYOMS PAS MDZAD PA
RDZOGS SO,, ,,

