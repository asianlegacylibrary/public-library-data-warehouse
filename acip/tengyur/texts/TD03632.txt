@248B #, ,RGYA GAR SKAD DU, YA M'ANTA KA S'A DHA NAm,
BOD SKAD DU, ,GSHIN RJE MTHAR BYED KYI SGRUB THABS, DPAL GSHIN
RJE MTHAR BYED LA PHYAG 'TSAL

@249A *, ,LO; ,SGOM PA POS DANG POR ZHAL BSANG BA LA SOGS PA BYA
STE, RANG GI SNYING GAR AA YIG LAS SKYES PA'I ZLA BA LA YAm YIG
NAG PO BSGOM PAR BYA'O, ,DE'I 'OD ZER GYIS BLA MA DANG, SANGS
RGYAS RNAMS GDAN DRANGS NAS YANG DAG PAR MCHOD CING SDIG PA
BSHAGS

PA LA SOGS PA BYA'O, ,DE NAS YAm YIG TZAM LAS RNAL 'BYOR PAS BDAG
NYID STONG PA NYID MNGON DU BYA ZHING BYIN GYIS BRLAB PAR YANG
BYA STE, SMON LAM RJES SU DRAN PAR BYA'O, ,DE'I RJES SU RAm YIG
LAS BYUNG BA'I NYI MA LA H'Um YIG LAS BYUNG BA'I RDO RJE THO BA,
RANG GI SA BON GYIS MTSAN PA RNAMS PAR BSGOM

PAR BYA'O, ,DE LAS SKYES PA'I RDO RJE'I SA GZHI DANG, RDO RJE'I
RA BA DANG, RDO RJE'I GUR BSGOM PAR BYA'O, ,DE'I DBUS SU ZLA BA'I
DKYIL 'KHOR LA DBYANGS YIG NYIS 'GYUR GYI RANG BZHIN SKYES BU
CHEN PO'I MTSAN SUM CU RTZA GNYIS KYIS MTSAN PA, SHES RAB KYI
RANG BZHIN YANG DAG PAR BLTA'O, ,DE'I

STENG DU DPE BYAD BZANG PO BRGYAD CU'I RNAM PAR DAG PA DE LA, dA
dHA YA RA LA WA BZHI NYIS 'GYUR DANG BCAS PA DANG, KA LA SOGS
PA'I GSAL BYED NYIS 'GYUR YONGS SU RDZOGS PA LAS, GZHAN YANG ZLA
BA'I DKYIL 'KHOR LA THABS KYI NGO BO MTHA' YAS PA 'BAR BA 'PHRO
ZHING BSAM PAR BYA'O, ,DE NAS

DE GNYIS YONGS SU RDZOGS PA LAS NYI MA'I DKYIL 'KHOR LA H'Um
MTHING GA DANG, YAm LAS YANG DAG PAR BYUNG BA'I CHAR SPRIN NAG PO
GSAR BA'I KHA DOG CAN GSUS PA CHE BA, SMIN MA DANG SMA RA DMAR
SER GYEN DU BRDZES PA, MCHE BA GTZIGS PA, THUNG ZHING RGYAS LA MA
HE LA BZHUGS PA,

STAG GI PAGS PA'I SHAM THABS BSNAMS PA, RI DVAGS BDAG PO'I PAGS
PAS STOD G-YOGS BYAS PA, SHIN TU 'JIGS PAR BYED PA, RANG GI SKU'I
'OD ZER GYIS KHRO BO LNGA 'PHRO BZHIN PA SPRUL NAS, GDENGS KA'I
RGYAL POS BRGYAN PA, KHRAG 'DZAG PA'I MGO BO BRGYA'I PHYED KYI
PHRENG BA

BSNAMS PA, PHYAG DRUG PA G-YAS KYI PHYAG RNAMS KYIS THO BA DANG,
RAL GRI DANG, RDO RJE BSNAMS PA, G-YON GYI PHYAG GSUM GYIS SDIGS
MDZUB DANG BCAS PA'I ZHAGS PA BSNAMS PA'O, ,ZHAL DRUG PA DANG PO
KHRO ZHAL DANG, MTHING GA DANG, DKAR PO DANG, SER PO DANG, SER BO
DANG, DMAR PO DANG,

@249B NAG PO RNAMS GZHAN RNAMS SU ZHAL GYI RIM PAS SO, ,ZHAL
THAMS CAD NI ZLUM ZHING DMAR BA'I SPYAN GSUM PA'O, ,ZHABS DRUG
PA, ZHABS GNYIS G-YON BRKYANG MDZAD CING YANG ZHABS GNYIS GAR
STABS MDZAD PA, ZHABS GZHAN GNYIS SEMS DPA'I SKYIL KRUNG MDZAD
PA, NYI MA 'BAR BA'I

DBUS SU BZHUGS SHING BGEGS RNAMS 'JOMS PAR MDZAD PA, THOD PA
BRGYAD KYIS LEGS PAR BRGYAN CING SHIN TU 'JIGS PA'I MGO BO'I
PHRENG BA CAN NO, ,DE'I RJES LA KshIm DZAm KHAm, LAm SKAm SAm GI
SA BON RNAMS LAS BYUNG BA'I SA'I SNYING PO DANG, PHYAG NA RDO RJE
DANG, NAM MKHA'I SNYING PO DANG, 'JIG RTEN

DBANG PHYUG DANG, SGRIB PA RNAM PAR SEL BA DANG, KUN DU BZANG PO
ZHES PA RNAMS MIG DANG, RNA BA DANG, SNA DANG, LCE DANG, NU MA
DAG DANG, LTE BA ZHES PA RNAMS KYI 'KHOR LO DANG, RDO RJE DANG,
RIN PO CHE DANG, CHU SKYES DANG, MDA' DANG, RDO RJE RNAMS PHYAG
G-YAS PA RNAMS KYIS BSNAMS PA,

PHYAG G-YON PA RNAMS KYIS SDIGS MDZUB KYI PHYAG RGYA MDZAD PA,
DKAR PO DANG, NAG PO DANG, SER PO DANG, DMAR PO DANG, LJANG GU
DANG, DKAR PO RNAMS SU BZHUGS PA, DE'I RJES SU MGO BO DANG, MGRIN
PA DANG, SNYING GA STE, SKU DANG GSUNG DANG, THUGS RNAMS SU GNAS
PA'I ZLA BA'I DKYIL 'KHOR

LA BZHUGS PA, AOm A'A:H'Um ZHES PA LAS BYUNG BA KHA DOG DKAR PO
DANG, DMAR PO DANG, NAG PO DANG, RDO RJE DANG, CHU SKYES DANG,
RDO RJE RNAMS PHYAG G-YAS PA RNAMS KYIS SDIGS MDZUB KYI PHYAG
RGYA MDZAD PA'O, ,DE NAS SNYING GA'I SA BON GYI 'OD ZER RNAMS
KYIS YE SHES SEMS DPA' GDAN

DRANGS NAS RO GCIG TU BSGOMS TE, MI BSKYOD PAS DBU BRGYAN PA'I
BDAG NYID YUN RING DU BSGOM PAR BYA'O, ,DE LA SNGAGS NI 'DI'O,
,AOm HR'I:shtR'i:BI KRi T'A NA NA H'Um H'Um PHAt PHAt SV'A H'A,
DE NAS GSHEGS SU GSOL NAS LDANG BAR BYA'O ZHES PA NI GSHIN RJE
MTHAR BYED KYI SGRUB THABS RDZOGS SO,, ,,

