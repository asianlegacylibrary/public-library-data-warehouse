@185A #, ,RGYA GAR SKAD DU, BADZRA Y'A NA M'U LA
PATTI t'I K'A, BOD SKAD DU, RDO RJE THEG PA'I RTZA BA'I LTUNG
BA'I RGYA CHER 'GREL PA, 'JAM DPAL GZHON NUR GYUR PA LA

@185B PHYAG 'TSAL LO, ,BYANG CHUB SEMS DPA' SKU GSUM SPRUL, ,SKU
RNAMS 'DUL BA'I RGYAL PO DANG, ,'PHAGS DANG ZAB PA'I DON STON
DANG, ,RNA BRGYUD THOB PA'I SLOB DPON NI, ,BCU GNYIS TSOGS LA
BDAG PHYAG 'TSAL, ,RIN CHEN LTA BU'I RGYUD CHEN LAS, ,GZHI MO LTA
BUR

BZHAG NAS NI, ,RGYUD RNAM KUN LAS BUS NAS KYANG, ,SGRUB PA'I DON
DU BSHAD PAR BYA, ,DE LA, DAM TSIG NYAMS DANG MA NYAMS DANG,
,BSKANG BA'I CHO GA GSUM DU BSTAN, ,RDO RJE SLOB DPON DAM TSIG
NI, ,NYAMS PA'I RAB 'BRING GSUM DANG DGU, ,NGAN SEMS BCAS

NAS SLOB DPON LA, ,TSIG RTZUB MTSON PHYUNG RGYAB NAS NI, ,YUN
RING MTHO LA BSHAGS MI BYED PA, ,NYAMS PA CHE STE 'BRING GI NI,
,MTSON PHYUNG LA SOGS BRGYAB NAS SU, ,CUNG ZHIG MTHOL BSHAGS MI
BYED PA, ,'BRING YIN THA MA NYAMS PA NI, ,NGAN SEMS SGO NAS
BSHAGS

NAS SU, ,MTHOL BSHAGS MI BYED ZLA BA'I BAR, ,THA MA YIN TE GSUM
KA LA, ,SEMS DANG DNGOS DANG SOGS PA LA, ,BZLOG NAS CHES CHER
'KHRUL PA DANG, ,GO MNYAM PA NI MTSO SKYES GSUNGS, ,YANG NA DGU
YI RAB KYI RAB, ,BSAM PA GONG RDZOGS SLOB DPON BKRONGS, ,

LO RU BSHAGS PA MI BYED PA, ,'BRING NI GONG BZHIN RDZOGS NAS SU,
,LO PHYED BSHAGS PA MI BYED PA, ,THA MA ZLA BAR MI BSHAGS PA'O,
,SLOB DPON MA BKRONGS GSUM PA RDZOGS, ,LO RU MI BSHAGS 'BRING GI
RAB, ,'BRING GI LO PHYED THA MA NI, ,ZLA BA GCIG GO THA

MA'I BAR, ,GNYIS PO RDZOGS NAS LO DUS SU, ,'BRING NI LO PHYED DU
NI BSTAN, ,THA MA ZLA BA GCIG GNAS PA'O, ,SLOB DPON GNYIS SU
BSTAN PA LA, ,RDO RJE SLOB DANG SLOB DPON TZAM, ,LUS NGAG YID
GSUM BYIN BRLABS PA'I, ,RDO RJE SLOB DPON DE LA NI, ,THAMS

CAD BRTZI BAR BYA BA YIN, ,BSTAN BCOS SLOB DPON DGU YI NI, ,THA
MA TZAM MAM YANG NA NI, ,YAN LAG MGO MNYAM TZAM DU DPYAD, ,RDO
RJE SLOB DPON GSUM DU STE, ,RTZA BA DANG NI YAN LAG GNYIS, ,DGU
KA BRTZI BAR BYA BA YIN, ,PHYAG RGYA DRUG PA MAN CHAD DO, ,LAS

@186A *, ,KYI SLOB DPON GSUM PA YIN, ,RTZA BA MAN NGAG GNYIS PO
YANG, ,RTZA BA MAN NGAG BSTAN PA NI, ,MAN NGAG PAS NI RTZA BA
CHE, ,MAN NGAG GIS NI MAN NGAG CHE, ,RTZA BA CHUNG NA GO MNYAM
MO, ,MAN NGAG GIS NI MAN NGAG SHIN TU CHE, ,GONG MA DE LAS BZLOG
STE,

BSTAN, ,LUNG STON PA YI SLOB DPON NI, ,PHYAG RGYA NYID DANG GO
MNYAM MO, ,SLOB DPON GYI RTZA BA'I DAM TSIG GO, ,SPUN GYI DAM
TSIG NYAMS PA LA, ,RAB 'BRING BSDUS RGYAS DGU DANG GSUM, ,RAB KYI
YANG RAB NYAMS PA NI, ,BSAM NGAN MTSON DBYUG BSNUN NAS SU, ,SHI

NAS LO RU MI BSHAGS PA, ,YANG RAB YIN TE RAB KYI 'BRING, ,LO
PHYED DU NI SHES PAR BYA, ,RAB KYI THAM ZLA BA GSUM, ,'BRING GI
RAB KYI DAM TSIG NI, ,ZLA BA GCIG TU SHES PAR BYA, ,'BRING GI
'BRING NI ZLA BA PHYED, ,'BRING GI THA MA ZHAG GCIG GO, ,THA MA'I
DAM TSIG NYAMS

PA NI, ,TSIG RTZUB SMRAS NAS ZLA GCIG TU, ,MTHOL BSHAGS MI BYED
THA MA'I RAB, ,'BRING NI ZLA PHYED SHES PAR BYA, ,THA MA ZHAG
GCIG YAN CHAD DO, ,GSUM DU PHYE STE BSTAN PA NI, ,MTSON DBYUG LA
SOGS BRGYAB NAS SU, ,SHI NAS CUNG ZHIG MI BSHAGS PA, ,DE NI RAB

YIN 'BRING GI NI, ,MTSON PHYUNG BRGYAB NAS MA SHI BAR, ,THA MA
TSIG RTZUB SMRAS NAS NI, ,ZHAG 'DAS MTHOL BSHAGS MI BYED PA, ,RDO
RJE SPUN GYI DAM TSIG NYAMS PA'I TSAD DO, ,BDE GSHEGS BKA' LAS
'DAS PA YI, ,DAM TSIG NYAMS PA'I TSAD BSTAN PA, ,DAM TSIG

SA YA 'BUM SDE YANG, ,BDE GSHEGS BKA' RU 'DUS PA YIN, ,'DI NI
KHYAB CHE KHYAD PAR NI, ,RDO RJE SLOB DPON BYED PAS SU, ,SLOB
DANG 'GRO BA'I DON DU YANG, ,CHO GA TSUL BZHIN MA GYUR PA, ,LO RU
BYED NA RAB KYI RAB, ,ZLA DGUR BYED NA 'BRING YIN NO, ,ZLA DRUG
THA MAR SHES

PAR BYA, ,'BRING GI RAB NI ZLA BA GSUM, ,'BRING GI 'BRING NI ZLA
GCIG GO, ,'BRING GI THA MA ZLA PHYED DO, ,THA MA'I RAB NI ZHAG
GCIG GO, ,KHENGS GRAGS 'DOD PA'I DBANG GYUR NAS, ,CHO GA THAMS
CAD 'KHRUL PA'AM, ,'BRING NI CHO GA PHYED 'KHRUL PA, ,THA MA CHO
GA GCIG

@186B 'KHRUL PA, ,DE RNAMS RGYU YI RIM PA YANG, ,'KHRUL PA'I CHO
GA RGYUN BYED LA, ,SHIN TU CHE BAR GYUR PA YIN, ,BSHAGS PA YUN
RING MI BYED PA, ,BSHAGS LA BRTZON NA DE LA SMAD, ,'KHRUL PA'I
CHO GA RGYUN DU NI, ,MI BYED GCIG GNYIS DE LA SMAD, ,CHE CHUNG
YOD NA DE LA

BSTOD, ,DE LTAR RAB 'BRING DGU GSUM NI, ,MKHAS PAS BRTAGS NAS
SHES PAR BYA, ,YANG NA, SGRUB DANG SLOB DPON GNYIS KA YANG, ,BDE
GSHEGS BKA' NI KHYAB CHE BAS, ,DOD MO DBANG BSKUR BYAS NAS SU,
,DBANG DANG DAM TSIG MI SHES DANG, ,SNOD MIN BSTAN

PAR MI BYA LA, ,DBANG LA SOGS PA STON PA DANG, ,YI DAM LHA NI
BRJED NAS SU, ,SLAR YANG LEN PAR MI BYED DANG, ,THUN MTSAMS SGOM
PAR MI BYED DANG, ,ZAS DANG GTOR MA'I RNAL 'BYOR DANG, ,PHYI NANG
SBYIN SREG RNAL 'BYOR DANG, ,SNYING PO SNGAGS DANG PHYAG RGYA
DANG, ,

MCHOD PA'I DUS KYI 'KHOR LO SOGS, ,YI DAM LHA DANG SLOB DPON GYI,
,MDUN DU DAM BCA' BYAS NAS NI, ,SPANGS DANG MA BSHAGS BRJED PA
RNAMS, ,RDO RJE DRIL BU PHRENG BA GSUM, ,MI BCANG RAB GNAS MA
BYAS DANG, ,RGYU DANG TSAD SOGS 'KHRUL PA DANG, ,'TSONG DANG

BGO DANG GTE 'JUG DANG, ,RAB GNAS BYAS LA SHES PAR BYA, ,MA BYAS
PA LA CHUNG DU 'ONG, ,PO TI GLEGS BAM LA SOGS DANG, ,KHA tV'Am LA
SOGS PHYAG MTSAN RNAMS, ,GONG BZHIN RAB GNAS BYAS PA DANG, ,MA
BYAS PA NI CHE CHUNG NGO, ,KHYAD PAR SGRUB PA PO YIS NI, ,RDOR

DRIL LA SOGS THAMS CAD KUN, ,GTZO BO LA SOGS MCHOD BYAS LA, ,CHOS
MTHUN YID 'ONG GZUNG BAR BYA, ,SO SOR THAR DANG BYANG CHUB SEMS,
,RIG 'DZIN NANG GI SDOM PA GSUM, ,GNYIS NI RIG 'DZIN RTEN YANG
YIN, ,YANG NA RIG 'DZIN NANG DU 'DUS, ,MI DGE LA SOGS BCU PO

YANG, ,GSUM DU 'DUS TE KHYAD PAR NI, ,SPANG BA DANG NI MI SPANG
DANG, ,DNGOS DANG BSAM PA DUS DANG NI, ,GNAS SKABS DANG NI RNAL
'BYOR GYI, ,BLO YI KHYAD PAR RIM PA YIS, ,SHES PAR DE NI MA BYAS
NA, ,BYAS NA YANG NI LTUNG BAR 'GYUR, ,MA BYAS NA YANG LTUNG BAR
'GYUR, ,DE BAS

@187A *, ,SLOB DPON LA GUS PAS, ,MAN NGAG GIS NI SHES PAR BYA,
,CHOS SPYOD LA SOGS BCU PO YANG, ,MAN NGAG BSGOM PA MA SHES NA,
,MDOR NA BKA' YI CHOS RNAMS KUN, ,THAMS CAD CHOS TSUL BZHIN SHES
BYA, ,DE LTAR MI SHES DAM TSIG NYAMS, ,SKU DANG ME

TOG DMAN PA DANG, ,SLOB DPON LA SOGS GRIB MA LA, ,'OG MA DANG
BRDZI BAR BYED PA DANG, ,DBANG DANG BRDZI BAR MI BYED KYI, ,BAR
GYI DAM TSIG DE DAG KUN, ,LO DUS LON LA CHEN POR 'GYUR, ,LO PHYED
LON NA 'BRING DU 'GYUR, ,THA MA ZLA GCIG SHES PAR BYA, ,BDE
GSHEGS BKA'

YI DAM TSIG GO, ,SEMS CAN RNAMS LA BYAMS PA YI, ,SEMS SPANGS PAS
NI DAM TSIG NYAMS, ,DE YI RAB 'BRING BSTAN PA NI, ,ZHING DAG PA
YI GANG ZAG LA, ,KHROS DANG BYAMS SEMS SPANGS NAS NI, ,MTSON
DBYUG LA SOGS BSNUN NAS NI, ,LO RU BSHAGS PA MI

BYED PA, ,RAB KYI RAB YIN 'BRING GI NI, ,DE PHYED DU NI SHES PAR
BYA, ,THA MA YI NI ZLA GCIG GO, ,ZHING MA DAG PA'I GANG ZAG LA,
,GONG BZHIN BYAS NAS LO RU NI, ,MI BSHAGS PA NI 'BRING GI RAB,
,'BRING GI LO PHYED THA MA NI, ,ZLA BA GCIG TU SHES PAR BYA,
,SEMS CAN

LA SOGS GZHAN PO LA, ,GONG BZHIN BYAS NAS LO RU NI, ,MI BSHAGS PA
NI THA MA'I RAB, ,'BRING NI LO PHYED THA MA GCIG, ,ZHING DAG PA
YI GANG ZAG LA, ,NYIN GCIG MANG POR RDUNG BYED LA, ,RAB KYI YIN
TE 'BRING GI NI, ,MA DAG PA YI GANG ZAG LA, ,THA MA SEMS CAN PHAL

PA LA, ,MANG PO RNAMS NI RDUNG BYED LA, ,DE LAS MANG NYUNG 'KHRUL
PA DANG, ,SEMS DANG DNGOS DANG SOGS PA RNAMS, ,SLOB DPON ZHAL NAS
SHES PAR BYA, ,DAG DANG MA DAG GANG ZAG DANG, ,SEMS CAN GZHAN LA
SOGS PA LA, ,LUS NGAG YID GSUM GDUNGS NAS NI,,

'CHI LA THUG PA'I SEMS CAN LA, ,NYIN DANG MTSAN NI DUS DRUG TU,
,SBYIN PA RNAM BZHIS MI SKYONG NA, ,DAM TSIG NYAMS TE GONG MA
BZHIN, ,SLOB DPON ZHAL NAS SHES PAR BYA, ,BYAMS SEMS SPANGS PA'I
DAM TSIG GO, ,CHOS KYI RTZA BA BYANG CHUB SEMS, ,DE SPONG DAM
TSIG

@187B NYAMS PA NI, ,DAM TSIG RAB 'BRING TSAD BSTAN PA, ,SNGAGS
KYI RNAL 'BYOR SEMS BSKYED NAS, ,SLAR LOG NYAN THOS SEMS BSKYED
LA, ,ZHUGS NAS LO RU GNAS PA YIN, ,BSHAGS PA MI BYED RAB YIN NO,
,'BRING GI LO PHYED THA MA NI, ,ZLA BA GCIG TU SHES PAR BYA, ,ZLA

PHYED ZHAG BDUN ZHAG GCIG NI, ,THA MA YI NI RAB 'BRING GSUM,
,GONG MA DE NI 'BRING GI YIN, ,RAB NI MU STEGS SEMS SU NI, ,ZHUGS
NAS LO GCIG LO PHYED DANG, ,ZLA GCIG THA MA'I RAB YIN NO, ,SEMS
SPANGS PA YI DAM TSIG GO, ,RANG DANG GZHAN GYI GRUB PA'I MTHA', ,

CHOS LA SMOD PA'I DAM TSIG GI, ,RAB 'BRING GI NI TSAD BSTAN PA,
,CHOS LA SMOD NAS LO RU NI, ,MI BSHAGS PA NI RAB YIN NO, ,'BRING
NI LO PHYED THA MA NI, ,ZLA BA GCIG TU SHES PAR BYA, ,RGYUN DU
SMOD CING MI BSHAGS PA, ,LO DANG LO PHYED ZLA BA DANG, ,RAB KYI
RAB 'BRING GSUM

YIN NO, ,GONG MA 'BRING YIN THA MA NI, ,ZLA PHYED ZHAG GCIG ZHAG
BDUN NI, ,THA MA YI NI RAB 'BRING GSUM, ,CHOS LA SMOD PA'I DAM
TSIG GO, ,YONGS SU MA SMIN SEMS CAN LA, ,GSANG BA SGROGS PA'I DAM
TSIG NI, ,RAB 'BRING GI NI TSAD BSTAN PA, ,MA SMIN PA LA

GNYIS YOD DE, ,DBANG BSKUR DE NI MA BYAS DANG, ,GLEN PA LKUGS PAR
GYUR PA GNYIS, ,DE LTA BU YI GANG ZAG LA, ,MAN NGAG GSANG BA
BSTAN NAS KYANG, ,LO YI DUS SU MI BSHAGS PA, ,'BRING GI RAB YIN
'BRING GI LO, ,PHYED 'BRING YIN TE THA MA NI, ,ZLA BA GCIG

TU SHES PAR BYA, ,DE 'DRA'I GANG ZAG MANG PO LA, ,YANG NAS YANG
DU SGROGS PA NI, ,LO GCIG LO PHYED ZLA PHYED NI, ,RAB KYI RAB
'BRING GSUM YIN NO, ,MI ZAB CHOS SU GYUR PA YI, ,LO GCIG TU NI
GNAS PA DANG, ,THA MA'I RAB YIN THA MA YI, ,LO PHYED ZLA GCIG
GNYIS PO

YIN, ,YANG NA ZAB PA'I DON RNAMS LA, ,ZLA PHYED ZHAG BDUN ZHAG
GCIG NI, ,THA MA YI NI RAB 'BRING GSUM, ,YANG NA DE GSUM 'KHRUL
KA YI, ,SLOB DPON MKHAS PAS SHES PAR BYA, ,GSANG BA SGROGS PA'I
DAM TSIG GO, ,PHUNG PO SANGS RGYAS LNGA BDAG LA, ,BRNYAS

@188A *, ,PAR BYED PA'I DAM TSIG NI, ,RAB 'BRING THA MA'I TSAD
BSTAN PA, ,PHUNG PO LHA YI NGA RGYAL DU, ,MA SHES SHES NAS SPANGS
PA NI, ,BSHAGS PA MI BYED LOR LON PA, ,'BRING GI RAB YIN 'BRING
GI NI, ,LO PHYED THA MA ZLA BA GCIG ,ZLA PHYED ZHAG BDUG ZHAG

GCIG NI, ,THA MA'I RAB 'BRING GSUM YIN NO, ,MA SHES STENG DU YANG
NAS YANG, ,SMOD PAR BYED CING GDUNG BA NI, ,LO GCIG LO PHYED ZLA
GCIG NI, ,RAB KYI 'BRING YIN GSUM YIN NO, ,PHUNG PO BRNYAS BYED
DAM TSIG GO, ,RANG BZHIN DAG PA'I CHOS RNAMS LA, ,SOM NYI ZI BA'I

DAM TSIG NI, ,RTZA BA RLUNG GI MAN NGAG LA, ,LAN CIG DKA' BA LA
SOGS KYI, ,ZAB MO'I DON LA LO DUS SU, ,THE TSOM ZA ZHING MI
BSHAGS PA, ,RAB KYI RAB YIN 'BRING GI NI, ,THA MA ZLA BA LO GCIG
GO, ,LHAN CIG BKA' BCA' MA GTOGS PA'I, ,LHAG MA RNAMS LA THE TSOM

NI, ,LO DUS ZLA BA 'BRING GI RAB, ,LHAG MA GNYIS PO GONG BZHIN
BYA, ,SGYU MA LTA BU'I TING 'DZIN LAS, ,LHA YI RNAL 'BYOR GNYIS
DANG NI, ,MI SHES PHYI NANG THUN MONG GSUM, ,YANG NA GONG MA
GNYIS PO YI, ,ZLA PHYED ZHAG BDUN ZHAG GCIG NI, ,THA YI RAB
'BRING GSUM YIN

NO; ,SOM NYI ZA BA'I DAM TSIG GO, ,GDUG LA RTAG TU BYAMS LDAN
PAR, ,BYED PA'I DAM TSIG NYAMS PA NI, ,GDUG CES BYA BA'I SLOB
DPON NI, ,RDO RJE SPUN DANG RNAL 'BYOR GYI, ,DGRAR GYUR BSTAN PA
'JIG PA DANG, ,DE LA SOGS PA BYED PA RNAMS, ,GDUG BA ZHES NI BYA

BA YIN, ,DE LTA BU YI GDUG PA NI, ,MTHOL BSHAGS MI BYED LO RU NI,
,GNAS PAS RAB KYI RAB YIN NO, ,LHAG MA GNYIS PO GONG BZHIN NO,
,SLOB DPON MA GTOGS RDO RJE SPUN, ,'BRING GI RAB 'BRING GSUM YIN
NO, ,GNYIS PO MA GTOGS LHAG MA NI, ,THA MA'I RAB

'BRING GSUM YIN NO, ,YANG NA DE RNAMS GSUM KA LA, ,ZHAG GRANGS
BRTZI NA GONG BZHIN NO, ,GDUG LA BYAMS PA'I DAM TSIG GO, ,MING
SOGS BRAL BA'I CHOS RNAMS LA, ,RTOG PAR BYED PA'I DAM TSIG NI,
,CHOS RNAMS SPROS DANG BRAL BA LA, ,LO GCIG RTOG PAR

@188B 'DZIN PA DANG, ,GZHAN YANG DE LA SBYOR BYED PA'I, ,BSHAGS
PAR MI BYED PA YI MI, ,LHAG MA GNYIS NI GONG BZHIN NO, ,GZHAN LA
MI SBYOR RANG TZAM NI, ,LO NAS ZLA BAR 'BRING GI NI, ,RAB 'BRING
DU NI SHES PAR BYA, ,DNGOS POR MA BZUNG TSOL 'DOD PA, ,DE BZHIN
LO NAS ZLA BA'I

PAR, ,THA MA'I RAB 'BRING GSUM YIN NO, ,RTOG 'DZIN BYED PA'I DAM
TSIG GO, ,SEMS CAN DAD DANG LDAN PA YI, ,SEMS SUN 'BYIN PA'I DAM
TSIG NI, ,DAD DANG LDAN PA'I GANG ZAG RNAMS, ,ZAB MO'I CHOS LAS
BZLOG NAS NI, ,MU STEGS CHOS LA SBYOR BYAS PA, ,LO

NAS ZLA BA'I BAR DU NI, ,RAB KYI RAB 'BRING GSUM YIN NO, ,ZAB
MO'I DON LAS BZLOG NAS NI, ,NYAN THOS THEG PAR SBYOR BYED PA,
,'BRING RAB GSUM YIN NO BZHIN TSAD, ,ZAB MO'I DON LAS BZLOG NAS
NI, ,PHA ROL PHYIN PAR SBYOR BYED PA, ,THA MA'I RAB 'BRING GSUM
YIN NO, ,

YANG NA, ,PHA ROL THEG PA BZLOG NAS NI, ,MU STEGS THEG PAR SBYOR
BYED PA, ,'BRING YIN NYAN THOS ZLOG BYED PA, ,THA MA YIN TE GSANG
SNGAGS NI, ,RAB YIN YANG NA MAR PO RNAMS, ,ZLOG BYED PA NI RAB
YIN TE, ,NYUNG DU 'BRING YIN THA MA NI, ,SEMS SUN 'BYIN PA'I DAM
TSIG

GO, ,DAM TSIG RNAMS LA JI BZHIN RNYED, ,MI BSTEN DAM TSIG NYAMS
PA'I TSAD, ,RTZA BA DANG NI YAN LAG GI, ,DAM TSIG NYIN MTSAN MI
SDO DANG, ,SPYOD PA LA SOGS LNGA PO LNGA, ,DANG DU BLANGS NAS MI
BSTEN PA, ,LO NAS ZLA BA'I BAR DU NI, ,MI BSHAGS RAB KYI GSUM YIN
NO, ,RTZA

BA DANG DU MI LEN PAR, ,'JOG PA 'BRING GI GSUM YIN NO, ,YAN LAG
MI LEN THA MA GSUM, ,YANG NA ZLA PHYED ZHAG BDUN DU, ,ZHAG GCIG
PA NI 'BRING GI GSUM, ,NYIN MTSAN GCIG LA THA MA'I GSUM, ,MI
BSTEN PA YI DAM TSIG GO, ,BUD MED SHES RAB RANG BZHIN CAN, ,

SMOD PAR BYED PA'I DAM TSIG NI, ,DPER NA BA LANG KO BA NAS,
,SGRAS MTSON BAR DU SLOB PA BZHIN, ,BUD MED SHES RAB SGYU MA CAN,
,LAS KYI PHYAG RGYA MTSAN LDAN LA, ,BRTEN NAS DE LA LO BAS GYUR
NA, ,YID KYI LHA MO LA BRTEN NAS, ,DE NAS GTUM MO NYID LA BRTEN,
,DA NAS SHES

@189A *, ,RAB DGA' MA LA, ,LHAN CIG DGA' BA'I BAR DU NI, ,BRTEN
NAS SHES RAB RIM PAR BSKYED, ,DE NAS PHYAG RGYA'I DNGOS GRUB
'THOB, ,DE LTAR BUD MED SHES RAB LA, ,SMOD CING SPONG BAR BYED PA
NI, ,LO DUS LON NA RAB KYI RAB, ,PHYED DANG ZLA GCIG GNYIS SU

BSTAN, ,DE LTA'I SHES RAB RANG BZHIN LA, ,RNAL 'BYOR LAM PA SMOD
NA NI, ,'BRING GI GSUM DANG BSTAN PA YIN, ,MTSAN DANG MI LDAN
THAMS CAD LA, ,RGYUN DU SMOD CING MI BSHAGS PA, ,LO DUS LON NA
THA MA'I RAB, ,PHYED DANG ZLA GCIG GNYIS SU BSTAN, ,SHES RAB

SMOD PA'I DAM TSIG GO, ,RTZA BA'I DAM TSIG RAB 'BRING NYAMS PA'I
TSAD BSTAN PA'O, ,YAN LAG DAM TSIG BSTAN PA NI, ,RNAL 'BYOR
SNGAGS PAS SNGAGS PA NI, ,NAN GYIS LEN PA GSUM DU BSTEN, ,GZHAN
GYI BUD MED LEN PA DANG, ,RANG GI RNAL 'BYOR MA GNYIS LA,

CHAGS PA'I DON DU 'JUG PA DANG, ,BYIN GYIS BRLAB PAR MI BYED PAR,
,THA MAL SPYOD PAS 'JUG BA DANG, ,RTAGS DANG MI LDAN 'JUG PA NI,
,RNAL 'BYOR CHAGS PA'I LAM PAS NI, ,DANG PO CHAGS PA 'DUL BA
DANG, ,ZAB MO'I DON LA 'JUG BYA'I PHYIR, ,SHIN TU CHAGS PA CHER

LDAN PA, ,BDE GSHEGS RGYAL BAS BSTAN PA YIN, ,RNAL 'BYOR GROL
BA'I LAM PA LA, ,GONG MA DE BZHIN MA BSTAN TE, ,LAS DANG RNAL
'BYOR DUS SU NI, ,YID KYI LHA MO GZUGS MDZES MA, ,TSOGS KYI 'KHOR
LO'AM SPYOD DUS SU, ,MOS PAS DE BSAM DAM TSIG YIN, ,RTAGS

LDAN BRTAN PA THOB NAS NI, ,MCHOG GI DNGOS GRUB MYUR 'DOD PAS,
,RNAL 'BYOR MA YIS LUNG BSTAN NAS, ,MI DE LHA LA SOGS PA YIS,
,ZHAG GCIG ZLA GCIG ZHAG DRUG TU, ,BSNYEN PAS MCHOG NI THOB PAR
'GYUR, ,CHAGS MED RNAL 'BYOR MOS PA YI, ,SKAD CIG SHES RAB

LA BRTEN NAS, ,PHYAG RGYA'I DNGOS GRUB THOB PAR 'GYUR, ,DE DON
BYA BA'I RIM PA NI, ,SA LA GNAS PA'I MKHA' 'GRO MA, ,KHO NA NYID
LA BRTEN PA YIN, ,DE LTAR MI SHES 'KHRUL PAR SPYOD, ,RGYUN DU
SPYOD CING LO DUS SU, ,MI BSHAGS DE NI RAB YIN NO, ,DE BAS NYUNG
BAR GYUR PA NI, ,

@189B 'BRING NYID DU NI SHES PAR BYA, ,THABS CIG SPYOD PA THA MA
YIN, ,NAN GYIS LEN PA'I DAM TSIG GO, ,MA GSUNGS PA YI RIG MA LA,
,SNGAGS PAS BDUD RTZI THOB BYED NI, ,BLA MA RDO RJE SLOB DPON
GYIS, ,MAN NGAG RNA BAR MA BRGYUD PAR, ,NAN GYIS BRTAGS NAS TSUL
'CHOS PA, ,RGYUN DU

BYED CING LO DUS SU, ,MI BSHAGS PA NI RAB YIN NO, ,DE BAS NYUNG
BA 'BRING YIN TE, ,GCIG TZAM BYED LA THA MA YIN, ,MA THOB PA YI
DAM TSIG GO, ,TSOGS KYI 'KHOR LO'I DAM TSIG GO, ,BSTAN LA 'THAB
MO RTZOD BYED PA, ,DBANG BSKUR MAN NGAG ZAB MO DANG, ,SLOB DPON
GCIG

PAR MA GYUR LA, ,MI ZAB TSOGS LA BSHAD PA YI, ,DUS SU RTZOD NAS
MTSON DBYUG NI, ,'DRES NAS CUNG ZHIG MI BSHAGS PA, ,RAB KYI YIN
TE 'BRING GI NI, ,MTSON DBYUG 'DRES NAS YUN THUNG BA, ,THA MA
TSIG RTZUB SHIN TU THUB, ,SHI BAR GYUR NA SLOB DPON GYI, ,'BRING
PO MAN CHAD

BRTZI BAR BYA, ,TSOGS KYI DAM TSIG NYAMS PA'O, ,GSANG CHOS YAN
LAG SHES GYUR KYANG, ,GZHAN LA MI STON SHES NGAN NI, ,SNOD DU
GYUR PA'I GANG ZAG LA, ,MAN NGAG SHES BZHIN MI STON NA, ,SNOD
GYUR MANG LA MI STON RAB, ,NYUNG LA MI STON THA MA GCIG ,YANG NA
DUS KYI

GSUM PO NI, ,GONG MA BZHIN DU SHES PAR BYA, ,LUNG MI STON PA'I
DAM TSIG GO, ,DAD PA'I SEMS CAN CHOS KYI RGYU, ,GZHAN GYI GTAM
BYED BYANG CHUB SEMS, ,THEG CHEN SNOD DU GYUR PA LA, ,GUS PAS
CHOS NI DRI BYED PA, ,LAN MI 'DEBS TE YI GE'I GTAM, ,PHYED PA RAB
YIN

'BRING GI NI, ,LUNG MA BSTAN PA'I GTAM BYED CING, ,THA MA NYAN
THOS KYI NI GTAM, ,DUS GSUM GONG BZHIN SHES PAR BYA, ,LOG PAR
STON PA'I DAM TSIG GO, ,NYAN THOS NANG DU ZHAG BDUN 'DUG, ,THEG
PA CHEN PO'I CHOS LA NI, ,THOS PAR GYUR NAS SKUR PA YI, ,NANG DU
ZHAG

BDUN 'DUG NAS NI, ,SPANGS NAS SPONG BYED LO DUS SU, ,MI BSHAGS PA
NI RAB YIN NO, ,ZHAG GSUM DU NI GCIG NI THA, ,DE GNYIS SU NI GONG
BZHIN NO, ,YANG NA RIGS 'DRAR GYUR PA LA, ,GNYIS PO MAN CHAD
BRTZI BAR BYA, ,ZHAG BDUN NYAL BA'I DAM TSIG GO, RNAL 'BYOR

@190A *, ,YE SHES MI SHES PAR, ,NGA NI SNGAGS PA YIN ZHES ZER,
,RNAL 'BYOR MED PA'I TING 'DZIN GYIS, ,TSIG TZAM 'GA' YI DA RGYAL
GYIS, ,SNGAGS PAR KHAS 'CHES YANG NAS YANG, ,LO DUS MI BSHAGS RAB
YIN NO, ,DE BAS NYUNG LTAR SHIN TU NYUNG,,

GNYIS PO YIN PAR SHES PAR BYA, ,MI SHES PA YI DAM TSIG GO, ,SNOD
MIN PA YI SEMS CAN LA, ,PHYI YI CHOS BSHAD YIN PA LA, ,GSANG BA'I
CHOS RNAMS 'CHAD PA NI, ,PHYI TZAM BSTAN PA'I GANG ZAG LA, ,GSANG
BA'I MAN NGAG STON PA NI, ,YANG YANG STON DANG MANG LA STON, ,

LO DUS MI BSHAGS RAB YIN NO, GNYIS PO GONG BZHIN SHES PAR BYA,
,DAM TSIG DE RNAMS KUN LA YANG, ,DUS DANG BSAM PA DNGOS PO KUN,
,CHE CHUNG BYUNG BAR GYUR PA DANG, ,MNYAM PAR GYUR DANG MA TSAD
RNAMS, ,MKHAS PAS BRTAGS NAS CHO GA NI, ,CHE CHUNG BSTOD DANG
SMAD

PAR BYA, ,DE LTAR MA SHES GSUM DANG DGU, ,MU DE BZUNG NAS LHAG
KYANG BZANG, ,DE RNAMS NI DAM TSIG NYAMS PA'I TSAD BSTAN PA'O,
,MA NYAMS PA'I TSAD BSTAN PA NI, GONG MA DE RNAMS MA BYUNG DANG,
,YANG NA SLOB DPON DKON MCHOG DANG, ,RDO RJE SPUN DANG SDUG PA
YI, ,SEMS

CAN RNAMS KYI DON DU NI, ,RAB TU MA GYUR 'BRING GI NI, ,DE DAG
MAN CHOD BYUNG NA YANG, ,NYAMS PAR MI 'GYUR BDE GSHEGS GSUNGS,
,LUS LA PHAN PAR GYUR NAS KYANG, ,TING 'DZIN NA GROGS SU GYUR PA
NI, ,NGES PAR MI 'GYUR BDE GSHEGS GSUNGS, ,SEMS CAN

'DUL BAR GYUR PA DANG, ,SEMS CAN DRANG BA'I DON DU YANG, ,NYAMS
PAR MI 'GYUR BDE GSHEGS GSUNGS, ,DE RNAMS SHES RAB ZAB MO DANG,
,SLOB DPON ZHAL GYI MAN NGAG LA, ,BRTEN NAS GNANG BKAG RIM PA NI,
,MKHAS PA RNAMS KYIS SHES PAR BYA, ,DAM

TSIG MA NYAMS PA'I TSAD BSTAN PA'O, ,DA NI DAM TSIG NYAMS PA
BSKANG BA'I CHO GA BSTAN TE CHO GA YANG NI DGU RU SHES PAR BYA,
RAB KYIS LO GCIG LA BSGOMS LA, ,TSOGS 'KHOR BCU GNYIS PHRAG BZHI
DANG, ,SBYIN SREG BDUN BRGYA NYI SHU DANG, ,GTOR MA BDUN BRGYA
NYI SHU

@190B DANG, ,DE DUS RDO RJE SLOB DPON DANG, ,RDO RJE MCHED KYANG
SPYAN DRANGS LA, ,RDO RJE SLOB DPON GRANGS GYUR NA, ,GZUGS BYA
YANG NA MCHIL LHA MA GOS, ,DE RTEN YANG NA MING GI YI GES BSKYED,
,'OD ZER 'PHROS NAS SLOB DPON GYIS, ,RNAM SHES BKU GNAS DE LA
GZUD, ,YI

DAM LHA'AM MI BSKYOD PA'I, ,GZUGS SU BLTAS PA DE LA NI, ,BSKYED
RIM THUN RE BYED PA DANG, ,BZLAS BRJOD 'BUM PHRAG GSUM GYIS NI,
,YI GE 'KHOR LO'I 'OD ZER GYIS, ,BDAG DANG SLOB DPON GNYIS KA YI,
,LUS NGAG YID KYI SGRIB PA SPYANG, ,SBYIN SREG GIS KYANG DE

BZHIN SPYANG, ,TSOGS KYI 'KHOR LO'I MCHOD PA YIS, ,'KHOR LO 'DU
'PHROS SPYANG BAR BYA, ,'KHOR LO 'DU 'PHROS MCHOD PA'O, ,GTOR MA
DANG POS SPYANG MCHOD DANG, ,BAR MAS BSRUNG ZHING SPEL BA DANG,
,THAMS GNOD PA MI BYED CING, ,BSHAGS PA RGYUN BYA 'DUS BYAS KYI,
,DGE

RTZA LA SOGS GZHAN YANG BYA, ,DE LTAR BYAS NAS SLOB DPON LA,
,SLAR YANG SDOM PA GSUM BLANGS LA, ,DKYIL 'KHOR 'JUG CING DBANG
BSKUR BLANG, ,SLOB DPON MED GYUR RDO RJE SPUN, ,MKHAS PA NYID LAS
BLANG BAR BYA, ,DE MED YI DAM LHA LA BLANG, ,DE LTAR BYAS NA DAG
'GYUR

TE; ,DNGOS GRUB KYANG NI THOB PAR 'GYUR, ,'BRING DANG THA MA
GNYIS PO YANG, ,PHYED PHYED 'DRES PHYED SHES PAR BYA, ,'BRING GI
RAB NI ZLA BA GCIG ,LHA BSGOM SBYIN SREG SUM CU DANG, ,GTOR MA
SUM CU PHRAG GNYIS DANG, ,TSOGS 'KHOR GSUM DANG BZLAS BRJOD NI,
,SUM

KHRI BSHAGS PA THUN MTSAMS SU, ,'BRING GI 'BRING NI NYI SHU RU,
,SBYIN SREG GTOR MA NYI SHU DANG, ,TSOGS GNYIS BZLAS BRJOD NYI
KHRI BYA, ,'BRING GI THA MA BCU RU SBYIN SREG BYA, ,GTOR MA BCU
DANG BZLAS BRJOD KHRI, ,DE DAG CHO GA BYED PA YANG, ,SLOB DPON LA
SOGS MA

TSOGS KYANG, ,RNAL 'BYOR GNYIS KYIS BOR LEN BYA, ,THA MA'I RAB
'BRING ZHAG BDUN DU, ,SBYIN SREG GTOR MA BDUN DANG BZLAS BRJOD
STONG, ,TSOGS 'KHOR GCIG DANG BSHAGS PA MTHUN, ,THA MA'I 'BRING
NI ZHAG GSUM DU, ,SBYIN SREG GTOR MA GSUM DANG MCHOD PA

@191A *, ,BRTZAM, ,BZLAS BRJOD LNGA BRGYA BSHAGS PA BYA, ,THA
MA'I THA MA ZHAG GCIG TU, ,GTOR MA SBYIN SREG RE RE DANG, ,BZLAS
BRJOD BRGYA DANG BSHAGS PA BYA, ,DE LTAR BYAS PAS DAG PAR 'GYUR,
,TSOGS KYI 'KHOR LO MA 'BYOR PAS, ,SBYIN SREG GCIG PUS BSKANG

BA YIN, ,RAB KYI GSUM GYI SBYIN SREG NI, ,SUM KHRI NYI KHRI KHRI
RU BYA, ,'BRING GI GSUM GYI SBYIN SREG NI, ,LNGA STONG STONG DANG
LNGA BRGYA BYA, ,THA MA GSUM GYI SBYIN SREG NI, ,BRGYA DANG LNGA
BCU NYI SHU LNGA, ,DE LTAR BYAS PAS DAG PAR 'GYUR, ,SBYIN SREG MA
BYAS RNAL 'BYOR PAS,,

BZLAS BRJOD KYIS NI BYA BAR GSUNGS, ,GSUM GYI RAB 'BRING GSUM
GSUM STE, ,BYE BA BDUN 'BUM SUM 'BUM DANG, ,'BUM DANG BDUN KHRI
GSUM KHRI DANG, ,KHRI DANG BDUN STONG SUM STONG DANG, ,STONG DANG
BDUN BRGYA SUM BRGYA DANG, ,DE LTAR BYAS PAS DAG PAR 'GYUR,,

DE LTAR MI 'GRUB RNAL 'BYOR PAS, ,GTOR MA CHEN PO'I CHO GAS
KYANG, ,SBYIN SREG BZHIN DU BSTEN NAS SU, ,NYAMS PA DAG STE
BSKONG BAR 'GYUR, ,SBYIN SREG BZLAS BRJOD GTOR MA LAS, ,BYUNG
BA'I DNGOS GRUB GSUM GYIS NI, ,DAM TSIG NYAMS PA BSKONG BAR
'GYUR, ,

THUN MONG DNGOS GRUB GRUB NAS KYANG, ,BRGYUD PAS MCHOG KYANG
'GRUB PAR GSUNGS, ,BSGOM PA LAS BYUNG DNGOS GRUB KYIS, ,DAM TSIG
NYAMS PA BSKONGS GYUR NAS, ,DNGOS GRUB GNYIS KA THOB PAR 'GYUR,
,LHAG MA RNAMS KYI CHO GA NI, ,SLOB DPON RAB GSUM PHAR BOR NAS,,

'BRING GI GSUM GYI RAB TU BSTAN, ,THA MA GSUM GYI 'BRING DU
BSTAN, ,THA MA RAB KYI SBYIN SREG GCIG ,'BRING GI GTOR MA'AM
BZLAS BRJOD BYA, ,THA MAS BLA MA'I MCHOD PA BYA, ,BLA MA MCHOD
PA'I MAN NGAG KYANG, ,MAndALA GSUM MAM GCIG BYAS LA, ,MAndALA
MTHAR PHYIN

MDZES PA LA, ,ME TOG MDZES LDAN MCHOD PA BSAGS, ,LUS TSAGS BGOS
PAS PUS BTZUGS NAS, ,BDUN DANG BCU DANG BCU GNYIS DANG, ,BYA BA
CHO GA GZHAN DANG MTHUN, ,KHYAD PAR BDAG GI SDIG PA NI, ,'OD ZER
DRA BAS BSDUS NAS NI, ,PHYUNG NAS GDAN GYI PAD STENGS

@191B SU, ,BLA MA YI DOM DKON MCHOG DANG, ,BDAG GI 'OD ZER 'KHRUL
'KHOR GYIS, ,SDIG PA SBYONG ZHING BSHAGS PAR BYA, ,YANG NA SGYU
MA LTA BU'I SEMS, ,DE BZHIN BYAS PAS DAG PAR 'GYUR, ,YAN LAG CHO
GA BSTAN PA NI, ,RTZA BA'I THA MA GSUM PO DANG, ,GO RIMS BZHIN

DU SHES PAR BYA, ,KHYAD PAR CHO GA BSTAN PA NI, ,RDO RJE SPUN NI
BKUG GYUR NAS, ,SGRIB SPYANG LHA RU BSKYED PA LA, ,MCHOD PA LA
SOGS GONG BZHIN NO, ,DE BZHIN 'GYUR NA'ANG GONG BZHIN NO, ,BDE
GSHEGS BKA' 'DAS DUS SU NI, ,GANG DU NYAMS PA DE LA NI, ,SPYANG
BA LA

SOGS BYA BA DANG, ,RIGS KYI LHA'AM PHYAG MTSAN NAM, ,A'A LI K'A
LI'I PHRENG BA NI, ,BSTIMS NAS GONG BZHIN SHES PAR BYA, ,SEMS CAN
BYAMS SEMS DAM TSIG LA, ,GANG DU SPANGS PA DE BKUG NAS, ,DNGOS
DANG BSAM PA GNYIS KAS SU, ,SPYANG BA LA SOGS GONG BZHIN

BYA, ,BYANG SEMS SPONG BA DE LA YANG, ,PHYI NANG YANG NI GNYIS SU
BSTAN, ,PHYI NI GONG BZHIN NANG GI NI, ,'BAB RA KA TAR MA ZIN
PA'O, ,DE YI SPYANG BA LA SOGS KUN, ,SNYING GA GONG 'OG LA BSTIMS
NAS, ,RANG GI PO TI KHO NA LA, ,GZHAN GYI PO TI'AM DNGOS DE NYID,
,BSAM

DANG DNGOS LA SOGS PA NI, ,GONG MA BZHIN DU SHES PAR BYA, ,DE 'OG
SLAR YANG SMIN PAR BYA, ,YANG NA YI DAM LHA SOGS LA, ,GONG BZHIN
KHYAD PAR NGAG GIS SPYANG, ,PHUNG PO LHA RU BSAMS NAS NI, ,NANG
MCHOD NANG GI SBYIN SREG NI, ,BSAM STE SPYANG BA'I CHO GA BYA,
,RANG BZHIN

CHOS KYI GNAS DE RU, ,THE TSOM ZA BA'I DE NYID LA, ,RANG BZHIN DE
NYID BSAMS NAS SU, ,DE NYID LHA'AM THIG LE'AM, ,YIG 'BRU GTUM MO
LA SOGS LA, ,GTZANG MCHOD LA SOGS GONG BZHIN BYA, ,SEMS CAN GDUG
PA SPYANG BA DANG, ,BLA MA SPUN LA MCHOD PA BYA, ,STONG PA'I

DON LA MOS PA DANG, ,BLA MA YI DAM DBU STENG DU, ,CHOS SKU'I
RTAGS DANG GTZUG TOR LA, ,KHYAD PAR MCHOD PAR BYA BA'O, ,SEMS CAN
DAD LDAN BKUG NAS NI, ,SPYANG BA LA SOGS BYAS NAS KYANG, ,DKYIL
'KHOR BSGRUB CING DBANG BSKUR DANG, ,MAN NGAG ZAB MO'I DON

@192A *, ,BSTAN PA, ,LHAR DMIGS MCHOD PA LA SOGS BYA, ,DAM TSIG
THAMS CAD DRAN NAS KYANG, ,THAMS CAD LHAR DMIGS KHYAD PAR NI,
,SAD PAR BYA BA LA SOGS LA, ,RIGS LNGA YAB YUM BSAMS NAS NI,
,MCHOD CING SPYANG BAR BYA BA YIN, ,SHES RAB

THAMS CAD BKUG NAS NI, ,SPYANG BAR BYAS LA LHA MOR DMIGS, ,MCHOD
PA SNA TSOGS KHYAD PAR BSAM, ,BDAG PO DANG BCAS BKUG PA LA,
,SPYANG BA LA SOGS GONG BZHIN BYA, ,YANG NA THA MAL ZHEN PA BZLOG
,MKHA' LA SOGS PA BYIN BRLABS LA, ,LHA YI RNAL 'BYOR

BLTAS NAS NI, ,PHAN TSUN MCHOD PAS TSIM PAR BYA, ,THA MAL LCE NI
SBYANGS NAS SU, ,RDO RJE LCE RU BYIN BRLABS LA, ,GANG BSHAD LEGS
BAB GNAS PA NI, ,SPYANG DANG LHAG BSAM LA SOGS BYA, ,KHYAD PAR
RDO RJE 'OD ZER LAS, ,BZLAS SHING MCHOD PAS TSIM PAR BYA, ,BSTAN

BYA NYID KYANG BKUG NAS NI, ,GSO ZHING SPYANG BA'I CHO GA BYA,
,RNAL 'BYOR SPUN RNAMS BKUG NAS NI, ,SPYANG BA LA SOGS GONG BZHIN
NO, ,SNOD LDAN SEMS CAN BKUG NAS NI, ,SPYANG BA LA SOGS BYA BA
DANG, ,GSANG BA DNGOS DANG BSAM PA YIS, ,BSTAN LA SOGS PA BYA
BA'O, ,DAD LDAN KUN LA GONG BZHIN NO,,

SPYANG BA LA SOGS DNGOS DANG BSAM, ,GNYIS KA'I THABS KYIS BSTAN
PA YIN, ,NYAN THOS LA SOGS SPYANG BA DANG, ,BDAG NYID SPYANG BAR
BYA BA'O, ,RNAL 'BYOR LHA LA NAN TAN BYA'O, ,NGA RGYAL LA SOGS
SPYANG BA'O, ,DE LTAR CHO GA BYAS NAS NI, ,DAM TSIG NYAMS PA
BSKONGS NAS KYANG, ,DNGOS

GRUB RNAM GNYIS THOB PAR GSUNGS, ,LAS DANG PO YI GANG ZAG LA,
,RTOG PA SNA TSOGS DGUR GYUR PAS, ,RIG 'DZIN SA NI MA THOB PAR,
,DAM TSIG NYAMS PA 'BYUNG 'GYUR BAS, ,BSKANG BA'I CHO GA MA BYAS
NA, ,NGAN SONG GSUM DANG RDO RJE YI, ,DMYAL BA DAG TU LTUNG BAR

'GYUR, ,BSKAL PA GRANGS MED GNAS NAS NI, ,DE NAS BSKAL PAR TSA
GRANG MYONG, ,DE NAS BYOL SONG YI DAGS SU, ,YUN RING GNAS NAS
BRGYA LAM NA, ,SEMS CAN GLEN LKUGS LA SOGS SU, ,YUN RING GNAS NAS
THA MAR NI, ,SNGON GYI DGE BA'I SA BON GYIS,,

@192B BDE GSHEGS THUGS RJES PHRAD PA DANG, ,DE RU DAM TSIG NYAMS
GYUR NA, ,SLAR YANG THUR LA LTUNG BAR 'GYUR, ,MA NYAMS GYEN DU
'GRO BAR 'GYUR, ,DE BAS NAN TAN CHER BSKYED CING, ,DAM TSIG SA YA
'BUM SDE NI, ,LUNG RGYUD KUN LA'ANG GSAL BAS NA, ,SHES RAB CAN
GYIS

BLANG BAR BYA'O, ,'DI NI BLO DMAN DON DU GSUNGS, ,THEG PA CHEN PO
SMOD PA DANG, ,KHYAD PAR GSANG SNGAGS SMOD PA NI, ,BSKAL PA MTHA'
YI BAR DU YANG, ,LCE LA PHUR BUS 'DEBS SHING KHRO CHU LDUD, ,DE
BAS GSANG SNGAGS 'DI LA SMAD PAR MI BYA'O, ,RGYUD RNAMS KUN DANG
MI 'GAL

TZAM DU NI, ,DPER NA SA GZHI LTA BU'I DAM TSIG NI, ,SGRUB DANG
SLOB DPON RNAMS LA BSTEN PAS SU, ,MYU GU LTA BU'I SANGS RGYAS
'GRUB PAR SHOG ,RIN CHEN PHUG GI YANG STENG DU, ,SNYING POS DAM
TSIG NYAMS PA LA, ,BSKANG BA'I CHO GA MI SHES PAS, ,MKHA' 'GRO MA
YI NAD

KYIS BTAB, ,DE LA SLOB DPON CHEN POS SU, ,RDO RJE BSTOD GLUS
BSHAGS PA YIS, ,MKHA' 'GRO MA LA BSHAGS NAS KYANG, ,MKHA' 'GRO MA
YI RGYUD KUN DU, ,CHO GA ZAB MO SBAS PA LA, ,YANG NAS YANG DU
GSOL BTAB PAS, ,MKHA' 'GRO MA YIS CHOS BSTAN TE, ,DE NI

SLOB DPON CHEN PO YIS, ,BDAG GI RNA BAR BRGYUD PA 'DI, ,PHYI NAS
RNAL 'BYOR DON CHED DU, ,BDAG GIS RIM PAR BKOD PA YANG, ,BDE
GSHEGS MKHA' 'GROS BZOD PAR BZHES, ,SLOB DPON CHEN PO SNYING PO
ZHABS KYIS MDZAD PA SLOB DPON BHA BI PA'I GDAMS NGAG MNGON

PAR BKOD PA RDZOGS SO,, 