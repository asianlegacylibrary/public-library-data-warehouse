@145A #, ,RGYA GAR SKAD DU, A'ARYA MANYDZU SHR'I N'A MA
SANGG'I TI PANYTZI K'A, BOD SKAD DU, 'PHAGS PA 'JAM DPAL GYI MTSAN
YANG DAG PAR BRJOD PA'I DKA' 'GREL, 'JAM DPAL

GZHON NUR GYUR PA LA GUS PAS PHYAG 'TSAL LO, ,GANG ZHIG RANG DANG
GZHAN DANG GNYI GA'I GZHI, ,GANG 'DI YIN ZHES BRJOD PAR NUS MIN
NYID, ,'GA' YIS NGES PAR SHES RTOGS RANG BZHIN PHYIR, ,GANG DE'I
CHED DU DE LA PHYAG 'TSAL LO, ,GANG ZHIG SRID PA GSUM NA ZAB MO
BRJOD

MED CHEN POR GYUR PA BCOM LDAN 'DAS, ,BDAG NYID GCIG PU TSIG NI
RNAM PAR 'BYED PAR MDZAD LA GSAL BA'I BLO LDAN PA, ,DE BZHIN 'DIR
YANG RING NAS GOMS SHING GNAS PA'I YID KYI MUN PA MUN NAG DAG
,GZHOM PAR BYA DANG BDAG GI BSAM PA SKYE MED BLO LA GZUNG BAR BYA

PHYIR RO, ,MTSAN NI YANG DAG BRJOD PA YI, ,DON RNAMS PHAL CHER
BSDUS BYAS NAS, ,DBU MA LA NI DGA' BA YIS, ,DKA' 'GREL NYUNG DU
'DI NI BRI, ,'DIR RIGS KYI BU GANG LA LA ZHIG GIS GANG+G'A'I
KLUNG GI BYE MA SNYED KYI DE BZHIN GSHEGS PA RNAMS KYI MTSAN
BSKAL PA'AM BSKAL

PA LAS LHAG PAR BRJOD LA, DAD PA'I RIGS KYI BU GZHAN ZHIG GIS
'JAM DPAL GZHON NUR GYUR PA LA PHYAG 'TSAL LO ZHES MTSAN LAN CIG
BZUNG NA, 'DIS NI SNGA MA LAS BSOD NAMS CHES MANG DU SKYED DO,
,DE CI'I PHYIR ZHE NA, 'JAM DPAL NI DE BZHIN GSHEGS PA MTHA' YAS

PA'I DGE BA'I BSHES GNYEN DU GYUR PA'I PHYIR RO, ,DE YANG 'JAM
DPAL GYIS SNGON GANG+G'A'I KLUNG GI BYE MA SNYED KYI SANGS RGYAS
BCOM LDAN 'DAS RNAMS LA BYANG CHUB TU SEMS BSKYED PA DANG, SBYIN
PA LA SOGS PA'I PHA ROL TU PHYIN PA'I RIM GYIS SANGS RGYAS LA
GZHAG PAS SH'AKYA THUB

PAS RAB TU BSNGAGS PA GSUNGS PA LA, LA LA DAG CI 'DI DON JI LTA
BA NYID YIN NAM, YANG NA GUS PA SKYED PA'I PHYIR BSTOD PAR MDZAD
PA YIN ZHES RNAM PAR RTOG PAR 'GYUR TE, DE BSAL BA'I PHYIR PHYAG
NA RDO RJES DE BZHIN GSHEGS PA LA GSOL BA BTAB STE DE YANG DAG
PAR BRJOD

@145B BA'I RNAM PA GSUNGS PA NI, DE NAS DPAL LDAN RDO RJE 'CHANG,
,ZHES PA LA SOGS PA'O, ,DE LTA BU NI RE ZHIG PHA ROL TU PHYIN
PA'I TSUL LA'O, ,SNGAGS KYI TSUL LA NI SGYU 'PHRUL DRA BA'I RGYUD
CHEN PO'I TING NGE 'DZIN GYI LE'UR DKYIL 'KHOR PA THAMS CAD KYI
TING NGE 'DZIN GYI KHYAD PAR BCOM LDAN

'DAS KYIS YANG DAG PAR BRJOD PA'I RNAM 'GREL LO, ,DE'I 'OG TU
SKABS RNYED PA DANG, RJE BTZUN 'JAM DPAL GYI TING NGE 'DZIN THAMS
CAD KYI NGO BO NYID MTSAN YANG DAG PAR BRJOD PA'I SGO NAS BSTAN
PA'I PHYIR, BYANG CHUB SEMS DPA' CHEN PO PHYAG NA RDO RJES DE
BZHIN GSHEGS PA

LA GSOL BA BTAB PA DE GSUNGS PA NI, DE NAS DPAL LDAN RDO RJE
'CHANG, ,ZHES PA LA SOGS PA'O, ,DE LA DANG PO RE ZHIG NYAN PA PO
SKYE BO 'JUG PA'I YAN LAG TU BRJOD BYA LA SOGS PA NYE BAR BSTAN
PAR BYA'O, ,TA TH'A HI, DE LA SANGS RGYAS THAMS CAD KYI YON TAN
GYI RANG BZHIN MTSAN

YANG DAG PAR BRJOD PA'I DON GYI NGO BO NYID SHIN TU RNAM PAR DAG
PA'I CHOS KYI DBYINGS KYI RANG BZHIN RJE BTZUN GSUNG GI DBANG
PHYUG NI BRJOD PAR BYA BA YIN LA, DE STON PAR BYED PA'I MTSAN
YANG DAG PAR BRJOD PA'I GZHUNG NI BRJOD PAR BYA STE, DE DAG BRJOD
BYA DANG RJOD BYED KYI MTSAN NYID NI 'GREL

PA'O; ,MTSAN GYI DON GANG YANG RUNG BA BSGOM PA RAB KYI MTHAR
PHYIN PA NA BDAG NYID RJE BTZUN 'JAM DPAL GYI GZUGS SU RDZOGS PAR
GYUR PA NI DGOS PA'O, ,DE GRUB NAS MI GNAS PA'I MYA NGAN LAS 'DAS
PA NYID KYIS SPRUL PA'I 'OD ZER SNA TSOGS PAS 'GRO BA MA LUS
PA'I MI SHES PA'I MUN

PA MUN NAG SEL BAR BYED PA NI DGOS PA'I YANG DGOS PA'O, ,DE LA DE
NAS DPAL LDAN RDO RJE 'CHANG, ,SPYAN SNGAR 'DUG STE 'DI SKAD
GSOL, ,ZHES 'BREL TE ME LONG LTA BU LA SOGS PA'I YE SHES NI, DPA'
BAR 'GRO BA DANG NAM MKHA' MDZOD DANG DRI MA MED PA DANG SENG GE
RNAM PAR ROL PA DANG RDO RJE

LTA BU STE, TING NGE 'DZIN LNGA PO GCIG PA STENG DANG 'OG TU RTZE
MO LNGA PA'I RDO RJE LAG MTHIL DU BZHAG PA BZHIN DU MNGON DU
MDZAD PAR BSTAN TE DE DE'I BDAG NYID DU 'DZIN PAS RDO RJE 'CHANG
NGO, ,DE SKAD DU YANG, SRA ZHING SNYING PO KHONG STONG MED, ,MI
CHOD MI BYED MTSAN NYID CAN, ,BSREG TU MED

@146A *, ,CING GZHOM DU MED, ,STONG PA NYID NI RDO RJER BRJOD,
,DE BZHIN RDO RJE RDO RJER BRJOD, ,DE BZHIN RDO RJE RDO RJE ZHES,
,RAB GSUNGS RDO RJE'I MTSAN NYID NYON, ,DAG PA'I BLO NI ZLA BA
BZHIN, ,NAM MKHA' RDO RJE ZHES BRJOD BYA, ,ZHES SO, ,DE LA DAG
PA'I BLO ZHES PA NI DON DAM BYANG CHUB KYI

SEMS SO, ,GZUGS KYI SKUR DANG CHOS KYI SKU 'GRUB PA'I RGYU'I BSOD
NAMS DANG YE SHES KYI TSOGS NI DPAL TE DE DE'I BDAG NYID DU YOD
PA GANG YIN PA DE DPAL LDAN NO, ,SHIN TU GDUG PA'I SEMS CAN LA,
,ZHI BA NYE BAR MI SBYAR TE, ,ZHES PAS SNYING RJE CHEN PO DANG
GCIG PA NYID KYI

GDUL DKA' BA DBANG PHYUG CHEN PO LA SOGS PA RNAMS LA GNAS PA DANG
'BRAS BU LA GNAS PAR BYA BA'I PHYIR RANG GI DBANG DU BYED CING
'DUL BAR BYED PA NI GDUL DKA' BA 'DUL BA PO'O, ,SRED MED KYI BU
LA SOGS PA YANG LHA MA YIN GDUL DKA' BA 'DUL BA PO YIN YANG DE

LAS PHUL DU BYUNG BAS NA MCHOG GO, ,DE 'JIG RTEN GSUM LAS RNAM
PAR RGYAL BA'I NGANG TSUL NYID KYI PHYIR 'JIG RTEN GSUM LAS RNAM
PAR RGYAL BA'O, ,DE NYID SHIN TU DPA' BAS NA DPA' BO STE MCHOG
CES PA 'DIR YANG SBYAR, JI LTA BU ZHE NA GSUNGS PA, GSANG BA ZHES
PA LA SOGS PA STE,

SHIN TU RNAM BAR DAG PA GNYIS SU MED PA'I SNANG BA DANG DBYER MED
PA KHAMS GSUM PA'I RANG BZHIN GYI SKU DANG GSUNG DANG THUGS NI
GSANG PAR BSHAD DE DE'I GSAL ZHING 'BAR BA'I PHYIR GSANG BA'I
RGYAL PO'O, ,GSANG BA'I RGYAL PO'I RGYU GSUNGS PA, RDO RJE ZHES
PA LA SOGS PA STE, RDO RJE NI

RDO RJE'I RIGS NYE BAR MTSON PA STE, THUGS KYI RIGS ZHES PA'I DON
TO, ,DE KHYAB BDAG NYID KYI PHYIR RDO RJE DBANG PHYUG GO, ,'DIS
NI SKU DANG GSUNG GI RIGS DAG LAS THUGS KYI RIGS GTZO BOR MNGON
PAR BRJOD DO, ,GZHAN DU GSANG BA'I RGYAL ZHES PA GNOD SBYIN GYI
RGYAL PO ZHES BSHAD PA DE MI 'THAD

DO ZHE NA LAN SMRAS PA, GSANG DBANG ZHES 'CHAD PAR 'GYUR BAR 'DI
NYID GNOD SBYIN GYI RIGS KYI BDAG PO NYID DU GSAL BA'I PHYIR RO,
,RNAM RGYAL ZHES PA LA SOGS PA NAS, RDO RJE RTZE MO RAB 'PHRO BA,
,ZHES PA'I MTHAR THUG PAS SGEG PA DANG, KHRO BAS 'DUL BAS 'DUL
BA'I SEMS CAN 'DUL BA'I

@146B THABS GSUNGS TE, RNAM RGYAS PADMA DKAR PO NI CHU SKYES DKAR
PO'O, ,GANG GI SPYAN DE BZHIN DU YID DU 'ONG BA'I PHYIR RO,
,PADMA RGYAS 'DRA'I ZHAL MNGA' BA NI ZHAL GYI DKYIL 'KHOR MTHA'
DAG GANG GI YIN PA DE DAG BZHIN DU GSUNGS SO, ,'DI YANG SPYAN
DANG ZHAL RNAM PAR RGYAS PA STE, YANG DAG

PA'I DE KHO NA NYID RTOGS PAS NANG GI DGA' BA BRNYES PA MTSON PAR
RIG PAR BYA'O, ,BYA BA MNYAM PAS RANG DANG RJES SU MTHUN PA'I
'KHOR RNAMS DANG LDAN PAS BCOM LDAN 'DAS LA PHYAG 'TSAL NAS ZHES
STON PAR BYED PA LA, GSOR BYED PA ZHES PA LA SOGS PA NI SNGAR
BSHAD PA'I RANG

BZHIN GYI RDO RJE 'DZIN PAS RANG GI LAG GIS GSOR BYED PA STE,
GDUL BYA'I SKYE BO RNAMS KYI DREGS PA GZHOM PA'I PHYIR, YANG DANG
YANG DU GSOR BYED PA'O, ,DE LTAR RANG DANG RJES SU MTHUN PA'I
'KHOR GYI KHYAD PAR GSUNGS PA, KHRO GNYER ZHES PA LA SOGS PA STE,
KHRO GNYER RIM PAR

LDAN LA SOGS, ,SOGS PA GANG RNAMS YIN NA 'DOD PA DANG DBYUG SNGON
CAN DANG STOBS PO CHE DANG MI G-YO BA LA SOGS PA RNAMS SO, ,DE
RNAMS NI MTHA' YAS PA STE NAM MKHA' THAMS CAD DU KHYAB PA RNAMS
SO, ,SEMS CAN LA 'TSE BA'I GDUG PA 'DUL BA LA SHIN TU DPA' BA
NYID KYIS

'JIGS SU RUNG BA DANG MI SDUG PA'I GZUGS 'DZIN PAS NA DPA' ZHING
'JIGS RUNG GZUGS CAN DANG NGO, ,RANG GI LAG GIS GSOR BYED PA,
,ZHES PAR RDO RJE ZHES PA LHAG MA'O, ,'DI YANG TSIG GNYIS KYI
DBYE BA'I DBANG DU BYED PA'O, ,RDO RJE RTZE MO RAB 'PHRO BA,
,ZHES PA 'DIS NI

LAG MTHIL NA GNAS PA'I RDO RJE PHRENG BA MTHA' YAS PA NYID DU
BSTAN TO, ,SHES RAB NI CHO SA THAMS CAD RANG BZHIN MED PA NYID
KYI YE SHES SO, ,THABS NI BDEN PA GNYIS RNAM PAR 'BYED PA LA
MKHAS PAS ZHUGS TE MI G-YO BAR BYED PA'O, ,SNYING RJE CHEN PO DE
YANG BYANG CHUB SEMS DPA' RNAMS

SEMS CAN RNAMS LA RKANG GI KHONG NAS MADZDZA GA T'A SDUG BSNGAL
DANG DE'I RGYU LAS KUN DU 'BYIN PAR 'DOD PA'O, ,SHES RAB KYANG
YIN LA THABS KYANG YIN ZHING SNYING RJE CHEN PO YANG YIN ZHES
TSIG RNAM PAR SBYAR TE, DE RNAMS 'GRO BA'I DON BYED PA'O, ,YANG
NA THABS NI SNYING RJE CHEN PO'O ZHES TSIG

@147A *, ,GCIG TU BYA'O, ,DE NYID MCHOG STE GTZO BO'O, ,DGA' PA'I
BSAM PA NI RGYU'I 'BRAS BU'I KHYAD PAR DMIGS PAS SO, ,MGU BA'I
BSAM PA NI RGYU'I 'BRAS BU'I KHYAD PAR NYE BAR DMIGS PAS NA DGA'
MGU'I BSAM PA'O, ,RANGS PA NI DE GNYI GA RDZOGS PAR MTHONG NGO,
,KHRO

BAR BYED PAS KHRO BO STE, KHRO BO RNAMS LTA BU'I LUS DANG GZUGS
NI 'JIGS SU RUNG BA'I LUS KYI RNAM PA'O, ,DE GANG LA YOD PA NI
KHRO BO'I LUS KYI GZUGS LDAN PA STE GDUG PA 'DUL BAR BYED PA'I
DON DU KHRO BO'I LUS KYI GZUGS LDAN PA'O, ,DES NI KHRO BO RNAMS
SNYING RJE CHEN PO'I BSAM PA DANG

LDAN PA'I PHYIR ZHES DGONGS PA'O, ,DE NYID GSUNGS PA, SANGS RGYAS
PHRIN LAS BYED PA ZHES PA STE THABS CHEN PO NYID KYIS SEMS CAN
RNAMS LA PHAN PA DANG BDE BA YANG DAG BAR BSGRUB PA'O, ,DE NYID
KYI PHYIR MGON NO, ,LUS BTUD RNAMS DANG LHAN CIG TU, ,MGON PO
BCOM LDAN DE

BZHIN GSHEGS, ,RDZOGS SANGS RGYAS LA PHYAG 'TSAL TE, ,THAL MO
SBYAR BA BYAS GYUR NAS, ,'DI SKAD GSOL ZHES 'CHAD PAR BYED PA LA
SPYAN SNGAR 'DUG STE ZHES PA NI GUS PA MA YIN PA SPANG BA'I DON
DU LOGS DANG RGYAB TU 'DUG PA LTA BU MA YIN ZHES PA'I DON TO, ,CI
ZHIG GSOL ZHE

NA GSUNGS PA, BDAG LA SMAN PA DANG ZHES PA LA SOGS PA STE, BDAG
LA SMAN PA DANG BDAG GI DON DU ZHES TSIG GNYIS SU DRANGS TE DE NI
'DI DANG PHYI MA'I RNAM PAR DAG PA'I 'BRAS BU RDZOGS PA'I DON DU
GSUNGS SO, ,THUGS BRTZE'I PHYIR NI DE GA NYIG RDZOGS PAR BYA BA'I
PHYIR RO, ,SGYU 'PHRUL NI MA

RIG PAS SPRUL PA'I KHAMS GSUM BA'I GRONG KHYER TE, DE NYID DMIGS
PA MED PAR GCIG PA'I PHYIR DE LA MNGON DU PHYOGS PA'I YANG DAG
PA'I BYANG CHUB PA STE, RNAM PA THAMS CAD PA CHOS THAMS CAD KYI
RANG BZHIN STONG PA NYID KYI YE SHES ZHES PA'I DON TO, ,DE NYID
CES KYANG BDAG GIS THOB PAR

'GYUR BA DE LTAR BDAG LA RDZOGS PA'I SANGS RGYAS KYI MTSAN YANG
DAG PAR BRJOD PA YANG DAG PAR BSHAD DU GSOL ZHES SBYAR RO, ,DE
THOB NAS DON CI ZHIG BYED CE NA GSUNGS PA MI SHES ZHES PA LA SOGS
PA STE, MI SHES 'DAM DU BYING BA NI LOG PA'I SHES PAS ZIL GYIS
MNAN PA'O, ,DE NYID MI BDEN

@147B PA DANG BDEN PA'I 'DU SHES NYID KYI PHYIR NYON MONGS PAS
SEMS DKRUGS PA RNAMS LA PHAN PA'I PHYIR RO, ,PHAN PA NYID GSUNGS
PA, BLA MED 'BRAS BU THOB BYA'I PHYIR, ,ZHES PA SEMS CAN THAMS
CAD KYIS YANG DAG PAR RDZOGS PA'I SANGS RGYAS THOB PAR BYA BA'I
PHYIR ZHES 'BREL LO, ,SHES RAB

DANG THABS KYIS GZHAN LA PHAN PA NI YANG DAG PA'O, ,YANG DAG PA'I
DON KHONG DU CHUD PA'I PHYIR RDZOGS PA'I SANGS RGYAS SO, ,DE'I
RGYU GSUNGS PA, BCOM LDAN 'DAS ZHES PA LA CHOS THAMS CAD NGES PAR
'BYED PAR BYED CING NYON MONGS PA DANG BDUD LA SOGS PA SEL BAR
BYED PAS SHES RAB

NI BCOM PA STE, DE DE'I BDAG NYID DU YOD PAS BCOM LDAN NO, ,DE
SKAD DU YANG, SHES RAB NYON MONGS GSOD BYED DE, ,DE PHYIR SHES
RAB BCOM ZHES BRJOD, ,CES SO, ,DE NYID 'GRO BA RJES SU 'CHOS PA'I
PHYIR STON PA'O, ,DE'I PHYIR 'GRO BA'I BLA MA'O, ,DE'I YANG RGYU
GSUNGS PA,

DAM TSIG CHEN PO DE NYID MKHYEN, ,DBANG PO BSAM PA RIG PA MCHOG
,CES PA STE, DE LA, DKYIL 'KHOR NGES PA DUS DANG BRDA, ,SNGAGS
DANG PHYAG RGYA LHA RNAMS DANG, ,GRUB MTHA' RNAMS LA DAM TSIG
CES, ,RGYAL BA RNAMS KYIS BSHAD PA YIN, ,ZHES PA 'DI NI DAM TSIG
THAMS CAD KYI DE

KHO NA NYID DO, ,DBANG PO RNAMS DANG BSAM PA RNAMS YONGS SU
MKHYEN PA'I PHYIR, DAM TSIG CHEN PO'I DE NYAD MKHYEN, ,DBANG PO
BSAM PA RIG PA YANG NGO, ,DE NYID KYI PHYIR MCHOG DE THAMS CAD
KYI PHYOGS 'GRO BA RJES SU MCHOD PA'I BLA MA ZHES PA'I DON TO,
,DBANG PO RNAMS NI DAD PA LA SOGS PA'O, ,

BSAM PA RNAMS NI MNGON PAR 'DOD PA'O, ,SU'I MTSAN YANG DAG PAR
BRJOD CE NA GSUNGS PA, BCOM LDAN 'DAS KYI YE SHES ZHES PA LA SOGS
PA STE, SANGS RGYAS BCOM LDAN 'DAS RNAMS KYI YE SHES KYI SKU NI
BCOM LDAN 'DAS KYI YE SHES KYI SKU NYID DE 'JAM DPAL LO, ,DE'I
RANG BZHIN YIN

BA'I PHYIR RO, ,DE LTAR YANG, BDE GSHEGS SHES RAB DRI MA MED,
,RDO RJE RNON POR DE BSHAD DO, ,ZHES GSUNGS SO, ,DE NYID THAMS
CAD LAS 'PHAGS PA'I PHYIR GTZUG TOR CHEN PO'O, ,CHIG GI BDAG NI
TSIG GI DBANG PHYUG STE, KHAMS GSUM PA'I SEMS CAN THAMS CAD KYI
NGAG THAMS CAD LA RAB

@148A *, ,TU 'JUG PA'I MNGA' BDAG CES BA'I BAR RO, ,'JAM PA NI
YID DU 'ONG BA'O, ,DPAL NI SEMS CAN THAMS CAD RJES SU 'DZIN PA'I
ZAB PA DANG RGYA CHE BA'I TSUL GYI SKU DANG GSUNG DANG THUGS PHUN
SUM TSOGS PA GANG YIN PA STE, DE YE SHES KYANG YIN LA SEMS DPA'
YANG YIN

PAR ZHES TSIG RNAM PAR SBYAR RO, ,RNAM PAR SPYAD PA NA PHYI ROL
GYI DON MED PA'I PHYIR YE SHES KHO NA GANG GI SKU YIN PA DE NI YE
SHES SKU'O, ,DE PHYI ROL GYI DON DU DMIGS PA LAS MA SKYES PAS
RANG BYUNG NGO, ,LHA'I RNAM PA PHYAG RGYA CHEN PO NI YE SHES KYI
SKU YIN LA, DE'I THUGS KA'I MTSAN MA'I NANG

DU GNAS PA NI YE SHES SEMS DPA' ZHES BYA BA NI GNYIS PO'I KHYAD
PAR RO, ,MTSAN YANG DAG PAR BRJOD PA LA NI KHYAD PAR MED DO, ,DON
ZAB CES PA LA SOGS PA LA DON ZAB NI STONG PA NYID LA SOGS PA STON
PA'I PHYIR RO, ,DON RGYA CHE BA NI SANGS RGYAS KYI YON TAN RGYA
CHEN PO'I RANG BZHIN LONGS

SPYOD RDZOGS PA'I SKU RAB TU GSAL BAR BYED PA'I PHYIR RO, ,DON
CHEN NI ZAB PA DANG RGYA CHE BA'I BDAG NYID CAN KUN DU BZANG PO'I
RANG BZHIN MNGON PAR RJOD PAR BYED PA'I PHYIR RO, ,DE'I PHYIR
MTSUNGS MED NI MNYAM PA MED PA'I PHYIR RO, ,ZHI BA NI MYA NGAN
LAS 'DAS PA'I LAM RAB TU STON PA'I PHYIR RO, ,

THOG MAR DGE BA NI NYAN THOS KYI BYANG CHUB KYI RGYU NYID KYI
PHYIR RO, ,BAR DU DGE BA NI RANG BYANG CHUB KYI RGYU'I LAM RAB TU
GSAL BAR BYED PA'I PHYIR RO, ,THA MAR DGE BA NI YANG DAG PAR
RDZOGS PA'I BYANG CHUB THOB PAR BYA BA'I PHYIR RO, ,YANG NA THOS
PA DANG BSAM PA DANG BSGOM PA'I DBYE BAS THOG MA

BAR DANG MTHAR DGE'O, ,DE NYID KYI PHYIR THAMS CAD LAS PHUL DU
BYUNG BAS MCHOG GO, ,MTSAN MNGON PAR BRJOD PA CHOS DANG DON DANG
NGES PA'I TSIG LA SOGS PA'I DBYE BAS YANG DAG PA PHYIN CI MA LOG
PAR BRJOD PAS NA YANG DAG PAR BRJOD PA STE, DE RAB TU GSAL BAR
MDZAD DU GSOL LO, ,

NGES PAR RAB TU GSAL BA NYID DU MDZAD PAR RIG PAR GSUNGS PA 'DAS
PA'I ZHES PA LA SOGS PA STE, DUS GSUM PA'I DE BZHIN GSHEGS PAS
BSTAN PA'I YUL DU GYUR PA NYID KYIS DE BZHIN GSHEGS PA KHYOD KYIS
KYANG RTAG TU STON PAR MDZAD DGOS TE, CHOS STON PAS 'GRO BA'I DON
BYA

@148B BA NI DE BZHIN GSHEGS PA'I 'BRAS BU YIN PA'I PHYIR ZHES
DGONGS SO, ,DE BZHIN GSHEGS PA 'BA' ZHIG GIS GSUNGS PA MA YIN NO
ZHES GSUNGS PA SGYU 'PHRUL ZHES PA LA SOGS PA STE, RDO RJE 'CHANG
CHEN PO DE BZHIN GSHEGS PA SKYES PA PO RNAMS KYIS KYANG NGO,
,'DIR SGYU 'PHRUL DRA

BA'I RGYUD STONG PHRAG BCU DRUG PAR YANG DAG PAR GLUR BLANGS PA
DE RAB TU BSHAD DU GSOL ZHES 'BREL LO, ,BSTAN PA'I 'BRAS BU
GSUNGS PA, DGYES BZHIN DU ZHES PA LA SOGS PA STE BDAG KYANG ZHES
BA KYANG YIG GIS NI 'DI BDAG 'BA' ZHIG MA YIN PA'O, ,DGYES BZHIN
DU ZHES PA KHRO

GNYER RIM PAR LDAN LA SOGS PA GSANG SNGAGS 'DZIN PA DAG TU MED PA
DANG THABS CIG TU DON DANG GZHUNG LAS GZUNG BAR BGYI ZHING MA
'ONGS PA'I BYANG CHUB SEMS DPA' GZHAN DAG KYANG CI NAS KYANG
'DZIN DU GZHUG PAR BGYI'O ZHES DGONGS PA'O, ,DUS KYI KHYAD PAR
GSUNGS PA, DES PAR

'BYUNG GI BAR DU NI, ,ZHES PA NGES PAR 'BYUNG BA'I MTHAR THUG
PA'O, ,BSAM PA BRTAN POS ZHES PA BRTZON 'GRUS BRTAN PO NYID LA
BRJOD DE BRTZON 'GRUS BRTAN PO DE YANG MYA NGAN LAS 'DAS PA THOB
PAR 'DOD PA'I BSAM PA BRTAN DER BRJOD DO, ,GZUNG BAR BGYI'O ZHES
GSUNGS PA, CI NAS ZHES

LA SOGS PA STE YANG DAG PAR RDZOGS PA'I SANGS RGYAS RNAMS KYI
GSANG BA SKU GSUNG THUGS RO GCIG TU GYUR BA DE 'DZIN PAR BYED PA
LA DE LTAR BSHAD DO, ,YANG DAG PAR RDZOGS PA'I SANGS RGYAS KYI
GSANG BA 'DZIN PAR BDAG CI NAS KYANG 'GYUR BA DE LTAR GZUNG BAR
BGYI'O ZHES DGONGS PA'O, ,DE'I

PHYIR RANG GI DON PHUN SUM TSOGS PA DE SEMS CAN RNAMS LA BSHAD
PAR BYA, DE YANG BSAM PA'I KHYAD PAR JI BZHIN DU STE GANG GI BSAM
PA'I KHYAD PAR DBANG PO RTUL PO DANG 'BRING DANG CHEN PO'I DBYE
BAS PHYE BA DE RNAMS KYIS RNAM PAR SHES PAR BYA BA'I PHYIR ZHES
PA'I DON TO, ,DON CI ZHIG GI PHYIR 'CHAD

PA NA GSUNGS PA, MA LUS ZHES PA LA SOGS PA STE NYON MONGS PA DANG
LAS DANG SKYE BAS KUN NAS NYON MONGS PA ZHES BSHAD PA LA, NYON
MONGS PA NI NYAN THOS LA SOGS PA RNAMS KYI'O, ,BYANG CHUB SEMS
DPA' RNAMS KYI NI RNAM PAR RTOG PA NYID NYON MONGS PA STE, DE
RNAMS MA LUS BSAL

@149A *, ,BA'I PHYIR RO, ,DE SEL BA'I RGYU GSUNGS PA, MI SHES PA
LUS SPANGS PA'I PHYIR, ,ZHES PA LA SOGS PA NI MA RIG PA'O, ,DE
SPANGS PA NI SNGON DU 'GRO BA'I 'DOD CHAGS LA SOGS PA SPANG BA'I
PHYIR ZHES PA STE, 'DI NI BAG CHAGS DANG BCAS PA'I NYON MONGS PA
SHES BYA'I

SGRIB PA SPANG BA'I PHYIR DU ZHES PA'I DON TO, ,DE SKAD DU ZHES
PA LA SOGS PA NI GO SLA'O, ,DE NAS ZHES PA LA SOGS PA BTAB PA'I
DE MA THAG TU'O, ,SH'AKYA THUB PAS, GSANG DBANG LA NI SLAR GSUNGS
PA, ,ZHES SBYAR TE, LHA DANG MI LAS PHUL DU BYUNG BA'I PHYIR
RKANG GNYIS MCHOG GO, ,CI LTAR

MDZAD NAS LAN GSUNGS SHE NA GSUNGS PA, RKYONG MDZAD DE ZHES PA LA
SOGS PA STE RKYONG PA NI NGES PAR PHYUNG BA'O, ,NYID KYI LJAGS NI
BYIN GYI RLABS KYIS SEMS CAN GZHAN DANG 'BREL PA MA YIN PA'O,
,SRID DU RING BAS NA RING BA'O, ,ZHENG DANG LDAN PAS YANGS PA STE
RING ZHING YANGS PA NYID KYIS

DPRAL BA'I MTHAR THUG PA'I ZHAL GYI DKYIL 'KHOR RAB TU KHEBS PA
CHE ZHING SRAB PA LAS ZANGS KYI KHA DOG LA SOGS PA SKYES BU CHEN
PO'I MTSAN DANG LDAN PA ZHES GSUNGS SO, ,NYID KYI ZHAL NAS TE
RDZU 'PHRUL GYIS SEMS SEMS CAN GZHAN GYI KHA NAS BSTAN PA MA YIN
PA'O, ,BSOD

NAMS KYI TSOGS MANG PO LAS NGES PAR 'KHRUNGS PA'I PHYIR BZANG BA
STE SHIN TU 'BAR BA ZHES PA'I DON TO, ,DE YANG LJAGS KYI KHYAD
PAR TE DE YANG BSKAL PA NYUNG DU MA YIN PA NAS BDEN PAR GSUNG BAR
GOMS PA LAS BYUNG BA LAS SEMS CAN THAMS CAD LA MI SLU ZHING PHYIN
CI MA LOG PA'I CHOS STON PA

NYID RTOGS PAR BYA BA'I DON TO ZHES BSHAD PAR BYA'O, ,NYID KYI
LJAGS BRKYANG BA 'BA' ZHIG MA YIN GYI 'DZUM PA BSTAN PA YANG
MDZAD PAR BLTA BAR BYA STE, 'DZUM PA JI LTA BU ZHIG CE NA GSUNGS
PA, 'JIG RTEN RNAMS KYI NGAN SONG GSUM, ,SBYONG BAR BYED CES PA
STE 'JIG RTEN RNAMS KYI ZHES

'BREL LO, ,NGAN SONG GSUM NI DMYAL BA DANG YI DAGS DANG DUS
'GRO'I SKYE GNAS KYI NGO BO NYID GANG YIN PA STE, DER 'DZUM PA
ZHAL LAS NGES PAR 'THON PA'I KHA DOG SNA TSOGS PA'I 'OD ZER RNAMS
KYIS YANG DAG PAR BSTAN NAS DMYAL BA LA SOGS PA'I SDUG BSNGAL NYE
BAR ZHI ZHING RGYUN 'CHAD DE

@149B LUS DANG NGAG DANG SEMS RNAL 'BYOR DU GNAS PA THOB NAS DKON
MCHOG GSUM LA SKYABS SU 'GRO BA LA SOGS PA'I RIM GYIS LHA DANG MI
NYID THOB PAR BYED PA'I PHYIR SBYONG BAR BYED PA STE NGAN SONG
GSUM SBYONG BA'O, ,YANG NA NGAN SONG GSUM GYI RGYU 'DOD CHAGS
DANG ZHE SDANG DANG GTI MUG RNAMS RNAM PAR SBYONG

BAS NA NGAN SONG GSUM SBYONG BA'O, ,YANG 'DZUM PA CI LTA BUR GYUR
PAS SHE NA, 'JIG RTEN GSUM PO SNANG BAR BYED PA STE KHAMS GSUM
KUN SNANG BAR BYED PA'O, ,BDUD BZHI NI PHUNG PO DANG NYON MONGS
PA DANG 'CHI BDAG DANG LHA'I BU'I BDUD CES GRAGS PA RNAMS TE DE
DAG NYID NI DGRA RNAMS

SO; ,DE RNAMS 'DUL BAR BYED PA NI RANG GI YUL LAS SPRO BA DANG
BYANG CHUB KYI LAM LA NGES PAR SBYONG BAR BYED PAS NA BDUD BZHI'I
DGRA RNAMS 'DUL BYED BA'O, ,CI YIS LAN GSUNGS SHE NA GSUNGS PA
TSANGS PA'I ZHES PA LA SOGS PA STE, TSANGS PA NI GNYIS SU MED
PA'I YE SHES SO, ,

DE'I RGYU DANG LDAN PA LA TSANGS PA'O, ,DE'I GSUNG DE NI NGES PAR
TSANGS PA'I GSUNG STE, JI LTAR YUL NYE BAR GNAS PA DAG GIS THOS
PA DE BZHIN DU 'JIG RTEN GYI KHAMS GZHAN NA GNAS PA DAG GIS KYANG
THOS TE, GAM NA GNAS PA DBANG PO GNOD PA MED PA RNAMS KYIS THOS
PAR MA ZAD KYI

THAG RING POR GNAS LA DMAN CING RNA BA MI GSAL BA RNAMS KYIS
KYANG SNYAN CING YID DU 'ONG BA LA RNAM PAR GSAL BA'I DON RTOGS
PAR BYED PA'I RGYUR GYUR PA'O, ,DE'I RANG BZHIN GSUNGS PA, 'JIG
RTEN GSUM PO KUN BKANG NAS, ,ZHES PA STE SNYAN PA YID CES PA NI
DON DANG SGRA LAS YID

'PHROG PAR BYED PA ZHES PA'I DON TO, ,GSANG DBANG ZHES PA NI GNOD
SBYIN GYI BDAG PO STE, 'DIS GNOD SBYIN RNAMS 'DUL BA'I DON DU DE
LTA BU'I RIGS SU GZUNG STE RDO RJE 'DZIN PAR BSTAN PA'O, ,STOBS
KYI PHA ROL PHYIN PA'I MTHAR SON PAS LAG NA RDO RJE STOBS BO
CHE'O, ,DE LTAR YANG KLU SGRUB

ZHABS KYIS SMON LAM DU, STOBS PHYAG NA RDO RJE LTA BUR GYUR CIG
CES SO, ,LAN DU CI GSUNGS SHE NA GSUNGS PA, LEGS SO ZHES PA LA
SOGS PA STE, KYE GSANG BA PA'I BDAG PO DPAL LDAN RDO RJE 'CHANG
GANG YIN PA KHYOD CES BYA'O, ,BSOD NAMS DANG YE SHES KYI TSOGS
YANG DAG PAR BSAGS

@150A *, ,PA NI SNYING RJE CHE DANG LDAN GYUR CING NGO, ,DE NI
DON CHEN SDONG DON DAM PAR GSAL BAR BYED PA'O, ,KLOG CING 'DON PA
LA SOGS PAS SDIG PA SEL BA'O, ,DE'I PHYIR GCANG BAR BYED PAS NA
DAG PAR BYED CING NGO, ,'JAM DPAL YE SHES SKU YI MTSAN, ,YANG DAG
PAR BRJOD PA NI

PHYAG NA RDO RJE KHYOD 'GRO BA LA PHAN PA'I DON DE'I CHED DU, NGA
LAS NYAN PAR BRTZON PA NI, ,LEGS SO LEGS SO ZHES RAB TU DGOS PAS
GNYIS MNGON PAR BRJOD PA'O, ,DE'I DON DU LEGS SO'I SGRA SBYOR BA
LA BZHI PA'O, ,GANG GI PHYIR, MNGON PO RDZOGS SANGS RGYAS KUN
GYI, ,GSANG

'DZIN CI NAS BDAG KUN GYI, ,ZHES KHYOD KYIS MNGON PAR SMRAS PA
DE'I PHYIR 'DI GSUNGS TE, DE BZHIN DU KHYOD KYIS LEGS PAR GSUNG
GCIG CI NAS KYANG ZUNG SHIG ,RDZOGS PA'I SANGS RGYAS KUN GYI
GSANG BA CI NAS KYANG ZUNG SHIG ,SEMS CAN RNAMS LA JI LTA BAR RAB
TU GSAL

BAR GYIS SHIG ,DE'I PHYIR KHYOD NYON ZHES SBYAR TE, CI LTAR NYAN
ZHE NA GSUNGS PA, RTZE GCIG YID KYIS TE RNAM PAR G-YENG BA MED
PA'I SEMS KYIS SO, ,BCOM LDAN DE NI LEGS ZHES GSOL, ,ZHES PA BCOM
LDAN 'DAS LEGS SO ZHES GSOL BA STE, LEGS SO ZHES BYA BA GSOL

BA'O; ,GUS BAS BSKUL TE NYAN NO ZHES PA'I DON TO, ,RNAM PAR
G-YENG BA MED PA'I SEMS DANG DAD PA BSKYED PAS LHAG PAR RTOGS PAR
BYA BAR NUS ZHES DGONGS PA'O, ,'DI YANG MA 'ONGS PA'I GDUL BYA'I
SKYE BO RNAMS LA BSLAB PA'I DON DU GSUNGS KYI, RDO RJE 'DZIN PA
LA NI MNYAM PAR

MA BZHAG PA'I SEMS MED DE ZHES MA YIN PA MI BYA'O ZHES SO, ,DE
LTAR YANG, RAB TU DMA' BA'I STAN LA 'DUG ,DUL BA'I DPAL NI RNAM
PAR BSKYED, ,DGA' DANG TSIM PA'I RNAM PAR BLTA, ,TSIG GI BDUD
RTZI 'THUNG BA BZHIN, ,ZHES BSKYED DE RTZE GCIG TU, ,DANG ZHING
DRI MED YID LDAN PAS, ,NAD

PAS SMAN PA'I TSIG BZHIN DU, ,BKUR STI BYAS TE CHOS MNYAN BYA,
,ZHES GSUNGS SO, ,DE LTAR RJES SU BSLABS NAS JI LTA BU ZHIG STON
ZHE NA DE GSUNGS PA, DE NAS ZHES PA LA SOGS PA STE, DE NAS BCOM
LDAN SH'AKYA THUB, ,TSIG GI BDAG POS TSIGS BCAD GSUNGS, ,ZHES
'BREL LO, ,SH'AKYA'I RIGS

@150B LAS BYUNG BA'I PHYIR SH'AKYA YANG 'DI YIN LA SKU DANG GSUNG
DANG THUGS THUB PA'I BRTUL ZHUGS DANG LDAN PA THUB PA YANG 'DI
YIN PAS DE LTAR BSHAD DO, ,MCHOG GI DBANG PHYUG LA SOGS PA DANG
LDAN PA'I PHYIR BCOM LDAN 'DAS SO, ,JI ZHIG MDZAD NAS GSUNGS SHE
NA GSUNGS PA, MTHA' DAG

CES PA LA SOGS PA STE CHOS KYI DBYINGS RTOGS PA'I YID KYIS SEMS
CAN GYI KHAMS SKYOB PA'I PHYIR STONG PA NYID DANG SNYING RJE
DBYER MED PA'I BYANG CHUB KYI SEMS NI GSANG SNGAGS TE, DE LAS
BYUNG BA A'A LI DANG L'A LI'I RANG BZHIN H'Um YIG LA SOGS PA YANG
GSANG SNGAGS SO, ,MTHA' DAG NI BYA BA DANG SPYOD PA

DANG RNAL 'BYOR GYI RGYUD DU GTOGS PA LA SOGS PA BSKYED PA'I GNAS
SKABS SO, ,SNGAGS RNAMS KYI RIGS NI RGYUD CES CHOS KYI DBYINGS
KYI NGO BO'O, ,DE DANG DBYER MI PHYED KYANG BRJOD BYA'I CHOS
RNAMS KYI DBYE BAS PHYE BA'I NYE BAR BRTAG PA GSUNGS PA YANG
MTHA' DAG CES BYA'O, ,DE BSTAN PA'I

DUS LA SOGS PA LA KHYAB PA'I PHYIR CHEN PO'O, ,GSANG SNGAGS RIG
SNGAGS NI GRUB PA'I GSANG SNGAGS RNAMS DANG DE 'DZIN PAR BYED PAS
GSANG SNGAGS RIG SNGAGS 'CHANG BA STE GSHIN RJE MTHAR BYED LA
SOGS PA'I RNAL 'BYOR RNAMS SO, ,DE RNAMS KYI RIGS NI RGYUD DO,
,MTHA' DAG CES PA 'DIR

YANG STE MCHOG LA SBYAR BAR YANG BYA'O, ,RIGS GSUM ZHES PA SKU
GSUNG THUGS KYI RIGS TE RIGS THAMS CAD YANG DAG PAR BSDUS PAR
GYUR PA'O, ,'JIG RTEN 'JIG RTEN 'DAS PA'I RIGS, ,ZHES PA NI 'JIG
RTEN PA'I GSANG SNGAGS KYI RIGS DANG 'JIG RTEN LAS 'DAS PA'I

GSANG SNGAGS KYI RIGS SO, ,'JIG RTEN SNANG BYED RIGS NI DE GNYI
GA'O, ,PHYAG RGYA CHEN PO NI SPYAN MA LA SOGS PA RIGS PA'I RGYAL
MO RNAMS SO, ,DE'I RIGS NI DE LAS BYUNG BA'I GSANG SNGAGS DANG,
PHYAG RGYA LAS SKYES PA'I RGYU DANG 'BREL BA'O, ,RIGS CHEN GTZUG
TOR NI GTZUG

TOR YI GE GCIG PA LA SOGS PA'I SNGAGS KYI STOBS LAS SKYES PA'I
LHA'I KHYAD PAR GZHAN DANG GZHAN NO, ,RNAM PAR GZIGS ZHES PA
SNGAGS DANG PHYAG RGYA LA SOGS PA'I SKAL BA DANG LDAN PA GANG YIN
PA DE RNAMS LA NGES PAR RTOGS PAR MDZAD DO ZHES PA'I DON TO, ,'DI
ZHES PA 'CHAD PAR 'GYUR

@151A *, ,BA'I AA YIG LA SOGS PA'I TSIGS SU BCAD PA'O, ,TSIGS SU
BCAD PA GNYIS PA YOD KYANG TSIGS SU BCAD CES GSUNGS SO, ,SHES RAB
KYI RANG BZHIN A'A LI GTZO BOR RTOGS PA'I DON TO, ,DON DAM PAR NI
SHES RAB NYID THABS SO ZHES PAS SO, ,GSANG

SNGAGS RGYAL PO DRUG LDAN NO, ,ZHES PA NI AOm BADZRA T'IKshNA
ZHES PA LA SOGS PA GSANG SNGAGS RGYAL PO DRUG LDAN NO, ,'DIR
RGYAL PO'I SGRA'I TSIG LA MA YIN PAR DON LA RTON PA NYID KYIS
RGYAL PO'I SGRA DON RTOGS PAR BYA'O, ,TSIG LA RTON PA KHA CIG
RGYAL PO'I SGRA'I SO SOR SBYOR BAR BYED DE,

RGYAL PO RJES SU YANG DAG LDAN, ,ZHES RJES SU'I SGRA'O ZHES RTOGS
PAR BYED DO, ,GNYIS SU MED PAR 'BYUNG BA ZHES PA LA GNYIS SU MED
PA NI SNGAGS KYI TSUL LA STONG PA NYID DANG SNYING RJE DBYER MED
PA'I SHES RAB DANG THABS KYI RANG BZHIN GNYIS SU MED PA'I TING
NGE 'DZIN LAS YANG DAG

PAR BYUNG BA BDE BA CHEN PO'I RANG GI NGO BO'O, ,PHA ROL TU PHYIN
PA'I TSUL LA NI BDAG DANG BDAG GI GZUNG BA DANG 'DZIN PA LA SOGS
PA'I YID KYI G-YO BA MTHA' DAG DANG BRAL BA CHOS THAMS CAD BDAG
MED PA'I RANG BZHIN NGO BO NYID KYI SKU DANG GCIG PA'I SEMS NI
DER BRJOD DE DON GYI SGO NAS AA BIRBHA

WATYA SM'A DI TI GNYIS SU MED PAR 'BYUNG BA'O, ,DE'I PHYIR SKYE
BA MED PA'I CHOS BRJOD PAR BYA BA NYID KYIS 'DI LA YOD PAS MI
SKYE CHOS CAN NO, ,CHOS THAMS CAD SKYE BA MED PA DE YANG LUNG
DANG RIGS PA LAS NGES PAR BYA STE, DE LA RE ZHIG LUNG NI DGONGS
PA NGES PAR 'GREL PA LAS GSUNGS

TE; DE YANG MTSAN NYID NGO BO NYID MED PA NYID DANG SKYE BA NGO
BO NYID DANG, DON DAM PA NGO BO NYID MED PA NYID LA DGONGS NAS
BAS CHOS THAMS CAD DNGOS PO MED PA SKYE BA MED PA, 'GAG PA MED
PA, GZOD MA NAS ZHI BA, CHOS THAMS CAD RANG BZHIN GYIS MYA NGAN
LAS 'DAS PA'O ZHES GSUNGS

SO; ,DE LA MTSAN NYID NGO BO NYID MED PA GANG ZHE NA, KUN BRTAGS
PA'I MTSAN NYID GANG YIN PA'O, ,DE CI'I PHYIR ZHE NA, 'DI LTAR DE
NI MING DANG BRDAR RNAM PAR GZHAG PA'I MTSAN NYID YIN GYI, RANG
GI MTSAN NYID KYI NI MA YIN TE, PHUNG PO DANG KHAMS LA SOGS PA
'DUS BYAS DANG 'DUS MA

@151B BYAS RNAMS RANG GI MTSAN NYID DANG SPYI'I MTSAN NYID STONG
PA YIN PA'I PHYIR MTSAN NYID NGO BO NYID MED PA ZHES BYA'O, ,SKYE
BA NGO BO NYID MED PA GANG ZHE NA, CHOS RNAMS KYI GZHAN GYI DBANG
GI MTSAN NYID DO, ,DE CI'I PHYIR ZHE NA, 'DI LTAR DE NI RKYEN
GZHAN GYI STOBS KYIS 'BYUNG BA YIN GYI BDAG NYID

KYIS NI MA YIN TE, GANG YANG RANG NYID MED PA DE NYID MED PA DE
NI SKYE BA MED DE, SKYE BA MED PA LA NI NGO BO NYID MED PAS DE'I
PHYIR DE NI SKYE BA NGO BO NYID MED PA ZHES BYA'O, ,DON DAM PA
NGO BO NYID MED PA GANG ZHA NA, CHOS RNAMS KYI YONGS SU GRUB PA'I
MTSAN NYID DE, DE YANG DON DAM PA NGO BO NYID MED PA ZHES

BYA'O; ,DE CI'I PHYIR ZHE NA, CHOS RNAMS KYI BDAG MED PA GANG YIN
PA DE NI DON DAM PA STE, DE YANG NGO BO NYID MED PAS NA DON DAM
PA NGO BO NYID MED PA ZHES BYA'O, ,NAM MKHA'I ME TOG JI LTA BA DE
LTA BU NI MTSAN NYID NGO BO NYID MED PA'O, ,SGYU MA BYAS PA JI
LTA BDE LTA BU NI SKYE BA NGO BO NYID MED PA'O, ,

NAM MKHA' GZUGS KYI NGO BO NYID MED PA TZAM DANG THAMS CAD DU
SONG BA JI LTA BA DE LTA BU NI DON DAM PA NGO BO NYID MED PA STE,
CHOS BDAG MED PAS RAB TU PHYE BA DANG THAMS CAD DU SONG BAS SO,
,LUNG 'BA' ZHIG TU MA ZAD KYI RIGS PAS KYANG SKYE BA MED PA DE
BSTAN PAR BYA STE, DE YANG GANG GI

RANG BZHIN YOD MIN PA, ,DE NI DNGOS PO MED PA STE, ,RGYU DANG
'BRAS BU'I DNGOS PO DAG ,YOD PA MIN TE CI LTA ZHIG ,GANG ZHIG
RGYU DANG 'BRAS BU YI, ,DNGOS PO YOD PA MA YIN PA, ,DE YI SKYE BA
JI LTA BU, ,MO GSHAM BU SOGS JI BZHIN NO, ,DE NYID PHYIR NA DNGOS
RNAMS KYI, ,RANG BZHIN YOD PA

MA YIN NO, ,GCIG DANG DU MA LA SOGS KYI, ,RANG BZHIN 'GA' YANG MI
LDAN PHYIR, ,ZHES SO, ,DE LTAR YANG 'PHAGS PA KLU SGRUB KYI ZHAL
SNGA NAS, GCIG DANG DU MA NYI TSE DANG, ,NYI TSE MA YIN 'GA' YANG
MED, ,DU MA MED CING GCIG KYANG MED, ,MED PA NYID KYANG YOD MA
YIN, ,ZHES SO, ,

'O NA JI LTAR BCOM LDAN 'DAS KYIS RTEN CING 'BREL BAR 'BYUNG BA
GSUNGS SHE NA BDEN TE, SKYE BA MED PA NYID RTOGS PA NI RTEN CING
'BREL BAR 'BYUNG BAR GSUNGS SO, ,DE SKAD DU, RTEN NAS SKYES DANG
MA SKYES PAR, ,GSUNGS PA NAM MKHA'I DE NYID RIG ,CES SO, ,YANG
GSUNGS PA, RTEN CING 'BREL

@152A *, ,'BYUNG GANG YIN PA, ,DE YI RANG BZHIN SKYE MED PHYIR,
,GANG GI RANG BZHIN SKYE MED PA, ,DE YI SKYE BA ZHES BYA CI,
,DNGOS PO RANG LAS MI SKYE ZHING, ,GZHAN DANG GNYI GA LAS KYANG
MIN, ,MED DANG YOD MED MI 'GRUB PA, ,DE YI 'BYUNG BA GANG CI ZHIG
,GSUNG RAB DAG LAS KYANG, GANG

ZHIG RKYEN LAS SKYES PA DE MA SKYES, ,DE LA SKYE BA'I RANG BZHIN
YOD MA YIN, ,RKYEN LA RAG LAS GANG DE STONG PAR BSHAD, ,GANG GIS
STONG NYID MTHONG DE BAG YOD YIN, ,ZHES GSUNGS SO, ,GAL TE YANG
'DI SKAD DU, DE BZHIN DU KHAS BLANGS PA'I 'BRAS BU DANG RGYU'I
RANG BZHIN DAG LA

NGES PAR BRTAG PAR BYA STE, DE LA RGYU'I RANG BZHIN LAS RE ZHIG
'BRAS BU SKYE BAR BYED PA NA, CI'I 'BRAS BU'I RANG BZHIN DU GYUR
PA'I RGYU LAS SAM, GZHAN GYI DNGOS POR GYUR PA LAS SAM, GNYI GAR
GYUR PA LAS SAM, GNYI GA MA YIN PAR GYUR PA LAS YIN ZHES RNAM PAR
RTOG

PA BZHI'O, ,DE LA RE ZHIG 'BRAS BU'I RANG BZHIN DU GYUR PA'I RGYU
LAS NI MA YIN TE, 'BRAS BU SKYE BA'I 'BRAS BU'I RANG BZHIN DU
GYUR PA NI GANG GI PHYIR RGYU DANG 'BRAS BU NYID DE'I RANG BZHIN
YIN PA'I PHYIR RO, ,DE'I PHYIR DE LTA BU'I RANG BZHIN DU GRUB PA
NI 'BRAS BU'I RANG BZHIN DU GYUR PA'I

RGYU LAS DE'I RANG BZHIN NYID KYI 'BRAS BU MI SKYE STE 'BRAS BU
MED PA'I PHYIR RO, ,BDAG NYID KYI THOB PA'I DON GYI BYA BA BYED
PA YANG DNGOS PO RNAMS KYI SKYE BA'I 'BRAS BU'O, ,DE GNYIS KA
GRUB PA'I PHYIR DE LAS KYANG SKYE NA MTHA' MED PAR SKYE BAR THAL
MED PAR THUG MED DU 'GYUR RO, ,

DE LA SKYE BA NYID SLAR YANG DE'I BDAG NYID DU SKYE BA'I NUS PA
YOD PA MA YIN TE, DE LTAR YANG ZLA BA GRAGS PA'I ZHABS KYIS
GSUNGS PA, DE PHYIR PHAN PA'I DNGOS PO LA, ,YON TAN 'GA' YANG YOD
MA YIN, ,SLAR YANG SKYE BA NYID SKYE BA, ,DE LTAR RIGS PA MA YIN
NYID, ,CES SO, ,

GZHAN LAS KYANG SKYE BA 'BRAS BU MED DE, GZHAN ZHES BYA BA YANG
DNGOS PO GNYIS LA LTOS NAS BSHAD PA YIN LA, DNGOS PO GNYIS PA 'DI
NI 'BRAS BU STE, DE YANG RGYU YOD PA'I DUS NA NI YOD PA MA YIN
LA, DE YOD PA'I DUS SU YANG RGYU YOD PA MA YIN NO, ,DE GANG LA
LTOS NAS GZHAN

@152B NYID DU DON DAM PAR KHAS LEN TE, BA LANG GI RVA LA LTOS
PA'AM, RI BONG GI RVA LA LTOS NAS RTA'I RVA'I GZHAN PA NYID YOD
PA MA YIN NO, ,MNGON PAR 'DOD PA'I RGYU MIG LA SOGS PAS KYANG
MNGON PAR 'DOD PA'I 'BRAS BU MIG GI RNAM PAR SHES PA LA SOGS PA
SKYED PA MA YIN TE, DE SKYED

PA PO LAS GZHAN DU GYUR PA'I PHYIR, MNGON PAR 'DOD PA MA YIN PA'I
RA nA dIKA BZHIN NO, ,DE SKAD DU YANG, RANG GI NGO BO MA BYUNG
BAR, ,GANG ZHIG GANG LAS GZHAN DU 'DOD, ,BA LANG RVA'AM MI RVA
LAS, ,RTA'I RVA BZHIN DU 'DOD MA YIN, ,RKYEN GZHAN GYIS KYANG DON
DAM PAR MIG LA

SOGS PAS MIG GI RNAM PAR SHES PA SKYED PA MA YIN TE, GZHAN DU
GYUR PAS BA'I RA nA LA SOGS PA BZHIN NO, ,GNYIS KA LAS KYANG SKYE
BAR MI RIGS TE, THA DAD PA DANG THA DAD PA MA YIN PA'I NGO BO DAG
PHAN TSUN 'GAL BAR GNAS PA'I MTSAN NYID YIN PAS GCIG TU 'DRES PA
MI SRID

PA'I PHYIR RO, ,GNYI GA MA YIN PA'I TSUL GYIS BRJOD DU MED PA'I
PHYOGS KYANG RIGS PA 'DIS NGES PAR DPYAD NA MI RIGS TE, DE LA
BRJOD DU MED PA'I RANG BZHIN NI THA DAD PA DANG THA DAD PA MA YIN
PA'I RNAM PAR RTOG PA LAS 'DAS PA'I PHYIR GANG DE NYID NI 'DI MA
YIN NO ZHES BYA BA NI DE'I

GZUGS DOR BA STE DE NYID NI THA DAD PA'O, ,DE DGAG PA NI THA DAD PA
MA YIN PA, DNGOS PO RNAMS RNAM PA GZHAN GANG ZHIG LAS 'BYUNG BAR
'GYUR, RGYU MED PA LAS KYANG SKYE BAR MI RIGS TE, RGYU MED PA NI
GZHAN LA LTOS PA MED PA'I PHYIR RTAG TU YONG PA'AM MED PAR THAL
BAR 'GYUR RO, ,

LTOS PA DANG BCAS PA'I DNGOS PO RNAMS NI RES 'GA' 'BYUNG NGO ZHES
PA'I RIGS PA LAS DE LTAR GSUNGS SO, ,'PHAGS PA KLU SGRUB KYI ZHAL
SNGA NAS KYIS, BDAG LAS MA YIN GZHAN LAS MIN, ,GNYIS LAS MA YIN
RGYU MED MIN, ,DNGOS PO GANG DAG GANG NA YANG, ,SKYE BA GANG YANG
YOD

MA YIN, ,ZHES GSUNGS PA DE LA, BDAG LAS ZHES PA NI GRANGS CAN
PA'O, ,GZHAN LAS ZHES BYA BA SANGS RGYAS PA KHA CIG DANG BYE BRAG
PA LA SOGS PA'O, ,GNYIG LAS ZHES BYA BA DANG SPYOD PA DANG GCER
BU'O, ,RGYU MED PAR SMRA BA NI, 'JIG RTEN RGYANG PAN PA DANG RANG
BZHIN RGYUR SMRA'O, ,

@153A *, ,CI 'DI LA DNGOS PO SKAD CIG PA RNAMS KYI 'BRAS BU SKYE
BA NA CI RGYU 'DAS PA LAS SKYE'AM, MA 'ONGS PA DANG DA LTAR BYUNG
BA LAS SKYES ZHES RNAM PAR BRTAG PA GSUM MO, ,DE LA RE ZHIG 'DAS
PA LAS NI MA YIN TE ZHIG PA NYID KYIS DE'I RGYU MA YIN PA'I PHYIR
RO, ,MA 'ONGS

BA LAS KYANG MA YIN NO, ,DE NI MA SKYES PA NYID KYIS YANG DAG PAR
THOB PA MED PA'I PHYIR RO, ,DA LTAR BA LAS KYANG MA YIN TE, DNGOS
PO'I RANG BZHIN MA GRUB PA NYID KYIS RGYU MA YIN PA'I PHYIR RO,
,YANG NA 'DAS PA DANG MA 'ONGS PA GNYI GA NI RANG BZHIN THA DAD
BA'I PHYIR RO, ,DE YANG, PHYED

KYIS GRUB DANG PHYED KYIS NI, ,MA GRUB DA LTAR BYUNG BAR BRJOD,
,DE LA GANG PHYED GRUB PA DE NI 'DAS PA'O, ,GANG MA GRUB PA DE NI
MA 'ONGS PA'O, ,PHYOGS GNYI GA THA DAD PAR GYUR PA'O, ,DE'I PHYIR
SKAD CIG MA GSUM PA YANG RGYU MA YIN PA'I PHYIR DNGOS PO RNAMS
KYI 'BRAS BU 'BYUNG BA MED DO, ,

GAL TE RGYU ZHIG PA'I DUS KYI SKAD CIG MA KHO NA LA 'BRAS BU
'BYUNG GI SNGON DANG PHYI MAR MA YIN NO ZHE NA, RGYU ZHIG PA 'DI
NI CI, RGYU'I RANG BZHIN KHO NA CI GNAS SU SMRA'AM DNGOS PO NYID
SKAD CIG MAR SKYES PA'I CHOS ZHIG PA'AM, YANG NA RGYU ZHIG PA CI,
DE LA GAL TE RGYU'I RANG BZHIN DAG YIN NA

NI CIG CAR BA YIN PA'I PHYIR DE NI MI 'DOD DE, DES NA RGYU ZHIG
PA'I GTAN TSIGS DE CI LTA BU ZHIG ,'BRAS BU DANG LDAN PA ZHIG PA
YIN NA NI RANG BZHIN MED PA'I PHYIR RANG DE LA MED PA ZHIG PA
DE'I 'BRAS BU DANG LDAN PA SKYE BA ZHES BYA BA NI MED DO, ,DA NI
'BRAS BU'I RANG BZHIN LA DPYAD

PAR BYA STE, 'BRAS BU RNAMS SKYE BA NA CI, 'BRAS BU MED PA YIN
SKYE'AM, 'ON TE MED PA'AM, YOD MED DAM, DE LAS GZHAN PA ZHIG CES
RNAM PAR BRTAG PA BZHI'O, ,DE LA RE ZHIG YOD PA NI MI SKYE STE DE
YOD PA'I PHYIR RO, ,DE GAL TE SKYE NA SKYES PA YANG YANG SKYE'O,
,MED PA

YANG MI SKYE STE BONG BU LA RVA SKYES PA MI 'THAD PA'I PHYIR RO,
,GAL TE DE LTAR GYUR NA THAMS CAD RGYU GCIG TU GYUR PA'I PHYIR
GANG ZHIG GANG LAS SKYES PA'I RGYU DANG 'BRAS BU'I NGES PA DAG
MED PAR 'GYUR RO, ,DES NA DNGOS PO RNAMS KYI NUS PA SO SOR NGES
PA'I PHYIR 'BRAS BU SKYED PA PO SO SOR

@153B NGES PA DE'I PHYIR THAMS CAD LAS THAMS CAD 'BYUNG NGO ZHE
NA, 'O NA NUS PA DE RKYEN LAS THA DAD PA'AM, THA DAD MA YIN, GAL
TE THA DAD YIN PA LAS SKYE NA DE'I TSE RKYEN CI, DE NYID SKYE NA
THA DAD PA MA YIN PA DE'I TSE NUS PA TZAM MAM RKYEN TZAM DU 'GYUR
RO, ,NUS PA TZAM SKYED PA PO YIN NA DE KHO NA

SKYON YIN NO; ,'ON TE NUS PA DANG LDAN PA'I PHYIR RKYEN NYID SKYE
BA PO ZHE NA MA YIN TE, DE JI SNYED LDAN YANG GAL RIGS, RIGS PA
GZHAN GYIS SO ZHE NA, GNAS SKABS MA YIN PA'I PHYIR RO, ,DE'I
PHYIR NUS PA LA BRTAG PA 'DIS 'BRAS BU YOD PA MI SKYE ZHING, YOD
MED KYI PHYOGS LA

GSUNGS PA'I SKYON DU THAL BAR 'GYUR BA'I PHYIR GNYI GA LAS KYANG
SKYE BA MED DO, ,YOD PA DANG MED PA DAG NI PHAN TSUN 'GAL BA'I
PHYIR GCIG TU YOD PA MA YIN LA, YOD PA DANG MED PA RANG BZHIN THA
DAD PA'I PHYOGS KYANG YOD PA MA YIN PA'I PHYIR CHA MED PA KHO
NA'O, ,DE SKAD DU YANG

RKYEN BRTAG PA LAS, GANG TSE CHOS NI YOD PA DANG, ,MED DANG YOD
MED MI GRUB BA, ,JI LTAR SGRUB BYED RGYU ZHES BYA, ,DE LTAR YIN
NA MI RIGS SO, ,ZHES GSUNGS SO, ,DBANG PHYUG LA SOGS PA'I BYED PA
PO DU MA DANG BYED PA PO GCIG TU SMRA BA NI, RTAG TU RIM PA DANG
CIG CAR DAG LAS

ZHES PA LA SOGS PAS TSANG MA YIN PA THAMS CAD RNAM PAR BCOM PA
NYID DO, ,TSOGS PA TZAM KHO NA'I RIM PAS 'BRAS BU SKYE BAR MTHONG
BAS DE'I PHYIR GANG GI TSE DNGOS PO RNAMS KYI SKYE BA LA JI LTA
JI LTAR RNAM PAR DPYAD PA DE LTA DE LTAR BRTAG MI BZOD DO, ,'O NA
MNGON SUM DU RIGS PA'I SKYE

BA 'DI LA GNOD PA CI LTA BU ZHE NA, BDEN TE DE LTA MOD KYI NGES
PA'I THABS GANG ZHIG YOD DE, GANG GI PHYIR MNGON SUM DANG RJES SU
DPAG PAS BSGRUBS NAS RGYU DANG 'BRAS BU'I DNGOS POR BRJOD PAR
BYA'O ZHE'O, ,MNGON SUM DANG RJES SU DPAG PA YANG RNAM PA DANG
BCAS PA DANG RNAM PA MED

PA DAG BSDUS PA NYID DU 'DZIN PAR BYED PA NI MI RIGS TE, DE LA
RNAM PA MED PA'I PHYOGS LA NI RE ZHIG YUL BYAS PA'I SNANG BA DANG
BRAL NA DON DU 'DZIN PA'I DNGOS PO MED PAS 'DIS SHES SO ZHES RNAM
PAR GZHAG PA MI RIGS SO, ,RNAM PA DANG BCAS PA'I PHYOGS LA YANG
RNAM PA'I DON

@154A *, ,MED PA LA YANG RMI LAM LA SOGS PA'I RKYEN RNAMS LA
DNGOS POR GYUR PAS KHYAB PA MED DE, RI MI'I RNAM PA SBOM PO DANG
GCIG PA STE RNAM PAR SHES PA MED PAR MTSUNGS PA NYID PAS MI RIGS
SO, ,DE SKAD DU, SHES PAS YUL NI 'DZIN PA YI, ,RNAM PA MED PA'ANG
MI

RIGS TE, ,RNAM PA TSAD NI MED PA'I PHYIR, ,CIG SHOS KYANG NI
RIGS MA YIN, ,ZHES SO, ,DE LTAR NA SHES PAS THABS GZHAN MNGON SUM
DANG RJES SU DPAG PA NYID DU GYUR DANG 'BRAS BU NYID DU GRUB PAR
THABS GZHAN RNAM PAR DPYAD PA YANG DE LTA MA YIN PA NYID DO, ,DE
LA 'DIR TSIG GI

BDAG POS SKYE BA MED PA'I CHOS BRJOD BYAR BYED PA NYID KYIS 'DI
LA YOD PAS SKYE BA MED PA'I CHOS CAN GYI TSIGS SU BCAD PA'O,
,CHOS THAMS CAD TSIG GI BDAG PO 'DI YIS ZHES DE LTAR RTOGS PAR
BYA'O, ,DE YANG DE BZHIN GSHEGS PA THAMS CAD KYI YE SHES KYI RANG
BZHIN GYI SKU CAN

BCOM LDAN 'DAS TE, CHOS THAMS CAD KYI RANG BZHIN GYI BDAG NYID
CAN YIN PA'I PHYIR RO, ,DE LTAR YANG DBU MA LAS GSUNGS PA, DE
BZHIN GSHEGS PA'I RANG BZHIN GANG, ,DE NI GANG 'DI'I RANG BZHIN
YIN, ,DE BZHIN GSHEGS PA RANG BZHIN MED, ,'GRO BA 'DI YI RANG

BZHIN MED, ,CES SO, ,BCOM LDAN 'DAS KYIS KYANG GSUNGS PA, RTAG
STE SKYE MED CHOS NI DE BZHIN GSHEGS, ,CHOS RNAMS KUN KYANG BDE
BAR GSHEGS DANG MTSUNGS, ,BYIS PA'I BLO CAN MTSAN MAR 'DZIN PA
RNAMS, ,'JIG RTEN DAG NA MED PA'I CHOS LA SPYOD, ,CES SO, ,SKYE
BA MED

PA'I CHOS CAN ZHES PA NI NYE BAR MTSON PA STE, 'GAG PA MED PA'I
CHOS CAN ZHES KYANG THOS PAR 'GYUR TE, SKYE BA MNGON DU SONG BA
LAS 'GAG PA'O, ,DE SKAD DU YANG, GANG TSE CHOS RNAMS THAMS CAD
KYI, ,SKYE BA 'THAD PAR MI 'GYUR LA, ,DE TSE CHOS RNAMS THAMS CAD
KYI, ,

'GAG PA 'THAD PAR MI 'GYUR RO, ,ZHES SO, ,SKYE BA DANG 'GAG PA
MED PA'I PHYIR CHOS THAMS CAD KYI GNAS PA YANG DON DAM PAR MED
PAR BCOM LDAN 'DAS KYIS GSUNGS SO, ,CHOS THAMS CAD MTSAN NYID
GSUM DU GNAS PA'I PHYIR DE LA MA STOS PA'I RGA SHIL SOGS PA YANG
MED

@154B DO; ,DE MED PA'I PHYIR 'DUS BYAS LA SOGS PA THAMS CAD KYANG
MED PAR GSUNGS SO, ,DE LTAR GYUR NA SKYE BA LA SOGS PA'I THA
SNYAD YOD PA 'DI CI ZHE NA BDEN TE, 'ON KYANG SGYU MA LA SOGS PA
BZHIN DU 'GYUR TE, DE YANG SGYU MA BZHIN DU DNGOS PO RNAMS DON
DAM PAR SKYE BA MED KYANG THA SNYAD

DU SKYE BA LA SOGS PA JI LTA BA DE LTAR THAMS CAD DU RIG PAR
BYA'O, ,DE LTAR, RMI LAM JI BZHIN SGYU MA BZHIN, ,DRI ZA'I GRONG
KHYER JI BZHIN DU, ,DE BZHIN SKYE DANG DE BZHIN GNAS, ,DE BZHIN
DU NI 'JIG PAR BRJOD, ,CES SO, ,GANG DE LTAR YANG MED PAR GYUR PA
DE LA NI, 'DIR GNYIS SU MED

PA'I RANG BZHIN DANG DE LAS GZHAN PA'ANG CI YANG YOD PA MA YIN
NO, ,DES NA 'DI KHONG DU CHUD CING RIG PAR SRID PA GSUM GYI DNGOS
PO MA LUS PA SO SOR SNANG BA DANG BRAL BA ZHES BYA BA'I DON TO,
,DE LTAR SGYU MA LTA BU'I CHOS KYI DE KHO NA NYID YONGS SU SHES
PA'I PHYIR, RGYUD DAG PAR

GYUR PA'I SO SO'I SKYE BO RNAMS KYANG THOS PA DANG BSAM PA DANG
BSGOM PA LA SOGS PA'I RIM GYIS SHES RAB PHUL DU BYUNG BAR GYUR
TE, SHES RAB KYI 'KHOR LO BSGOM PA LA NYE BAR BRTZON BA RNAMS KYI
PHYIR, GSANG SNGAGS KYI RGYAL PO DRUG DANG LDAN PA'I AA YIG LA
SOGS PA'I

TSIGS SU BCAD PA GSUNGS PA, AA A'A ZHES PA LA SOGS PA STE, THAMS
CAD KYI BYANG CHUB KYI SEMS KYI MCHOG PAR BYED PA'I DBYANGS BCU
GNYIS KYIS NI KA YIG LA SOGS PA'I NGO BO SUM CU RTZA BZHI GSAL
BAR BYED PA STE, CHOS THAMS CAD SKYE BA MED PA NYID YONGS SU
SNANG

BAR BYED PA'O, ,DE RNAMS DANG YANG DAG PAR LDAN PA'I GSANG SNGAGS
KYI LHA RNAMS NI SHES RAB KYI 'KHOR LOR BSGOM PAR BYA STE, THABS
DANG SHES RAB GNYIS SU MED PA'I YE SHES 'BYUNG BA'I RGYUR GYUR
PA'I PHYIR ZHES PA NGES PA'O, ,DE LAS DANG PHA ROL TU PHYIN PA'I
NGES PA SO

SOR RTOGS PAR BYA BA'I DON DU DBYANGS BCU GNYIS BCOM LDAN 'DAS
KYIS GSUNGS SO, ,DE YANG PHA ROL TU PHYIN PA BCU GNYIS LA GOMS PA
RAB KYI MTHAR PHYIN PA NA RNAM PAR SMIN PAR GYUR PA'I SEMS KYI
KHYAD PAR BCU GNYIS NI SA RNAMS TE LUNG LAS BKLAG PAR BYA'O, ,DE
LA

@155A *, ,AA ZHES BYA BA NI SKYE BA MED PA LA SOGS PA DON DAM PA
BYANG CHUB KYI SEMS RNAM PAR THAR PA'I SEMS KYI RANG BZHIN MOS
PAS SPYOD PA'I SA STE, BYANG CHUB KYI SEMS RNAM PAR DAG PA SO SOR
RTOGS PAR BYED CING RIN CHEN PADMA'I PHA ROL TU PHYIN PA YANG
MTSON PAR BYED PA'O, ,

A'A ZHES BYA BA NI CHOS DANG ZANG ZING DANG MI 'JIGS PA'I MTSAN
NYID CAN SBYIN PA'I PHA ROL TU PHYIN PA RAB KYI MTHAR PHYIN PA
GSAL BAR BYED CING RAB TU DGA' BA'I SA MTSON PAR YANG BYED DO,
,AI ZHES BYA BA NI SKYE BA'I RTOG PA DANG BRAL BA'I PHYIR SDOM PA
DANG CHOS YANG DAG PAR SDUD PA DANG SEMS CAN

GYI DON BYED PA'I MTSAN NYID CAN TSUL KHRIMS KYI PHRA ROL TU
PHYIN PA LA LHAG PAR SPYOD PA GSAL BAR BYED CING DRI MA MED PA'I
SA MTSON PAR YANG BYED DO, ,A'I ZHES BYA BA NI 'DI'I YAN LAG
DANG NYING LAG BCAD KYANG BZOD PAR BYED PAS SDUG BSNGAL LA JI MI
SNYAM PA DANG GZHAN GYIS GNOD PA BYAS

PA LA BZOD PA DANG CHOS LA NGES PAR SEMS PA'I MTSAN NYID CAN GYI
BZOD PA'I PHA ROL TU PHYIN PA LHAG PAR SPYOD PA GSAL BAR BYED
CING 'OD BYED PA'I SA MTSON PAR YANG BYED DO, ,AU ZHES BYA BA NI
LUS DANG NGAG DANG MES KYI RIGS KYI CHOS TSOGS RAB TU SGRUB PA
DANG, SEMS CAN

GYI DON GYIS RJES SU BCINGS PA DANG, SANGS RGYAS ZHING YONGS SU
SBYONG BA STE, RNAM PA GSUM LA SPRO BA'I MTSAN NYID CAN GYI
BRTZON 'GRUS KYI PHA ROL TU PHYIN PA LA LHAG PAR SPYOD PA GSAL
PAR BYED CING 'OD 'PHRO BA CAN GYI SA MTSON PAR YANG BYED DO,
,A'U ZHES BYA BA NI CHOS THAMS CAD

LHAG PA DANG CHAD PA MED PA'I PHYIR RO, ,SKYON DANG BRAL BA DANG,
GNAS PAR BYED PA DANG, RNAM PAR 'BYOR PA'I MTSAN NYID RNAM PA
GSUM DANG LDAN PA'I BSAM GTAN GYI PHA ROL TU PHYIN PA LA LHAG PAR
SPYOD PA GSAL PAR BYED CING SHIN TU SBYANG DKA' BA'I SA YANG
MTSON PAR BYED DO, ,AE

ZHES BYA BA NI MTHA' GCIG TU RNYOG PA MTHA' DAG DANG BRAL BA'I
PHYIR CHOS THAMS CAD NI ZHI BA'O ZHES KHYOD DU CHUD DE, THOS PA
DANG BSAMS PA DANG BSGOMS PA LAS BYUNG BA'I SHES RAB RNAM PA GSUM
LA LHAG PAR SPYOD PA GSAL BAR BYED CING MNGON DU GYUR PA'I SA
YANG MTSON PAR BYED DO, ,

@155B AEE ZHES BYA BA NI MTHA' GCIG TU LHUN GYIS GRUB CING RNAM
PAR MI RTOG PA'I DBYINGS LA 'JUG PA'I PHYIR RANG GI SKYON SPONG
BA DANG, SEMS CAN GYI DON LA 'JUG PA DANG, MYUR DU MNGON PAR
BYANG CHUB PAR BYED PA'I MTSAN NYID RNAM GSUM DANG LDAN PA'I
THABS KYI PHA ROL TU PHYIN PA LA

LHAG PAR SPYOD PA RAB TU RTOGS PAR BYED CING RING DU SONG BA'I SA
YANG MTSON PAR BYED DO, ,AO YIG NI RNAM PAR RTOG PA'I CHU BO LAS
RGAL BA NYID KYI TSOGS RAB TU SGRUB PA DANG, SEMS CAN GYI DON
BYED PA DANG, SANGS RGYAS KYI ZHING YONGS SU SBYONG BA STE MTSAN
NYID RNAM PA GSUM DANG

LDAN PA'I SMON LAM GYI PHA ROL TU PHYIN PA LA LHAG PA NAS MNGON
PAR GSAL BAR BYED CING MI G-YO BA'I SA MTSON PAR YANG BYED DO,
,AOO YIG NI DPE LAS 'DAS PA'I CHOS CAN SMRA BA PO NYID KYIS LAS
ZLOG PAR BYED PA DANG NYON MONGS PA SPONG BAR BYED PA DANG BDUD DANG
PHAS KYI RGOL BA ZLOG

PAR BYED PA'I MTSAN NYID RNAM PA GSUM DANG LDAN PA'I STOBS KYI
PHA ROL TU PHYIN PA LA LHAG PAR SPYOD PA NYID 'CHAD PAR BYED CING
SA LEGS PA'I BLO GROS MTSON PAR YANG BYED DO, ,AAm ZHES BYA BA NI
BYANG CHUB SEMS DPA'I SA'I MTHAR SON PA NYID KYIS RNAM PAR RTOG
PA MED PA DANG RNAM

PAR RTOG PA MED PA'I MNYAM PA NYID KHONG DU CHUD PA DANG, SEMS
CAN GYI DON BYA BA'I THABS LA LKOG TU MA GYUR PA'I MTSAN NYID
RNAM PA GSUM DANG LDAN PA'I YE SHES KYI PHA ROL TU PHYIN PA RAB
KYI MTHAR SON PA NYID RNAM PAR 'BYED PAR BYED CING CHOS KYI SPRIN
GYIS MTSON PAR YANG BYED

DO; ,AA:ZHES BYA BA NI RNAM PA THAMS CAD MKHYEN PA NYID KYI YE
SHES SNANG BA'I NGO BO G-YO BA MED CING MI PHYED PA GNYIS SU MED
PA'I DE BZHIN NYID KYI BDAG NYID CAN DE BZHIN GSHEGS PA'I RANG
BZHIN RDO RJE LAS KYI PHA ROL TU PHYIN PA RAB KYI MTHAR SON PA
LHAG PAR RTOGS PA NYID KYIS BYA

BA BYAS PA'I PHYIR SEMS CAN GYI DON GYI BYA BA MTHA' DAG LA LHUN
GYIS GRUB PAS GSAL BAR 'JUG PA DANG, KUN DU 'OD SANGS RGYAS KYI
SA MTSON PAR YANG BYED PA YIN NO, ,PHA ROL TU PHYIN BA BCU GNYIS
RDANG SA BCU GNYIS PO RNAMS KYANG DBYANGS KYI YI GE BCU GNYIS POS
GSAL BAR BYED

@156A *, ,PA'I SHES RAB KYI 'KHOR LOR KUN NAS PHYI'I MU KHYUD
THAMS CAD LA TE, DE YANG PHYI ROL DU NI KA LA SOGS PA NAS KshA'I
MTHAR THUG PAR SBYAR RO, ,DE LA 'KHOR LO RTZIBS DRUG PA'I LTE BA
LA MU:AOm ZHES PA YI GE GSUM MO, ,SHAR LA SOGS PA'I RTZIBS RNAMS

LA G-YAS SKOR GYIS BADZRA T'IKshnA LA SOGS PA'I GSANG SNGAS DRUG
SBYAR BAR BYA'O, ,THAMS CAD KYANG KHA DOG DKAR PO LUS THAMS CAD
SNANG BAR BYED PA SNYING GAR ZLA BA'I DKYIL 'KHOR GYI STENG DU
BSAM PAR BYA'O, ,RTZIBS BCU GNYIS PA'I 'KHOR LO'I LTE BA'I DBUS
SU AOm,

DE NAS MDUN DU H'Um, RGYAB TU HR'I: G-YAS SU AAm, G-YON DU
AA:ZHES BYA'O, ,SHAR LA SOGS PA'I RTZIBS RNAMS SU RIM PAS, BADZRA
T'IKshn'A YA, DU:KHA TZTSE D'A YA, PRADZNY'A YA, DZNY'A NA K'A
Y'A YA, W'A G'I SHVA R'A YA, AA RA PA TZA N'A YA, B'A RA D'A
BADZR'A YA, SH'U NA+YA T'A GARBH'A YA, GA GNODDHA B'A YA,

DZNY'A NA SAMBHA W'A YA, BUDDHA SAMBH'A YA, DHARMA DH'A TU W'A
G'I SHVA R'A YA ZHES PA SANGS BCU GNYIS PO'I DANG POR AO YIG DANG
NA MA:ZHES BYA BA MTHAR BSAM PAR BYA STE, 'KHOR LO DE RNAMS KYANG
DE BZHIN GSHEGS PA LNGA'I SNYING PO CAN SA BCU GNYIS DANG PHA ROL
TU PHYIN PA BCU GNYIS DANG RTEN CING 'BREL BAR

'BYUNG BA YAN LAG BCU GNYIS TE, SANGS RGYAS KYI YON TAN THAMS CAD
BSAGS PA RNAM PA THAMS CAD MKHYEN PA NYID KYI YE SHES SNANG BA'I
NGO BO DE SNYING GAR ZLA BA'I STENG DU RNAM PAR BSAMS LA, DE LAS
BYUNG BA'I DKAR PO DANG DMAR PO LA SOGS PA'I 'OD KYI TSOGS 'PHRO
ZHING 'THON PA RNAMS

KYIS LUS KYI NANG SNANG BAR BYAS NAS PHYI ROL DU 'THON TE MTHA'
YAS PA'I NAM MKHA'I KHONG NA GNAS PA'I BRTEN PA DANG G-YO BA'I
DNGO SPO MTHA' DAG RAB TU GSAL BAR SNANG BAR BYAS TE, SHES BYA'I
DKYIL 'KHOR MTHA' DAG DRI MA MED PA'I ME LONG GI DKYIL 'KHOR LTA
BUR SHIN TU 'OD GSAL BDAG

NYID DU BSGOMS PAS MYUR BA NYID DU THAMS CAD MKHYEN PA NYID DU
THOB PAR 'GYUR RO, ,DE BZHIN DU, STHI TO HRi DI DZNY'A NA M'URTTI
RA HAM BUDDHO BUDDH'A N'Am, T+YADHVA WARTTA NIm, ZHES PA NI DUS
GSUM PA'I YE SHES SNANG BA'I RANG BZHIN NYID KYIS THAMS CAD LA
KHYAB PA'I PHYIR SEMS CAN THAMS CAD KYIS NYING LA

@156B GNAS PA ZHES BYA BA'I DON TO, RTZIBS BRGYAD PA'I 'KHOR LO'I
LTE BA LA AOm, SHAR LA SOGS PA'I PHYOGS RNAMS BYU, ,BA DZRA, T'I,
KshnA, ME LA SOGS PA'I MTSAMS RNAMS SU, W'A, G'I SHVA, R'A, YANG
RTZIBS BRGYAD PA'I 'KHOR O'I LTE BA LA, KHAm, PHYOGS RNAMS SU,

DU:,KHA, TZTSE, D'A, PHYOGS BRAL RNAMS SU, MA, H'A, W'A, TZA,
YANG RTZIBS BRGYAD PA'I 'KHOR LO'I LTE BA LA DH'I, PHYOGS RNAMS
SU, PRA, DNY'A, DZNY'A, NA, MTSAMS RNAMS SU, AA, NA, NTA, G'I,
YANG RTZIBS BRGYAD PA'I 'KHOR LO'I LTE BA LA AOm, PHYOGS RNAMS
SU, DZNY'A, NA

K'A, YA, PHYOGS BRAL RNAMS SU, MA, H'A, W'A, D'I, YANG RTZIBS
BRGYAD PA'I 'KHOR LO'I LTE BA LA, AA:PHYOGS RNAMS SU, W'A, G'I,
SHVA, RA, MTSAMS RNAMS SU, WA, DI, SI, HAm, YANG RTZIBS BRGYAD
PA'I 'KHOR LO'I LTE BA LA, AA, PHYOGS RNAMS SU, RA, PA,

TZA, NA, PHYOGS BRAL RNAMS SU, WA, TZA, SPA, TI, RTZIBS BRGYAD
PA'I 'KHOR LO DRUG PO DE RNAMS SU YI GE YOD PA DE RNAMS NI SHES
RAB LHA BAR BSKYED PA'I PHYIR KHA DOG DKAR POR BSGOM PAR BYA'O, ,
, ,DA NI GSOL BA BTAB PA'I DE MA THAG TU DE LEGS PAR

BSTAN PAR BYA'O ZHES PA LA SOGS PAS MTSAN GYI RANG GI NGO BO'I
DON YANG DAG PAR BRJOD PA'I PHYIR, BCOM LDAN 'DAS KYIS BDEN PA
GNYIS LA BRTEN TE SGYU MA'I CHOS KYI NYE BAR BZUNG NAS GSUNGS PA
NI, 'DI LTAR ZHES BYA BA LA SOGS PA STE, 'DI LTAR GYI SGRA NI KUN
DU

'BYUNG BAR STON PA'O, ,YANG NA LAN GYI SKABS SU ZHAL GYIS BZHES
PA GANG YIN PA DE, DE NGES PAR BSTAN PAR BYA'I ZHES PA STE DE NI
SGRA'I RIM PA'I DON TO, ,DE NYID GSUNGS PA, BCOM LDAN ZHES PA LA
SOGS PA STE, SANGS RGYAS AA YIG LAS BYUNG ZHES PA TSIG GI DON TO, ,

CI NYAN THOS LA SOGS PA'I SANGS RGYAS YIN NAM ZHES GSUNGS PA
RDZOGS PA'I SANGS RGYAS ZHES PA STE, YANG DAG PAR RDZOGS SANGS
RGYAS ZHES PA'I DON TO, ,DE NYID GSUNGS PA, BCOM LDAN ZHES PA
STE, JI SKAD DU, JI LTAR RGYAL BAS DANG PHYUG SANGS, ,THAMS

@157A *, ,CAD 'DUL ZHING 'JOMS MDZAD PA, ,DE BZHIN 'DIR YANG SHES
BYA STE, ,DES NA 'DI NI BCOM LDAN BRJOD, ,CES SO, ,DE LA RGYAL BA
ZHES PA NI YANG DAG PAR RDZOGS PA'I SANGS RGYAS ZHES PA'I DON TO,
,YANG NA PHUNG PO LA SOGS PA BDUD BZHI BCOM PA DANG LDAN

PAS BCOM LDAN NO, ,NA YIG PHYIS PA NI NGES PA'I TSIG LAS SO,
,DNGOS PO'I DE KHO NA NYID JI LTAR GNAS PA RTOGS PA DANG LDAN PAS
SANGS RGYAS SO, ,RNAM PA THAMS CAD RNAM PA MED PAR YANG DAG PAR
RTOGS PA DANG LDAN PAS RDZOGS PA'I SANGS RGYAS TE, BYED PA PO
NYID KYI PHYIR NI shshI'I

RKYEN CAN NO, ,DE YANG 'PHAGS PA KLU SGRUB KYI ZHAL SNGA NAS BU
DHI LA BYED PA PO NYID LA NIshth'A RAB TU 'GYUR BAR GSUNGS TE,
RTAG PA DANG NI CHAD PA BRAL, ,MTSON BYA DANG NI MTSAN NYID
SPANGS, ,GTZO BOS RMI LAM SGYU SOGS BZHIN, ,'KHOR BA NGES PAR
RTOGS PA LAGS, ,ZHES SO, ,

AA ZHES BYA BA NI MA SKYES PA'I PHYIR CHOS THAMS CAD KYI SGO'O
ZHES PA LA SOGS PAS DNGOS PO'I CHOS RNAMS SKYES BA MED PA GNYIS
SU MED PA'I YE SHES KYI RANG BZHIN SHES RAB KYI PHA ROL TU PHYIN
PA'I SA BON LAS AA YIG MI 'GYUR BA NYID RDZOGS PA'I PHYIR KUN
RDZOB TU AA YIG LAS BYUNG BA'O, ,DON DAM

PAR NI CHOS KYI DBYINGS KYI RANG BZHIN GYI BCOM LDAN 'DAS AA YIG
LAS MA BYUNG BA NYID DU BYUNG BAR SHES PAR BYA ZHING, DES NYE BAR
MTSON NAS CHOS THAMS CAD KYANG YIG LAS BYUNG BA'O ZHES RTOGS PAR
BYA STE, DE RNAMS KYANG DE'I RANG BZHIN YIN PA'I PHYIR RO, ,JI
SKAD DU, DE BZHIN

GSHEGS PA'I RANG BZHIN GANG, ,'GO BA DE YI RANG BZHIN DE, ,ZHES
PA LA SOGS PA'O, ,DE YI GE DU MA LAS BYUNG YANG AA YIG GTZO BOR
BYAS PA'I PHYIR GSUNGS PA, AA YIG CES PA LOGS PA STE, CI LTAR YIG
'BRU KUN GYI MCHOG YIN ZHE NA GSUNGS PA, YI GE DAM PA

ZHES PA STE, 'DI THAMS CAD LAS PHUL DU BYUNG BA'I PHYIR DAM PA'O,
,CHOS KYI DBYINGS MI 'GYUR BA'I RANG BZHIN YIN PA'I PHYIR YI
GE'O, ,'GYUR BA MED PA'I MCHOG CHOS KYI SKU LA DE LTAR BSHAD DO,
,DE LAS KYANG SEMS CAN GYI PHUNG PO CHEN PO'I DON 'BYUNG BAS NA
DON CHEN TE,

@157B DON CHEN PO YANG YIN LA CHOS KYI SKU BDAG POR GYUR BA NYID
KYANG YIN PAS SEMS CAN RNAMS KYI DON PHUN SUM TSOGS PA'O, ,DE
NYID KYANG, 'GRO RNAMS ZHI BA'I LAS RNAMS NI, ,ZHES PA LA SOGS PA
MGON PO BYAMS PAS MNGON PAR RTOGS PA'I RGYAN DU RGYA CHER GSUNGS
TE, CHOS

KYI SKU YI PHRIN LAS NI, ,RNAM PA NYID SHU DUN DU BZHED, ,CES PA
PHRIN LAS RNAM PA NYI SHU RTZA BDUN PO DE YANG RTOGS PAR BYAS TE,
'DIR NI MNGAS PA 'JIGS PA'I PHYIR MI BRI'O, ,DON CHEN PO DE GSAL
BAR BYED PA'I PHYIR AA YIG KYANG DON CHEN PO'O, ,SNGAGS KYI TSUL
LA NI AA YIG

CES PA MI BSKYOD PA DANG 'OD DPAG MED DO, ,KHA DOG KUN GYI MCHOG
CES PA LA, DKAR PO DANG NAG PO LA SOGS PA'I KHA DOG THAMS CAD KYI
MCHOG NI SNA TSOGS YIN PA'I PHYIR KHA DOG KUN GYI MCHOG NI DON
YOD GRUB PA'O, ,DON CHEN NI RIN CHEN 'BYUNG LDAN TE, SEMS CAN

THAMS CAD KYI DON CHEN PO GANG LAS BYUNG BA'I YID BZHIN GYI NOR
BU RIN PO CHE 'CHANG BA NI RIN CHEN 'BYUNG LDAN YIN PA'I PHYIR
ZHES PA'O, ,YI GE DAM PA ZHES PA NI RNAM PAR SNANG MDZAD DE, DE
BZHIN GSHEGS PA THAMS CAD KYI SKU RDO RJE'I RANG BZHIN NYID YI GE
MED PAS NA ZHES

SBYAR TE SANGS RGYAS LNGA'I BDAG NYID CAN NO, ,DE NYID CES PA
SBYAR TE, DE NYID SROG CHAGS RNAMS KYI SROG ,DE NYID MCHOG TU MI
'GYUR BA, ,DE NYID KUN LA KHYAB PA PO, ,DE NI LUS CAN KUN LA
GNAS, ,ZHES PA'I RIGS PAS KUN LA GNAS ZHES PA'I RIGS PAS GNYIS SU
MED PA'I

NGES SHES KYI RANG BZHIN NYID KYI SROG CHEN PO'O, ,SNGAR GSUNGS
PA'I RIGS PAS GDOD MA NAS MA SKYES PA'I PHYIR AA YIG NI SKYE BA
MED PA YIN LA, DE LAS BYUNG BA'I PHYIR BCOM LDAN 'DAS KYANG SKYE
BA MED PA'O, ,DE NYID KYIS NA, DNGOS MED LAS BYUNG KHYOD LA 'DUD,
,CES PA'O, ,

DE LTAR SKYE BA MED PA LA GNAS PA DANG 'GRO BA DANG 'ONG BA RNAMS
ZAD CING BRAL TE RNAM PAR RTOG PAS RNAM PAR DBYER DU MED PA'I
PHYIR TSIG TU BRJOD PA SPANGS PA'O, ,DE LTA NA YANG, SEMS CAN
BSAM PA'I DBANG GIS NA, ,DE LA BDAG PO YOD MIN YANG, ,JI LTAR
'DOD PA RTZIG PA

@158A *, ,SOGS, ,RNAM LAS KYANG NI CHOS STON 'BYUNG, ,ZHES PA'I
RIG PAS SO, ,BRJOD PA KUN GYI RGYU'I MCHOG STE RANG BZHIN LA SOGS
PA'I TSUL LUGS MNGON PAR BRJOD PA RNAMS KYI RGYUR GYUR PA YANG
YIN LA, GTZO BOR GYUR PAS MCHOG KYANG YIN TE RJE BTZUN NI BRJOD
PA KUN

GYI RGU'I MCHOG STE 'BRAS BU'I RANG BZHIN NYID DU GSUNGS PA'O,
,TSIG KUN ZHES PA LA SOGS PA LA, 'GRO BA DRUG GI SEMS CAN DANG
'BREL PA'I PHYIR KUN KYANG YIN LA GSUNG RDO RJE'I RANG BZHIN YANG
YIN PA'I TSIG CES PA NI TSIG KUN NO, ,RANG BZHIN GYIS YONGS SU
DAG PA'I SHES RAB KYI SNANG

BA THAMS CAD DU 'PHRO BA'I PHYIR RAB TU GSAL BAR BYED PA'O, ,YANG
NA TSIG KUN NI LHA DANG KLU DANG GNOD SBYIN DANG SRIN PO LA SOGS
PA'I SKAD RNAMS KYIS CHOS YONGS SU STON PA'I PHYIR BAR BYED PAS
NA SHIN TU GSAL BA'I DANG TSUL DANG LDAN PA'I PHYIR, TSIG KUN RAB
TU GSAL BAR BYED, ,CES TSIG

GCIG TU BYA'O, ,GANG SROG CHEN PO ZHES PA AA YIG LAS BYUNG BA
NYID DU 'GA' ZHIG 'CHAD PAR BYED PA DE NI MA YIN TE, YANG DAG CES
PAS GZHAN PA'O, ,GANG GI PHYIR BCOM LDAN 'DAS AA YIG LAS BYUNG
BAR BSTAN PA DE LTAR RJE BTZUN LA YANG THOS SO ZHES SO, ,DA NI
NYON MONGS

PA'I BDAG NYID KYANG BCOM LDAN 'DAS KYIS BYANG CHUB SEMS KYI YAN
LA GNYID KYIS BDAG NYID CHEN POR STON PAR MDZAD PA NI MCHOD PA
CHEN PO ZHES PA LA SOGS PA STE, MCHOD PA'I SGRA NI SGO BA'I DON
TO, ,DE YANG DGA' STON LA RANG GI 'DOD PA BZHIN 'JUG PA STE, JI
LTAR 'DOD PA

'PHEL ZHING RGYAS PA NYID DO ZHES PA'I BAR RO, ,MCHOD PA CHEN PO
GANG YIN PA DE YANG 'DI YIN LA 'DOD CHAGS CHEN PO YANG YIN PAS NA
MCHOD PA CHEN PO 'DOD CHAGS CHE'O, ,MTHAR PHYIN PA'I 'DOD CHAGS
KYI PHA ROL TU PHYIN PA THOBS PA NYID NI 'DOD CHAGS CHEN PO ZHES
PA'I DON TO, ,'O NA

LHA CHEN PO YANG 'DOD CHAGS CHEN PO YIN TE, DE'I LHA'I LO STONG
DU 'KHRIG PA CHEN PO BSTEN PA LA ZHUGS PA'I PHYIR RO, ,DES NA
MNGON PAR RTOGS PA 'DI CI ZHE NA GSUNGS PA, SEMS CAN THAMS CAD
CES PA LA SOGS PA STE SEMS CAN THAMS CAD 'KHOR BA'I RGYUR GYUR
PA'I GZUGS

@158B DANG BCAS PA'I DGA' BA LAS BYUNG NAS, ZAG PA MED PA RGYUN
MI 'CHAD CING PHUL DU BYUNG BA'I MCHOG TU DGA' BA'I RANG BZHIN
GYIS DGA' BAR BYED PAS NA, SEMS CAN THAMS CAD DGA' BAR BYED PA'O,
,LHA CHEN PO NI DE LTA BU MA YIN TE DGA' BA SKYED PA'I DE KHO NA
NYID YONGS SUM SHES PA'I

PHYIR RO, ,GOO R'I GCIG PU YANG DGA' BAR BYED MA NUS ZHES PA'O,
,'DIS NI 'DI SKAD STON PAR YANG 'GYUR TE, CIG CAR 'JIG RTEN GYI
KHAMS MTHA' YAS PA'I RDUL PHRA RAB SO SOR GNAS PA'I DKYIL 'KHOR
GYI 'KHOR LO'I NANG DU CHUD PA'I MCHOD PA CHEN PO'I BKOD PA'I RANG
BZHIN SPYAN

MA LA SOGS PA'I LHA MO'I CHU SKYES SU YANG DAG PAR ZHUGS PA'I RDO
RJE KUN DU REG PA LAS SKYES PA RGYUN MI 'CHAD CING MCHOD TU DGA'
BA'I BDE BA CHEN POS DGA' BAR BYED PAS NA, MCHOD PA CHEN PO 'DOD
CHAGS CHE, ,SEMS CAN THAMS CAD DGA' BAR BYED, ,CES SO, ,DE LA
SEMS CAN

THAMS CAD DBANG DU BYED PA ZHES BYA BA'I TING NGE 'DZIN NI DANG
PO STONG PA NYID BSGOM PA SNGON DU 'GRO BAS ZLA BA'I DKYIL 'KHOR
GYI STENG DU HO YIG LAS BYUNG BA'I MDA' LAS GRUB PA BDAG NYID
'DOD CHAGS CHEN PO'I GZUGS DMAR SER SGEG PA'I NYAMS DANG, LDAN
PA, ROL PA'I STOBS KYIS

GNAS PA, ZHAL BZHI PA, PHYAG BRGYAD PA, ZHAL DANG PO DMAR SER,
G-YAS PA GUR GU MA LTAR DMAR BA, RGYAB ZHAL PADMA LTAR DMAR BA,
G-YON PA DMAR SER, PHYAG GNYIS NA MDA' DANG GZHU BSNAMS PA, GZHAN
PA GNYIS KYIS ZHAGS PA DANG LCAGS KYU 'DZIN PA, DE

BZHIN DU GZHAN GNYIS KYIS SHES RAB KYI PHA ROL TU PHYIN PA'I
GLEGS BAM DANG RAL GRI 'DZIN PA, YANG GZHAN GNYIS KYIS RDO RJE
DANG DRIL BU 'DZIN PA RNAM PAR BSAMS LA, COD PAN GYI RTZE BRAN
LAS BYUNG BA'I 'OD ZER RNAMS STENG DU SONG STE SNANG BAR BYED PAS
SHAS CHER CHAGS SHING LAS

KYIS 'DUD PAR YANG DAG PAR BLTA BAR BYA ZHING, DE BZHIN DU SHAR
DANG LHO DANG NUB DANG BYANG DANG 'OG GI PHYOGS RNAM PAR GNAS PA
RNAMS LA ZHAL DANG PO DANG GNYIS PA DANG GSUM PA DANG BZHI PA
DANG ZHABS KYI 'OD ZER RNAMS KYIS KUN DU GANG ZHING RJES SU GANG
BAR BYAS NAS, RANG GI DBANG

@159A *, ,DU GYUR PA LAS BZHAG PAR YID KYIS BSAMS NAS, BAR BAR DU
SNGAGS BZLAS PAR BYAS TE DE LA SANGS NI 'DI YIN NO, AOm MA H'A
R'A BADZRA R'A GA YA SARBBA SATV'A NA HO, DE LAS DES PA'I SEMS
CAN THAMS CAD DBANG DU 'GYUR RO ZHES NGES PA'I BLO DANG LDAN PAS
RJE BTZUN

'JAM DPAL GYI 'DOD CHAGS CHEN PO'I SKU BSGOM PAR BYA'O, ,YANG NA
MCHOD PA ZHES PA SHES RAB DANG GNYIS SU MED PA'I YE SHES KYI RANG
BZHIN NO, ,CHEN POR GYUR PAS NA CHEN PO GANG YIN PA DE NI MCHOD
PA CHEN PO'O, ,SEMS CAN THAMS CAD KUN DU ZHEN PA CHEN PO LAS
MNGON PAR

'BYIN PA'I MTSAN NYID CAN GYI SNYING RJES KUN DU CHAGS PA GANG
YIN PA DE NI 'DOD CHAGS CHEN PO'O, ,MCHOD PA CHEN PO GANG 'DI YIN
LA 'DOD CHAGS CHEN PO YANG YIN PAS DE LTAR BSHAD DE, 'DOD CHAGS
CHEN POS NYE BAR CHAGS PA SNYING RJE DANG SHES RAB KYI RANG BZHIN
GYI SKU ZHES

PA'I DON TO, ,DE'I PHYIR, SEMS CAN THAMS CAD DGA' BAR BYED, ,CES
PA NYE BAR THOB PO, ,DE BZHIN DU, MCHOD PA CHEN PO ZHE SDANG CHE,
,ZHES PA LA SOGS PA 'CHAD PAR 'GYUR BA BSHAD PAR BYA ZHING KHYAD
PAR DAG KYANG BRJOD PAR BYA'O, ,ZHES SDANG CHE NI KHYAB 'JUG STE,
DE YANG

ZHE SDANG GI DBANG DU GYUR PAS LHA MA YIN THAMS CAD GSOD PAR BYED
BYED PAS RANG GI SEMS KYI NYON MONGS PA MED PAR NI BYA MI NUS SO,
,RJE BTZUN NI, MCHOD PA CHEN PO ZHES SDANG CHE BA YIN PA'I PHYIR
GZHAN GYI RGYUD DU GTOGS PA'I NYON MONGS PA KUN GYI DGRA CHEN
PO'O, ,DE LA ZHE SDANG NI SNYING

RJE CHEN PO MI BSKYOD PA'I GZUGS CAN GYI RJE BTZUN RDO RJE RNON
PO YIN TE, NYI MA'I DKYIL 'KHOR GYI STENG DU H'Um YIG LAS KYES
PA'I RDO RJE LAS BYUNG BA'I SKU MDOG NAG PO ZHAL BZHI PHYAG
BRGYAD PA, ZHAL DANG PO KHRO BA DANG BCAS SHING SGEG PA NAG PO'O,
,G-YAS PA DRAG PO STE ZHAL GDANGS

PA SER PO'O, ,G-YON PA 'JIGS SU RANG BA STE MCHE BAS MA MCHU'I
SGROS MNAN PA SNGO BSANGS SO, ,RGYAB ZHAL DPA' BA STE GDUG PA CAN
SKRAG PAR BYED PA DMAR PO'O, ,PHYAG G-YAS PA RNAMS NA RAL GRI
DANG RDO RJE DANG MDA' DANG LCAGS KYU BSNAMS PA, G-YON PA RNAMS
KYIS GDUG PA

@159B SDIGS PAR BYED PA DANG DRIL BU DANG GZHU DANG GZHU DANG
ZHAGS PA BSNAMS PA, G-YON BRKYANG BA'I GNAS PAS BZHUGS PA, BA
SPU'I KHUNG BU THAMS CAD NAS NGES PAR 'THON PA'I RDO RJE ME LTAR
'BAR BA'I RTZE MO RNAMS KUN DU 'BAR BAS KHAMS GSUM PA MES BKRU
BA'I GOS BZHIN DU RNAM PAR SBYANGS NAS

SANGS RGYAS KYI BYANG CHUB LA NGES PAR SBYAR BAR BSGOM PAR BYA'O,
,GTI MUG CHE BA NI TSANGS PA STE, GTI MUG LAS SKYES PA STE SROG
CHAGS LA 'TSO BA DANG LDAN PA'I MCHOD SBYIN NYE BAR BSTAN PA'O,
,BCOM LDAN 'DAS GSUNG GI DBANG PHYUG NI SNGA MA BZHIN DU MCHOD
PA CHEN PO GTI MUG CHE BA

STE; RNAM PAR DPYAD NA CHOS THAMS CAD RANG BZHIN MED PAR MA RTOGS
PA'I NGO BO DE LTAR GYUR PA NI GTI MUG GI RANG BZHIN YIN PA'I
PHYIR GTI MUG GI BLO'O, ,GTI MUG SEL BA NI MI SHES PA DANG LOG
PAR SHES PA'I GTI MUG PHYIN CI LOG TU ZHUGS PA'I BLO GANG YIN PA
DE CHOS BDAG MED

PAR KHONG DU CHUD CING SEL BAR BYED CING ZAD PAR BYED PAS NA GTI
MUG BLO STE GTI MUG SEL BA'O, ,GTI MUG BLO ZHES KLOG PAR GYUR BA
LA KHYAD PAR NI CHOS THAMS CAD RTOGS PA NI GTI MUG BLO STE GTI
MUG SEL BA NYID DO, ,DE YANG RNAM PAR SNANG MDZAD CHEN PO ZLA
BA'I DKYIL 'KHOR GYI

STENG DU AOm YIG LAS SKYES PA'I 'KHOR LO LAS GRUB PA GSER GYI
MDOG CAN ZHAL BZHI PHYAG BRGYAD PA, ZHAL DANG PO GSER MDOG ,G-YAS
NAG PA, G-YON SER BA, RGYAB ZHAL DMAR PO'O, ,PHYAG GNYIS KYIS
BYANG CHUB MCHOG GI PHYAG RGYA MDZAD PA, G-YAS

PA RNAMS KYIS RDO RJE DANG MDA' DANG RAL GRI 'DZIN PA, G-YON PA
RNAMS KYIS DRIL BU DANG GZHU DANG ZHAGS PA 'DZIN PA, RDO RJE
SKYIL DRUNG GIS BZHUGS PA, BA SPU'I BU GNAS 'THON PA'I BZHIN
GSHEGS PA'I 'OD ZER RNAMS KYI SA SEMS CAN THAMS CAD KYI RGYUD KYI
MI SHES PA'I MUN PA

BSAL NAS SANGS RGYAS KYI BYANG CHUB LA GZHAG PAR BSAM PAR BYA'O,
,KHRO BA CHE NI NYI MA LA SOGS PA'I GZA' RNAMS DANG KLU LA SOGS
PA'I SEMS CAN RNAMS LA 'KHU BA RNAMS SO, ,BCOM LDAN 'DAS RDO
RJE'I BLO NI SNGA MA BZHIN DU ZAG PA MED PA'I MCHOD PA CHEN PO
STE, SNYING RJE CHEN PO

@160A *, ,RNAMS KYI KHRO BO'I RANG BZHIN YIN PA'I PHYIR KHRO BA
CHEN PO'I SGRA'O, ,DE NI SEMS KYI RGYUD DU GTOGS PA'I ZAG PA DANG
BCAS PA'I KHRO BA BAG CHAGS DANG BCAS PA DRANGS NAS 'BYIN CING
'JIGS PAR BYED PA'I PHYIR DE NYID KYANG 'DI YIN LA 'JIGS BYED CE NA
PO LA SOGS PA

LAS PHUL DU BYUNG BA'I PHYIR CHEN PO'O, ,KHRO BA CHEN PO DE YANG
DON YOD GRUB PA NYI MA'I STENG DU H'Um YIG LAS SKYES PA'I SNA
TSOGS RDO RJE LAS SKYES PA ZHAL BZHI PHYAG BRGYAD PA, ZHAL DANG
PO MCHE BA GTZIGS PA, MDOG LJANG GU G-YAS SER PO, G-YON DKAR PO,
RGYAB DMAR PO, PHYAG

G-YAS PA RNAMS KYIS RAL GRI DANG RDO RJE DANG MDA' DANG LCAGS KYU
BSNAMS PA, G-YON PA RNAMS KYIS GDUG PA SDIGS PAR MDZAD PA DANG
DRIL BU DANG GZHU DANG ZHAGS PA BSNAMS PA, G-YON BRKYANG BA'I
GNAS PAS BZHUGS PA, BA SPU'I KHUNG BU THAMS CAD NAS PHYUNG BA'I
KHO BO 'BAR BA

RNAMS KYIS SEMS CAN THAMS CAD KYI RGYUD DU GTOGS PA'I NYON MONGS
PA KHRO BA BAG CHAGS DANG BCAS PA THAMS CAD BSREGS NAS SANGS
RGYAS KYI BYANG CHUB LA RAB TU BZHAG PAR BSAM PAR BYA'O, ,DE
BZHIN DU NGA DANG NGA YI ZHES BYA BA DANG BDAG DANG BDAG GIR GANG
SHIN TU CHAGS PA'I RANG BZHIN

NI SEMS CAN RNAMS KYI CHAGS PA THAMS CAD DO, ,CHAGS PA BAG CHAGS
DANG BCAS PA DE THAMS CAD MCHOD PA CHEN PO CHAGS PA CHE BA NYID
KYIS SEL BAR BYED PA NI BCOM LDAN 'DAS TE, DE NYID KYI PHYIR 'DIR
YANG CHEN PO ZHES SBYAR TE, DE YANG 'DI LTAR 'GYUR TE, CHAGS PA
CHEN PO

NI RIN CHEN 'BYUNG LDAN TR'Am YIG LAS SKYES PA'I RIN PO CHA CHA
BRGYA PA LAS GRUB PA, ZHAL BZHI PHYAG BRGYAD PA ZHAL GYI DBYE BA
SER PO DANG NAG PO DANG DKAR PO DANG DMAR PO'O, ,G-YAS PA DANG
CIG SHOS KYI PHYAG RNAMS NA RDO RJE DANG RAL GRI DANG MDA' DANG
GZHU LCAGS KYU DANG YID BZHIN GYI NOR BU'I

RGYAL MTSAN DANG DRIL BU DANG GZHU DANG ZHAGS PA BSNAMS PA, RGYAL
PO'I SKYIL MO KRUNG GIS BZHUGS PA, BA SPU'I BU GA THAMS CAD NAS
NGES PAR 'THON PA'I RIN CHEN 'BYUNG LDAN GYI SPRIN RNAMS KYIS
SEMS CAN RNAMS KYI SBAM PA RDZOGS PAR MDZAD CING RIN PO CHE LA
SOGS PA'I CHAR PHAB

@160B PAS CHAGS PA'I SDUG BSNGAL ZHI BAR MDZAD DE, DE RNAMS SANGS
RGYAS NYID LA NGES PAR SBYAR BAR BSAM PAR BYA'O, ,'DIS NI 'DOD
CHAGS DANG ZHES SDANG DANG GTI MUG DANG KHRO BA DANG CHAGS PA
RNAMS DMIGS PA MED PA'I BA RTZE BA CHEN PO'I BDAG NYID DU NYE BAR
BSGYUR NAS YE SHES LNGA'I BDAG NYID KYI

DE BZHIN GSHEGS PA LNGA'I NGO BO NYID THABS CHEN PO DANG LDAN
PA'I RDO RJE 'CHANG 'JAM DPAL GYI SKU NYID SNA TSOGS GZUGS CAN
DON THAMS CAD MDZAD PA'O ZHES BSTAN TO, ,'DI NYID KYI PHYIR,
THABS CHEN RIGS PA RNAMS LA NI, ,NYON MONGS BYANG CHUB YAN LAG
'GYUR, ,'KHOR BA'ANG

ZHI BA'I BDAG NYID PAS, ,DE PHYIR BDAG NYID BSAM MI KHYAB, ,CES
PA'I GSUNG LAS DE BZHIN GSHEGS PA NGA RGYAL GYIS SGYU MA LTA BUR
LHAG PAR MOS PAS 'DOD CHAGS LA SOGS PA BSTAN PA NI SNGAGS KYI
TSUL 'GAL BA MED DO ZHES BSTAN TO, ,DA NI YID KYI CHOS NYID KYIS
BCOM LDAN

'DAS BSAM GYIS MI KHYAB PA'I DPAL GYI KHYAD PAR BSHAD PAR BYA
STE, 'DOD PA CHEN PO ZHES PA LA SOGS PA STE, SEMS CAN THAMS CAD
SANGS RGYAS NYID LA 'GOD PA'I BZHED PA GANG LA YOD PA DE 'DOD PA
CHEN PO STE 'DOD PA GANG YIN PA'O, ,YANG NA SEMS CAN THAMS CAD DE
BZHIN

GSHEGS PA'I RANG BZHIN NYID KYIS SANGS RGYAS GYUR PA'I PHYIR 'DOD
PA YANG 'DI YIN LA CHEN PO YANG 'DI YIN PAS ZHES SBYAR TE, GZUGS
LA SOGS PAS 'DOD PA CHEN PO LNGA GANG YIN PA DE 'DOD PA CHEN
PO'O, ,DE'I BDAG NYID KYIS NA BDE BA CHEN PO'O, ,YANG NA GANG LAS
SEMS

CAN RNAMS LAS BDE BA CHEN PO STE, JI LTA JI LTAR SEMS CAN RNAMS
RAB TU 'GRO BA DE LTA DE LTAR PHYI PHYIR RAB TU DGA' BA'I RANG
BZHIN GYI PHYIR DGA' BA CHEN PO'O, ,YANG NA DGA' BA CHEN PO GANG
YIN PA DE ZHES 'BYED PA'I TSIG RNAM PAR SBYAR RO, ,DE NYID KYI
PHYIR DGA' BA DANG YID BDE BA

CHEN PO'I MTSAN NYID 'DZIN PA'I RANG BZHIN GYI PHYIR MGU BA CHEN
PO'O, ,YANG NA CHEN POR GYUR PA GANG YIN PA DE LA DE LTAR BSHAD
DO, ,YANG NA 'DOD PA CHEN PO NI DKYIL 'KHOR GYI BDAG PO'I RNAL
'BYOR GYIS LHA MO RNAMS LA 'DOD PAR ROL PA'O, ,'DI RNAMS NYID
DANG LHAN CIG AE MA

@161A *, ,BDE BA'I GNAS SKABS BYANG CHUB SEMS KYI DBANG NI BDE BA
CHEN PO'I TSUL GYIS BDE BA CHE'O, ,AARsh'I DA DV'I DA TZA, RANG
NYID DGA' BA CHEN PO'I RANG BZHIN GYI PHYIR DE RNAMS KYANG DE'I
BDAG NYID DU GYUR PAS DGA' BA CHEN PO'O, ,DGA' BA DANG BDE BA
NYID RGYUN MI 'CHAD CING BAR

MTSAMS MED PAS MGU BA CHE'O, ,DA NI SKU LA SOGS PA'I SGO NAS
KHYAD PAR DU BYA STE, GZUGS CHE ZHES PA LA SOGS PA LA GZUGS MED
KYANG GZUGS KYIS 'DUL BA'I SEMS CAN GYI BSAM PA'I DON DU SPRUL PA
MDZAD PA'I PHYIR THAMS CAD LAS PHUL DU BYUNG BA'I GZUGS KYI RNAM

PA CHEN PO SHIN TU MDZES PA YIN PA DE NI GZUGS CHE BA'O, ,MTSAN
DANG DPE BYAD 'BAR BA'I SPRUL PA NI LHA LA SOGS PA RNAMS LAS
KYANG LUS CHE ZHING THAMS CAD DU KHYAB PA'I PHYIR LUS CHE BA'O,
,KHA DOG MED KYANG DKAR PO DANG NAG PO DANG DMAR PO LA SOGS PA
SNA TSOGS PA'I KHA DOG GI RANG

BZHIN DU SNANG BAR BYED PA'I PHYIR KHA DOG CHE BA'O, ,THAMS CAD
ZIL GYIS GNON CING RGYU LAS MDZES PA'I SKU CHEN PO 'PHRO BAR
MDZAD PAS LUS BONG CHE BA'O, ,'JIG RTEN GYI KHAMS SNA TSOGS PA
RNAMS SU 'JIG RTEN THAMS CAD DANG RJES SU MTHUN PA'I SKAD DANG
MING DANG BRDA SNA TSOGS STON PAR

MDZAD PA'I PHYIR MING CHE BA'O, ,SHES RAB CHEN PO RGYA CHE ZHING
YANGS PA'I PHYIR RGYA CHE BA'O, ,DE NYID 'JIG RTEN GYI KHAMS
THAMS CAD DU KHYAB PA'I PHYIR DKYIL 'KHOR CHEN PO YANGS PA'O,
,YANG NA SHES RAB KYI 'KHOR LOR SPRUL PA SNA TSOGS PA'I DKYIL
'KHOR GYI 'KHOR LO GANG YIN PA

DE; DKYIL 'KHOR CHEN PO YANGS PA YIN, ,ZHES PA'O, ,MTSON CHA
RNAMS KYI KHYAD PAR NI, ,YANG SHES RAB MTSON CHEN ZHES PA LA SOGS
PA STE CHOS THAMS CAD NGES PAR 'BYED PA'I SHES RAB CHEN PO DE
NYID MTSON CHA STE NYON MONGS PA'I DGRA RNAMS SEL ZHING 'JOMS PAR
BYED PAS NA SHES

RAB MTSON CHEN 'CHANG BA PO, ,MCHOG CES KYANG SBYAR RO, ,YANG NA
SHES RAB KYANG YIN LA MTSON CHA YANG YIN PAS SHES RAB MTSON CHA
STE, DE YANG CHEN PO YIN PAS DE LTAR BSHAD DE, DE 'DZIN PAS SHES
RAB MTSON CHEN 'CHANG BA STE, SHES RAB KYI PHA ROL TU PHYIN PA'I
GLEGS BAM DANG

@161B RAL GRI 'DZIN PA ZHES PA'I DON TO, ,NYON MONGS CHEN PO NI
'DOD CHAGS LA SOGS PA STE, 'GRO BA ZIL GYIS GNON PA'I PHYIR RO,
,DE RNAMS GLANG PO CHEN PO BZHIN DU 'DUL BA'I CHED DU LCAGS KYU
DANG CHOS MTHUN PA'I PHYIR RO, ,MCHOG CES PA GTZO BO'O, ,YANG NA
LCAGS KYU DANG

LDAN PAS LCAGS KYU STE LCAGS KYUS NYE BAR MTSON PA'I ZHAGS PA
YANG GZUNG BAR BYA STE, DES NI GLEGS BAM DANG RAL GRI DANG LCAGS
KYU DANG ZHAGS PA BSNAMS PA'I RJE BTZUN RDO RJE RNON PO NI 'DOD
PA CHEN PO ZHES PA LA SOGS PA'I KHYAD PAR GYIS KHYAD PAR DU BYAS
PAR BLTA BAR BYA'O, ,

KHYAD PAR DE YANG GANG YIN GSUNGS PA, GRAGS CHEN ZHES PA LA SOGS
PA STE, RANG DANG GZHAN GYI SDE RNAMS LA RAB TU GRAGS PA'I NGO BO
NYID GRANGS JI LTA BA BZHIN DU GRAGS CHEN DANG SNYAN GRAGS CHEN
PO'O, ,NANG GI YE SHES GSAL BA'I NGO BO NYID KYI PHYIR SNANG BA
CHE'O, ,PHYI ROL DU

'BAR BA DANG GSAL BA LA SOGS PA'I CHO 'PHRUL RAB TU STON PA'I
PHYIR GSAL BA CHE'O, ,SPRUL BA'I SGO NAS KHYAD PAR DU GYUR PA
GSUNGS PA, SGYU 'PHRUL CHEN PO GYUR PA LA SOGS PA LA, SGYU 'PHRUL
CHEN PO NI GDUL BYA'I SEMS CAN JI LTA BA BZHIN DU RJES SU MTHUN
PA'I GZUGS

SU SPRUL BA STE DE 'DZIN PA'I PHYIR DE LTAR BSHAD DO, ,MKHAS PA
ZHES BYA BA NI DE LTA BU'I SGYU 'PHRUL DE YANG RANG BZHIN MED PAR
MKHYEN PA'O, ,DE LTAN YANG SGYU MA'I RANG BZHIN GYI CHOS BSTAN
PAS SEMS CAN DE RNAMS 'DREN PAR MDZAD CING SANGS RGYAS NYID LA
RAB TU 'GOD PA'I RANG BZHIN NI,

SGYU 'PHRUL CHEN POS DON BSGRUB PA, ,ZHES BYA BA DE LTAR BSHAD
DO, ,SEMS CAN GYI DON BYED PA NI SGYU 'PHRUL CHEN PO'I DGA' BA'O,
,DE LA DGA' BA NI KUN NAS ZHES PA STE, SGYU 'PHRUL CHEN PO'I DGA'
BAS DGA' BA'O, ,DE NYID KYI PHYIR, SGYU 'PHRUL CHEN PO'I MIG
'PHRUL CAN, ,ZHES BYA'O, ,

DA NI SA BCU LA RAB TU BZHUGS SHING SBYIN PA LA SOGS PA'I PHA ROL
TU PHYIN PA'I RNAM PAR SMIN PA'I YON TAN GYI RANG GI NGO BOS PHUL
DU BYUNG BA'I BDAG NYID CHEN PO GSUNGS PA, SBYIN BDAG CHEN PO
ZHES PA LA SOGS PA STE, RAB TU DGA' BA'I SA LA NI SBYIN BDAG CHEN
PO GTZO BO ZHES PA

@162A *, ,ZAD MI SHES SHING GZHAL DU MED PA'I CHOS DANG ZANG ZING
MI 'JIGS PA RNAMS SBYIN PAS SBYIN BDAG CHEN PO'I LAS YONGS SU
MTHAR SON PA ZHES PA'I DON TO, ,SBYIN PA LA SOGS PA'I RJES SU
BSNGAGS PA NI THEG PA CHEN PO'I MDO SDE RNAMS LAS RGYA CHER SHES
PAR,

BYA'O; ,DRI MA MED PA'I SA LA NI, TSUL KHRIMS CHEN PO 'CHANG BA'I
MCHOG STE MCHOG NYID NI SDOM PA DANG, SEMS CAN GYI DON BYED PA
DANG, CHOS YANG DAG PAR SDUD PA'I TSUL KHRIMS YONGS SU BYED PA'O,
,'OD BYED PA LA NI BZOD CHEN 'CHANG BA STE TSAD MED PA'I SDUG
BSNGAL

JI MI SNYAM PA DANG, CHOS LA NGES PAR SEMS PA DANG, GZHAN GYI
GNOD PA BYAS PA BZOD PA'I LAS YONGS SU BYED PA'O, ,DE NYID G-YO
BA MED PA NYID KYIS NA BRTAN PA'O, ,'OD 'PHRO BA LA NI SEMS CAN
THAMS CAD KYI DON GYI CHED DU LUS DANG NGAG DANG SEMS KYI BRTZON
'GRUS

RGYUN MI 'CHAD PA NYID KYIS BRTZON 'GRUS CHEN POS PHA ROL GNON
PAS NA BRTZON 'GRUS CHEN PO PHA ROL GNON PA'O, ,SHIN TU SBYANG
DKA' BA LA NI BSAM GTAN CHEN PO TING 'DZIN GNAS TE BSAM GTAN NI
BZHI PO RNAMS SO, ,BSAM PA'I RNAM PA CHE BA NYID KYIS CHE BA STE
DE RNAMS LA RTZE

GCIG PA'I TING NGE 'DZIN NO, ,DE LA GNAS PA'I PHYIR DE LTAR BSHAD
DO, ,MNGON DU GYUR PA LA NI SHES RAB CHEN PO'I LUS 'CHANG BA STE
'DI YANG BSAM PA'I RNAM PA CHE BA'I PHYIR DANG, THOS PA DANG
BSAMS PA DANG, BSGOMS PA LAS BYUNG BA'I NGES PAR 'BYED PA'I SHES
RAB GNYI

GA CHE BA'I PHYIR SHES RAB CHEN PO'O, ,DE NYID LUS TE DE 'DZIN
PAR BYED PAS DE LTAR BSHAD DO, ,DE SKAD DU YANG, BDE GSHEGS SHES
RAB DRI MA MED, ,RDO RJE RNON POR DE BSHAD DO, ,ZHES SO, ,RING DU
SONG BA LA NI THABS CHEN PO STE THABS NI THABS KYI PHA ROL TU
PHYIN PA'O, ,DE YANG

DE LA CHES LHAG PAR SPYOD PAR 'GYUR TE, DE'I PHYIR THABS CHEN PO
ZHES DE LTAR BSHAD DO, ,MI G-YO BA LA NI MTHA' YAS PA'I SMON LAM
GYI PHA ROL TU PHYIN PA DANG LDAN PA'I PHYIR, DE NYID BCOM LDAN
'DAS KYIS SMON LAM ZHES GSUNGS SO, ,LEGS PA'I BLO GROS LA NI
STOBS KYI PHA ROL

@162B TU PHYIN PA LA LHAG PAR BYED PAS CHEN PO STE, MOS PA DANG
SO SOR BSHAD PA DANG BSGOM PA DANG BZOD PA DANG YE SHES DANG
SPONG BA DANG THOS PA DANG SPOBS PA DANG BSOD NAMS DANG SGRUB PA
ZHES BYA BA STOBS BCU PO RNAMS NI STOBS PO CHE'O, ,CHOS KYI SPRIN
LA NI, YE SHES KYI PHA ROL TU PHYIN

PA LA LHAG PAR SPYOD PAS YE SHES RGYA MTSO STE, BCOM LDAN 'DAS NI
RGYA MTSO DANG CHOS MTHUN TE NYAN THOS LA SOGS PAS GTING DPAG
DKA' BA NYID DANG, RO GCIG PA NYID DANG, LEGS PAR BSHAD PA'I RIN
PO CHE MTHA' DAG GI 'BYUNG GNAS NYID DANG, SEMS CAN MTHA' YAS

PA'I RTEN DU GYUR PA NYID KYIS SO, ,STOBS PO CHE LA THABS CHE BA,
,ZHES BYA BA LA SOGS PA TSIGS SU BCAD PAS BCINGS PA'I KLOG PA'I
RIM PAS BSHAD PA DANG, 'DIR SA DANG PHA ROL TU PHYIN PA'I RIM PAS
BSHAD PA NI 'GAL BA MED DO, ,DA NI TSANGS PA'I GNAS BZHI'I RANG
BZHIN

NYID DU BSTAN PA'I PHYIR BYAMS CHEN ZHES PA LA SOGS PA STE,
TSANGS PA NI MYA NGAN LAS 'DAS PA'O, ,GNAS PA NI DE'I CHED DU'O,
,BYAMS PA LA SOGS PA YANG SEMS CAN LA DMIGS PA DANG CHOS LA DMIGS
PA DANG, DMIGS PA MED PA'O, ,DMIGS PA MED PAR SEMS

CAN THAMS CAD LA BU GCIG PA DANG 'DRA BAR SDUG PA'I MTSAN NYID
CAN NI BYAMS PA'I RANG BZHIN YIN PA'I PHYIR BYAMS CHEN RANG BZHIN
NO, ,DE NYID NAM MKHA'I MTHAR THUG PA'I PHYIR DPAG TU MED PA'O,
,DE BZHIN DU SNYING RJE CHEN PO LAS MI G-YO BA'I PHYIR SNYING RJE
CHEN PO'O, ,'DIR YANG

DPAG TU MED CES SBYAR RO, ,SNYING RJE CHEN PO'I RANG BZHIN NYID
BLO YANG YIN LA MCHOG KYANG YIN PAS BLO MCHOG STE, DE BZHIN
GSHEGS PA THAMS CAD KYI GNYIS SU MED PA'I YE SHES KYI RANG BZHIN
YIN PA'I PHYIR SHES RAB DANG THABS RO GCIG PA ZHES BYA BA'I DON
TO, ,DE SKAD DU YANG

SHES RAB RANG BZHIN MED GNAS DANG, ,BRTZE BA CHEN PO RANG BZHIN
MED, ,LHAN CIG GCIG TU GYUR PA NI, ,NAM MKHAR NAM MKHA' JI BZHIN
NO, ,ZHES SO, ,DGA' BA CHEN PO'I RANG BZHIN NYID DU GSUNGS PA,
SHES RAB CHEN PO ZHES PA LA SOGS PA STE, CHOS THAMS CAD YANG

@163A *, ,DAG PAR KHONG DU CHUD PAS SEMS CAN THAMS CAD BDE BA LA
YANG DAG PAR SBYOR ZHING SO SOR RAB TU DANG BA'I DGA' BA DANG RAB
TU DGA' BA'I MTSAN NYID CAN GYI DGA' BA DE NI SHES RAB DMAN PA MA
YIN PA NYID KYI SHES RAB CHEN PO ZHES BYA'O, ,DE'I RGYU GSUNGS
PA, RAB TU

DGA' BA DE NYID KYIS SEMS CAN GYI DON BYED PAS BLO CHEN LDAN NO,
,SHES RAB CHEN PO ZHES PAR PRADZNY'A ZHES KLOG PA NI 'CHAD PAR
'GYUR BA'I SNGAGS KYI TSUL GYI BSHAD PA'I PHYOGS NI MA RTOGS MOD
KYI, ,BKLAGS PA NA CHOS MANG DU MTHONG BA NI RANG GI DON CAN GYI
DE PHAN GYI RKYEN CAN TE TSIG

GONG MA LA 'GREL BA BYAS PA'O, ,BTANG SNYOMS KYI RANG BZHIN
GSUNGS PA, THABS CHE BA LA ZHES PA LA SOGS PA STE, GO RIMS BZHIN
DU BTANG SNYOMS CHEN PO'I RANG BZHIN GYI BCOM LDAN 'DAS NI THABS
CHEN POR BSHAD DO, ,BTANG SNYOMS KYANG RNAM PA GSUM STE, NYON
MONGS

PA BTANG SNYOMS DANG, BDAG DANG GZHAN RJES SU SRUNG BA'I BTANG
SNYOMS DANG, DUS DANG DUS MA YIN PA'I BTANG SNYOMS ZHES PA'O,
,BTANG SNYOMS RNAM PA GSUM GYI NGO BOS SEMS CAN SNA TSOGS PA'I
DON BYED PA NI THABS KYI RANG BZHIN YIN PA'I PHYIR THABS CHE
BA'O, ,DE NYID

SEMS CAN GYI DON LA SHIN TU BRTZON ZHING RIGS PA DANG LDAN PAS
MKHAS PA CHEN PO'O, ,DE LA BYAMS PAS NI SEMS CAN RNAMS PHAN PA LA
NGES PAR SBYOR BA'O, ,SNYING RJES NI BDE BA'O, ,DGA' BAS NI DGA'
BA LA'O, ,BTANG SNYOMS KYIS NI CHOS MNYAM PA NYID LA SBYOR RO
ZHES PA

RIM PA'O, ,SNGAGS KYI TSUL NI SBYIN PA'I PHA ROL TU PHYIN PA SGEG
MO STE, DE'I BDAG PO NYID KYI PHYIR SBYIN BDAG CHEN PO GTZO BO'O,
,DE BZHIN DU MTHAR PHYIN PA'I TSUL KHRIMS KYI PHA ROL TU PHYIN PA
DE NI PHRENG BA MA STE, DE DE'I BDAG NYID DU 'DZIN PAS TSUL
KHRIMS CHEN PO 'CHANG BA MCHOG GO, ,

BZOD PA'I PHA ROL TU PHYIN PA NI GLU MA STE, DE NYID NI BZOD CHEN
'CHANG BA BSTAN PA'O, ,BRTZON 'GRUS KYI PHA ROL TU PHYIN PA NI
GAR MA STE, DE NI PHYOGS SU BRTZON ZHING RTUL PHOD PAS, BRTZON
'GRUS CHEN PO PHA ROL GNON PA'O, ,DE BZHIN DU BSAM GTAN GYI PHA
ROL TU PHYIN PA ME TOG MA STE,

@163B DE NI SNYOMS PAR 'JUG PAS GNAS PA NYID KYI PHYIR BSAM GTAN
CHEN PO TING 'DZIN GNAS SO, ,SHES RAB KYI PHA ROL TU PHYIN MA NI
BDUG PA MA STE, SHES RAB CHEN PO'I LUS CHOS 'BYUNG GI NGO BO DE
NYID KUN DU DGA' BA SGRUB PA'I PHYIR 'DZIN PAS NA DE LTAR BSHAD
DO, ,THABS CHEN NI RDO RJE

MAR ME MA STE DE'I BDAG PO NYID KYIS DE DANG LHAN CIG SBYOR BA'I
PHYIR THABS CHEN NO, ,DE BZHIN DU, NYON MONGS DRING 'JIGS PAS NA,
,SMON LAM RDO RJE DRI CHAB MA, ,DE DANG LDAN PA'I PHYIR SMON LAM
CHEN PO'O, ,GZUNGS KYI DKYIL 'KHOR GYIS GRAGS PA'I, ,SGO RNAMS
SRUNG BAR

BYED PA BZHI, ,SO SO YANG DAG RIG NGO BO, ,DE RNAMS STOBS CHEN
PHA ROL GNON, ,DE RNAMS DANG NI LDAN PA'I PHYIR, ,BCOM LDAN 'JAM
DPAL STOBS CHEN NO, ,GZUGS DANG SGRA DANG DE BZHIN DRI, ,RO DANG
REG BYA'I KHAMS RNAMS TE, ,MCHOD PA'I LHA MO RDZU 'PHRUL CHE, ,DE
RNAMS

YE SHES CHE RANG BZHIN, ,BSTAN MDZAD YE SHES CHE RANG BRGYA'O,
,ZHI BA'I LAS MCHOG SGRUB BYED PAS, ,SANGS RGYAS SPYAN MA BYAMS
CHEN NO, ,SDUG BSNGAL SGROL BAR RAB GRAGS PAS, ,M'A MA K'I NI
SNYING RJE CHE, ,'DI DAG LHAN CIG SBYOR BA'I PHYIR, ,BYAMS CHEN
RANG BZHIN DPAG TU

MED; ,SNYING RJE CHEN PO BLO YI MCHOG ,'OD DPAG MED DANG GOS DKAR
MO, ,SHES RAB CHEN PO NYID SBYOR BAS, ,SHES RAB CHEN PO BLO CHEN
LDAN, ,BTANG SNYOMS CHE DANG BLO CHEN LDAN, ,LHA MO SGROL MA'O DE
LDAN PHYIR, ,MKHAS PA CHEN PO THABS CHE BA, ,ZHES PA STE 'DIS NI
DKYIL

'KHOR THAMS CAD KYI MCHOD PA BYED PA YANG BCOM LDAN 'DAS 'JAM
DPAL LO ZHES GSUNGS SO, ,DA NI RDZU 'PHRUL DANG CHO 'PHRUL GYIS
'DUL BA'I SEMS CAN RJES SU GZUNG BA'I SGO NAS YANG DAG PAR BRJOD
PA'I PHYIR, RDZU 'PHRUL CHEN PO ZHES PA LA SOGS PA GSUNGS TE
THAMS CAD DU

GZUGS SNA TSOGS STON PA DANG, SGRA DANG BRDA SNA TSOGS KYIS CHOS
STON PA DANG, GZHAN GYI SEMS SHES PA STE SKU DANG GSUNG DANG
THUGS KYI RDZU 'PHRUL RNAM PA GSUM MO, ,STOBS NI NUS PA STE BDUD
THAMS CAD KYIS BSKYOD DU MED PA NYID DO, ,RDZU 'PHRUL CHEN PO'I
STOBS DE DANG

@164A *, ,LDAN PAS CHOS NYID LAS G-YO BA MED KYANG THAMS CAD DU
BDAG GI SKU STON PAR MDZAD BA'I PHYIR SHUGS CHEN PO DANG LDAN PAS
SHUGS CHEN NO, ,YID LTAR MGYOGS PA ZHES BYA BA'I TING NGE 'DZIN
DANG LDAN PAS MGYOGS PA CHEN PO'O, ,DE NYID RDZU 'PHRUL CHEN
PO'O, ,CHEN PO

NYID KYANG YIN LA GTZO BO YANG YIN PAS CHE BAR GRAGS PA ZHES
BSHAD PA GANG YIN PA STE DE LTAR BSHAD DO, ,CHEN PO YANG 'DI YIN
LA DBANG DU GYUR PA YANG ZHES SBYAR RO, ,STOBS CHEN POS GZHAN GYI
DON LA BRTZON PA NYID KYIS NA STOBS CHEN PHA ROL GNON PA'O, ,SHIN
TU GZHIG PAR

DKA' BA NYID KYIS SRID PA'I RI BO GANG YIN PA NI CHEN PO STE,
'KHOR BA'I RI BO BAG CHAGS DANG BCAS PA DE GNYIS SU MED PA'I YE
SHES KYI RDO RJES YANG DAG PAR 'JOMS PA'I PHYIR, SRID PA'I RI BO
CHEN PO BCOM PA NYID KYIS NA CHOS THAMS CAD STONG PA NYID KYI YE
SHES KYI RDO RJE CHEN PO DE

DE'I BDAG NYID 'DZIN PAS DE LTAR BSHAD DO, ,STONG PA NYID KYI YE
SHES KYI RDO RJE DE NYID KHONG STONG DU MA YIN PAS MKHREGS PA'O,
,SHIN TU SRA ZHING PHRA BA'I NYON MONGS PA'I BAG CHAGS KYI DGRA
RNAMS RTZAD NAS 'BYIN PA'I PHYIR DRAG PO CHEN PO STE 'CHING BA
SHIN TU BRTAN PO MED PAR BYED PA'O, ,

DRAGS SHUL CAN RNAMS NI 'JIGS BYED CHEN PO LA SOGS PA RNAMS TE,
DE RNAMS 'DUL BA'I DON DU SHIN TU DRAG SHUL CHI BA'I 'JIGS PA
CHEN PO NI RNAM PA LNGAR BSHAD DE, 'TSO BA MED PA DANG, TSIGS SU
BCAD PA MED PA DANG, 'CHI BA DANG NGAN 'GRO DANG 'KHOR GYI BAG
TSA BA RNAMS

TE DE'I GNYEN PO'I CHOS NI RANG BZHIN GYI PHYIR DE RNAMS KYANG
'JIGS PAR BYED PA'O, ,YANG NA SGRA NI 'JIGS PA MED PA STE CHEN PO
YANG 'DI YIN LA, SRID PAS SKRAG PA MED PA YANG YIN PAS 'JIGS PA
ZHES PA STE 'JIGS MED CHEN PO 'JIGS PAR BYED PA'O, ,YANG SNYING
RJE DANG

KHRO BA DAG GCIG PA NYID KYIS 'JIGS CHEN 'JIGS PAR BYED PA'O,
,RIG PA DANG GSANG SNGAGS KYI RANG BZHIN NYID DU BSTAN PA'I
PHYIR, RIG SNGAGS CHE ZHES BYA BA LA SOGS PA GSUNGS TE, RIG PA
CHEN MO SHES RAB KYI PHA ROL TU PHYIN MA'I GZUGS CAN SNGAGS KYI
SKU'O, ,DE DANG

@164B MNYAM PAR LDAN BA'I PHYIR RIG PA CHEN PO STE, CHEN PO YANG
YIN LA RIG PA YANG YIN PAS ZHES SBYAR RO, ,DE NYID KYI PHYIR
MCHOG CES TE RIG PA CHE MCHOG GO, ,MGON PO NI YANG DAG PAR GSUNGS
PA'I LAM NYE BAR STON PA'I 'GRO BA RJES SU 'KHRID PAR BYED PA
STE, 'DI NI KUN RDZOB TU'O, ,

DON DAM PAR NI SPROS PA THAMS CAD DANG BRAL BA GNYIS SU MED PA'I
YE SHES DANG GCIG TU 'DRES PAR GYUR PA NI RIG MCHOG CHEN POS TE,
RIG PA CHEN PO YANG YIN LA MCHOG KYANG YIN ZHES SBYAR RO, ,SEMS
CAN THAMS CAD SKYOB PA'I DON GYIS MGON PO'O, ,DE NYID GSUNGS PA,

GSANG SNGAGS CHE BA'I DON ZHES PA STE, MA NA SHES PA LA'O, ,TREm
SKYONG BA LA'O, MA NAN MA YID DO, ,TRA NA NAM SKYOB PA'O, ,DE D'I
BDAG NYID DU RIG PA GANG YIN PA DE NI CHEN PO YANG YIN LA GSANG
SNGAGS KYANG YIN PAS GSANG SNGAGS TE STONG PA NYID DANG SNYING
RJE DBYER MED PA

GNYIS SU MED PA'I YE SHES SO, ,DE NYID KYI PHYIR MCHOG CES PA STE
GSANG SNGAGS CHE BA'I MCHOG GO, ,DE LTA BU'I THABS DANG SHES RAB
KYI BDAG NYID CAN GYI GSANG SNGAGS CHEN PO'I TSUL STON PA'I PHYIR
BCOM LDAN 'DAS NI BLA MA'O, ,THEG PA CHEN PO'I TSUL GYI MCHOG NI
GSANG

SNGAGS KYI TSUL LO, ,PHA ROL TU PHYIN PA'I TSUL YANG DE LA GNAS
PAS THEG PA CHEN PO'I TSUL LA GNAS, ,CHOS NYID KYI TSUL GYIS DE'I
RANG BZHIN NYID DU GSUNGS PA NI CHEN PO ZHES PA LA SOGS PA STE,
JI SRID THEG PA'I 'BRAS BU'I BAR DU 'DI YIS MNGON PAR 'DOD PA
THOB PAR BYED

CING 'DREN PAR BYED PAS PHAN TSUN TE LAM MO, ,DE GNYI GA'I TSUL
NI THEG PA'I TSUL TE SEMS CAN THAMS CAD LA GO SKABS 'BYED PA'I
PHYIR RO, ,CHEN PO DANG MCHOG NI THAMS CAD LAS PHUL DU BYUNG BA'I
PHYIR RO, ,THEG PA CHEN PO'I TSUL YANG 'DI YIN LA MCHOG KYANG
YIN PAS DE LTAR

BSHAD DO, ,LAM DANG 'BRAS BU DAG DON DAM PAR DBYE BA MED KYANG
GDUL BYA LA SO SOR SNANG BA'I DBANG GIS SANGS RGYAS DANG BYANG
CHUB SEMS DPA' DAG 'DIR THA DAD PA NYID DO, ,DON DAM PAR NI SANGS
RGYAS RNAM PAR SNANG MDZAD CHEN PO RJE BTZUN 'JAM DPAL NYID DO,
,SKU DANG GSUNG

@165A *, ,DANG THUGS RNAMS NI MI DGE BA BCU LAS 'DAS SHING YANG
DAG PAR SDOM PAS THUB BA CHEN PO STE, DE DANG LDAN PA'I PHYIR
THUB CHEN LDAN NO, ,SEMS CAN THAMS CAD KYIS GSANG BA GSUM GYI DE
KHO NA NYID SHES PAR MDZAD BA'I PHYIR THUB PA CHEN PO STE, TSIG
GNYIS

KYIS BSOD NAMS DANG YE SHES KYI TSOGS DAG GCIG PA NYID DU GSUNGS
SO, ,STONG PA NYID SGOM PA SNGON DU 'GRO BAS ZLA BA'I GZUGS KYI
STENG DU RANG GI SA BON YONGS SU GYUR PA LAS LHA'I GZUGS SU GRUB
PA'I PHYIR, GSANG SNGAGS TSUL CHEN LAS BYUNG BA STE KUN RDZOB
TU'O, ,DON

DAM PAR NI LHA DANG SNGAGS DAG DBYER MED PAS NA, GSANG SNGAGS
TSUL CHEN BDAG NYID CAN, ,ZHES GSUNGS TE, GSANG SNGAGS CHEN PO'I
TSUL GANG YIN PA DE NI DE KHO NA'I BDAG NYID CAN NO ZHES PA'I DON
TO, ,PHA ROL TU PHYIN PA DANG SA'I BDAG PO'I NGO BO NYID DU
GSUNGS PA NI, PHA ROL

PHYIN BCU ZHES PA LA SOGS PA STE, GDUL BYA'I SKYE BO RJES SU
GZUNG BA'I DON DU 'KHOR GSUM YONGS SU DAG PA'I RIM GYIS SBYIN PA
LA SOGS PA'I PHA ROL TU PHYIN PA RNAMS LA GOMS PA SNGON DU SONG
BAS BYANG CHUB THOB PAR STON PAS NA PHA ROL PHYIN BCU THOB PA'O,
,RANG GI NGO BOS NI

DE NYID GNYIS SU MED PA'I YE SHES KYI BDAG NYID YIN PA'I PHYIR
DANG SEMS CAN RNAMS KYI DON DU PHA ROL TU PHYIN PA BCU THOB PAS
NA, DE NYID PHA ROL TU PHYIN PA BCU LA GNAS PA'O, ,PHA ROL TU
PHYIN PA BCU RNAM PAR DAG PA'I RANG BZHIN GYI PHYIR, PHA ROL
PHYIN BCU DAG PA STE, ,BCOM

LDAN 'DAS 'JAM PA'I SGRA NYID DO, ,KUN RDZOB DANG DON DAM PA'I
TSUL GNYIS GAS 'DREN CING STON PAR BYED PAS NA, DE NI PHA ROL TU
PHYIN PA BCU'I TSUL LO, ,PHA ROL TU PHYIN PA BCU'I RNAM PAR DAG
PA'I RANG BZHIN THOB PA DE'I RNAM PAR SMIN PAR GYUR PA RAB TU
DGA' BA LA SOGS

BA'I SA BCU PO RNAMS SU KUN DU RMONGS PA DANG GNAS NGAN LEN DANG
BRAL TE GTZO BO NYID THOB PA'I PHYIR SA BCU'I DBANG PHYUG GO, ,DE
NYID KYI PHYIR SA BCU PO THOB PAR 'DOD PA'I SEMS CAN RNAMS 'KHRID
PAR BYED PAS NA MGON PO'O, ,SA DE DAG LA BYANG CHUB SEMS DPA'I
TSUL GYIS

@165B BZHUGS PAS NA, SA BCU LA NI RAB TU GNAS PA'O, ,SHES PA BCU
LA SOGS PA'I RANG BZHIN NYID GSUNGS PA, SHES BCU ZHES PA LA SOGS
PA STE DE LA SHES PA BCU NI, SDUG BSNGAL SHES PA DANG, KUN 'BYUNG
BA DANG, 'GOG PA DANG, LAM DANG, ZAD PA DANG,

MI SKYE BA DANG, CHOS DANG, RJES SU RTOGS PA DANG, KUN RDZOB
DANG, 'DRIS PA SHES PA RNAMS SO, ,DE RNAMS DE'I BDAG NYID DU'AM
RNAM PAR DAG PA'I BDAG NYID GANG YIN PA DE DE BZHIN NO, ,DE RNAMS
NI SHES BCU RNAM DAG GO, ,SGRA JI BZHIN SHES PA NI THAMS CAD
MKHYEN PA

NYID CES BYA BA STE DE DE BZHIN PAS NA, SHES BCU RNAM DAG 'CHANG
BA'O, ,RNAM PA BCU PO ZHES PA NI, BDEN PA RNAM PA BCU PO GANG YIN
PA DE KUN RDZOB KYI BDEN PA DANG, DON DAM PA'I DANG, MTSAN NYID
KYI DANG, RNAM PAR 'BYED PA'I DANG, PHYE STE RTOGS PAR BYED PA'I
DANG,

DNGOS PO'I DANG, NUS PA'I DANG, ZAD PA DANG, MI SKYE BA SHES PA'I
DANG, LAM LA 'JUG PA SHES PA'I BDEN PA DANG, DE BZHIN GSHEGS PA'I
YE SHES KUN 'BYUNG BA'I BDEN PA RNAMS SO, ,DE RNAMS NI RNAM PA
BYED PAS NA RNAM PA ZHES BRJOD DO, ,DE LA PHYE STE RTOGS PA NI
SHES

BYA LONGS PAR RTOGS PA'O, ,DE YANG MI SLU BA'I PHYIR BDEN PA YIN
PAS PHYE STE RTOGS PA'I BDEN PA'O, ,DE BZHIN GSHEGS PA'I YE SHES
KYI KUN DU 'BYUNG BA'I BDEN PA NI CHOS KYI SPRIN DANG DE BZHIN
GSHEGS PA'I SA DAG GI CHAR GYUR PA'O, ,LHAG MA NI GO SLA'O, ,DE
LTAR BCU

PO DE RNAMS DON DU GNYER BAR BYA BA YIN PAS DON DANG BSGRUB PAS
BYA BA'I NGO BO'I DON GYI 'BRAS BU YIN PAS DON BCU'I DON TO,
,YANG NA DON BCU PO DE RNAMS SEMS CAN GYI RGYUD LA RDZOGS PAR
BYED PA'I RANG BZHIN GYI DON GYI RGYUD YIN PAS NA DON BCU'I DON
ZHES PA STE RANG DANG GZHAN GYI DON

PHUN SUM TSOGS PA NYID BSHAD PA'O, ,NYAN THOS LA SOGS PA'I THUB
PA RNAMS KYI DBUS NA MCHOG GI DBANG PHYUG DANG LDAN PA'I DBANG
POR GYUR PAS THUB DBANG NGO, ,DE BZHIN GSHEGS PA'I STOBS BCU DANG
LDAN PA'I PHYIR STOBS BCU DANG, STOBS BCU PO RNAMS GANG ZHE NA,
GNAS

@166A *, ,DANG GNAS MA YIN PA DANG, LAS KYI RNAM PAR SMIN PA
DANG, KHAMS SNA TSOGS DANG, MOS PA SNA TSOGS DANG, DBANG PO MCHOG
DANG MCHOG MA YIN PA DANG, THAMS CAD DU 'GRO BA'I LAM DANG, BSAM
GTAN DANG, RNAM PAR THAR PA DANG, TING NGE 'DZIN DANG,

SNYOMS PAR 'JUG PA DANG, SNGON GYI GNAS RJES SU DRAN PA DANG,
'CHI 'PHO DANG, SKYE BA DANG, ZAG PA ZAD PA MKHYEN PA'I STOBS
ZHES BYA BA RNAMS SO, ,SNGAR BSHAD PA'I STOBS RNAMS NI SA DGU LA
BYANG CHUB SEMS DPA' RNAMS KYI YIN PAR BSHAD LA, 'DIR SLAR YANG
BSHAD PA

RNAMS KYI DE BZHIN GSHEGS PA'I STOBS RNAMS SO, ,STOBS BCU DANG
LDAN PAS THAMS CAD KYI GTZO BOR GYUR PAS NA KHYAB BDAG GO, ,DE'I
PHYIR KUN GYI DON NI MA LUS BYED PA'O, ,DBANG BCU PO TSE DANG,
SEMS DANG, YO BYAD DANG, LAS DANG, SKYE BA DANG, RDZU 'PHRUL
DANG,

MOS PA DANG, SMON LAM DANG, YE SHES DANG, CHOS RNAMS TE RAB TU
DBYE BA BCU PO DE RNAMS DANG LDAN PA'I PHYIR RNAM BCU DBANG LDAN
NO, ,DBANG BCU PO DE RNAMS RANG DBANG DU LDAN PA'I PHYIR CHEN
PO'O, ,CHOS NYID KYI NGO BOS YANG DAG PAR BRJOD PA'I PHYIR THOG
MA LA SOGS PA ZHES PA'I

SOGS PA GSUNGS TE, SNGAR SKYE BA DGAG PA'I SKABS SU THOG MA MED
PA RAB TU BSGRUBS SO, ,DE NYID KYI PHYIR SPROS MED BDAG GO, ,DE
LA DAG PA'I BDAG GI GTAN TSIGS GSUNGS PA, DE BZHIN NYID BDAG CES
PA'O, ,JI LTAR THUGS SU CHUD PA'I DON GYI DE KHO NA NYID STON PA
PO

NYID DU GSUNGS PA, YANG DAG CES PA LA SOGS PA STE YANG DAG PA NI
CHOS KYI TSUL LO, ,DE KHO NA NYID DE SMRA BA'I NGANG TSUL DANG
LDAN PA'I PHYIR YANG DAG SMRA BA'O, ,'GRO BA RNAMS LA PHAN PAR
BYA BA'I PHYIR 'TSANG RGYA BAR BYA'O ZHES DAM BCAS PA DE BZHIN DU
RDZOGS PAR MDZAD PA'I PHYIR JI SKAD

SMRA BA DE BZHIN BYED PA'O, ,YANG NA JI LTAR GZHAN RNAMS LA SBYIN
PA DANG TSUL KHRIMS LA SOGS PA DANG LDAN PA'I CHOS STON PA DE
BZHIN DU RANG NYID KYANG DE LA 'JUG PAR BYED PAS NA, JI SKAD SMRA
BA DE BZHIN BYED PA'O, ,JI LTAR GNAS PA'I CHOS KYI DE KHO NA NYID
RAB TU GSAL BAR BYED PA'I PHYIR

@166B TSIG GZHAN MED PA'O, ,GNYIS NI GZUNG BA DANG 'DZIN PA DANG
SHES PA DANG SHES BYA LA SOGS PA STE, GANG LA GNYIS YOD PA MA YIN
PA DE NI GNYIS MED DO, ,JI LTAR GNYIS MED PA YIN ZHE NA, GZUNG BA
DANG 'DZIN PA LA SOGS PA RNAMS KYI GNYIS NI PHAN TSUN LTOS PA
DANG BCAS PA NYID KYIS

MA GRUB PO, ,DE SKAD DU YANG, GAL TE DNGOS PO GANG LTOS GRUB, ,DE
NYID LA YANG LTOS NA NI, ,LTOS BYA GANG YIN DE 'GRUB NA, ,GANG LA
LTOS NAS GANG ZHIG 'GRUB, ,DNGOS PO LTOS 'GRUB GANG YIN PA, ,DE
MA GRUB NA JI LTAR LTOS, ,JI STE GRUB PA LTOS SHE NA, ,DE NI LTOS
PAR MI

RIGS SO, ,ZHES SO, ,MA LTOS PA'I DNGOS PO MED PAS CHOS THAMS CAD
RTEN CING 'BREL PAR 'BYUNG BA'O, ,RTEN CING 'BREL BAR 'BYUNG BA
NYID KYI PHYIR CHOS THAMS CAD STONG PA'O, ,JI SKAD DU, GANG PHYIR
RTEN 'BYUNG MA YIN PA'I, ,CHOS 'GA' YOD PA MA YIN PA, ,DE PHYIR
STONG PA MA

YIN PA'I, ,CHOS 'GA' YOD PA MA YIN NO, ,ZHES RNAM PAR DAG PA
GNYIS SU MED PA'I DE BZHIN NYID KYI RANG BZHIN BCOM LDAN 'DAS
'JAM DPAL NI GNYIS SU MED PAR BSHAD DE KUN RDZOB TU'O, ,DON DAM
PAR NI GNYIS SU MED PAR MED CING GNYIS KYANG MED PA'I PHYIR, JI
LTAR GNYIS

SU MED PAR GSUNG BA YIN ZHE NA, RNAM PAR RTOG PA DANG RNAM PAR
DPYOD PA DANG BRAL BA DE NI RNAM PAR RTOG PA MED PA DANG GNYIS SU
MED PA'I RANG BZHIN YIN PA'I TSIG TU BRJOD PA DANG BRAL BA'I
PHYIR BDEN PA GSUNG BA YIN GYI, RNAM PAR RTOG PA'I RJES SU 'GRO
BA DANG LDOG PA BYED PA'I SGRA'I

RANG BZHIN NI MA YIN NO, ,'ON KYANG RGYU TZAM DANG RJES SU 'BREL
BA STE, RGYU YANG RGYU TZAM DU BYA BA BYED DO, ,DE BYA BA DANG
BRAL DU ZIN KYANG YID BZHIN GYI NOR BU BZHIN DU GDUL BYA'I MNGON
PAR 'DOD PA'I DON MDZAD PAR SNANG STE, RKYEN LAS SKYES PA LA
GNYIS SU MED PAR GSUNGS PA ZHES

BSTAN PA YIN NO, ,BCOM LDAN 'DAS GNYIS SU MED PA'I RANG BZHIN YIN
PA 'BA' ZHIG TU MA ZAD KYI, KHAMS GSUM PA YANG GNYIS SU MED PA'I
RANG BZHIN DU SMRA BAR BYED CES PA'I DON TO, JI SKAD DU, DE BZHIN
GSHEGS PA'I RANG BZHIN GANG, ,DE NI 'GRO 'DI'I RANG BZHIN

@167A *, ,YIN; ,ZHES PA LA SOGS PA SNGAR BSHAD DO, ,YANG DAG PAR
ZHES BYA BA NI BDEN PA'O, ,DE'I MTHA' NI MTHAR THUG PA STE, DE
LAS GZHAN PA'I BDEN PA MED PA'O, ,DE LA DE'I BDAG NYID KYI RNAM
PAR GNAS PAS NA YANG DAG MTHA' LA RNAM PAR GNAS PA'O,

YANG DAG MTHA' NI ZHES KLOG PA LTAR NA, GANG GI PHYIR YANG DAG
PA'I MTHA' NI CHOS KYI DBYINGS TE DE'I PHYIR DE LA RTAG TU GNAS
SO ZHES BSHAD PAR BYA'O, ,BDAG TU MNGON PAR ZHEN PA'I SEMS CAN
GDUL BA'I PHYIR BDAG MED CES BYA BA LA SOGS PA GSUNGS TE, BDAG

DANG BRAL BAS BDAG MED PA STE GANG ZAG DANG CHOS KYI BDAG MED
PA'O, ,DNGOS PO BDAG MED PA LA GSAL BAR BYED CING SENG GE BZHIN
DU GZHAN DAG KUN DU SKRAG PAR BYED PA'I SGRA 'BYIN PA GANG YIN PA
DE NI, BDAG MED SENG GE'I SGRA DANG LDAN NO, ,DE NYID MU STEGS RI
DAGS NGAN

'JIGS BYED DE, MU STEGS NGAN PA'I LAM DANG LDAN PA DE RNAMS NI RI
DAGS DANG 'DRA BAS RI DAGS SO, ,DE RNAMS 'JIGS PAR BYED PA'O, ,MU
STEGS NGAN PA DE RNAMS KYANG JI LTA BU ZHE NA, TSAD MA DANG 'GAL
BAR BDAG MED PA NYID DU KHAS LEN PA'O, ,DE YANG RE ZHIG KHAMS
DRUG

PA'I SKYES BU NI MED DE, JI SKAD DU, SA MIN CHU ME RLUNG MA YIN,
,NAM MKHA' RNAM SHES SKYES BU MIN, ,DE RNAMS THAMS CAD MA YIN
PA'I, ,GZHAN PA'I SKYES BU CI ZHIG YOD, ,BSHAD CES PA LHAG MA'O,
,SKYES BU ZHES PA BDAG GO, ,NYE BAR LEN PA'I PHUNG PO YANG DE DAG
MA YIN TE, JI SKAD

DU; PHUNG PO BDAG MIN DE LAS GZHAN, ,MA YIN DE LA YOD PA YIN, ,ME
DANG BUD SHING LTAR 'DRES MIN, DE PHYIR PHUNG PO YOD PA CI, ,ZHES
RNAM PAR DPYAD NA YOD PA MA YIN NO ZHES DGONGS PA'O, ,DE YANG GAL
TE PHUNG PO RNAMS BDAG YIN NA SKYE BA DANG 'JIG PA'I CHA CAN DU
'GYUR TE, PHUNG PO RNAMS NI SKYE BA DANG

'JIG PA'I CHOS CAN YIN PA'I PHYIR RO, ,DE LTAR RE ZHIG PHUNG PO
RNAMS BDAG MA YIN ZHING PHUNG PO RNAMS LAS GZHAN PA'ANG MA YIN
NO, ,GAL TE BDAG PHUNG PO RNAMS LAS GZHAN DU GYUR NA, BDAG DANG
PHUNG PO MTSAN NYID MI MTHUN PAR 'GYUR TE, GANG GI PHYIR PHUNG PO
RNAMS NI SKYE BA DANG GNAS PA DANG

@167B 'JIG PA'I MTSAN NYID KYI PHYIR RO, ,BDAG DE LAS GZHAN PA'I
MTSAN NYID DU GYUR NA NI 'DUS MA BYAS NYID KYI PHYIR BONG BU'I
RVA BZHIN MTSAN NYID MED PAR 'GYUR RO, ,MTSAN NYID MED PAS NAM
YANG DNGOS PO MED DE, BDAG NI 'GA' YANG YOD PA MA YIN PA NYID DO,
,BDAG GI MTSAN NYID

MED PAS NGA YIR BYED PA'ANG MED DE, NGA NI SBOM PO'O NGA NI PHRA
MO'O NGA NI DKAR PO'O ZHES PA YANG PHUNG PO'I YUL LA SBYAR BA DE
BZHIN DU NGA YIR BYED PA SBOM PO DANG PHRA MO'I RANG BZHIN GYI
BDAG KYANG MED DO, ,BDAG LA PHUNG PO RNAMS MED CING PHUNG PO
RNAMS LA'ANG BDAG MED DO, ,PHUNG PO

RNAMS BDAG DANG LDAN PA YANG MI RIGS SO, ,'DI PHYOGS GSUM GYI
DBYE BAS YOD PAR MI 'THAD PA'I PHYIR DE NYID DANG GZHAN GYI
PHYOGS KYIS DNGOS PO LNGA YANG NANG DU 'DUS PA NYID DE, DE LTAR
RNAM PA LNGAS BTZAL BA NA MED PA'I PHYIR BDAG MED PAR GRUB PAS,
BDAG MED SENG

GE'I SGRA DANG LDAN, ,ZHES BYA'O, ,DON DAM PAR 'GRO BA MED KYANG
THAMS CAD CIG CAR GDUL BYA'I SKYE BO RNAMS LAS SO, ,SNANG BA'I
PHYIR KUN DU 'GRO BA STE, CHOS KYI DBYINGS LAS MA GTOGS PA NI
CHOS 'GA' YOD PA MA YIN NO ZHES KHYAB PAR BYED PA'I RIGS PAS KUN
DU 'GRO BA'O, ,

DON YOD STOBS NI 'BRAS BU YOD PA STE GDUL BYA RNAMS LA JI LTA BA
BZHIN DU RDZOGS PAR BYED PA NYID KYIS THAMS CAD DU KHYAB PAR BYED
PA GANG YIN PA DE DE BZHIN NO, ,DE BZHIN GSHEGS PA'I YID MGYOGS
KYI TING NGE 'DZIN GYI NGO BO NYID KYI PHYIR, DE BZHIN GSHEGS
PA'I YID LTAR

MGYOGS SO, ,RGYAL BA NI NANG GI NYON MONGS PA LAS RGYAL BA STE
BCOM LDAN 'DAS KYIS, SDIG PA'I CHOS LAS NGA RGYAL TE, ,DE PAS
NYER 'GRO NGA RGYAL BAS, ,ZHES GSUNGS PA'I PHYIR BDUD LAS RGYAL
BAS NA DGRA RGYAL LO, ,DE GNYIS KA LAS RNAM PAR RGYAL BA'I NGANG
TSUL DANG LDAN

PA'I PHYIR RNAM PAR RGYAL LO, ,DE NYID KYI PHYIR ZIL GYIS MI NON
PA'I CHOS KYI 'KHOR LO BSKOR BAR MDZAD PAS NA 'KHOR LOS SGYUR
BA'O, ,TSOGS GNYIS LAS NGES PAR 'KHRUNGS PA'I BYANG CHUB SEMS
DPA' DANG KHRO BO LA SOGS PA'I 'KHOR DANG LDAN PA'O, ,STOBS KYI
PHA ROL TU PHYIN

@168A *, ,PA DANG LDAN PA GANG YIN PA DE NI DE BZHIN DU STOBS PO
CHE'O, ,DE NYID THAMS CAD KYI BDAG PO NYID DU GSUNGS PA, TSOGS
RJE ZHES PA LA SOGS PA STE BYANG CHUB SEMS DPA'I DGE 'DUN GYI
GTZO BO NYID KYI PHYIR TSOGS MCHOG GO, ,NYAN THOS LA SOGS PA
BSLAB PA NYID KUN SPYOD

'DZIN DU 'JUG PAS NA TSOGS KYI SLOB DPON NO, ,RDZU 'PHRUL CHEN PO
DANG LDAN PA'I LHA RNAMS KYI TSOGS KYI GTZO BOR GYUR PAS NA TSOGS
RJE'O, ,DE LAS GZHAN PA'I GNOD SBYIN DANG LHA MA YIN LA SOGS PA'I
TSOGS RNAMS KYI GTZO BOR GYUR CING SKYONG BAR MDZAD PAS NA TSOGS
BDAG GO, ,DE'I PHYIR

DBANG DANG LDAN ZHES GSUNGS SO, ,'DI RNAMS THAMS CAD KYI GTZO BO
ZHES PA'I DON TO, ,YANG NA TSOGS KYI MCHOG CES PA DE BZHIN GSHEGS
PA'I DKYIL 'KHOR CHEN POR RO, ,DE BZHIN GSHEGS PA NI BYANG CHUB
SEMS DPA' LA SOGS PA'I TSOGS RNAMS KYI MCHOG CES SBYAR RO, ,TSOGS

KYI SLOB DPON NI KHRO BO'I DKYIL 'KHOR DU DRAG POS GNAS NAS BYANG
CHUB SEMS DPA'I SPYOD PA 'DZIN DU 'JUG PA'O, ,TSOGS KYI RJE NI
TSU ROL 'JIG RTEN PA'I DKYIL 'KHOR DU DKYIL 'KHOR DBUS SU BZHUGS
NAS DA NI STON PA'O, ,GTZO BO'I DBANG PO'O ZHES BYIN GYIS RLOB
PAR MDZAD PA NYID KYI

PHYIR RO, ,TSOGS BDAG NI GZUNGS KYI DKYIL 'KHOR DU GZUNGS MA'I
TSOGS THAMS CAD KYI DGA' BA SKYED PA'I BDAG PO NYID KYIS BZHUGS
PA'I PHYIR RO, ,DE LTAR THAMS CAD DU CIG CAR DBANG THOB PA NYID
KYI PHYIR DBANG LDAN NO, ,DE NYID THAMS CAD DU KHYAB PA NYID KYIS
MTHU CHEN TE 'DI LA

MTHU CHEN PO MNGA' BAS DE LTAR BSHAD DO, ,DES SEMS CAN RNAMS KYI
DON MDZAD PA'I MTSAN NYID KYI DE BZHIN GSHEGS PA'I PHRIN LAS LA
GCES PAR 'DZIN PA'I PHYIR GCES PA 'DZIN PA'O, ,DE NYID SNGON GYI
SMON LAM GYI 'PHEN PA'I SHUGS KYIS RANG GI NGANG GIS 'JUG PA'I
PHYIR GZHAN GYI

DRING MI 'JOG PA'O, ,NAM MKHA' BZHIN DU SEMS CAN THAMS CAD LA
'DIS GO SKABS 'BYED PA'I PHYIR CHEN PO YANG 'DI YIN LA, SNGAGS LA
SOGS PA'I THEG PA CHEN PO'I BDAG NYID CAN GYI LAM GYI NGO BO NYID
KYI TSUL YANG YIN PAS NA TSUL CHEN NO, ,TSIG THAMS CAD KYI DBANG
PHYUG NYID DU

@168B GYUR PA'I BDAG NYID CHEN PO GSUNGS PA, TSIG RJE ZHES PA LA
SOGS PA STE, DON SO SO YANG DAG PAR RIG PA LHAG PAR RTOGS PAS
THAMS CAD STONG PA NYID DANG MTSAN MA MED PA DANG MNGON PAR 'DU
BYA BA MED PA LA SOGS PA'I DON NGES PAR BSTAN PA RNAMS DANG MI
ZAD PA NGES PAR BSTAN PA RNAMS LA

TSIG GI DBANG DU GYUR PA'I TSIG BRJOD DO, ,CHOS SO SO YANG DAG
PAR LHAG PAR RTOGS PAS SEMS CAN RNAMS KYI SPYOD PA STONG PHRAG
BRGYAD CU RTZA BZHI'I SEMS KYI 'JUG PA RNAMS 'DIS MKHYEN NAS CHOS
KYI PHUNG PO STONG PHRAG BRGYAD CU RTZA BZHI PO RNAMS SKAD CIG
THA DAD PA SNA TSOGS KYIS NGES PAR

STON PA LA TSIG GI MNGA' BDAG TU GYUR PA'I PHYIR TSOGS KYI BDAG
PO'O, ,RIGS PA DANG GROL BAR SMRA BA'I NUS PA'I MTSAN NYID CAN
SPOBS PA SO SO YANG DAG PAR RIG PA LHAG PAR RTOGS PAS 'DUL BA'I
THABS MTHA' YAS PAS SEMS CAN MTHA' YAS PA'I YID RAB TU TSIM PAR

MDZAD CING SPOBS PA MTHA' YAS PAS RGYUN MI 'CHAD PA'I TSIG GI
RGYUN 'BYUNG BA GANG YIN PA DE NI TSIG MTHA' YAS PA'O, ,'DIS
KYANG BCOM LDAN 'DAS MGON PO 'JAM PA'I DPAL NI ZAD MI SHES PA'I
TSIG GI MDZOD NYID DU BSTAN TO, ,SEMS CAN RNAMS LA GCIG TU PHAN
ZHING

MI SLU BA NYID KYIS TSIG BDEN PA GANG YIN PA DE DE BZHIN NO,
,BDEN PA NI MI GNAS PA'I MYA NGAN LAS 'DAS PA STE, DE GSUNGS PA'I
NGANG TSUL NYID KYI PHYIR BDEN PAR SMRA BA'O, ,NGANG GI SGRA NI
NGES GZUNG GI DON TO, ,BDEN PA BZHI NI SDUG BSNGAL DANG, KUN
'BYUNG BA DANG, 'GOG PA DANG,

LAM ZHES BSHAD PA RNAMS LA RIM PA BZHIN RE RE LA YANG RNAM PA
BZHI STE, MI RTAG PA DANG, SDUG BSNGAL BA DANG, STONG PA DANG,
BDAG MED PA DANG, KUN 'BYUNG BA DANG, RGYU DANG, RAB TU SKYE BA
DANG, RKYEN DANG, 'GOG PA DANG, ZHI BA DANG, GYA NOM DANG, NGES
'BYUNG DANG, LAM

DANG; RIGS PA DANG, SGRUB PA DANG, NGES 'BYUNG GI RNAM PA RNAMS
SO, ,'PHAGS PA RNAMS DE KHO NA LTAR BDEN PAS 'PHAGS PA'I BDEN PA
RNAMS SO, ,DE RNAMS JI LTAR GNAS PA DE BZHIN DU PHYIN CI MA LOG
PAR STON PAR BYED PAS NA, BDEN PA BZHI NI STON PA PO, ,DE YANG
SDUG

@169A *, ,BSNGAL GSUM DANG LDAN PAS MI MTHUN PAS GZIR BA NYID
KYIS NYE BAR LEN PA'I PHUNG PO LNGA SDUG BSNGAL BA STE, DE RTEN
CING 'BREL PAR 'BYUNG BA YIN PA'I PHYIR RANG BZHIN MED PAR YONGS
SU SHES PA'O, ,GANG GI PHYIR SDUG BSNGAL GYI RGYU NI KUN 'BYUNG
STE SRED PA DANG, LAS

NGANG NYON MONGS PA'I MTSAN NYID KUN 'BYUNG BA STE SNGA MA BZHIN
DU YONGS SU SHES PA NYID KYIS SPANG BAR BYA'O, ,SDUG BSNGAL DANG
BRAL NAS SLAR MI 'BYUNG BA NI LOG PA STE DE NI DE BZHIN KHO NAR
MNGON DU BYA'O, ,SDUG BSNGAL 'GOG PAR 'GRO BA'I 'PHAGS PA'I LAM
YAN LAG BRGYAD PA BSGRUB

PA'I MTSAN NYID NI LAM STE, DE YANG DE BZHIN KHO NAR BYANG CHUB
SEMS DPA' RNAMS KYIS BSAM PAR BYA ZHING BSGOM PAR BYA'O, ,NYAN
THOS LA SOGS PA RNAMS LA MI RTAG PA LA SOGS PA'I RNAM PAS SDUG
BSNGAL YONGS SU SHES PAR BYAS TE, NGES PAR 'BYIN PAS SEMS CAN GYI
DON LA

RGYAB KYIS PHYOGS NAS KUN 'BYUNG BAS SRED PA LA SOGS PAS MTSAN
NYID SPANGS TE, PHUNG PO RNAMS THAMS CAD DU 'CHANG BA'I 'GOG PA
MNGON DU BYAS TE LAM BSGOMS NAS MAR ME BZHIN MYA NGAN LAS 'DA'
BA'I LAM STON PAS, BDEN PA BZHI NI STON PA PO, ,PHYIR MI LDOG PA
ZHES PA NI

RTOG PA LAS PHYIR MI LDOG PAS PHYIR MI LDOG PA STE DE NYID KYI
PHYIR MI LDOG PA'O, ,RANG GI DON LA DE PHAN GYI RKYEN DANG TSIG
SNGON MA LA 'PHEL BA'O, ,SA BRGYAD PA GNAS PA'I SHES RAB SEMS
DPA' NI PHYIR MI LDOG PAR BSHAD DO, ,PHYIR MI 'ONG ZHES BYA BA NI
NYAN THOS KYI THEG PA'I 'BRAS BU

LA GNAS PA'I SLOB MA LA BRJOD DE 'DOD PA'I 'JIG RTEN DU PHYIR MI
'ONG BA NYID DU NYON MONGS PA ZAD PAR BYAS NAS YONGS SU MYA NGAN
LAS 'DAS PA'O, ,THEG PA CHEN PO LA NI PHYIR MI LDOG PA GANG YIN
PA DE NYID PHYIR MI 'ONG BA'O, ,BSE RU'I RVA CAN BZHIN GCIG PUR
SPYOD PA RANG SANGS RGYAS

TE BSE RU ZHES BRJOD DE KUN RDZOB TU'O, ,DON DAM PAR NI BSE RU
DANG 'DRA BAS NA BSE RU STE GNYIS SU MED PA'I PHYIR RO, ,'DIS NI
SANGS RGYAS KYIS GDUL BA'I SEMS CAN 'DUL BA'I DON DU RANG SANGS
RGYAS KYI TSOGS KYI GZUGS SU BDAG NYID STON PAR GSUNGS SO, ,'DREN
PA RANG RGYAL NI

@169B SO SOR 'DREN PA ZHES BRJOD DE, SO SO SO SO NI RE RE'I 'DREN
PA STE 'DI YANG KUN RDZOB TU SBYOR RO, ,DON DAM PAR NI 'JIG RTEN
KHAMS SO SOR SEMS CAN THAMS CAD KYI 'DREN PAR GYUR TE BYANG CHUB
KYI PHYOGS THOB PAR BYA BA'I PHYIR SO SO 'DREN PA STE, 'DI YANG
NYAN THOS LA SOGS PA'I GZUGS

KYIS 'DUL BA'I SEMS CAN RNAMS LA BSTAN PA'O, ,DE NYID KYI PHYIR
NGES 'BYUNG SNA TSOGS NGES 'BYUNG BA STE BSAM PA JI LTA BAR LAM
THAMS CAD KYIS SEMS CAN THAMS CAD MYA NGAN LAS 'DAS PA THAMS CAD
THOB PAR BYA BA'I PHYIR RAB TU 'JUG PA'I PHYIR RO, ,'BYUNG BA
CHEN PO RGYU GCIG

PA; ,ZHES PA LA 'BYUNG BA CHEN PO NI SA LA SOGS PA RNAMS SO, ,DE
RNAMS KYI GNYIS SU MED PA'I RGYU NI BYANG CHUB SEMS TE, THAMS CAD
SGRUB PAR BYED PA'I PHYIR RO, ,LING+GA SY'A TANTRA TV'A TA PUm
STRAm, YANG NA 'BYUNG BA CHEN PO RNAMS DE LTA BUR RGYU GCIG PA
GNYIS SU MED PAR SHES PAR BYED PA'I RGYU

GANG YIN PA ZHES TSIG RNAM PAR SBYAR RO, ,'BYUNG BA CHEN PO NI JI
LTAR 'BYUNG ZHING SKYE BA DE LTAR DES SKYED DO ZHES PA'O, ,MYA
NGAN LAS 'DAS PA'I LAM GYI SGRA NI NYON MONGS PA RNAMS TE, DE
RNAMS 'PHAGS PA'I LAM GYIS BCOM PAS DGRA BCOM PA STE, 'DI NI NGES
PA'I TSIG GI MTSAN NYID

KYIS GRUB PO, ,NANG GI BDAG NYID KYI NYON MONGS PA ZAD PA'O, ,DGE
SLONG TSUR SHOGS CES BYA BA DANG GSOL BA DANG BZHI'I LAS KYIS
BSNYEN PAR RDZOGS PA'I PHYIR DGE SLONG NGO, ,KHAMS GSUM PA'I 'DOD
CHAGS DANG BRAL BA GANG YIN PA DE NI 'DOD CHAGS BRAL BA'O, ,YUL
RNAMS LA

'JUG PA 'GOG PAS NA DBANG PO THUL BA GANG YIN PA DE DE BZHIN NO,
,DE LTAR KUN RDZOB TU BCOM LDAN 'DAS NYID DE, DE'I GZUGS DANG DE
LTA DE LTAR STON PAR MDZAD PA'O, ,DON DAM PAR NI KHAMS GSUM PAS
MCHOD PAR 'OS PA'I PHYIR DGRA BCOM PA'O, ,ZAG PA ZAD PA'I NYAN
THOS

DANG RANG SANGS RGYAS DANG BYANG CHUB SEMS DPA' RNAMS KYI STE 'DI
YANG 'DUN BRGYA PA LAS GSUNGS PA, BDAG NYID KYI ZAG PA ZAD PA NI
NYAN THOS KYI BYANG CHUB DANG RANG SANGS RGYAS KYI BYANG CHUB
RNAMS KYI ZAG PA ZAD PAS YIN GYI, 'DOD CHAGS DANG BRAL BA BZHIN
NYON MONGS PA'I ZAG PA ZAD PA TZAM

@170A *, ,NI MA YIN NO ZHES SO, ,RTEN CING 'BREL PAR 'BYUNG BA
NYID KYI PHYIR NYON MONGS PA RNAMS SHIN TU NUB PAR GYUR PA DE LTA
BU DE NI ZAD PA STE, JI SKAD DU, GAL TE LA LA'I NYON MONGS PA,
,GANG DAG RANG BZHIN GYIS YOD NA, ,JI LTA BUR NA SPONG BAR 'GYUR,
,YOD PA SU ZHIG SPONG BAR

BYED; ,GAL TE LA LA'I NYON MONGS PA, ,GANG DAG RANG BZHIN GYIS
MAD NA, ,JA LTA BUR NA SPONG BAR 'GYUR, ,MED PA SU ZHIG SPONG BAR
BYED, ,CES GSUNGS SO, ,YANG NA NYON MONGS PA BCOM PA NYID KYIS NA
DGE SLONG NGO, ,'KHOR BA DANG MYA NGAN LAS 'DAS PA DAG LA CHAGS
PA'I PHYIR

CHAGS BRAL LO, ,THAR PA'I CHA DANG MTHUN PA DANG DAD PA LA SOGS
PA'I DBANG PO LNGA'I DBANG DU GYUR PAS DBANG PO THUL BA'O, ,NYE
BAR DMIGS PA'I NYON MONGS PA DANG GNAS NGAN LEN DANG BRAL BA'I
PHYIR BDE BA RNYED PA DANG 'JIGS MED THOB PA'O, ,RANG GI RGYUD
NYON MONGS PA THAMS CAD

DANG BRAL BAS NYON MONGS THAMS CAD RGYUD CHAD PA'I PHYIR BSIL BAR
BYED PA'O, ,BSIL BAR BYED PAS BSIL BA STE BSIL BA MA YIN PA BSIL
BAR GYUR ZHES SBYAR BAR BYA'O, ,NYAN THOS LA SOGS PAS MAR ME SHI
BA LTA BU'I BSIL BA THOB PAR GYUR PA NI MA YIN NO, ,GANG GI PHYIR
RNAM

PAR RTOG PA'I RNYOG PA DANG BRAL BAR GYUR PA DE'I PHYIR RNYOG PA
MED PA'O, ,'PHAGS PA'I LAM YAN LAG BRGYAD LAS YANG DAG PA'I LTA
BA NI RIG PA'O, ,YAN LAG LHAG MA BDUN PO RNAMS NI RKANG PA STE DE
DAG DANG LDAN PA'I PHYIR RIG PA DANG RKANG PAR LDAN NO, ,BDE BAR
GSHEGS PA NI MDZES PAR

GSHEGS PAS GZUGS MDZES PA'I BU MO BZHIN DANG BU MO BZHIN DANG MI
MTHUN PAR GSHEGS PAS BUM PA LEGS PAR GANG BA BZHIN DANG, PHYIR MI
LDOG PAR GSHEGS PAS RIMS NAD LEGS PAR BYANG BA BZHIN NO, ,'DI DAG
GIS KYANG GSHEGS PA NI MKHYEN PA'I DON TE PHYIN CI MA LOG PA'I
LAM THUGS

SU CUNG PA DANG, SHES BYA MTHA' DAG THUGS SU CHUNG PA DANG,CHOS
NYID THUGS SU CHUD PA YONGS SU MA NYAMS PA RNAMS DANG GRANGS JI
LTA BA BZHIN DU SBYAR RO, ,'GRO BA'I SKYE GNAS KYI RIGS KYI DBYE
BA SA DANG RI BO DANG RGYA MTSO DANG GLING GI DBYE BAS PHYE BA
SEMS CAN DANG SNOD KYI 'JIG RTEN TE,

@170B SHA LA SOGS PA'I SPYAN LNGA POS JI LTA BA BZHIN RIG CING
MTHONG BAS NA 'JIG RTEN RIG GO, ,YANG NA PHUNG PO LNGA NI 'JIG
RTEN ZHES BSHAD DE, DE YANG DON DAM PAR 'JIGS PA DANG MI 'JIGS
PA'I RANG BZHIN MED PA NYID DU YONGS SU SHES PA'I PHYIR 'JIG RTEN
RIG GO, ,DE NYID KYI PHYIR RANG DANG

GZHAN GYI SDE RNAMS LAS PHUL DU BYUNG BA'I PHYIR MCHOG GO, ,GNYIS
SU MED PA'I YE SHES KYI BDAG NYID KYI PHYIR BDAG 'DI'O ZHES RTOG
PA DANG BRAL BA BDAG GIR MI 'DZIN PA'O, ,BDAG RKYEN DU GZUNG BA'I
BDAG NYID NI TSAD MAS GNOD PA NYID KYIS KHAS MA BLANGS PA'I PHYIR
BDAG GIR MI

'DZIN PA'O, ,DON DAM PAR NI 'DI LA BDAG GIR MI 'DZIN PA DANG NGAR
MI 'DZIN PA YANG MED DE, JI SKAD DU, NGA DANG NGA YIR 'DZIN MED
GANG, ,DE YANG YOD PA MA YIN TE, ,NGA DANG NGA YIR MI 'DZIN PAR,
,GANG GIS MTHONG BA DE MI MTHONG, ,ZHES SO, ,BCOM LDAN 'DAS KYIS
TSUL

'DI DAG PHAN TSUN MI 'GAL LAM CI ZHE NA, BDEN PA ZHES PA LA SOGS
PA GSUNGS TE, BDEN PA GNYIS NI KUN RDZOB DANG DON DAM PA'I NGO
BO'O, ,DE LA KUN RDZOB KYI BDEN PA'I TSUL NI NYAN THOS DANG RANG
SANGS RGYAS KYI LAM THUGS SU CHUD CING NYON MONGS PA DANG RNAM
PAR BYANG BA LA SOGS PA'I TSUL

GYIS BZHUGS PA'O, ,DON DAM PA'I BDEN PA NI SPROS PA MED PA'I CHOS
KYI DBYINGS KYI RANG BZHIN GYI BDAG PO 'JAM PA'I MGON PO STE, DE
NYID GDUL BYA RNAMS LA DE LTA DE LTAR SNANG BAR MDZAD PAS NA BDEN
PA GNYIS KYI TSUL LA MI GNAS PA'I TSUL GYIS GNAS TE KHYAD PAR NI
DE YOD DE, ,DE

LTAR LANG KAR GSHEGS PAR GSUNGS PA, NGA YI TSUL NI RNAM GNYIS TE,
,BSTAN PA DANG NI GRUB MTHA'O, ,BYIS PA RNAMS LA SMRA BA BSTAN,
,RNAL 'BYOR CAN LA GRUB PA'I MTHA', ,ZHES SO, ,GNAS NI 'CHAD PAR
'GYUR BA LA YANG SBYAR RO, ,BSOD NAMS DANG YE SHES KYI TSOGS KYI
BDAG

NYID CHEN PO GSUNGS PA, 'KHOR BA'I ZHES PA LAS SOGS PA STE, NYON
MONGS PA DANG LAS LAS BYUNG BA'I 'GRO BA LNGA PO RGA SHIS RAB TU
BCINGS PA'I NGO BO NI 'KHOR BA'O, ,PHA ROL TU PHYIN PA NI MYA
NGAN LAS 'DAS PA'O, ,DE DAG GI MTHA' NI RANG BZHIN MED PA NYID
DE, 'KHOR BA DANG MYA NGA

@171A *, ,LAS 'DAS PA'I DBYE BA GNYIS SU MED DO ZHES PA'I DON TO,
,DE LA GNAS PA NI MI GNAS PA'I TSUL GYIS GNAS PA'O, ,DE SKAD DU
YANG, SHES PAS SRID LA MI GNAS SHING, ,SNYING RJES ZHI LA MI GNAS
DANG, ,THABS MA YIN PAS RING BA DANG, ,THABS KYIS RING BA MA YIN

NYID; ,CES SO, ,DBYER MI PHYED PA'I MTHA' LA CHOS NYID KYI GNAS
NYID DE, JI SKAD DU, MYA NGAN LAS 'DAS PA RTAG PAR, ,'KHOR BA MYA
NGAN 'DAS PA LAS, ,KHYAD PAR CUNG ZAD YOD MA YIN, ,MYA NGAN 'DAS
PA'ANG 'KHOR BA LAS, ,KHYAD PAR CUNG ZAD YOD MA YIN, MYA NGAN
'DAS MTHA'

GANG YIN PA, ,DE NI 'KHOR BA'I MTHA' YIN TE, ,DE GNYIS KHYAD PAR
CUNG ZAD DE, ,SHIN TU PHRA BA'ANG YOD MA YIN, ,ZHES SO, ,DE LTA
BUR BSHAD PA JI LTAR YIN ZHE NA GSUNGS PA, BYA BA BYAS PA ZHES PA
STE BYA BA NI GANG BYANG CHUB SEMS DPA' RNAMS SEMS CAN MA LUS
PA'I DON MDZAD PAR

SPYOD PA'I BDAG NYID KYI DNGOS PO SKYED DO, ,BSOD NAMS DANG YE
SHES KYI TSOGS DANG SA DANG PHA ROL TU PHYIN PA YONGS SU RDZOGS
PAR BYED PA'I MTSAN NYID CAN NO, ,BYA BA DE BYAS PA GANG YIN PA
DE DE BZHIN NO, ,BYA BA DE BYAS NAS SRID PA DANG MYA NGAN LAS
'DAS PA'I G-YANG LAS 'DAS SHING

THAMS CAD LAS 'PHAGS PAS SKRAG PA THAMS CAD DANG BRAL BA'I GNAS
LA GNAS PA'I PHYIR SKAM SAR GNAS PA'O, ,NYAN THOS KYI THEG PA LA
NI 'KHOR BA'I PHA ROL ZHES PA LA SOGS PA MYA NGAN LAS 'DAS PA
THOB PA LA BSHAD DE, MYA NGAN LAS 'DAS PA RNAMS DE LTAR SNANG
BA'O, ,YE

SHES 'BA' ZHIG NI GNYIS SU MED CES PA'I DON TO, ,'BA' ZHIG PA
NYID NI YE SHES 'BA' ZHIG PA STE DES NGES PAR BSAL TE PHYUNG BAS
NA, BCOM LDAN 'DAS 'JAM DPAL NI DE BZHIN GSHEGS PA'I GNYIS SU MED
PA'I YE SHES LAS NGES PAR 'KHRUNGS PA'O ZHES PA'I DON TO, ,

YANG NA GRANGS CAN PA DANG, PHYOGS KYI GRANGS CAN PAS THAR PA'I
RGYUR YONGS SU BRTAGS PA NI SHES PA 'GA' ZHIG GO, ,DE NI SHIN TU
RNO BA'I SHES RAB KYI SNANG BAS NGES PAR PHYUNG BA STE 'JUG PA'I
GNAS NGES PAR GSAL ZHING MED PAR BYAS PA GANG YIN PA DE LA DE LA
DE LTAR BSHAD DE, NGES PHYUNG SHES PA

@171B 'BA' ZHIG PA, ,ZHES PA'I DON TO, ,DE NYID KYI PHYIR GSUNGS
PA, SHES RAB MTSON CHA ZHES PA STE, CHOS RNAMS NGES PAR 'BYED
PA'I YE SHES NI SHES RAB STE DE NYID MTSON CHA'O, ,GANG GI ZHES
DBYE BAS DON DAM PAR NI DE NYID SHES RAB KYI RANG BZHIN GYI MTSON
CHA'O, ,LING+GAm TVA TANTRA, DE NYID

PHAt KYI RGOL BA RNAMS KYI LOG PA'I BLO GROS 'JOMS PA'I PHYIR
RNAM 'JOMS PA'O, ,YE SHES 'BA' ZHIG NGES GSAL BA DANG SHES RAB
MTSON CHA ZHES KLOG PA YANG GO SLA BA NYID DO, ,DAM PA NI BYANG
CHUB SEMS DPA' RNAMS SO, ,CHOS KYI RTZA BA DANG SBYIN PA LA SOGS
PA'I RANG BZHIN

BCOM LDAN 'DAS 'JAM DPAL NI DAM CHOS TE DE LA GOMS PAS DE NYID DU
GRUB PA STE, JI SKAD DU, YE SHES ZHABS KYIS, SEMS CAN MA LUS PA'I
PHUN SUM TSOGS PA 'DZIN PA'I CHOS SKYABS SU MCHI'O ZHES GSUNGS
SO, ,DE NYID KYI PHYIR BYANG CHUB SEMS DPA'I CHOS KYI SNANG

BAS MDZES PAS NA CHOS RGYAL LO, ,DE'I PHYIR GSAL BAR LDAN, 'JIG
RTEN SNANG BAR BYED PA'I TSOGS NI 'JIG RTEN GYI KHAMS THAMS CAD
NA GNAS PA'I SEMS CAN THAMS CAD KYI RGYUD DU GTOGS PA'I MI SHES
PA'I MUN PA DANG BRAL BAR BYED PA'I 'OD ZER GYI TSOGS NYID KYIS
GSAL LDAN

NO; ,GZHAN YANG GSAL LDAN NI 'JIG RTEN SNANG BAS YONGS SU KHYAB
PAR BYED PA STE, GLING BZHI PA TZAM SNANG BAR BYED KYI PHYI'I
'JIG RTEN SNANG BAR MI BYED PA LTA BU NI MA YIN NO, ,MCHOG NI
KHYAD PAR DU BYAS PA'O, ,CHOS KYIS RANG DANG GZHAN GYI BDE BA
SGRUB PAR BYED PAS MI ZAD PA'I MDZOD

KYI RANG BZHIN NYID KYI DBANG PHYUG STE CHOS KYI DBANG PHYUG GO,
,YANG NA CHOS THAMS CAD LA DBANG SGYUR BA'I PHYIR CHOS THAMS CAD
DE LA RAG LAS PAR 'JUG PAS NA CHOS KYI DBANG PHYUG GO, ,DE NYID
KYI PHYIR CHOS KYIS SEMS CAN THAMS CAD 'DUL BAR BYED PA'I PHYIR
CHOS KYI RGYAL LO, ,DE'I

PHYAR LEGS PA'I LAM NI MI GNAS PA'I MYA NGAN LAS 'DAS PA'I TSUL
NYID STON PA NYID DE, 'BRAS BU YOD PA MYA NGAN STON PA'I PHYIR
RO, ,GRUB PA NI YONGS SU GRUB PA YIN LA DON NI GDUL BYA RNAMS KYI
MNGON BAR MTHO BA DANG NGES PAR LEGS PA'I MTSAN NYID DE GANG GI
PHYIR 'DI NI DON GRUB

@172A *, ,PO; ,CI LAS SHE NA GSUNGS PA, BSAM PA GRUB CES PA LA
SOGS PA STE, BSAM PA NI SMON LAM STE SNGAR BYANG CHUB TU THUGS
BSKYED PA STE, LAS DANG BO PA'I GNAS SKABS NA SMON LAM MTHA' YAS
PA BTAB PA GANG YIN PA DE RNAMS GRUB CING RNAM PAR SMIN PAS

NA BSAM PA GRUB PO, ,DE NYID KYI PHYIR GSUNGS PA, KUN DU RTOG PA
THAMS CAD SPANGS, ,ZHES PA NI RIM GYIS CHOS KYI DBYINGS LA GOMS
PA'I RANG BZHIN GYIS BAG CHAGS DANG BCAS PA'I KUN DU RTOG PA
THAMS CAD SPANGS SHING DOR BAS SKABS MI 'BYED PA STE, JI LTAR
CHOS STON

PAR MDZAD PA NA RNAM PAR RTOG PA SNA TSOGS LA LHAG PAR SPYOD PA'I
TSIG STON PAR MDZAD KYANG DE KHO NA NYID DU KUN DU RTOG PA THAMS
CAD DANG BRAL BA'I CHOS KYI DBYINGS KYI RANG BZHIN LA BCOM LDAN
'DAS MNGA' BRNYES PAS, BSAM PA JI LTA BA DANG RJES SU MTHUN PA'I
CHOS STON PA LTA

BUR SNANG BA NI GDUL BYA RNAMS KYI RKYEN LAS BYUNG BA YIN LA, DE
RNAMS KYIS KYANG BCOM LDAN 'DAS KYI ZHAL GYI SGO NAS SGRA'I TSOGS
RNAMS BYUNG BAR SHES SHING CHOS STON PAR MDZAD DO ZHES RNAM PAR
'JOG PAS NA 'GAL BA MED DO, ,DE SKAD DU YANG, DE YI BYIN GYI
RLABS TZAM GYIS, ,SKYES

BU YID BZHIN NOR BU LTAR, ,RTZIG PA LA SOGS RNAMS LAS KYANG, ,JI
LTAR 'DOD BZHIN STON PA 'BYUNG, ,DE YI DON RNAMS DPYAD NAS NI,
,MI RNAMS KYIS NI KUN SHES TE, ,PHAN PA RNAMS LA CI RIGS PAR,
,MYUR BA NYID DU SBYOR BAR 'GYUR, ,ZHES GSUNGS SO, ,BSTOD PA BZHI
PAR YANG

GSUNGS PA, MGON PO SEMS PA MI MNGA' ZHING, ,RNAM RTOG G-YO BA MI
MNGA' YANG, ,LHUN GYIS GRUB PAR 'JIG RTEN DU, ,SANGS RGYAS KYIS
NI MDZAD PA 'JUG ,GTZO BO KHYED KYIS 'GA' ZHIG TU, ,YI GE GCIG
KYANG MA GSUNGS LA, ,GDUL BYA'I SKYE BO MA LUS RNAMS, ,CHOS KYI

CHAR GYIS TSIM PAR MDZAD, ,CES SO, ,DE NYID KYI PHYIR, RNAM PAR
MI RTOG DBYINGS MI ZAD, ,DE YANG GANG YIN ZHE NA CHOS KYI DBYINGS
TE, CHOS KYI DBYINGS ZHES PA CHOS THAMS CAD 'BYUNG BA'I RIGS YIN
NO, ,DE'I PHYIR THAMS CAD LAS MCHOG TU PHUL DU BYUNG BAS DAM
PA'O, ,DNGOS PO GANG

@172B ZHIG GNAS ZHES PA, ,'GRIB DANG 'PHEL BA MI RIGS SO, ,ZHES
PA'I RIGS PAS ZAD MI SHES PA'I, ,BSOD NAMS LDAN PA ZHES PA LA,
SBYIN PA LA SOGS PA PHA ROL TU PHYIN PA GSUM NI BSOD NAMS KYI
TSOGS SO, ,SHES RAB KYI PHA ROL TU PHYIN PA LA SOGS PA LNGA NI YE
SHES KYI TSOGS

SO; ,BRTZON 'GRUS DANG BSAM GTAN NI GNYIS KAR GTOGS SO, ,DE LA
BSOD NAMS LDAN PA ZHES BYA BA NI RGYU'I GNAS SKABS SO, ,BSOD NAMS
TSOGS ZHES BYA BA NI 'BRAS BU'I GNAS SKABS SO, ,DE BZHIN DU, YE
SHES YE SHES 'BYUNG GNAS CHE, ,ZHES PA RGYU DANG 'BRAS

BU'I DNGOS PO NYID KYIS TSIG GNYIS SU SBYAR BAR BYA'O, ,YE SHES
'BYUNG GNAS ZHES PA RTAGS KYI RGYUD NYID KYI PHYIR MA NING GI
RTAGS SO, ,YE SHES 'BYUNG GNAS NYID KYI PHYIR, DE'I 'BRAS BUR
GYUR PA'I YE SHES NI YE SHES LDAN PA'O, ,YANG NA YE SHES NYID
'BYUNG GNAS TE SKYE BA'I

GNAS GANG YIN PA ZHES TSIG RNAM PAR SBYAR TE, GNYIS SU MED PA'I
YE SHES GOMS PA NYID LAS DE SKYES PAS NA YE SHES 'BYUNG GNAS SO,
,YOD MED SHES PA NI ZAB PA DANG RGYA CHE BA NYID KYIS DNGOS PO
DANG DNGOS PO MED PA RO GCIG PAR RTOGS PA STE, DE DE'I BDAG NYID
DU LDAN

PA'I 'JAM PA'I DPAL NI YOD MED SHES PA'O, ,DE'I PHYIR BSOD NAMS
DANG YE SHES KYI TSOGS GNYIS YANG DAG PAR BSAGS PA'O,, ,,DA NI
SNGAGS KYI TSUL GYI LHA RNAMS KYI NGO BO DANG, TING NGE 'DZIN
DANG, SNGAGS DANG, KHRO BO LA SOGS PA'I GZUGS KYIS

GDUL BYA RJES SU GZUNG BA'I PHYIR KUN DU GNAS SO ZHES STON PAR
BYED PA NI, RTAG PA ZHES PA LA SOGS PA STE, THAMS CAD DU RGYUN MI
'CHAD PAR BYED PA'I PHYIR RTAG PA STE RNAM PAR SNANG MDZAD DO,
,GZUGS SNA TSOGS PAS SANGS RGYAS KYI MDZAD PA BSGRUB PAS MDZES
PA'I PHYIR SNA

TSOGS RGYAL PO STE DON YOD GRUB PA'O, ,THABS DANG SHES RAB SNYOMS
PAR 'JUG PA'I MTSAN NYID CAN GYI RNAL 'BYOR DANG LDAN PA'I PHYIR
RNAL 'BYOR CAN TE 'DOD CHAGS RDO RJE'O, ,BSAM GTAN ZHES PA NI
BSAM PA PO DANG BSAM PAR BYA BA DANG BSAM GTAN GYI BYA BA DANG
BRAL BA RNAM

@173A *, ,PAR RTOG PA MED PA ZHES BYA BA THUGS RJE'I RANG BZHIN
MI BSKYOD PA'O, ,BSAM BYA NI SANGS RGYAS NYID DON DU GNYER BA
RNAMS MTHA' YAS PA'I DGA' BA'I RGYUD KYI RGYU NYID KYIS BSGOM PAR
BYA BA STE 'DI NI RIN CHEN 'BYUNG LDAN NO, ,DE BZHIN DU BLO LDAN
BDAG NI DE BZHIN

GSHEGS PA LNGA PO RNAMS KYI YE SHES KYI BDAG PO DRUG PA RDO RJE
'CHANG GI RANG BZHIN TE 'DI YANG 'JAM PA'I DPAL NYID DO ZHES
MNGON PAR BRJOD PA'O, ,DE LTAR YANG, BDE GSHEGS SHES RAB DRI MA
MED, ,'JAM PA'I DBYANGS SU DE BSHAD DO, ,DNGOS DANG DNGOS MED
RNAMS

DPYAD NA, ,SANGS RGYAS KUN LA BDAG MED KYANG, ,BDAG GI DBANG DU
'JUG 'GYUR BA, ,AE MA'O CHOS KYI CHOS NYID YIN, ,ZHES GSUNGS SO,
,DE LTA BU'I NGO BO NYID KYI GANG GIS JI LTAR RTOGS PAR BYA ZHE
NA, GSUNGS PA, SO SO RANG RIG CES PA STE SO SO RANG RIG PA'I NGO
BO NYID

LAS MA GTOGS PAR GANG GIS JI LTAR YANG RTOGS PAR MI NUS SO ZHES
BYA BA'I DON TO, ,HI NI NGES PAR GZUNG BA'O, ,DON DAM PAR NI NGO
BO GZHAN DU MI 'GYUR BA'I RANG BZHIN GYI PHYIR MI G-YO BA STE,
RANG BZHIN MED PA'I RANG BZHIN GYI PHYIR G-YO BA MED DO ZHES PA'I
DON TO, ,

RI BRAGS LTAR GNAS NAS RTAG PA NYID KYI MI G-YO BA NI MA YIN NO,
,DE NYID KYI PHYIR GSUNGS PA, MCHOG GI DANG PO ZHES PA STE MCHOG
GI DANG PO RDO RJE 'CHANG PO, ,DE SKAD DU YE SHES ZHABS KYIS,
MCHOG GI DANG PO SNYING GAR 'BYUNG BA YI, ,RLUNG GANG NOR BU'I
GZUGS CAN DE RDO

RJE; ,ZHES SO, ,THAMS CAD LAS PHUL DU BYUNG BAS MCHOG KYANG 'DI
YIN LA DANG PO YANG 'DI YIN PAS DE NYID NI SANGS RGYAS DANG BYANG
CHUB SEMS DPA' THAMS CAD SKYED PA'O, ,DE LTAR DBYER MED KYANG DE
CHOS KYI SKU'I MNGA' BDAG NYID KYIS RIGS GSUM GYI BDAG NYID CAN

NI SKU GSUM DU GDUL BYA LA SNANG BA SKYE'O ZHES GSUNGS PA NI SKU
GSUM 'CHANG ZHES PA STE, SKU GSUM NI CHOS DANG LONGS SPYOD RDZOGS
PA DANG SPRUL PA ZHES BYA BA RNAMS SO, ,SKU GSUM PO DE NYID RIGS
LNGA'I BDAG NYID CAN NGO BO NYID DANG, LONGS SPYOD RDZOGS PA
DANG, SPRUL

@173B PA DANG, CHOS DANG, YE SHES KYI DBYE BAS RNAM PA LNGAR
SNANG BAS NA, SANGS RGYAS SKU LNGA'I BDAG NYID CAN, ,ZHES PA RDO
RJE 'CHANG STE, SANGS RGYAS RDO RJE 'CHANG DU BSHAD, ,CES GSUNGS
PA'O, ,DE LA NGO BO NYID NI CHOS NYID KYI SKU'O, ,SKU BZHI PO'I
RANG BZHIN GYI TSUL NI GZHAN GYI

SPYOD YUL MA YIN NO, ,LONGS SPYOD RDZOGS PA'I SKU NI MTSAN DANG
DPE BYAD SHIN TU 'BAR BA STE BYANG CHUB SEMS DPA' SA BCU'I DBANG
PHYUG RNAMS KYI SPYOD YUL LO, ,SPRUL PA NI NYAN THOS LA SOGS PA
RNAMS KYI SPYOD YUL LO, ,CHOS KYI SKU NI BYANG CHUB KYI PHYOGS LA
SOGS PA BSGOM PAR

BYA BA'I CHOS KYI RANG BZHIN NO, ,YE SHES KYI SKU NI SEMS CAN GYI
DON BYA BA THUGS SU CHUD PA'I BDAG NYID CAN NO ZHES PA KHYAD PAR
STE, ME LONG LTA BU LA SOGS PA YE SHES LNGA'I BDAG NYID KYIS SO
SOR SNANG BA'I PHYIR RO, ,DE NYID YE SHES LNGA'I BDAG NYID CAN
NO, ,DE LA DRI MA MED PA'I

YE SHES ME LONG LTA BU LA SHES BYA'I DKYIL 'KHOR MTHA' DAG GZUGS
BRNYAN GYI TSUL DU SNANG BAS NA ME LONG LTA BU'I YE SHES SO,
,TSUL DE CHOS THAMS CAD MNYAM PA NYID DU KHONG DU CHUD BA NI
MNYAM PA NYID KYI YE SHES SO, ,DE NYID RTEN CING 'BREL BAR 'BYUNG
BA NYID KYI PHYIR SO SO

RANG RIG PAR BYED PAS NA SO SOR RTOG PA'I YE SHES SO, ,DE NYID
SEMS CAN MA LUS PA'I DON GYI BYA BA SGRUB PAR SNANG BAS NA BYA BA
SGRUB PA'I YE SHES SO, ,DE LTAR RNAM PAR GNAS KYANG RANG BZHIN
GYIS DRI MA MED PA'I PHYIR SHIN TU RNAM PAR DAG PA'I CHOS KYI
DBYINGS KYI YE SHES ZHES

BRJOD PA NI, BCOM LDAN 'DAS 'JAM DPAL KHAMS GSUM PA'I DPAL YE
SHES LNGA'I BDAG NYID CAN NYID DO, ,SNGAGS KYI TSUL LA NI THABS
DANG SHES RAB GNYIS SU MED PA'I BDE BA CHEN PO'I RNAM PA RGYUN MI
'CHAD PA STE, SHIN TU RNAM PAR 'BYUNG BA'I CHOS 'BYUNG GI YE

SHES NYID MTHONG BA'I DBYE BAS DE BZHIN GSHEGS PA LNGA'I GZUGS
KYI PHYIR YE SHES LNGA'I BDAG NYID CES RNAM PAR BSHAD PA'O, ,DE
NYID KYI PHYIR SNA TSOGS KYI GZUGS DE RNAMS DE'I RANG BZHIN GYIS
KHYAB PAS NA KHYAB BDAG GO, ,RGYU LA 'BRAS BUS RGYAS GDAB STE,
,'BRAS BU LA YANG

@174A *, ,RGYUS RGYAS GDAB, ,CES GSUNGS PA'I PHYIR, RGYU'I RDO
RJE 'CHANG LA 'BRAS BU SANGS RGYAS LNGAS RGYAS GDAB PA GSUNGS PA,
SANGS RGYAS LNGA ZHES PA LA SOGS PA STE, SANGS RGYAS LNGA'I BDAG
NYID KYI COD PAN GYIS KHAMS GSUM PA'I CHOS KYI RGYAL SRID DU
MNGON PAR DBANG

BSKUR BA'I PHYIR, SANGS RGYAS LNGA BDAG COD PAN CAN NO, ,SHA'I
DANG, LHA'I DANG, CHOS KYI DANG, SHES RAB KYI DANG, SANG RGYAS
KYI SPYAN ZHES BYA BA RNAMS NI DNGOS PO SO SOR NGES PA DANG, SEMS
CAN THAMS CAD KYI 'CHI 'PHO DANG, SKYE BA DANG, CHOS THAMS CAD LA
RNAM

PAR RTOG PA DANG, 'PHAGS PA'I GANG ZAG THAMS CAD RTOGS PA DANG,
CHOS THAMS CAD RNAM PA THAMS CAD DU MNGON PAR RDZOGS PAR BYANG
CHUB PA'I YUL CAN RNAMS TE, SPYAN LNGA PO RNAMS CHAGS PA MED PA
DANG, THOGS PA MED PAR 'DZIN PAR BYED PA NA, SPYAN LNGA

CHAGS PA MED PA 'CHANG BA STE, CHAGS PA MED PA'I SPYAN LNGA
'CHANG, ,ZHES PA'I DON TO, ,YANG NA SPYAN LNGA ZHES TSIG THA DAD
PA STE, 'DI NYID BCOM LDAN 'DAS LNGA RNAMS DANG SPYAN RNAMS NI
SPYAN LNGA STE 'JAM DPAL NYID DO, ,KUN SDUD PA'I BSDU BA SBYAR TE
THAMS CAD DU

CHAGS PA'I DNGOS PO MED PAS CHAGS PA MED PA 'DZIN PAS NA CHAGS
MED 'CHANG BA'O, ,DE LTAR YANG, BDE SDUG BDAG DANG BDAG MED DANG,
,RTAG DANG MI RTAG LA SOGS PA, ,THA DAD RNAM PAR RTOG PA RNAMS,
,GTZO KHYOD BLO NI CHAGS MA LAGS, ,ZHES GSUNGS

SO; ,BYANG CHUB KYI SEMS RDO RJE'I RANG BZHIN NYID KYIS DE DE
BZHIN GSHEGS PA THAMS CAD SKYED PA PO YIN PA'I PHYIR SANGS RGYAS
THAMS CAD SKYED PA PO'O, ,PHA ROL TU PHYIN PA'I TSUL NI SHES RAB
KYI PHA ROL TU PHYIN PA LAS DE BZHIN GSHEGS PA THAMS CAD NGES PAR
'KHRUNG

BAR 'DOD DE, SHES RAB KYI PHA ROL TU PHYIN PA NI RDO RJE'I BLO'O
ZHES GSUNGS PAS NA, 'JAM DPAL NYID SANGS RGYAS THAMS CAD SKYED PA
PO ZHES BSHAD DE, DE BZHIN DU BYANG CHUB SEMS DPA'I TSUL GYIS
BYANG CHUB TU SEMS BSKYED PA LA SOGS PA'I RIM GYIS SEMS CAN

@174B GANG+G'A'I KLUNG GI BYE MA SNYED RNAMS SANGS LA BZHAG CES
PA LAS SO, ,DE LTA NA YANG, 'DI NI SANGS RGYAS SRAS PO STE, ,SEMS
CAN THAMS CAD KYI DON SLAR YANG BYANG CHUB SEMS DPA'I DON GYIS
RTAG TU BZHUGS PA'I PHYIR RO, ,SANGS RGYAS SRAS PO YANG CI 'DRA
BA ZHIG CE NA

DAM PA ZHES BYA STE, SEMS CAN GYI TSOGS MA LUS PA'I DON BYED PA'I
MTSAN NYID SANGS RGYAS KYI MDZAD PA BYED PAS THUGS LAS SKYES PA'I
SANGS RGYAS SRAS PO ZHES PA'I DON TO, ,DE NYID KYI PHYIR GSUNGS
PA, MCHOG CES PA STE SHES RAB KYIS CHOS THAMS CAD RANG

BZHIN PA NYID DU SHES PA'O, ,DE NYID SRID PA SKYED PA'I GNAS TE,
DE'I PHYIR MTSAN DANG DPE BYAD 'BAR BA'I SKU 'BYUNG BA GANG YIN
PA NI SHES RAB SRID 'BYUNG NGO, ,DE BZHIN DU SKYE GNAS KYANG SRID
PA DANG LAS DANG NYON MONGS PA'I SKYE GNAS DANG BRAL BA'O, ,DE'I
PHYIR GSUNGS

PA; CHOS KYI SKYE GNAS ZHES PA STE CHOS 'BYUNG GI RANG BZHIN NYID
KYIS CHOS THAMS CAD KYI SKYE GNAS YIN PA'I PHYIR CHOS KYI SKYE
GNAS SO, ,YANG NA CHOS KYI DBYINGS DE RANG BZHIN GYI RGYU MED
PA'I PHYIR SKYE GNAS MA YIN PA NYID DO ZHES PA LA'ANG 'GAL BA MED
DO, ,THABS DANG SHES

RAB KYI BDAG NYID KYI CHOS STON PAS SRID PA MTHAR BYED PA'I PHYIR
MTHAR BYED PA'O, ,DE NYID JI LTA BU ZHE NA GSUNGS PA, GCIG PU SRA
MKHREGS ZHES PA LA SOGS PA STE, MKHREGS PA NI KHONG STONG MA YIN
PA'O, ,JI LTAR MKHREGS NA GCIG PU STE DE BZHIN NYID KYI BDAG NYID
KYI

PHYIR GNYIS SU MED PAS CHA SHAS MED PA'O, ,GCIG PU NI 'DI RNAMS
DE BZHIN NYID DANG GNYIS SU MED PAR GSUNGS PA'O, ,SRA BA YANG YIN
LA THAMS CAD KYI MCHOG KYANG YIN PAS NA GCIG PU SRA MKHREGS SO,
,DE NYID KYI PHYIR RDO RJE'I BDAG STE 'DI'I BDAG GI RANG BZHIN NI
RDO

RJE'I BDAG YIN PAS DE LTAR BSHAD DO, ,GZUGS KYI SKU'I MCHOG LA NI
H'Um MDZAD RDO RJE'I BDAG YIN TE, DE YANG MTSAN DANG DPE BYAD
'BAR BA'I LONGS SPYOD RDZOGS PA'I SKU YIN PAS RDO RJE'I BDAG GO,
,RDO RJE MKHREGS PA NI SRA BA STE MI PHYED PA BYED PA'I PHYIR RO,
,GCIG PU NI

@175A *, ,THAMS CAD LA PHUL DU BYUNG BA'I PHYIR GTZO BO'O, ,SRA
ZHING BRTAN PA'I PHYIR GCIG PU SRA MKHREGS SO, ,YANG NA KHONG
STONG LTA BU'I GNYIS PA MED PA'I PHYIR GCIG PU GNYIS SU MED PA
NYID MKHREGS PA STE DE NI RANG RIG PA MA RTOGS PAS RIG PAR BYA BA
MED PAS NA GNYIS MED

NYID DE; GNYIS PA NI TSANG MA DANG 'GAL BA'I PHYIR SNYING PO MED
PA NYID DE, DE BAS NA RDO RJE LTAR MI PHYED PA'I RANG BZHIN YIN
PA'I PHYIR RDO RJE BDAG 'JAM DPAL NYID DE, RDO RJE 'CHANG BA ZHES
PA'I DON TO, ,DE'I PHYIR RDO RJE H'Um NI 'PHRAL DU SKYES PA 'GRO
BA'I BDAG STE 'KHOR LOS SGYUR BA'I BU THU

BO BZHIN NO ZHES DGONGS PA'O, ,RANG BZHIN GYIS SKYE BA MED KYANG
KUN RDZOB TU NAM MKHA'O, ,STONG PA NYID DANG YE SHES BDAG NYID
NAM MKHA' LTA BU'I RANG BZHIN RDO RJE GSUM GYI BDAG NYID KYI
GZUGS KYI SKU LAS BYUNG BA NYID NAM MKHA' LAS BYUNG BA'O, ,GDUL
BYA'I

BSAM BA'I DBANG GIS DE DANG DE'I GZUGS KYI SNYING RJE CHEN POS
RANG BYUNG BAS NA RANG BYUNG NGO, ,DE LTA NA 'GRO BA THAMS CAD DU
SONG BAS DER GTOGS PA'I SKYON DANG LDAN PAR 'GYUR BAR DOGS PA LA
GSUNGS PA, SHES RAB ZHES PA LA SOGS PA STE, SHES RAB

DANG YE SHES NI CHOS THAMS CAD RANG BZHIN MED PAR KHONG DU CHUD
PA STE, DE NYID PHUNG PO LA SOGS PA'I BUD SHING SREG PAR BYED
PA'I PHYIR ME'O, ,'JIG RTEN LAS 'DAS SHING ZHI BA SHIN TU RNAM
PAR DAG PA'I YE SHES KYI BDAG NYID KYI PHYIR CHEN PO'O, ,DE SKAD
DU

YANG; 'GRO BA'I CHOS RNAMS THAMS CAD NI, ,RNAM SHES ME YI BUD
SHING 'DOD, ,DE DAG JI BZHIN RNAM DPYAD PAS, ,'BAR ZHING SREG PAS
NYE BAR ZHI, ,ZHES SO, ,DE GNYIS KYI PHYIR DE NYID GDUL BYA'I
SKYE BO'I RGYUD LA RNAM PA THA DAD PA'I TSUL GYIS GSAL BAR

BYED PAS NA LAM ME BA STE RNAM PAR SNANG BAR BYED PA'O, ,'JIG
RTEN GYI KHAMS THAMS CAD DU CHOS NYID KYIS SNANG BAR BYED PAS NA
'OD CHEN PO'O, ,'OD CHEN PO YANG PHYI ROL GYI BEMS PO LTA BU NI
NAM YANG MA YIN NO ZHES BSTAN PA'I PHYIR GSUNGS PA, YE SHES ZHES
BYA BA LA SOGS PA

@175B STE YE SHES KYI SNANG BA RAB TU GSAL BA'I BDAG NYID RNAM
PAR SNANG BAS NA YE SHES KYI SNANG BA LAM ME BA'O, ,DE LTAR RNAM
PAR SNANG BAR MDZAD PA NA NYI MA LTAR 'JIG RTEN GYI KHAMS GCIG
SNANG BAR BYED DAM, GAL TE THAMS CAD DU ZHE NA DE NYID GCIG PUS
ZHES GSUNGS TE, 'GRO

BA'I MAR ME ZHES PA STE NYON MONGS PA DANG SHES BYA'I SGRIB PA
DANG BRAL BA'I PHYIR CIG CAR 'JIG RTEN GYI KHAMS THAMS CAD DU
GDUL BYA THAMS CAD KYI RGYUD LA YE SHES KYI SNANG BA 'CHAR BAR
MDZAD PA'I PHYIR 'GRO BA'I MAR ME STE PHYI ROL GYI DON MA YIN NO
ZHES PA'I DON TO, ,NAM MKHA'I

KHAMS THAMS CAD SNANG BAR BYED PA'I YE SHES NYID DE'I BDAG NYID
DU GSAL BAS NA YE SHES SGRON ME'O, ,DE BZHIN GSHEGS PA THAMS CAD
KYI YE SHES KYI SKU NYID KYIS SEMS CAN GYI PHUNG PO MTHA' DAG GI
MI SHES PA'I MUN PA MUN NAG RNAM PAR 'JOMS PA'I PHYIR, GZI

BRJID CHEN PO 'OD GSAL BA'O, ,DA NI DRAG POS 'DUL BA'I SEMS CAN
RJES SU GZUNG BA'I PHYIR GNOD MDZES LA SOGS PA'I 'KHOR LOS SGYUR
BA'I SNGAGS KYI LHA RNAMS KYI BDAG NYID CAN DU GYUR PA'I BYE BRAG
BSTAN PA'I PHYIR GSUNGS PA, RIG PA'I RGYAL PO ZHES PA LA

SOGS PA STE, RIG PA'I RGYAL PO NI GNOD MDZES SO, ,H'Um YIG BZHI
PA'I RANG BZHIN YIN PA'I PHYIR SNGAGS BDAG DBANG PO'O, ,DE NYID
KHRO BO'I SNGAGS KYI MNGA' BDAG YIN PA'I PHYIR, GSANG SNGAGS
RGYAL PO STE GHR'Um YIG GO, ,DE'I RANG BZHIN 'JAM DPAL TE GSANG

SNGAGS RGYAL PO'O, ,SEMS CAN GYI PHUNG PO CHEN PO DANG 'BREL BA
NYID KYIS CHEN PO'O, ,KUN DU SNANG BA'I GTZUG TOR GYI TSUL GYIS
DE DAG GI DON BYED PA'I PHYIR DON CHEN BYED PA'O, ,YI GE GCIG POS
'KHOR LOS SGYUR BA'I RANG BZHIN PA'I PHYIR GTZUG TOR CHEN PO'O,
,'KHOR

LOS SGYUR BA'I RGYAL PO NYON MONGS PA SEL BA'I PHYIR RMAD BYUNG
GTZUG TOR RO, ,GTZUG TOR CHEN PO RMAD BYUNG GTZUG ,CES MTHA' DAG
BKLAGS PA NA, RMAD BYUNG GTZUG CES BYA BA NI KHRO BO'I KHYAD PAR
RO, ,MTHA' DAG BKLAGS PA NI SDE TSAN NYID DU YANG DAG PAR 'DOD DO
ZHES

@176A *, ,GNAS SO, ,GZI BRJID PHUNG PO'I NGO BO NYID DU GYUR PAS
NA SNA TSOGS STON TO, ,GTZUG TOR GYEN DU 'PHAGS KYI NGO BO NYID
DU GYUR PAS NA NAM MKHA'I BDAG PO'O, ,GSANG SNGAGS KYI MDZOD KYI
GTZUG TOR THAMS CAD KYI BDAG PO NYID DU GYUR PAS NA SANGS RGYAS
KUN

BDAG DNGOS PO MCHOG GO, ,YANG NA GZUNGS KYI DKYIL 'KHOR DU SPYAN
MA LA SOGS PA RIG MA'I DBUS SU MDZES PAS RIG PA'I RGYAL PO'O,
,KHRO BO'I DKYIL 'KHOR DU DE'I BDAG PO NYID DU GYUR PA'I PHYIR
SNGAGS DRAG GDAB PA'O, ,CHOS KYI DKYIL 'KHOR DU GSANG SNGAGS
THAMS

CAD KYI MNGA' BDAG TU GYUR PA'I PHYIR GSANG SNGAGS RGYAL PO'O,
,DE NYID KYI PHYIR DON CHEN BYAD DO, ,GTZUG TOR 'KHOR LOS SGYUR
BA BCU GNYIS KYI GSANG SNGAGS KYI SNGAGS RNAMS DANG TING NGE
'DZIN GYI KHYAD PAR RMAD DU BYUNG BA LA SOGS PA'I TSUL GYIS
BZHUGS PAS NA GTZUG TOR CHEN

PO RMAD BYUNG GTZUG GO, ,'GRO BA 'DUL BA'I DKYIL 'KHOR DU SNA
TSOGS STON PA'I NGANG TSUL NYID KYI PHYIR SNA TSOGS STON TO, ,NAM
MKHA'I SNYING PO'I DKYIL 'KHOR DE'I BDAG NYID KYI PHYIR NAM
MKHA'I BDAG GO, ,RNAM PAR SNANG MDZAD CHEN PO LA SOGS PA DE BZHIN
GSHEGS PA

LNGA'I DKYIL 'KHOR CHEN PO'I PHYAG RGYA CHEN PO LA SOGS PA'I NGO
BO NYID DU GYUR PAS NA SANGS RGYAS KUN BDAG DNGOS PO MCHOG GO,
,DE LTAR MNYAM PAR LTA BAS 'GRO BA RNAMS KUN DU DGA' BAR BYED
PA'I MIG GANG YIN PA DE NI DE LTAR BSHAD DO, ,GDUL BYA DANG MTHUN
PA'I SNA TSOGS

PA'I GZUGS SPRUL PAR BYED PA'I PHYIR SNA TSOGS GZUGS CAN NO,
,GDUL BYA SO SO SKYE BO RNAMS LA 'DIS SNGON GYI RGYAL BA'I GZUGS
BRNYAN SKYED PAR BYED PA'I PHYIR SKYED PA PO'O, ,NGANG NI SDUD
PA'O, ,DE NI KHAMS GSUM PA'I BLA MA'I YIN PA'I PHYIR MCHOD CING
BRJED PA'O, ,

CHOS THAMS CAD KYI DE KHO NA NYID RNAM PA THAMS CAD DU MNGON SUM
DU MDZAD PAS 'JIG RTEN LAS 'DAS PA'I DRANG SRONG THAMS CAD KYI
DBUS NA MCHOG TU GYUR PA'I PHYIR DRANG SRONG CHEN PO'O, ,DE BZHIN
GSHEGS PA DANG RDO RJE DANG PADMA ZHES BYA BA RIGS GSUM GYI GZUGS
KYI BDAG NYID 'DZIN

@176B PAS NA RIGS GSUM 'CHANG BA'O, ,RIGS GSUM GYI NANG DU GTOGS
PA'I RIGS THAMS CAD KYI GSANG SNGAGS 'DZIN PAS GSANG SNGAGS LDAN
NO, ,MA H'AS MA YA NI GRUB PA'I MTHA' THAMS CAD KYI GSANG SNGAGS
RAB TU STON PA'I GTZO BOR GYUR PA NYID KYIS 'CHANG BAR MDZAD

PAS NA, GRUB MTHA' CHEN PO'I GSANG SNGAGS 'DZIN, ,ZHES BYA'O,
,YANG NA DAM TSIG CHEN PO NI RDO RJE'I TSUL DU RAB TU STON PA'O,
,DE RNAMS KYI GSANG SNGAGS NI THABS DANG SHES RAB GCIG PA'I YE
SHES TE DE 'CHANG BAR MDZAD PAS NA, DAM TSIG CHEN PO'I GSANG
SNGAGS

'DZIN NO, ,DKON MCHOG GSUM GYI DON RAB TU GSAL BAR MDZAD CING RAB
TU STON PA LA RAG LAS PA NYID KYI PHYIR GTZO BO DKON MCHOG GSUM
'DZIN PA'O, ,THEG PA GSUM NI NYAN THOS LA SOGS PA RNAMS KYI STE,
THEG PA'I RNAM PAR DBYE BA DE DANG DE RNAMS LA DE LTA DE LTAR

STON PAR MDZAD PA'I PHYIR THEG PA MCHOG GSUM STON PA PA'O, ,DA NI
'JIG RTEN GSUM 'JIGS PAR BYED PA BSTAN PA'I PHYIR, 'JIGS BYED
CHEN PO'I GZUGS KYIS BZHENGS NAS LHA CHEN PO LA SOGS PA LHA KHRO
BA RNAMS GDUL BA'I PHYIR 'PHAGS PA GSHIN RJE GSHED KYI

GZUGS CAN GYI BCOM LDAN 'DAS NI DON YOD ZHAGS PA ZHES BYA BA LA
SOGS PA NAS, SKRA DANG LDAN PA RNAMS KYI MCHOG ,CES PA'I MTHAR
THUG PAS GSUNGS PA'O, ,SEMS CAN THAMS CAD BKUG NAS THEG PA CHEN
PO LAS MI G-YO BAR BYED PAS DON STON CING 'BRAS BU DANG

BCAS PA'I SNYING RJE CHEN PO'I RANG BZHIN GYI ZHAGS PA GANG YIN
PA DE NI DON YOD ZHAGS PA'O, ,DE NYID MU STEGS DANG BDUD KYI DGRA
LAS RNAM PAR RGYAL BA'I NGANG TSUL NYID KYIS RNAM PAR RGYAL LO,
,DE'I PHYIR BYAMS PA'I ZHAGS PAS BKUG NAS DBANG DU GYUR PAR BKOD
DE SEMS CAN THAMS

CAD YANG DAG PAR SDUD PA DANG, DBYER MI PHYID PA'I BSDU BA'I
DNGOS PO BZHI'I RANG BZHIN RDO RJE LTA BU'I ZHAGS PA GANG YIN PA
DE NI 'DZIN PA CHEN PO RDO RJE ZHAGS SO, ,STOBS KYIS BSGRUB PA'I
PHYIR DE BZHIN GSHEGS PA LA SOGS PA DANG, SEMS CAN THAMS CAD DGUG
PA DANG

@177A *, ,DBYER MI PHYED PA'I SNYING RJE CHEN PO'I RANG BZHIN GYI
YE SHES NI LCAGS KYU'I RANG BZHIN GYI PHYIR RDO RJE LCAGS KYU'O,
,STOBS KYIS BKUG PA'I SEMS CAN RNAMS THABS DANG SHES RAB GNYIS SU
MED PA'I RANG BZHIN NGES PAR SBYOR BAS NA ZHAGS PA CHE'O, ,RDO
RJE

'JIGS BYED KYI GZUGS KYIS GDUL DKA' BA'I SEMS CAN RNAMS 'JIGS PAR
BYED PAS NA RDO RJE 'JIGS BYED 'JIGS PAR BYED DE, RJE BTZUN 'JAM
DPAL NYID DANG DBYER MI PHYED PA'I GSHIN RJE MTHAR PHYIN PA'O,
,DE NYID KYI PHYIR KHRO BO'I RGYAL PO STE KHRO BO'I GTZO BO'O,
,YANG

NA KHRO BO NYID KYIS MDZES SHING GSAL BAS NA KHRO BO'I RGYAL
PO'O, ,PHA ROL TU PHYIN PA DRUG GI RANG BZHIN GYIS 'DI'I ZHAL
DRUG YIN PAS GDONG DRUG CES BYA STE, ZHAL GYI DBYIBS NI DU MA
STE, ,DGRA NI RGYA MTSO 'KHRUGS DANG 'DRA, ,KHA CIG BZHAD CING
KHA CIG ZHI, ,KHA CIG 'JIGS PAR

BGRAD PA'I ZHAL, ,KHA CIG ZHAL NI GDANGS PA STE, ,LJAGS KYANG
BSKYOD PAR MDZAD PA DANG, ,KHA CIG KYANG NI MCHE BA GTZIGS, ,ZHES
PA'I RIGS PAS SO, ,'JIGS PA NI 'JIGS SU RUNG BA'O, ,MNGON PAR
SHES PA DRUG GI RANG BZHIN DNGOS PO MA LUS PA MTHONG BA'I BDAG
NYID

MI SDUG CING 'JIGS SU RUNG BA'I SPYAN DRUG DPRAL BA'I PHYOGS NA
YOD PA GANG YIN PA DE NI MIG DRUG GO, ,SANGS RGYAS DANG CHOS DANG
DGE 'DUN DANG LHA RNAMS DANG SKYABS ZHES BYA BA STE, RJES SU DRAN
PA DRUG GI RANG BZHIN PHYAG DRUG GANG YIN PA DE NI LAG DRUG GO,
,DAD PA LA SOGS PA'I

STOBS LNGA DANG LDAN PA'I NGES PAR 'BYED PA'I SHES RAB RNON PO'I
MCHE BA GTZIGS PA'I TSEMS MTHON PO MNGA' BAS NA MCHE BA GTZIGS
PA'O, ,MI MGO RLON DANG SKAM PO'O, ,YI DAGS PHRENG BAS RNAM
BRGYAN PA, ,DE LTA'I MGON PO BSGOM PAR BYA, ,ZHES GSUNGS PA'I
PHYIR, KENG

RUS KYI RGYAN DANG LDAN PAS KENG RUS SO, ,MCHE BA GTZIGS PA YANG
'DI YIN LA KENG RUS KYANG NGO ZHES TSIG RNAM PAR SBYAR RO, ,LTA
BA DANG, MCHE BA DANG, KHA CHU DANG, REG PA'I DUG DANG LDAN TE,
ME 'BAR BA LTAR DUG 'BAR ZHING RNAM PAR 'PHRO BAS GZENGS PA, MIG
SHIN TU

@177B GDUG PA, LCE SHIN TU BSKYOD CING GLOG LTAR 'GYU BA, SHIN TU
'JIGS SU RUNG BA, DBYIBS DANG KHA DOG SNA TSOGS PA'I NOR BU'I
GDENGS KA CAN GYI GLU CHEN PO RNAMS NI HA L'A HA LA ZHES BYA STE,
DE RNAMS KYIS SKRA BCINGS PA DANG, DBRAL BAR DAR DPYANG DANG, RNA
RGYAN DANG, MGUL RGYAN DANG,

MCHOD PHYIR THOGS DANG, DPUNG RGYAN DANG, GDU BU DANG, LUS LA SKA
RAGS DANG, ZHABS GDUB DANG, RGYAN RNAMS SU BYAS PA'I PHYIR HA L'A
HA LA RNAMS KYI GRANGS BRGYA SNYED KYI GDONG RNAMS GANG LA YOD PA
NI, HA L'A HA LA GDONG BRGYA PA STE GSHIN RJE KHO NA MTHAR BYED
PA'O, ,DE YANG MTHAR BYED

CING 'DZIN PAR BYED 'DUL BAR BYED PAS NA GSHIN RJE MTHAR BYED DO,
,YANG NA GSHIN RJE'I SGRA NI GNYIS LA BRJOD DE, DE MTHAR BYED PA
NI GNYIS SU MED PA'I CHOS BSTAN PAS 'JOMS PA NA DE LTAR BSHAD DO,
,SEMS CAN RNAMS KYI MNGON PAR 'DOD PA'I DON GYI KHYAD PAR 'JOMS
PAR BYED PA NI

BGEGS SO, ,DE'I GTZO BOR GYUR PA NYID KYI PHYIR BGEGS KYI RGYAL
PO STE 'JIG RTEN GYI KHAMS THAMS CAD NA GNAS PA'I BGEGS RNAMS MED
PAR BYED PA'O, ,GDUL BYA RJES SU GZUNG BA'I PHYIR THOGS PA MED PA
YID LTAR MGYOGS PA'I TING NGE 'DZIN LA MNGON DU PHYOGS PAR BYED
PA'I PHYIR

RDO RJE MCHOG GO, ,GDUL DKA' BA'I SEMS CAN 'JIGS PAR BYED PA'I
PHYIR 'JIGS BYED PA'O, ,KHAMS GSUM PA SHIN TU 'JIGS PAR BYED PA'I
SGRA SGROGS PAS GRAGS PA YANG 'DI YIN LA MI PHYED PA NYID KYIS
RDO RJE YANG 'DI YIN PAS RDO RJE GRAGS PA'O, ,YANG NA SKRAGS PA

RNAM PA MANG PO'I SGRA NI GRAGS PA YIN LA, DE NYID MI PHYED PA
'JOMS PA'I PHYIR RDO RJE STE DE LTA BU GANG YIN PA NI RDO RJE
GRAGS PA'O, ,THUGS RDO RJE'I RANG BZHIN GYI PHYIR RDO RJE SNYING
NGO, ,RDO RJE KHRO BO'I GZUGS KYIS SGYU MA SPRUL LO, ,'JIG RTEN
GYI KHAMS THAMS CAD KHYAB PAR BYED PA'I

PHYIR SGYU 'PHRUL RDO RJE'O, ,YANG NA SGYU 'PHRUL GYI RANG BZHIN
NYID RDO RJE STE KHAMS GSUM STONG PA NYID KYI YE SHES GANG YIN PA
DE SGYU 'PHRUL RDO RJE'O, ,GANG GI PHYIR STONG PA NYID KYI YE
SHES KHO NA RDO RJE ZHES SBYAR RO, ,GDUG PA 'DUL BA'I PHYIR GSUS
KHYIM CHE ZHING 'JIGS PAS NA GSUS BO

@178A *, ,CHE'O; ,YANG NA CHEN PO NI DRI MA MED CING MTHA' YAS
PA'I NAM MKHA' YIN LA, GSUS PA NI ME LONG LTA BU'I YE SHES KYI
RANG BZHIN KHAMS GSUM PA'I KHONG STE DE GANG YIN PA DE LA DE LTAR
BSHAD DO, ,RDO RJE'I RIGS KYI GTZO BOR GYUR PAS NA RDO RJE'I BDAG
GO, ,

YANG NA RIGS NI STONG PA NYID KYI YE SHES RDO RJE STE 'DOD PA
'BYUNG BAR BYED PAS RDO RJE'I BDAG GO, ,BYANG CHUB KYI SEMS KYI
RANG BZHIN GYI RDO RJE LAS DE BZHIN GSHEGS PA RNAMS 'BYUNG BA'I
PHYIR RDO RJE SKYE GNAS SO, ,YANG NA RDO RJE NI GNYIS SU MED PA'I
YE SHES SO, ,DE NI SKYE GNAS TE GNYIS SU MED

PA'I YE SHES DE NYID LAS SEMS CAN RNAMS 'BYUNG BA'O, ,YANG NA
SANGS RGYAS SRAS PO NYID KYIS RDO RJE DE NI DE BZHIN GSHEGS PA'I
SKYE GNAS GANG YIN PA STE ZHES TSIG RNAM PAR SBYAR RO, ,DE NYID
KYI PHYIR RDO RJE SNYING PO NI RDO RJE NYID KHU STE ME LONG LTA
BU LA SOGS PA'I YE SHES KYI RANG BZHIN RDO RJE RNAMS NI

DE BZHIN GSHEGS PA RNAMS KYI NYING KHU STE SNYING PO ZHES PA'I
DON TO, ,DNGOS PO THAMS CAD LA GO SKABS SBYIN PA'I PHYIR DANG,
RANG BZHIN MED PA NYID KYIS NYES PA THAMS CAD KYIS MA GOS PAS NA
NAM MKHA' 'DRA BA'O, ,SA PHYIS PAS NI NGES PA'I TSIG GO, ,DE NYID
KYI PHYIR DE LAS SKYES PA NI

CHOS KYI DBYINGS KYI RANG BZHIN LAS MI G-YO BAS NA MI G-YO BA'O,
,YANG NA NAM MKHA' LTA BU DE YANG SNYING RJE CHEN POS RJES SU
CHAGS PAS SEMS CAN THAMS CAD KYI DON LAS MI G-YO BA'I PHYIR MI
G-YO BA'O, ,HI NI NGES PAR GZUNG BA'O, ,RAL PA RNAMS BSGYINGS PA
NI NAM MKHAR RNAM

PAR 'PHAGS PA'I RAL PA'I TSOGS ZHES PA'I DON TO, ,GCIG NI MI
MNYAM PA'I RAL PA BSGYINGS PA GANG YIN PA'O, ,YANG NA KHRO BO RAL
PA GCIG PA'I GZUGS KYIS KHYAB PAS BSGYINGS PA STE, GDUL DKA' BA
RNAMS KUN DU 'JOMS PAR RTZOM PA GANG YIN PA DE NI RAL PA GCIG

BSGYINGS PA'O, ,TSOGS KYI BDAG PO'I GLANG PO'I PAGS PA RLON PA'I
NA BZA' 'CHANG BAS NA GLANG CHEN KO RLON GOS SU GYON PA STE, RLON
BCAS GLANG PO'I PAGS PA'I GOS 'CHANG BA, ,ZHES PA'I DON TO, ,GDUG
CING GDUL DKA' BA'I SEMS CAN 'DUL BA'I PHYIR 'JIG RTEN GSUM KUN

@178B DU SKYOD PAR BYED PA H'A H'A DANG, H'I H'I'I RANG BZHIN GYI
SGRA CHEN PO 'JIGS SU RUNG BA'I SNGAGS KYI DBYANGS SKAD GSANG
MTHON POS SGROGS PAS NA, DRAG CHEN H'A H'A ZHES SGROGS PAS, ,H'I
H'I ZHES SGROGS 'JIGS PAR BYED, ,CES PA STE H'I H'I ZHES SGROGS
PA YANG 'DI YIN LA 'JIGS PAR

BYED PA YANG YIN PAS ZHES TSIG RNAM PAR SBYAR RO, ,DE NYID KYIS
THAMS CAD KUN DU SKRAG PA SKYED PA'I PHYIR SHIN TU BA'I DON TE,
CHEN PO YIN LA GAD MO YANG YIN PAS GAD MO CHEN PO GAD RGYA NGAS
CAN NO, ,DE GNYEN PO'I NGO BO NYID KYIS GZHIG PAR DKA' BA 'JIG
PAR BYED PA'I GAD MO DANG

LDAN PAS RDO RJE GANG MO'O, ,'JIG RTEN GYI KHAMS THAMS CAD DU
KHYAB PA'I GAD MO'I SGRA DANG LDAN PA'I PHYIR CHER SGROGS PA'O,
,RNAM PAR DPYAD PA'I RDO RJES SO SOR 'JOMS SHING DBYER MI PHYED
PA'I SEMS KYI RANG BZHIN GYI PHYIR RDO RJE SEMS DPA'O, ,DE YANG
BRTZE BAS MTHA' GCIG TU SEMS

CAN GYI DON BYED PA'I PHYIR RAM, BYANG CHUB SEMS DPA'I DKYIL
'KHOR DU BYANG CHUB SEMS DPA' RDO RJE LEGS PA'I NGO BO NYID KYI
PHYIR SEMS DPA' CHEN PO'O, ,RDO RJE DANG 'DRA BA'I PHYIR MI PHYED
PA'I GZUGS KYIS MDZES PA'AM, RDO RJE LCAGS KYU'I GZUGS 'DZIN PAR
MDZAD PAS NA RDO RJE

RGYAL PO'O, ,MCHOG TU PHUL DU BYUNG ZHING LHUN GYIS GRUB PA'I BDE
BA 'BYUNG BA'I NGO BOR GYUR PA'AM, BYANG CHUB SEMS DPA' RDO RJE
CHAGS PA'I GZUGS NYID KYI PHYIR BDE BA CHE'O, ,SEMS CAN SHIN TU
GTUM PO RNAMS GDUL BAR BYA BA'I PHYIR DRAG CING GZHIG PAR DKA'
BA'I GZUGS 'DZIN

PAR MDZAD PAS NA RDO RJE GTUM PO'O, ,GDUL BYA'I SEMS CAN RNAMS
DGA' BA BSKYED PAR BYA BA'I PHYIR DANG, RANG NYID KYANG DGA' BA'I
BDAG NYID CAN DU GYUR PAS NA DGA' BA CHE'O, ,KHAMS GSUM RNAM PAR
RGYAL BA RDO RJE H'Um MDZAD KYI GZUGS KYIS SA THAMS CAD DU KHYAB
BAR H'Um ZHES SGROGS PA GANG

YIN PA DE NYID NI, RDO RJE H'Um MDZAD H'Um ZHES SGROGS SO, ,KHAMS
GSUM NA GNAS PA'I NYON MONGS PA'I G-YUL LAS RNAM PAR RGYAL BAR
BYED PA'I PHYIR GO CHA CHEN PO BGOS TE, MI PHYED PA'I MDA' DANG
GZHU 'DZIN PA'I PHYIR MTSON DU RDO RJE MDA' THOGS PA'O, ,NYE BAR
DMIGS PA'I MI SHES PA

@179A *, ,MA LUS PA GCOD PA'I PHYIR RDO RJE RAL GRI'O, ,DE NYID
KYI PHYIR MI SHES PA BCAD NAS SEMS CAN GYI DON RNAMS MA LUS PA LA
BYANG CHUB KYI LAM GYI DGRA NYON MONGS PA MA LUS PA BCAD DE YE
SHES KHYAD PAR DU BYED PAS NA MA LUS GCOD KYI SGRA LAS NI ZHI BAR
GYUR PAR RTAG GO, ,RDO RJE LAS

KYI RANG BZHIN NYID KYIS RDO RJE RTZE MO BCU GSUM PA 'DZIN PAR
MDZAD PAS NA RDO RJE KUN 'CHANG NGO, ,DE'I PHYIR RDO RJE CAN ZHES
BYA STE, NI TYA YO GE PRA SAm SH'A Y'A MB'A MA TVA TH'I YA:, DE
NYID RDO RJE'I GTZO BO DANG LDAN PA'I PHYIR RDO RJE GCIG PU'O,
,DE NYID KYI PHYIR G-YUL SEL BA'O, ,'THAB PAR BYED 'KHRUG

PAR BYED PAS NA G-YUL TE NYON MONGS PA STE RANG BZHIN GYI RGYUD
DU GTOGS PA DE RNAMS STONG PA NYID KYI YE SHES KYIS SEL BAR BYED
'DOR BAR BYED ZLOG PAR BYED PAS NA SEL BA'O, ,KHA SANTO NI P'A
TA: RDO RJE 'BAR BAS KHA RNAM PAR GYES PA SHIN TU DRAG CING DMAR
LA SER SKYA DANG DMAR SER GYI

SPYAN MI BZAD PA GANG LA MNGA' BA DE NI RDO RJE 'BAR BA MI BZAD
DO, ,RDO RJE 'BAR BA DANG RDO RJE ME DANG RDO RJE NYI MA STE KHRO
BA'I GZUGS 'BAR ZHING 'PHRO BAS GCIG TU DRAG PO'I BKA' DANG LDAN
PA'I PHYIR MGO SKYES RDO RJE 'BAR BA STE ZHES PA'O, ,RDO RJE RNAM
PAR DAG PAS LHAG PAR SO SOR

RTOG PA CHOS THAMS CAD LA 'BEBS PAS NA RDO RJE 'BEBS PA'O, ,DE
NYID KYI PHYIR 'DI 'BEBS PA CHEN PO YIN PAS 'BEBS PA CHEN PO'O,
,NAM MKHA' SGRON MA LA SOGS PA'I TING NGE 'DZIN DANG LDAN PA'I
PHYIR SGOM PA BZHIN DU 'PHRO BA'I MIG GRANGS BRGYA GANG YIN PA DE
NI MIG BRGYA PA'O, ,

DE NYID KYI PHYIR DE RNAMS RDO RJE ME LTAR 'BAR BA'I SPYAN DU
GYUR PA GANG YIN PA DE NI RDO RJE'I MIG GO, YANG NA RDO RJE NI
GNYIS SU MED PA'I YE SHES TE DE 'DI'I YIN PAS DE LTAR BSHAD DO,
,RDO RJE LTAR MI PHYED PA'I BA SPU GANG YIN PA DE RNAMS NI RENGS
SHING RNO BA'I PHYIR MYU GU LTA BUR GYUR PA GANG YIN PA

DE NI RDO RJE BA SPU'I MYU GU'O, ,DE LTAR GYUR PA'I LUS GANG YIN
PA DE NI RDO RJE BA SPU'I MYU GU'I LUS SO, ,DE NYID KYI PHYIR
GSUNGS PA RDO RJE'I SPU NI ZHES PA'O, ,DE YANG GCIG PU STE GNYIS
SU MED PAS 'JIGS BYED CHEN PO DANG MI'I SENG GE LA SOGS PA ZIL
GYIS GNON PA'I LUS CAN TE, DE

@179B 'DI'I SKU YIN PAS NA LUS GCIG PU'O, ,RDO RJE RTZE MO NI RDO
RJE LTAR SRA BA'I RTZE MO GANG YIN PA'I SEN MO STE SEN MOS
BRTZAMS PA STE, GDUG PA CAN RNAMS NYE BAR RTZOM PA GANG YIN PA DE
NI RDO RJE RTZE MO SEN MOS BRTZAMS ZHES PA'O, ,GZHIG PAR DKA'
BA'I PHYIR RDO RJE SNYING PO'O, ,SRA ZHING

MKHREGS PA'I PAGS PA STE, PAGS PA'I DBANG PO GANG YIN PA DE NI
RDO RJE SNYING PO PAGS PA MKHREGS SO, ,DPA' BO'I DAR DBYANGS
BZHIN DPRAL BA'I STENG DU PHRENG BAS DBANG BSKUR BA'I NGO BO NI
RDO RJE PHRENG BA'O, ,DE BZHIN GSHEGS PA'I PHRENG BA 'DZIN PAS NA
RDO RJE PHRENG THOGS SO, ,

DE BZHIN GSHEGS PA THAMS CAD DANG YANG DAG PAR LDAN PA'I PHYIR
DPAL LDAN NO, ,RDO RJE DE NI DE BZHIN GSHEGS PA THAMS CAD DE,
DE'I RANG BZHIN GYI RGYAN RNAMS KYIS GNAS JI LTA BAR BRGYAN PAS
DE LTAR BSHAD DO, ,GDUG PA'I RGYUD GNON PA'I PHYIR 'JIG RTEN GSUM
GYIS

BSKYOD DU MED PA'I H'A H'A ZHES BYA BA SGROGS PA'I RANG BZHIN DON
SHIN TU THOS PAS 'DUL BAR BYED PA'I PHYIR DRAG TU BZHAD PA GANG
YIN PA DE NI GAD RGYANGS H'A H'A'O, ,CHOS KYI DE NYID PHYIN CI MA
LOG PAR NGES PAR SGROGS PAR BYED PAS NA NGES SGROGS PA'O, ,RDO
RJE SNGAGS KYI TSUL GYIS SGRA SGROGS

PAS RDO RJE'I SGRA'O, ,AOm W'A KYE DAm NA MA:, AOm W'A G'I SHVA
RA MU:, AOm BADZRA T'IKshnA DHVAm, AOm MANYDZU GHO shA MU:, ZHES
PA STE YI GE DRUG PA'I SNGAGS KYI RANG BZHIN GYI PHYIR DE NYID YI
GE DRUG MA'O, ,'JAM PA NI SKRAG PA THAMS CAD 'PHROG PA'I PHYIR
RO, ,YID DU 'ONG ZHING SNYAN PA'I SGRAS CHOS STON

PA GANG YIN PA DE NI 'JAM PA'I DBYANGS SO, ,DE NYID KYI CHOS
THAMS CAD BDAG MED PAR GSAL BAR BYED PAS 'GRO BA LA KHYAB PA'I
CHOS KYI SGRA SGROGS PAS SGRA CHE BA'O, ,DE'I PHYIR 'JIG RTEN
GSUM NA GCIG PA STE, GNYIS SU MED PA'I SGRA TSANGS PA'I DBYANGS
GANG YIN PA DE NI

'JIG RTEN GSUM GCIG SGRA'O, ,DE NYID KYI PHYIR SGRA GCIG PU DES
SEMS CAN GYI PHUNG PO CHEN PO LA CHOS STON PA'I BYA BA BYED PA'I
PHYIR CHEN PO'O, ,DE SKAD DU, GSUNG GCIG NYID DU GSUNGS PA YANG,
,DU MA NYID DU MTSON PAR BYED, ,DE LTAR DAM PAS BSTAN PA NI,
,SKYE BO KUN DU

@180A *, ,MI 'GRO MIN, ,ZHES SO, ,CHE BA NYID NI NAM MKHA' MA LUS
BA KHYAB PA'I DBYANGS NYID KYIS NAM MKHA'I KHAMS KYI MTHAR THUG
SGRA'O, ,DE'I PHYIR SGRA DANG LDAN PA RNAMS TE NGAG GI DBANG PO
NYID DU MNGON PA'I NGA RGYAL CAN GANG YIN PA RNAMS KYI MCHOG STE
GTZO BO'O, ,DE NYID KYI PHYIR

'JAM DPAL DBYANGS SO ZHES GSUNGS SO,, ,,DA NI CHOS DE KHO NA NYID
LA SOGS PA'I TSUL GYIS BCOM LDAN 'DAS KYI MTSAN RNAMS TSIGS SU
BCAD PA TZAM DRUG GIS YANG DAG PAR BRJOD DE, YANG DAG BDAG MED DE
BZHIN NYID, ,YANG DAG MTHA' STE DE BZHIN ZHES PA LA,

TSIG 'DI RNAMS NI STONG PA NYID KYI RNAM GRANGS NYID KYI PHYIR
DON GCIG KYANG TSIG SO SO BA'O, ,DON GCIG TSIG GANG GIS JI LTAR
RTOGS PAR BYA ZHE NA, THAMS CAD KYIS THAMS CAD KYI DON RTOGS PAR
BYA STE, DE LTA BU NI DE LTAR GZHAN DU YANG JI LTAR RIGS PA RTOGS
PAR BYA'O, ,DE YANG

THAMS CAD KYI TSE DE BZHIN KHO NA NYID PAS DE BZHIN NYID DANG,
YANG DAG PA DANG, DE BZHIN PA DANG, BDAG MED PA DANG, RANG BZHIN
MED PA DANG, YANG DAG PA'I DE NYID DANG, DE'I MTHA'I MTHAR THUG
PA STE, DE LAS GZHAN PA'I DE BZHIN NYID YOD PA MA YIN NO ZHES
PA'I DON TO, ,YI GE

THAMS CAD KYIS BRJOD DU MED PAS NA YI GE MED PA'O, ,'DI NI PHYIN
CI MA LOG PA'I STONG PA NYID KYI RANG BZHIN GYI BYANG CHUB STE,
RNAM PA THAMS CAD KYI MCHOG DANG LDAN PA'I STONG PA NYID SMRA
BA'I NGANG TSUL DANG LDAN PAS NA STONG NYID SMRA BA'O, ,DE NYID
KYI PHYIR KHYU MCHOG STE, RGOL BA

THAMS CAD KYI GTZO BO ZHES PA'I DON TO, ,STONG NYID SMRA BA'I
KHYU MCHOG STE, ,ZHES THAMS CAD KLAG PA NA NYI TSE BA PHYIN CI
LOG GI STONG PA NYID SMRA BA'I MU STEGS PA RNAMS KYI GTZO BO ZHES
RNAM PAR BSHAD DO, ,DE LTAR STONG PA NYID SMRA BA'I KHYU MCHOG
NYID KYI PHYIR RNAM PA THAMS CAD KYI MCHOG

DANG LDAN PA'I SHES RAB DANG THABS KYI BDAG NYID CAN CI MA LOG
PA'I STONG PA NYID KYI CHOS STON PA NI ZAB CING RGYA CHE'I SGRA
SGROGS PA'O, ,PHYIN CI LOG GI STONG PA NYID KYI CHOS BSTAN PA NI,
SEMS CAN RNAMS SLU BA'I RGYU'O, ,JI SKAD DU, STONG PA NYID LA LTA
NYES NA, ,SHES RAB CUNG RNAMS PHUNG

@180B BAR 'GYUR, ,JI LTAR SPRUL LA BZUNG NYES DANG, ,RIG SNGAGS
NYES PAR BSGRUBS PA BZHIN, ,ZHES SO, ,CHOS MA LUS PA'I STON PA'I
CHOS KYI SGRA RNAMS RDZOGS PA'I CHOS KYI DUNG GI TING NGE 'DZIN
GYI RGYUR GYUR PAS NA, CHOS KYI DUNG STE SGRA CAN LDAN, ,ZHES
BYA'O, ,DE LA CHOS KYI DUNG GI

TING NGE 'DZIN NI 'DI YIN TE, CHU'I DKYIL 'KHOR BDUN PO DKAR PO'I
STENG DU PADMA 'DAB MA BRGYAD PA GA SAR DANG BCAS BA'I LTE BAR
CHOS THAMS CAD NI 'CHI BA DANG BRAL BA'O ZHES PA, GSAL BAR BYED
PA'I MAm GI SA BON LAS BYUNG BA'I BDAG NYID 'JAM DPAL GYI GZUGS
DKAR PO PHYAG

GNYIS PA, RDO RJE SKYIL KRUNG GI STENG DU PHYAG GNYIS TING NGE
'DZIN GYI TSUL DU GNAS PA, GZHON NU'I RGYAN CAN ZUR PHUD LNGA PA,
DANGS SHING DRI MA MED PA YE SHES KYI RANG BZHIN DU BSGOMS LA,
RANG GI SNYING GA'I ZLA BA'I STENG DU PADMA LA YI GE KHAm LAS
DUNG, DE'I DBUS SU AOm BADZRA DZI HVA RAm ZHES

PAS RDO RJE'I LCE, LCE'I STENG DU RIN PO CHE'I PADMA LA TING NGE
'DZIN LA SNYOMS PAR ZHUGS PA'I SANGS RGYAS 'OD DPAG MED DO, ,DE'I
STENG RKAN YI GE BAm LAS BDUD RTZI'I THIGS PA THUR DU KHAR 'DZAGS
PAR GYUR TE DE LTA BU'I RIM PAS ZLA BA PHYED DAM, ZLA BA GCIG
GAM, ZLA BA DRUG GI BAR

DU BSAM PAR BYA'O, ,DNGOS GRUB KYI MTSAN MA RNYED PA DANG DKYIL
'KHOR BRI BAR BYA STE, PHYI ROL DU GRU BZHI SGO BZHI BA, SGO
SKYONG RNAMS DANG YANG DAG PAR LDAN PA PHYI'I DKYIL 'KHOR DU LHA
MO SGE GA MO DANG PHRENG BA MA DANG GLU MA DANG GAR MA DANG ME
TOG MA DANG BDUG SPOS MA DANG MAR ME MA DANG

DRI CHAB MA RNAMS DGOD PAR BYA'O, ,DE'I NANG ZLUM PO DKAR PO RE
KH'A GCIG GIS BSKOR BA SGO MED PA'O, ,DE'I DBUS SU PADMA DKAR PO
STE, DE LTA BU BRIS NAS STON ZLA THA CHUNGS SAM, DPYID ZLA RA
BA'AM, DPYID ZLA THA CHUNGS LA SOGS PA'I ZLA BA NYA BA LA MCHOD
PA DBUL BA LA SOGS

PA SNGON DU 'GRO BAS GTOR MA PHUL TE, DKYIL 'KHOR GYI DBUS SU RDO
RJE SKYIL KRUNG GIS 'DUG NAS MNYAM PAR GZHAG STE, BDAG NYID 'JAM
DPAL GYI GZUGS YONGS SU GYUR PA LAS SANGS RGYAS 'OD DPAG TU MED
PA SKU CHOS KYI DBYINGS DANG MNYAM PA 'OD GSAL BA NYID DU BSGOM
PAR BYA'O, ,

@181A *, ,DE NAS DE BZHIN GSHEGS PA THAMS CAD KYI SKU DANG GSUNG
DANG THUGS KYI PHYAG RGYA PHYOGS THAMS CAD NAS BYON TE RANG GI
LUS DANG NGAG DANG YID RNAMS LA RAB TU ZHUGS SHING BRTAN POR GYUR
TO ZHES BRTAN POR BSAMS LA, RANG GI SNYING GAR ZLA BA DANG PADMA
LA GNAS PA'I

DUNG LA GSAL BAR BLTA ZHING, DE YONGS SU BSKOR BAR GNAS PA'I YI
GE THAMS CAD KYI RANG BZHIN GE SAR GYI THIG LE RNAMS LAS NGAG GI
RDUL PHRA RAB RNAMS SU GYUR TE, LKOG MA'I PHYOGS SU PHYIN PA DANG
DBYANGS KYI NGO BO NYID DU GYUR LA DBYANGS LAS N'A DA SGRA TZAM
LAS YI GE'I GZUGS SU

GYUR NAS LCER PHYIN PA DANG, RDO RJE LTA BU'I DBYIBS SU GYUR NAS
PHAN TSUN GCIG LA GCIG NAM MKHA'I KHAMS MA LUS PAR BYED PA SGRIB
PA MED PA RNAMS NAM MKHA' THAMS CAD DU SPROS LA SGRA'I RNAM PA LA
BSAM ZHING NAM MKHA' DBYANGS KYIS GANG BAR BSAMS TE, AOm W'A KYE
DAm NA MA:, ZHES

PA'I SNGAGS BZLAS PAR BYA STE, SKYIL KRUNG MA BSHIG PAR MTSAN MO
MTHA' DAG BZLAS BRJOD BYAS NA DNGOS GRUB KYI MTSAN MAR 'GYUR TE,
LCE LA 'OD ZER 'PHRO BA DANG, GRUB PO ZHES BYA BA'I SGRA THOS PA
DANG, MCHU DANG SO DAG LAS 'OD ZER SNA TSOGS 'BYUNG BA RNAMS SO,
,DE NAS

BRTZAMS TE JI LTAR BSAM PA'I TSIG DANG, NGAG DANG SDEB SBYOR SNA
TSOGS DANG, TSIGS SU BCAD PA DANG, GSANG SNGAGS DANG, RIG SNGAGS
DANG, SNYING PO LA SOGS PA RNAMS DUNG LAS 'BAD PA MED PAR 'BYUNG
BAR 'GYUR LA, MA RTOGS PA'I BSTAN BCOS RNAMS KYANG RTOGS PAR

'GYUR RO, ,THAMS CAD MKHYEN PA NYID DU YANG RING POR MI THOGS PAR
'GYUR BAS NA, CHOS KYI DUNG STE SGRA CHEN LDAN, ,ZHES BYA'O, ,DE
NYID THAMS CAD DU SGRIB PA MED PAR CHOS STON PA'I SGRA'I RGYUR
GYUR PAS NA CHOS KYI GAnd'I'O, ,'JIG RTEN GYI KHAMS THAMS CAD DU
CHOS STON PA'I SGRA'I SNANG BA SKYED

PAS NA SGRA BO CHE'O, ,KHA CIG TU SGRA GANG YIN PA DE DE BZHIN DU
YOD PA MA YIN NO, ,'KHOR BA DANG MYA NGAN LAS 'DAS PA LA SOGS PA
GNAS PA DANG GNAS PAR BYED PA GANG DANG GANG DU MYA NGAN LAS 'DAS
PA YOD PA DE LA MI GNAS PA DE LTA BU NI DGONGS PA CAN GYI MYA
NGAN LAS 'DAS PA YIN GYI, DON DAM

@181B PA'I YONGS SU MYA NGAN LAS 'DAS PA CHEN PO NI MA YIN PAR
BSHAD DO, ,DON DAM PAR NI MYA NGAN LAS 'DA' BA MED PA NI MYA NGAN
LAS 'DAS PA STE, GANG RANG BZHIN GYIS DAG PA RMI LAM DANG SGYU
MA'I RANG BZHIN CAN DE NI MI GNAS PA'I MYA NGAN LAS 'DAS PA SPROS
PA MED PA'I DPAL BCOM LDAN

'DAS 'JAM DPAL LO, ,DE SKAD DU, MYA NGAN 'DAS MED MA 'DAS SU,
,'JIG RTEN MGON POS BSTAN PA STE, ,NAM MKHAS BYAS PA'I MDUD PA
NI, ,NAM MKHA' NYID KYIS GROL BA BZHIN, ,'GA' LA 'ANG GNAS PA MA
YIN PA, ,KUN DU SANGS RGYAS GNAS PA NYID, ,NAM MKHA'

KUN DU GNAS PA BZHIN, ,DE NI RAB TU MI GNAS PA'O, ,ZHES SO,
,BSTOD PA BZHI PAR YANG GSUNGS PA, RTAG CING BRTAN LA ZHI BA YI,
,CHOS KYI RANG BZHIN KHYOD KYI SKU, ,RGYAL BA KHYOD KYIS SKYE BO
RNAMS, ,GDUL PHYIR MYA NGAN 'DAS PA'ANG BSTAN, ,GRANGS MED JI
SKAD KHAMS RNAMS

SU; ,'DAS DANG BLTAMS DANG MNGON BYANG CHUB, ,'KHOR LO MYA NGAN
'DAS GSHEGS RNAMS, ,KHYOD GUS RNAMS KYIS YANG YANG MTHONG, ,ZHES
DANG, RING ZHING NYE BA MA LAGS SHING, ,NAM MKHA' MA LAGS GNAS MA
LAGS, ,'KHOR MIN MYA NGAN 'DAS MA LAGS, ,GNAS MI

MNGA' LA PHYAG 'TSAL 'DUD, ,ZHES SO, ,BCOM LDAN 'DAS KYI MI GNAS
PA'I MYA NGAN LAS 'DAS PA 'DI YANG GZHAN DU RIGS PA CHES MANG PO
DAG GIS RAB TU BSGRUB MOD KYI, 'DIR NI GSUNG LCI BA'I 'JIGS PAS
RGYAS PAR MA SPROS SO, ,LUNG DU GSUNGS PA CUNG ZAD BRI BAR BYA'O, ,

DE YANG DGONGS PA CAN GYI MYA NGAN LAS 'DAS PA NI CHOS YANG DAG
PAR SDUD PA LAS GSUNGS TE, RIGS KYI BU BYANG CHUB SEMS DPA' CHOS
KYI TSUL LA 'JUG PA BCUS DE BZHIN GSHEGS PA DGRA BCOM PA YANG DAG
PAR RDZOGS PA'I SANGS RGYAS RNAMS KYI YONGS SU MYA NGAN LAS 'DAS
PA

CHEN PO KHONG DU CHUD PAR BYA STE, NYON MONGS PA DANG SHES BYA'I
SGRIB PA THAMS CAD SPANGS PA'I MTHAR 'GRO BA'I DANG, GANG ZAG
DANG CHOS KYI YUL LA BDAG MED PAR KHONG DU CHUD PA DANG SKYE BA
DANG CHOS KYI GNAS GYUR PA THOB PA DANG, SEMS CAN THAMS CAD LA
SANGS RGYAS KYI MDZAD PA LHUN

@182A *, ,GYIS GRUB CING RGYUN MI CHAD PA THOB PA DANG, DE BZHIN
GSHEGS PA THAMS CAD KYI CHOS KYI SKU DBYER MED PA THOB PA DANG,
'KHOR BA DANG MYA NGAN LAS 'DAS PA LA GNYIS SU MED CING BSAM PA
DANG BRAL BA DANG, CHOS THAMS CAD KYI RTZA BA RNAM PAR DAG PA
DANG, CHOS THAMS

CAD SKYE BA MED PA DANG 'GAG PA MED PA DE'I DNGOS PO BSGOM PA
DANG, DE BZHIN NYID DANG CHOS KYI DBYINGS DANG YANG DAG PA'I
MTHA' MNYAM PA'I YE SHES THOB PA DANG, CHOS THAMS CAD KYI RANG
BZHIN DANG MYA NGAN LAS 'DAS PA'I RANG BZHIN MNYAM PA'I YE SHES
THOB PA STE, RIGS KYI BU BYANG

CHUB SEMS DPA' CHOS KYI TSUL LA 'JUG PA BCU PO DE DAG GIS DE
BZHIN GSHEGS PA RNAMS KYI YONGS SU MYA NGAN LAS 'DAS PA CHEN PO
KHONG DU CHUD PAR BYA'O, ,RIGS KYI BU GZHAN YANG BYANG CHUB SEMS
DPA' CHOS KYI TSUL LA 'JUG PA BCUS DE BZHIN GSHEGS PA RNAMS KYI
YONGS SU

MYA NGAN LAS 'DAS PA CHEN PO KHONG DU CHUD PAR BYA'O, ,BCU GANG
ZHE NA, NYON MONGS PA THAMS CAD KYI RTZA BA NI SMON PA YIN TE,
SMON PAS BYUNG BA'O, ,DE BZHIN GSHEGS PA LA NI SMON PA MED DE, DE
SMON PA MED PAS DE BZHIN GSHEGS PA YONGS SU MYA NGAN LAS 'DAS PA
ZHES BYA'O, ,

SMON PA MED PAS DE BZHIN GSHEGS PAS CHOS GANG YANG MI LEN TO, ,MI
LEN PAS MI SRID MI LDOG GO, ,LEN PA MED PAS DE BZHIN GSHEGS PA
YONGS SU MYA NGAN LAS 'DAS PA ZHES BYA'O, ,GANG 'JUG PA DANG LDOG
PA CHAD PA DE NI MI 'GAG GO, ,SKYE BA DANG 'GAG PA DANG BRAL BAS
DE BZHIN

GSHEGS PA YONGS SU MYA NGAN LAS 'DAS PA ZHES BYA'O, ,GANG SKYE BA
MED PA DANG 'GAG PA DE NI CIR YANG BRJOD PAR BYA BA MA YIN TE,
BRJOD PAR BYA BA MA YIN PAS DE BZHIN GSHEGS PA YONGS SU MYA NGAN
LAS 'DAS PA ZHES BYA'O, ,BDAG DANG SEMS CAN MED DE, CHOS TZAM 'DI

SKYE ZHING 'GAG PAS CHOS GNAS PAR GYUR PA'I PHYIR DE BZHIN GSHEGS
PA YONGS SU MYA NGAN LAS 'DAS PA ZHES BYA'O, ,NYON MONGS PA DANG
NYE BA'I NYON MONGS PA RNAMS NI GLO BUR BA'I CHOS YIN TE, CHOS
KYI DBYINGS NI 'ONG BA MED CING 'GRO BA MED PAS DE GLO BUR BA
YANG MA YIN GNAS PA YANG MA YIN

@182B TE; CHOS KYI DBYINGS NYID MNYAM PA NYID DU RTOGS BA'I PHYIR
DE BZHIN GSHEGS PA YONGS SU MYA NGAN LAS 'DAS PA ZHES BYA'O,
,BDEN PA'I NGO BO NYID NI DE BZHIN NYID DE NI DE BZHIN GSHEGS PA
YONGS SU MYA NGAN LAS 'DAS PA ZHES BYA'O, ,YANG DAG PA'I MTHA' NI
SPROS PA MED PA CHOS BZHIN

SPROS PA'I NGO BO NYID DE YANG DAG PA'I MTHA' DANG LDAN PA'I
PHYIR DE BZHIN GSHEGS PA YONGS SU MYA NGAN LAS 'DAS PA ZHES
BYA'O, ,SKYE BA MED PA NI BDEN PA STE, SKYE BA LA SOGS PA'I CHOS
GZHAN RNAMS NI MI BDEN PA LOG PA BRDZUN PA SLU BA'I CHOS CAN NO,
,DE BZHIN GSHEGS PA NI BRDZUN

PA SLU BA'I CHOS CAN MA YIN TE, BDEN PA'I NGO BO NYID NI DE BZHIN
GSHEGS PA YONGS SU MYA NGAN LAS 'DAS PA ZHES BYA'O, ,YANG DAG PA
MA YIN PA NI MNGON PAR 'DU BYED DE YANG DAG PA NI MNGON PAR 'DU
BYA BA MED DE, YANG DAG PA NI DE BZHIN GSHEGS PA'I CHOS KYI SKU
STE, 'DUS

MA BYAS PA NI YONGS SU MYA NGAN LAS 'DAS PA ZHES BYA'O, ,BCU PO
DE DAG GIS SANGS RGYAS RNAMS KYI YONGS SU MYA NGAN LAS 'DAS PA
CHEN PO KHONG DU CHUD PAR BYA'O, ,GZHAN YANG CHOS BCUS SANGS
RGYAS RNAMS KYI YONGS SU MYA NGAN LAS 'DAS PA CHEN PO KHONG DU
CHUD PAR BYA'O, ,BCU GANG

ZHE NA; SBYIN PA DANG SBYIN PA'I 'BRAS BU BDAG MED CING BDAG GIR
BYA BA MED PA DANG, SBYIN PA DANG SBYIN PA'I 'BRAS BU YONGS SU
SHES PAS RNAM PAR RTOG PA GNAS GYUR PA PHYIN CI MA LOG PA NI DE
BZHIN GSHEGS PA YONGS SU MYA NGAN LAS 'DAS PA ZHES BYA'O, ,DE
BZHIN DU TSUL KHRIMS

DANG BZOD PA DANG BRTZON 'GRUS DANG BSAM GTAN DANG SHES RAB KYI
'BRAS BU BDAG MED CING BDAG GI BA MED PA DANG SHES RAB DANG SHES
RAB KYI 'BRAS BU YONGS SU SHES PAS RNAM PAR RTOG PA GNAS GYUR PA
PHYIN CI MA LOG PA NI DE BZHIN GSHEGS PA YONGS SU MYA NGAN LAS
'DAS PA ZHES BYA'O, ,

SEMS CAN THAMS CAD SEMS CAN YIN PA DANG, CHOS THAMS CAD BDAG MED
PA DANG, SEMS CAN DU 'DU SHES PA'I PHYIN CI LOG PA DANG BRAL
ZHING, CHOS SU 'DU SHES PA'I PHYIN CI LOG DANG BRAL BA NI DE
BZHIN GSHEGS PA YONGS SU MYA NGAN LAS 'DAS PA ZHES BYA'O, ,GANG
BDAG LA

@183A *, ,SDUG PAR 'GYUR BA DE NI TSOL BAR 'GYUR RO, ,TSOL BA DE
NI NYON MONGS SO, ,BDAG LA SDUG BSNGAL DANG BRAL ZHING TSOL BA
THAMS CAD DANG BRAL BA'I PHYIR NYON MI MONGS PA STE, NYON MONGS
BA MED PA NI DE BZHIN GSHEGS PA YONGS SU MYA NGAN LAS 'DAS PA
ZHES BYA'O, ,'DUS

BYAS NI TSAD DANG LDAN PA YIN TE, 'DUS MA BYAS NI TSAD MED PA'O,
,'DUS BYAS KYI CHOS LAS RNAM PAR GROL ZHING 'DUS MA BYAS KYI CHOS
THOB PA TSAD MED PA'I CHOS NI DE BZHIN GSHEGS PA YONGS SU MYA
NGAN LAS 'DAS PA ZHES BYA'O, ,DE BZHIN GSHEGS PAS NI GANG STONG
PA NYID MA GTOGS

PA'I CHOS SAM SEMS CAN GANG YANG MA YIN TE, STONG PA NYID NI CHOS
SO, ,CHOS KYI SKU NI DE BZHIN GSHEGS PA YONGS SU MYA NGAN LAS
'DAS PA ZHES BYA'O, ,RIGS KYI BU BYANG CHUB SEMS DPAS CHOS KYI
TSUL LA 'JUG PA BCU PO DE DAG GIS DE BZHIN GSHEGS PA DGRA BCOM PA
YANG DAG PAR

RDZOGS PA'I SANGS RGYAS RNAMS KYI YONGS SU MYA NGAN LAS 'DAS PA
CHEN PO KHONG DU CHUD PAR BYA'O ZHES DGONGS PA CAN GYI MYA NGAN
LAS 'DAS PA BSTAN PA YIN NO, ,'GA' ZHIG GIS KYANG GSUNGS PA,
SGRIB PA KUN LAS NGES GROL PHYIR, ,MDZAD PA RNAMS KYANG MA RDZOGS
PHYIR, ,SANGS RGYAS

RTAG TU MYA NGAN 'DAS, ,MYA NGAN 'DAS PA'ANG MIN PAR 'DOD, ,KUN
KYANG 'DRES PA'I PHRIN LAS CAN, ,RGYA MTSO'I CHU 'DRA RGYAL BA
RNAMS, ,BYAS SO BYED DO BYA'O ZHES, ,GZHAN GYI DON LA DGONGS PA
MED, ,SNOD CHAG PA YI ZLA BA BZHIN, ,RANG GI NYES PAS MI SNANG
NGO, ,'JIG RTEN KUN LA

NYI MA BZHIN, ,DE DAG CHOS 'OD KHYAB PA MDZAD, ,LA LAR RDZOGS
PA'I BYANG CHUB STON, ,LA LAR ME BZHIN MYA NGAN LAS, ,NAM YANG
MED PA MA YIN TE, ,DE BZHIN GSHEGS PA RTAG PA'I SKU, ,GANG DU'ANG
RNAM PAR DPYOD MI MDA', ,GNAS RNAMS KUN NAS MTHONG MOD KYI,
,DBANG PO

DRUG GI SPYOD YUL MIN, ,NYON MONGS THUL LA SPANGS PA MED, ,SNGAGS
KYIS GSAD PA'I DUG DANG 'DRA, ,SANGS RGYAS RNAMS NI NYON MONGS
PAS, ,NYON MONGS ZAD PAS KUN MKHYEN ZHES, ,THABS CHEN RNAMS NI
LDAN PA LA, ,NYON MONGS BYANG CHUB YAN LAG LDAN, ,'KHOR BZHI BA'I

@183B BDAG NYID DE, ,DE'I PHYIR DE BZHIN GSHEGS BSAM YAS, ,KHAMS
GCIG NA NI GNYIS MED PHYIR, ,DPAG MED LHAN CIG TSOGS BSAGS PHYIR,
,RIM GYIS 'BYUNG BAR MI RIGS PHYIR, ,SANGS RGYAS MANG POR RAB TU
GRAGS, ,ZHES SO, ,MI GNAS BA'I MYA NGAN LAS 'DAS PA NYID KYI
PHYIR DE LTA BU'I

PHYOGS BCU'I 'JIG RTEN GYI KHAMS RNAMS SU SKAL BA JI LTA BA BZHIN
DU RGYUN MI 'CHAD PAR CHOS STON PA'I SGRA'I RGYUR GYUR PA'I PHYIR
PHYOGS BCU'I CHOS KYI RNGA BO CHE'O, ,CHOS KYI SKU NYID KYIS NA
GZUGS MED DO, ,MTSAN DANG DPE BYAD 'BAR BA'I LONGS SPYOD RDZOGS
PA'I SKU'I BDAG NYID KYI PHYIR

GZUGS LDAN NO, ,DAM PA NI MCHOG CES PA STE, 'JIG RTEN GSUM GYI
GTZO BO BZHIN SHIN TU MDZES PA 'JAM DPAL GYI SKU ZHES PA'I DON
TO, ,GDUL BYA'I SKYE BO SNA TSOGS DANG RJES SU MTHUN PA'I GZUGS
KYI SKUR SPRUL PA'I PHYIR SNA TSOGS GZUGS CAN NO, ,DE LTAR RNAM
PA GSUM

DBYER MED KYANG PHYI ROL GYI DON MED PA'I PHYIR YID LA SKYES SO,
,SEMS TZAM DU GRAGS SO ZHES PA'I DON TO, ,YID KYI RANG BZHIN YIN
KYANG GZUGS SNA TSOGS PA NYID KYI PHYIR GZUGS THAMS CAD KUN DU
SNANG BAR BYED PA'I DPAL 'PHRO BAR BYED CING PHUN SUM TSOGS PAR
BYED PA GANG YIN PA DE NI

GZUGS RNAMS THAMS CAD SNANG BA'I DPAL LO, ,YANG NA GZUGS RNAMS TE
KHAMS SU GTOGS PA THAMS CAD KUN DU SNANG BAR BYED CING SO SOR
GSAL BAR BYED PA GANG YIN PA DE LTA BU NI DPAL TE, ME LONG GI
NGOS BZHIN DANGS SHING DRI MA MED PA ZAB CING RGYA CHE BA'I YE
SHES KYI SKU GRUB PA GANG YIN

PA DE DE BZHIN NO, ,DE'I PHYIR GSUNGS PA, GZUGS BRNYAN MA LUS
'CHANG BA PO, ,ZHES PA STE GZHAN DU MOS PA SNA TSOGS PA'I SEMS
CAN GYI BSAM PA DRI MA MED PA'I CHU LA DE LTA DE LTAR GZUGS
BRNYAN 'CHAR BA'I SNANG BA SKYED PAR BYED PA'I PHYIR, GZUGS
BRNYAN MA LUS 'CHANG BA BO, ,

ZHES RNAM PAR BSHAD DO, ,THAMS CAD DU THOGS PA MED PA'I NUS PA
THAMS CAD DANG LDAN PA'I PHYIR TSUGS PA MED PA'O, ,DE'I RGYU
GSUNGS PA CHE BAR GRAGS, ,ZHES PA STE, 'DOD PA 'BYUNG BAR 'GYUR
BAS NA, DE NI GZHAN DBANG PHYUG GI MNGON PA'I NGA RGYAL DANG LDAN
PA RNAMS

@184A *, ,LAS KYANG DBANG CHE BA NYID KYIS NA DBANG CHE BA STE
DBANG CHE BA NYID KYIS DE LTAR GRAGS SHING GRAGS PA LTAR GRUB PA
GANG YIN PA DE NI CHE BAR GRAGS PA'O, ,DE NYID NI THAMS CAD RJES
SU 'DZIN PA DANG TSAR GCOD PA'I RGYUR GYUR PA NYID KYIS NA KHAMS
GSUM DBANG PHYUG CHEN

PO'O; ,'PHAGS LAM NI 'DIR 'PHAGS PA'I LAM YAN LAG BRGYAD DE DE
YANG YANG DAG PA'I RTOGS PA DANG, YANG DAG PA'I NGAG DANG, YANG
DAG PA'I LAS KYI MTHA' DANG, YANG DAG PA'I MTSO BA DANG, YANG DAG
PA'I RTZOL BA DANG, YANG DAG PA'I DRAN PA DANG, YANG DAG PA'I
TING

NGE 'DZIN GYI RANG BZHIN RNAMS SO, ,SHIN TU MTHO LA GNAS PA'I STE
SHIN TU MTHO BA DE YANG SLOB DPON GYI LAM STE DE LA GNAS PA'O,
,DE YANG CI ZHE NA CHOS KYI TOG CES BYA STE, THEG PA CHEN PO'I
CHOS KYI RGYAL MTSAN MTHA' YAS PA'I DPAL TE MTHO BTZUN 'JAM DPAL
LO, ,DE NYID CHER 'BYUNG

BA NI; KHAMS GSUM LAS 'DAS PA NYID KYIS CHEN POR 'BYUNG BA GANG
GIS YIN PA ZHES SBYAR TE, CHEN PO 'DI LAS SEMS CAN THAMS CAD
'BYUNG BAS NA CHER 'BYUNG BA'O, ,'JIG RTEN GSUM NA GCIG BU STE
GNYIS PA MED PAR SHIN TU YID 'PHROG BA NYID KYI GZHON NU'I GZUGS
KYI

LUS GANG YIN PA DE NI 'JIG RTEN GSUM NA GZHON LUS GCIG GO, ,DE
YANG BYANG CHUB TU SEMS BSKYED PA LA SOGS PA'I RIM GYIS DE BZHIN
GSHEGS PA MTHA' YAS PA'I BYANG CHUB SEMS DPA'I GNAS SKABS KYI
SLOB DPON DU RING MO NAS GYUR PA'I PHYIR DANG, DGE 'DUN GYI GNAS
BRTAN MCHOG

DANG; MCHOD PAR 'OS PA NYID KYI PHYIR GNAS BRTAN PA, NYAN THOS
DANG RANG SANGS RGYAS DANG BYANG CHUB SEMS DPA'I DGE 'DUN THAMS
CAD LAS YE SHES KYIS BGRES PA'I PHYIR RGAN PO'O, ,BSOD NAMS KYI
LAM NYE BAR STON PAS DMYAL BA LA SOGS PA'I 'GRO BA GSUM PO RNAMS
LA TSANGS

PA LA SOGS PA'I GZUGS KYIS YANG DAG PA'I DON GYI CHOS BSTAN PAS
'GRO BA DRUG PO RNAMS SKYOB PAR BYED PA DANG SKYE DGU'I BDAG STE
DON DAM PAR NI BCOM LDAN 'DAS NYID DO, ,PHYAG ZHABS 'KHOR LOS
MTSAN DANG RUS SBAL ZHABS, ,ZHES PA LA SOGS PA STE, MGON PO BYAMS
PAS GSUNGS

@184B PA RNAMS TE, BLA NA MED PA'I BSOD NAMS KYI TSOGS LAS NGES
PAR 'KHRUNGS PA'I MTSAN SUM CU RTZA GNYIS RNAMS 'CHANG BAS NA
MTSAN 'CHANG BA'O, ,DE BZHIN DU, THUB PA'I SEN MO ZANGS MDOG
DANG, ,MDOG SNUM MTHO DANG SOR MO RNAMS, ,ZHES PA LA SOGS PA DPE
BYAD BRGYAD CUR

BSHAD PA RNAMS KYIS YAN LAG THAMS CAD BRGYAN PA'I RGYA NA 'JIG
RTEN GSUM NA MDZES PA'O, ,DE NYID THAMS CAD KYI THAMS CAD DU SKYE
BO RNAMS KYI YID DU 'ONG BA'I PHYIR SDU GU'O, ,'JIG RTEN NI SEMS
CAN DANG SNOD KYI RANG BZHIN NO, ,SHES PA NI DNGOS PO THAMS CAD
DE 'GRO BA'I SKYE

GNAS DANG MDOG DANG DBYIBS DANG TSAD LA SOGS PA'I RANG BZHIN
YONGS SU SHES PA'O, ,YONGS SU SHES PAS 'DI THAMS CAD MKHYEN PA
NYID LA SOGS PA NI LEGS PA'O, ,DE LA SLOB DPON NI YANG DAG PAR
STON PAR BYED PA PO STE, DE'I PHYIR 'JIG RTEN SLOB DPON TE 'JIG
RTEN

GSUM GYI BLA MA YIN PAS, 'JIG RTEN SHES LEGS SLOB DPON TE, ,ZHES
PA STE, TSAD MA DANG 'THAD PAS GRUB PA'I CHOS THAMS CAD STON PAS
NA 'JIGS PA MED CING SEMS G-YO BA MED LA SHIN TU SPUNGS CHE BA
ZHES PA'I DON TO, ,DE'I PHYIR MGON PO STE, 'GRO BA RNAMS KYI ZHES
PA LHAG MA'O

SKYABS PA YANG NGO, ,'DI JI LTA BU ZHE NA GSUNGS PA, 'JIG RTEN
GSUM YID GCUGS ZHES PA STE, DI NI YANG DAG PA JI LTA BA BZHIN GYI
CHOS STON PA NYID KYIS YID GCUGS PAR BZUNG STE SLU BA MED PA'O,
,GZHAN RNAMS NI LOG PA'I BDAG NYID LA MNGON PAR ZHEN PA'I PHYIR
RO, ,

DON GYI GTZO BO SANGS RGYAS NYID DU 'GYUR BA'I LAS NYE BAR STON
PAS MI SLU BA NYID KYIS NA YID GCUGS PAR 'THAD DO ZHES BCOM LDAN
'DAS KYI DGONGS PA'O, ,DE NYID NYON MONGS PA'I DGRA BOS 'JIGS PA
RNAMS KYI SKYABS SO, ,'DI JI LTA BU ZHE NA GSUNGS PA, SKYOB PA
ZHES PA STE SKYOB

PA NI RANG GIS GZIGS PA'I LAM NYE BAR STON PA DE 'DI LA YOD PAS
NA SKYOB PA'O, ,DE SKAD DU, SKYOB PA NYID GZIGS LAM GSUNGS PA
ZHES PA STE, NYID KYIS GZIGS PA'I LAM NYE BAR STON PA PO NYID KYI
PHYIR DE LTA BU NI BLA NA MED PA'O, ,GZHAN LAS NI RGYUN RTAG PA
NYID KYIS RGYUN

@185A *, ,MI 'CHAD PAR MGON MED PA'I SEMS CAN GYI KHAMS RNAMS
SKYOB PAR BYED PA'O ZHES RNAM PAR BSHAD DE, ,DE LTAR DU YANG, T'A
YIR RGYUN DANG SKYONG BDAG LA'O, ,ZHES BYINGS KLOG PAR BYED DO,
,NAM MKHA' BZHIN KHYAB PAS YONGS SU GANG ZHING YANGS PA NYID GANG

YIN PA DE NI NAM MKHA' KHYAB PA STE MTHA' MED PA ZHES PA'I DON
TO, ,DE LTA BUR MTHA' YAS PA'I CHOS DANG ZANG ZING DANG MI 'JIGS
PA'I RANG BZHIN CAN GYI LONGS SPYOD RNAMS SEMS CAN RNAMS LA SBYIN
BA GANG YIN PA DE NI NAM MKHA' KHYAB PA'I LONGS SPYOD PA'O,
,THAMS CAD MKHYEN PA ZHES PA

LA SOGS PA LA THAMS CAD MKHYEN PA'I YE SHES RNAMS NI RGYA MTSO
NYID DE, DE KHO NAS 'DI THAMS CAD BSKYED PA'O ZHES DGONGS PA'O,
,DE NYID KYI PHYIR CHOS THAMS CAD BDAG MED PAR RTOGS PA BONG BU
LTA BU'I BDAG TU RMONGS PA LA SOGS PA'I MA RIG PA'I SGO NGA'I
SBUBS 'BYED PA'O, ,

DE'I PHYIR SHES RAB KYI RAL GRIS SRID PA'I DRA BA 'JOMS PA'O,
,DES NA LAS DANG SKYE BA DANG NYON MONGS PA ZHES BYA BA KUN NAS
NYON MONGS PA MA LUS PA ZHI BAR BYED PA DE DE BZHIN NO, ,MA RIG
PA ZHES PA LA SOGS PA THAMS CAD LA RANG NYID DANG SEMS CAN THAMS
CAD KYI ZHES PA NYE BAR SBYAR BAR

BYA STE; DE LTA BU JI LTAR NUS SHE NA GSUNGS PA, 'KHOR BA'I RGYA
MTSO'I PHA ROL SON, ,ZHES PA STE RANG NYID GRUB PAS GZHAN RNAMS
LA SGRUB PAR 'GYUR RO ZHES DGONGS PA'O, ,YE SHES NI RNAM PA THAMS
CAD MKHYEN PA NYID KYI RANG BZHIN NO, ,DE YIS DBANG BSKUR BA NI
DRI MA MED PAR

BYAS PA STE, DE YANG DAG PAR MTSON PAR BYED PA YE SHES LNGA'I
RANG BZHIN GYI SANGS RGYAS LNGA'I BDAG NYID KYI COD PAN GANG YIN
PA DE, YE SHES DANG DBANG BSKUR COD PAN CAN, ,ZHES SO, ,DE'I
PHYIR GSUNGS PA, YANG DAG RDZOGS PA'I SANGS RGYAS RGYAN, ,ZHES PA
STE YANG DAG PAR RDZOGS

PA'I SANGS RGYAS KYI COD PAN GYI TSUL GYIS BRGYAN PAR BYED PA
GANG YIN PA ZHES SBYAR TE, RNAM PA THAMS CAD MKHYEN PA NYID KYI
YE SHES KYI GZUGS KYIS YANG DAG PAR RDZOGS PA'I SANGS RGYAS RNAMS
BRGYAN PAR BYED CING RGYAN DU BYED PAS JI SKAD BSHAD PA BZHIN NO,
,SDUG BSNGAL GSUM GYI

@185B ZHES PA LA SOGS PA SDUG BSNGAL 'KHOR CAN PHUNG PO DE YANG
RNAM PA GSUM STE, SDUG BSNGAL GYI SDUG BSNGAL NI DMYAL BA DANG YI
DAGS DANG DUD 'GRO'I 'GRO BAR SONG BA RNAMS KYI'O, ,MNGON DU BYAS
PA SDUG BSNGAL DANG BRAL BAR 'GYUR BA NYID KYI PHYIR 'DU BYED KYI
SDUG BSNGAL STE, DE YANG PHAL CHER MI'I

'GRO BAR GTOGS PA RNAMS KYI'O, ,RGYU GZHAN LA RAG LAS PAS SDUG
BSNGAL GYI RANG BZHIN GYI PHYIR 'GYUR BA'I SDUG BSNGAL TE LHA'I
'GRO BAR GTOGS PA RNAMS KYI STE, LHA'I BDE BA YANG MTHAR SDUG
BSNGAL GYI RGYU CAN NYID KYI PHYIR RO, ,'DI DAG NI SDUG BSNGAL
GSUM GYI BDAG NYID CAN GYI SDUG BSNGAL

TE; SHES RAB DANG THABS KYI PHA ROL TU PHYIN PA'I STOBS KYIS ZHI
BAR BYED PA NI SDUG BSNGAL GSUM GYI SDUG BSNGAL ZHI BA'O, ,DE'I
PHYIR GSUNGS PA, GSUM SEL ZHES PA STE SDUG BSNGAL GSUM PO 'DI
RNAMS MTHAR BYED PAS NA GSUM MTHAR BYED DO, ,YANG NA SNYING STOBS
LA SOGS

PA'I YON TAN GSUM DANG 'DOD PA LA SOGS PA'I KHAMS GSUM DANG, LUS
LA SOGS PA GSUM DANG, 'DOD CHAGS LA SOGS PA'I NYON MONGS PA GSUM
STE, DE RNAMS YANG DAG PAR YONGS SU SHES PAS MTHAR BYED PAS NA
GSUM SEL LO, ,MI GNAS PA'I MYA NGAN LAS 'DAS PA

NYID KYI PHYIR RTAG PA DANG CHAD PA LA SOGS PA'I MTHA' MED PAS
NA, NYAN THOS LA SOGS PA'I GROL BA DANG LHOG PAR GROL BAS GDUL
BYA'I SKYE BO RJES SU GZUNG BA'I PHYIR GROL GSUM SON PA STE, DE'I
SNANG BA SKYED PA'I PHYIR RNAM PAR BSGOM PA'I BYED PAS NA GROL
GSUM SON PA'O, ,

NYON MONGS PA DANG SHES BYA DANG LAS KYI SGRIB PA RNAMS DANG BRAL
BA'I PHYIR SGRIB PA KUN LAS NGES PAR GROL BA'O, ,DE NYID KYI
PHYIR MKHA' LTAR MNYAM PA NYID LA GNAS PA'O, ,DE'I PHYIR BDAG
CHAGS DANG BCAS PA'I NYON MONGS PA'I DRI MA THAMS CAD LAS 'DAS PA
STE, SHIN TU MNAN

PAS NA NYON MONGS DRI MA KUN LAS 'DAS PA STE, DUS MED PA DANG DUS
NI 'DAS PA LA SOGS PA'I DBYE BAS GSUM STE DE RNAMS DUS MED PA
YANG NGO, ,DE RNAMS KYANG RTAG PA TZAM GYI LUS NYID KYIS DON DAM
PAR YONG BA MA YIN PA'I PHYIR DUS MED PA'O, ,DE RNAMS MA RTOGS PA
NYID

@186A *, ,RTOGS PA STE, ,BDE GSHEGS GSHEGS PA SPANGS PA'O, ,ZHES
GSUNGS PA'I PHYIR TE, DE RNAMS RTOGS PAR GYUR PA NI, ,DUS GSUM
DUS MED RTOGS PAR GNAS, ,ZHES PA STE CHOS NYID KYIS SKU GSUM LA
KHYAB PA'I ZHES PA'I DON TO, ,GDUL DKA' BA

'DUL BA NYID KYIS SEMS CAN GYI RGYUD DU RTOG PA'I NYON MONGS PA'I
G-YUL LAS RNAM PAR RGYAL BA'I PHYIR MNYAM PAR GZHAG PAS NA GLANG
PO CHEN PO STE GLANG PO MYOS PA SHIN TU DUL BZHIN NO, ,YANG NA
SEMS CAN KUN GYI NYON MONGS PA'I GDUNG BA 'PHROG PA'I CHOS KYI
BDUD RTZI'I CHAR GYIS TSIM

PAR BYED PA'I RGYUR GYUR PAS NA MTHA' YAS LA SOGS PA'I KLU RIGS
BRGYAD PO RNAMS LAS CHES MCHOG TU GYUR PAS KLU CHEN PO LTA BU
STE, SEMS CAN KUN GYI KLU CHEN PO ZHES PA STE, YON TAN GYI 'JIG
RTEN LAS 'DAS PA STE DE RNAMS KYI THOD NI RGYAN NO, ,DE GANG DAG
GI YON TAN GYI THOD YIN

ZHE NA; NYAN THOS LA SOGS RNAMS KYI STE, DE BZHIN GSHEGS PA'I YE
SHES KYI SKU NYID KYIS DE BZHIN RNAMS KYANG THOD DU BYED PAS, YON
TAN THOD CAN RNAMS KYI THOD, ,CES TE BCOM LDAN 'DAS NAM MKHA'
DANG MNYAM PA'I DPAL 'JAM DPAL LO, ,LHAG MA KUN NI 'GRO BA

DRUG TU GTOGS PA'I NYE BAR LEN PA RNAMS SO, ,DE RNAMS LA CHOS KYI
DBYINGS KYI NGO BO NYID KYIS NGES PAR GROL BAS NA LHAG MA KUN LAS
RNAM GROL ZHES SO, ,DE NYID KYI PHYIR GSUNGS PA, NAM MKHA' ZHES
PA LA SOGS PA STE GANG GI LAM NA NAM MKHA'I LAM LA GNAS PA DE NI
NAM MKHA'I

LAM STE MI GNAS PA ZHES PA'I DON TO, ,DE LA LEGS PAR GNAS PA NI
DMIGS PA MED PA ZHES PA'I DON TO, ,GAL TE DE DE LTAR GYUR NA NAM
MKHA' BZHIN DU RNAM PAR RTOG PA MED PA'I PHYIR 'DI JI LTAR SEMS
CAN GYI DON BYED CE NA GSUNGS PA, YID BZHIN NOR BU ZHES PA LA
SOGS

PA STE; THAMS CAD MKHYEN PA NYID KYI SBYIN PA LA SOGS PA'I NUS PA
NI PHYI ROL MED PAR GYUR PA'I YID BZHIN GYI NOR BU'I MTSAN NYID
DANG BRAL BAS LHUN GYIS GRUB PA NYID KYIS 'GRO BA MTHA' DAG GI
DON PHUN SUM TSOGS PA'I GZHIR GYUR PAS NA, YID BZHIN NOR BU CHEN
PO STE BYANG CHUB KYI SEMS SO, ,

@186B DE DE'I BDAG NYID DU 'CHANG BAS NA YID BZHIN GYI NOR BU
CHEN PO 'CHANG ZHES PA'O, ,DE NYID KYI PHYIR GSUNGS PA, KHYAB
BDAG RIN CHEN KUN GYI MCHOG ,DPAG BSAM SHING CHEN RGYAS PA STE,
,BUM PA BZANG PO CHE BA'I MCHOG ,CES PA STE, RIN CHEN KUN GYI
MCHOG NI YID BZHIN GYI NOR

BU'O; ,'DIS NI KHYAB BDAG CES PA LA SOGS PA'I KHYAD PAR DANG BCAS
PA'I GZUGS CAN GYI RGYAN GSUM GYIS BYANG CHUB KYI SEMS DE THAMS
CAD LAS PHUL DU BYUNG BAR BSTAN TO, ,DE YANG YID BZHIN GYI NOR BU
NI RANG GI SA PHYOGS NAS BRTZAMS NAS DPAG TSAD STONG GI BAR DU
GNAS PA

RNAMS KYI MNGON PAR 'DOD PA'I DON RDZOGS PAR BYA BAR NUS LA, DPAG
BSAM GYI SHING GIS KYANG RANG GI GRIB MA'I NANG DU CHUD PA RNAMS
KYI'O, ,BUM PA BZANG PO YANG DER LAG PA CHUD PA RNAMS KYI'O,
,BYANG CHUB KYI SEMS KYI RGYAL PO NI KHAMS GSUM GYI MTHA' KLAS
PA'I SEMS CAN THAMS

CAD DANG SANGS RGYAS NYID KYI MTHAR THUG PA'I SEMS CAN GYI DON
BYED PA DANG BYAS PA DANG BYED PAR 'GYUR BA NA, SEMS CAN KUN DON
BYED PA 'DIS DUS THAMS CAD DU BYED PA PO NYID DU GSUNG NGO, ,DUS
GSUM DU YANG MYUR DU RKYEN GYIS BSGRUB PA'I PHYIR BYED PA PO ZHES
PA 'DIS KYANG DE'I

NGANG TSUL NI BYED BA PO STE, TSIG MTHA' MAS RTAG PA'I BYED PA PO
NYID DU GSUNGS SO ZHES PA KHYAD PAR RO, ,SNGAR BSHAD PA DANG MA
BSHAD PA THAMS CAD DU TSIG GI DON CI LTAR RTOGS PAR BYA STE, DE
LA KHYAB BDAG NI KHYAD PAR ZHES PA'I DON TO, ,DE NYID KYI PHYIR
GSUNGS PA, PHAN

'DOD SEMS CAN MNYES GSHIN PA, ,ZHES PA TSIG GNYIS PO 'DI DAG RGYU
DANG 'BRAS BU'I NGO BOR SBYAR TE, YID BZHIN GYI NOR BU LA SOGS PA
RNAMS NI DE LTA MA YIN NO, ,RANG BZHIN ZHES PA NGO BO'O, ,SEMS
CAN KUN GYI DON BYED PA'I BYED PA PO NYID LA SOGS PA'I RGYU
GSUNGS

PA; DGE DANG ZHES PA LA SOGS PA STE, MA CHAGS PA LA SOGS PA GSUM
DANG DES BSKYED PA'I LAS NI DGE BA'O, ,DE LAS BZLOG PA NI MI DGE
BA STE, DE GNYIS DUS GSUM PA CAN NI BDE 'GRO DANG NGAN 'GROR BDE
BA DANG SDUG BSNGAL SGRUB PAR BYED PA'O, ,DE RNAMS THAMS

@187A *, ,CAD DU YANG DAG PA JI LTA BA BZHIN DU SEMS CAN THAMS
CAD KYIS SHES PAR MDZAD PAS NA DGE DANG MI DGE SHES PA'O, ,GDUL
BYA'I SKYE BO'I SEMS JI LTA BA BZHIN MKHYEN PAS BSTAN PA DANG,
BTANG SNYOMS DANG YONGS SU RGYAL BA MNGON SUM DU BYA BA'I DUS KYI
RNAM

PAR DBYE BA YONGS SU MKHYEN PAS NA DUS SHES PA'O, ,DAM TSIG NI
BRDA STE SEMS CAN THAMS CAD KYI SKAD DANG SGRA DANG GSANG STE
BSHAD PA DANG GLU LA SOGS PA'I MTSAN NYID CAN NO, ,DE CHOS STON
PA'I DON DU MKHYEN PAR MDZAD PAS NA DAM TSIG SHES PA'O, ,GRUB
MTHA' THAMS CAD

KYIS GRUB PA'I DAM TSIG DANG LDAN PAS NA DAM TSIG LDAN PA'O, ,DUS
THAMS CAD DU SEMS CAN THAMS CAD KYI DON MDZAD PA LA DBANG 'BYOR
PA'I PHYIR KHYAB BDAG GO, ,SEMS CAN RNAMS KYI DAD PA LA SOGS PA'I
DBANG PO RNAMS NI RTUL PO LA SOGS PA'I DBYE BAS SO SOR RNAM PA

DGU'O, ,DE RNAMS MKHYEN PAS NI SEMS CAN DBANG PO SHES PA'O,
,SEMS CAN YONGS SU SHES PA'I DUS LAS MA YOL BAR 'DUL BAR MDZAD
PA'I PHYIR DUS SHES PA'O, ,THUNG DUR YOD PA NI GTZUG LAG YIN PA'I
PHYIR, NYAN THOS LA SOGS PA'I RNAM PAR GROL BA GSUM LA

NYON MONGS PA DANG BRAL BA LA SOGS PA'I MTSAN NYID RNAM PA THAMS
CAD DU YONGS SU MKHYEN CING MKHAS PAS NA RNAM GROL GSUM LA MKHAS
PA'O, ,YON TAN NI STOBS BCU LA SOGS PA RNAMS SO, ,DRI MA MED PAR
RNAM PA THAMS CAD DU YONGS SU RDZOGS PA 'DI LA MNGA' BAS NA YON

TAN NO, ,YON TAN DE RNAMS KYI RANG BZHIN DANG LDAN PA LA SOGS PA
YONGS SU SMIN PA'I PHYIR YON TAN SHES SO, ,DGE BA DANG MI DGE BA
DANG LUNG DU MA BSTAN PA LA SOGS PA CHOS THAMS CAD SGYU MA LTA BU
LA SOGS PA'I TSUL GYIS MKHYEN PAS NA CHOS SHES PA'O, ,BSOD NAMS
DANG YE

SHES KYI SKU RNAMS NYID KYI PHYIR LHA DANG LHA MA YIN DANG MI
RNAMS KYI YID DU 'ONG ZHING RAB TU BSTOD PA NYID KYIS RAB ZHI
BA'O, ,MI MTHUN PA'I PHYOGS 'JOMS SHING PHUN SUM TSOGS PA 'GUGS
PA'I RGYU NI BKRA SHIS SO, ,'DI LAS DE 'DRA BA DANG BRJOD PA LA
SOGS PA 'BYUNG BAS NA BKRA SHIS

@187B 'BYUNG NGO, ,RANG NYID BKRA SHIS THAMS CAD KYI BKRA SHIS
NYID KYI PHYIR BKRA SHIS KUN GYI BKRA SHIS PA STE, RANG GI DON LA
DE PHAN GYI RKYEN BYIN PA STE, SKYE BO'I TSOGS GZHAN RNAMS LA
BSOD NAMS SKYE BA'I RGYUR GYUR BA'I YANG DAG PAR BRJOD PA'I NGO
BO DE NYID NI GRAGS PA'O, ,GZHAN

RNAMS KYI PHUN SUM TSOGS PA'I RGYUR GYUR PA DANG, RANG NYID PHUN
SUM TSOGS PA'I RANG BZHIN YIN PA'I PHYIR DPAL MO'O, ,DE BZHIN DU
RANG DANG GZHAN GYI SDE RNAMS LA BSOD NAMS RAB TU SKYE ZHING LEGS
PA 'BYUNG BA'I RANG BZHIN YIN PA'I PHYIR BCOM LDAN 'DAS DE NYID
SNYAN GRAGS

SO; ,SNGAR, GRAGS CHEN SNYAN GRAGS CHAN PO STE, ,ZHES PA NI
RGYU'I TSUL GYI SA YIN LA, 'DI NI 'BRAS BU'I TSUL GYIS STE MTSAN
YANG DAG PAR BRJOD PA'I TSUL GYI KHYAD PAR RO, ,DE'I PHYIR YON
TAN THAMS CAD KYI 'OD ZER GYIS GSAL BAS SRID PA GSUM GYI KHONGS
SU MDZES PAS

SAM; YANG NA SEMS CAN THAMS CAD KYI DGE BA'I RGYUR GYUR PAS NA
DGE BA'O, ,MNGON PAR MTHO BA DANG NGES PAR LEGS PA'I CHOS STON PA
NYID KYIS SEMS CAN THAMS CAD LA DGA' STON CHEN PO'I DGA' BA 'DI
LAS 'PHEL BA'I PHYIR DANG, RANG NYID KYANG KHAMS GSUM PA'I DGA'

STON CHEN PO'I NGO BO NYID KYI PHYIR DGA' STON CHEN PO'O, ,SKRAG
PA THAMS CAD DANG BRAL BA NYID NI DBUGS 'BYIN THOB PA ZHES BYA
STE, GANG GI PHYIR SEMS CAN THAMS CAD LA DBUGS 'BYIN CHEN PO
MDZAD CING RANG NYID KYANG DE'I RANG BZHIN DU GYUR PA'I PHYIR
DBUGS 'BYIN CHEN PO'O, ,DE LTA

BU NI DGA' BA CHEN PO DANG 'DOD CHAGS CHEN PO'I RANG BZHIN GYI
PHYIR ROL MO CHEN PO'O, ,BKUR STI NI LHA DANG MI DANG LHA MA YIN
DU BCAS PA'I 'JIG RTEN GYIS DAM PAR BYED CING MCHOD PAR BYED PA
STE, RANG NYID KYANG DE BZHIN GSHEGS PA THAMS CAD LA BKUR STI
MDZAD PA'I RANG BZHIN YIN

PA'I PHYIR RIM GRO'O, ,SEMS CAN THAMS CAD 'BYOR BA THAMS CAD KYI
RGYU'I PHYIR DANG RANG NYID KYANG BSOD NAMS KYI TSOGS KYI BDAG
NYID CAN GYI PHYIR PHUN SUM TSOGS PA'O, ,PHUL DU BYUNG BA'I DGA'
BA DANG MGU BA RAB TU DGA' BA DANG DE'I RGYU'I PHYIR DANG, RANG
NYID KYANG DE'I RANG

@188A *, ,BZHIN YIN PA'I PHYIR RAB TU DGA' BA'O, ,YE SHES KYI
TSOGS KYI BDAG NYID KYI PHYIR DANG DE'I RGYUR GYUR PA'I PHYIR
DPAL LO, ,SEMS CAN RNAMS LA BDAG NYID KYI DPAL LO, ,ZHING SPEL
BA'I PHYIR GRAGS PA'I BDAG PO'O, ,RNAM PA THAMS CAD RNAMS DAG
PA'I YON TAN GYI

LUS CAN NYID KYI PHYIR MCHOG NI SANGS RGYAS DE NYID LDAN PAS
MCHOG LDAN NO, ,MCHOG MNGON PAR 'DOD CING DON DU GNYER BA'I SEMS
CAN RNAMS LA SBYIN PAR BYED PAS NA MCHOG SBYIN NO, ,MCHOG SBYIN
PA PO THAMS CAD LAS PHUL DU BYUNG BA'I PHYIR GTZO BO'O, ,'KHOR
BAS 'JIGS PA'I

SEMS CAN THAMS CAD 'JIGS PA LAS SRUNG BAS NA SKYABS 'OS SO, ,MCHOG
CES PA 'DIR YANG SBYAR RO, ,'JIGS PA THAMS CAD LAS 'DAS PA MI
GNAS PA'I MYA NGAN LAS 'DAS PA LA SEMS CAN THAMS CAD RAB TU 'JOG
PA NAS SKYABS KYI DAM PA'O, ,DE NYID KYI PHYIR, 'JIG

CHEN DGRA STE RAB KYI MCHOG ,CES PA LA BDUD BZHI RNAMS NI 'JIGS
PA'O, ,'JIGS PA CHEN PO DE RNAMS KYI DGRA NI NYAN THOS LA SOGS PA
RNAMS SO, ,DE RNAMS KYI RAB MCHOG STE BAG CHAGS KYI 'JUG PA THAMS
CAD KUN DU BCOM PAS SO, ,DE'I PHYIR, 'JIGS PA MA

LUS SEL BA PO, ,ZHES PA'O,, ,,DA NI MU STEGS PAS YONGS SU BRTAGS
PA'I CHA BYAD KYIS 'DUL BA'I SEMS CAN RJES SU GZUNG BA'I PHYIR,
DE'I BRTUL ZHUGS KYI MING DON GYI SGO NAS YANG DAG PAR BRJOD PAS
GSUNGS PA, GTZUG PHUD CES PA LA SOGS PA STE, SKRA DANG

KHA SPU BREGS NAS GTZUG PHUD TZAM GYI RTAGS 'DZIN PA'I PHYIR
GTZUG PHUNG CAN TE, KUN DU RGYU GTZUG PHUD GSUM PA'I GZUGS 'DZIN
PA ZHES PA'I DON TO, ,MNGAL LAS SKYES MA THAG PA BZHIN DPRAL BA
DANG MGO BO'I DBUS DANG RGYAB KYI CHA RNAMS SU PHUD BU GSUM 'DZIN
PAS NA

PHUD BU CAN NO, ,RAL PA DANG SHING SHUN 'CHANG ZHING DBANG PHYUG
CHEN PO LA DAD PA'I DRANG SRONG GI GZUGS 'DZIN PAR MDZAD PAS NA
LCANG LO CAN NO, ,SKRA MTHA' DAG RTZA NAS BRTZAMS TE BSAMS PA'I
RAL BA'I TSOGS DANG LDAN PA'I PHYIR RAL PA CAN NO, ,MUNYDZA NI
'DI'I BRTUL ZHUGS MGO

@188B ZLUM YIN PAS TE, KUN DU RGYU'I RTAGS DE 'DI LA MNGA' BAS NA
MUNYDZA'O, ,RGYAN THAMS CAD KYIS BRGYAN CING SPYOD PA NA RTZE
BRAN 'CHANG BA'I LHA'I BU'I BRTUL ZHUGS 'CHANG BA'I PHYIR COD PAN
THOGS PA'O, ,GDONG LNGA PA NI BDE BYED DO, ,DE'I GZUGS KYI BRTUL
ZHUGS 'CHANG BAS NA

GDONG LNGA STE, PHYOGS BZHI DANG STENG DU RNAM PAR GNAS PA'I
GDONG LNGA'I GRANGS 'DI YIN PAS ZHES SBYAR RO, ,DON DAM PAR NI
RNAM PAR THAR PA'I SGO STONG PA NYID DANG, MTSAN MA MED PA DANG,
SMON PA MED PA DANG, MNGON PAR 'DUS MA BYAS PA DANG, RANG BZHIN
GYIS 'OD GSAL

BA'I RANG BZHIN RNAMS NI GDONG LNGA GANG YIN PA STE, DE NI GDONG
LNGA GANG YIN, PHYOGS BZHI DANG SPYI BO STE GTZUG PHUD LNGA,
GZHON NU'I GZUGS KYI RGYAN GANG YIN PA DE NI GTZUG PHUD LNGA
PA'O, ,RAL PA ZUR PHUD LNGA PA'I THOD KYIS SPYI BO BRGYAN PA GANG
YIN PA DE NI ZUR PHUD

LNGA DANG LDAN PA'I THOD DO, ,ZHI BA'I GRUB MTHA' BSHAD PA'I
BRTUL ZHUGS CHEN POS 'DUL BA'I SKYE BO GZHUG PA'I PHYIR BRTUL
ZHUGS CHEN PO 'CHANG BAS NA BRTUL ZHUGS CHEN PO 'CHANG BA'O,
,YANG NA RIG BYED RE RE ZHING LO BCU GNYIS TSANGS PAR SPYOD PA
SPYAD NAS KHYIM LA GNAS

PAR MI BYED PA NYID DU SLONG MO SPYOD PA DANG, NAGS NA GNAS PAS
GANG TSE ZAD PAR BYED PA DE NI BRTUL ZHUGS CHEN PO 'CHANG BA'O,
,RTZVA MUNYDZA'I SKE RAGS 'CHANG BA'I BRTUL ZHUGS NI MUNYDZA STE,
DE DANG LDAN PAS NA MUNYDZA CAN NO, ,TSANGS PAR SPYOD PA GANG
BSRUNGS PA STE BUD MED DANG 'GROGS

PA LAS BZLOG PA'I PHYIR TSANGS PAR SPYOD PA'O, ,YANG NA TSANGS PA
NI MYA NGAN LAS 'DAS PA STE, DE'I DON DU SPYOD PAS NA DE LTAR
BSHAD DO, ,DE LTAR BRTUL ZHUGS DANG LDAN PA'I MU STEGS CAN THAMS
CAD LAS 'DI NYID BRTUL ZHUGS MCHOG NYID KYI PHYIR BRTUL ZHUGS
MCHOG STE, RANG BZHIN GYI

SEMS CAN THAMS CAD KYI DON GYI BRTUL ZHUGS NYID KYI MCHOG GO,
,TSANGS PAR SPYOD PA BRTUL ZHUGS MCHOG ,CES MTHA' DAG BKLAGS PA
NI, BRTUL ZHUGS THAMS CAD KYI RTZA BA NI TSANGS PAR SPYOD PA YIN
LA, DE BAS NA THAMS CAD DU GZHON NU'I TSANGS PAR SPYOD PA'I BRTUL
ZHUGS SHIN

@189A *, ,TU RNAM PAR DAG PAS CHOS NYID DU GYUR PA'I PHYIR,
TSANGS PAR SPYOD PA BRTUL ZHUGS MCHOG STE RJE BTZUN 'JAM PA'I
DPAL LO, ,RLUNG DANG CHU DANG LO MA ZA DANG ME LNGA BSTEN PA LA
SOGS PA'I DKA' THUB SHIN TU DRAG PO'I KHYAD PAR STON PAR MDZAD
PAS NA DKA' THUB CHE'O, ,

DE NYID KYI PHYIR DKA' THUB MTHAR PHYIN TE RAB KYI MTHAR SON PA
GANG YIN PA DE DKA' THUB MTHAR PHYIN NO, ,RIG BYED RTOG PA'I PHA
ROL TU SON PA'I BRTUL ZHUGS RDZOGS PAR THOB PA DE NI GTZANG GNAS
SU BRJOD LA, BRTUL ZHUGS THAMS CAD DANG RIG BYED THAMS CAD KYI
PHA ROL DU RAB KYI

MTHAR SON PA'I PHYIR BCOM LDAN 'DAS 'JAM DPAL YANG GTZANG GNAS SU
BRJOD DO, ,SKYE BA YONGS SU GZUNG BAS RIGS DANG RUS RJES SU GZUNG
BA'I PHYIR DANG, RIGS DE RAB DANG MCHOG TU GYUR PA'I PHYIR GOO TA
MA'O, ,RIGS RGYUD DE'I GTZO BOR GYUR PAS NA DAM PA'O, ,YI GE AA
NI

SNYAN TSIG GI RIG BYED DO, ,YI GE AU NI MCHOD SBYIN GYI RIG BYED
DO, ,AA YIG PHYED NI NGES BRJOD KYI RIG BYED DO, ,DE BZHIN DU, YI
GE AA NI KHYAB 'JUG STE, ,DA NI YI GE RNAMS LAS AA, ,ZHES PA'I
TSIG LAS SO, ,AU YIG NI AU MA'I BDAG PO'O, ,AA YIG PHYED NI
TSANGS PA'O, ,

DE BZHIN DU AA YIG NI SNYING STOBS SO, ,AU YIG NI MUN PA'O, ,MA
YIG NI RDUL TE DE DAG STON PAR BYED PA'I YI GE AOm GYI SGRA NI
TSANGS PA'O, ,DE JI LTA BA BZHIN DU RIGS PAS NA TSANGS PAR SHES
PA STE, DE LTAR YANG NGES BRJOD KYI RIG BYED BSDUS PA'I SEMS
LE'UR BYAS PA LAS,

AOm ZHES BYA BA TSANGS PA MCHOG ,'BYUNG PO KUN GYI SNYING LA
GNAS, ,YID KYI SGRON MAR GYUR PA YIS, ,MI G-YO BAR NI SNANG BAR
BYED, ,GLOG DANG SHEL LTAR SNANG BAR BYED, ,NYI MA 'CHAR KA LTA
BU NI, ,GANG GIS SNYING LA GNAS MTHONG BA, ,DE YIS PHYOGS KYI
TSANGS PA MTHONG, ,GNAS

GSUM DANG NI TZAM GSUM DANG, ,YON TAN GSUM DANG LHA GSUM DU, ,GUG
SKYED DANG BRAL GUG SKYED BCAS, ,GANG GI RIGS DE TSANGS PA'I
RIGS, ,ZHES DE LTA BU'I BDAG TSANGS PA YIN PAR BSTAN PA'I PHYIR,
MCHOD SBYIN GYI RIG BYED BSDUS PA'I TSIG LE'UR BYAS PA LAS,

@189B DBANG PHYUG GIS NI LUNG BSTAN SROG ,'BYUNG BA DBANG PO RNAM
PAR MDZES, ,GANG GI RANG BZHIN NYI BZHIN GSAL, ,'GRO 'DI TSANGS
PA'I SGYU MA YIN, ,RLABS DRUG MTHAR 'GRO TSANGS PA STE, ,MA YIN
MA YIN GANG SMRA BA, ,DGA' BA BRTAGS PA TZAM ZHIG STE, ,GANG ZHIG
SMRA BA RGYU YI

MCHOG ,DE LAS MCHOD SBYIN 'GRO BA'I MDO, ,SNGAR SKYES PA NI SKYE
DGU'I BDAG ,DBYIG GI SNYING POR GANG BSHAD PA, ,MA LUS 'BYIN PAR
BYED PA'I RGYU, ,SA NI RKANG PA LHA YUL MGO ,NYI MA ZLA BA DAG NI
MIG ,LTO BA NAM MKHA'I KHONGS GANG YIN, ,DE NI RNAM MDZES MCHOG ,

GNAS SKYES, ,ZHES SO, ,DE BZHIN DU SNYAN TSIG GI RIG BYED BSDUS
PA'I TSIG LE'UR BYAS PAS, GANG TSE NANG NI SHES GYUR PA, ,THUB
CHEN SANGS RGYAS GRUB PAR 'GYUR, ,DE TSE BZHI PA RNAM SHES PA,
,DBANG PHYUG TU NI RAB TU BSGRAGS, ,BZHI PA LAS 'DAS DAM PA'I
BDAG ,

SKYE DANG 'JIG PA SPANGS PA STE, ,BCING DANG GROL LAS NGES 'DAS
TE, ,GTZO BO RTAG PA KUN DU 'GRO, ,SAD DANG RMI LAM GNYID MTHUG
DANG, ,BZHI PA RNAMS LA MNYAM PAR GNAS, ,GANG DU BZHI PA THIM
'GYUR BA, ,DE NI RTAG PA'I TSANGS MCHOG CES, ,SRID SRUNG GI RIG
BYED ,

BSDUS PA'I TSIG LE'UR BYAS PAR YANG, NAM MKHA' 'DI NI MTHA' YAS
TE, ,DE NI MI ZAD MI G-YO BRTAN, ,SNA TSOGS SKYE GNAS TSANGS PA
MCHOG ,'BYUNG PO KUN GYI DPUNG GNYEN YIN, ,MI ZAD PA YI BDAG
MCHOG NI, ,GANG GIS BDAG LA GNAS MTHONG BA, ,YON TAN MED

KYANG YON TAN SPYOD, ,DE DAG 'JUG NGOGS RJES SU 'BRANG, ,DE YANG
GZHAN LA BDAG GZHAN CES, ,DE LTAR BLO NGAN RNAMS KYIS MTHONG, ,DE
NI GANG YIN BDAG YIN PAR, ,SHES PAS NGES PAR GROL BAR 'GYUR,
,BDAG NI TSANGS PA BDAG TSANGS PAR, ,GANG ZHIG DE NYID SHES GYUR
PA, ,

SRIN PO'AM BYIN ZA DAG DANG NI, ,LAS RNAMS KYIS NI REG PA MED,
,CES SO, ,DON DAM PAR NI, RIG BYED DU MA'I MTHA' DPYAD SNYING PO
NI, ,GCIG DANG DU MA NYID DU RNAM RTOG SPANGS, ,DE NYID BDUD RTZI
BLA MA'I LUNG GIS THOB, ,RTZE GCIG BSAM PAS RNAM PAR BSGOM PAR
BYA, ,

@190A *, ,BSTAN BCOS GZHUNG GZHAN NGES PAR BRTAGS PA GZHAN,
,RGYUN MI 'CHAD PAR SHES SHING RNAM BRTAG GZHAN, ,RNAM RTOG SPYOD
YUL THAMS CAD SPANGS NAS NI, ,RGYUN MI 'CHAD PAR SEMS GZHAN BSGOM
PAR BYA, ,ZHES PA'I MAN NGAG GI RGYUR GYUR PA'I TSANGS BA SHES

PAS NA TSANGS PA SHES PA'O, ,DKA' THUB THOS PA SKYE GNAS TE, ,'DI
GSUM BRAM ZE'I RGYU YIN NO, ,ZHES PAS YON TAN GSUM DANG LDAN PA
NI BRAM ZE YIN PAR BSHAD PA, ,MI ZAD PA'I DPAL BCOM LDAN 'DAS
'JAM DPAL YANG, DUS DPAG TU MED PA'I RING MO NAS DKA' THUB

SPYOD PAR MDZAD PA DANG, THOS PA MTHA' YAS PA DANG, ZAG PA MED
PA'I STONG PA NYID KYI LAM GYI SKYE GNAS LAS 'KHRUNGS PA YIN TE,
YON TAN DE GSUM DANG LDAN PAS DON DAM PA'I BRAS ZE YIN NO, ,YANG
NA BRAM ZE NI GANG SDIG PA'I CHOS LAS PHYI ROL DU GYUR PA'O ZHES
PA'I RIG

PAS SDIG PA'I CHOS THAMS CAD DANG BRAL BA'I PHYIR BRAM ZE'O,
,TSANGS PAS 'DUL BA'I SKYE BO GDUL BA'I PHYIR TSANGS PA'I GZUGS
SU SPRUL PAS NA TSANGS PA'O, ,DON DAM PAR NI, MI GNAS PA'I MYA
NGAN LAS 'DAS PA'I RANG BZHIN GYI TSANGS PA DANG LDAN PA'I PHYIR
BCOM LDAN

'DAS KHO NA TSANGS PA'O, ,SPROS PA THAMS CAD THIM ZHING DAM PA'I
BDAG NYID DU GNAS PA NI TSANGS PA MYA NGAN 'DAS PA'O, ,DE THOB PA
NI LDAN NO, ,DON DAM PAR NI CHOS THAMS CAD STONG PA NYID KHO NA
MCHOG GI BDAG NYID MCHOG GI RANG BZHIN TE, DE LA DE'I BDAG NYID
KYIS GNAS SHING

THIM PA NI TSANGS PA MYA NGAN LAS 'DAS PA'O, ,DE THOB PA NI LDAN
PA STE, RJE BTZUN 'JAM DPAL LO, ,RANG DANG GZHAN GYI LAS DANG
SKYE BA DANG NYON MONGS PA LDOG PAR BYED PA'I MTSAN NYID NI GROL
BA'I RANG BZHIN GYI PHYIR DANG, DE'I RGYUD KYI PHYIR GROL BA'O,
,RANG DANG GZHAN GYI RGYUD DU

GTOGS PA'I GTI MUG GI BDAG NYID CAN GYI 'KHOR BA'I 'CHING BA GROL
BAR BYED PAS NA THAR BA'O, ,YANG DAG PA'I LTA BA NI RIGS PA YIN
PAS LAM GYI RANG BZHIN RNAM PAR THAR PA'I YAN LAG TU GYUR PA YIN
LA, DE DE'I BDAG NYID DU LDAN PA'I PHYIR DANG DE'I RGYU NYID KYI
PHYIR RNAM GROL LUS ZHES

@190B PA'O; ,TSUG LAG NYID PHYIR SKYES PA'I RTAGS SO, ,YANG RNAM
PAR GROL BAR BYED PA'I PHYIR RNAM PAR THAR PA BRGYAD PO 'DI LTA
STE, GZUGS CAN GZUGS RNAMS LA ZHES PA LA SOGS PA NAS RNAM PA DE
DAG GIS ZIL GYIS MNAN NAS ZHES ZIL GYIS MNAN NAS MTHONG BA 'DI NI
RNAM PAR THAR PA DANG PO'O, ,NANG GZUGS

MED PAR 'DU SHES PAS PHYI ROL GYI GZUGS RNAMS LA DE BZHIN DU SHES
PA DANG MTHONG BAR BYED PA NI GNYIS PA'O, ,SDUG PA'I RNAM PAR
THAR PA LUS KYIS YANG DAG PAR BSGRUBS TE GNAS PA NI GSUM PA'O,
,NAM MKHA' MTHA' YAS SKYE MCHED NI BZHI PA'O, ,RNAM SHES MTHA'
YAS SKYE MCHED NI

LNGA PA'O; ,CI YANG MED PA'I SKYE MCHED NI DRUG PA'O, ,'DU SHES
MED 'DU SHES MED MIN SKYE MCHED NI BDUN PA'O, ,'GOG PA'I SNYOMS
PAR 'JUG PA NI BRGYAD PA'O, ,'DI RNAMS NI RNAM PAR THAR PA BRGYAD
DO, ,DE NYID 'DI'I YAN LAG YIN PAS NA RNAM THAR YAN LAG STE YE
SHES KYI SKU

CAN BCOM LDAN 'DAS 'JAM DPAL LO, ,NYAN THOS LA SOGS PA'I RNAM PAR
GROL BA RNAM PA THA DAD PA'I RANG BZHIN GYI PHYIR DANG, DE'I
RGYU'I PHYIR DE NYID RNAM PAR GROL BA STE BYA BA'I RANG BZHIN GYI
SEMS NYID RNAM PAR GROL BA'O, ,DON DAM PAR NI LAS SNA TSOGS PA'I
DBYE BA MED DE,

DE LTAR YANG GSUNGS PA, SEMS CAN 'JIG RTEN DE BZHIN SNOD KYI 'JIG
RTEN TE, ,SHIN TU BKRA BA SEMS NYID KYIS NI 'OD PAR BYED, ,'GRO
BA LAS LAS SKYE BAR THUB PA'I DBANG POS GSUNGS, ,SEMS NI KUN DU
SPANGS NAS LAS NI YOD MA YIN, ,ZHES SO, ,NYON MONGS PA DANG NYE
BA'I NYON

MONGS PA THAMS CAD KYI NYE BAR 'TSE BA DANG BRAL BA NYID NI ZHI
BA NYID DO, ,DE'I RANG BZHIN GYI PHYIR DANG, DE'I RGYU NYID KYI
PHYIR DE NYID BCOM LDAN 'DAS TE ZHI BA NYID DO, ,CHOS THAMS CAD
MNYAM PA NYID KYI RANG BZHIN GYI PHYIR DANG, GZHAN DAG GI DGE
BA'I RGYUR GYUR PA'I PHYIR ZHI BA'O, ,NYAN THOS

PA MNGON PAR 'DOD PA'I SA TVO PA RA TA'I MTSAN NYID MAR ME SHI BA
LTA BU'I MYA NGAN LAS 'DAS PA'I RANG BZHIN GYI PHYIR RAM, MI
GNAS PA'I MYA NGAN LAS 'DAS PA'I RANG BZHIN GYI PHYIR DANG DE'I
RGYU NYID KYI PHYIR MYA NGAN LAS 'DAS PA'O, ,THAMS CAD DU BYA BA
BYAS PA NYID KYIS MYA NGAN LAS 'DAS PA'I RANG

@191A *, ,BZHIN NYID KYI PHYIR DANG, DE'I RGYU NYID KYI PHYIR MYA
NGAN LAS 'DAS PA'O, ,DE BZHIN DU RNAM PAR RTOG PA'I CHOS THAMS
CAD RAB TU ZHI BAR BYED PA'I PHYIR DANG, DE'I RGYU NYID KYI PHYIR
ZHI BA'O, ,LEGS PA NI SEMS CAN THAMS CAD KYI DGE BA'O, ,DE NI
NGES PA'O, ,THEG PA NI YANG DAG

PA'I LAM STE LEGS PAR NGES PAR 'BYUNG BA BCOM LDAN 'DAS 'JAM DPAL
NYID DO, ,BDE BA DANG SDUG BSNGAL GYI RGYUR GYUR PA'I LAS BAG
CHAGS DANG BCAS PA RNAM PA THAMS CAD DU YANG DAG PA JI LTA BA
BZHIN YONGS SU SHES PAS MTHAR BYED PAS NA SEL BA'O, ,DE'I PHYIR
GSUNGS PA, BDE SDUG

SEL BA ZHES SO, ,LUNG DANG RIGS PA DANG RNAM PAR SPYOD PA DANG
LDAN PAS CHOS THAMS CAD MTHAR PHYIN PAR RTOGS PAS CHAGS PA MED
PA'I MTSAN NYID NI CHAGS BRAL TE, CHAGS BRAL MTHA' NI BCOM LDAN
'DAS NYID DO, ,YANG NYAN THOS LA SOGS PA'I CHAGS BRAL MTHAR PHYIN
PA MA YIN TE,

DE DAG DMIGS PA'I DUG GIS MUN [?] PHYUNG BA'I PHYIR RO, ,YANG NA
MTHA' ZHES PA DANG TSIG DBYE STE, MTHAR SON PA'I PHYIR MTHA' STE
RAB KYI MTHAR SON PA SHES RAB KYI PHA ROL TU PHYIN PA DANG, DE'I
RANG BZHIN KHO NA 'JAM DPAL LO ZHES DGONGS PA'O, ,LUS PA NI PHUNG
PO RNAMS TE, DE RNAMS

MI ZAD PA'I NGO BO NYID KYIS ZAD PAS NA LUS LAS 'DAS PA STE, RNAM
PA THAMS CAD MKHYEN PA'I YE SHES KYI RANG BZHIN RNAM PAR DAG PA
ZAD PA DANG MI SKYE BA RTOG PA'I NGO BO BCOM LDAN 'DAS SO ZHES
PA'I DON TO, ,DE NYID RANG DANG GZHAN GYI RGOL BA RNAMS KYIS
RGYAL BAR MI NUS PAS NA THUB PA

MED PA'O, ,DE'I PHYIR DPE 'GA' YANG YOD PA MA YIN PAS DPE MED
PA'O, ,DPE MED PA NYID BSTAN PA'I PHYIR MI MNGON ZHES PA LA SOGS
PA STE, MNGON PAR GYUR PA NI SA LA SOGS PA 'BYUNG BA RNAMS SO,
,DE'I MTSAN NYID MED PA'I PHYIR MI MNGON PA'O, ,GTAN TSIGS GSUNGS
PA,

MI SNANG ZHES PA STE, RNAM PA THAMS CAD DANG BRAL BA ZHES PA'I
DON TO, ,DE NYID KYI PHYIR GSAL BYED MIN, AA DZYA TE AA TANTA Y'A
BYA GHI KRI YA TE YE NA TA DA NYDZA YA NA:, 'DI'I RGYU DANG RKYEN
DAG LAS GROL BAS NA GSAL BYED MIN NO, ,CHA SHAS MED PA'I PHYIR
CHA MED DO, ,RANG BZHIN MED PA NYID

@191B KYIS THAMS CAD DU KHYAB PA'I PHYIR KUN 'GRO'O, ,DE NYID KYI
PHYIR KHYAB PA PO ZHES GSUNGS SO, ,RDUL PHRAN BRGYA STONG LA SOGS
PA'I CHA SHAS RNAMS SU YANG THIM PA NYID RNAL 'BYOR PA NYID RNAMS
KYIS KYANG MTSON PAR DKA' BAS NA PHRA MO'O, ,CHOS KYI DBYINGS KYI
NGO BO NYID CHOS THAMS CAD KYI RGYU

NYID KYIS NA SA BON NO, ,BAG CHAGS DANG BCAS PA'I NYON MONGS PA
THAMS CAD DANG BRAL BA'I PHYIR ZAG PA MED PA'O, ,NGO BO NYID DANG
LONGS SPYOD RDZOGS PA DANG SPRUL PA DANG CHOS DANG YE SHES KYI
SKU'I DBYE BA, SANGS RGYAS SKU LNGA'I BDAG NYID CAN, ,ZHES SNGAR
BSHAD LA, DE RNAMS KYI

YON TAN GSAL BAR BSTAN PA'I PHYIR MTSAN RNAM PA LNGA RIM PA BZHIN
GSUNGS PA, RDUL MED CES PA LA SOGS PA STE, PHYI ROL GYI DON DU
ZHEN PA'I RDUL DANG BRAL BA'I PHYIR RDUL MED DO, ,RDUL GYI SGRA
NI DE 'DRA BA'I DON DANG, RDUL GYI SGRA NI AA YIG GI MTHAR JI LTA
BAR DE LTA BU YONG,

RDUL DANG PO 'DI NI RDUL DANG BCAS PA ZHES BYA'O, ,SEMS LAS BYUNG
BA RNAM PA SNA TSOGS PA'I RNAM PAR RTOG PA'I RDUL DANG BRAL BA'I
PHYIR RDUL BRAL LO, ,BAG CHAGS DANG BAG LA NYAL GYI DRI MA SNA
TSOGS PA THAMS CAD DANG BRAL BA'I PHYIR DRI MA MED PA'O, ,PHYI
DANG NANG GI RNAM PAR RTOG PA'I GNAS

NGAN LEN GYI BAG CHAGS KYI SKYON SPANGS PA'I PHYIR NYES PA SPANGS
PA'O, ,NAD DU GYUR PA'I BDAG DANG BDAG GIR MNGON PAR ZHEN PA'I
BAG CHAGS KYI MTSAMS SBYOR BA DANG BRAL BAS NA SKYON MED PA'O,
,SNGAGS KYI TSUL LA NI TSIG LNGA POS MNGON PAR BYANG CHUB PA RNAM
PA LNGA STON PAR BYED DO, ,DE

YANG AOm TZITTA PRA TI BEDHAm KA RO MI, ZHES PAS GZUNG BA DANG
'DZIN PA'I RDUL DANG BRAL BA ME LONG LTAR DANG BA'I SEMS MTSAMS
SBYOR RTOGS PAR BYED PAS NA RDUL MED DO, ,HA YIG SKYES ZHES PAR
K'A'I SGRA NGES PA'I TSIG GI MTSAN NYID KYIS PHYIS PA'O, ,SHES
RAB A'A LI ZLA BA'I GZUGS, ,ZHES PA'I DON

TO; ,AOm BO DHI TZITTA MU TA P'A DA Y'A MI ZHES DRI MA MED PA'I
'OD ZER ZLA BA'I DKYIL 'KHOR GYI GZUGS KYIS MNYAM NYID DRI MA MED
CING RDUL DANG BRAL BA'I PHYIR, RNAM PAR SNANG BAR BYED PA LAS
SKYES PA ZHES PAR NGES PA'I TSIG GI MTSAN NYID KYI RDUL DANG BRAL
BA'O, ,K'A LI THABS DANG ZLA BA'I GZUGS

@192A *, ,ZHES PA'I DON TO, ,AOm TIshthA BADZRA BADZR'ATMA
KO&HAm, ZHES PA ZLA BA'I DKYIL 'KHOR GYI STENG DU RDO RJE RTZE
MO LNGA PA'I GZUGS KYIS SOR RTOG PA STE, MU STEGS RNAM PA THA DAD
PA'I DREGS PA'I DRI MA RNAMS 'JOMS PA'I PHYIR DRI MA MED PA'O,
,AOm SA MANTA BH'A AA HAm, ZHES PA RNAM PA THAMS

CAD KYI MCHOG DANG LDAN PA'I KUN DU BZANG PO'I GZUGS SPROS TE BYA
BA SGRUB PAR BYED PA'I PHYIR RANG BZHIN GYI NYES PA RNAM PA MANG
PO DAG SPANGS PAS NYES PAS SPANGS PA'O, ,AOm YA TH'A SARBBA TA
TH'A GA TA: TA TH'A AA HAm, ZHES PA DE BZHIN GSHEGS PA THAMS CAD
KYI BDAG NYID KYI NGO BO MNYAM PA NYID CHOS KYI DBYINGS

KYI RANG BZHIN GYI BDAG NYID KYIS SRID PA'I SKYON GYI NAD LAS
SHIN TU 'DAS PA'I PHYIR SKYON MED PA'O ZHES MTSAN LNGA'I DON
LNGA'O, ,DE'I PHYIR CHOS THAMS CAD DU JI LTA BA BZHIN KHONG DU
CHUD PA'I PHYIR SHIN TU RAB SAD DO, ,'DOD CHAGS DANG BCAS PA DANG
'DOD CHAGS DANG BRAL BA LA SOGS

PA RNAM PA THA DAD PA'I RAB TU DBYE BA CAN GYI SEMS CAN RNAMS KYI
THUGS SU CHUD PA GANG YIN PA DE NI RNAMS SAD BDAG GO, ,NYAN THOS
LA SOGS PA'I THEG PAS BDAG PO THAMS CAD YONGS SU SHES PA'I PHYIR
KUN SHES SO, ,BYANG CHUB SEMS DPA'I THEG PAS LAM THAMS CAD YONGS
SU

SHES PA'I PHYIR KUN RIG GO, ,DAM PA NI BLA NA MED PA'O, ,YANG DAG
PAR RDZOGS PA'I SANGS RGYAS KYI THEG PAS RNAM PA THAMS CAD MKHYEN
PA NYID KYIS RNAM PAR SHES PA'I CHOS NYID 'DAS ZHES PA STE, GZUNG
BA DANG 'DZIN PA DANG BYED PA PO DANG LAS DANG BYA BA'I RANG GI
RNAM PAR SHES PAS

BRTAGS PA'I CHOS NYID DAG NI RNAM PAR SHES PA'I CHOS NYID DO, ,DE
LAS 'DAS PA NI YANG DAG PAR RDZOGS PA'I SANGS RGYAS TE RNAM PAR
RTOG PA LAS 'DAS ZHES PA'I DON TO, ,DE LTAR NA BEMS PO YOD PAR
'GYUR BAR DOGS PA LA GSUNGS PA, YE SHES GNYIS MED TSUL 'CHANG BA, ,

ZHES PA STE GNYIS SU MED PA'I YE SHES KYI RANG BZHIN ZHES PA'I
DON TO, ,DE LTAR RNAM PAR RTOG PA MED KYANG SKYOB PA RNAMS CHOS
STON PA NI DPYAD PAR BYA STE, SNGON GYI SMON LAM GYI 'PHEN PA'I
DBANG GIS YID BZHIN GYI NOR BU BZHIN NO ZHES DE LTAR BSHAD DO,
,DE NYID RNAM PAR RTOG PA'I RTZOL BA

@192B DANG BRAL BA'I PHYIR RNAM PAR RTOG MED LHUN GYIS GRUB PA'O,
,DE NI DUS GSUM PA'I SANGS RGYAS KYI PHRIN LAS SEMS CAN GYI DON
BYED PA'I MTSAN NYID KYI PHYIR DUS GSUM SANGS RGYAS LAS BYED
PA'O, ,DE GCIG PUS CIG CAR DUS GSUM GYI SANGS RGYAS KYI PHRIN LAS
CI LTAR BYED PAR 'GYUR ZHE NA,

BRJOD PAR BYA STE, DE BZHIN GSHEGS PA RNAMS BYUNG YANG RUNG MA
BYUNG YANG RUNG STE, CHOS RNAMS KYI CHOS NYID 'DI NI GNAS PA STE,
CHOS GNAS PA NYID DANG, CHOS MI 'GYUR BA NYID DANG, YANG DAG PA'I
MTHA' DANG, STONG PA NYID DO ZHES GSUNGS PA DANG, TSOGS DANG CHOS
KYI SKU DAG

DANG; ,'GRO BA'I DON NI SPYOD PA YIS, ,SANGS RGYAS THAMS CAD
MNYAM PA STE, ,SKU TSE RIGS DANG TSAD KYIS MIN, ,ZHES GSUNGS PAS
CHOS KYI SKU DBYER MED PA'I PHYIR DUS GSUM SANGS RGYAS LAS BYED
PA'O, ,DE NYID KYI PHYIR GSUNGS PA, SANGS RGYAS THOG MA ZHES PA
LA SOGS PA STE,

THOG MA DANG, THA MAR SKYE BA DANG 'GAG PA MED PA GANG YIN PA DE
NI THOG MA DANG THA MA MED PA STONG PA NYID KYI SKU'O, ,DE NYID
KYANG DON DAM SANGS RGYAS TE, JI SKAD DU, GANG DAG NGA LA GZUGS
SU MTHONG, ,GANG DAG NGA LA SGRAR SHES PA, ,LOG PAS SPONG BAR
ZHUGS PA STE, ,SKYE BO DE

DAG NGA MI MTHONG, ,SANGS RGYAS CHOS NYID BLTA BAR BYA, ,'DREN PA
RNAMS NI CHOS KYI SKU, ,CHOS NYID SHES PAR BYA MIN PAS, ,DES NI
RNAM PAR SHES MI NUS, ,ZHES PA LA SOGS PA STE, THOG MA NAS DE LTA
BU'I CHOS NYID KYI BDAG NYID KYI PHYIR DANG PO'I SANGS RGYAS SO,
,DE NYID GANG LAS KYANG

SKYE BA MED PAS NA RGYU MED PA'O, ,THAMS CAD DU 'GRO BA'I YE SHES
NYID GCIG PU GNYIS SU MED PA'I MIG DE'I BDAG NYID GANG YIN PA DE
NI YE SHES MIG GCIG GO, ,SGRIB PA MED PA NYID KYIS THAMS CAD DU
THOGS PA MED PA'I PHYIR DRI MA MED PA'O, ,CHOS THAMS CAD DE'I
BDAG NYID DU THIM

ZHING BRGYAL BAR GYUR PA DE NI 'DIR LUS RNAM PA THAMS CAD PAR
BSHAD PAR BYA STE, YE SHES KHO NA GANG GI LUS YIN PA DE YE SHES
LUS CAN NO, ,DE BZHIN NYID RTOGS PAS NA DE BZHIN GSHEGS PA STE,
CHOS NYID KYI RANG BZHIN 'JAM DPAL NYID DU GSUNGS SO, ,SNGAGS KYI
TSUL NI SHIN TU SAD

@193A *, ,PA ZHES PA LA SOGS PA'I TSIG YE SHES LUS CAN GYI MTHAR
THUG PA RNAMS MNGON PAR BYANG CHUB PA RNAM PA LNGA'I RIM PAS
BSHAD PAR BYA STE, ME LONG LTA BU'I YE SHES KYI BDAG NYID NI SHIN
TU SAD PA NYID KYI PHYIR RNAM PAR GSAL BA STE, RNAM PAR SNANG BAR
BYED PA NYID NI RNAM PAR SNANG

MDZAD DO, ,KHYAD PAR DU SHIN TU RNAM PAR DAG PA'I CHOS KYI
DBYINGS KYI YE SHES KYI RANG BZHIN NYID KYIS NA SAD PA'I BDAG YIN
PA'I PHYIR MI BSKYOD PA'O, ,CHOS THAMS CAD STONG PA NYID LA DGA'
BA MNYAM PA NYID KYI YE SHES KYI RANG BZHIN NYID KYIS SHES PAR
BYED PAS NA KUN ZHES PA STE RIN CHEN

'BYUNG LDAN NO, ,SO SOR RTOG PA'I YE SHES KYI BDAG NYID KYIS CHOS
THAMS CAD RIGS PAS NA KUN RIG STE 'OD DPAG TU MED PA'O, ,DE BZHIN
GSHEGS PA THAMS CAD KYI BYA BA SGRUB PA'I TSUL GYIS THAMS CAD LAS
PHUL DU BYUNG BA'I PHYIR DAM PA STE DON YOD GRUB PA'O, ,DE LTAR
RNAM PA LNGAS

MNGON PAR RDZOGS PAR BYANG CHUB PA YONGS SU RDZOGS PA NI DE BZHIN
GSHEGS PA LNGA'I BDAG NYID DE RNAM PAR SHES PA'I CHOS NYID LAS
'DAS PA'O, ,YE SHES ZHES PA YE SHES KYI RANG BZHIN NO, ,SHES RAB
DANG THABS GNYIS SU MED PAR SNYOMS PAR 'JUG PA'I RANG BZHIN GYI
GNYIS SU MED

PA'I TSUL 'CHANG BAS NA GNYIS MED TSUL 'CHANG BA'O, ,RNAM PAR
RTOG PA MED CING LHUN GYIS GRUB PAR SANGS RGYAS MA LUS PA'I PHRIN
LAS SGRUB PAR MDZAD PAS NA, RNAM PAR RTOG MED LHUN GYIS GRUB,
,DUS GSUM SANGS RGYAS LAS BYED PA, ,ZHES SO, ,THOG MTHA' MED PA'I
SEMS

DPA' NI, ,RDO RJE SEMS DPA' DGA' BA CHE, ,ZHES PA'I TSIG LAS
SANGS RGYAS RDO RJE 'CHANG NI THOG MA DANG THA MA MED PA'I DANG
PO'I SANGS RGYAS BYANG CHUB KYI SEMS KYI RANG BZHIN GYI PHYIR RO,
,DE NYID THAMS CAD LA RJES SU 'GRO BA MED PA STE, DE RJE SU 'GRO
BA MED PAS NA RIS MED PA'O, ,DE NYID

SPYAN LNGAS PHRIN LAS YANG DAG PAR SGRUB PAR BYED PA'I PHYIR, YE
SHES MIG GCIG DRI MA MED PA DANG YE SHES LUS CAN GDUL BYA JI LTA
BA DE LTAR GDUL BAR MDZAD CING RNAM PA DE LTA BUR SMON LAM GYI
'PHAN PA'I DBANG GIS GSHEGS SHING GSUNG BAR MDZAD PAS NA DE BZHIN
GSHEGS PA STE 'JAM

@193B DPAL NYID DO ZHES SBYAR BAR BYA'O, ,DE LTAR CHOS KYI SKU'I
RANG BZHIN BSTAN NAS LONGS SPYOD RDZOGS PA'I SKU'I RANG BZHIN YIN
PA'I PHYIR GSUNGS PA, TSIG GI DBANG PHYUG CES PA LA SOGS PA STE,
SA BCU'I DBANG PHYUG GI BYANG CHUB SEMS DPA' RNAMS DANG THUN MONG
DU GYUR PA'I ZAB CING RGYA CHE BA'I CHOS STON PA

LA DBANG SGYUR BA'I PHYIR TSIG GI DBANG PHYUG GO, ,RNAM PA THAMS
CAD MKHYEN PA NYID KYI YE SHES NI CHEN PO STE, CHOS THAMS CAD
RNAM PA THAMS CAD DU THUGS SU CHUD PA'I NGO BO NYID YIN PA'I
PHYIR TE DE'I RANG BZHIN DU SRUNG ZHING CHOS STON PAR MDZAD PAS
NA SMRA BA CHE'O, ,YANG NA 'JIG RTEN GYI KHAMS

THAMS CAD DU KHYAB CING THAMS CAD ZIL GYIS GNON PA'I GSUNG STE,
CHEN PO YANG 'DI YIN LA SMRA BA YANG YIN PAS DE DANG LDAN PA'I
PHYIR SMRA BA CHE'O, ,DE NYID RGOL BA THAMS CAD KYI DBUS NA MDZES
PA'I PHYIR SMRA BA'I RGYAL PO'O, ,DE'I PHYIR DRAG PO DANG NYE
DBANG DANG LHA'I BLA MA LA SOGS PA RNAMS KYI

GTZO BOR GYUR PA'I PHYIR SMRA BA'I SKYES MCHOG GO, ,DE NYID PHYIN
CI MA LOG PA DANG MI SLU BA'I TSAD MAS 'THAD PA'I DON GSAL BAR
STON PA'I PHYIR SLOB MA DANG, BSE RU LA SOGS PA'I SLOB MA RNAMS
KYI DBUS NA DAM PA'O, ,'DI NYID GSAL BAR BYED PA'I PHYIR GSUNGS
PA, MCHOG GI GNAS ZHES PA

STE CHOS MCHOG TU GYUR PA ZHES PA'I DON TO, ,RGYAL DKA' BA LAS
RNAM PAR RGYAL BA'I PHYIR RGOL BA'I RI DAGS RNAMS LA SENG GE
BZHIN DU GYUR PAS NA SMRA BA'I SENG GE'O, ,DE NYID GSAL BAR BYED
PA NI THUB PA MED CES PA'O, ,THAMS CAD MKHYEN PA NYID BSTAN NAS
GZIGS PA NYID GSUNGS PA,

KUN DU BLTA BA ZHES PA LA SOGS PA STE, SGRIB PA MED PA'I YE SHES
KYIS DNGOS PO THAMS CAD KUN NAS MKHYEN PAS RNAM PA THAMS CAD
GZIGS PA'I NGANG TSUL 'DI LA MNGA' BAS NA KUN DU BLTA BA'O, ,CHOS
KYI DBYINGS RTOGS PAS GNYIS SU MED PA'I RMAD DU BYUNG BA'I RAB TU
DGA' BA DE'I BDAG NYID DU

LDAN PAS NA MCHOG TU DGA' BA'O, ,SKU'I CHE BA'I BDAG NYID GSUNGS
PA, GZI BRJID CES PA LA SOGS PA STE, GZI BRJID KYI PHRENG BAS 'OD
GSAL BAR BYED PA'I SKU CAN NYID KYIS GZI BRJID PHRENG LDAN NO,
,DE YANG MDZES PAR MTHONG BA'I PHYIR BLTA NA SDUG CES PA STE,
MTHONG NA BDE BA ZHES PA'I DON

@194A *, ,TO; ,DPAL BE'U'I DPE BYAD KYIS BRGYAN TE DPAL GYIS NGES
PAR MTSAN PA'I PHYIR DPAL BE'U'O, ,YANG NA RO STOD SENG GE LTA
BU'I SKU MNGA' BA'I PHYIR THAMS CAD LAS PHUL DU BYUNG BAS DPAL
DANG, MDZES PAS BE'U LTA BUR 'KHYIL PA GANG YIN PA DE NI DPAL GYI
BE'U'O, ,

MDZES PA'I 'OD KYIS SEMS CAN THAMS CAD KYI MI SHES PA'I MUN PA
MUN NAG RNAM PAR 'JOMS PA GANG YIN PA DE NI 'OD BZANG NGO, ,NANG
GI YE SHES KYI 'OD KYIS SHES BYA'I DKYIL 'KHOR MTHA' DAG KUN DU
GSAL BAR MDZAD PA'I PHYIR 'BAR BA'O, ,'OD DE RNAMS KYIS GSAL
ZHING SNANG

BAR BYED PA'I NGANG TSUL DU BYAS PA'I SKU'I 'OD ZER RNAMS KYIS
'BAR ZHING GSAL BA GANG YIN PA DE NI GSAL ZHING 'OD BYED SNANG BA
PO STE, 'KHOR THAMS CAD ZIL GYIS GNON PA'I GZI BRJID CAN ZHES
PA'I DON TO, ,DE LTAR RANG GI DON PHUN SUM TSOGS PA'I LONGS SPYOD
RDZOGS PA'I SKU GSUNGS

NAS GZHAN GYI DON PHUN SUM TSOGS PA GSUNGS PA, SMAN PA CHE MCHOG
CES PA LA SOGS PA STE, LUS DANG NGAG DANG SEMS SU GTOGS PA'I GNAS
NGAN LEN GYI NAD THAMS CAD RAB TU ZHI BAR BYED PA GANG ZAG DANG
CHOS KYI BDAG MED PA BSTAN PA'I SMAN GYI SBYOR BAS SEMS CAN THAMS
CAD KYI NAD

GSO BA'I PHYIR SMAN PA CHEN PO'O, ,GZHI DANG BCAS PA RTZAD NAS
'BYIN PA'I PHYIR MCHOG GO, ,DE'I PHYIR SKYE BA THOG MA MED PA
GCIG NAS GCIG TU BRGYUD PA NAS ZUG PA'I ZUG RNGUR GYUR PA 'DOD
CHAGS LA SOGS PA SDUG BSNGAL GYI RGYU CAN RNAMS 'BYIN PA'I PHYIR
GTZO BO STE ZUG RDU 'BYIN PA SMAN PA'I RGYAL

PO'O; ,DE NYID KYI PHYIR BLA NA MED PA'O, ,SMAN RNAMS MA LUS PA'I
RANG BZHIN SANGS RGYAS KYI CHOS RNAMS KYI YAN LAG GSAL BAR BYED
PAS SEMS CAN THAMS CAD DANG THUN MONG DU LJON SHING LTA BUR GYUR
PAS NA SMAN RNAMS MA LUS LJON PA'I SHING NGO, ,DE NYID NYON MONGS
PA'I NAD RNAMS LA DGRA BO BZHIN

TE RIGS RGYUD DANG BCAS PA ZAD PAR BYED PA'I PHYIR DGRA CHEN POR
'GYUR RO, ,NYON MONGS PA THAMS CAD KYI DGRAR GYUR DU ZIN KYANG MI
MTHUN PA'I GZUGS NI NAM YANG MI MNGA'O ZHES BSTAN PA'I PHYIR
GSUNGS PA, SDU GU ZHES PA LA SOGS PA STE, MTSAN DANG DPE BYAD KYI
DPAL 'BAR BAS YAN

@194B LAG MDZES PA LTE DE DANG LDAN PA'I PHYIR DPAL LDAN NO, ,DE
NYID KYI PHYIR SDU GU ZHES PA SKU MCHOG BLTA BAS CHOG MI SHES
PA'I PHYIR MDZES PA'O, ,DE'I PHYIR 'JIG RTEN GSUM GYI THIG LER
BYED CING RGYAN DU BYED PAS 'JIG RTEN GSUM GYI MCHOG CES PA STE
DON MTHAR CHAGS KYI RNAM PAR BSHAD

PA'O; ,RGYU SKAR RNAMS DANG 'DRA BAS RGYU SKAR TE, NYAN THOS DANG
RANG SANGS RGYAS DANG BYANG CHUB SEMS DPA' LA SOGS PA RANG GI
TSOGS PA DANG GZHAN GYI 'DUS PA THAMS CAD DE, GDUL BYA DE RNAMS
KYI 'KHOR GYI DKYIL 'KHOR GYI 'KHOR LOR STON KA'I ZLA BA'I GZUGS
LTAR DRI MA MED PA'I DPAL

GANG YIN PA DE NI, DPAL LDAN RGYU SKAR DKYIL 'KHOR CAN TE 'JAM
DPAL TE PHYOGS BCU PO RNAMS KYI NAM MKHA' RNAMS NI PHYOGS BCU'I
NAM MKHA' STE, DE'I MTHA' THUG PA NI DON DAM PAR MTHA' MED PA'O,
,DE RNAMS SU GSUNG RAB YAN LAG DGU'I CHOS RNAMS KYI DRIL BU G-YER
KHA'I

BABS 'KHOR BA'I CHOS KYI RGYAL MTSAN CHEN PO BSGRENG BA GANG GANG
YIN PA DE NI, PHYOGS BCU'I NAM MKHA'I MTHAS GTUGS PAR, ,CHOS KYI
RGYAL MTSAN CHEN PO BSGRENG, ,ZHES PA STE BCOM LDAN 'DAS 'JAM
PA'I DBYANGS SO, ,NYON MONGS PA'I GDUNG BA THAMS CAD SGRIB PAR
BYED CING 'GRO BA LA

KHYAB PAS 'GRO BA'I GDUGS TE 'GRO BA LA KHYAB PA'I PHYIR RO, ,DE
LTA BU NI GCIG PU YANG 'DI YIN LA YANGS PA STE RGYA CHE BA YANG
YIN PAS GCIG TU YANGS PA'O, ,DES NA 'GRO BA'I GDUGS KYANG 'DI YIN
LA GCIG TU YANGS PA YANG YIN PAS NA, 'GRO BA'I GDUGS GCIG YANGS
PA

STE; 'GRO BA LA GCIG TU YANGS PA'I GDUGS ZHES THOB PA LA, SDEB
SBYOR GYI DBANG GIS DE LTAR BSDU BA BYAS PA'O, ,DE NYID KYI PHYIR
GSUNGS PA BYAMS PA ZHES PA LA SOGS PA STE, BYAMS PA DANG SNYING
RJE DAG GIS DKYIL 'KHOR LTA BU'I TSUL GYIS 'JIG RTEN GYI KHAMS
THAMS CAD DU KUN NAS

'KHOR TE KHEBS PA'I PHYIR BYAMS DANG SNYING RJE'I DKYIL 'KHOR CAN
TE, BYAMS DANG SNYING RJE'I RANG BZHIN GYI DKYIL 'KHOR 'DI YIN
PAS NA ZHES SBYAR RO, ,THUNG NGU NI NGES PA'I TSIG GO, ,'KHOR
BA'I 'DAM GYI NYES PAS MA GOS PA'I PHYIR PADMA DANG 'DRA BAS
PADMA STE DE YANG 'DI NYID YIN LA, SGEG PA LA

@195A *, ,SOGS PA'I GAR GYI NYAMS DGU DANG LDAN PAS GAR GYIS 'DUL
BA'I SEMS CAN GYI PHUNG PO GDUL BAR BYA BA'I PHYIR GAR GYI DBANG
PHYUG STE GAR MKHAN GYI GTZO BO YIN PAS NA GAR GYI DBANG PHYUG
GO, ,'GRO BA THAMS CAD KYI YID DANG MIG LA SDUG PAR SNANG BA'I
SKU DO SHAL GYIS MDZES PA'I

PHYIR DPAL LDAN NO, ,'DIS NI 'DI 'OD DPAG TU MED PA'I NGO BO NYID
DU GSUNGS SO, ,DGA' BA RGYAS PAR BYED PAS NA RATNA, DKON MCHOG
STE DKON MCHOG GSUM MO, ,DE LTA BU NI CHOS KYI RGYAL SRID BDAG
PO'O, ,MTSAN MAR GYUR BA'I PHYIR DANG SEMS CAN THAMS CAD KYI KUN
DU GDUNG BA PHROG

PAR BYED PA'I PHYIR GDUGS TE DE GANG GI YIN PA NI RIN CHEN GDUGS
SO, ,DE NYID KYI PHYIR KHYAB BDAG CHEN PO ZHES PA RIN CHEN DBANG
PO NYID DO, ,SANGS RGYAS KUN NI MI BSKYOD PA LA SOGS PA STE DE
RNAMS KYI DBUS NA CHE ZHES GSAL BAR GYUR PAS NA, SANGS RGYAS KUN
GYI RGYAL PO CHE, ,ZHES PA RNAMS

PAR SNANG MDZAD CHEN PO'O, ,SANGS RGYAS THAMS CAD KYI GZUGS KYIS
'GRO BA'I BYA BA SGRUB PA'I PHYIR SANGS RGYAS THAMS CAD KYI BDAG
NYID KYI DNGOS PO STE SKU LUS 'DZIN PAS NA, SANGS RGYAS KUN GYI
RNAL 'BYOR CHE, ,ZHES PA STE MI BSKYOD PA'O, ,DE LTAR SANGS RGYAS
LNGA'I RANG BZHIN SPROS PA

MED PA'I DPAL RJE BTZUN 'JAM DPAL DU BSHAD DO, ,DBANG PHYUG CHEN
PO LA SOGS PA'I GDUG PA CAN RNAMS RDO RJE H'Um MDZAD LA SOGS PA'I
KHRO BO'I GZUGS KYIS 'DUL BAR BYED CING 'DIS MCHOD PAR BYED PAS
NA SANGS RGYAS KUN GYI BSTAN PA GCIG GO, ,YANG NA BYANG CHUB SEMS
DPA' ZHI

BA'I GZUGS KYIS SEMS CAN THAMS CAD 'DIS 'DUL BAR BYED PAS NA
BSTAN PA GCIG GO, ,SANGS RGYAS RNAMS THAMS CAD KYI BSTAN PA GCIG
PU YIN PAS SANGS RGYAS KUN GYI BSTAN PA GCIG STE RJE BTZUN NYID
DO, ,RDO RJE NI DE BZHIN NYID GSHEGS PA THAMS CAD DO, ,DE NYID
RIN PO CHE LA

SOGS PA RNAMS KYI DBANG BSKUR BA NYID KYIS KHAMS GSUM PA'I MNGA'
BDAG TU GYUR PA'I MTSAN NYID CAN GYI DPAL GANG YIN PA DE NI RDO
RJE RIN CHEN DBANG BSKUR DPAL LO, ,RIN CHEN KUN NI DE BZHIN
GSHEGS PA THAMS CAD DO, ,DE RNAMS KYI BDAG PO NI DANG PO'I SANGS
RGYAS TE DE'I GZUGS KYIS DBANG

@195B BSKUR BA'I NGANG TSUL GYI PHYIR RIN CHEN KUN BDAG DBANG
PHYUG GO, ,'JIG RTEN DBANG PHYUG KUN NI ZHI BA'I BYANG CHUB SEMS
DPA' THAMS CAD DO, ,DE RNAMS KYI BDAG POR GYUR PAS NA 'JIG RTEN
DBANG PHYUG KUN GYI BDAG STE, THAMS CAD GDUL BA'I PHYIR DE NYID
KYIS BYANG CHUB SEMS DPA' SPRO BAR NUS PA'I

PHYIR RO, ,RDO RJE 'CHANG BA KUN NI PHYAG NA RDO RJE LA SOGS PA
KHRO BO'I GZUGS CAN RNAMS TE, DE RNAMS KYI BDAG POR GYUR PAS DE
LTAR RO, ,YANG NA RIN CHEN KUN BDAG NI, RIN PO CHE'I RIGS KYI
DKYIL 'KHOR GANG YIN PA STE DER RIN CHEN 'BYUNG LDAN GYI GZUGS
KYIS GTZO BOR GYUR PA'I PHYIR RIN CHEN

KUN BDAG DBANG PHYUG GO, ,'JIG RTEN DBANG PHYUG KUN NI 'GRO BA
'DUL BA'I DKYIL 'KHOR GANG YIN PA STE, DER 'OD DPAG MED KYI GZUGS
KYI BDAG POR GYUR PA'I PHYIR 'JIG RTEN DBANG PHYUG KUN GYI BDAG
GO, ,RDO RJE 'CHANG BA KUN NI KHAMS GSUM RNAM PAR RGYAL BA'I
DKYIL 'KHOR GANG YIN

PA STE; ,DER RJE BO STE RDO RJE H'Um MDZAD CHEN PO'I GZUGS SU
GYUR PA'I PHYIR, RDO RJE 'CHANG BA KUN GYI RJE BO 'JAM PA'I RDO
RJE'O, ,SANGS RGYAS THAMS CAD KYI THUGS RJE CHEN PO'I RANG BZHIN
RNAM PA THAMS CAD MKHYEN PA NYID KYI THUGS KYI NGO BO NYID KYI
PHYIR SANGS RGYAS KUN GYI THUGS RJE'O, ,PHO'I RTAGS NYID NI

'JAM DPAL GYI MTSAN GYI TSUL YIN PA'I PHYIR RO, ,SANGS RGYAS
THAMS CAD KYI RANG BZHIN GYI THUGS CHEN PO GANG GI YIN PA ZHES
TSIG RNAM PAR SBYAR RO, ,DE BZHIN GSHEGS PA THAMS CAD DANG MNYAM
PA NYID KYIS THUGS LA KHYAB PAS SANGS RGYAS KUN GYI THUGS LA GNAS
SO, ,MTSAN DANG DPE BYAD KYIS

BRGYAN PA'I SANGS RGYAS THAMS CAD KYI SKU'I GZUGS SU BDAG NYID
THAMS CAD STON PAS NA SANGS RGYAS KUN GYIS KU CHE STE, SANGS
RGYAS THAMS CAD KYI SKU CHE BA NYID CIG CAR 'JIG RTEN GYI KHAMS
THAMS CAD DU SEMS CAN GYI DON DU SPRO BA'I PHYIR RO, ,DBYANGS KYI
YAN LAG THAMS CAD LA 'JUG PA'I

RGYU'I RTZA BA YIN PA'I PHYIR SANGS RGYAS KUN GYI GSUNG YANG YIN
NO, ,THUNG BA NYID NI MING GI TSUL YIN PA'I PA'I PHYIR RO, ,YANG
NA SANGS RGYAS THAMS CAD DANG 'BREL PA'I GSUNG GANG LA MNGA' BA
ZHES TSIG RNAM PAR SBYOR RO, ,DBYER MI PHYED PA'I YE SHES KYI NYI
MAS PHYI DANG NANG GI MI SHES PA'I MUN NAG RNAM

@196A *, ,PAR 'JOMS SHING SNANG BA'I RGYUR GYUR PA'I PHYIR, RDO
RJE NYI MA SNANG BA CHE'O, ,MI PHYED PA'I YE SHES ZLA BA'I TSUL
GYIS SEMS CAN THAMS CAD KYI NYON MONGS PA'I KUN DU GDUNG BA PHROG
PAR BYED CING BSIL ZHING DRI MA MED PA'I 'OD ZER GYIS GSAL BAR
BYED PA'I PHYIR RDO RJE ZLA BA DRI MED 'OD

DE; ZLA BA YANG 'DI YIN LA DRI MA MED PA'I 'OD KYANG YIN PAS ZHES
TSIG RNAM PAR SBYAR RO, ,CHAGS BRAL DANG CHAGS BCAS LA SOGS PA'I
GDUL BYA'I SEMS CAN RJES SU GZUNG BA'I PHYIR, CHAGS BRAL SOGS PA
LA SHAS CHER KUN DU ZHEN PA'I MTSAN NYID KYI 'DOD CHAGS GANG YIN
PA DE NI

CHAGS BRAL LA SOGS CHAGS PA CHE'O, ,SNGAGS KYI TSUL LA NI RNAM PA
GZHAN DU STE DE YANG BLA MA LAS SHES PAR BYA'O, ,SANGS RGYAS
THAMS CAD KYI GZUGS SPRO BA'I PHYIR KHA DOG SNA TSOGS PA SHIN TU
'BAR BA'I 'OD GANG YIN PA DE NI KHA DOG SNA TSOGS 'BAR BA'I 'OD
DO, ,YANG DAG PAR

RDZOGS PA'I SANGS RGYAS RNAMS KYI RDO RJE SKYIL KRUNG NI DBYER
MED PA STE DE BCINGS NAS KHYAD PAR DU ZUNG DU BCAS PAS BDUD THAMS
CAD LAS RGYAL BA'I BYA BA MDZAD DE, DE SKAD DU, RDO RJE SKYIL
KRUNG BCAS NAS NI, ,BDUD RNAMS THAMS CAD RAB TU 'JOMS, ,ZHES
GSUNGS SO, ,DE YANG THABS DANG

SHES RAB RNAM PAR DAG PA'I RANG BZHIN G-YON DANG G-YAS PA'I RKANG
PA DAG G-YON DANG G-YAS PA'I BRAL DAG GI STENG DU BKOD PA NI BCOM
LDAN 'DAS RJE BTZUN 'JAM DPAL GYI RDO RJE SKYIL KRUNG STE DE NI
KUN RDZOB TU'O, ,DON DAM PAR NI RDO RJE YANG DAG PAR RDZOGS PA'I
SANGS RGYAS DANG, SKYIL KRUNG NI

CHOS THAMS CAD STONG PA NYID KYI YE SHES TE, DE NYID SKU GSUNG
THUGS LEGS PAR GNAS PA'I RGYUR GYUR PA'I PHYIR, GDAN GYI YUL GANG
YIN PA DE NI RDO RJE SKYIL KRUNG RDZOGS SANGS RGYAS TE, DE KHO
NAS BDUD THAMS CAD LAS RNAM PAR RGYAL BAR GYUR PA'I PHYIR RO ZHES
DGONGS PA'O, ,SANGS

RGYAS RNAMS KYI 'GRO BA NI CHOS KYI 'BEL BA'I GTAM STE, DE'I CHOS
SO SOR RTOGS PAR BYED CING, CHOS THAMS CAD RANG BZHIN MED PA'I
MTSAN NYID DE 'DZIN PAS NA, SANGS RGYAS 'GRO BA'I CHOS 'DZIN
PA'O, ,'GRO BA LA GCIG TU BKRA SHIS PA'I PHYIR DANG, GOS PA MED
PA'I PHYIR SANGS RGYAS

@196B NI PADMA LTA BU STE, DE'I PHYIR DE LAS BYUNG BA GANG YIN PA
DE NI SANGS RGYAS PADMAR SKYES TE TSOGS GNYIS YANG DAG PAR BSAGS
PA'I PHYIR DPAL LDAN NO, ,DE NYID THAMS CAD MKHYEN PA RNAMS KYI
YE SHES KYI MDZOD 'DZIN PAS NA, KUN MKHYEN YE SHES MDZOD 'DZIN
PA'O, ,SGYU 'PHRUL SNA TSOGS A'A LI

KA KHAMS GSUM DU NYE BAR STON PA NI DE'I BDAG NYID DU 'DZIN PAS
NA, SGYU 'PHRUL SNA TSOGS 'CHANG BA'O, ,DE NI GZHAN DU SO SOR
NGES PA'I SPRUL PA'I BYED PA PO DANG, ZIL GYIS MI NON PAR MDZES
PA'I PHYIR RGYAL PO GTZO BO, ,JI LTAR RGYAL PO SGYU 'PHRUL SNA
TSOGS 'CHANG BA YIN ZHE NA, GSUNGS PA,

CHE BA SANGS RGYAS ZHES PA LA SOGS PA STE, SANGS RGYAS RNAMS KYI
RIG SNGAGS NI SHES RAB KYI PHA ROL TU PHYIN PA STE, DE'I STOBS
KYIS 'JIG RTEN LAS 'DAS PA'I SPRUL PA BYED PA'I BDAG NYID CHEN PO
DE 'DZIN PAR BYED PAS NA CHE BA SANGS RGYAS RIG SNGAGS 'CHANG
NGO, ,SNGAR BSHAD PA'I SNGAGS KYI DON

GYI RANG BZHIN GYI MTSAN RNAMS YANG DAG PAR RDZOGS PA'I PHYIR
GSUNGS PA, RDO RJE RNON PO ZHES PA LA SOGS PA STE, CHOS THAMS CAD
BDAG MED PAR SHIN TU YANG SO SOR RTOG PAS RDO RJE LTAR RNO BAS NA
RDO RJE RNON PO'O, ,BDAG TU RMONGS PA'I RTZA BA CAN 'JIG TSOGS LA
LTA BA'I YAL GA DANG LO MA DANG LDAN PAS

NYON MONGS PA'I SHING CHEN PO GCOD PAR BYED PA'I PHYIR RAL GRI
CHEN PO'O, ,RNAM PAR RTOG PA RNAM PA SNA TSOGS KYI DRI MA DANG
BRAL BAS RNAM PAR DAG PA'I PHYIR RNAM PAR DAG PA'O, ,'DI BLA NA
MED PA YIN PA'I PHYIR MCHOG GO, ,RANG BZHIN GZHAN DU MI 'GYUR
BA'I PHYIR 'GYUR MED DE 'GYUR BA MED PA'I MCHOG

CHOS KYI SKU'O, ,'DIS NI 'DI LTAR BSTAN TE, NGES PAR 'BYED PA'I
SHES RAB KYI SDUG BSNGAL MA LUS PA BCAD PAS SHIN TU RNAM PAR DAG
PA'I CHOS KYI SKU THUGS SU CHUD PAS RNAM PAR MI RTOG PA NYID DU
GYUR PA NI BADZRA T'IKshnA ZHES PA'I SNGAGS KYI DON YIN NO,
,SNGAGS GNYIS PA'I DON GSUNGS PA, SDUG

BSNGAL GCOD CES PA LA SOGS PA STE, RANG DANG GZHAN GYI RGYUD DU
GTOGS PA'I SDUG BSNGAL MTHA' DAG GTZOD PAR BYED PAS NA SDUG
BSNGAL GCOD PA STE, DE YANG THEG PA CHEN PO DANG, RDO RJE'I CHOS
NYID KYI DON STON PA GNYIS SU MED PA'I RANG BZHIN TE, DE NYID
SEMS CAN THAMS CAD KYI THE TSOM

@197A *, ,GCOD PA'I PHYIR RO, ,DE DE'I BDAG NYID DU 'DZIN PA GANG
YIN PA DE NI, THEG PA CHEN PO SDUG BSNGAL GCOD, ,MTSON CHA CHEN
PO RDO RJE CHOS, ,ZHES PA STE THEG PA CHEN PO THAMS CAD NI RDO
RJE'I CHOS NYID KYI DON STON PA YIN TE, DU: KHATZTSE DA ZHES PA'I
SNGAGS KYI DON TO, ,SNGAGS

GSUM PA'I DON GSUNGS PA, DZIN DZIK CES PA LA SOGS PA STE,
SANGS RGYAS RNAMS THAMS CAD KYI SHES RAB DANG YE SHES KYI SNYING
PO DE YANG DZIN DZIK STE DE YANG RJE BTZUN 'JAM DPAL NYID DE,
DE SKAD DU, SANGS RGYAS SHES RAB YE SHES KYI, ,SNYING PO DZIN
DZIK TU BSHAD, ,CES SO, ,DE'I PHYIR

GSUNGS PA, RDO RJE ZHES PA LA SOGS PA STE, SO SO YANG DAG PAR RIG
PA BZHI BSGOMS PAS MI PHYED CING ZAB MOR GYUR PA'I BLO'I RANG
BZHIN GYI PHYIR RDO RJE ZAB MO YANG 'DI YIN LA RDO RJE BLO YANG
YIN PAS NA, RDO RJE ZAB MO DANG RDO RJE'I BLO'O, ,G'AMBHI RMA NI
ZAB MOR GRAGS PA'I DON LA DE PHAN GYI YAn SBYAR BA'I

MTHA'O, ,DE NYID CHOS THAMS CAD KYI DE NYID JI LTAR GNAS PA BZHIN
YANG DAG PAR KHONG DU CHUD PAS NA DON BZHIN RIG PA'O, ,DE LTAR
CHOS THAMS CAD SO SOR RIG PA'I SHES RAB KYIS ZAB PA DANG RGYA CHE
BA'I SANGS RGYAS KYI CHOS THAMS CAD THUGS SU CHUD PA DANG, SHES
BYA MA LUS PA THUGS SU CHUD PA

'BYUNG BA GANG YIN PA DE NI, PRADZNY'A DZNY'A NA ZHES BYA BA'I
SNGAGS KYI DON TO, ,YI GE BCU GNYIS PA'I SNGAGS KYI DON BSTAN
PA'I PHYIR GSUNGS PA, PHA ROL PHYIN PA KUN ZHES PA LA SOGS PA PHA
ROL TU PHYIN PA KUN NI RIN CHEN PADMA'I PHA ROL TU PHYIN PA LA
SOGS PA NAS, RDO RJE LAS KYI PHA ROL TU PHYIN PA'I

MTHAR THUG BA BCU GNYIS DANG, SA RNAMS KUN KYANG MOS PA SPYOD PA
LA SOGS PA NAS KUN DU 'OD KYI MTHAR THUG PA BCU GNYIS SO, ,RANG
DANG GZHAN DANG 'BREL PA'I PHA ROL TU PHYIN PA THAMS CAD NGES PAR
RDZOGS PA'I PHYIR PHA ROL TU PHYIN PA KUN RDZOGS PA'O, ,SA RNAMS
THAMS CAD KYIS

RNAM PAR BRGYAN PAR BYED PAS NA, SA RNAMS KUN GYI RGYAN DANG LDAN
PA STE, DE NYID KYIS BRGYAN PA GANG YIN PA ZHES TSIG RNAM PAR
SBYAR RO, ,SNGAGS BZHI PA'I DON GSUNGS PA, RNAM PAR DAG PA ZHES
PA LA SOGS PA STE, RNAM PAR DAG PA DE YANG BDAG MED PA'I CHOS YIN
PAS NA,

@197B RNAM PAR DAG PA BDAG MED CHOS TE DE NI YANG DAG PA'I YE
SHES SO, ,DE NYID MI SHES PA'I MUN NAG 'JOMS PAR BYED PA'I PHYIR
ZLA'O, ,DE NYID SNYING GI 'OD DE NANG GI 'OD GANG YIN PA DE NI,
RNAM PAR DAG PA BDAG MED CHOS, ,YANG DAG YE SHES ZLA SNYING 'OD,
,CES PA STE BDAG DANG

BDAG GI BA DANG BRAL BA RNAM PAR DAG PA BDAG MED PA'I CHOS KHONG
DU CHUD PAS 'JIG RTEN LAS 'DAS PA'I SHES RAB KYI BDAG NYID CHES
DRI MA MED PA'I CHOS DANG YE SHES KYI SKU BRNYES PAS NA DZNY'A NA
K'A YA ZHES PA'I SNGAGS KYI DON TO, ,SNGAGS LNGA PA'I DON GSUNGS
PA, SGYU 'PHRUL DRA BA ZHES PA LA SOGS

PA STE; SPRUL PA'I SGYU 'PHRUL NYID 'CHANG ZHING 'GUGS PA'I RGYUR
GYUR PA'I PHYIR DRA BA'O, ,DE LA CHER BRTZON PAS NA BRTZON CHEN
GANG YIN PA DE NI BRTZON CHEN SGYU 'PHRUL DRA BA'O, ,SNGAGS DANG
PHYAG RGYA DANG DKYIL 'KHOR DANG LHA'I RNAL 'BYOR DANG LAS RAB
'BYAMS LA SOGS PA RGYUN CHAGS PA NYID

DU BYE BRAG TU RTOGS PAR BYED PAS NA RGYUD DO, ,RGYUD DE RNAMS
THAMS CAD KYI BDAG PO'O, ,MCHOG NI GTZO BO STA BCOM LDAN 'DAS
'JAM DPAL TE, SNGAGS DANG PHYAG RGYA DANG DKYIL 'KHOR LA SOGS PA
SPRUL PA SNA TSOGS PA'I TSUL GYIS BYA BA DANG, SPYOD PA DANG RNAL
'BYOR GYI RGYUD LA SOGS

PA'I BDAG POR GYUR PA NYID KYIS THAMS CAD KYI 'KHOR LOR SGYUR BA
STE, W'A G'I SHVA RA ZHES PA'I SNGAGS KYI DON TO, ,SNGAGS DRUG
PA'I DON GSUNGS PA, RDO RJE GDAN NI ZHES PA LA SOGS PA STE, RDO
RJE MA LUS PA RNAMS NI DE BZHIN GSHEGS PA RNAMS TE, PHUNG PO
LNGA'I BDAG NYID AA RA PA TZA

NA'I DON GYIS KUN NAS YONGS SU MTSAN PA'I MTSAN MA CAN BCOM LDAN
'DAS NYID DE, YI GE LNGAS MTSAN PA NI CHOS THAMS CAD KYI DE KHO
NA NYID DO ZHES DGONGS PA'O, ,DE YANG AA NI SKYE BA MED PA DANG
'GOG PA MED PA LA SOGS PA SO SOR RTOGS PAR BYED PA NYID KYI AA
YIG CHOS THAMS CAD KYI SGO'O

ZHES SO, ,RA NI CHOS THAMS CAD RDUL DANG BRAL BA DANG THUGS RJE
CHEN PO'I CHAGS PAS CHAGS PA ZHES PA'O, ,PA NI SKYE BA MED PA
DANG THUGS RJE CHEN PO'I CHAGS PA DANG SHES RAB DANG THABS KYI
BDAG NYID KYI PHYIR DON DAM PA'O ZHES SO, ,TZA NI SA DANG PHA ROL
TU PHYIN PA LA SOGS PA DANG SNGON GYI SPYOD PA DE DAG

@198A *, ,GI RGYU DANG BRAL BA'O ZHES SO, ,DA NI NAM MKHA' DANG
'DRA BAR NYE BAR DMIGS PA'I SGRIB PA THAMS CAD DANG BRAL BA'I
CHOS KYI SKU'I MTHAR THUG PA'O ZHES STON PA'I PHYIR TE, DE LTAR
NA, RDO RJE'I GDAN NI MA LUS LDAN, ,ZHES PA'O, ,SNA TSOGS GZUGS
CAN 'JAM DPAL NYID DO, ,

DE LTAR YI GE LNGA'I SNGAGS KYI DE KHO NA NYID KYI TSUL GYI PHYIR
YE SHES SKU RNAMS MA LUS 'CHANG BA STE, RDO RJE SEMS PA'I GZUGS
ZHES PA'I DON TO, ,RNAM PA THAMS CAD DU KUN NAS SEMS CAN THAMS
CAD LA BZANG ZHING DGE BA DANG, GANG GI PHYIR RANG NYID KYANG
RNAM PA THAMS CAD DU DGE BA'I RANG

BZHIN GYI PHYIR KUN DU BZANG PO'O, ,GZHAN LA PHAN PA SKYED PA'I
BLO GROS BZANG PO MNGA' BAS NA BLO GROS BZANG PO'O, ,LHUN GYIS
GRUB PAR SEMS CAN THAMS CAD LA DGE BA'I SA BON BYED PAS SA'I
SNYING PO DANG 'DRA BAS SA'I SNYING PO'O, ,SEMS CAN DANG SNOD KYI
NGO BO'I 'GRO BA RNAM PAR 'DZIN PAR

NUS PA'I BSOD NAMS DANG YE SHES KYI TSOGS KYI BDAG NYID KYI PHYIR
'GRO BA 'DZIN NO, ,CHEN PO NI YANGS PA YIN LA, SNYING PO NI DBUS
TE DE GANG YIN PA NI SNYING PO CHE'O, ,SANGS RGYAS THAMS CAD KYI
CHOS NYID NI SKU LUS RNAMS KYI SNYING PO CHEN PO YIN PAS NA,
SANGS RGYAS KUN GYI SNYING PO CHE, ,ZHES

PA STE BCOM LDAN 'DAS 'DI NI DE BZHIN GSHEGS PA THAMS CAD KYI
SNYING PO YIN PA'I PHYIR RO ZHES DGONGS PA'O, ,'DIS NI CHOS THAMS
CAD KYI RANG BZHIN NYID NI RJE BTZUN 'JAM DPAL LO ZHES BSTAN TO,
,DE LTAR YANG LUNG LAS DE BZHIN GSHEGS PA NI CHOS THAMS CAD KYI
SNYING PO'O ZHES

DANG; GZHAN YANG BSHAD DE, DNGOS PO KUN GYI RANG BZHIN 'DZIN,
,ZHES SO, ,JI LTAR NA 'DI SANGS RGYAS KUN GYI SNYING PO YIN ZHE
NA GSUNGS PA, SNA TSOGS SPRUL PA'I ZHES PA LA SOGS PA STE, SNA
TSOGS PA'I SPRUL PA GANG LA MNGA' BA DE NI SNA TSOGS SPRUL PA'O,
,'KHOR LO NI

DKYIL 'KHOR RO, ,DE SPRO BA DANG BSDU BA'I GNAS BSTAN PAR GYUR
PA'I GZHI'I RTZA BA 'DZIN PAR BYED PAS NA SNA TSOGS SPRUL PA'I
'KHOR LO 'CHANG BA'O, ,'DIS NI DE BZHIN GSHEGS PA THAMS CAD KYI
DKYIL 'KHOR CHEN PO MTSON PAR BYAS PA YIN NO, ,DE'I SPROS PA NI
'JAM DPAL

@198B GRAGS PA LA SOGS PAS GZHAN DU RNAM PAR PHYES ZIN PA NYID
KYIS MTSAN YANG DAG PAR BRJOD PA'I DKA' 'GREL 'DIR NI MTSAN JI
LTA BA BZHIN GO BAR BYA BA'I PHYIR MNGAS PA'I 'JIGS PAS MA BRIS
SO, ,DNGOS PO KUN GYI RANG BZHIN NI GDOD MA NAS SKYE BA MED PA'I
NGO BO'O, ,DE'I MCHOG STE

THAMS CAD LAS BLA MAR GYUR PA'I GTZO BO'O, ,DE NYID KYI PHYIR
DNGOS PO KUN GYI RANG BZHIN 'DZIN NO, ,CHOS DANG CHOS CAN GYI
KHYAD PAR BRTAGS PA'I YANG DAG PAR BRJOD PA GSUNGS SO, ,SKYE MED
ZHES PA LA SOGS PA STE, SKYE BA MED PA NI CHOS THAMS CAD SKYE BA
MED PA'I RANG BZHIN TE

DE GANG YIN PA DE SKYE MED CHOS SO, ,CHOS NI CHOS CAN LA BSTAN PA
MED KYI 'DIS BRTAGS NA CHOS DANG CHOS CAN GNYIS KYANG RANG BZHIN
MED PA'I PHYIR SKYE BA MED DO ZHES BSTAN TO, ,DE NYID KYI PHYIR
SNA TSOGS DON DE 'DI LAS SNA TSOGS 'BYUNG BAS ZHES SBYAR TE,
DNGOS PO DANG LDAN PA'I CHOS LAS

MOS PA SNA TSOGS PA'I SEMS CAN GYI DON GYI KHYAD PAR BYED NUS PA
MED DO ZHES DGONGS PA'O, ,DE NYID KYI PHYIR GSUNGS PA, CHOS KUN
NGO BO NYID 'CHANG BA, ,ZHES PA STE RANG BZHIN MED PA'I CHOS DANG
CHOS CAN GYI NGO BO ZHES BCOM LDAN 'DAS KYI DGONGS PA'O, ,DE NYID
KYI PHYIR GSUNGS PA,

SKAD CIG CES PA LA SOGS PA STE, SKAD CIG MA GCIG KHO NA LA CHOS
THAMS CAD KYI RANG BZHIN THUGS SU CHUD PA'I LAS RDZOGS PA'I BLO
NI SHES RAB STE, DE GANG YIN PA NI SKAD CIG GCIG LA SHES RAB
CHE'O, ,MA H'A PRADZNY'A ZHES KLOG PA NA THUNG DU'I DON NI, RANG
GI DON CAN GYI DE PHAN GYI RKYEN

AA nI'I MTHA'O, ,DE'I PHYIR CHOS KUN KHONG DU CHUD PA 'CHANG BA
STE, CHOS THAMS CAD KHONG DU CHUD PA'I RNAM PA THAMS CAD MKHYEN
PA NYID KYI YE SHES DE'I BDAG NYID DU 'DZIN PAS NA DE LTAR BSHAD
DO, ,DE'I PHYIR GSUNGS PA, CHOS KUN MNGON PAR ZHEN PA LA SOGS PA
STE, CHOS THAMS CAD

NI 'JIG RTEN DANG 'JIG RTEN LAS 'DAS PA RNAMS TE, DE RNAMS MNGON
PAR RDZOGS PAR RTOGS PA'I BYANG CHUB GANG YIN PA DE NI CHOS KUN
MNGON PAR RTOGS PA'O, ,YANG DAG PA NI DE KHO NA NYID DO, ,DE'I
MTHA' NI DE'I MTHAR THUG PA STE, DE MKHYEN PAS NA YANG DAG MTHAR
THUG PA'O, ,DE'I PHYIR

@199A *, ,GSUNGS PA, MCHOG CES PA LA SOGS PA STE, MCHOG KYANG 'DI
YIN LA CHOS THAMS CAD THUGS SU CHUD PA'I BLO YANG YIN PAS NA BLO
MCHOG STE SHES RAB KYI PHA ROL TU PHYIN PA'I RANG BZHIN NYID KYI
PHYIR BCOM LDAN 'DAS SO, ,YANG NA MCHOG DANG BLO GANG YIN PA ZHES
'BYIN PA'I TSIG RNAM

PAR SBYAR RO, ,GNAS NGAN LEN DANG RNAM PAR RTOG PA THAMS CAD RNAM
PAR SPANGS PAS NA BRTAN ZHING MI 'GYUR BA'I PHYIR MI G-YO BA'O,
,MA RIG PA DANG 'DOD CHAGS LA SOGS PA'I RNYOG PA DANG BRAL BAS
SHIN TU RAB TU DANG BA'I YID KYI RANG BZHIN GYI BDAG NYID GANG
YIN PA DE NI RAB TU DANG BA'I BDAG STE,

YANG DAG PAR RDZOGS PA'I SANGS RGYAS KYI BYANG CHUB ZAD PA DANG
MI SKYE BA SHES PA'O, ,DRI MA ZAD DANG MI SKYE BA'I, ,YE SHES
BYANG CHUB CES BRJOD DE, ,ZAD MED SKYE MED PHYIR DE DAG ,GO RIMS
JI BZHIN SHES PAR BYA, ,ZHES BYAMS PAS GSAL BAR GSUNGS PA'I PHYIR
'DUS BYAS THAMS CAD ZAD

PA'I TSUL NI STONG PA NYID DO, ,STONG PA NYID KYI NGO BO NYID YIN
PAS NA 'DUS BYAS NYID 'DUS MA BYAS SO, ,DE'I PHYIR 'DUS BYAS DANG
'DUS MA BYAS KYI CHOS THAMS CAD MNYAM PA NYID NI MI ZAD PA'O,
,'DIR RNAM PAR RTOG PA THAMS CAD ZAD PAR 'GYUR ZHES SBYAR TE, DE
YANG ZAD PA NI ZAD

PAR MI 'GYUR TE ZAD PA DE YANG 'GRIB PA MED DO, ,GAL TE ZAD PA
ZAD PAR GYUR NA 'GOG PA YANG ZAD PAS MYA NGAN LAS 'DAS PA MED PAR
'GYUR TE, DE'I PHYIR ZAD PA NI ZAD PAR MI 'GYUR RO, ,GANG ZAG PAR
MI 'GYUR BA DE NI MI SKYE'O, ,GANG MI SKYE BA DE NI ZAD PAR MI
'GYUR TE, DE LTAR

CHOS THAMS CAD MNYAM PA NYID KYI RANG BZHIN DE BZHIN NYID DE DE
THUGS SU CHUD PA NI ZAD PA DANG MI SKYE BA SHES PA STE DE NYID NI
BYANG CHUB BO, ,DE DE'I BDAG NYID DU 'DZIN PAS NA, RDZOGS PA'I
SANGS RGYAS BYANG CHUB 'CHANG, ,ZHES BYA'O, ,BYE BRAG TU SMRA BA
DAG NI BYANG CHUB NI NYON MONGS PA MTHA' DAG

ZAD PA DANG, SLAR MI SKYE BAR 'GYUR BA CIG CAR BA STE, RKUN PO
PHYIR PHYUNG BA DANG SGO GLEGS BCAD PA DUS MNYAM PA BZHIN NO ZHES
'DOD DO, ,DE NI SANGS RGYAS KUN GYI MNGON SUM STE, SANGS RGYAS
RNAMS LA DE LTA BU'I BDAG NYID KYI BYANG CHUB MED DE, DE NI DE
RNAMS LA LKOG TU MA GYUR PA'I PHYIR

@199B RO ZHES SBYAR RO, ,SANGS RGYAS RNAMS NI SGRIB PA THAMS CAD
LAS NGES PAR GROL BA'I PHYIR SHES BYA THAMS CAD SNANG BAR BYED
PA'I BDAG NYID CAN GYI YE SHES KHO NA ME LCE DANG 'DRA BAS ME LCE
STE, YE SHES KYI ME LCE DE SHIN TU 'OD GSAL BAS NA YE SHES ME LCE
'OD RAB GSAL BA'O, ,DE NYID

KYI PHYIR, 'DOD PA'I DON SGRUB DAM PA STE, ,'DOD PA'I DON NI RANG
DANG GZHAN RNAMS KYI SANGS RGYAS NYID DE DE MCHOG TU SGRUB PA'O,
,NGAN SONG THAMS CAD NI DMYAL BA LA SOGS PA'I 'GRO BA RNAMS SO,
,KHYAD PAR DU SBYONG BAR BYED PAS NA NGAN SONG THAMS CAD RNAMS
SBYONG BA'O, ,

DE'I PHYIR MGON PO SEMS CAN KUN GYI MCHOG STE MGON DU GYUR PA'I
PHYIR RO, ,NYON MONGS PA'I 'CHING BA GROL BAR BYED PA'I PHYIR,
SEMS CAN THAMS CAD RAB GROL BYED DO, ,'DI CI LTA BU ZHE NA GSUNGS
PA, NYON MONGS ZHES PA LA SOGS PAS TE, NYON MONGS PA RNAMS DANG
LHAN CIG

G-YUL 'GYED PA LA GCIG TU DPA' BA STE, GNYIS PA MED PA'I DPA' BO
BZANG PO YIN PAS NA NYON MONGS G-YUL DU DPA' GCIG PA'O, ,DPA'
BO'I SGRA SNGON DU BKOD PA NI NGES PAR TSIG GI GTZUG LAG GI PHYIR
RO, ,DPA' BA NYID KYI RGYU GSUNGS PA, MI SHES ZHES PA LA

SOGS PA STE MI SHES PA'I DGRA'I DREGS PA STE KHENGS PA'O, ,DE
'JOMS PAR BYED PA NI SHES RAB KYI RANG BZHIN GYI SKU CAN 'JAM
DPAL YIN PAS DE LTAR BSHAD DO, ,NYON MONGS PA'I G-YUL DU DPA'
GCIG PU YANG 'DI YIN LA MI SHES PA'I DGRA'I 'DREGS PA 'JOMS PA
YANG YIN PAS

ZHES TSIG RNAM PAR SBYAR RO, ,DGONGS PA MIN PA'I BSHAD PA NI LUNG
LAS RTOGS PAR BYA'O, ,MI SHES PA LAS BYUNG BA'I NYON MONGS PA
DANG MI SHES PA DE DAG SHES RAB KYI RAL GRIS NGES PAR 'JOMS SHING
RTZAD NAS GCOD PA'I PHYIR TE, NYON MONGS PA'I TSOGS GSOD CING
'JOMS

PAR BYED PA ZHES PA'I DON TO, ,BDUD DANG MU STEGS LA SOGS PA
MTHA' DAG LAS RNAM PAR RGYAL BA'I DGA' STON GYI GAR GYIS 'DUL
BA'I 'GRO BA RJES SU GZUNG BAR BYA BA'I PHYIR SGEG PA LA SOGS
PA'I GAR GYI NYAMS DGU'I KHYAD PAR GYI PHUL DU BYUNG BA GSAL BAR
BYA BA'I PHYIR GSUNGS PA,

@200A *, ,BLO LDAN SGEG 'CHANG ZHES PA LA SOGS PA STE, DE LTA
BU'I NGO BO LAS LANGS TE GAR GYI KHYAD PAR SGEG PA STE DE YANG
GTZANG ZHING 'BAR BA'O, ,SHIN TU GTZANG ZHING PHUL DU BYUNG BAR
GSAL BAS SEMS CAN THAMS CAD KYI BSAM PA RJES SU CHAGS PAR BYED PA
NI BLO'O, ,DE NI

SGEG PA DANG 'DRA BAS BLO LDAN SGEG PA'O, ,DE DE'I BDAG NYID KYIS
'CHANG BAS NA BLO LDAN SGEG 'CHANG NGO, ,DH'I: ZHES RNAM PAR CAD
PA DANG BCAS PAR KLOG PA YANG SBYAR RO, ,DER NI, BDE GSHEGS SHES
RAB DRI MA MED, ,RDO RJE RNON POR DE BSHAD DO, ,ZHES GSUNGS PAS
DRI MA MED PA'I

SHES RAB KYI BDAG NYID CAN GYI PHYIR DE NYID NI BLO'O, ,GAL TE
BLO YIN NA DE NI SO SO RANG RIG PA'I BDAG NYID CAN GZUGS CAN MA
YIN PAS DE JI LTAR NA GZUGS SNA TSOGS SU SNANG BAR BYED CE NA
BDEN TE, SHIN TU RNAM PAR DAG PA'I SEMS KHO NA SMON LAM GYI PHAN
PA'I DBANG GIS DE LTA DE LTAR

GDUL BYA LA SO SOR SNANG BAS NA SKYON MED DO, ,DE SKAD DU YANG,
AE MA'O SANGS RGYAS SKYOB KUN GYI, ,ZAG PA MED PA'I SHES RAB STE,
,SHES RAB DRI MED BSAM MI KHYAB, ,SEMS DPA'I LUS SU GYUR PA YIN,
,ZHES SO, ,DE NYID KYI PHYIR GZUGS KYIS DREGS PA'I GDUL BYA'I
SKYE BO GZHUG PA'I

DON DU SGEG 'CHANG ZHES GSUNGS PA STE, MTSAN DANG DPE BYAD 'BAR
ZHING GSAL BA'I SGEG PA DANG, RGYAN GYIS MDZES PAS 'JIG RTEN GSUM
GYI GNAS SU DGA' STON MDZAD PA'O ZHES PA'I DON TO, ,DE'I PHYIR
DPAL LDAN TE MDZES PA MA LUS PA'I GTER DU GYUR PA 'JAM DPAL GZHON
NU'O ZHES

DGONGS PA'O, ,BDUD GDUG PA CAN LAS RNAM PAR RGYAL BA LA MKHAS
SHING SPRO BA'I NGO BO NI DPA' BA'I NYAMS KYI DON TO, ,SEMS CAN
DE LTA BU GDUL BA'I DON KHO NAR 'JIG RTEN LAS 'DAS PAS SMAD PA'I
DNGOS PO LTA BU MI SDUG PA'I 'JIGS RUNG GI NYAMS SU MYONG BA'I
DON TO, ,DPA'

BA DANG 'JIGS SU RUNG BA DE DAG DANG RJES SU MTHUN PA'I GZUGS
'DZIN PAR MDZAD PAS NA DPA' ZHING 'JIGS RUNG GZUGS 'DZIN PA'O,
,'DIS NYE BAR MTSON NAS GZHAN GAR GYI NYAMS DGU DANG RJES SU
MTHUN PA'I GZUGS 'DZIN PA ZHES PA'I DON TO, ,DE NYID SGYU 'PHRUL
CHEN PO GAR GYI DBANG

@200B PHYUG NYID DU RTOGS PAR BYED PA NI LAG PA'I DBYUG PA ZHES
PA LA SOGS PA STE, MTSON CHA SNA TSOGS PAS BREL BA'I LAG PA'I
DBYUG PA BRGYA PO RNAMS KUN NAS PHYOGS THAMS CAD DU KHYAB PAR
SKYOD PAR BYED PA DANG, GANG DU ZHABS BRGYA PA RNAMS KYANG SA
GZHI GANG BAR SKYOD PAR BYED PA DE LTA

BU'I GAR BYED PA GANG YIN PA DE LTA BU NI, LAG PA'I DBYUG PA
BRGYA BSKYOD CING, ,RKANG PA BSKYOD PAS GAR BYED PA, ,ZHES SO,
,DE NYID KYIS NA GSUNGS PA, DPAL LDAN ZHES PA LA SOGS PA STE,
DPAL LDAN LAG PA BRGYAS GANG BA STE LAG PA'I DKYIL 'KHOR GYI
GRANGS BRGYAS NAM

MKHA' KHYAB PA STE, NAM MKHA'I KHONGS THAMS CAD DU GAR BYED PA
GANG YIN PA DE NI, DPAL LDAN LAG PA BRGYAS GANG LA, ,NAM MKHA'
KHYAB PA GAR BYED PA'O, ,LAG PA'I DBYUG PA BRGYA BSKYOD CING,
,ZHES PA DANG, DPAL LDAN LAG PA BRGYAS GANG LA, ,ZHES PA LA RNAM
DBYE THA DAD

PAR KLOG PAR BYED PA MTHONG STE, DE YANG RJE BTZUN GYI KHYAD PAR
NYID KYIS RNAM PAR BSHAD PAR BYA'O, ,'JIG RTEN LAS 'DAS PA'I GAR
BYED PA'I KHYAD PAR STON PAR BYED PA NI, RKANG PA GCIG GIS ZHES
PA LA SOGS PA STE, RKANG PA GCIG GIS SA'I DKYIL 'KHOR GYI MTHIL
GNON CING

LJID KYIS PHAB NAS BZHUGS PA'I PHYIR, SA YI DKYIL 'KHOR BZHI YI
KHYON, ,RKANG PA YA GCIG MTHIL GYIS GNON, ,ZHES PA STE, LA YIG
PHYIS PA NI NGES PA'I TSIG GO, ,GZHAN DU SA'I DKYIL 'KHOR NI SA'I
SNYING PO STE 'OG TU GSER GYI RANG BZHIN GYI SA GZHI DANG DE'I
MTHIL TE DER GNAS

PA'O ZHES SO, ,TSANGS PA'I SGO NGA'I SGRAS NI NAM MKHA'I KHAMS
KYI MTHAR THUG PA THOD PA'I GZUGS SU MU STEGS PA RNAMS KYIS YONGS
SU BRTAGS PA STE DE'I RTZE MO NI STENG GI CHA'O, ,DE GNON PA YANG
'DI YIN LA, GZHAN RKANG MTHEB SEN MO LA GNAS PA YANG 'DI YIN TE,
'DIS BCOM

LDAN 'DAS 'OG DANG STENG GI MTHAR THUG PAR KHYAB STE BZHUGS SU
BSTAN TO, ,RKANG MTHEB SEN MO LA GNAS PA, ,ZHES BDUN PA'I MTHA'
CAN DU KLOG PA NI, TSANGS PA'I SGO NGA'I RTZE MO GNON, ,RKANG
MTHEB SEN MO NAM MKHA'I PHYOGS GANG NA BA DER GNAS SO ZHES RNAM
PAR BSHAD PAR BYA'O, ,

@201A *, ,'DI DAG KYANG GAR GYIS 'DUL BA'I SKYE PO RJES SU GZUNG
BA'I PHYIR GSUNGS PA'O, ,DON DAM PA'I TSUL GANG YIN PA DE GSUNGS
PA DON GCIG CES PA'O, ,DE NYID GSUNGS PA, GNYIS MED CHOS KYI DON
ZHES SO, ,TAL GYI RKYEN PHYIS PA'I PHYIR GNYIS SU MED PA'I CHOS

NYID CES PA'I DON TO, ,DE YANG DON DAM PA STE DE NI NAM YANG
GZHAN DU MI 'GYUR BA'I PHYIR 'JIGS PA MED PA'O, ,DE LTA NA YANG
THUGS RJE CHEN PO DANG SMON LAM GYI PHAN PA'I DBANG GIS GDUL BYA
DANG RJES SU MTHUN PAR YONGS SU MKHYEN PA SKYED DE, RNAM RIG SNA
TSOGS PA'I TSUL GYIS SEMS

CAN RNAMS KYI DON MDZAD PA GANG YIN PA DE NI RNAM RIG SNA TSOGS
GZUGS DON CAN NO, ,SEMS NI RNAM PAR MI RTOG PA'O, ,RNAM PAR SHES
PA NI RNAM PAR RTOG PA DANG BCAS PA'O, ,DE DAG GI RGYUD NI RGYUN
GYI 'JUG PA STE, DON DAM PA DANG KUN RDZOB KYI TSUL GYIS GDUL BYA
RNAMS LA

DE LTAR SO SOR SNANG BAR MDZAD PA'I PHYIR BCOM LDAN 'DAS KHO NA
SEMS DANG RNAM SHES RGYUD DANG LDAN PA'O ZHES GSUNGS PA'O, ,DNGOS
PO MA LUS PA NI DE LTA BU'I CHAR GYUR PA'I GZUNG BA DANG 'DZIN PA
STE, RANG DANG SPYI'I MTSAN NYID KYI DON GYI MTHA' CAN NO ZHES
PA'I DON TO, ,DNGOS PO DE

RNAMS LA MNGON PAR ZHEN PA'I SKYE BO GZHUG PA'I PHYIR MNGON PAR
ZHEN PA MED PA'I TSUL GYIS DGA' BAR BYED PA GANG YIN PA DE NI
DNGOS DON MA LUS RNAMS LA DGA' BA'O, ,DON DAM PAR NI STONG PA
NYID LA DGA' BA'O, ,DE SU ZHIG CE NA, MCHOG GI BLO STE BLO'I
MCHOG 'JAM PA'I DPAL LO ZHES PA'I

DON TO, ,DE NYID KYI PHYIR GSUNGS PA, SRID PA'I ZHES PA LA SOGS
PA STE, KHA NANG DU PHYOGS NAS 'JUG PA'I PHYIR BSAM GTAN DANG
GZUGS MED BA RNAMS LA 'GA' ZHIG MTHA' PAR 'DU SHES PA BZLOG PA'I
PHYIR, KHAMS GNYIS LAS SKYES PA'I 'DOD CHAGS NI SRID PA'I 'DOD
CHAGS

YIN NO ZHES BCOM LDAN 'DAS KYIS GSUNGS SO, ,SOGS KYI SGRAS 'DUL
BA'I KHAMS LAS BYUNG BA'I 'DOD CHAGS KYANG GZUNG NGO, ,SRID PA
DANG 'DOD PA'I 'DOD CHAGS KUN NAS ZHES PA NI SRID PA'I 'DOD CHAGS
LA SOGS PA DE LAS 'DAS PA'O, ,DE NYID KYANG STE SHES RAB KYI
KHYAD PAR DE

@201B NYID DRAN PA'I RANG BZHIN LAS NGES PAR SKYES PA'I PHYIR RO,
,RTAGS KYI KHYAD PAR NYID KYIS DE NYID CES PA'I DON TO, ,DRAN PA
BZHI PO TING 'DZIN RGYAL, ,ZHES STONG PA NYID DANG, MTSAN MA MED
PA DANG, SMON PA MED PA DANG RANG BZHIN GYIS 'OD GSAL BA'I DRAN
PA'I RANG BZHIN TING NGE 'DZIN BRGYA STONG

GI BDAG POR GYUR PA NYID KYIS MDZES PAS DE LTAR BSHAD DO, ,BYANG
CHUB YAN LAG CES BYA BA LA SOGS PA LA BYANG CHUB KYI YAN LAG BDUN
NI 'DI LTA STE, DRAN PA DANG CHOS RAB TU RNAM PAR 'BYED PA DANG,
BRTZON 'GRUS DANG DGA' BA DANG, SHIN TU SBYANGS PA DANG, TING NGE
'DZIN DANG BTANG

SNYOMS ZHES BYA BA RNAMS SO, ,DE RNAMS NI SHIN TU DGA' BAR 'OS PA
NYID KYI PHYIR ME TOG LTA BU STE, DE RNAMS KYI DRI'I KHYAD PAR
'JIG RTEN GYI KHAMS RAB 'BYAMS RNAMS SU KHYAB PA'I YON TAN DANG,
YE SHES KYI RANG BZHIN GYI DRI'I KHYAD PAR GANG YOD PA DE NI
BYANG CHUB YAN LAG ME TOG

SPOS SO, ,DE BZHIN GSHEGS PA RNAMS KYI YON TAN NI GZHAN DANG THUN
MONG MA YIN PA'I PHYIR MA 'DRES PA DANG STOBS BCU LA SOGS PA
RNAMS TE, RIN PO CHE DANG 'DRA BA DE RNAMS SKYE BA'I GNAS DANG
'PHEL BA'I RGYU NYID KYI PHYIR 'BYUNG GNAS SU GYUR BA DE BZHIN
GSHEGS PA'I YON TAN RNAMS KYI CHU

GTER DANG 'DRA BAS MTSO'O, ,DE BZHIN GSHEGS PA'I YON TAN RNAMS
KYANG GZHAN DU RGYAS PAR BSHAD DO, ,LAM GYI YAN LAG BRGYAD NI
'DI'I YAN LAG RNAMS NI BRGYAD YIN PA STE SNGAR BSHAD ZIN TO,,
,,GDUL BYA'I SKYE BO'I RGYUD LA DMIGS PA DE 'DREN PAR BYED CING
THABS GANG

GIS DE'I TSUL GANG RIG PA DE NI LAM GYI YAN LAG BRGYAD TSUL RIG
PA'O, ,DE NYID KYI PHYIR GSUNGS PA, YANG DAG SANGS RGYAS LAM RIG
PA, ,ZHES SO, ,SEMS CAN THAMS CAD MI GNAS PA'I MYA NGAN LAS 'DAS
PA LA 'JOG PA'I THUGS RJE CHEN POS MTHA' GCIG TU KUN DU CHAGS PA

NYID KYI PHYIR SEMS CAN KUN LA SHAS CHER CHAGS SO, ,DE LTA NA
YANG CHOS THAMS CAD RANG BZHIN MED PAR THUGS SU CHUD PA'O, ,DRI
MA MED PA'I YE SHES RAB TU BDAG NYID YIN PA'I PHYIR CHAGS PA MED
BA'O, ,DE NYID KYI PHYIR NAM MKHA' LTA BU'O, ,SEMS CAN THAMS CAD
KYI SEMS

@202A *, ,MNYAM BA NYID THUGS SU CHUD PAS NA SEMS CAN KUN GYI YID
LA 'JUG PA STE THUGS SU CHUD PA'O, ,'GRO BA'I DON NI RTOGS PA'I
DON CAN GYI PHYIR GDUL BYA 'DUL BA'I SEMS LAS MI 'DA' BAR SKAL BA
JI LTA BA BZHIN CHES MYUR BAR CIG CAR DU GDUL BYA THAMS CAD KYI

SEMS KYI RJES SU 'JUG PA'I CHOS BSTAN PA'I DON DU YID LTAR MGYOGS
PA'I TING NGE 'DZIN MNGA' BA'I RANG BZHIN YIN PA'I PHYIR SEMS CAN
KUN GYI YID LTAR MGYOGS ZHES BYA'O, ,SEMS CAN RNAMS KYI DBANG BO
RNAMS NI 'JIG RTEN DANG 'JIG RTEN LAS 'DAS PA'I STE, THAR PA'I
CHA

DANG MTHUN PA RNAMS DANG, DAD PA DANG BRTZON 'GRUS DANG, DRAN PA
DANG, TING NGE 'DZIN DANG, SHES RAB CES BYA BA RNAMS SO SOR RTUL
PO DANG 'BRING DANG CHEN PO'I DBYE BAS PHYE BA RNAMS SO, ,DE'I
DON NI SANGS RGYAS NYID KYI THABS KYI RNAM PA STE, DBANG PO DE
RNAMS DBANG DON JI LTA

BA BZHIN MKHYEN PAS NA, SEMS CAN KUN GYI DBANG DON SHES PA'O,
,DUS THAMS CAD DU SPRUL PA'I 'OD ZER RNAMS KYIS SEMS CAN RNAMS LA
PHAN PA DANG BDE BA YANG DAG PA SGRUB PAR MDZAD CING YID 'PHROG
PAS NA, SEMS CAN KUN GYI YID 'PHROG PA'O, ,PHUNG PO LNGA DON DE
NYID NI KUN

RDZOB TU, GZUGS NI DBU BA RDOS PA 'DRA, ,TSOR BA CHU YI CHU BUR
BZHIN, ,'DU SHES SMIG RGYU LTA BU STE, ,'DU BYED CHU SHING SDONG
PO 'DRA, ,RNAM SHES SGYU MA LTA BUR NI, ,NYI MA'I GNYEN GYIS BKA'
STZAL TO, ,DON DAM BAR NI GDOD MA NAS SKYE BA MED BA NYID PHUNG
PO LNGA'I DON GYI DE NYID DE, DE MKHYEN

PAS NA DE LTAR BSHAD DO, ,RNAM PAR DAG PA'I TSUL KHRIMS DANG TING
NGE 'DZIN DANG SHES RAB DANG, RNAM PAR GROL BA DANG, RNAM PAR
GROL BA'I YE SHES MTHONG BA ZHES BYA BA STE, PHUNG PO LNGA'I RANG
BZHIN 'CHANG BAS NA, RNAM DAG PHUNG PO LNGA 'CHANG BA STE RNAM
PAR DAG PA'I PHUNG PO LNGA 'DZIN PAR

MDZAD PA ZHES BYA BA'I DON TO, ,NGES PAR 'BYUNG BA KUN NI NYAN
THOS LA SOGS PA RNAMS KYI'O, ,MTHA' NI MTHAR THUG PA STE DE LA
GNAS PAS NA DE LTAR DE BSHAD DO, ,NGES 'BYUNG KUN GYI RANG BZHIN
RNAM PAR MKHYEN PA'I PHYIR, NGES PAR 'BYUNG BA KUN LA MKHAS PA'O,
,DE LTA NA YANG BYANG

@202B CHUB SEMS DPA'I TSUL GYIS SEMS CAN THAMS CAD LAM LA GZHUG
PA'I PHYIR DU, NGES 'BYUNG KUN GYI LAM LA GNAS PA'O, ,DE'I PHYIR
GSUNGS PA, NGES PAR 'BYUNG BA KUN STON PA, ,ZHES PA'O, ,MA RIG PA
DANG, 'DU BYED DANG, RNAM PAR SHES PA DANG, MING DANG GZUGS DANG,

SKYE MCHED DRUG DANG, REG PA DANG, TSOR BA DANG, SRED PA DANG,
LEN PA DANG, SRID PA DANG, SKYE BA DANG, RGA SHI ZHES BYA BA RTEN
CING 'BREL BAR 'BYUNG BA'I YAN LAG BCU GNYIS KYI MTSAN NYID CAN
NI SRID PA'I RTZA BA STE, YAN LAG BCU GNYIS SRID RTZA BTON, ,ZHES
PA SRID PA'I YAN LAG

BCU GNYIS DRUNGS NAS PHYUNG BA ZHES PA'I DON TO, ,JI LTA BU ZHE
NA GSUNGS PA, DAG PA RNAM PA ZHES PA LA SOGS PA STE, THABS DANG
BCAS PA'I SHES RAB RNAM PAR BSGOMS PA'I STOBS KYIS SHIN TU RNAM
PAR DAG PA'I DE BZHIN NYID KYI RANG BZHIN GYI SRID PA'I YAN LAG
RNAMS DE'I

BDAG NYID DU 'CHANG BAS NA DAG PA RNAM PA BCU GNYIS 'CHANG BA
STE, RNAM PAR DAG PA'I RNAM PA BCU GNYIS 'CHANG BA ZHES PA'I DON
TO, ,SDUG BSNGAL LA SOGS PA BDEN PA BZHI'I TSUL NI PHYIN CI MA
LOG PAR LAM DU BYED CING RNAM PAR 'JOG PAR BYED PAS NA, BDEN
BZHI'I TSUL

GYI RNAM BA CAN NO, ,SDUG BSNGAL LA CHOS SHES PA DANG, SDUG
BSNGAL LA RJES SU RTOG PA SHES PA DANG, DE BZHIN DU KUN 'BYUNG BA
DANG 'GOG PA DANG LAM RNAMS LA SO SOR SHES PA GNYIS TE, SHES PA
BRGYAD PO DE RNAMS NI NYAN THOS LA SOGS PA'I LAM GSUM GYI GDUL
BYA DANG RJES

SU MTHUN PAR THUGS SU CHUD PAS RJES SU MTHUN PAR RTOGS PA DE
'CHANG BAR MDZAD PAS NA, SHES PA BRGYAD PO RTOGS PA 'CHANG BA'O,
,'GA' ZHIG TU, ,BDEN BZHI'I TSUL DANG 'DRA BA YI, ,SHES PA BRGYAD
PO RTOGS PA 'CHANG, ,ZHES MTHA' DAG KLOG PA NI DGONGS MIN TE, DE
LA BDEN PA BZHI'I

TSUL NI NYAN THOS LA SOGS PA DA BA RJES SU MTHUN PA'I MI RTAG PA
DANG SDUG BSNGAL BA LA SOGS PA'I RNAM PA BCU DRUG GO, ,DE RNAMS
JI LTA BA BZHIN BSGOMS PAS RIM GYIS BDEN PA SO SO LA CHOS SHES PA
DANG RJES SU RTOGS PA'I SHES BA 'BYUNG BAS NA, DRI MA MED PA'I
RTOGS PA 'CHANG BA'I PHYIR, ,

@203A *, ,BDEN BZHI'I TSUL DANG 'DRA BA YI, ,SHES PA BRGYAD PO'I
RTOGS PA 'CHANG, ,ZHES PA'O, ,RTEN CING 'BREL PAR 'BYUNG BA YAN
LAG BCU GNYIS KYI RNAM PAS BDEN PA LA 'JUG PA'I YE SHES KYIS SKYE
MCHED BCU GNYIS RNAM PAR DAG NAS SA BCU GNYIS KYI MTHAR THUG PA'I
BDEN PA'I

DGOS PA DANG LDAN PAS NA, BDEN DON RNAM PA BCU GNYIS LDAN PA'O,
,NANG STONG PA NYID LA SOGS PA NAS DNGOS PO MED PA'I NGO BO NYID
STONG BA NYID KYI MTHAR THUG PA'I STONG PA NYID RNAM PA BCU DRUG
GI DE NYID RIG PA'I PHYIR DE NYID RNAM PA BCU DRUG RIG PA'O, ,DE
LA GZHAN YANG DNGOS PO DANG

DNGOS PO MED BA DANG RANG BZHIN DANG, GZHAN GYI DNGOS PO STE
STONG PA NYID BZHI DANG LHAN CIG PA NYID KYIS STONG PA NYID RNAM
PA NYI SHU STE, YANG DAG PAR RDZOGS PA'I BYANG CHUB GANG YIN BA
DE DON DAM PAR DBYE BA MED KYANG DE NYID RDZOGS PA'I BYANG CHUB
KYI NGO BO YIN PA'I PHYIR, RNAM PA NYI SHU

BYANG CHUB PA, ,ZHES GSUNGS SO, ,THABS LA MKHAS PAS THAR PA JI
LTA BAR NYAN THOS LA SOGS PA'I TSUL GYIS SEMS CAN RNAMS GDUL BA'I
PHYIR SNA TSOGS PA'I SANGS RGYAS KYI GZUGS BRGYAN STON PA NYID
KYIS SANGS RGYAS KYI SKU'I BDAG NYID KYI NGO BO RNAM PA MANG PO
RAB TU STON PA'I PHYIR RNAM

PAR SANGS RGYAS SO, ,RNAM PA THAMS CAD MKHYEN PA NYID KYI YE SHES
KYI BDAG NYID KYI PHYIR KUN RIG GO, ,DE NYID THAMS CAD LAS PHUL
DU BYUNG BA'I PHYIR MCHOG GO, ,MTHA' YAS PA'I SANGS RGYAS KYI
SPRUL PA RNAMS KYIS 'JIG RTEN GYI KHAMS MTHA' YAS PA'AM MTHA'
KLAS PA'I SEMS CAN RNAMS

KYI DON MDZAD PA'I PHYIR SKU MTHA' YAS PA BYE BA 'GYED PAR MDZAD
PA'I PHYIR, SANGS RGYAS KUN GYI SPRUL PA'I SKU, ,BYE BA DPAG MED
'GYED PA PO, ,ZHES BYA'O, ,SDUG BSNGAL LA CHOS DANG BZOD PA LA
SOGS PA MTHONG BA'I LAM GYI SEMS KYI SKAD CIG MA BCU DRUG PO
THAMS CAD MNGON BAR

RTOGS BA STE LEGS PAR KHONG DU CHUD PAS NA, SKAD CIG THAMS CAD
MNGON PAR RTOGS PA'O, ,SEMS KYI SKAD CIG MA THAMS CAD KYI DON NI
SKYE BA MED PA DANG 'GAG PA MED PA LA SOGS PA'I TSUL LO, ,DE JI
LTA BA BZHIN RIG PAS NA SEMS KYI SKAD CIG DON KUN RIG PA'O, ,THEG
PA SNA

@203B TSOGS NI 'JIG RTEN PA DANG, NYAN THOS DANG RANG SANGS RGYAS
DANG YANG DAG PAR RDZOGS PA'I SANGS RGYAS DANG 'BREL PA RNAMS SO,
,DE RNAMS KYI TSUL NI RNAM PAR GROL BA'I KHYAD PAR TE, DE NYID NI
THABS SO, ,DE 'GRO BA'I DON DU RNAM BAR SGROM PAR BYED CING YANG
DAG PAR SGRUB BAR

BYED PAS NA DE LTAR BSHAD DO, ,CI LAS SHE NA GSUNGS PA, THEG PA
GSUM GYI NGES 'BYUNG ZHES PA STE, 'DI YANG SEMS CAN GYI BSAM PA'I
DBANG LAS YIN GYI DON DAM PAR NI THEG PA GCIG KHO NA STE 'DI LTA
STE THEG PA CHEN PO'O, ,DE'I 'BRAS BU STE YANG DAG PAR RDZOGS
PA'I

SANGS RGYAS NYID LA GNAS PA'O, ,DE LTAR YANG TING 'DZIN RGYAL PO
LAS, SEMS NI ZHUM ZHING RGYUD KYANG ZHAN GYUR LA, ,THOS PA'I MOD
LA SKRAG PAR 'GYUR RNAMS LA, ,NGA YIS 'JIGS PA SPANG PHYIR THEG
GSUM BSTAN, ,THEG PA GCIG STE GNYIS PA YOD MA YIN, ,ZHES

GSUNGS SO, ,DAM PA'I CHOS PADMA DKAR POR YANG GSUNGS PA, DON DAM
PAR NGAS YANG DAG PAR GSUNGS PA NI 'DI YIN TE, NYAN THOS TSUL KUN
GYIS NI MYA NGAN 'DAS, ,'DI DAG BYANG CHUB MCHOG GI SPYOD SPYAD
DE, ,NYAN THOS BYANG CHUB SEMS KUN SANGS RGYAS 'GYUR, ,THEG PA
GCIG

STE GNYIS PA YOD MA YIN, ,GSUM PA RNAM YANG YOD PA MA YIN NO,
,SKYES MCHOG 'JIG RTEN TSUL NI TSUL GZHAN GYIS, ,THEG PA SNA
TSOGS NYE BAR STON PAR BYED, ,CES GSUNGS SO, ,RNAM PAR RTOG PA NI
BYANG CHUB SEMS DPA'I NYON MONGS SO ZHES PA'I RIG PAS, BYANG CHUB
SEMS

DPA' RNAMS KYI RNAM PAR RTOG PA NYID NYON MONGS TE, DE RNAMS KYI
KHAMS NI RIG STE, CHOS THAMS CAD SHIN TU RNAM PAR DAG PA'I TSUL
GYI RANG BZHIN NYID KYIS RNAM PAR DAG PA'I BDAG GANG YIN PA DE NI
NYON MONGS KHAMS RNAMS RNAM DAG BDAG GO, ,DGE BA DANG MI DGE BA
DANG LUNG DU MA

BSTAN PA'I LAS KUN NAS SLONG BAR BYED PA'I SEMS NI LAS KYI KHAMS
TE, DE YANG BDAG DANG BDAG GIR MNGON PAR ZHEN PAS 'JUG PA STE, DE
SKYE BA DANG BRAL BA'I CHOS STON PA'I SGO NAS ZAD PAR BYED PAS
NA, LAS KYI KHAMS RNAMS ZAD BYED PA'O, ,SEMS CAN RNAMS KYI

@204A *, ,LEGS BA 'KHYER ZHING 'PHROG PAS CHU BO'I SHUGS DANG
'DRA ZHING CHOS MTHUN PAS CHU BO'O, ,CHU BO DE YANG BZHI STE 'DOD
PA'I CHU BO DANG SRID PA'I CHU BO DANG LTA BA'I CHU BO DANG MA
RIG PA'I CHU BO RNAMS SO, ,DE NYID RGAL DKA' BAS RGYA MTSO STE,
DE YANG DAG PAR RGAL BAS

NA; CHU BO RGYA MTSO KUN LAS RGAL BA'O, ,CHU BO KHO NA KHAMS DANG
'GRO BA DANG SKYE GNAS RNAMS SU SEMS CAN RNAMS SBYOR BAR BYED PAS
NA SBYOR BA STE, DE NYID SHIN TU BGROD PAR DKA' ZHING SDUG BSNGAL
GYI RGYUR GYUR PA'I PHYIR DGON PA'O, ,DE RNAMS LA NGES PAR THON
PAS NA SBYOR BA'I

DGON PA LAS BYUNG BA'O, ,NYON MONGS NYE BA'I KUN NYON MONGS,
,ZHES PA LA SOGS PA LA NYON MONGS PA NI RJES SU CHAGS PA DANG
KHONG KHRO BA LA SOGS PA'O, ,NYE BA'I NYON MONGS PA NI SGYU DANG
RGYAGS BA DANG RNAM PAR 'TSE BA LA SOGS PA RNAMS SO, ,DE NYID
KYIS SAM BA LI T'A: YANG DAG

PAR NYON MONGS PAR BYED PAS NA KUN NAS NYON MONGS PA'O, ,BAG
CHAGS DANG LHAN CIG PAS NA BAG CHAGS DANG BCAS PA'O, ,DE RANG GI
MTHAR PHYIN PAS LEGS PAR SPANGS PAS NA, NYON MONGS NYE BA'I KUN
NYON MONGS, ,BAG CHAGS BCAS PA GTAN SPANGS PA, ,ZHES PA'O, ,

SGRA 'DI LTA BUR RNAM PAR GNAS PA NI GTZUG LAG GI PHYIR TE, SHIN
TU RAB SPANGS BAG CHAGS BCAS, ,NYON MONGS NYE NYON KUN NYON
MONGS, ,ZHES PA'I DON TO, ,SHES RAB DANG THABS DANG SNYING RJE
CHEN PO NI SHES RAB THABS DANG SNYING RJE CHE'O, ,DE RNAMS KYI
DON YOD 'BRAS BU MED PA MA YIN

PAR 'GRO BA'I DON BYED PAS NA DE LTAR BSHAD DO, ,'DU SHES NI
MTSAN MAR 'DZIN PA'I MTSAN NYID DE, DE 'GRO BA DANG KHAMS DANG
SKYE GNAS THAMS CAD DU GTOGS PA NI 'DU SHES KUN TE SEMS CAN THAMS
CAD KYI RGYUD DU GTOGS PA DE RNAMS CHOS LA BDAG MED PA'I YE SHES
KYIS SPONG

BA'O; ,DE NYID DON TE DGOS PA GANG YIN PA NI 'DU SHES KUN GYI DON
SPANGS PA'O, ,RNAM SHES DON NI GZUNG BA DANG 'DZIN PA'I RNAM PA
KHONG DU CHUD PA'O, ,DE 'GOG PAR BYED PA NI SHES PA DANG SHES
BYA'I DE KHO NA NYID SKYE BA MED PA NYID DU RTOGS PAR BYED PAS NA
RNAM SHES DON NI 'GOG PAR BYED

@204B PA'O; ,'GOG PA 'CHANG ZHES KLOG PA YANG MTHONG STE DE NI GO
SLA'O, ,SKAL BA DANG LDAN PA DANG MI LDAN PA NYID KYI DON THUGS
SU CHUD PA'I DON GYIS DANG DMIGS PA MED BA NYID KYIS NA SEMS CAN
KUN GYI YID KYI YUL GANG YIN PA DE DE LTAR BSHAD DO, ,RNON PO
DANG 'BRING DANG RTUL BO'I DBYE BAS

SEMS KYI SPYOD PA SO SOR RTOGS PA'I DON GYIS NA, SEMS CAN KUN GYI
YID RIG PA DANG RTOGS PA DANG KHONG DU CHUD PA THOB PA GANG YIN
PA DE NI SEMS CAN KUN GYI YID RIG PA'O, ,NANG DU SONG ZHING GNYIS
SU MED PAR KHONG DU CHUD PA'I RNAM PAS SEMS CAN KUN GYI YID KYI
NANG DU 'JUG PA'I

PHYIR SEMS CAN KUN GYI YID NANG GNAS SO, ,SEMS CAN THAMS CAD LA
RKANG GI KHONG NAS SNYING RJE BA NYID KYIS BDE BA DANG SDUG
BSNGAL MTSUNGS PA'I PHYIR, DE DAG SEMS DANG MNYAM NYID SON PA STE
THOB PA'O, ,DE NYID KYI PHYIR SEMS CAN KUN GYI YID TSIM BYED
PA'O, ,SEMS CAN

THAMS CAD KYI MCHOG TU DGA' BA'I RGYUR GYUR PA'I PHYIR, SEMS CAN
KUN GYI YID DGA' BA'O, ,NYAMS SU MYONG BA'I NGO BO'I TSAD MA DAM
PAS GRUB BA YANG 'DI YIN LA, 'DI LAS GZHAN PA'AM LHAG PA MED PAS
MTHAR THUG PA YANG YIN PAS GRUB PA'I MTHA' STE DON DAM PA'I TSUL
GYIS

G-YO BA MED CING BRTEN PA ZHES PA JI SRID PA'O, ,DE'I PHYIR
GSUNGS PA, 'KHRUL PA LDAN PA MIN ZHES BA STE, 'DI LA YANG GTAN
TSIGS GSUNGS PA, 'KHRUL PA THAMS CAD RNAM PAR SPANGS, ,ZHES PA'O,
,'DI NYID JI LTA BU ZHEN GSUNGS BA, THE TSOM MED PA'I BLO ZHES BA
STE,

THE TSOM MED PA YANG 'DI YIN LA BLO GROS KYANG 'DI YIN BAS THE
TSOM MED PA'I BLO STE, DE NYID NI THE TSOM MED PA'I BLO GANG YIN
BZHES TSIG RNAM PAR SBYAR RO, ,DE NYID KYI PHYIR GSUNGS PA, BUD
MED DON ZHES PA LA BUD MED NI SHES RAB KYI PHA ROL TU PHYIN PA'O,
,DON NI BSGRUB BYA STE

'BRAS BU BLA NA MED PA'I BYANG CHUB KYI RANG BZHIN TE, 'DI NYID
BCOM LDAN 'DAS 'JAM DPAL LO, ,YANG NA 'JAM DPAL GANG YI PA GSUM
GYI SGRA NI GSUM RNAMS TE 'DOD PA LA SOGS PA'I KHAMS RNAMS SO,
,DON NI RGYU'O, ,DE NYID STONG PA NYID KYI YE SHES RDO RJE'I RANG
BZHIN

@205A *, ,YIN PA'I PHYIR, BCOM LDAN 'DAS KYIS DE RNAMS STONG PA
NYID KYI YE SHES KYI LUS SU BSKYED PA'O, ,DE NYID KYI PHYIR
GSUNGS PA, KUN GYI DON NI ZHES PA STE, 'DOD PA'I KHAMS LA SOGS PA
THAMS CAD KYI RGYUR GYUR PA ZHES PA'I DON TO, ,YANG NA DON RNAM
PA GSUM

STE SPANG BAR BYA BA DANG, BLANG BAR BYA BA DANG, BTANG SNYOMS SU
BYA BA'O, ,DE LA SPANG BAR BYA BA NI PHYI DANG NANG GI MI DGE
BA'I PHYOGS SO, ,BLANG BAR BYA BA NI CHOS BDAG MED PA'I YE SHES
DANG BSOD NAMS DANG YE SHES KYI TSOGS SO, ,BTANG SNYOMS SU BYA BA
NI LUNG DU MA BSTAN PA'I

CHOS RNAMS TE, 'DI DAG THAMS CAD NI GDUL BYA DANG RJES SU 'TSAM
PAS NA DON GANG YIN PA STE DE LTAR BSHAD DO, ,SNYING STOBS DANG
RDUL DANG MUN PA STE 'DOD CHAGS DANG ZHE SDANG DANG GTI MUG GI
RANG BZHIN YON TAN GSUM GYI YE SHES KYI BDAG NYID KYIS 'DUL BA'I
SEMS CAN

GDUL BA'I PHYIR DE'I BDAG NYID CAN DE BZHIN GSHEGS PA RIGS GSUM
GYI RANG BZHIN YIN PA'I PHYIR, BCOM LDAN 'DAS 'JAM DPAL NI YON
TAN GSUM GYI BDAG NYID CAN NO, ,PHUNG PO LNGA'I DON GYI TSUL NI
DUS GSUM STE, PHUNG BO LNGA DON DUS GSUM PA, DUS KYANG PHUNG PO

RNAMS LAS GZHAN DU YOD PA MA YIN TE, PHUNG PO RNAMS NYID LA DUS
SU BRTAGS PA STE, JI SKAD DU, CHOS MNGON PA MDZOD LAS, DE DAG
NYID DUS GTAM BZHI DANG, ,NGES PAR 'BYUNG BA BCAS GZHI DANG BCAS,
,ZHES SO, ,DE DE'I BDAG NYID DU YOD PA GANG YIN PA DE NI, PHUNG
PO

LNGA DON DUS GSUM PA, ,ZHES SO, ,AA SHA SOGS KYI PHYIR AATA'O,
,GSUM GYI SGRA LAS RNAM PA DANG BCAS PA BRJOD PA'I LUNG NGO,
,PHUNG PO LNGA DON DUS GSUM PA, ,ZHES KLOG PA LA NI PHUNG PO
LNGA'I RANG BZHIN YANG DUS DANG GSUM NYID KYANG DUS GSUM MO ZHES
BSHAD PAR BYA STE SNGA MA BZHIN

AATA'O, ,SKAD CIG MA BCU DRUG GI MTSAN NYID MTHONG PA'I LAM GYI
SEMS KYI SKAD CIG MA THAMS CAD BYE BRAG PHYED PA RIM GYIS GSAL
BAR BYED PA'I PHYIR, SKAD CIG THAMS CAD BYE BRAG PHYED PA'O,
,RANG NYID LAS NI GOMS PA RAB KYI MTHAR PHYIN PA THOB PA'I PHYIR
DANG PO LA SOGS PA'I RIM PA MED

@205B DE; RDO RJE LTA BU'I TING NGE 'DZIN GYIS SKAD CIG MA GCIG
NYID LA MNGON PAR RDZOGS PAR BYANG CHUB PA BRNYES PA'I PHYIR,
SKAD CIG GCIG MNGON RDZOGS SANGS RGYAS, ,ZHES SO, ,CHOS KYI SKU'I
RANG GI SGRA'I DON NI DE LTA NA YANG THUGS RJE CHEN POS SRID PAR
CHUD PA'I SEMS CAN RNAMS 'BYIN PAR MDZAD

PA'I DON TE, SRID GSUM DGA' BA CHEN PO'O, ,DA NI DON DAM PAR KHA
DOG DANG BRAL YANG KHA DOG GIS 'DUL BA RNAMS GZHUG PA'I PHYIR,
YID DU 'ONG ZHING SNA TSOGS PA'I KHA DOG GI YANG DAG PAR BRJOD PA
GSUNGS PA, DAG PA SPRIN DKAR TE SHIN TU DRI MA MED PA'I STON KA'I
SPRIN LTAR DE DKAR

BAS STON KA'I ZLA BA'I 'OD LTAR RAB TU SIM PAR BYED CING MDZES
PA'I 'OD GANG YIN PA DE NI DE LTAR BSHAD DE, 'DIS SHES RAB KYI
RANG BZHIN NYID GSUNGS SO, ,THUGS RJE CHEN PO'I CHAGS PAS DMAR
BA'I PHYIR NYI MA 'CHAR KA'I DKYIL LTAR MDZES SO, ,SEN MO ZANGS
MDOG LTA BU'I DPE BYAD KYIS MDZES

PA'I PHYIR SEN MO'I 'OD NI SHAS CHER DMAR BA'O, ,NOR BU MTHON KA
RNAMS KYI NANG NA GTZO BOR GYUR PAS RTZE MO STE, MTHON KA'I
RTZE'O, ,DE LTA BUR BZANG ZHING MDZES PA'I RAL PA'I ZUR PHUNG
GANG YIN PA DE NI ZUR PHUD BZANG PO MTHON KA'I RTZE'O, ,MTHON KA
CHEN PO'I SKU MCHOG 'CHANG BAS NA,

SKRA MCHOG MTHON KA CHEN PO 'CHANG BA STE SKRA RNAMS THAMS CAD
KYI MCHOG TU GYUR PAS SKRA MCHOG STE, DE LTA BU'I KHA DOG DANG
LDAN PAR GYUR PA STE MDZES PA'I DON LA YANG MCHOG GI SKRA NYE BAR
LEN NO, ,YANG NA DES SHING MKHAS PA'I YON TAN RNAMS KYIS SKYE BO
THAMS CAD KYI YID 'PHROG PAR

BYED PA'I PHYIR GTZO BOR GYUR PA'I SKRA RNAMS NI SKU MCHOG YIN
LA, MTHON KA CHEN PO LTA BU YANG YIN LA, SKRA MCHOG KYANG YIN PA
DE 'DZIN PAS DE LTAR BSHAD DO, ,NOR BU CHEN PO NI YID BZHIN GYI
RIN PO CHE CHEN PO STE, DE YANG DON DAM PAR NI SANGS RGYAS BCOM
LDAN 'DAS DE NYID DE,

KUN NAS SEMS CAN GYI DON LA SO SOR 'PHRO BA'I PHYIR RO, ,'OD
CHAGS DPAL TE 'OD ZER PHUN SUM TSOGS PA GANG YIN PA DE NI NOR BU
CHEN PO 'OD CHAGS DPAL TE, 'JIG RTEN GYI KHAMS THAMS CAD SANGS
RGYAS KYI 'OD ZER GYIS KHYAB CES PA'I DON TO, ,DE NYID KYI PHYIR
GSUNGS PA,

@206A *, ,SANGS RGYAS SPRUL PA'I RGYAN DANG LDAN, ,ZHES BA LA
SANGS RGYAS KYI SPRUL BA KHO NA GANG GI RGYAN YIN PA STE, SANGS
RGYAS KYI SPRUL PAS 'JIG RTEN RNAMS RGYAN PAR BYED PAS NA DE LTAR
BSHAD DO, ,RDZU 'PHRUL GYI BDAG NYID CHEN PO GSUNGS PA, 'JIG RTEN
ZHES PA LA

SOGS PA STE, RDZU 'PHRUL BSTAN NAS CHOS BSTAN PA'I DON DANG, SEMS
CAN RNAMS GZHUG PA'I PHYIR 'JIG RTEN GYI KHAMS BRGYA RNAMS KUN DU
SKYOD PAR BYED PAS NA DE LTAR BSHAD DO, ,DE NYID RAB TU STON PAR
BYED PA NI, RDZU 'PHRUL RKANG PA ZHES PA LA SOGS BA STE RDZU
'PHRUL GYI

RKANG PA RNAMS NI RAB TU GNAS PA'I GNAS RNAMS SO, ,DE NYID KYIS
RDZU 'PHRUL GYI CHO 'PHRUL SGRUB PAR BYED DE, DE YANG 'DUN PA
DANG, BRTZON 'GRUS DANG, SEMS DANG, DPYOD BA ZHES BYA BA RNAMS
SO, ,RDZU 'PHRUL GYI RKANG PA DE RNAMS KYIS 'JIG RTEN GYI KHAMS
MTHA' YAS PAR

BGROD PA'I PHYIR, RDZU 'PHRUL RKANG PA STOBS CHEN LDAN, ,ZHES
PA'O, ,DRAN PA CHEN PO RNAMS NI BCU STE LUS DANG, TSOR BA DANG,
SEMS DANG, CHOS DANG, SANGS RGYAS DANG, CHOS DANG, DGE 'DUN DANG,
TSUL KHRIMS DANG, GTONG BA DANG, LHA RJES SU DRAN PA RNAMS SO,
,DRAN PA DE

RNAMS KYI NGO BOR DRAN PA NYE BAR 'JOG PAR BYED CING DE RNAMS KYI
RANG BZHIN JI LTA BA BZHIN YONGS SU MI SPONG BA'I SBYOR BAS 'DZIN
PAR BYED PAS NA DRAN PA CHEN PO 'CHANG BA'O, ,DE KHO NA BZHIN GYI
DBYE BA MED PA'I PHYIR, SANGS RGYAS KUN GYI RANG BZHIN 'CHANG
BA'O, ,GZUGS DANG, KHA DOG DANG,

GZI MDANGS DANG, MDZES PA LA SOGS PAS GDUL BYA'I SEMS CAN RNAMS
KYI DREGS PA BSAL BA'I PHYIR, GZUGS THAMS CAD LAS LHAG PA'I SPRUL
PA'I SKU'I 'OD ZER RNAMS KYIS MIG TU MDZES PA STON PAR BYED PA
NI, LUS MED ZHES PA LA SOGS PA STE, LUS MED NI YID SRUB PO, ,

DE'I LUS LAS KYANG GTZO BOR GYUR PAS NA LUS KYI MCHOG STE, LUS
MED LUS TE LUS KYI MCHOG GO, ,SPRUL PA MTHA' YAS PA'I PHYIR SKU
NI BYE BA RNAM PAR 'GYED PA'O, ,YANG NA 'DI CHOS KYI SKU'I RANG
BZHIN YIN PA'I PHYIR LUS MED LUS TE CHA SHAS MED PA'O, ,LONGS
SPYOD RDZOGS PA'I SKU'I RANG

@206B BZHIN YIN PA'I PHYIR SKU YI MCHOG GO, ,SPRUL PA MTHA' YAS
PA'I 'OD ZER 'GYED PA'I PHYIR SKU NI BYE BA RNAM PAR 'GYED PA'O,
,DE'I PHYIR GSUNGS PA, GZUGS RNAMS MA LUS ZHES PA LA SOGS PA STE,
SANGS RGYAS DANG BYANG CHUB SEMS DPA' DANG NYAN THOS LA SOGS PA
SNA TSOGS PA'I GZUGS

RNAM PA THAMS CAD PA NI GZUGS RNAMS MA LUS PA'O, ,DE KUN DU STON
PA'I NGANG TSUL GANG YIN PA DE NI, GZUGS RNAMS MA LUS KUN DU STON
PA'O, ,DKON MCHOG NI SANGS RGYAS DANG CHOS DANG DGE 'DUN ZHES BYA
BA RNAMS SO, ,TOG NI MTSAN MA STE DKON MCHOG GI TOG NYID RIN CHEN
TOG

STE 'JAM DPAL LO, ,BYANG CHUB SEMS DPA' CHEN PO RNAMS LAS BYUNG
BA'I PHYIR DKON MCHOG GSUM STE, DE LTAR YANG RGYAL BA'I YUM LAS
GSUNGS PA, BYANG CHUB SEMS DPA'I LAM LAS SANGS RGYAS DKON MCHOG
BYUNG NGO 'BYUNG BAR 'GYUR RO, ,CHOS DKON MCHOG BYUNG NGO

'BYUNG BAR 'GYUR RO, ,DGE 'DUN DKON MCHOG BYUNG NGO 'BYUNG BAR
'GYUR RO ZHES RGYA CHER GSUNGS SO, ,DE YANG SEMS CAN THAMS CAD
KYI BSAM PA YONGS SU RDZOGS PAR MDZAD BA'I PHYIR NOR BU CHEN PO
STE, SEMS CAN THAMS CAD KYI DGA' BA CHEN PO'I RGYUR GYUR PA'I
PHYIR RIN PO

CHE CHEN PO DPAL RDO RJE 'CHANG BA'O, ,DE NYID RDZOGS PA'I SANGS
RGYAS THAMS CAD KYI GZUGS KYI SKU'I BDAG NYID DU RTOGS PAR BYA BA
YIN PA'I PHYIR, SANGS RGYAS KUN GYI RTOGS BYA BA, ,ZHES BA'O,
,DEN YID CHOS KYI SKU'I BDAG NYID KYIS SANGS RGYAS BYANG CHUB
STE, CHOS THAMS

CAD RANG BZHIN GYIS STONG PA NYID KYI YE SHES KYI BDAG NYID YIN
PA'I PHYIR RO, ,DE NYID KYI PHYIR BLA NA MED PA STE, 'DI LAS
MCHOG GZHAN YOD PA MA YIN PA'I PHYIR ZHES SBYAR RO, ,DE NYID JI
LTA BU ZHE NA GSUNGS PA, YI GE MED CES PA STE, YI GE YOD PA MA
YIN PAS NA YI GE MED PA

STE; DE BZHIN NYID KYI BDAG NYID DO, ,JI LTAR SNGAR BZHIN PHYIS
DE BZHIN, ,SANGS RGYAS GNAS NI DE BZHIN NYID, ,CES GSUNGS PA'I
PHYIR YI GE DANG BRAL ZHING YI GE MED PA NI DE BZHIN NYID DO ZHES
PA'I DON TO, ,DE YANG DE BZHIN NYID LA DNGOS PO'I RANG BZHIN DU
MNGON PAR ZHEN PA BZLOG

@207A *, ,BA'I PHYIR RGYAL BA'I YUM LAS GSUNGS SO, ,DE YANG DE
BZHIN NYID DANG DE BZHIN NYID MA YIN PA ZHES PA 'DI DAG GIS ZAB
PA DANG RGYA CHE BA'I GZUGS CAN STONG PA DANG MI STONG PA MA YIN
PA'I CHOS KYI DBYINGS KYI RANG BZHIN BCOM LDAN 'DAS RJE BTZUN
'JAM DPAL BSHAD PA'O, ,

DE NYID STONG PA NYID KYI YE SHES RDO RJE'I RANG BZHIN YIN PA'I
PHYIR GSANG SNGAGS SKYE GNAS TE, GSANG SNGAGS THAMS CAD NI BCOM
LDAN 'DAS KYIS BSKYED PA'I PHYIR RO, ,THAMS CAD DU 'GRO BA'I
STONG PA NYID KYI YE SHES NI RGYU CHEN PO NYID DE, SNYING RJE
CHEN POS SEMS CAN MA LUS PA LA

SANGS RGYAS KYI RGYU BSKYED PA'I PHYIR CHEN PO YANG YIN LA GSANG
SNGAGS KYANG YIN TE, DE RNAMS NI RNAM PAR SNANG MDZAD DANG 'OD
DPAG MED DANG MI BSKYOD PA'I RANG BZHIN DE BZHIN GSHEGS PA DANG
PADMA DANG RDO RJE'I RIGS RNAMS SO, ,GSANG SNGAGS THAMS CAD KYI
RIGS YANG DAG PAR

BSDUS PAR GYUR PA NI GSANG SNGAGS CHEN PO'I RIGS TE DE RNAM PA
GSUM STE, GANG GI PHYIR GSANG SNGAGS KYI RIGS GSUM YIN PA'O, ,MAN
NA YID, TR'A nA NA SKYOB PA STE, STONG PA NYID DANG SNYING RJE'I
BDAG NYID CAN MI GNAS PA'I MYA NGAN LAS 'DAS PA'I SANGS RGYAS
NYID KHO NA GSANG

SNGAGS DON KUN NO, ,DE RANG DANG GZHAN GYI RGYUD LA SKYED BAR
BYED PA'I PHYIR, GSANG SNGAGS DON KUN SKYED PA PO, ,THIG LE CHEN
PO NI THAMS CAD 'GRO ZHING SPROS PA THAMS CAD DANG BRAL BA CHOS
THAMS CAD STONG BA NYID KYI YE SHES KYI BDAG NYID CHOS KYI SKU'I
NGO BO NYID DE, YE SHES CHEN PO ZHES

BA'I DON TO, ,YI GE DANG BRDA THAMS CAD DANG BRAL BA'I PHYIR YI
GE MED PA'O, ,DE BZHIN DU AA RA PA TZA NA ZHES PA'I YI GE LNGA'I
SNGAGS KYI DON GYI RANG BZHIN YIN BA'I PHYIR YI GE LNGA STE, YI
GE LNGA BO RNAMS KYI DON KYANG DE'I BDAG NYID KYIS 'DI LA YOD PAS
ZHES SBYAR RO, ,YI GE LNGA'I

SNGAGS KYI DON NYID GSUNGS BA, STONG BA CHEN BO ZHES BA STE, DE
YANG CHOS THAMS CAD GDOD MA NAS MA SKYES PA'I PHYIR ZHES PA AA
YIG GI DON TO, ,DE NYID 'DOD CHAGS LA SOGS PA'I RDUL DANG BRAL
BA'I PHYIR ZHES PA RE PHA'I DON TO, ,'DI NYID DON DAM PA'O ZHES
PA BA YIG GI DON TO, ,

@207B DE'I PHYIR SOG PA DANG MI SOG PA DANG BRAL BA'I PHYIR ZHES
PA TZA YIG GI DON TO, ,DE'I PHYIR RANG BZHIN MED PA ZHES BA NA
YIG GI DON TO, ,DE'I PHYIR RDUL PHRAN BRGYA STONG GI CHA SHAS
CHUNG NGU DE YANG BRTAGS NA CHA SHAS KYIS STOD PA'I PHYIR THIG LE
STONG PA'O, ,GANG GI PHYIR 'DI'I KHAMS CHA SHAS DANG

BRAL BA STE, CHA SHAS PHRA MO'I THIG LE ZHES PA NGES PA'I TSIG
GO, ,PHYAG RGYA CHEN PO RTEN PAR BYED CING DAM TSIG LAS BSLANG BA
DANG, BDAG SRUNG BA LA SOGS PA'I BYA BA THAMS CAD RDZOGS PAR BYED
PA DANG, DAM TSIG NYAMS PA LA SOGS PA'I BU GA SEL BA NA YI GE
BRGYA PA'I SNGAGS KYI

GZUNGS NYID KYI PHYIR YI GE BRGYA PA NI BCOM LDAN 'DAS SO, ,YI GE
BRGYA PA'I SNGAGS KYANG, AOm BADZRA SATVA SA MA YA MA NU P'A LA
YA, BADZRA SATVA TVA NO PA TIshthA DRi dHO ME BHA BA, SU PO shRYO
ME BHA BA, SU TO sh+YO ME BHA BA, AA NU RAKTO ME BHA BA, SARBBA
SIDDHI MME PRA YATZTSA, SARBBA KARME shU TZA ME

TZI TTAm SHRE YAm KU RU H'Um, HA HA HA HA HO: BHA GA B'AN SARBBA
TA TH'A GA TA BADZRA M'A ME MUNYTZA BADZR'I BHA BA, MA H'A SA MA
YA SATVA A'A: ZHES PA'O, ,YE SHES KYI DNGOS PO'I RNAM PA NI AA
YIG GO, ,SNYING RJE CHEN POS SNA TSOGS PA'I SPRUL PA'I 'KHOR LO
SPRO BA'I BDAG NYID KYIS RNAM PA THAMS CAD KYI MCHOG DANG LDAN

PA'I PHYIR RNAM PA KUN LDAN NO, ,SNA TSOGS PA'I GZUGS CAN NYID
KYI PHYIR GANG LA RNAM PA THAMS CAD LDAN PA DE ZHES SBYAR RO,
,DON DAM PAR NI RNAM PA THAMS CAD KYI BDAG CHAGS DMIGS PA TZAM
GYIS DGOS PA DANG BRAL BA RNAM PAR RTOG PA MED CING SO SO RANG
RIG PA'I CHOS KYI SKU SHIN

TU SEMS PA MED PA'I PHYIR RNAM PA MED PA STE, RNAM PA KUN LDAN
YANG 'DI YIN LA RNAM PA MED PA YANG YIN PAS ZHES TSIG RNAM PAR
SBYAR TE KUN RDZOB TU'O ,DON DAM PAR NI RTOG PA MTHA' DAG GI GNAS
KYI BDAG NYID MED DO, ,CI'I PHYIR RNAM PA DANG BCAS BA DANG RNAM
PA MED PA

MI 'GAL ZHAN, SNGAGS KYI SKU NYID KYIS KYANG YANG DAG PAR BRJOD
PA GSUNGS PA, BCU DRUG CES BA LA SOGS PA STE, BCU DRUG PHYED PA'I
CHA SHAS GANG YIN PA DE NI BCU DRUG PHYED PA STE, CHA BCU DRUG
PA'I ZLA BA ZHES PA'I DON TO, ,DE'I PHYED KYI PHYED KYI ZLA BA DE
LA GNAS PA'I THIG LE

@208A *, ,N'A DA DANG LHAN CIG PA'I YE SHES KYI THIG LE DE 'DZIN PAR
MDZAD PAS NA BCU DRUG PHYED PHYED THIG LE 'CHANG BA'O, ,SNGAGS
KYI TSUL LA NI BCU DRUG PHYED PHYED THIG LE NI YE SHES KYI THIG
LE BZHI RNAMS SO, ,DE DE'I BDAG NYID DU 'DZIN PAR BYED PAS DE
LTAR RNAM PAR BSHAD DO, ,

MCHOG LAS KYANG MCHOG YIN PA'I PHYIR KUN RDZOB KYI TSUL GYI
CHA'O, ,DON DAM PAR NI SPROS PA THAMS CAD DANG BRAL BA'I PHYIR
CHA MED PA STE CHA MED PA MA YIN PA'O, ,DE NYID NGAG DANG YID KYI
SPYOD YUL MA YIN PA'I PHYIR CHA SHAS SU BRTZI BAR MI NUS PA'I
PHYIR CHA LAS 'DAS PA'O, ,'DI

NYID JI LTA BU ZHE NA GSUNGS PA, BSAM GTAN BZHI PA'I ZHES PA LA
SOGS PA STE, BSAM GTAN BZHI PA'I RTZE MO NI RTOG PA'I DRI MA
THAMS CAD DANG BRAL BA RAB KYI MTHAR THUG PA STE, DE LA GNAS PA
NYID KYIS DE'I RANG BZHIN 'DZIN PAR MDZAD PA'I PHYIR BSAM GTAN
BZHI PA'I RTZE MO 'CHANG NGO, ,

DE LTA NA YANG YID BZHIN GYI NOR BU BZHIN DU RNAM PAR RTOG PA MED
PAR RANG GI NGANG GIS 'JUG BAS SEMS CAN THAMS CAD KYI DON 'BYUNG
BA RGYUN MI 'CHAD PA NYID KYIS BSAM GTAN GYI YAN LAG RNAMS DANG
RNAM PAR DBYE BA MAN NGAG BZHIN STON PAR BYED PA NI BSAM GTAN YAN
LAG CES PA LA

SOGS PA STE, BSAM GTAN BZHI'I YAN LAG RNAMS SO, ,DE RNAMS KYANG
RTOG PA DANG DPYOD PA LA SOGS PA RNAM PA BCO BRGYAD DE, JI SKAD
DU CHOS MNGON PA MDZOD LAS, DANG PO LA LNGA RTOG DPYOD DANG, DGA'
DANG BDE DANG TING NGE 'DZIN, ,GNYIS PA LA LNGA YAN LAG BZHI,
,RAB

DAD DANG NI DGA' LA SOGS, ,GSUM PA LA LNGA BTANG SNYOMS DANG,
,DRAN DANG SHES BZHIN BDE DANG GNAS, ,MTHA' NI BZHI DRAN BTANG
SNYOMS DANG, ,BDE MIN SDUG MIN TING 'DZIN RNAMS, ,ZHES SO, ,DE
STON CING MNGON PAR SHES PAS NA BSAM GTAN YAN LAG KUN SHES PA'O, ,

DE 'BA' ZHIG TU ZAD DAM ZHE NA GSUNGS PA, TING 'DZIN RIGS DANG
ZHES PA LA SOGS PA STE, TING NGE 'DZIN RNAMS NI DPA' BAR 'GRO BA
DANG NAM MKHA' MDZOD LA SOGS PA RNAMS SO, ,DE RNAMS KYI RIGS NI
RTZA BA'O, ,TING NGE 'DZIN GYI RGYUD NI RGYU'O, ,TING NGE 'DZIN
RNAMS PHAN TSUN

@208B 'BREL BA'I NGO BO NI TING NGE 'DZIN RNAMS KYI RIGS DANG
RGYUD DE, DE RIG PAS NA TING 'DZIN RIGS DANG RGYUD RIG PA'O,
,YANG NA TING NGE 'DZIN GYI RIGS NI TING NGE 'DZIN KA DAM PA
KA'O, ,DE LAS BYUNG ZHING GNAS PAS RGYUD DE SHES RAB KYI PHA ROL
TU PHYIN BA'I YE SHES SO, ,DE RIG PAS NA DE LTAR BSHAD DO, ,

DE YANG DE NYID TING NGE 'DZIN GYI NGO BO ZHES GSUNGS PA, TING
NGE 'DZIN ZHES PA LA SOGS PA STE, TING NGE 'DZIN NYID YID KYI
RANG BZHIN GYI SKU GANG YIN PA DE NI TING NGE 'DZIN GYI SKU'O,
,SKU DE NYID THOGS PA MED PAR 'GRO BA'I DON NUS PAS MCHOG STE
GTZO BOR GYUR PAS NA, SKU YI MCHOG STE TING

NGE 'DZIN GYI SKU YANG 'DI YIN LA MCHOG KYANG YIN PAS ZHES TSIG
RNAM PAR SBYAR RO, ,YANG NA TING NGE 'DZIN GYI SKU NI TING NGE
'DZIN GYI TSOGS TE DKYIL 'KHOR BA THAMS CAD KYI RANG BZHIN NO,
,TING NGE 'DZIN THAMS CAD KYI RANG BZHIN YIN PA'I PHYIR, BCOM
LDAN 'DAS NYID TING NGE 'DZIN GYI

SKUR BRJOD DO, ,DE YANG 'DI YIN LA SKU'I MCHOG KYANG YIN PAS ZHES
SNGA MA BZHIN BSDU BA BYA'O, ,LONGS SPYOD RDZOGS PA'I SKU NYID
GSUNGS PA, LONGS SPYOD RDZOGS SKU ZHES PA LA SOGS PA STE DE BZHIN
GSHEGS PA THAMS CAD KYI LONGS SPYOD RDZOGS PA'I SKU MTSAN DANG
DPE BYAD

'BAR BA DE SA MDZES PAR GYUR PAS NA LONGS SPYOD RDZOGS SKU KUN
GYI RGYAL LO, ,SPRUL PA'I SKU NYID KYANG GSUNGS PA, SPRUL PA'I
ZHES PA LA SOGS PA STE, 'DIR YANG SGRA THAMS CAD KYI RJES SU 'JUG
PAR BYA'O, ,DE NYID KYI PHYIR GSUNGS PA, SANGS RGYAS ZHES PA LA
SOGS PA STE,

SANGS RGYAS RNAMS NI RDO RJE 'CHANG LA SOGS PA RNAMS SO, ,SPRUL
PA'I RGYUD NI SPRUL PA PHAN TSUN TE DE 'DZIN PAR MDZAD BAS NA
SANGS RGYAS SPRUL PA'I RGYUD 'CHANG BA'O, ,CIG CAR 'JIG RTEN GYI
MTHA' KLAS PAR MTHA' YAS PA'I SPRUL PAS 'GRO BA'I DON SGRUB PA'I
BDAG NYID CHEN PO

GSUNGS PA, PHYOGS BCU ZHES PA LA SOGS PA STE, PHYOGS BCUR RNAMS
SU SNA TSOGS SHING RNA PA THA DAD PA'I SPRUL PA GANG YI PA DE NI
PHYOGS BCUR SNA TSOGS 'GYED PA'O, ,DE NYID KYI PHYIR 'DI NI JI
BZHIN 'GRO BA'I DON BYED PA'O, ,'DI NYID STON PAR BYED PA NI, LHA
DANG ZHES

@209A *, ,PA LA SOGS PA STE, LA LAR NI LHA RNAMS SU'O, ,LA LAR NI
LHA'I LHA'O, ,LA LAR NI LHA'I DBANG PO BRGYA BYIN NO, ,GZHAN DAG
TU NI LHA'I DBANG PO DGA' LDAN GYI BDAG PO'O, ,LHA MIN BDAG NI
THAGS BZANGS RIS LA SOGS PA'O, ,'CHI MED DBANG PO NI 'DIR

LHA'I RGYAL PO RAB MTHA' BRAL LO, ,LHA'I BLA MA NI PHUR BU'O,
,RAB 'JOMS NI DRAG PO'I TSOGS RNAMS SO, ,RAB 'JOMS DBANG PHYUG NI
DRAG BA'O, ,DE DAG LA SOGS PA SPRUL PA SNA TSOGS PAS 'GRO BA'I
DON MDZAD PA STE, DE YANG CHOS YANG DAG PAR SDUD PA'I MDO LAS
RGYA CHER

GSUNGS SO, ,DE LTAR THAMS CAD KYI DON MDZAD PAS BREL YANG 'KHOR
BA'I GNAS KYI NYES PA MI MNGA' BA'I PHYIR SRID PA'I DGON PA LAS
BRGAL BA'O, ,STON PA GCIG PU LA SOGS PA GO SLA'O, ,SHES RAB KHO
NA RAL GRI DANG MDA' GZHU GANG GI YIN PA DE DE LTAR BSHAD DO, ,

DE'I 'BRAS BU GSUNGS PA, NYON MONGS BA ZHES PA LA SOGS PA STE,
NYON MONGS PA'I DPUNG GI TSOGS GNOD PA DU MA DAG GIS YONGS SU
BSKOR BA'I MI SHES PA'I RGYAL PO NI G-YUL PO STE, DE BCOM ZHING
RNAM PA THAMS CAD DU SNANG BAR MDZAD PAS NA, NYON MONGS MI SHES

G-YUL NGO SEL, ,ZHES BYA'O, ,DE NYID KYI PHYIR GZHAN PHYI ROL GYI
BDUD RNAMS DGRAR GYUR PAS SAM BDUD KYI DGRA YIN PAS NA BDUD DGRA
STE, RNAM PA THAMS CAD DU RGYAL BAR GYUR PA GSUNGS PA, BDUD DGRA
ZHES PA LA SOGS PA STE GO SLA'O, ,DE'I PHYIR BDUD KYI SDE LAS
RNAM

PAR RGYAL TE BLA NA MED PA'I SANGS RGYAS BRNYES PAS NA RDZOGS
PA'I SANGS RGYAS SO, ,DE NYID 'JIG RTEN GYI 'DREN PA YIN PAS
'DREN PA NYID DE, DE NI MI DANG LHA'I 'GRO BA RNAMS KYI PHYAG
BYAR 'OS PA STE, SHIN TU PHUL DU BYUNG BA'I BCOM LDAN 'DAS TE GO
SLA'O, ,DE LTAR RDZOGS

PA'I SANGS RGYAS 'GRO BA'I BLA MA SEMS CAN GYI DON GYI PHYIR THOG
MA MED PAR GSHEGS PA NYID STON PAR BYED PA NI, 'JIG RTEN GSUM PO
ZHES PA LA SOGS PA STE, SKAD CIG MA GCIG KHO NA'I GOM PAS BGROD
PA GANG YIN PA NI GOM GCIG BGROD DE, 'JIG RTEN GSUM GOM

@209B BA GCIG GIS BGROD PA GANG YIN PA DE DE BZHIN NO, ,DE'I
PHYIR NAM MKHA' LTAR MTHAR THUG PA MED BAR RNAM PAR GNON PA GANG
YIN BA DE NI MKHA' LTAR MTHA' MED RNAM BAR GNON BA'O, ,GSUM RIG
CES BA NI LHA'I MIG GI YE SHES DANG, SNGON GYI GNAS RJES SU DRAN
PA'I YE SHES

DANG; ZAG PA ZAD PA'I YE SHES ZHES PA RNAMS SO, ,GSUM RIG PA GANG
YIN PA DE NI GSUM RIGS TE, GSUM RIG PA KHO NA GSUM RIG PA YIN PAS
RANG GI DON LA DE PHAN GYI RKYEN SBYAR BA'O, ,GZHAN DAG NI LHAG
PA'I SEMS DANG, LHAG PA'I TSUL KHRIMS DANG, LHAG PA'I SHES

RAB STE GSUM RIG PA DE DANG LDAN PA'I PHYIR GSUM RIG PA'O ZHES
ZER RO, ,NGES BRJOD DANG MCHOD SBYIN DANG SNYAN TSIG GI RIG BYED
GSUM RIG CING YONGS SU SHES PAS NA 'JIG RTEN PA'I GSUM RIG PA
YANG BCOM LDAN 'DAS NYID DO, ,THOS PA DANG DRAN PA DANG RNAM PAR
MI 'TSE BA STE GTZANG MA'I

SPYOD PA DANG LDAN PA'I PHYIR 'JIG RTEN PA'I GTZANG MA'O, ,DE
NYID BDAG DANG BDAG GI MNGON PAR ZHEN PA'I BAG CHAGS MA LUS BA
STE, CHOS THAMS CAD BDAG MED PA'I CHU'I TSOGS KYIS BKRUS PA NA
'JIG RTEN 'DAS PA'I YANG GTZANG GNAS 'DI NYID KHO NA'O, ,DE'I
PHYIR DAG PA STE SKYON

THAMS CAD DANG BRAL BA'I PHYIR RO, ,LHA'I MIG DANG, LHA'I RNA BA
DANG, GZHAN GYI SEMS SHES PA DANG, SNGON GYI GNAS RJES SU DRAN
BA'I SHES PA DANG, RDZU 'PHRUL GYI BYA BA SHES PA DANG, ZAG PA
ZAD BA SHES BA ZHES BYA BA RNAMS TE MNGON PAR SHES PA DRUG GANG
LA YOD PA DE NI MNGON SHES

DRUG LDAN NO, ,SANGS RGYAS DANG, CHOS DANG, DGE 'DUN DANG, TSUL
KHRIMS DANG, GTONG BA DANG, LHA'I YUL RNAMS TE RJES SU DRAN PA
DRUG GANG YIN PA DE NI RJES DRAN DRUG GO, ,BYANG CHUB TU BDAG
NYID SEMS PAS NA BYANG CHUB SEMS PA'O, ,CHOS KYI DBYINGS KUN DU
'GRO BAS

THUGS SU CHUD NAS MNGON PAR RDZOGS PAR BYANG CHUB STE SEMS CAN
GYI PHUNG PO CHEN PO'I DON MDZAD PA'I PHYIR SEMS DPA' CHEN BO'O,
,DE NYID 'JIG RTEN LAS 'DAS BA STE, 'JIG RTEN LAS BLA MAR GYUR
BA'I YE SHES LAS BYUNG BA'I PHYIR RO, ,DE RNAM PA THAMS CAD PA'I
RDZU 'PHRUL GYI YUL

@210A *, ,CHEN PO BRNYES PA'I PHYIR RDZU 'PHRUL CHEN PO'O, ,THOS
BA DANG BSAM PA DANG BSGOM BA'I RANG BZHIN GYI SHES RAB KYI PHA
ROL TU PHYIN PA LA MNGON PAR BRTZON PAS 'JIG RTEN LAS 'DAS PA'I
SHES RAB KYI PHA ROL TU PHYIN PA RAB KYI MTHAR PHYIN PA BRNYES
PA'I PHYIR SHES RAB KYI PHA ROL TU PHYIN

PA'I MTHA'O, ,DE NYID KYI PHYIR GSUNGS PA'O, SHES RAB CES PA LA
SOGS PA STE, SHES RAB KYI DE KHO NA NYID NI SHIN TU DRI MA MED
PA'I DE BZHIN NYID DO, ,DE NYID KYI RANG BZHIN YANG DE KHO NA
NYID DE CHOS KYI SKU'I BDAG NYID CAN TE DE BRNYES PA'I PHYIR,
SHES RAB KYIS NI DE NYID THOB, ,CES

SO; ,SPYI LAS SPYI KHAS BLANGS PA'I PHYIR DNGOS PO'I RKYEN LAS
KYANG DNGOS PO'I RKYEN LA 'GAL BA MED DO, ,RANG GI RGYUD DANG THA
MI DAD PA'I SO SO RANG RIG PA'I CHOS NYID YONGS SU SHES PA'I
PHYIR BDAG RIG GO, ,SGYU MA LTA BU'I RANG GI SEMS DANG THA MI DAD
PA NYID KYIS GZHAN RNAMS LA

GO BAR BYED PAS NA GZHAN RIG GO, ,DE NI GNYIS SU MED PA'I YE SHES
SNA TSOGS GZUGS CAN NYID KYIS DE LTA DE LTAR SNANG BA'I PHYIR, DE
NYID THAMS CAD PA STE SNA TSOGS GZUGS CAN YIN PA'I PHYIR RDO RJE
'CHANG BA ZHES PA'I DON TO, ,SARBBA ZHES KLOG PA NI RANG GI DON
CAN GYI

AAn RKYEN DU BYIN PA'O, ,SEMS CAN THAMS CAD LA MTHA' GCIG TU PHAN
PA'I PHYIR KUN LA PHAN PA'O, ,DE NYID KYI PHYIR SEMS CAN THAMS
CAD KYI GTZO BO'I SKYES BU NYID KYI PHYIR GANG ZAG MCHOG GO, ,DE
BZHI NYID KYI BDAG NYID PHYIR GYIS DE DANG 'DRA BA CUNG ZAD KYANG
MED PA'I PHYIR

DPER BYA KUN LAS 'DAS PA'O, ,DE NI LEGS PA 'DOD PA RNAMS KYIS
SHES PAR BYA STE, GZHAN MNGON DU BYA BA MA YIN ZHES PA'I DON TO,
,DNGOS PO THAMS CAD KYI DE KHO NA NYID KYI YE SHES 'BYUNG BA'I
RGYUR GYUR PAS NA YE SHES KYI BDAG PO'O, ,PHUL DU BYUNG BA'I
PHYIR MCHOG STE RJE

BTZUN 'JAM DPAL LO, ,CHOS KYI SBYIN PA NI SBYIN PA THAMS CAD KYI
GTZO BOR GYUR PA'I PHYIR CHOS KYI SBYIN BDAG GTZO BO'O,, PHYAG
RGYA BZHI ZHES PA LA SOGS PA LA PHYAG RGYA BZHI NI, PHYAG RGYA
CHEN PO DANG, DAM TSIG GI PHYAG RGYA DANG, CHOS KYI PHYAG RGYA
DANG, LAS KYI PHYAG RGYA RNAMS SO, ,

@210B DE LA PHYAG RGYA CHEN PO NI MTSAN DANG DPE BYAD 'BAR BA
ZHAL DANG PHYAG DANG MTSAN MA LA SOGS PA DANG LDAN PA'I LHA'I
GZUGS TE LONGS SPYOD RDZOGS PA'I SKU'O, ,DAM TSIG GI PHYAG RGYA
NI, SEMS KYI RANG BZHIN SO SO RANG RIG PA'I CHOS KYI SKU STE YANG
DAG PAR RTOGS PA'I PHYIR DAM TSIG CES SBYAR

RO; ,CHOS KYI PHYAG RGYA NI, CHOS DANG LONGS SPYOD KYI SKU'I BYIN
RLABS LAS CHOS KYI DE KHO NA NYID GSAL BAR STON PA'I SNGAGS RNAM
PA SNA TSOGS PA'I GSUNG GI BDAG NYID CAN NO, ,LAS KYI PHYAG RGYA
NI, BYA BA SGRUB PA'I NGO BO NYID DU GYUR PAS SPRUL PA'I MDZAD PA
SNA TSOGS RDZOGS BAR

BYED PA SPRUL PA'I SKU STE PHYAG RGYA BZHI PO DE RNAMS KYI DON
STON PAS NA DE LTAR BSHAD DO, ,GANG GI PHYIR BCOM LDAN 'DAS NI
RANG DANG GZHAN GYI YON TAN ZAB MO PHUN SUM TSOGS PAR BYED BA MA
LUS BA 'DZIN PAR MDZAD PA DE'I PHYIR, NYAN THOS DANG RANG SANGS
RGYAS DANG YANG DAG PAR RDZOGS

PA'I SANGS RGYAS KYI NGES PAR 'BYUNG BA'I BGROD PA GSUM MO, ,DE
NYID 'GRO BA'I BSNYEN BKUR GNAS KYI MCHOG GO, ,'DIR YANG DE LTA
BU'I RGYU GSUNGS PA, DON DAM BA ZHES PA LA SOGS PA STE, DON DAM
PA RNAM PAR DAG PA'I DPAL NI MI GNAS BA'I MYA NGAN LAS 'DAS PA
NYID

DE; MNGON PAR MTHO BA DANG NGES PAR LEGS PA'I PHUN SUM TSOGS BA
THAMS CAD GANG YIN PA DE DE LTAR BSHAD DO, ,DE NYID KYI PHYIR
'JIG RTEN GSUM GYI SKAL BZANG CHE'O, ,'DI DE LTAR GYUR PA CI ZHE
NA, PHUN SUM TSOGS PA THAMS CAD BYED PAS NA 'BYOR BA KUN BYED
PA'O, ,

DPAL DANG LDAN PA GANG YIN PA DE YANG MCHOG STE GTZO BO'O, ,DPAL
LDAN NI RAB TU BSNGAGS PA'I DON LA MA TUB KYI RKYEN SBYAR BA'O,
,DE NYID SU ZHIG CE NA GSUNGS PA, 'JAM DPAL ZHES PA STE 'JAM PA
NI SKYE BO RNAMS KYI YID DU 'ONGS BA'O, ,DPAL NI SEMS CAN THAMS
CAD KYI

MNGON PAR MTHO BA DANG NGES PAR LEGS PA'I RGYU PHUN SUM TSOGS PA
'DI YIN PAS NA DE LTAR BSHAD DE, BCOM LDAN 'DAS NI DPAL BSAM GYIS
MI KHYAB PA'O,, ,,DA NI SH'AKYA THUB PAS DE LTAR BSTOD PA MDZAD
PA'I YON TAN GYI TSOGS THOS NAS YID RAB TU DGA' BAR GYUR PAS

@211A *, ,'KHOR THAMS CAD KYIS MTSAN GYI DON THAMS CAD NYE BAR
BSDUS TE, THAMS CAD DU MCHOD PAR 'OS PA'I BCOM LDAN 'DAS KYI
MTSAN GYI DON YANG DAG PA JI LTA BA BZHIN KHONG DU CHUD PAR BYA
BA'I PHYIR TSIGS SU BCAD PA RNAM PA LNGAS PHYAG 'TSAL BA SNGON DU
'GRO BAS MCHOD

BAR BYED PA NI, MCHOG SBYIN RDO RJE ZHES PA LA SOGS PA STE, 'JIG
RTEN GSUM GYI GTZO BO YIN PA'I PHYIR MCHOG GO, ,SANGS RGYAS NYID
SBYIN PAR BYED PAS NA MCHOG SBYIN NO, ,MI PHYED PA SANGS RGYAS
KYI YE SHES KYI RANG BZHIN YIN PA'I PHYIR RDO RJE'O, ,DE NYID KYI
PHYIR MCHOG STE GTZO

BO'O, ,YANG DAG PA NI DE KHO NA NYID DO, ,DE'I MTHA' NI MTHAR
THUG PA STE, DE LAS GZHAN PA'I DE KHO NA NYID YOD PA MA YIN ZHES
PA'I DON TO, ,YANG DAG MTHA' ZHES PAR BOD PA'I DON LA YANG AI
NYID DO, ,BHU TE MED PA NI SDEB SBYOR GYI DBANG GIS SO, ,DE LTA
BU GZHAN DU

YANG NGO, ,STONG PA NYID LAS BYUNG BA'I PHYIR STONG PA NYID
SNYING PO'O, ,STONG PA NYID KHO NA LAS STOD PA'I CHOS RNAMS
'BYUNG NGO ZHES DGONGS PA'O, ,SANGS RGYAS BYANG CHUB NI DE NYID
DE, ZAD PA DANG MI SKYE BA SHES PA'I YE SHES KYI RANG BZHIN GYI
PHYIR SANGS RGYAS BYANG CHUB BO, ,SANGS RGYAS

DANG BYANG CHUB NI DBYE BA MED KYANG DBYE BA NYE BAR BRTAGS PAS
SANGS RGYAS BYANG CHUB STE SANGS RGYAS KYANG YIN LA YANG DAG PA'I
DON KYANG NGO, ,BYANG CHUB LA CHAGS PA'I SNYING RJE CHEN POS
CHAGS PA DANG LDAN PA'I PHYIR SANGS RGYAS CHAGS PA'O, ,SANGS
RGYAS RNAMS KYI 'DOD PA NI 'GRO BA

MNGON PAR 'BYIN PAR BZHED PA STE, DE'I RANG BZHIN NYID KYI PHYIR
SANGS RGYAS 'DOD PA'O, ,YANG NA SANGS RGYAS KYI PHRIN LAS MDZAD
PA NI SANGS RGYAS THAMS CAD KYI 'DOD PA YIN PAS NA SANGS RGYAS
'DOD PA'O, ,DE NYID SANGS RGYAS RNAMS KYI YID BDE BA'I RGYUR GYUR
PA'I PHYIR SANGS

RGYAS DGYES PA'O, ,SANGS RGYAS RNAMS ROL PAR BYED PA NI SEMS CAN
THAMS CAD KYI DON MDZAD PA LA STE RAB TU ROL BAR MDZAD PA NA
SANGS RGYAS ROL PA'O, ,SANGS RGYAS RNAMS KYI 'DZUM PA NI BZHAD
PA'I RGYU CAN TE SEMS CAN GYI DON GYI RKYEN GYIS SO, ,DE LTAR
BCOM LDAN

@211B 'DAS KYANG DE'I RANG BZHIN GYI PHYIR SANGS RGYAS 'DZUM PA
DANG SANGS RGYAS BZHAD PA'O, ,DE LA 'DZUM PA NI CHUNG ZAD BZHAD
PA YIN LA, BZHAD PA NI CHER BZHAD PA STE DE NI KHYAD PAR RO,
,SANGS RGYAS RNAMS KYI CHOS STON PA'I GSUNG DE LTA BU NI SEMS CAN
GYI DON GYI PHYIR TE, SANGS RGYAS KYI

GSUNG NYID BCOM LDAN 'DAS SO, ,DE LTA BU'I SANGS RGYAS RNAMS KYI
THUGS NI SNYING PO STE SANGS RGYAS THUGS SO, ,DE NYID BCOM LDAN
'DAS KYIS NYE BAR BRTAGS PA'I DBYE BAS, SANGS RGYAS BYANG CHUB LA
SOGS PA'I SGRAS GSUNGS SO, ,DNGOS MED NI CHOS KYI DBYINGS SO, ,DE
LAS

BYUNG BA'I RANG BZHIN NI DE LTA BU LAS BYUNG BA GANG YIN PA STE
DE NI DNGOS MED LAS BYUNG PA'O, ,SANGS RGYAS RNAMS KYI 'BYUNG BA
NI SKYE BA'I GNAS TE, SANGS RGYAS 'BYUNG BA 'DI NI MTHA' YAS PA'I
SANGS RGYAS RNAMS SKYE BA'I RGYUR GYUR PA'I PHYIR RO, ,NAM MKHA'
LTA BU'I CHOS NYID KYI DE KHO NA

NYID LAS NGES PAR BYUNG BAS NA NAM MKHA' LAS BYUNG BA'O, ,SANGS
RGYAS RNAMS KYI YE SHES LAS YE SHES KYI SKU 'DI THAMS CAD BYUNG
BAS NA YE SHES BYUNG NGO, ,DE'I PHYIR DE LTA BU NI DE BZHIN
GSHEGS PA THAMS CAD KYI YE SHES KYI SKU YIN PA'I PHYIR ME LONG
LTA BU LA SOGS PA'I YE SHES

RNAMS LAS BYUNG BA ZHES DGONGS PA'O, ,GDUL BYA'I SKYE BO THAMS
CAD RJES SU GZUNG BA'I PHYIR SGYU 'PHRUL DRA BA LTA BU'I GZUGS
SNA TSOGS PA'I BDAG NYID KYI DNGOS PO KUN DU STON PA'I PHYIR SKU
'PHRUL BA DANG 'DRA BA SGYUR 'PHRUL DRA BA'O, ,DE'I PHYIR SNA
TSOGS PA'I GZUGS CAN

GYI SPRUL BA CHA LUGS DANG RGYAN DANG GOS DANG NYAMS KYI RNAM PAR
BKOD PA RNAMS PAR BKRA BA'I SKAL BA BZANG PO RNAMS KYIS SPROS PA
NYE BAR STON PAR BYED DE, GCIG TU GYUR NAS MANG POR 'GYUR BA
DANG, MANG POR GYUR NAS GCIG TU 'GYUR BA DANG, SNANG BAR GYUR
CING MI SNANG BAR

'GYUR BA YANG DAG PAR BSTAN NAS, NYAN THOS LA SOGS PA'I 'KHOR
BA'I NANG DU SANGS RGYAS KYI ZLOS GAR BYED DE, DE LTAR GDUL BYA
RNAMS LA STON PAR BYED PAS SANGS RGYAS ROL STON NO, ,DE NYID YANG
DAG PAR NA RJE BTZUN TE, RDZOGS PA'I BYANG CHUB KHYOD PHYAG
'TSAL, ,

@212A *, ,ZHES SPREL PAR BYA'O, ,NYE BAR BSDU BA'I SGO NAS GSUNGS
PA, THAMS CAD THAMS CAD KHYOD LA 'DUD, ,CES TE, DE BZHIN GSHEGS
PA THAMS CAD KYI YE SHES KYI SKU'I BDAG NYID TING NGE 'DZIN THAMS
CAD KYI YON TAN GYI DAM TSIG SPRUL PA'I 'OD ZER 'PHRO BAR

BYED PA'I RANG BZHIN CAN GANG DU THAMS CAD DE SNA TSOGS PA'I
SPRUL PA'I 'KHOR LOR GNAS PA'I DKYIL 'KHOR BA RNAMS DANG, GANG DU
SANGS RGYAS DANG BYANG CHUB SEMS DPA' THAMS CAD BZHUGS PA DE LA
NI THAMS CAD THAMS CAD CES BRJOD PAR BYA'O, ,THAMS CAD KYANG
THAMS CAD

CES SBYAR TE, DE RNAMS LA YANG PHYAG 'TSAL ZHES PA'I DON YANG
BSAM PAR BYA'O, ,THAMS CAD KYANG 'DI YIN TE, KHAMS GSUM PA LAS
THA DAD DU DBYER MED PA'I DE BZHIN GSHEGS PA'I YE SHES KYI SKU'I
NUS PAS DE LTA DE LTAR GDUL BYA LA SO SOR SNANG BA ZHES SO, ,DE
YANG SO SOR

'DUD PA'I RNAM PA GSUNGS PA, YE SHES SKU KHYOD LA 'DUD DO, ,ZHES
SO, ,'DIR AI TI'I SGRA NI RDZOGS PA'I LA STE GANG YANG KHAMS GSUM
PA'I YE SHES KYA SKU SPROS PA MED PA'I RANG BZHIN RJE BTZUN NGAG
GI DBANG PHYUG GI DAM PAR GYUR PA'I YON TAN GYI MTSAN RNAMS MTHA'
YAS PA'I

SANGS RGYAS BCOM LDAN 'DAS RNAMS KYI DE BZHIN KHO NAR GSUNGS PA'I
MTSAN RNAMS SH'AKYA THUB PAS YANG DAG PAR BSDUS TE, YANG DAG PAR
BRJOD PAS NA MTSAN YANG DAG PAR BRJOD PA STE MTSAN YANG DAG PAR
BRJOD PA RDZOGS SO ZHES PA'I DON DO,, ,,DA NI 'JIG RTEN YID CHES
PAR BYA BA'I

PHYIR; BCOM LDAN 'DAS KYIS RJE BTZUN 'DI'I RJES SU BSNGAGS PA
RNAMS GSUNGS PA, 'DI NI ZHES PA LA SOGS PA'O, ,DE LA RKANG PA
RNAMS KYI DON GANG YIN PA RNAM PAR DBYE BAR BYA STE, RDO RJE
'CHANG ZHES PA NI GNYIS SU MED PA'I YE SHES 'CHANG PA'O, ,'DI NI
'DI DAG CES PA STE,

GANG DUS GSUM DU BZHUGS PA'I DE BZHIN GSHEGS PA RNAMS KYIS GSUNGS
PA DANG GSUNG BAR 'GYUR BA GANG YIN PA DE DA LTAR KHYOD KYIS NGA
LA GSOL BA BTAB PAS BSHAD PA STE MTSAN YANG DAG PAR BRJOD PA
BSTAN TO ZHES PA'I DON TO, ,'DI SU'I MTSAN YANG DAG PAR BRJOD PA
YIN ZHE NA,

@212B GSUNGS PA, BCOM LDAN 'DAS KYIS ZHES PA LA SOGS PA STE, YE
SHES KYI NI RNAM PAR DAG PA'I YE SHES TE 'DI NI GZUGS KYI SKU'O,
,DE BZHIN GSHEGS PA'I YE SHES KYI SKU ZHES PA NI CHOS KYI SKU'O,
,'JAM DPAL YE SHES SEMS DPA'I ZHES PA NI DKYIL 'KHOR GYI BDAG PO

NYID KYIS YE SHES SEMS DPA' MA LUS PA'I RANG BZHIN NO, ,CI'I DON
DU BSTAN PA ZHE NA GSUNGS PA, KHYOD KYI ZHES PA LA SOGS PA STE,
MA 'DRES PA NI NYAN THOS DANG RANG SANGS RGYAS RNAMS DANG THUN
MONG MA YIN PA'O, ,DE YANG 'DIS DON GSAL BAR BYED DE YONGS SU DAG
PA'I PHYIR

RO; ,YONGS SU DAG PA DE YANG MA 'DRES PA'I YONGS SU DAG PA'O,
,DGA' BA NI YID BDE BA'O, ,DE LA THA MAL BA TZAM NI DGA' BA'O,
,RAB KYI MTHAR SON PA NI DANG PA'O, ,DE NYID SHIN TU RGYAS PA
NYID KYIS LUS LA SOGS PA'I RNAM 'GYUR GYI RGYUG GYUR PA NI MGU BA
CHEN PO'O,

NYAN THOS LA SOGS PA THAMS CAD KYI MTSAN NYID DANG BRAL BA CIG
CAR DE BZHIN GSHEGS PA THAMS CAD KYI 'KHOR GYI DKYIL 'KHOR DU NYE
BAR BGROD PAR BYED PA BSAM GYIS MI KHYAB PA'I GZUGS NI SKU'I
GSANG BA'O, ,NYAN THOS LA SOGS PA DANG THUN MANG MA YIN PA'I CHOS
STON PA'I

GSUNG NI GSUNG GI GSANG BA'O, ,YID KYI RANG BZHIN DE BZHIN GSHEGS
PA THAMS CAD KYI THUGS LA RAB TU 'JUG PA SNGON DU 'GRO BAS CHOS
KYI LONGS SPYOD NYAMS SU MYONG BAR BYED PA NI THUGS KYI GSANG
BA'O, ,DE YONGS SU DAG PA NI DRI MA MED PA NYID DO, ,RAB TU GSAL
BAR ZHES

PA NI THAMS CAD DU 'BREL LO, ,BLA NA MED PA'I DON NI BLA NA MED
PA'I DON TE YANG DAG PAR RDZOGS PA'I SANGS RGYAS NYID DO, ,MA
THOB PA ZHES PA NI STOBS BCU DANG MI 'JIGS PA LA SOGS PA RNAMS
SO, ,JI SRID CES PA 'DIS 'BRAS BU'I MTHAR THUG PA NYID GSUNGS SO,
,DE BZHIN

GSHEGS PA THAMS CAD KYI DAM PA'I CHOS 'DREN CING THOB PAR BYED
PAS NA DE BZHIN GSHEGS PA THAMS CAD KYI DAM PA'I TSUL GYI TSUL
TE, DE YANG BSTAN PA'I CHOS SHES RAB KYI PHA ROL TU PHYIN PA LA
SOGS PA'O, ,DE YANG DAG PAR GZUNG PA'I PHYIR DU'O, ,BSHAD PA NI
GZHUNG

@213A *, ,TZAM ZHIG BSTAN PA'O, ,YANG DAG PAR RAB TU GSAL BAR
BYAS PA NI GZHUNG GI DON BSHAD PA'O, ,BKROL BA NI RNAM GRANGS
GZHAN GYIS BRDA SPRAD PA'O, ,RNAM PAR PHYE BA NI RNAM GRANGS KYI
DON GYI DANG YUL GYI RNAM PAR DBYE BA NYE BAR BSTAN PA'O, ,GSAL
BAR BYAS

PA NI SHIN TU GSAL BAR BYAS PA'O, ,GSANG SNGAGS THAMS CAD KYI
CHOS NYID THOGS PA MED PA'I NUS PAS DE BYIN GYIS RLABS KYIS BYIN
GYIS BRLABS SO ZHES 'BREL LO,, ,,MTSAN YANG DAG PAR BRJOD PA'I
YON TAN GYI KHYAD PAR GZHAN CI LTA BU ZHE NA GSUNGS PA, GZHAN
YANG ZHES

PA LA SOGS PA STE, GZHAN YANG ZHES PA NI DPAG TU MED PA ZHES PA'I
DON TO, ,SHIN TU YONGS SU DAG PA DANG YONGS SU BYANG BA NI BAG
CHAGS DANG BCAS PA'I NYON MONGS PA MED DE SHIN TU YONGS SU DAG PA
DANG YONGS SU BYANG BA NYID DO, ,DE LTAR GYUR PA GANG YIN NA
THAMS CAD

MKHYEN PA'I YE SHES TE DE NYID SKU LA SOGS PA'I GSANG BA'O, ,DE
DAG KYANG MTSAN YANG DAG PAR BRJOD PA'I RANG BZHIN LAS BYUNG
BA'O, ,NYAN THOS LA SOGS PA DANG SANGS RGYAS RNAMS THAMS CAD KYI
BYANG CHUB YIN PAS NA SANGS RGYAS KYI BYANG CHUB PO, ,DE'I RGYU
LA SOGS PA MTSAN

YANG DAG PAR BRJOD PA 'DI NYID YIN PAS SANGS RGYAS KYI BYANG CHUB
PO, ,'DI DAG THOB PAS GANG GI PHYIR SANGS RGYAS NYID KYANG THOB
PAS NI YANG MTSAN YANG DAG PAR BRJOD PA'I RANG BZHIN GYI BYANG
CHUB PO, ,CI LTAR 'BREL ZHE NA GSUNGS PA, YANG DAG PAR RDZOGS
PA'I SANGS RGYAS RNAMS

KYI ZHES PA STE MNGON PAR RTOGS PA NI PHYIN CI MA LOG PA'I LAM
MO, ,DE BZHIN GSHEGS PA THAMS CAD DANG MNGON PAR NYE BA 'DIS
MNGON PAR 'TSANG RGYA BAS NA ZHES SBYAR TE, CHOS KYI DBYINGS
RTOGS PA NI CHOS KYI DBYINGS KHONG DU CHUD PA'O, ,'DIS CHOS KYI
DBYINGS KHONG DU CHUD PAS

NA ZHES SBYAR TE, BLA NA MED PA YANG 'DI YIN LA CHOS KYI DBYINGS
RTOGS PA YANG YIN PAS ZHES TSIG RNAM PAR SBYAR RO, ,CHOS KYI
DBYINGS RTOGS PA JI LTA BU ZHE NA GSUNGS PA, BDE BAR GSHEGS PA
RNAMS KYI ZHES PA'O, ,STOBS BCU RNAMS KYI STOBS DANG LDAN PA NYID
NI STOBS DANG LDAN PA

@213B NYID DE, BDUD DANG MU STEGS LA SOGS PA RNAMS KYIS BRDZI BAR
MI NUS PA NYID DO, ,GANG RNAMS KYI ZHE NA GSUNGS PA, STOBS BCU PA
THAMS CAD KYI ZHES PA'O, ,LUNG NI LHAG PAR RTOGS PA'I RANG BZHIN
GYI PHYIR LUNG NGO, ,CHOS THAMS CAD YANG DAG PAR SGRUB PA NI YANG
DAG PAR SKYED

PA STE; SANGS RGYAS THAMS CAD YANG DAG PAR SGRUB PA'I RGYUR GYUR
BA'I PHYIR TE, NYE BAR DMIGS PA MED PA'I PHYIR DRI MA DANG BRAL
BA'O, ,RNAM PAR RTOG PA'I BAG CHAGS DANG BRAL BA'I PHYIR LEGS PA
SHIN TU YONGS SU DAG PA'O, ,DE NI BSOD NAMS DANG YE SHES KYI
TSOGS YONGS

SU RDZOGS PA'O, ,GANG RNAMS KYI ZHE NA BYANG CHUB SEMS DPA' CHEN
PO RNAMS KYI'O, ,'BYUNG BA NI SKYE BA'I GNAS SO, ,BYANG CHUB SEMS
DPA'I SPYOD PA ZHES PA NI SNGAGS KYI SPYOD PA DANG PHA ROL TU
PHYIN PA'I SPYOD PA DAG GO ZHES PA'I DON TO, ,MTHA' NI RAB KYI
MTHAR PHYIN PA'O, ,BRTAG

PA NI BRTAG PAR BYA BA'I GNAS SO, ,'DI SU'I RNAM PAR GROL BA ZHE
NA, NYAN THOS LA SOGS PA RNAMS KYI STE NGES PAR 'BYUNG BAS NGES
PAR 'BYUNG BA'I LAM STE LTA BA THAMS CAD LAS NGES PAR 'BYIN PA'I
LAM MO, ,RIGS NI RGYUD DO, ,RUS NI RAB TU GNAS PA DANG SNOD DO
ZHES PA'I

DON TO, ,RIGS DANG RUS NI RIGS RUS TE, DE'I 'PHEL BA YANG MTSAN
YANG DAG PAR BRJOD PA NYID DO, ,STOBS KYI DPUNG DANG SDE ZHES PA
LA STOBS DANG BCAS PA NI STOBS DANG LDAN ZHES PA'I DON TO, ,DPUNG
NI DMAG CHEN PO'I TSOGS SO, ,STOBS KYANG 'DI YIN LA DPUNG YANG

YIN PAS NA STOBS KYI DPUNG STE DE DANG BCAS PA'I SDE NI STOBS KYI
DPUNG DANG, SDE STE THAMS CAD BSDUS PA'I SDE CHEN PO ZHES PA'I
DON TO, ,DE DANG DE LTAR LDAN PA'O, ,YANG DAG PAR SDUD PA NI BSDU
BA'I DNGOS PO BZHI'I RANG BZHIN YIN PA'I PHYIR NGES PAR 'BYUNG BA
THAMS CAD NYAN THOS LA

SOGS PA'I NGES PAR 'BYUNG BA RNAMS SO, ,DES BGROD PA'I DANG TSUL
NI NGES PAR 'BYUNG BAS BGROD PA RNAMS SO, ,DE RNAMS KYI 'PHAGS
PA'I LAM YONGS SU SMIN PA NI 'PHAGS PA'I LAM YAN LAG BRGYAD PA
SGRUB PA STE MTSAN YANG DAG PAR BRJOD PA 'DI NYID DE'I RGYUR GYUR

@214A *, ,PA'I PHYIR RO, ,DPA' BAR 'GRO BA LA SOGS PA'I TING NGE
'DZIN GYI RGYUR GYUR PA'I PHYIR, TSANGS PA'I GNAS BZHI LA GNAS PA
RNAMS KYI TING NGE 'DZIN NO, ,DE NYID BSAM GTAN BZHI'I RGYUR GYUR
PA'I PHYIR BSAM GTAN NO, ,RNAL 'BYOR NI ZHI GNAS DANG LHAG

MTHONG ZUNG DU 'BREL PA'I LAM MO, ,GANG LUS DANG DAG DANG YID
MNGON PAR BRTZON PA RNAMS KYIS TE LUS DANG NGAG DANG YID YANG DAG
PA LA ZHUGS PA RNAMS KYI RNAL 'BYOR RDZOGS PAR BYED PA'O, ,KUN DU
SBYOR BA RNAMS KYI 'BRAL BA'O, ,ZHES BYA BA NI SRID PA DANG LHAN
CIG SKYES

BU KUN DU SBYOR BAR BYED PAS NA KUN DU SBYOR BA STE 'CHING BA
RNAMS KYANG DE RNAMS SO, ,DE LTA BU DE RNAMS KYI GRANGS NI DGU
STE, RJES SU CHAGS PA DANG, KHONG KHRO BA DANG NGA RGYAL DANG, MA
RIG PA DANG, LTA BA DANG, MCHOG TU 'JIG PA DANG, THE TSOM DANG,
PHRAG DOG DANG,

SER SNA ZHES BYA BA RNAMS SO, ,DE RNAMS KYI GNYEN POR GYUR PAS NA
MTSAN YANG DAG PAR BRJOD PA 'DI NYID NI BRAL BA'O, ,SGRIB PA
THAMS CAD NI NYON MONGS PA DANG, LAS DANG, SHES BYA'I SGRIB PA
RNAMS SO, ,LHAG MA RNAMS NI NYE BAR LEN PA'I PHUNG PO LNGA RNAMS
SO, ,SEMS

G-YENG BA NI 'DOD CHAGS LA SOGS PA RNAM PAR RTOG PA RNAMS SO,
,DMYAL BA LA SOGS PA 'GRO BA GSUM PO RNAMS SU 'JUG PAR 'GYUR BA'I
LAS NI NGAN SONG GI SGO RNAMS TE GCOD PA NI 'GEMS PAR BYED PA'O,
,KHAMS GSUM DU KUN NAS RNAM PAR RGYAL BA'I RGYAL PO'I DGA' STON
BZHIN

DU; KHAMS GSUM PA'I 'KHOR LOS SGYUR BA DE BZHIN GSHEGS PAS BSTAN
PA'I GDUGS DANG RGYAL MTSAN DANG BA DAN BSGRENG BA YANG 'DI NYID
DO, ,GNAS NI BYIN GYI RLABS TE, MA H'A PATTA NA BZHIN NO, ,RDZU
'PHRUL CHEN PO'I GNAS TE 'DI NYID KYANG MTSAN YANG DAG PAR BRJOD
PA'I 'DI'O, ,

DMAN PA DANG 'BRING DANG MCHOG GI THEG PA STON CING 'DZIN PAR
GYUR BA'I PHYIR BYIN GYI RLABS DANG CHOS MTHUN NO, ,SNGAGS KYI
SGO'I SPYOD PA NI SNGAGS KYI SPYOD PA'O, ,SGOM PA LHAG PAR RTOGS
PA NI, BSGOMS PAS DE KHO NA NYID MNGON DU BYED PA'O, ,STONG PA
NYID SO SOR RTOGS PA NI,

@214B CHOS THAMS CAD BDAG MED PA NYAMS SU MYONG BA'O, ,PHA ROL TU
PHYIN PA THAMS CAD DANG TSOGS ZHES PA NI, RIN CHEN PADMA'I PHA
ROL TU PHYIN PA LA SOGS PA, RDO RJE LAS KYI PHA ROL TU PHYIN PA'I
MTHAR THUG PA BCU GNYIS PO RNAMS KYANG TSOGS RDZOGS PA'I RGYUR
GYUR PAS NA RDZOGS PA'O, ,YONGS

SU DAG PA'I RGYUR GYUR PA'I PHYIR YONGS SU DAG PA STE MTSAN YANG
SU DAG BAR BRJOD PA 'DI NYID DO, ,SA THAMS CAD YONGS SU RDZOGS PA
NI YONGS SU GANG BA'I PHYIR RO, ,SO SOR RTOG PA NI SO SOR RTOG PA
STE, YANG DAG PA'I 'PHAGS PA'I BDEN PA BZHI PO RNAMS YANG DAG PA
JI LTA BA BZHIN

YONGS SU SHES PAS ZHES PA'I DON TO, ,NYAN THOS LA SOGS PA BZHIN
DU PHYIN CI LOG PA NI MA YIN TE, JI LTAR SDUG BSNGAL LA SOGS PA
RNAMS LA RIM PA JI LTA BA BZHIN DU YONGS SU SHES PA DANG, SPANG
BA DANG, SGOM PA DANG, MNGON DU BYA BA ZHES BYA STE CI LAS SHE
NA, BYANG CHUB

SEMS DPA'I DBANG DU BYAS LAS SO, ,DRAN PA NYE BAR GZHAG PA RNAMS
KYI CHOS THAMS CAD SEMS GCIG SO SOR RTOG PA'O ZHES PA LA, DRAN PA
NYE BAR GZHAG PA BZHI PO RNAMS NI LUS LA SOGS PA RNAMS TE, LUS LA
SOGS PA'I DRAN PA NYE BAR GZHAG PA BZHI PO RNAMS KYIS CHOS THAMS

CAD SEMS KYI SKAD CIG GCIG LA SO SOR RTOG PAS DE YANG NGES PAR
MTSAN YANG DAG PAR BRJOD PA 'DI NYID DE, YONGS SU SMIN PA'I GNAS
SKABS NA GOMS PAS NA RIM GYIS NI MA YIN PAR SHES PAR BYA'O, ,MANG
PO BRJOD PA NI BYA ZHE NA GSUNGS PA, JI SRID CES PA LA SOGS PA
STE,

JI SRID KYI SGRA NI YON TAN GYI TSOGS THAMS CAD PHYIN PA'I DON DU
GSUNGS SO, ,DE NYID KYI PHYIR GSUNGS PA, SANGS RGYAS KYI YON TAN
THAMS CAD YONGS SU RDZOGS PA MTSAN YANG DAG PAR BRJOD PA'I DE'O
ZHES SO, ,DE LTAR NGO BO NYID GSUNGS NAS DA NI 'DI'I BYED PA'I
SGO NAS

RJES SU SNGAGS PA GSUNGS PA, GZHAN YANG ZHES PA LA SOGS PA STE,
LUS DANG NGAG DANG YID KYIS KUN DU SPYAD PA NI KUN DU 'BYUNG BA'I
SDIG PA GANG YIN PA STE, DE RAB TU ZHI BAR BYED PA ZHES PA NI
RNAM PAR SEL BA LA SOGS PA'I RIM GYIS GZHI DANG BCAS PA RTZA BA
NAS 'BYIN PA'O, ,NGAN

@215A *, ,SONG THAMS CAD RNAM PAR SBYONG BA'O ZHES PA NI, DMYAL
BA'I 'GRO BA LA SOGS PA'I NGAN SONG GI LAS RNAM PAR SPYOD PA'O,
,DE BZHIN GSHEGS PA THAMS CAD KYI SNYING POR GYUR BA'O ZHES PA
NAS SEMS CAN THAMS CAD KYI ZHES PA'I BAR 'BREL LO, ,DAN 'GRO
THAMS CAD

ZLOG PA NI NGAN 'GRO'I RGYUR GYUR PA'I LAS ZLOG PA'O, ,LAS KYI
SGRIB PA THAMS CAD YANG DAG PAR GCOD PA'O ZHES PA NI LAS KYI
SGRIB PA RNAMS MI DMIGS PAR STON PA'I PHYIR RO, ,MI KHOM PA
BRGYAD PO THAMS CAD ZHES PA LA SOGS PA STE, NGAN 'GRO GSUM DANG,
YUL MTHA' KHOB KYI SKYE BO DANG,

SANGS RGYAS MED PA'I SANGS RGYAS KYI ZHING DANG, LHA TSE RING POR
SKYE BA DANG, DBANG PO MA TSANG BA DANG, MED PAR LTA BA KHAS LEN
PA'I MTSAN NYID CAN RNAMS NI MI KHOM PA BRGYAD DO, ,DE RNAMS KYI
RGYUR GYUR PA'I MIG DGE BA BCU'I LAS KYI LAM SPONG BA STON PA'I
PHYIR MI SKYE BAR BYED PA'O, ,'PHROG BYED

DANG LAG LDAN LA SOGS PA BRGYAD NI 'JIGS PA CHEN PO RNAMS TE, DE
DAG GI BTAB PA RNAMS 'DI DRAN PA TZAM GYIS NYE BAR ZHI BAR BYED
PA LA SOGS PA PHAL CHER NI RTOGS PAR SLA'O, ,DE LTAR NA YANG CUNG
ZAD RNAM PAR DBYE BAR BYA STE, MIG G-YON 'GUL BA LA SOGS PA NI
MTSAN MA NGAN PA'O, ,

SDUG BSNGAL MTSON PAR BYED PA'I CE SPYANG SGRA SOGS PA LA SOGS PA
NI LHAGS NGAN PA DANG, DE NYID BGEGS TE DE NYE BAR ZHI BA BYED
PA'O, ,CHOS THAMS CAD STONG PA NYID MNGON DU BYAS NAS BKLAGS PAS
BDUD DANG DGRA'I LAS THAMS CAD RING DU SPONG BAR BYED PA'O, ,RANG
GI SEMS NGES

BAR SBYONG PA'I RGYUR GYUR PA'I PHYIR MA CHAGS PA DANG, ZHE SDANG
MED PA DANG, GTI MUG MED PA NI DGE BA'I RTZA BA RNAMS TE DE RNAMS
NI BSOD NAMS NYID DO, ,DE NYE BAR SOGS PA NI KLOG PA DANG, KHA
TON LA SOGS PA DANG RGYAS PAR BYED PA'I PHYIR RO, ,TSUL BZHIN MA
YIN PA YID LA BYED

PA NI BDAG DANG BDAG GI BA LA SOGS PAR MNGON PAR ZHEN PA SNGON DU
'GRO BA'I DE KHO NA NYID MA YIN PA YID LA BYED PA STE DE MI SKYE
BAR BYED PA NI, CHOS THAMS CAD BDAG MED BA LA SEMS RTZE GCIG TU
GSAL BA NYID KYIS BKLAGS PA'O, ,RIGS DANG NOR DANG RIG PA LA SOGS
PA

@215B RNAMS KYIS SEMS MTHO BAR GYUR PA NI RGYAGS PA'O, ,NA TI S'A
DBYE PO DNGOS PO LA SEMS MTHO BA NI NGA RGYAL LO, ,MA SE MO GZHAN
MA YIN ZHES SO, ,KHENGS PA NI DREGS PA'O, ,DE LTA BU LA SOGS PA
RNAMS SKYON RNAMS KYI RTZA BA NI BDAG TU 'DZIN PA'O, ,'DI RNAMS
THAMS CAD SEL

BAR BYED PA NI RANG BZHIN MED PAR KHONG DU CHUD PAS SO, ,SDUG
BSNGAL NI LUS KYI'O, ,YID MI BDE BA NI SEMS KYI'O, ,SDUG BSNGAL
DE DAG MI SKYE BAR BYED PA NI CHOS KYI DE KHO NA NYID RTOGS PA'I
DGA' BA'I DGA' STON GYI ZIL GYIS GNON PA'I PHYIR RO, ,DE BZHIN
GSHEGS PA THAMS CAD

KYI SNYING PO NI STONG PA NYID YI YE SHES SO, ,DER GYUR PA NI
STONG PA NYID KYI YE SHES KYI NGO BO'I DON GYI PHYIR RO, ,BYANG
CHUB SEMS DPA' RNAMS KYI GSANG BAR GYUR BA NI SKAL BA DANG MI
LDAN PA'I SEMS CAN RNAMS LA SBAS PA'I PHYIR RO, ,NYAN THOS DANG
RANG SANGS RGYAS THAMS CAD KYI GSANG

CHEN DU GYUR PA NI, DE RNAMS KYANG MTSAN YANG DAG PAR BRJOD PA'I
DON SGOM PAR BYED PA'I PHYIR, DE LTA BU'I RANG GI YON TAN PHUN
SUM TSOGS PA RDZOGS PAR BYED PA'O, ,PHYAG RGYA THAMS CAD NI SNGAR
BSHAD ZIN TO, ,SNGAGS THAMS CAD NI SNYING PO DANG NYE BA'I SNYING
PO DANG PHRENG BA'I

SNGAGS LA SOGS PA RNAMS SO, ,DER GYUR PA NI DE'I RANG BZHIN TE
MTSAN YANG DAG PAR BRJOD PA'O, ,PHYAG RGYA DANG SNGAGS THAMS CAD
KYI DON MTHAR PHYIN BA RTOGS PA'I RGYUR GYUR BA'I PHYIR, 'DI NYID
PHYAG RGYA DANG SNGAGS THAMS CAD DU GYUR PA'O, ,CHOS THAMS CAD
BRJOD DU MED PAR

SMRA BAR BYED PAS NA DE SMRA BA RNAMS SO, ,DE RNAMS KYI DRAN PA
NI CHOS NYID LA DMIGS PA'I SHES RAB RTZOL BA DANG BCAS PA'O,
,DRAN PAS GZHAG PA'I DON RNAMS BSTAN PAR BYA BA'I PHYIR SO SOR
RTOG PAR BYED PA NI SHES BZHIN TE DE DAG YANG DAG PAR SKYED PA'O,
,SHES RAB NI CHOS RAB

TU RNAM PAR 'BYED PA'I BDAG NYID CAN GYI NGES PAR RTOGS PA'O,
,YID GZHUNGS PA NI GZUNGS DANG LDAN PA'I BLO'O, ,DE DAG BLA NA
MED PA SGRUB PAR BYED PAS NA BLA NA MED PA'I SHES RAB DANG YID
GZHUNGS PAR BYED PA'O, ,LUS DANG NGAG DANG SEMS LA GNOD PA SEL
BAR BYED PA'I NUS PA PHUL

@216A *, ,DU BYUNG BA SKYED PA'I NGO BO NYID YIN PA'I PHYIR NAD
MED PA DANG STOBS SO, ,DBANG PHYUG NI PHRA BA DANG, YANG BA DANG,
MCHOD PAR BYA BA DANG, BDAG POR GYUR PA DANG, 'DOD DGUR LDAN PA
DANG, DBANG PHYUG TU GYUR PA DANG, GAR YANG PHYIN PA DANG, DGA'
MGUR GNAS

PA ZHES PA STE RNAM PA BRGYAD DO, ,YANG NA BDUD THAMS CAD LAS
RNAM PAR RGYAL BA'I MNGA' BDAG NYID NI DBANG PHYUG GO, ,DE DAG
PHUN SUM TSOGS PAR BYED PA NI RDZOGS PAR BYED PA'O, ,DPAL DANG
DGE BA ZHES PA NI RIM PA JI LTA BA BZHIN DU BSOD NAMS DANG YE
SHES KYI TSOGS DAG GO, ,

ZHI BA NI NYON MONGS PA DANG NYE BA'I NYON MONGS PA THAMS CAD
LDOG PA'O, ,LEGS PA NI SANGS RGYAS NYID DE DAG RAB TU 'PHEL BAR
BYED PA'O, ,YE SHES DANG SBYIN PA DAG PHUL DU BYUNG BAS RIM BA
BZHIN DU SNYAN PA DANG GRAGS PA'O, ,YON TAN THAMS CAD PHUL DU
PHYIN PAS TSIGS SU

BCAD PA'O, ,RNAM PA THAMS CAD DU DAM PAR GYUR PA'I YON TAN RAB TU
GSAL BA NI BSTOD PA'O, ,SHIN TU DAG PA NI RANG NYID SHIN TU RNAM
PAR DAG PA'I PHYIR RO, ,SHIN TU GTZANG GNAS NI GZHAN TE GTZANG
BAR BYED PA BA ZHES SBYAR TE GTZANG LDAN NO, ,SKYABS NI NGAN SONG
GSUM LAS

YANG DAG PAR SRUNG BA'O, ,NYE BAR 'TSE BA THAMS CAD DANG BRAL
BA'I GNAS NI 'DIR GNAS TE, DE YANG MYA NGAN LAS 'DAS PA'O, ,GANG
RNAMS KYI ZHE NA GNAS 'DOD PA RNAMS KYI'O, ,SKYOB PA NI GLO BUR
DU THOG 'BAB PA LA SOGS PA ZLOG PAR BYED PA STE, RTAG PAR KLOG PA

DANG KHA TON BYAS PA LAS SO, ,DPUNG GNYEN NI MA ZHEN PA'I GNAS
TE, MYA NGAN LAS 'DAS PA'I LAM YIN PA'I PHYIR RO, ,DPUNG GNYEN
MED PA RNAMS NI THAR PA'I LAM MA THOB PA RNAMS SO, ,GLING DU GYUR
PA NI 'KHOR BA'I RGYU MTSOR LHUNG BA RNAMS KYI NGAL SO BA'I GNAS
YIN PA'I PHYIR RO, ,

GNAS MED PA RNAMS NI LAM DANG LAM MA YIN PA YONGS SU SHES PA LA
RMONGS PA RNAMS SO, ,LAM YANG DAG PA SGRUB PA'I RGYUR GYUR PA'I
PHYIR GNAS BLA NA MED PAR GYUR PA'O, ,Y'A NA P'A TRAm BA HI TRAm,
SMAN PA'I RGYAL PO CHEN PAR GYUR BA NI, CHOS THAMS CAD BDAG MED
PA RAB TU

@216B GSAL BAS LUS DANG NGAG DANG YID KYI DRI MA'I NAD MA LUS BA
SEL BAR BYED PA'I PHYIR RO, ,MUN PA MUN NAG CHES MTHUG PA NI MUN
PA LTA BUR BYED PAS NA ZHES SBYAR TE, DE'I NGO BO NI BDAG DANG
BDAG GI BA LA SOGS PA'I LTA BA RNAMS TE, DE RNAMS THAMS CAD NI
LTA BA'I MUN PA MUN NAG RNAMS

SO; ,BSAM PA JI LTA BA NI BSAM PA DANG RJES SU MTHUN PA'O, ,THAMS
CAD MKHYEN PA'I YE SHES SU GYUR PA ZHES PA LA, ,THAMS CAD MKHYEN
PA'I YE SHES NI 'JAM DPAL GYI NGO BO STE, YE SHES KYI SKU SO SOR
DMIGS PAR 'GYUR BAS NA ZHES DGONGS PA'O, ,DE LTAR YONGS SU DAG

PA'I YE SHES MTHONG BAS SPYAN LNGA THOB PAR 'GYUR RO ZHES GSUNGS
PA, YONGS SU DAG PA ZHES PA LA SOGS PA'O, ,ZANG ZING SBYIN PA NI
SBYIN PA'I PHA ROL TU PHYIN PA'O, ,MI 'JIGS PA SBYIN PA NI TSUL
KHRIMS DANG BZOD PA'I PHA ROL TU PHYIN PA'O, ,CHOS KYI SBYIN PA
NI BSAM GTAN DANG

SHES RAB KYI PHA ROL TU PHYIN PA'O, ,BRTZON 'GRUS KYI PHA ROL TU
PHYIN PA NI THAMS CAD DU 'GRO BA STE RGYUR GYUR PA'I PHYIR SO SOR
MA GSUNGS SO, ,DE LTAR NA ZANG ZING DANG MI 'JIGS PA DANG CHOS
KYI SBYIN PA RNAMS KYIS PHA ROL TU PHYIN PA DRUG RDZOGS PAR GYUR
PA'O, ,SBYIN PA LA SOGS PA

GSUM NI BSOD NAMS KYI TSOGS SO, ,SHES RAB KYI PHA ROL TU PHYIN PA
LA SOGS PA LNGA NI YE SHES KYI TSOGS SO, ,BSAM GTAN GYI PHA ROL
TU PHYIN PA NI TING NGE 'DZIN THAMS CAD BSDUS PA'I RGYUR GYUR
PA'I PHYIR TING NGE 'DZIN NO, ,BRTZON 'GRUS KYI PHA ROL TU PHYIN
PA NI KUN DU 'GRO BAS NA MA

GSUNGS SO, ,'DI RNAMS YONGS SU RDZOGS PA'I PHYIR SA BCU THOB PAR
'GYUR BA'O, ,DE BZHIN NYID KYI NGO BO NYID NI DE BZHIN NYID KYI
RANG BZHIN YIN PA'I PHYIR TE, MTSAN YANG DAG PAR BRJOD PA GANG
YIN PA'O, ,CI LAS SHE NA GZHAN MA YIN PA'I CHOS NYID KYIS TE,
GZHAN MA YIN

PA'I DE BZHIN NYID KYIS SO, ,CHOS DANG CHOS CAN DU LHAG PAR SGRO
BTAGS PA DANG BRAL BA'I DNGOS PO RNAMS KYI STONG PA NYID NI GZHAN
DU MA YIN PA STE DNGOS PO YOD PA MA YIN NO ZHES DGONGS PA'O, ,LTA
BA NGAN PA'I BGROD PA NI LTA BA DAN PA'I LAM STE DE NYID TSAD
TSING NGO, ,CHOS THAMS CAD

@217A *, ,BRJOD DU MED PAR GYUR PA GANG YIN PA NI 'JIG RTEN LAS
'DAS PA STE THAMS CAD MKHYEN PA'I YE SHES SO, ,DE NI CHOS THAMS
CAD BRJOD DU MED PA STE, DE'I RANG BZHIN GNYIS SU MED PA'I CHOS
NYID KYI DON GANG YIN PA 'DI'O, ,MTSAN DE RNAMS DE BZHIN DU KUN
NAS

'DZIN CING RAB TU STON PA'I RGYUR GYUR PA'I PHYIR 'DI NYID KUN
NAS 'DZIN CING RAB TU STON PA ZHES GSUNGS SO, ,DE LTAR DUR GYUR
PAS NA KUN DU 'DZIN CING RAB TU GSAL BAR BYED PA NYID DO ZHES
SO,, ,,DA NI THA MA LA BAR GZUNG BA LA SOGS PA'I PHAN YON RGYA
CHER GSUNGS TE, GZHAN YANG

ZHES PA LA SOGS PA NAS TSE 'PHEL BAR BYED DO ZHES PA'I BAR NYE
BAR SDUD PA'I MTHAR THUG PAS GSUNGS TE, DE RNAMS CUNG ZAD DBYE
BAR BYA'O, ,SNGAGS KYI SGO'I SPYAD PA SPYOD PA NI 'DZIN PA'O,
,GSANG SNGAGS SMRA BA LAS GZHAN DU MYUR DU GRUB PA MED PAR BSTAN
PA'I PHYIR GNYIS

SU MED PA NYID DE DON DAM PA GANG YIN PA DE RNAMS SO, ,GZHAN NI
MTSAN THAMS CAD KYI DBUS NA DON DAM PA MNGON PAR GSAL BAR MNGON
PAR BYED PA CHES GTZO BO YIN PA'I PHYIR MTSAN GYI GTZUG GI NOR
BU'O, ,MTHA' DAG YONGS SU RDZOGS PA NI DON THAMS CAD PHUN SUM
TSOGS

PA'O; ,GZHUNG DANG DON LAS NI GO RIMS BZHIN DU MA TSANG BA MED PA
DANG DUM BU MA YIN PA'O, ,NYI MA SO SOR DUS GSUM DU, ,ZHES PA NI
NYI MA SO SOR THUN GSUM DU ZHES PA'I DON TO, ,GSUM GYI SGRA LAS
RANG GI DON LA shA YIG A'A GA MA'O, ,NYI MA SO SO NI NYIN PAR SO

SO'I DUS ZHES PA STE, DUS KYI KHYAD PAR TE THUN GYI DUS ZHES PA'I
DON TO, ,GSUM ZHES PA'I THUN RE RE LA YANG LAN GSUM GSUM ZHES
PA'I DON TO, ,'DIS NI NYI MA SO SO LA LAN DGU ZHES BSTAN TO,
,GZHUNG 'DZIN PA'I PHYIR 'DZIN PAR BYED PA'O, ,MAndALA BYAS LA NYE
BAR

SPYOD PA LNGA'I MCHOD PA SNGON DU 'GRO BAS KLOG PAS NA KLOG PAR
BYED PA'O, ,GZHUNG DANG DON 'DZIN PAS NA KHONG DU CHUD PAR BYED
PA'O, ,TSUL BZHIN DU YID LA BYAS NAS GSUNG BA'I DON GYI DE KHO NA
NYID SGOM PAR BYED PAS NA TSUL BZHIN YIN LA BYED PA'O, ,TSUL
BZHIN NI DE KHO NA NYID LA BRJOD DO, ,

@217B SO SOR ZHES PA DBYE BAS PHYE BA'O, ,MTSAN GYI DON GANG YANG
RUNG BA NI MTSAN GYI DON GZHAN DANG GZHAN NO, ,DE YANG 'JAM DPAL
YE SHES KYI SKU GNYIS SU MED PA'I DE BZHIN NYID KYI RANG BZHIN
NO, ,DE LA DMIGS TE YID RTZE GCIG PA RNAMS PAR G-YENG BA MED PA'I
SEMS KYIS DE SGOM PAR BAR BYED

PA'O; ,LHAG PAR MOS PA YID LA BYED PA NI LAS DANG PO PA'I DE KHO
NA NYID YID LA BYED PA STE LTA BA'I DE KHO NA NYID DO, ,KUN NAS
SGO'I ZHES PA LA KUN NAS SGO NI THAMS CAD DU KHYAB PA'O, ,DE YANG
'DI YIN LA GNAS PA YANG YIN PAS NA KUN NAS SGO'I GNAS PA'O, ,DES
GNAS PAR BYED PAS NA DE

LTAR BSHAD DE, RNAM PAR RTOG PA MED PA'I GNAS PA'I ZHES PA'I DON
TO, ,SHES RAB KYIS RJES SU 'BIGS PA'I PHYIR CHOS THAMS CAD SO SOR
RTOGS PA'O, ,DMIGS PA'I DRI MA THAMS CAD DANG BRAL BA'I PHYIR
RNYOG PA MED PA'O, ,DE NYID KYI PHYIR DAM PA'O, ,DE LTAR GYUR PA
KUN

DU YID CHES SHING DGA' BA'I MTSAN NYID CAN GYI DAD PA DANG LDAN
PAS DE DAG 'DZIN PA LA SOGS PA BYED PA DE LA NI DUS GSUM DUS MED
PAR RTOGS PA STE, DUS GSUM PO NYID DON DAM PAR MI DMIGS TE, DE
RTOGS PA DE DAG YANG DAG PAR GSHEGS PA STE SANGS RGYAS DANG BYANG

CHUB SEMS DPA' RNAMS 'DUS TE PHAN TSUN YANG DAG PAR 'DU BA MDZAD
DE, ,GSHEGS NAS TE LEGS PAR BYON NAS, MCHOD KYI SGO THAMS CAD DE
THABS KYI KHYAD PAR RNAMS NYE BAR STON PAR MDZAD DO, ,DE LA THABS
SNA TSOGS KYIS CHOS NYID DE KHO NA NYID KHONG DU CHUD BAR BYA
BA'I

PHYIR BDAG NYID KYI SKU YANG NYE BAR STON PAR MDZAD DO, ,BSOD
NAMS KYI TSOGS RDZOGS PA'I PHYIR DU SANGS RGYAS DANG BYANG CHUB
SEMS DPA' RNAMS KYIS BYIN GYI RLABS KYIS DE'I RGYUD LA STE LUS
DANG NGAG DANG YID RNAMS LA YANG DAG PAR BYIN GYIS RLOB PAR MDZOD
DO, ,SANGS RGYAS DANG BYANG

CHUB SEMS DPA' RNAMS KYIS RJES SU 'DZIN PAS RJES SU 'DZIN PAR
MDZAD DO, ,CHOS THAMS CAD LA MI 'JIGS PA'I SPOBS PA YANG ZHES PA
NI, CHOS THAMS CAD KYI RANG BZHIN STONG NYID THOS PAS MI SKRAG
CING, GZENGS SU PHRAG LBHY'Am MTHO BA NYID DO, ,CHOS THAMS CAD

@218A *, ,'CHING BA MED PA STONG PA NYID RAB TU GSAL BA NI CHOS
THAMS CAD LA SPOBS PA'O, ,'PHAGS PA'I CHOS NI NYAN THOS LA SOGS
PA'I CHOS SO, ,DE LA SDUG PAR 'DZIN PA'I BSAM PA NI LHAG PA'I
BSAM PA STE RANG GI DON CAN DE'O, ,'DI LTAR SH'A KYA THUB PA BDAG
CAG

RNAMS KYI STON PAR GYUR PA DE BZHIN DU 'DI YANG BDAG NYID KYI SKU
STON PAR MDZAD DO, ,GZI BRJID PHUN SUM TSOGS PA'I RGYU NI LUS KYI
KHAMS KYI KHYAD PAR RO, ,DE LTAR YANG, GANG ZHIG DAG PA SNYING LA
GNAS, ,DMAR ZHING CUNG ZAD SER BA CAN, ,LUS KYI MDANGS ZHES RNAMS
PAR

BSHAD, ,TNN'A S'A NN'A SHA MA RTZTSA TI ZHES SO, GZHAN GYIS BRDZI
BAR MI NUS PA NYID NI STOBS TE, GZI BRJID DANG 'OD PHUL DU BYUNG
BA'O, ,MI TSUGS PA NYID NI BDUD LA SOGS PA RNAMS KYIS BSGUL BAR
MI NUS PA NYID DO, ,GSANG SNGAGS DANG PHYAG RGYA DANG MNGON PAR
RTOGS PA DANG

BCAS PA'I DKYIL 'KHOR THAMS CAD NI, GSANG SNGAGS DANG PHYAG RGYA
DANG MNGON PAR RTOGS PA DANG DKYIL 'KHOR RNAMS SO, ,DE RNAMS
KYANG SEMS CAN GYI DON BYA BA'I PHYIR SOM NYI MED PA'I PAR DKYIL
'KHOR DU 'JUG PA LA SOGS PAS GSANG SNGAGS KYI TSUL LA CHOS KYI
'KHOR LOS SGYUR

PA STE; 'DI YANG 'DIS NYE BAR SGRUB PAR BYED PA'O, ,GSANG SNGAGS
DANG RIG SNGAGS KYI RGYAL MO NI 'JIG RTEN LAS 'DAS PA SPYAN MA LA
SOGS PA RNAMS SO, ,BGEGS THAMS CAD NI RNAM PA SNA TSOGS PAS BGEGS
BYED PA'O, ,LOG 'DREN NI GTZUG 'PHYANG LA SOGS PA

RNAMS SO, ,BDUD RNAMS KHO NA DGRA RNAMS TE DE RNAMS PHYIR ZLOG PA
NI GNYEN PO STE, GTZUG TOR 'KHOR LOS SGYUR BA LA SOGS PA RNAMS
SO, ,THAMS CAD KYIS SGYEL BAR DKA' PA'I PHYIR GZHAN GYIS MI THUB
PA CHEN PO STE, 'BYUNG PO 'DUL BYED LA SOGS PA RNAMS SO, ,DE
RNAMS

KYI SPYOD LAM THAMS CAD DU STE 'CHAG PA LA SOGS PA'I GNAS THAMS
CAD DU SRUNG BA DANG BSKYAB PA DANG SBA BA BYED PAR 'GYUR RO,
,GANG YANG 'JIG RTEN BRDZU 'PHRUL CHEN PO RNAMS NI TSANGS PA LA
SOGS PA RNAMS SO, ,GZHAN YANG GANG LHA DANG KLU LA SOGS PA DANG
GZA' DANG RGYU SKAR LA SOGS PA

@218B RNAMS TE, DE RNAMS THAMS CAD KYANG RTAG PAR RGYUN DU STE
SPYOD LAM THAMS CAD DU NYIN MO DANG MTSAN MO BCAS PAR JI LTA BUR
'DUG PA DANG NYAL BA DANG NYID LOG PA DANG, GNYID MA LOG PA RNAMS
SU YANG 'DI NI SEMS CAN THAMS CAD LA ZOL MED PAR PHAN PA DANG BDE
BA SGRUB PAR BYED PA'I GNYEN

PO GCIG BU'O ZHES SO, ,NYID KYI SKU DANG GSUNG DANG THUGS RNAMS
KYIS DE'I LUS DANG NGAG DANG SEMS RNAMS LA RIM PA BZHIN DU SRUNG
BA DANG BSKYAB PA DANG SPED PA MDZAD PA'O, ,SRUNG BA DANG BSKYAB
PA DANG LHAN CIG PA'I SBA BA ZHES TSIG RNAM PAR SBYAR RO, ,JI
SRID NAD MED PA DANG STOBS

DANG TSE 'PHEL BA YANG SGRUB PAR BYED DO ZHES 'CHAD PAR 'GYUR BA
DANG LAS KYI TSIG GIS 'BREL LO, ,DE LA NYE DBANG NI NOR LHA'O,
,DRAG PO NI BDE BYED DE GZUGS KYI DBYE BAS BCU GCIG GO, ,SRED MED
KYI BU NI STOBS CHEN POS RNAM PAR GNON PA NOR LHA'I BU STE GZUGS
KYI DBYE BA'O, ,

GZHAN NI GO SLA'O, ,TSOD KHANG NI ZONG 'JOG PA'I GNAS SO, ,YUL
'KHOR NI YUL LO, ,RGYAL PO'I PHO BRANG NI RGYAL PO GNAS PA'I
GRONG KHYER RO, ,DBANG PO'I PHUR BU NI DBANG PO'I RGYAL MTSAN GYI
RNAM PA 'JIGS SU RUNG BA'I KA BA'I STONG BA'O, ,KHRIMS LAM NI
RGYAL PO'I LAM

MO; ,YANG NA DBANG PO'I RGYAN DANG 'BREL PA'I PHUR BU NI DBANG
PO'I PHUR BU'O, ,DE DANG BCAS PA'I KHRIMS LAM NI, DBANG PO'I PHUR
BU DANG KHRIMS LAM MO, ,DE NI KUN SPYOD DKA' BA'I PHYIR SDUG
BSNGAL GYI RGYU'O, ,PRA TO LI BI SHI K'A BGROD DKA' BA STE, GRONG
DANG RTA BABS

NI YUL GYI KHYAD PAR RO, ,TSONG PA LA SOGS PA'I KHANG PA NI KHANG
STONG NGO, ,BZHI MDO DANG, THANG DANG, SUM MDO DANG, LAM BZHI PA
DANG, GRONG KHYER GYI DBUS KYI TSONG PA ZONG DGRAM PA'I GNAS NI
GRONG BAR TE, DE RNAMS THAMS CAD NI PHAL CHER SKYE BO DANG BRAL
BA NA

'JIGS PA'I GNAS SO, ,DE RNAMS SU SRUNG BA DANG BSKYAB PA DANG SBA
BA NYE BAR SBYOR TE, RTAG TU THAMS CAD DU ZHES PA SUS THAMS CAD
DU RGYUN MA CHAD PAR ZHES PA'I DON TO, ,THAMS CAD KYI THAMS CAD
RNAM PA THAMS CAD DU ZHES PA THAMS CAD DU 'GRO BAS THAMS CAD DU
NYE BAR

@219A *, ,BYED DO ZHES PA'I DON TO, ,MA MO RNAMS NI GTUM BYED
MA'I DBYE BA STE, NAG MO DANG GTZIGS MA LA SOGS PA'O, ,MA MO BDUN
PO RNAMS NI TSANGS PA DANG GZHON NU MA LA SOGS PA RNAMS SO, ,NYE
BAR SGRUB PAR BYED PA NI NYE BAR GZHOL BAR BYED PA'O, ,JI LTAR

NYE BAR SGRUB PAR BYED CE NA GSUNGS PA, GNYIS SU MED PA'I ZHES PA
LA SOGS PA STE, GNYIS SU MED PA'I CHOS NYID DE BZHIN NYID DE'I
RAB TU GSAL BA NI RAB TU STON PA NYID KYIS THAMS CAD DU YANG 'DI
NI DGE ZHING GNYIS SU MED PA'I CHOS NYID LHAG PAR RTOGS PA

NYID THOB PO ZHES DGONGS PA'O,, ,,DA NI MNYAMS PAR YI DAM DU
BLANGS PA'I PHAN YON GYI KHYAD PAR NYID DE, GZHAN YANG LAG NA RDO
RJE RDO RJE 'CHANG, ,'DI NI ZHES PA LA SOGS PAS GSUNGS PA LA, DUM
BU MA YIN PA NI MA CHAD PAR YID DU BLANGS PA'O, ,YANG DAG

PA'O, ,SEMS RTZE GCIG PAS KLOG PA'I LAS SGRUB PA STE, MGRIN PAR
GNAS PAR BYAS NAS SO, ,GSUM ZHES PA LAN GSUM DU BRJOD PA'O, ,KLOG
PAR BYED PA ZHES PA NI DE'I NGANG TSUL NYID KYIS KYANG DO, ,'JAM
DPAL YE SHES SEMS DPA' NI SHIN TU RNAM PAR DAG PA'I YE SHES

KYI NGO BO'O, ,DE'I GZUGS LA DMIGS PA ZHES PA LA, GZUGS NI RANG
BZHIN TE CHOS NYID KYI SKU'O, ,GZUGS DANG MTHUN PAR SEMS PA NI,
RANG GI GZUGS MTSAN GYI 'OD 'BAR ZHING MDZES PA, RNAM PA THAMS
CAD PA'I LONGS SPYOD RDZOGS PA'I SKU'O, ,DE'I

GZUGS ZHES PA SNA TSOGS PA'I SBRUL PA'I SKU'O, ,MTHUN PAR BSAM
GTAN DU BYED PA NI DE NYID 'JAM DPAL TE, LAS DANG PO PA YIN PA'I
PHYIR SBRUL PA'I GZUGS KYI SKU MTHONG BAR 'GYUR RO, ,GANG GI TSE
DGE BA'I RTZA BA SMIN PAR GYUR BA'I DE'I TSE LONGS SPYOD RDZOGS
PA'I SKU YANG

MTHONG BAR 'GYUR RO ZHES PA'I DON GYI THOB BO, ,'DI YANG GDUL
BYA'I DBANG STE 'DUL BA'I DBANG NYE BAR BZUNG NAS TE SKAL BA DANG
LDAN PA'I DBANG DU BYAS ZHES PA'I DON TO, ,'JAM DPAL 'BA' ZHIG
MTHONG BAR MA ZAD PA NYID GSUNGS PA, NAM MKHA' MTHIL DU ZHES PA
LA

@219B SOGS PA STE, SPRUL PA'I SKU RNAM PA SNA TSOGS PA GANG YIN
PA DE DANG LHAN CIG PA'O, ,NAMS KYANG JI LTAR GYUR KYANG ZHES PA
RNAM PA GANG GIS KYANG NGAN 'GRO DANG DBUL POR MI SKYE BA'O,
,NGAN SONG NI DMYAL BA LA SOGS PA'I 'GRO BA'O, ,RIGS DMAN PA NI
GDOL BA DANG G-YUNG PO LA

SOGS PA'I RIGS RNAMS SO, ,DMYAL BA LA SOGS PA'I 'GRO BA GSUM
DANG, YUL MTHA' 'KHOB TU SKYE BA LA SOGS PA DANG, LHA TSE RING
POR SKYE BA'I BAR MI KHOM PA BRGYAD DU SKYE BA SEL BAR BYED PA
STE MI KHOM PA BRGYAD NI SNGAR BSHAD ZIN TO,, ,,DE LA SANGS RGYAS

BZHUGS NA YANG DES BSTAN PA'I CHOS SPONG BA DANG LKOG TU GYUR BAR
MI 'GYUR RO ZHES PA NI, YANG DAG PAR PHYOGS PA NYID KYIS MNGON
SUM NYID DU 'GYUR RO ZHES PA'I DON TO, ,MU GE DANG NAD DANG MTSON
CHA'I BAR GYI BSKAL BA RNAMS LA MI SKYE BAR BYED PA DE'I RGYU
NYAMS PAR

BYED PA'O, ,'JIG TSOGS LA LTA BA LA SOGS PA LTA BA DRUG CU RTZA
GNYIS NI LHA'I BA SNYING MA'O, ,DE BZHIN DU 'DOD CHAGS LA SOGS
PA NYON MONGS PA LHAG PAR CHE BA NI NYON MONGS PA'I SNYIGS MA'O
,BSOD NAMS DANG BANG TSOD LA SOGS PA MA TSANG BA NI SEMS CAN GYI

SNYIGS MA'O, ,DUS RING POR SDUG BSNGAL MYONG BA NI BSKAL PA'I
SNYIGS MA'O, ,SEMS CAN RNAMS KYI TSE THUNG DUR GYUR PA NI TSE'I
SNYIGS MA STE DE LTAR SNYIGS MA LNGA PO RNAMS SO, ,DE RNAMS KYANG
DGOS LA TSON GYI SNYIGS MA DAM DU ZHEN PA DANG 'DRA BAR BSGYUR
DKA' BA'I PHYIR SNYEGS

MA'O; ,BYANG CHUB SEMS DPA' NI YANG DAG PA'I LTA BA DANG LDAN
PA'I PHYIR DE'I RIGS RNAMS SU SKYE BAR MI 'GYUR RO, ,THAMS CAD
MTSANG BA NI YO BYANG THAMS CAD MED PA'O, ,DE'I PHYIR DBUL PO
STE, DE'I 'JIGS PAS DE NYID 'JIGS PA MED PA'O, ,TSIGS SU BCAD PA

NGAN PA NI SNGAR BSHAD ZIN TE, GLENG GZHI SMRA BA SNGON DU 'GRO
BA'I DAN SMRAS SO, ,RIGS DANG RGYUD NI BSHAD ZIN TO, ,SEMS RAB TU
DANG BAR 'GYUR BA NI GANG GZUGS DANG KHA DOG LA SOGS PAS DE RAB
TU DANG BA'O, ,SDUG BA NI YID 'DZIN PA'O, ,MDZES PA DANG SKAL BA
BZANG

@220A *, ,PO DANG LDAN PA DANG TSIG GZUNG BAR 'OS PA GANG YIN PA
DE NI MDZES PA DANG SKAL BA BZANG PO DANG TSIG BTZAN PA RNAMS TE
BSDU BA'I DNGOS PO BZHI LA NGES PAR RTON PA'I PHYIR RO, ,SKYE BA
DRAN PAR 'GYUR BA NI, CHOS KYI SBYIN PA LA BSLABS PA'I PHYIR DANG
SHES RAB

GOMS PA'I PHYIR RO, ,LONGS SPYOD CHE BA LA SOGS PAR 'GYUR BA NI
BDAG GI THAMS CAD YONGS SU GTONG BA LA GOMS PA'I PHYIR RO, ,MCHOG
LA SOGS PAR 'GYUR BA NI DRI MA MED PA'I SHES RAB LA SOGS PA'I YON
TAN DANG LDAN PA'I PHYIR RO, ,PHA ROL TU PHYIN PA DRUG GI

YON TAN DANG YANG DAG PAR LDAN PAR GYUR PA NI BYANG CHUB KYI SEMS
RAB TU MA BRJED PA'I PHYIR RO, ,SHES BZHIN NI YANG DAG PA'I SHES
RAB STE, YANG DAG PA'I SO SOR RTOGS PA ZHES PA'I DON TO, ,THABS
ZHES PA LA SOGS PAS PHA ROL TU PHYIN PA DRUG DANG LDAN PA MTSON
PAR

BYED DE, DE YANG THABS KYI SBYIN PA LA SOGS PA GSUM NYE BAR MTSON
NO, ,STOBS DANG SMON LAM DANG YE SHES RNAMS NI BRTZON 'GRUS LA
SOGS PA GSUM NYE BAR MTSON PAR BYED DO, ,DE RNAMS KYI YON TAN
DANG LDAN PAR 'GYUR BA NI LHUN GYIS GRUB PAR 'JUG PA'I LAM

THOB PA'I PHYIR RO, ,BSTAN BCOS THAMS CAD LA 'JIGS PA MED PAR
'GYUR BA NI, DRI MA MED PA'I YE SHES RAB DANG LDAN PA'I PHYIR RO,
,MKHAS PA LA SOGS PAR 'GYUR BA NI SGYU MA LTA BU'I TING NGE 'DZIN
RTOGS PAS BRTZON 'GRUS THOB PA'I PHYIR RO, ,MCHOG TU YID

BRTAN PA LA SOGS PAR 'GYUR BA NI, YID BRTAN PA'I GNAS KYI DON
DANG LAM SO SOR RTOGS PA'I CHOS NYID THOB PA'I PHYIR RO, ,LEGS
PAR BSNYEN PAR RDZOGS PA NI YON TAN RNAMS KYIS SHIN TU 'DUS BYAS
PAS NGES PAR 'GRO BAR 'GYUR BA STE, MTHONG BA'I LAM MNGON DU

BYAS PA'I PHYIR RO, ,BYIN GYI RLABS RGYUN MA CHAD PA NYID KYIS
PHYOGS BCU'I CHOS KYI RNGA BO CHE GANG YIN PA DE LTA BU'I CHOS
KYI RGYAL PO ZHES PA STE, CHOS KYI RGYAL SRID CHEN PO'I MNGA'
BDAG TU 'GYUR RO ZHES 'BREL LO, ,AOm SARBBA DHA RMM'A BH'A BA
SV'A BH'A BA BI SHU DDHA BADZRA AA A'A AAm A'A: PRA KRi TI PA RI
SUDDHA:

@220B SARBBA DHA RMM'A YA DU TA, SARBBA TA TH'A GA T'A DZNY'A NA
K'A YA MA NYDZU SHR'I PA RI SHU DDHI T'A MU P'A T'A YA TE, AA
A'A: SARBBA TA TH'A GA T'A HRi DA YA HA RA HA RA AOm H'Um HR'I:
BHA GA B'A NA DZNYA NA M'U RTI W'A G'I SHVA RA, MA H'A P'A TZA
SARBBA RMMA GA GA N'A MA LA SU PA RI SHU DDHA DHA RMMA DH'A TU
DZNYA NA GRBHA A'A: 'DI NI THOG MA DANG DBUS DANG MTHAR BYIN

GYIS RLOB PA'I SNGAGS KYI RGYAL PO'O, ,DE YANG BYANG CHUB KYI
SEMS NI AA YIG GO, ,SA DANG PHA ROL TU PHYIN PA'I RANG BZHIN NI
A'A: YIG GO, ,SANGS RGYAS NYID MTSON PA NI AAm YIG GO, ,YONGS SU
MYA NGAN LAS 'DAS PA CHEN PO STON PA NI AA: YIG GO, ,YE SHES KYI
SKU BYIN GYIS

RLOB PAR BYED PA NI A'A: YIG GO, ,SKU DANG THUGS GSUNG BYIN GYIS
RLOB PA NI RIM PA BZHIN AOm H'Um HR'I: ZHES BYA BA'O, ,CHOS KYI
DBYINGS GSUNG GI DBANG PHYUG GI BDAG NYID CAN BRTAN PA DANG G-YO
BA'I RANG BZHIN GYI DNGOS PO THAMS CAD LA CHOS KYI SKUS RGYAS
GDAB PA'I DON DU A'A:

ZHES BYA BA MTHAR SBYAR BA'O,, ,,JI SKAD GSUNGS PA'I PHAN YON GYI
CHO GA RGYAS PA RNAMS KYANG DE KHO NA NYID YID LA BYED PAS KLOG
PA RNAMS LA BLTA BAR BYA'I, KLOG PA TZAM LA NI MA YIN NO ZHES SO,
,DE NAS ZHES PA NI SNGAGS KYI BYIN GYI RLABS KYIS BDUD LA SOGS
PAS

MI PHYED PAR BYIN GYIS BRLABS SHING RGYAS BTAB PA'I RJES THOGS
SU'O, ,BDAG GI DON RDZOGS PAS NA DGA' BA'O, ,GZHAN GYI DON RDZOGS
PAS NA MGU BA'O, ,RDO RJE 'DZIN PA CHEN PO GSANG BA'I BDAG PO LAG
NA RDO RJE RNAMS DANG BCAS PAS BCOM LDAN 'DAS LA PHYAG 'TSAL NAS,

TSIG 'DI GSOL ZHES PA LA SOGS PA STE, GANG GI PHYIR ZHE NA, LEGS
PA'I ZHES PA LA SOGS PA STE, DE'I PHYIR, NGES PA KHO NAR YANG DAG
PAR RDZOGS PA'I BYANG CHUB THOB PAR BYED PA NYID DO, ,DON 'DI LA
NI YANG DAG PAR RDZOGS PA'I SANGS RGYAS NYID TSAD MAR GYUR

PA NYID KYIS, SANGS RGYAS RNAMS KYIS YUL 'DI NI, ,RDZOGS PA'I
SANGS RGYAS RNAMS KYIS BSHAD, ,CES BYA'O, ,MTSAN YANG DAG PAR
BRJOD PA'I RGYAS 'GREL SLOB DPON DBU MA LA DGA' BAS MDZAD PA 'DI
YONGS SU RDZOGS SO,, ,,'DI'I RGYANG PE DPAL SNE GDONG RTZE'I

@221A *, ,GTZUG LAG KHANG NA BZHUGS PA SPAR SA MO GLANG GI LO LA
MKHAN CHEN GZHON NU DPAL BA LA SGYUR GSUNG BA'I BKA' GNANG NA'ANG
MA GRUB, LCAGS MO YOS LO LA YAR RGYAB TU CHOS RJE BYAMS PA GLING
PA LA SGYUR GSUNG BA'I BKA' GNANG NA'ANG MA GRUB PA LAS,

SLAD KYI KUN LDAN ZHES BYA BA LCAGS PHO BYI BA'I LO SA GA ZLA
BA'I TSES BCO LNGA LA, DPAL LDAN BLA MA CHOS KYI RJE RIN PO CHE
KUN DGA' LEGS PA'I 'BYUNG GNAS RIN CHEN RGYAL MCHAN DPAL BZANG
PO'I BKA' LUNG BZHIN, ZHA LU BA DGE SLONG CHOS SKYONG BZANG PO
SKAD GNYIS SMRA BAS RGYA DPE,

LAS TSIG DON KHONG DU CHUD PAR BYAS TE BSGYUR CING ZHUS TE GTAN
LA PHAB PA'O,, 