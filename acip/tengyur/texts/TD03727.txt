@54B *, ,RGYA GAR SKAD DU, TRI SAMBA RA PRA BH'A M'A L'A N'A MA, BOD
SKAD DU, SDOM GSUM 'OD KYI PHRENG BA ZHES BYA BA, BLA MA DANG
'JAM PA'I DBYANGS LA PHYAG 'TSAL LO, ,RNAM DAG ZAB YANGS SHES
BYA'I RGYA MTSO LAS, ,BSTAN PA'I GRU DANG BDAG BLO'I DED DPON
GYIS, ,MKHYEN BA'I DAR

'PHYAR BRTZE BA'I RLUNG BSKYOD NAS, ,SDOM GSUM YID BZHIN NOR BU
KHO BOS BLANG, ,DING SANG BSTAN PA'I GSHAM 'DI RU, ,SDOM PA GSUM
GYI RNAM GZHAG LA, ,MKHAS PA'I RGYU SKAR 'BA' ZHIG GIS, ,PHYOGS
RE'I CHA TZAM RTOGS 'GYUR MOD, ,SO SOR THAR DANG BYANG CHUB
SEMS,,

RIG 'DZIN SNGAGS KYI SDOM PA LA, ,'THOB TSUL GNAS TSUL GTONG BA'I
TSUL, ,GNYIS LDAN GSUM LDAN 'THAD PA'I GZHUNG, ,NYES PA PHAN YON
RIM PA DAG, ,BDAG BLO NYI MA'I 'OD ZER GYIS, ,PHYOGS LAS RGYAL
BAR BYAS TE DGOD, ,GLING GSUM SKYES PA BUD MED KYIS, ,RANG

NYID 'KHOR BA BSGRAL DON DU, ,MKHAN SLOB CHO GA CHAD LDAN LAS,
,JI SRID 'TSO YI BAR DAG TU, ,GNOD PA BZHI DANG BCAS PA LAS,
,GTZO CHER LUS NGAG SDOM PA DE, ,NYAN THOS BYE BRAG SMRA BA'I
SDOM, ,GANG ZAG GLANG BU 'DRA BA LA, ,SDOM PA KHAL DANG 'DRA BA
ZHIG ,THOB PA'I

THAG PAS SBREL BAS NA, ,SO SOR THAR PA'I GNAS TSUL YIN, ,BSLAB PA
PHUL DANG SHI 'PHOS DANG, ,MTSAN GNYIS DAG NI BYUNG BA DANG,
,RTZA BA CHAD DANG MTSAN 'DAS LAS, ,SO SOR THAR PA'I 'DUL BA
GTANG, ,GSUNGS SO PHAM PA SPYAD PAS KYANG, ,SO SOR THAR PA'I TSUL
YIN NO, ,LHA

MI LA SOGS GANG RUNG GIS, ,'GRO BA MA LUS BSKYAB PA'I PHYIR,
,SLOB DPON CHOG GA TSAD LDAN LAS, ,JI SRID BYANG CHUB SNYING PO'I
BAR, ,SMON DANG 'JUG PA'I BDAG NYID CAN, ,LUS NGAG YID GSUM RANG
DON DANG, ,GZHAN DON THABS MA YIN LAS SDOM, ,KUN RDZOB BYANG CHUB
SEMS

@55A *, ,KYI'O, ,DE NYID SNANG LA RANG BZHIN MED, ,'JIGS SOGS
BZHIN DU GOMS PA LAS, ,YUL DANG YUL CAN GNYIS LAS GROL, ,DON DAM
BYANG CHUB SEMS YIN NO, ,SEMS DANG SEMS BYUNG SEMS BSKYED GNYIS,
,RANG DON GZA' DANG BRAL BAS NA, ,NYI MA

DANG NI 'OD ZER BZHIN, ,DE DAG GNAS PA'I TSUL YIN NO, ,RANG DON
BLANGS DANG NAG PO YI, ,CHOS BZHI LA SOGS ZHUGS PA DANG, ,'BRAS
BU DAG NI THOB PA NA, ,TSA GRANG GRUB BZHIN SEMS BSKYED GTONG,
,RIGS BZHI LA SOGS BSOD NAMS LDAN, ,RANG GZHAN DGOS 'DOD

PHUN TSOGS DON, ,BLA MA CHO GA TSAD LDAN LAS, ,NAM MKHA' JI SRID
GNAS BAR DU, ,LHAN SKYES YE SHES BRDA DON SPROD, ,RNAM RTOG DRI
MA KUN LAS SDOM, ,RIG 'DZIN SNGAGS KYI SDOM PA'O, ,SKU GSUNG
THUGS KYI RGYAL MTSAN LA, ,RIM GNYIS YID BZHIN NOR GYIS SPRAS,
,'DOD YON

LNGA YIS KUN NAS MCHOD, ,DGOS 'DOD KUN GYI 'BYUNG GNAS SA, ,RIG
'DZIN SDOM PA'I GNAS TSUL YIN, ,DGOS 'DOD MED DO SKYON RNAMS
'BYUNG, ,DPAG BSAM SHING BU 'GYEL BA LTAR, ,RTZA BA'I LTUNG BA
BYUNG BA NA, ,RIG PA 'DZIN PA'I SDOM PA GTONG, ,RGYUD NI SUM
BRGYA PA

LAS NI, ,'KHOR BZHI PO LA RJES SU GNANG, ,RANG GI BSLAB PA DANG
YANG LDAN, ,DGE SLONG RDO RJE 'DZIN PA BYA, ,GSUNGS SO DUS KYI
'KHOR LO LAS, ,RTEN NI GSUM LAS DGE SLONG MCHOG ,'BRING NI DGE
TSUL YIN PAR 'DOD, ,KHYIM NA GNAS PA THA MA'O, ,GZHAN YANG RDO
RJE RTZE MO LAS, ,

GAL TE DE NI RAB BYUNG NA, ,SDOM PA GSUM DANG YANG DAG LDAN, ,SO
SOR THAR DANG BYANG CHUB SEMS, ,RIG 'DZIN SNGAGS KYI SDOM PA'O,
,GZHUNG 'BUM PA LAS 'DI SKAD DU, ,RDO YI RIGS KYI BYE BRAG BZHU,
,LCAGS DANG ZANGS DANG DNGUL DU 'BYUNG, ,GSER 'GYUR RTZI YI DNGOS
PO

YIS; ,KUN KYANG GSER DU 'GYUR BA BZHIN, ,DE BZHIN SEMS KYI BYE
BRAG GIS, ,RIGS CAN GSUM GYI SDOM PA YANG, ,DKYIL 'KHOR CHEN PO
'DIR ZHUGS NA, ,RDO RJE 'DZIN PA ZHES BYA'O, ,GSUNGS PA'I DON LA
'GA' ZHIG NI, ,SDOM GSUM GNAS GYUR NGO BO GCIG ,GONG

@55B MA'I RTZA LTUNG BYUNG BA NA, ,'OG MA GTONG ZHES SGROGS PA
YOD, ,DE LA CUNG ZHIG BRTAG PAR BYA, ,GSUM LDAN GSUNGS PA'I
DGONGS PA'I DON, ,GCIG LDAN SPONG BA'I DGONGS PA MIN, ,RIGS PAS
KYANG NI SHIN TU GNOD, ,BUD MED LA SMOD LTUNG BA YIS, ,REG SRUNG
SDOM PA

GTONG NGAM CI, ,GAL TE GTONG NA HA CANG THAL, ,MKHA' LA SPRIN
CHEN 'KHRIGS PA YIS, ,SA YI LO TOG SKAM ZHES BSGRE, ,GZHAN YANG
SDOM PA GTONG THOB RGYU, ,SANGS RGYAS GSUNG LAS GZHAN PA YI, ,CHO
GA MKHAN DU BYED RIGS SAM, ,GZHAN YANG 'GAL BA LTAG SPROD LA,
,GNAS

GYUR BRTZI BA'I RIGS MA YIN, ,RIGS NA NYI MA'I DKYIL 'KHOR 'DI,
,GANGG'A'I CHU LAS GYUR ZHES BSGRE, ,DES NA RANG GIS BRTAGS LA
BLANG, ,SDOM GSUM LDAN ZHES GSUNGS PA DE, ,SHES RGYUD GCIG LA
BRTZI NA NI, ,GCIG TU 'DOD KYANG GSUM DU 'GYUR, ,LDAN CHOS RDZAS

GZHAN THA DAD PHYIR, ,'ON TE SNGA PHYI LA BRTZI NA, ,GSUM LDAN
ZHES PA'I SGRA DON MED, ,'ON TE SDOM GSUM RDZAS GCIG TU, ,SHES
RGYUD GCIG LA LDAN ZHE NA, ,GTONG THOB CHO GA GCIG TU 'GYUR, ,DES
NA SO SOR THAR LDAN PAS, ,BYANG CHUB MCHOG GI SEMS BLANGS NA,
,DANG PO DE NI KUN

GZHI LA, ,BAG LA NYAL BA'I TSUL DU GNAS, ,RIG 'DZIN SDOM PA THOB
PA NA, ,'OG MA GNYIS KA BAG LA NYAL, ,DPER NA MKHA' LA SKAR MA
SHAR, ,CUNG ZAD SNANG BAR BYAS GYUR MOD, ,ZLA BA'I DKYIL 'KHOR
SHAR BA'I TSE, ,SKAR 'OD NYAMS MOD 'JIG RTEN GSAL, ,RTA BDUN TSA
ZER

BYUNG BA NA, ,ZLA BA'I 'OD NYAMS 'JIG RTEN GSAL, ,GAL TE RIG PA
'DZIN PA YIS, ,GDUL BYA GANG LA GANG DON DU, ,'OG MA'I SDOM PA
BLANGS PA NA, ,GONG MA ZIL GYIS MI NON MOD, ,SDOM PA CHO GAS
'THOB PA YIN, ,MKHA' LA NYI MA GNAS GYUR MOD, ,ZLA SKAR 'CHAR
BKAG PA MED, ,

DES THOB TSUL DANG GTONG BA'I TSUL, ,RANG RANG CHOG BZHIN DU
GNAS, ,KUN GZHI BAG CHAGS MANG PO CAN, ,YIN YANG SHES RGYUD THA
DAD MED, ,'OG MA'I LHUNG BA BYUNG GYUR MOD, ,GONG MA JI SRID GNAS
KYI BAR, ,RNAM PAR SMIN PAS GOS PA MED, ,DPER NA ZLA SKAR NUB
GYUR MOD, ,NYI MA

@56A *, ,MKHA' LA GNAS KYI BAR, ,CUNG ZAD 'GRIB PAR BYAS PA MED,
,GONG MA'I LTUNG BA BYUNG BA NA, ,'OG MA JI LTAR GNAS GYUR KYANG,
,CUNG ZAD PHAN GYI SKYOB MI NUS, ,RTA BDUN TSA ZER NUB PA NA,
,ZLA SKAR GNAS KYANG MUN PA'I BAG ,GSER 'GYUR RTZI ZHES GSUNGS

PA'I DON, ,ZIL GNON YON TAN MCHOG LA DGONGS, ,ZLA SKAR GNYIS KYI
'OD ZER YANG, ,NYI MA'I DKYIL 'KHOR GNAS KYI BAR, ,NYI MA'I 'OD
CES KUN GYIS SGROGS, ,GZHAN YANG KHA CIG SDOM PA GSUM, ,SA CHU
GRU 'DRA GZHI RTEN DU, ,'DOD CES SGROGS PA 'KHRUL PA YIN, ,DE YI

'KHRUL GZHI KHO BOS BSTAN, ,MKHAS PA CHEN PO RTA DBYANGS DANG,
,SLOB DPON SGEG BA'I RDO RJE SOGS, ,SDOM GSUM DE NYID RIG PA YIS,
,DON DE LDOG PA DU MAS PHYE, ,KHYAB BYA KHYAB BYED GSUNGS PA LA,
,RTEN DANG BRTEN PAR BYED NA 'KHRUL, ,BYANG SEMS SDOM PA'I DON
GCIG LA, ,

PHAN SGRUB SGRUB PA'I LDOG PA DANG, ,GNOD SPONG DGAG PA GNYIS
'DUG MOD, ,PHAN SGRUB NGO BO GANG YIN LA, ,GNOD PA SPONG BA KHYAB
PAS NA, ,KHYAB BYA KHYAB BYED RDZAS GCIG TU, ,BA LANG RDZIS KYANG
MI GO'AM, ,DES NA RIG 'DZIN GCIG PU LA, ,GSUM LDAN SBYOR BA 'THAD
MA YIN, ,

GAL TE 'THAD NA 'OG MA GNYIS, ,CHO GA MI DGOS SKYE BAR 'GYUR,
,SDOM GSUM CHO GA THUN MONG DU, ,THUB PA CHEN POS GSUNGS PA MED,
,PHRAG DOG NOR 'DOD GTI MUG CAN, ,RANG BZO BYED PA SU YIS KHEGS,
,MDO RGYUD SPUNGS KYANG PHYOGS SU 'PHEN, ,SGRA TSAD BYUNG NA GTAM
GZHAN

SGYUR; ,BSTAN PA'I BYI DOR JI LTAR BYA, ,RIG 'DZIN SDOM PA KHO NA
BAS, ,GSUM LDAN SNGAGS PA'I DGONGS PA NI, ,'BRAS BU'I SGO NAS MA
YIN TE, ,YIN NA KUN MKHYEN MCHOG DMAN 'GYUR, ,DES NA LAM DUS GDUL
BYA'I DON, ,GCIG DANG GSUM GYI KHYAD PAR DANG, ,SDOM PA RDZAS
CHOS

GZHAN NYAMS MOD, ,GZHAN YOD PA YI KHYAD PAR YIN, ,SDOM GSUM GANG
YANG MI LDAN NA, ,LHA MI'I LUS KYANG RNYED PAR DKA', ,NYAMS NA
MTHONG CHOS RNAM SMIN GYI, ,RIM PA GNYIS KYIS BSTAN PAR BYA, ,DE
LAS SO THAR NYAMS GYUR NA, ,RANG GIS RANG BSLUS GNOD PA NYUNG,
,RGYAL

@56B DANG DE SRAS THAMS CAD KYIS, ,CUNG ZAD KHREL GYI SHIN TU
MIN, ,PHAM PA LCI YANG BYE BRAG GIS, ,LO GRANGS NGAN SONG GSUM DU
GNAS, ,BYANG SEMS NYAMS NA 'GRO BA KUN, ,BSLUS PAS GNOD PA SHIN
TU MANG, ,RGYAL DANG DE SRAS THAMS CAD DANG, ,'GRO BA KUN GYIS
SHIN TU KHREL, ,PHAM

PA LCI YANG BYE BRAG GIS, ,BSKAL PA'I GRANGS KYIS DMYAL BAR GNAS,
,RIG 'DZIN SDOM PA NYAMS PAS NI, ,YID DU MI 'ONG SNA TSOGS CAN,
,RGYAL DANG DE SRAS KUN BRNYAS BAS, ,MI 'JIG MNAR MED GNAS DAG
TU, ,SDUG BSNGAL CHEN PO DE YIS MYONG, ,RTZA BA KUN NYAMS PHYAL

BA DAG ,GSO LA NYE BAR MI BRTZON NA, ,RDO RJE DMYAL BAR DE LTUNG
STE, ,DMYAL BA PHAL BA THAMS CAD KYI, ,SDUG BSNGAL GCIG TU BSDOMS
PA BAS, ,DE YI 'BUM GYI CHAR MI PHOD, ,'JIG RTEN 'JIG NA GZHAN DU
'PHO, ,SE GOL GCIG GIS PHYIN PAR BYED, ,SANGS RGYAS STONG GI 'OD

ZER DANG, ,BYANG CHUB SEMS DPA'I PHRIN LAS KUN, ,RGYUN DU MDZAD
KYANG PHAN MI 'GYUR, ,BSKAL PA THER 'BUM LA SOGS SU, ,DE NI THON
PAR MA GSUNGS SO, ,SO SOR THAR PA'I PHAN YON NI, ,GNAS SKABS LHA
MI MTHAR THUG GI ,DGRA BCOM 'BRAS BU NGES PAR 'THOB, ,BYANG CHUB

SEMS KYI PHAN YON NI, ,GNAS SKABS BDE MANG RING MO NA, ,SANGS
RGYAS NYID DU NGES PAR 'GRUB, ,RGYAS PAR MDO SDE BLTA BAR BYOS,
,RIG 'DZIN SDOM PA'I PHAN YON NI, ,GNAS SKABS KUN MKHYEN BDE
LONGS SPYOD, ,GAL TE BSGOM PA DANG BCAS NA, ,TSE 'DI NYID LA
SANGS

RGYAS 'GYUR, ,MA BSGOMS GYUR KYANG LTUNG MED NA, ,SKYE BA BCU
DRUG NYID NA'O, ,MKHYEN BRTZE DUNG PHYUR LDAN PA YI, ,PHAN CHEN
BLO YI RGYA MTSO LAS, ,SDOM GSUM NOR BU'I PHRENG BA BLANGS, ,BDAG
GZHAN 'GRO BA MA LUS KYI, ,BLO GROS GTZUG LA LEGS GNAS TE, ,KUN
MKHYEN

DGOS 'DOD SPYOD PAR SHOG ,RGYA GAR SHAR PHYOGS DZ'A GA TA LA'I
PAndI TA CHEN PO BI BH'U TI TZANDRAS MDZAD DE RANG 'GYUR DU MDZAD
PA RDZOGS SO,, 