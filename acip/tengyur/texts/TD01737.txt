@104B #, ,RGYA GAR SKAD
DU, K'A RU nA T'A RA SADHA

NAm BOD SKAD DU, THUGS RJE SGROL MA'I SGRUB THABS ZHES BYA BA,
THUGS RJE NYE 'GYUR KHRO MO LHA MOR STON, ,MTHO RIS THAR PA'I
'GEGS RNAMS SGROL MDZAD MA, 'JIGS PA CHEN PO BRGYAD SKYO BCING,
,'DOD YON LNGA YI GDUNG BA SEL, ,PHRIN LAS BZHI YIS 'GRO DON
MDZAD, ,RTAG TU SEMS CAN MDUN DU BZHUGS, ,

GSOL PA BTAB PAS MI BSLU BA'I, ,SGROL MA RAL GCIG MA LA 'DUD,
,BLA MA BRGYUD PA'I BKA' DRIN GYIS, ,SNYAN BRGYUD ZHAL NAS LUNG
BSTAN PA'I, ,SANGS RGYAS NYID KYIS GSUNGS PA NI, ,GNYIS PO 'BREL
'DOD DON DU BRI, ,GSANG BA LAS KYANG CHES GSANG BA, ,ZAB PA BAS
KYANG ZAB PA NYID, ,MCHOD PA BZHIN DU

@105A *, ,'DOD PA YIS, ,THEG CHEN RIGS LDAN SMIN PA DES, ,LHA YI
MTSAN MA DUR KHROD DANG, ,KHANG STONG DBEN LA BKRA SHIS PAR,
,MCHOD YON ZHAL ZAS LDAN PA LA, ,BSDAM BYA BSDAMS PAR BYAS NAS
KYANG, ,'JAM PA'I STAN LA 'DUG NAS NI, ,SKAD CIG LEGS NYES BDUN
PO GSAL, ,'OD KYIS SRID GSUM

GSAL NAS SU, ,BSDUS TE THAMS CAD STONG SNGAGS GSAL, ,DANG PO
PADMA DMAR PO'I STENG, ,SA BON PADMA NANG DU H'Um, ,GRI GUG H'Um
BCAS BYUNG BA NI, ,RAL GCIG SGROL MA RJE BTZUN MA, ,G-YON BRKYANG
MGO BO'I PHRENG BAS BRGYAN, ,THUNG ZHING GSUS PA 'PHYANG LDIR
'JIGS, ,PADMA SNGON PO RO YI GDAN, ,PHYI NANG GSANG

BA'I SKU MDOG 'CHANG, ,ZHAL GCIG SPYAN GSUM HE HE BZHAD, ,KLU
BRGYAD STAG GI PAGS PAS DKRIS, ,BCU DRUG GNAS PA'O MAS BRGYAN,
,LNGAS BRGYAN LJAGS 'DRIL MCHE GTZIGS 'JIGS, ,RUS CHEN PHRENG BA
RAL GRI GUG ,RANG RTAGS BDE SKYONG KHAM RAL GCIG ,DMAR ZLUM ME
STAG PHUNG PO CAN, ,DBU RGYAN

DUR KHROD RIN CHEN SPRAS, ,DGUG DANG GZHUG DANG MCHOD STON NAS,
,YI GE GSUM NI SNGAGS CHEN PO, ,PHAt NI MTHA' RU SNYING GAR GNAS,
,'OD ZER LNGA DANG MNYAM DU MTSUNGS, ,MI SHES BUD SHING BSREGS
PA'O, ,RNAL 'BYOR SPYOD PA'I RJES 'BRANGS NAS, ,DE YI BTU BA'I
CHO GA BSHAD, ,DANG POS YI PHAR PHYOGS SBYIN, ,DBYANGS

YIG BZHI PAS RNAM PAR BRGYAN, ,RA LA ZHON CING 'PHROD BA'I 'OD,
,THIG LE ZLA TSES YANG DAG LDAN, ,DE NAS T'Am YIG SBYIN PAR BYA,
,BZHI PA NYID KYIS RNAM PAR BRGYAN, ,RING PO DAG DANG YANG DAG
LDAN, ,H'Um YIG YANG NI SBYIN PAR BYA, ,PHAt KYI YI GE DE NAS
SBYIN, ,YONGS RDZOGS GRUB PA'I SNGAGS NYID DO, ,SPRO DANG BSDU
BA'I SBYOR

BA YIS, ,DRUG PA GSUM NA 'GRUB PAR 'GYUR, ,GSUM KHA GSAL ZHING
BRTAN PAS SO, ,MCHOG THUGS GSUM STE KHA DOG LNGA, ,LNGA SPANGS
LNGA GSAL LNGA RU 'GRUB, ,NAM MKHA' 'BRUG SGRA SPRIN SANGS NAS,
,NYI MA ZLA BA GSAL BZHIN RGYAS, ,SHES RAB NGOS NA GNAS PA YI,
,'BYUNG BA'I LHA MO GSHEGS BYON NAS, ,

RANG NYID DBYIBS KYI RNAM PA YI, ,GNYIS KYI GCIG TU GTUBS LA ROL,
,LNGA LAS LNGA 'PHROS LNGA BKUG LA, ,BHA GAR THIM PAS LONGS SPYOD
BDE, ,YID DU 'ONG BA THAMS CAD LA, ,DBYIBS DANG NGAG NI BRTAN PAS
BYA, ,RGYU BA'I BAR CHOD MI RGOD DANG, ,SA DANG RNAL MA SKE TSE
YANG, ,DBANG PO'I TING 'DZIN SNGAGS DANG BCAS, ,

@105B GSAL NA THE TSOM MI BYA'O, ,GCIG NAS PHYED DU 'JAM DBYANGS
BSGRUB, ,CHU GTZANG DKAR GSUM SKYUR RTZI LA, ,SNGAGS BZLAS
BSGRUBS TE THO RANGS BTUNG ,RIGS GSUM GTZO BO LTA BUR 'GYUR, ,AOm
PRA DZNY'A PUshtIm KU RU YE SV'AH'A, PHAN YON BZHIN DU 'DOD PA
YIS, ,SKU GZUGS SPYAN SNGAR MCHOD PA DBUL, ,RGYU BA BZANG

DUS GSOL BTAB 'GRUB, ,BAR CHAD GZUGS KYIS ZHI BAR 'GYUR, ,AA MU
KI PA SHA MA N'A YA SV'AH'A, TSANGS PA KHYAB 'JUG NYI ZLA DANG,
,DRAG PO PHYOGS SKYONG 'DOD LHAS KYANG, ,BA SPU'I RTZE MO'I GNOD
MI NUS, ,'CHI BDAG LAS RGYAL 'GRO BA BZHIN, ,SKRA DKAR GNYER MA
SKAD NGAN NAD, ,DBUL BA LA SOGS MDOR

BSDUS PA, ,NAD SOGS 'JIGS PA CHE BRGYAD DANG, ,SDUG BSNGAL RAB TU
'JOMS PAR BYED, ,BSKUL BA MED PAR GOS BTUNG DANG, ,KHANG ZANGS
RIN CHEN SOGS KYANG 'DU, ,RAL GRI DANG NI MIG SMAN DANG, ,RKANG
PA BUM PA BZANG SOGS 'GRUB, ,TSIGS BCAD MKHAN DANG SNYAN DNGAGS
MKHAN, ,BLO RNO SHES RAB

DRI MED 'GYUR, ,GZHAN YANG CI 'DOD DGOS GRUB LA, ,'KHOR LO LAS NI
'BYUNG BAR 'GYUR, ,BDAG LA BRI BA'I MTHU MED KYANG, ,BKA' DANG
BLA MA'I GDAMS PA YIS, ,RAL GCIG MA YI SGRUB THABS BKOD, ,'GAL
GZIGS MKHAS RNAMS BZOD PA MDZAD, ,DAD PO'I LAS CAN DMAN DANG BAR
MA MCHOG DAG

LAS; ,DNGOS GRUB SKAL BA RANG RANG SO SOR MOS PA RNAMS, ,DAD CING
MOS PA THAMS CAD MTHAR PHYIN RTZE MO DGOD PAR BYA PHYIR BRIS,
,PHAN YON DGOS PA 'DI YIS GANG GIS BSGRUB PA MYUR DU 'GRUB PAR
SHOG ,THUGS RJE SGROL MA'I SGRUB THABS DNGOS GRUB PHRENG BA ZHES
BYA BA, SLOB DPON RTAG PA'I BADZRAS MDZAD PA RDZOGS SO, ,

RGYA GAR GYI MKHAN PO PAndI TA DON YOD RDO RJE DANG, BOD KYI LO
TZ'A BA MKHAS PA BA RIS RGYA DPE BOD DU SPYAN DRANGS NAS, BA SBUG
RONG GI GSER KHANG DU BSGYUR CING ZHUS TE GTAN LA PHAB PA,, 