@195A #, ,RGYA GAR SKAD DU, SHR'I M'A NMA H'A BO DHI BHA tt'A RA
KA SYA STO TRAm, BOD SKAD DU, DPAL LDAN RJE BTZUN BYANG CHUB CHEN
PO'I BSTOD PA, SANGS RGYAS LA PHYAG 'TSAL LO, ,PAD DKAR SPYAN
MNGA' RDZOGS SANGS RGYAS, ,THUGS RJE'I GO 'PHANG THAMS CAD
MKHYEN, ,SH'AKYA SENG GE

KUN DU BZANG, ,STON PA LA NI BDAG PHYAG 'TSAL, ,DPAL STUG DPAL
LDAN GTZO BO STE, ,ZHI MDZAD TSUL KHRIMS PHUNG PO CAN, ,ZHI BA
DPAL LDAN DPAL MDZAD PA, ,ZHI BA'I SKU MNGAR BDAG PHYAG 'TSAL,
,GRUB PA BDAG MED GSUNG MDZAD PA, ,KHA NA MA THO'I GNAS MA MCHIS,,

LUGS MKHYEN DRI MA MI MNGA'I BDAG ,RNYOG MI MNGA' LA BDAG PHYAG
'TSAL, ,'GRAN ZLA NGA RGYAL MI MNGA' ZHING, ,RNAM RTOG MI MNGA'
DE BZHIN GSHEGS, ,NYON MONGS KUN GYIS MI BSGUL PA, ,SPROS MI
MNGA' LA BDAG PHYAG 'TSAL, ,SNA TSOGS DBANG PHYUG RNAM GROL
MKHYEN, ,SNA

TSOGS GZUGS CAN RNAM PAR 'DREN, ,SNA TSOGS MTSAN RNAMS YANG DAG
RDZOGS, ,'DOD CHAGS BRAL LA BDAG PHYAG 'TSAL, ,GDUL DKA' 'DUL
MDZAD SEMS CAN MCHOG ,DAG PA THUB PA ZAS GTZANG SRAS, ,BDE GSHEGS
LEGS RTOGS ZHI MDZAD PA, ,DGE BAR

GRAGS LA BDAG PHYAG 'TSAL, ,RNYOG PA LAS GROL 'DOD PA'I DGRA
,RNYOG PA MI MNGA' PAD+MA 'CHANG, ,MDZES PA'I SKU MNGA' THUGS
BRTZE'I SNOD, ,PAD+MA'I 'OD MNGAR BDAG PHYAG 'TSAL, ,BLO GROS
CHEN PO BRTZON 'GRUS CHE, ,STOBS CHEN PHA ROL GNON PA PO, ,MCHOD
PA CHEN PO

BSTAN PA CHE, ,SGRA GCAN CHEN POR BDAG PHYAG 'TSAL, ,RIG DANG
ZHABS NI PHUN SUM TSOGS, ,SNA TSOGS DBANG PO DRI MED 'OD, ,RNAM
DUL CHA BYAD YANGS PA CAN, ,SKYON DANG BRAL LA BDAG PHYAG 'TSAL,
,'PHAGS PA GTZANG MDZAD KUN LA SMAN, ,GZHAN GYIS MI THUB NYAMS

MI MNGA', ,BDAG DANG GZHAN LA PHAN PA'I MGON, ,DPAG MED 'OD MNGAR
BDAG PHYAG 'TSAL, ,LHA YI LHA STE LHA CHEN PO, ,LHA YIS PHYAG
BYAS ZAD MI MNGA', ,TSAD MAR GYUR PA LHA YI DBANG, ,LHA RDZAS
GZUGS MNGAR BDAG PHYAG 'TSAL, ,DON DAM MCHOG TU GSAL MDZAD PA, ,

@195B MCHOG GI DBANG PHYUG DAM PA STE, ,MCHOG TU GZHAN LA PHAN
MDZAD PA, ,BCOM LDAN DE LA BDAG PHYAG 'TSAL, ,BDUD BZHI'I DGRA
LAS RNAM PAR RGYAL, ,ZHI BA ZHI MDZAD DE NYID MKHYEN, ,DE NYID
SNYING BO RTAG TU SPYOD, ,DED DPON LA NI BDAG PHYAG 'TSAL, ,DBANG
PO THUL BA NYON MONGS

THUL, ,RGYAL BA'I DBANG PO SKYES BU MCHOG ,TSANGS PA DAM PA MCHOG
GYUR PA, ,BSOD NAMS ZHING LA BDAG PHYAG 'TSAL, ,'DOD CHAGS BRAL
BA BCOM LDAN 'DAS, ,KHYOD KYI SKU NYID LA BSTOD PAS, ,DMYAL BA'I
ME NANG GNAS PA RNAMS, ,BSIL BA'I GNAS NI THOB GYUR CIG ,

DPAL LDAN RJE BTZUN BYANG CHUB CHEN PO'I BSTOD PA MCHOG SRED KYI
ZHAL SNGA NAS MDZAD PA'O, ,'DI YANG GANGS CAN SKAD NYID DU, ,RJE
BTZUN SPRUL PA'I SKU MCHOG GI, ,BKA' BZHIN ZHA LU LO TZ'A BA,
,DGE SLONG CHOS SKYONG BZANG POS BSGYUR,,