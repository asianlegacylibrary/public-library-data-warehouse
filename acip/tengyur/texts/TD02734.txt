@112B #,
,RGYA GAR SKAD DU, K'A RU nA STO TRA, BOD SKAD DU, SNYING RJE LA
BSTOD PA, 'PHAGS PA SPYAN RAS GZIGS DBANG PHYUG LA PHYAG 'TSAL
LO, ,PADMAS BRGYAN PA

LHUN PO LAS BYUNG BA, ,PADMA DRI MED PHYAG GI DBUS NA BSNAMS,
,THOR TSUGS CAN LA GZUGS LDAN COD PAN THOGS, ,SPYI BO 'OD DPAG
MED BRGYAN PHYAG 'TSAL LO, ,THUGS RJE BYAMS PAS GZIGS PA'I BCOM
LDAN 'DAS, ,PHONGS GYUR 'GRO BA LA NI KHYOD LTA BU, ,GZIGS PA
TZAM GYIS ZHI BAR

MDZAD PA PO, ,SPYAN RAS GZIGS KYIS BDAG LA GZIGS SU GSOL, ,MCHOG
SBYIN BDAG NI RAB TU SDUG BSNGAL TE, ,MUN NAG GTIBS PA SNANG BA
MED PA BZHIN, ,RI BO G-YANG SA'I KHAN GNAS 'DRA YI, ,DUS 'DIR
THUGS RJE LDAN PAS GZIGS SU GSOL, ,PHONGS PA GANG GIS DA NI DRAN

BYAS NA, ,DE YI SDUG BSNGAL BSAL BAR BYA'O ZHES, ,DANG PO'I SMON
LAM MI 'GYUR DE LAGS NA, ,BDAG LA DE 'DRA'I 'BRAS BU MCHIS PAR
MDZOD, ,NGA NI MTHONG THOS REG PA'AM DRAN YANG RUNG, ,NAD RNAMS
KUN GYI GSOS SU GYUR CIG CES, ,BDAG NI MI BZAD NAD KYIS THE BAS
LAGS KYIS,,

MCHOG SBYIN DAM BCAS DE DAG DGONGS SU GSOL, ,GANG ZHIG SDUG
BSNGAL GANG GIS NYAM THAG PA, ,DE DANG DE YI SDUG BSNGAL BSAL LO
ZHES, ,'GRO LA DGONGS PA KHYOD KYIS RGYUN 'BYUNG NA, ,MGON PO CI
SLAD SDUG BSNGAL BDAG MA GZIGS, ,GANG GIS KHYOD NI RJES DRAN TZAM
GYIS KYANG, ,

@113A *, ,DE YI MOD LA MGON POS GNOD BSAL NA, ,BDAG NI RTAG TU
'DI NA BRO 'TSAL KYANG, ,THUGS DPAG MA MDZAD PA NI BDAG BYUR
NGAN, ,MTHU LDAN SGYU MED PHAN MDZAD BLO GROS CAN, ,THUGS RJE
LDAN PA KHYOD LA BSTEN KYANG NI, ,CI STE 'DI DAG ZHI BAR MA GYUR
NA, ,BDAG NI SDUG BSNGAL GYUR TE

KYI HUD KYIS, ,GANG DANG GANG DAG SDUG BSNGAL NYAM THAG CING,
,GANG DANG GANG DAG MGON MED GYUR RNAMS LA, ,DE DANG DER NI KHYOD
KYI THUGS RJE STE, ,MNGON PAR 'PHEL BAR 'GYUR ZHES DE SKAD GDA',
,DE NI LAS NGAN NYON MONGS BDAG LAGS SHING, ,SDUG BSNGAL BZOD
DKAS LUS GZIR SKYABS

MA MCHIS, ,SKYABS MED BDAG LA CI SLAD THUGS MI RJE, ,NYI TSER
GYUR NA THUGS RJE MA LAGS MOD, ,GANG TSE SNGON CHAD RMONGS PA
'JIG RTEN NA, ,KHYOD NYID RJES SU DRAN PAR MA BGYIS PA, ,BDAG NI
NYON MONGS STOBS KYIS SHIN TU GZIR, ,MGON PO 'GUM DU NYE NA THUGS
RJES GZIGS,

THUGS RJE'I 'BYUNG GNAS THUGS RJE CHE RGYAS PA, ,SDUG BSNGAL MA
LUS ZAD PAR MDZAD KHYOD KYIS, ,CI STE BDAG NI SPANGS PAR GYUR NA
YANG, ,BDAG GI MGON BGYID GZHAN NI SU LAGS GSUNGS, ,KHYOD LA
SKYABS SU MCHIS BA TZAM GYIS KYANG, ,DE YI MOD LA SDUG BSNGAL SEL
MDZAD PAS,

MGON PO KHYOD NI BDAG GI SKYABS LAGS KYIS, ,THUGS RJES MI BZAD
'DI LAS BSKYAB TU GSOL, ,MTSAN NAS BRJOD PA TZAM GYIS NYAM THAG
PA, ,ZHI BAR MDZAD PA KHYOD DANG MJAL GYUR LA, ,BDAG GIS 'BAD
KYANG 'BRAS BU MA MCHIS NA, ,KHYOD NI THUGS RJE CAN DU RUNG LAGS
SAM, ,KHYOD

KYIS SEMS CAN BSKYAB PHYIR SMON LAM GANG, ,BTAB PAR GYUR DE'ANG
'GRUB PAR 'GYUR LAGS NA, ,BDAG KYANG SEMS CAN GRANGS SU GTOGS PAS
NA, ,MCHOG SBYIN BDAG GI DU:KHA BSAL DU GSOL, ,KHYOD LA BDAG NI
SKYABS SU MCHIS KYANG NI, ,CI STE DE NI NYAM THAG GYUR NA KO,
,NYI MA MUN

PA'I TSEGS SU GYUR PA BZHIN, ,ZLA BA'I 'OD ZER SREG PAR BYED 'DRA
GANG, ,KHYOD NI 'JIG RTEN DAG LA GSOL 'DEBS NA, ,BDAG NI KHYOD LA
GSOL BA BGYID GYUR PA, ,BDAG NI SKYE BO NGAN PA SKAL PA CHUNG,
,BSOD NAMS MIN PA'I DRI MA NGAN PA CAN, ,MGON PO THUGS RJE CHE
DANG MA BRAL

@113B BAS, ,SEMS CAN DON LA BSKUL LTA MI 'TSAL KYANG, ,SDUG
BSNGAL RANG BZHIN DU NI BDAG GYUR PAS, ,SKYOB PA'I SPYAN SNGAR
YANG NI GSOL BA 'DEBS, ,PHA DANG MA LA GANG ZHIG SLONG NA YANG,
,SHIN TU SKYO BA MED PA JI BZHIN DU, ,SEMS CAN DON BRTZON DE NI
KHYOD LAGS PAS, ,TSE RABS

KUN DU BDAG GI SKYABS MDZOD CIG ,SDUG BSNGAL MI BZAD PAS NI BDAG
GDUNGS PAS, ,BCOM LDAN 'DAS LA RTAG TU 'BOD SGROGS KYIS, ,NYIN
GCIG BZHIN DU SDIG PA'I LAS KYIS NI, ,ZIL NON 'DI LAS BDAG LA
SRUNG DU GSOL, ,DE LTAR BDAG GIS SHIN TU SMRES GSOL BAS,,

KHYOD KYI THUGS NI THUGS RJES BRLAN PA LTAR, ,'GRO BA SDUG BSNGAL
BRGYA YIS GZIR BA LA, ,SRID LAS GROL BAS DE BZHIN GZIGS SU GSOL,
,THUGS RJE'I DBANG DU GYUR CING SEMS BRTAN LA, ,GZHAN DON BRTZON
ZHING YON TAN MCHOG GI GNAS, ,KHYOD BZHIN BDAG KYANG SDUG BSNGAL

THAMS CAD KYI, ,GDUD BSAL BA'I MTHU DANG LDAN PAR SHOG ,DE LTAR
SRID PA MTHAR PHYIN SPYAN RAS GZIGS DBANG LA, ,BDAG GIS BSTOD PA
BGYIS PA'I BSOD NAMS GANG THOB PA, ,DES NI 'GRO BA'I SDUG BSNGAL
SPANGS SHING BCOM PA YI, ,RANG BZHIN BDE LDAN BDE BA CAN DU 'GRO
BAR

SHOG ,SNYING RJE LA BSTOD PA DGE BSNYEN KUN SBYIN GYIS MDZAD PA
RDZOGS SO,, 