@303A *, ,RANG GI BYA BA'I RIM PA BSKUL BA DANG BCAS PA YI GER BRIS
PA BZHUGS, ,

#, ,RANG GI BYA BA'I RIM PA BSKUL BA DANG BCAS PA YI GER BRIS PA,
SANGS RGYAS DANG BYANG CHUB SEMS DPA' THAMS CAD LA PHYAG 'TSAL
LO, ,'KHOR BA THOG MA MED PA NAS, ,NYON MONGS BAG CHAGS TSAD MED
PAS, ,YUL NGAN RKYEN DANG PHRAD PA LAS, ,NYON MONGS SDUG BSNGAL

@303B SKYE BA'I TSE, ,RANG GI DRAN PA'I PHYIR DU 'DI, ,BYAS PAS
DE TSE DRAN PAR SHOG ,NANG GI SEMS NI DUL GYUR NA, ,PHYI YI DGRA
'DIS GNOD MI NUS, ,RANG GI NANG SEMS G-YO BA NA, ,PHYI YI DGRA
'DIS RKYEN BYAS NAS, ,NANG GI DGRA 'DIS RANG RGYUD BSREG ,DES NA
NANG GI DGRA 'DI GZHOM, ,DUG

CAN SNOD KYIS ZAS BRLAG BZHIN, ,NANG GI DRI MAS DGE TSOGS BRLAG
,GNYEN PO CHU YIS KHRUS BYAS NAS, ,DAG PAS BDE BA CHEN PO 'THOB,
,GANG NA GNAS TSE GANG GI TSE, ,GANG GI DRI MA LDANG BA DANG,
,NANG GI DGRA 'DI 'BYUNG BA'I TSE, ,THABS NI SNA TSOGS GSUNGS PAS

SPANG; ,DGRA GZHOM DRI MA BKRU BA'I PHYIR, ,DE TSE 'BAD PA CHEN
PO BYA, ,GANG GIS RANG GI RGYUD 'DI LA, ,NANG DU BLTAS TE RANG
SEMS BRTAG ,DE TSE YUL LA SHES PA SKYE, ,SHES PA SKYE BA'I YUL
RNAMS GSUM, ,NYON MONGS BAR MA DGE BA SKYE, ,RGYU RKYEN YUL GYI
BYE BRAG

GIS; ,NYON MONGS SKYE BA DAG LA GSUM, ,CHEN PO 'BRING DANG CHUNG
NGU'O, ,GNYEN PO'I RIM PA'ANG DE BZHIN TE, ,CHEN PO SKYE BA'I YUL
DE LA, ,BRTEN TE TSOGS CHEN 'BAD PAS SKYE, ,'BRING GI YUL LA
'BRING YIN TE, ,CHUNG NGU LA NI CHUNG NGU'O, ,CHEN PO KUN LA
SKYES NA

MCHOG ,BAR MA LUNG MA BSTAN PA YANG, ,DRAN PAS ZIN PA'I SEMS DE
YIS, ,KUN SLONG RJES KYIS DGE BAR BSGYUR, ,THABS SGO SNA TSOGS PA
YIS SO, ,DGE BA CHE 'BRING CHUNG DU DAG ,NGANG GIS SKYES PA'I YUL
DE LA, ,SBYOR BA DNGOS DANG RJES DAG LAS, ,KHYAD 'PHAGS

BSOD NAMS KUN BSNGO BYA, ,SHES NA GANG LA'ANG TSOGS 'PHEL 'GYUR,
,THOG MED DUS NAS JI SRID DU, ,BDAG NI DUG GSUM ZHEN PAS 'KHOR,
,JI SRID SKYE SHI KHA BRGYUD PAS, ,DE SRID LAS RNAMS CHUD RE ZOS,
,JI SRID DGE SEMS 'PHEL 'GYUR BA, ,DE SRID SANGS

RGYAS MNGON SANGS RGYAS, ,BDAG NI GTI MUG MUN PAS BSGRIBS, ,MUN
NAG GLOG 'GYU SNANG BA TZAM, ,CI ZHIG LTAR STES DRAN RNYED TSE,
,DE TSE 'BAD PAS BSGRUB PAR BYA, ,'CHI BAR NGES PA CHA YOD CING,
,GNAS PA'I DBANG STER MED MOD KYI, ,BDAG NI RE ZHIG MI 'CHI
SNYAM, ,

@304A *, ,DRAN PA BTANG STE BYANG CHUB BSGRUB, ,GZHAN DAG LA YANG
SGRUB PAR GYIS, ,DPER NA BYIS PA RIG MED PAS, ,ME DANG G-YANG
SOGS 'JIGS PA MED, ,DE BZHIN 'GRO BA GTI MUG RNAMS, ,NGAN SONG
DAG LA'ANG 'JIGS PA MED, ,DPER NA ZAS MCHOG RO DANG LDAN, ,

NAD PA DAG LA BYIN PA'I TSE, ,ZAS LA SMOD CING MI 'DOD BZHIN,
,THABS KYI BYE BRAG 'DI DAG KYANG, ,RMONGS PA NYON MONGS LDAN PA
LA, ,BSTAN KYANG DE 'DRA NYID DU'O, ,DPER NA BZA' LA DGA' BA'I
MI, ,ZOS BRLAG BSAGS PHAN CHA YOD KYANG, ,'DOD PAS MI TSUGS ZA BA
BZHIN, ,

SNGA PHYI RGYU 'BRAS CHA YOD KYANG, ,NYON MONGS ZHEN PA STOBS CHA
YOD, ,DGE MED SDIG PA SNA TSOGS SPYOD, ,DPER NA KHA BYA MKHAN DAG
GIS, ,KHA LA BYA DGOS KUN BSGRUB ZER, ,GZHAN GYI DRAN PA BSKYED
PA'I TSE, ,DE BZHIN DGE BA BYA DGOS ZER, ,KHA CIG KHA LA GLENG
BYED CING, ,ZHE LA DON

DU SGRUB MI BYED, ,KHA CIG 'BRAS BU DON CHEN PO, ,BTANG NAS BYA
BA CHUNG NGU SGRUB, ,DE YANG BYIS PA'I SPYOD PA CAN, ,KHA CIG
BSAM PA RLUNG BZHIN G-YO, ,RUNG DANG MI RUNG GNYIS KA BYED, ,KHA
CIG KHA DOG DKAR PO BZHIN, ,RKYEN GANG LDAN PA DE LTAR 'GYUR,
,KHA CIG RANG NYID NGANG GIS

DGE ;GROGS KYIS RBAD PAS NYON MONGS SKYED, ,KHA CIG RKYEN MED
RGYU DANG LDAN, ,DAM PA'I GROGS KYIS ZIN PA NA, ,SDIG SPONG DGE
BYED DE LA BSKUL, ,KHA CIG DGE LA BSKUL MI DGOS, ,RANG GI BYA
BA'I RIM PA BSKUL BA DANG BCAS PA YI GER BRIS PA, SLOB DPON MKHAS
PA CHEN

PO DPAL MAR ME MDZAD YE SHES KYI ZHAL SNGA NAS MDZAD PA RDZOGS
SO,, ,,RGYA GAR GYI MKHAN PO CHEN PO DE NYID DANG, ZHU CHEN GYI
LO TZ'A BA DGE SLONG DGE BA'I BLO GROS KYIS BSGYUR CING ZHUS TE
GTAN LA PHAB PA,,