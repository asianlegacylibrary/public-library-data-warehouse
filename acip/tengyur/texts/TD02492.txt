@245B #, ,RGYA GAR SKAD DU, GA nA TZA KRA BI DHI:, BOD SKAD DU, TSOGS
KYI 'KHOR LO'I CHO GA 'PHAGS PA SPYAN RAS GZIGS DBANG PHYUG LA
PHYAG 'TSAL LO, ,TSOGS RNAMS BSAG PAR BYA BA DANG, ,BGEGS RNAMS
ZHI BAR BYA BA'I PHYIR, ,BSOD NAMS MTHAR THUG TSOGS

'KHOR LO, ,LUNG DANG MAN NGAG JI BZHIN BRI, ,DE LA RE ZHIG DANG
PO GZHUNG MTHUN PA'I TSOGS KYI KHANG PA TZANDAN LA SOGS PA DRI
ZHIM POS BSKOR BA YID DU 'ONG BA'I GNAS SU LAS THAMS CAD PA'I
SKYES BU LHA'I NGA RGYAL DANG LDAN PAS CHAG CHAG GDAB PA DANG,
,MAndALA BYA BA DANG, ,ME TOG DGRAM DANG,

MCHOD PA BSHAM PA DANG, PHYOGS SKYONG GI GTOR MA RGYA CHEN PO LA
SOGS BSHAM MO, ,DE NAS SLOB DPON SPYAN DRANGS LA GNAS JI LTAR
RIGS PA DANG BCAS PAR BZHUGS SU GSOL NAS, LAS THAMS CAD PA'I BUM
PA RGYAN CHAS DANG LDAN PA BYIN GYIS BRLAB BO, ,MCHOD PA'I BUM PA

YANG CI RIGS PAR BSHAM MO, ,DE NAS RNAL 'BYOR PA 'DU BAR 'OS PA
KUN BKUG LA DE DAG GIS GSOL BA GDAB PO, ,KHRO BO SNGON PO MDZES
PA STE, ,KHYOD NI BZANG PO YID DU 'ONG, ,NOR BU RIN CHEN CES
BCINGS PA'I, ,DBYUG PA PHYAG NA BSNAMS PA STE, ,BDAG NI 'KHOR BA
LAS

BSGRAL PHYIR, ,DPA' BOS GNANG GIS GTONG DU GSOL, ,RNAL 'BYOR MA
YI TSOGS DBUS SU, ,BZANG PO SGO NI PHYE STE THONG, ,ZHES GSOL BA
BTAB NAS NANG DU BKUG STE, LAS KYI BUM PA'I CHUS GTOR ZHING SKYOR
CHU BLUD DO, ,DE NAS GRAL RIM PA BZHIN DU BKOD LA RDO RJE SLOB
DPON LA

@246A *, ,ME TOG PHUL, GSOL BA GDAB, RNAL 'BYOR PA KUN LA YANG ME
TOG GTOR LA BSKUL BAR BYA'O, ,DE NAS SLOB DPON GYIS LHAG PA'I
LHAR BSGOMS LA MOS PA TZAM GYIS LCE LAG BYIN GYIS BRLAB PO, ,RDO
RJE DANG DRIL BU YANG H'Um GIS BYIN GYIS BRLABS LA MNGON

PAR RTOGS PA BRJOD, H'Um THOG MA MED PA'I SEMS DPA' NI, ,RDO RJE
SEMS DPA' DE BZHIN GSHEGS, ,KUN DU BZANG PO KUN BDAG NYID, ,RDO
RJE SNYEMS PA BDAG PO'I GTZO, ,AOm MA H'A BADZRA H'Um, DRIL BU
YANG, A'A: SRID PA RANG BZHIN GYIS DAG PHYIR, ,NGO BO NYID KYIS
GDOD NAS

DAG ,RANG BZHIN DAG PA'I SEMS DPA' YIS, ,SRID PA DAM PA MCHOG TU
BYED, ,AOm BADZRA GHAndE AA, DE NAS MCHOD PA'I KHYAD PAR THAMS
CAD 'BRU GSUM GYI BYIN GYIS BRLAB BO, ,DE NAS SNYING GA'I SA BON
GYI 'OD ZER GYIS BLA MA DANG BCAS PA'I LHA RNAMS NAM MKHA' LA
BLTAS LA,

YON CHAB DANG, ZHAL BSIL DANG, ZHABS BKRU DBUL ZHING, ME TOG NAS
SGRA SNYAN GYI BAR DU RIM PAS MCHOD DO, ,DE NAS DE KHO NA
LNGA'AM, GZHUNG GANG YIN PAS BSTOD PA BYA, YAN LAG BDUN PA MDO
RGYAS BSDUS GANG YANG RUNG BA BYA'O, ,YI GE BRGYA PAS BZOD GSOL
BYAS

GSHEGS SU GSOL LO, ,DE NAS SH'U N+YA T'A'I SNGAGS KYIS STONG PA
NYID DU BSGOMS LA, YI GE H'Um GI SNANG BA LAS RA BA DANG DRA BA
DANG SA GZHIR BSGOMS LA, DE NAS 'BYUNG BA RIM BRTZEGS RI RAB RIN
PO CHE'I RANG BZHIN BSGOMS LA, DE'I STENG DU SNA TSOGS PADMA'I
LTE BA LA SNA TSOGS RDO RJE

BSAMS TE, DE'I LTE BA LA BH'Um LAS GZHAL YAS KHANG GDAN DANG BCAS
PAR BSKYED NAS, DER GANG YIN PA'I LHA'I DKYIL 'KHOR BSKYED LA YE
SHES KYI LHA SPYAN DRANGS TE MCHOD NAS DBYER MED PAR BSTIM MO,
,DE NAS CHANG LA SRUNG BA DANG BYIN GYIS BRLAB PA GZHUNG BZHIN
BYAS TE, YI GE HA

DMAR POS KHA DOG SBYANGS LA, HO DKAR POS DRI NGAN BSAL TE HR'I:
MTHING GAS NUS PA BCOM NAS BDUD RTZI'I RANG BZHIN DU GYUR PAR
BSAMS LA, DE NYID KYI 'OD ZER GYIS YE SHES KYI BDUD RTZI BKUG STE
BSTI BSTIM MO, ,DE NAS RTZA BA'I DKYIL 'KHOR GYI LHA LA SO SO'I
MING NAS BRJOD CING MCHOD DE, ,DE NAS

@246B BDUD RTZI DANG BCAS PA'I SRIN LAG GIS MAndALA GRU GSUM BRIS
LA DER BDUD RTZI GTOR BAS ZLA BA'I GDAN PHYOGS MTSAMS SU GYUR PAR
BSAM MO, ,DER YE SHES 'KHOR LO MOS PA TZAM GYIS BSAMS LA BDUD
RTZIS MCHOD, DE NAS BDAG NYID LA MCHOD DE 'DI LTAR MTHEB SRIN
GYIS LCE

RTZE DANG SMIN MA'I DBUS DANG SPYI BOR GTOR RO, ,DE NAS DE DAG MI
DMIGS PAR BSAMS LA GTZO BO'I DKYIL 'KHOR LA YON CHAB LA SOGS PA'I
KHYAD PAR GYIS MCHOD DE BSTOD PA BYAS TE GSHEGS SU MI GSOL LO,
,DE NAS ZHING SKYONG RNAMS LA GTOR MA RGYA CHEN PO BTANG STE YI
GE 'BRU GSUM GYIS SPYANG BA

DANG SBAR BA DANG, RTOGS PAR BYAS LA MAndALA THIG BTAB PA'I LE'U
TZE DGU PAR BYAS TE DBUS MA LA YE SHES KYI 'KHOR LO BSAM, PHYOGS
MTSAMS LA ZHING SKYONG BRGYAD, MA MO SUM CU GNYIS DANG BCAS PA
SPYAN DRANGS LA MCHOD DO, ,AOm SHING GCIG DANG NI DUR KHROD DANG,
,RI BO DANG NI RI SUL

PHUG ,GRONG DANG BZHI MDO NYID DANG NI, ,KHYAD PAR DU NI KHANG
STONG DANG, ,RIGS NGAN KHYIM DANG THANG DANG NI, ,KHYAD PAR DU NI
CHU LA GNAS, ,NAG PO DRAG PO DRAG CHEN PO, ,LHA SBYIN MNYAM DU
BSTEN PA DANG, ,NAG PO GTZIGS DANG MI SDUG PA, ,DGA' LAS 'DAS
PA'I LOG 'DREN RNAMS,,

RGAN BYED MO DANG DRAG MO DANG, ,MI SDUG MA DANG DBU MA DANG,
,RGYAL MA RNAM PAR RGYAL MA DANG, ,MI THUB GZHAN GYIS MI THUB MA,
,NAG MO BZANG MO NAG CHEN MO, ,NAG SBOM MA DANG RNAL 'BYOR MA,
,DBANG MO DANG NI ZLA BA MO, ,RAB TU SDANG DANG 'PHYANG BA MO,
,'PHROG BYED MA DANG DMAR

SER MA, ,'JIGS BYED GRONG NAS RNAL 'BYOR MA, ,DRAG MO GZUGS DANG
GZUGS CHEN MO, ,MCHE BA GTZIGS DANG THOD CHEN MA, ,THOD PHRENG
PHRENG CAN KHA tV'Am MA, ,SBRUL CHEN RAL GRI DGRA STA CAN, ,RDO
RJE DE BZHIN GZHU CAN MA, ,DE BZHIN GSHEGS PA MKHA' CHEN PO, ,LAS

KUN RJES SU SGRUB BYED MA, ,DE BZHIN RDO RJE DBANG PHYUG GTZO,
,DE BZHIN GSHEGS PA'I SKU CHEN DE, ,RDUL MED RNAL 'BYOR 'BYIN
PA'O, ,RDO RJE DBANG MO BKA' 'DI YIS, ,THAMS CAD MA LUS 'DIR 'DUS
SHIG ,AOm KAKKA dH'A NA BA BANDHA NA, KHAKHKHA DHA NA, SARBA DU
sht'Am HA NA HA NA, GH'A

@247A *, ,TA YA GH'A TA YA, AA MU KA H'Um DZA: ZHES PAS BKUG LA
PADMA'I GDAN LA GNAS PAR BSAMS LA, MCHOD PA LNGAR BYIN GYIS
BRLABS LA DE NYID DBUL TE, SO SO'I LCE H'Um LAS RDO RJER BYIN
GYIS BRLABS PA'I RDO RJE'I SBU GU'I 'OD KYIS BDUD RTZI MCHOD PAR
BSAMS LA CHOS

BSHAD DE, CHOS RNAMS GZUGS BRNYAN LTA BU STE, ,ZHES BYA BA LA
SOGS PA BRJOD DO, ,DE NAS SMON LAM GDAB STE, SEMS CAN THAMS CAD
SDIG MED CING, ,SEMS CAN THAMS CAD BDE GYUR CIG ,GANG GIS LAM NAS
'GRO BA YIS, ,SANGS RGYAS NYID DANG PHRAD PAR

SHOG ,MA RGAL BA RNAMS BSGRAL BAR BYA, ,MA GROL BA RNAMS BDAG GIS
DGROL, ,DE LTAR NYID DU RJES BRTZE BAS, ,RNAL 'BYOR BSTAN BCOS
GNAS LA DGOD, ,CES PAS BSNGO BA BYAS LA GSHEGS SU MI GSOL LO, ,DE
NAS RNAL 'BYOR PA PHO MO KUN LHA'I DKYIL 'KHOR DU BLTAS

LA DANG POR DRIS MCHOD, DE NAS ME TOG DANG BDUG PA DANG, MAR MES
TSUL BZHIN DU MCHOD, DE NAS BDUD RTZI DANG BCAS PA'I CHANG GIS
MCHOD DE, DE NAS LAG PA G-YAS PAR CHANG BZUNG LA G-YON PA RTZE
GSUM PAR BYAS TE TSIG 'DIS CHANG SBYIN TE, LTOS SHIG MDZES PA DAM
TSIG

CHOS, ,DE LA THE TSOM YOD MA YIN, ,BRAM ZE KHYI DANG GDOL PA
GSUM, ,RANG BZHIN GCIG TU RTOGS PAS BZA', ,ZHES BRJOD LA DRANG
NGO, ,LEN PA POS BRJOD PA, 'DOD CHAGS DRI MA DANG BRAL BA'I, ,RIN
THANG MED LAS LEGS 'ONG CHOS, ,GZUNG DANG 'DZIN MED RNAM PAR

SPANGS, ,DE KHO NA NYID BDAG PHYAG 'TSAL, ,ZHES BRJOD LA PAD KOR
DANG BCAS PAS BLANG NGO, ,DE NAS 'OG MA RNAMS DRANG BA LA 'DI
SKAD BRJOD DE, SBYOR BA'I DNGOS GRUB DON DU NI, ,SBYOR KUN DE
NYID DE BZHIN DU, ,RNAL 'BYOR PA YIS KUN DU SPYAD, ,JI LTAR BDE
BA SPYAD PAR BYA,

ZHES BRJOD LA DRANG NGO, ,DE'I 'OG TU SHA DANG MAR LA SOGS PAS
MCHOD DO, ,DE NAS BSHOS SO SOR DRANGS LA DE DAG KUN GYI PHUD
BSDUS LA SLOB DPON LA DBUL, SLOB DPON GYIS PHUD DE CHA GNYIS SU
BGOS LA, CHA GCIG BYIN GYIS BRLABS, G-YON PHYOGS SU BZHAG STE
DKYIL 'KHOR

@247B GYI LHA LA DBUL, CHA GCIG G-YAS SU BZHAG LA BYIN GYIS
BRLABS TE PHYOGS SKYONG GI GTOR MAR DBUL TE, AOm AA K'A RO MU
KHAm ZHES PA'I SNGAGS KYIS MCHOD LA, DE NAS CI BDER ROL ZHING
SPYAD DO, ,SKABS DER BKRA SHIS KYI GLU BLANG NGO, ,DE NAS DKYIL
'KHOR GYI LHA DANG PHYOGS SKYONG

LA GNANG BA NOD PA DANG BZOD GSOL BYAS LA GSHEGS SU GSOL LO, ,DE
NAS YE SHES KYI LHA LA YI GE BRGYA PAS BZOD GSOL BYAS LA BADZRA
MU: ZHES PAS GSHEGS SU GSOL LO, ,DAM TSIG GI LHA LA AOm A'ATMA
TIshthA H'Um ZHES BRJOD LA BDAG GI SNYING GAR BSDU'O, ,AOm SARBA
DU shtA

GRiHnA GATZTSA H'Um ZHES PAS PHYI ROL GYI LHA GSHEGS SU GSOL LO,
,DE NAS LHAG MA BSDUS TE KHYIM GYI LHAG MA NI KHYIM DE NYID KYI
MI MA YIN PA LA BSNGO'O, ,RNAL 'BYOR PA RNAMS KYI LHAG MA NI PHYI
ROL GYI SHA ZA LA SOGS PA'I MI MA YIN PA RNAMS LA SBYIN TE PHYI'I
SGOR BSKYAL LO, ,LHAG MA

DE LTA BU BZA' BA'I SKAL BA MED PA LA YANG SLOB DPON GYI KHA NAS
BDUD RTZI BYIN NO, ,DE NAS YON BDAG LA BKRA SHIS DANG SMON LAM
GDAB PO, ,DE NAS GTOR SKYEL LOG PA DANG TSOGS KYI KHANG PA'I SGOR
ME LONG DANG BUD DKROL DANG, CHU CHAN GYI ZHO DANG ZAN GYIS MCHOD
DO, ,DE NAS NANG DU PHYIN

LA RNAL 'BYOR PA PHO MO RNAMS LA YANG MCHOD PAR BYA'O, ,MA 'ONGS
SKYE BO GANG DAG TSOGS RNAMS BSAG PAR 'DOD PA DANG, ,BSLAB PA'I
LAM LA NGES PAR ZHUGS PA'I SGRUB PA PO DAG GI ,DRI MED LUNG DANG
BLA MA'I GDAMS NGAG LTAR, ,MA NOR BZUNG STE BDAG DANG GZHAN LA
PHAN

PA'I PHYIR DU BRIS PA YIN, ,TSOGS KYI 'KHOR LO'I MCHOD PA'I CHO
GA SLOB DPON NAG PO PAS MDZAD PA RDZOGS SO,, ,,RGYA GAR GYI MKHAN
PO KRishnA PA DE NYID DANG, BOD KYI LO TZ'A BA 'GOS LHAS BTZAS
KYIS BSGYUR CING ZHUS TE GTAN LA PHAB PA'O,, ,,

