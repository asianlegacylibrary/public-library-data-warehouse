@147B #, ,RGYA GAR SKAD DU,
RAKTA YA M'A RI AA BA LI S'A DHA NAm TZINTA MA nI N'A MA, BOD
SKAD DU, GSHIN

RJE GSHED DMAR PO'I LAS KYI PHRED BA'I SGRUB THABS YID BZHIN NOR
BU ZHES BYA BA, GSHIN RJE GSHED LA PHYAG 'TSAL LO, ,LHA DANG LHA
MIN MA LUS COD PAN GYIS BTUD PA'I, ,ZHABS KYI PADMA DANG LDAN
'JAM DBYANGS RDO RJE DANG, ,DE NYID RANG BZHIN KHRO BO GSHIN RJE
GSHED PO LA, ,BTUD NAS DE

YI SGRUB THABS GSAL BAR BRI, ,'GRO BA'I DAL 'BYOR G-YO BA DANG,
,DAM PA'I SHES GNYEN RNYED DKA' BAS, ,'DOD PA MA LUS BSGRUB PA'I
PHYIR, ,SNGAGS PAS 'BAD PAS MKHAS PAS KYE, ,RE ZHIG 'GRO BA MA
LUS PAR GDON PAR BYA BA'I PHYIR BYANG CHUB KYI SEMS CHEN PO
BSKYED

PA DANG, DAD PA MCHOG DANG LDAN PA, SNYING RJE CHE BA, CHOS THAMS
CAD SGYU MA LTA BU LA SOGS PA SO SOR RTOGS PAR DANG LDAN PA CIG
GI GSHIN RJE GSHED DMAR PO'I BZLAS PA BYA BA SNGON DU 'GRO BAS
SAM, LHA'I RJES SU GNANG BA THOB PAS GNOD SPYIN MO LA SOGS PA'I
DNGOS GRUB BAM,

SEMS LA 'DOD PA GANG YIN PA BSAM GTAN LA GNAS PAS BSGRUB PAR
BYA'O, ,DE SKAD DU YANG GSUNGS PA NI, ,SNGAGS DANG PHYAG RGYA'I
RNAL 'BYOR DANG, ,BSAM GTAN 'KHOR LO'I RNAL 'BYOR GYIS, ,'GUGS
PAS 'GRUB PAR 'GYUR BA YIN, ,RNAM PA GZHAN GYIS MI 'GRUB BO, ,

@148A *, ,ZHES SO, ,NAGS TSAL DBEN PA DAG TU NI, ,YANG NA SANGS
'DI THA MAS CAD KYIS, ,SNGAGS PA RNAMS KYIS BYE BA BZLAS, ,LAS NI
THAMS CAD BYED PAR GSUNGS, ,GANG ZHIG PHUN SUM TSOGS PA YIN, ,BYA
BA THAMS CAD 'DOD PA DES, ,NYON MONGS DRI MA THAMS CAD

DAG ,ZLA BA LTA BUR SEMS TZAM NYID, ,BDAG KYANG DE YI RANG BZHIN
NO, ,SNOD DANG BCUD KYI 'GRO BA DANG, ,SEMS TZAM NYID DU SEMS CAN
KUN, ,YANG DAG SANGS RGYAS DE SRAS RNAMS, ,BDAG GI SEMS SU GNYIS
MED BYA, ,DE YI 'OD ZER LCAGS KYU YIS, ,SANGS RGYAS KUN GYI

YON TAN NI, ,SA DANG PHA ROL PHYIN LA SOGS, ,NAM MKHA' LTA BUR
BSGOM PAR BYA, ,DKAR PO'I GZUGS KYIS BZHUGS PA NI, ,RANG PHYOGS
'O MA'I 'BAB CHU BZHIN, ,RANG SEMS DE LTAR BSGOMS PA LAS, ,SNGON
GYI SOM LAM STOBS KYIS NI, ,SNYING RJES BSKUL NAS 'DI LTA STE, ,

SA 'OG BAR DU BSGOM PAR BYA, ,AE MA SEMS CAN SDUG BSNGAL CAN,
,'KHOR BAR YUN DU GNAS PA DANG, THABS DANG SHES RAB BRAL BA YIS,
,YANG DANG YANG DU YUN RING GNAS, ,DE RNAMS KUN GYIS RTOGS BYA'I
PHYIR, ,BDAG NYID GSHIN RJE GSHED POR BSGOM, ,AOm

BO DHI TZITTA AUTP'A DA Y'A MI, ZHES BRJOD DO, ,DE LAS BYUNG BA'I
'OD ZER LDAN, ,KA LA SOGS PA'I YI GES BRGYAN, ,RIM GYIS SKYES
PA'I SEMS NYID NI, ,SEMS CAN YONGS SU 'DZIN PAR BYED, ,KUN KYANG
SNYING RJE'I STOBS LAS BYUNG,, ,,GNOD SPYIN MO LA SOGS PA'I SGRUB
BA

GANG LA YANG KHRUS KYI CHO GA BSTAN PA, DE LA CHOS THAMS CAD RANG
BZHIN GYIS DAG PA SGYU MA LTA BU DANG, RMI LAM LTA U, THOG MA NAS
MA SKYES PA, RANG BZHIN GYIS MYA NGAN LAS 'DAS PA, THOG MA NAS
ZHI BA'I CHOS THAMS CAD LA SOGS PA LHAG MAR MOS PAS BDAG GI LUS
DANG PHYI DANG

NANG THAMS CAD RDUL PHRA RAB KYI RNAM PAR DBYE BAR BYA BA'I MI
DMIGS PA'I SPYOD PAS MYUR DU GRUB PAR BYED PAS, NANG GI KHRUS
CHEN PO LA NAN TAN DU BYA'O, ,GANG ZHIG PHYI'I RJAS LA CHAGS PA
RMONGS PA'I BLO CAN RNAM PAR RTOG PA'I DPYOD PAS THE TSOM SEL BAR
MI NUS PA DES PHYI'I KHRUS KYI

@148B CHO GA 'DI BYA'O, ,THOG MAR RE ZHIG H'Um YONGS SU GYUR PA
LAS, KHRO BO ZHAL GCIG PHYAG GNYIS PA, SEMS DPA'I SKYIL KRUNG GIS
BZHUGS PA KHRO GNYER DANG BCAS PA, SKU MDOG SNGON PO 'BAR BA CHEN
PO'I 'OD ZER 'KHRUG PA, DANG PO'I RDO RJE 'GYING PA NGA RGYAL
DANG BCAS PA RDO RJE CHEN

PO 'OD ZER 'BAR BA'I ME STAG 'PHRO BA, DANG BOR RDO RJE GSOR
ZHING BSKAL PA'I ME DPUNG 'BAR BA LTAR 'BAR BA, RDO RJE NYI MA ME
'BAR BAR BDAG NYID SPRUL NAS, AOm H'UM PI DHU PI K'A YA DHU PI
PRA DZVA LI NI SV'A H'A, ZHES BRJOD CING, RDO RJE BSNGAMS PAS
NANG DU BSTAN TE, BAR DANG BCAS PA

MTHE BO RDO RJE RTZE SPRAD NAS PHYIR GYED PAS RDO RJE ME'I DAM TSIG
PHYAG RGYA BCINGS NAS BDAG NYID 'BAR BAR BYA'O, ,RDO RJE 'JIGS
BYED 'BAR BA'I PHYAG RGYAS BZOD PAR DKA' BA'O, ,DE'I RJES SU
BSKYED RIM CHE BAR BSTAN PA BZHIN DU RDO RJE GO CHA STE, DE'I
RJES SU AOm BHUR DZVA LA AOm H'Um SV'A H'A,

ZHES SA BZUNG LA, CHA GSUM DU BYAS LA SANGS 'DIS BYIN GYIS BRLABS
NAS KHRUS BYED PA'I SAR BZHAG STE, DE NAS BDUD RTZI 'KHYIL PA'I
PHYAG RGYA BCINGS LA CHU'AM CHU'I SNOD GNAS LA BGEGS THAMS CAD
BSKRAD PA'I CHED DU 'OG DANG STENG BCING BAR BYA'O, ,AOm BHU DZVA
LI SVA H'Um

SV'A H'A, ZHES RIG PA 'DI BRJOD CING, GONG DU BSHAD PA'I SA CHA
GSUM PO LAS CHA GCIG GIS BSHANG LAM BKRUS TE, LAG PA GNYIS BKRUS
LA NYE RAG BYA'O, ,CHA GNYIS LA H'Um ZHES BRJOD CING LUS PO THAMS
CAD KHRUS BYAS TE CHA GSUM PAS MGO BKRUS NAS, AOm BUm DZVA LA
H'Um SV'A H'A,

ZHES PA 'DIS NYE BAR REG NAS RANG GI MGO LA SNGAGS DANG BCAS PA'I
CHU GTOR NAS, ,RANG GI LHA'I DAM TSIG GI PHYAG RGYAS BDAG BYIN
GYIS BRLABS NAS KHRUS BYED SA NAS LDANG BAR BYED DO, ,DE'I RJES
LA BDUD RTZI 'KHYIL PA'I SANGS BZLAS PA'I CHUS GOS LA GTOR NAS,
JI LTA BA

BZHIN GYON NAS YI GE BRGYA PA BRJOD CING, YID KYIS CHU'I GNAS KYI
SRUNG MA GSHEGS NAS, SKAD CIG GIS LHA'I NGA RGYAL GYIS DE'I
SNGAGS YID KYIS BRJOD CING BSAM GTAN GYI KHANG PA'I DRUNG DU 'GRO
BAR BYA, ,DE NAS RKANG PA GNYIS BKRUS LA RIG MA DES NYE BAR REG
LA, H'Um PHAt

@149A *, ,CES PA LAG PA G-YON PA'I KHU TSUR GYIS BGEGS THAM CAD
BSKRAD NAS, BSAM GTAN GYI KHANG PAR ZHUGS TE, YANG BDUD RTZI
'KHYIL PA'I SNGAGS KYIS STAN LA SOGS PA DANG BSAM GTAN GYI KHANG
PA LA BYUNG PA LA SOGS PA GTOR NAS NYE BAR REG PAR BYA'O, ,SAM YA
STVA

ZHES BRJOD CING PHYAG G-YAS BKAN PAR BYAS LA, GUNG MO DANG SRIN
LAG TZAM BKUG NAS, PHYAG RGYA 'DIS RKANG PA GNYIS KYI NANG DU
BCUG LA, COG BUR BSDAD DE SMRA BA BCAD LA, PADMA'I TSUL GYIS KHA
LA YANG YANG REG PAR BYAS, LAN GNYIS SAM LAN GSUM DU RNA BA GNYIS

DANG MIG GNYIS DANG SNA DANG KHA DANG LAG PA GNYIS DANG, LTE BA
DANG MGO LA REG PAR BYA BA NI MGO BKUR BA'I CHO GA'O, ,DE LTAR
KHRUS BYAS PA 'AM MA BYAS KYANG RUNG, RI'I SUL LA SOGS PA DBEN
PA'I GNAS SU CHAGS PA THAMS CAD DANG BRAL BAS SPYOD LAM YANGS PAR
NGAG BCAD LA,

'PHAGS PA GSHIN RJE GSHED KYI RNAL 'BYOR GYIS GNOD SPYIN MO'I
SGRUB PAR NYE BAR BYA STE, DE LA H'm GI GES 'GRO BA THAMS CAD
STONG PAR BYAS LA, BI MA LO DHE DHI DH'Um ZHES PA BRJOD PAS, RGYA
MTSO CHEN PO'I STENG DU AOm AA PA TZA LA BI RE SV'A H'A, ZHES PAS
GSER GYI RANG BZHIN GYI STENG AOm AA

PA TZA LA H'Um ZHES PAS RIN PO CHE'I RANG BZHIN GYI RI'I RGYAL PO
TSAD MED PA, ME TOG DANG SHING THOG SNA TSOGS PA DANG NAGS TSAL
GYIS BRGYAN PA, DPAG BSAM GYI SHING GIS BRGYAN PA, 'DOD PA'I YON
TAN LNGA'I LONGS SPYOD DANG LDAN PA YID DU 'ONG BAR BSGOMS TE,
DER HR'I:'I YI GE

LAS PADMA, DE'I STENG DU A'A LI DANG PO AA YONGS SU GYUR PA LAS
ZLA BA'I DKYIL 'KHOR, DE'I STENG DU KshIm RNAM PAR BSAM MO, ,DE'I
SGRA DANG 'OD ZER GYI SPRIN GYI TSOGS KYIS NAM MKHA' THAMS CAD
KHYAB PAR BSAM, 'OD ZER DE DAG GNOD SPYIN MO'I GZUGS SU GYUR TE
TSUR 'DUS NAS KshIm DE

NYID LA THIM PAR GYUR, KshIm DE NYID YONGS SU GYUR PA LAS GNOD
SPYIN MO LONGS SPYOD CAN MA ZHES BYA BA LANG TSO RGYAS PA SGEG
PA'I RO DANG LDAN PA, MDZES MA LHA MO'I GZUGS LTA BU 'DZIN PA,
SKU MDOG LJANG GU GOS DKAR POS SMAD G-YOGS DANG STOD G-YOGS BYAS
PA, PHYAG G-YON

@149B BA DPAG BSAM GYI SHING LA 'JUG PA, PHYAG G-YAS PA ME TOG
KHA DOG LNGA DANG LDAN PAS BRGYAN PA, STENG NA GDUGS DKAR PO RANG
BZHIN GYIS GNAS PA, 'GYING BA'I TSUL GYIS 'GYING ZHING G-YO BA
MED PA DE LTAR RNAM PAR BSAM MO, ,DE NAS GONG DU BSTAN PA'I SANGS
DANG

PHYAG RGYA DES BYIN GYIS BRLABS TE KHA LTA BU'I PHYAG RGYA BCINGS
TE, AOm YA M'ANTA KA H'Um ZHES PAS RANG GI THUGS KA NAS GSHIN
RJE'I GSHED GONG DU BSTAN PA'I GZUGS CAN RDO RJE LCAGS KYU 'DZIN
PA, SKU LAS 'OD ZER RAB TU 'BAR BA, NYI MA BYED BA LTA BU DANG
LDAN PA, BGEGS MA LUS PA

'JIGS PAR BYED PA, 'JIG RTEN GSUM PO BSDIGS PAR BYED PA'I KHRO BO
CIG SPROS LA, DE LA BKA' BSGO BA BYAS PAS GNOD SPYIN MO BKUG NAS,
BDAG GI SKU LA ZHUGS NAS SLAR PHYIR SPROS TE GNOD SPYIN MO'I MGO
BDAG GI ZHABS KYIS MNAN NAS GNAS PAR BSGOM MO, ,RDO

RJE LCAGS KYU LA SOGS PAS DGUG PA LA SOGS PA DANG MTSAMS BCAD PA
LA SOGS PA SNGON DU 'GRO BAS, GONG BZHIN DU GDAN DANG MCHOD YON
DBUL BA DANG, MTHEB MDZUB GNYIS SKAM PA LTAR BYAS LA SOR MO GZHAN
RNAMS PHYIR BSKYED DE ZHABS BSIL GYI SNGAGS KYIS

ZHABS BSIL PHUL LA DAM TSIG MA'I PHYAG RGYA BSTAN TE, RDO RJE
LCAGS KYU LA SOGS PA'I SNGAGS DANG PHYAG RGYA GONG DU BSTAN TO,
,'DIR DAM TSIG MA LA NI LAG PA GNYIS KYI SOR MO RNAMS PHAN TSUN
BSNOL TE SRIN LAG GNYIS PHYIR BSKYED LA TSIGS GSUM PA BKUG STE
PHYE BA 'DI NI GNOD

SPYIN MO THAMS CAD KYI DAM TSIG GI PHYAG RGYA'O, ,AOm BHA GA WA
TI DRi SHYA HO, ,DE BZHIN DU LHA MO RANG RANG GI RTOG PA NAS
BYUNG BA BZHIN DU BSHAD PA'I SNGAGS GZUNG BAR BYA'O, ,DE NAS AOm
BADZRA RATNA AA BHI shINYTZA ZHES DBANG BSKUR BAR BYA STE PHYAG
RGYA GONG DU BSTAN ZIN TO, ,DE NAS MCHOD

YON LNGAS MCHOD DO, ,AOm GYI YI GE LAS BYUNG BA'I ME TOG DANG,
DRI DANG, MAR ME DANG, PI WANG DANG, GLING BU DANG, DUNG DANG,
RNGA RINGS DANG, RAG DUNG LA SOGS PA'I SGRA'I BYE BRAG DANG, GLU
DANG, GAR DANG, SGEG MO DANG, BZHAD MA DANG, RLUNG G-YAB DANG,
RGYAL MTSAN

@150A *, ,DANG, BA DAN DANG, GDUGS DANG, RNGA DANG, GOS DANG,
DPUNG RGYAN DANG, DO SHAL DANG, RKANG GDUB DANG, BLA RE DANG, DRA
BA DRA PHYED DANG, G-YER KHA'I DRA BA DANG, GZHAL YAS KHANG DANG,
JI LTA BA BZHIN DU GNAS LA YOD PA DANG, GZHAN YANG MCHOD PA'I
TSOGS

MTHONG BA DANG THOS PA LA SOGS PAS NAM MKHA' KHYAB PAR KHENGS PAS
MCHOG SPYIN MO LA MCHOD PA BYAS PAR BSAM, DE NAS GONG BZHIN DU
DRIL BU DKROL ZHING BYIN RLABS KYI PHYAG RGYAS MCHOD PA BYIN GYIS
BRLABS TE, GONG BZHIN DU GNOD SPYIN MO'I RIN PO CHE'I RI LA GNAS
LA, SGRUB PA'I

DBANG DU GYUR PA, RANG GI GZUGS KYI SPRIN GYIS NAM MKHA' GANG PAR
BYED PA DE NYID THUN GSUM MAM BZHIR BSGOMS PAS NGES PAR 'GRUB PO,
,GANG ZHIG BSGOM PAS 'GRUB PAR MI NUS PA DES RTOG PA LAS BSHAD
PA'I SANGS BZHIN DU BZLAS PAR BYA BA'I SNGAGS NI, AOm BHA GA

WA TE SV'A H'A, ZHES SO, ,GNOD SPYIN BSKYED PA DANG, MCHOD PA
THAMS CAD KYI CHO GA BYAS LA, ,GNOD SPYIN MO'I SNGAGS RANG GI
SNYING LAS BSKYED, RANG GI SNGAGS GNOD SPYIN MO'I SNYING LA THUN
GSUM MAM BZHI'I RIM PAS BZLAS PA BYA, NGAL NA YANG DAG PAR MCHOD
DE YI GE BRGYA BA BRJOD

LA; AOm MU:, ZHES PA PHYAG RGYAL SOGS DGROL BA'I BSAM PAS DAM
TSIG GI PHYAG RGYA KHA STENG DU BSTAN PAS DGROL LO, ,DE KHO NA
LTAR NYI MA RE RES YI GE'I GRANGS KYI 'BUM YONGS SU RDZOGS PAR
BYAS LA 'PHAGS PA GSHIN RJE'I GSHED KYI RNAL 'BYOR GYIS GOS SAR
PA MIS

MA GYON PA 'AM SHING LEB BAM GANG YANG RUNG BA SKYE BOS DBEN PA
YID DANG MTHUN PA'I GNAS SU, BLA RE DGRAM PA DANG GDUGS LA SOGS
PA DANG, ME TOG DRI ZHIM PO DANG BDUG SPOS DANG MAR ME LA GOS PAS
NYE BAR BRGYAN PA DANG SA BZHI LA DRI'I BYUG PA BYAS PA'I STENG
DU

BZHAG STE, GNOD SPYIN MO GONG DU BSTAN PA'I GZUGS SU SPRUL NAS,
DGUG BA LA SOGS PA SNGON DU 'GRO BAS 'PHAGS PA GSHIN RJE GSHED
KYI PHYAG RGYA SNGON DU BSAMS TE, RJES LA JI LTAR BDE BAS RANG
GIS BRI BA'I RI MO MKHAN LA GSHIN RJE'I GSHED KYI RNAL 'BYOR GYI
SRUNG BA

@150B BYAS LA, ,DE LTA BU'I THANG KA LA SKYE BOS DBEN PA 'AM,
TSAL DU RAB GNAS BYAS LA; NYA LA DKAR GSUM GYI GTOR MA DANG MAR
ME BZHI PHUL NAS GONG DU BSTAN PA'I TSOGS THAMS CAD LA BYIN GYIS
BRLABS NAS MCHOD PA CHEN PO BYAS TE, ,DUNG LA SOGS PA'I MCHOD YON
GYI SNOD LA

ME TOG DKAR PO DRI ZHIM PO'I CHU LA BSRES PAS GANG BAR BYAS LA
LAG PAS SNOD LA REG LA DGONGS MO NAS BRTZAMS SMYUNG GNAS BYAS LA
DE SRID BAR DU BZLAS PA BYAS, JI SRID BAR DU LOGS SPYOD SPYIN
BYED MA LHA MO'I GZUGS LTA BU LONGS SPYOD CAN MA 'ONGS NAS BDAG
NYID KYI LAG

PA GNYIS NAS 'DZIN TE BYUNG NA MIG MI BLTA BAR BYA'O, ,GAL TE
BLTAS NA SGRUB PA PO NYID RENGS PA LA SOGS PAR 'GYUR RO, ,MTSAMS
BCAD PA NI DRA BA DANG, GUR DANG, BA DAN DANG, KHYED BDE BAR
SPYON LA SOGS PAR BYAS LA, BDUD RTZI'I RGYUN GYI PHYAG RGYAS
MCHOD YON PHUL LA

SNYIM PA SBYAR LA MTHE BOD GNYIS RTZER BZHAG LA MCHOD YON DBUL
BA'I PHYAG RGYA DANG BCAS PAS, AOm SARBA DE BA T'A TZINTYA MRi TA
DH'A RA SV'A H'A, ZHES SNGAGS BRJOD CING, DE NAS MCHOD PA BYAS
LA, DRI DANG ME TOG DANG SPOS LA SOGS PA YANG MCHOD YON PHUL NAS
SNYIM PA KHA PHYE LA CHU GNYIS

BSNOL MAR BYAS LA, DE'I NANG MTHE BONG GNYIS BCUG LA MDZUB MO
GNYIS KYIS MTHE BONG MNAN PAR BYAS TE, SRIN LAG GNYIS RTZE SPRAD
NAS GUNG MO GNYIS PHYIR BSKYED PAR BYA BA NI ZHI BA'I GTOR MA'I
PHYAG RGYA'O, ,AOm HI HI TU RU TU RU SAm PU RA YA MA H'A PA YA NA
H'Um H'Um PHAt SV'A H'A, AA MRi TA DH'A RA

SV'A H'A, ZHES SO, ,GANG GI TSE SMRA NA, KHYED KYI BDAG GIS CI
BGYI ZHES ZER NA, DE'I TSE GONG DU GANG 'DOD PA DE NYID BLANG PAR
BYA'I GZHAN NI MI SMRA'O, ,OAm HRI KHAm SV'A H'A, ZHES PA'I SANGS
'DI SNYING PO PHYAG RGYA DANG BCAS PAS MCHOG BLANGS PA DE LTA'I
BAR 'GYUR RO, ,LAG PA GNYIS KHU

TSUR BCANGS LA MTHE BONG PHYIR BSKYED LA BSTAN PA SNYING GI PHYAG
RGYA'O, ,'OG TU KHA BLTA NA MCHOG BLANG BAR BYA'O, ,DE NI SGRUB
PA POS AA MA NYID DU BLANGS NA BU LTA BUR SKYONG BAR 'GYUR RO,
,GRUB THOB DANG LHAN CIG 'GROGS PAR 'GYUR RO, ,'O MA'I RGYA MTSO
LA GNAS PA DANG LHAN CIG

@151A *, ,'GROGS PAR 'GYUR RO, ,SHING THOG KYANG STER BAR 'GYUR
RO, ,SGRUB PA PO GANG GIS ZOS PA DE TSE BSKAL PA TZAM DU GNAS PAR
'GYUR RO, ,SRIN MO GYIS SHIG CES BRJOD NA 'DIS NOR BCU GNYIS STER
BAR 'GYUR RO, ,SGRUB PA PO 'KHOR BCU GCIG DANG BCAS PA LA KHA

ZAS BSGRIM PA MED PAR STER BAR 'GYUR RO, ,'TSO BA BAR MI 'CHAD
PAR 'GYUR RO, ,PHO NYA MO BYAS NA DPAG TSAD BRGYA'I PHA ROL NAS
KYANG SKYES PA'AM BUD MED GANG 'DOD PA KHUGS PAR 'GYUR RO, ,GONG
DU BSTAN PA'I AA MA'I DON YANG BYED PAR 'GYUR RO, ,YANG NA KHYIM
THAB MAR GYUR

PAS RI RAB LA SOGS PA LA NYE BAR GNAS PA'I BRTUL ZHUGS CAN GYI
GNAS STON PAR 'GYUR RO, ,RIG 'DZIN GRUB PA RNAMS KYI TSE BSKAL
PA'I BAR DU THUB PAR BYA BA'I RO BRO BA'I SHING THOG RNAMS STER
ZHING ZHES PA LA SOGS PA RTOGS PAR BYA'O, ,GANG ZHIG GNOD SPYIN
MO RTOG PA LAS

BSHAD PA'I DUS LA 'GAL NAS 'ONG BAR MA GYUR NA, DE'I TSE RDO RJE
LCAGS SGROG GI PHYAG RGYAS GNOD SPYIN MO DE DUS LA MA BAB BAR DU
BCING BAR BYA'O, ,AOm BADZRA SPHO tA H'Um BAm ZHES PA'I PHYAG
RGYA GONG DU BSTAN ZIN TO, ,GAL TE CI YANG MI SMRA NA, ,DE'I TSE
RDO RJE BZHAD MA'I PHYAG RGYAS SMRA BAR

'GYUR RO, ,DE LA SNGAGS NI 'DI YIN TE, NA MO BADZRA P'A nIS PA LA
HA SE HA SA BADZRA nI KU RU KU RU, KAm PA KAm PA TZA LA TZA LA
KALPA KALPA SV'A H'A, ZHES SO, ,DNGOS GRA MA BYIN PAR 'GRO BAR
'GYUR NA DE NYID KYIS BCING BAR BYA'O, ,PHYAG RGYA NI THAL MO
SBYAR NAS SRIN LAG GNYIS NANG DU BSNOL TE MTHE

BONG GNYIS KYIS SRIN LAG GNYIS KYI RTZA BA MNAN PAR BYAS, GUNG MO
GNYIS RTZE SPRAD NAS DE'I RTZA RU MDZUB MO GNYIS RDO RJE'I RNAM
PAR RTZE SPRAD DE GZHAG ,MTHE CHUNG GNYIS BSNOL TE PHYIR BSKYED
PAR BYA ZHES SO, ,'BYUNG PO THAMS CAD LA CHU LA BZLAS LA BRJOD
PAR BYA BA'I PHYAG RGYA'O, ,GNOD

SPYIN MO DAG ,AA PA R'A DZI TA DANG, GZHAN YANG YI DVAGS MO LA
SOGS PA'I CHO GA 'DI NI JI LTAR SBYOR BA JI LTA BAR SBYAR BAR
BYA'O, ,LONGS SPYOD CAN MA'I RTOG PA RDZOGS SO,,