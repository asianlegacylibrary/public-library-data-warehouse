@163B #, ,RGYA GAR
SKAD DU, G'A TH'A DVA

YA BY'A KHY'A NA, BOD SKAD DU, TSIGS SU BCAD PA GNYIS PA'I BSHAD
PA, SANGS RGYAS DANG BYANG CHUB SEMS DPA' THAMS CAD LA PHYAG
'TSAL LO, ,SEMS NI MNYAM PAR MA BZHAG PA, ,DA LTA NYI TSE MTHONG
BA RNAMS, ,THEG PA CHEN PO ZAB MO LA, ,CHEN POR 'PHAR BAR JI LTAR

'GYUR, ,'ON KYANG RTEN LA GNAS BCAS DANG, ,SNGA NAS DGE LA GOMS
BYAS PA'I, ,BSOD NAMS KYIS NI 'JIG RTEN RNAMS, ,RNAM PA KUN
MKHYEN THOB PAR 'GYUR, ,SANGS RGYAS DANG NI CHOS LA BRNYAS PA
DANG, ,LE LO DANG NI CUNG ZAD CHOG PAR 'DZIN, ,'DOD CHAGS

DANG NI NGA RGYAL DPYOD PA DANG, ,'GYOD PA DANG NI MA NGES 'BYED
PA RNAMS, ,SEMS CAN RNAMS KYI SGRIB PAR 'GYUR BA STE, ,DE YI
GNYEN PO THEG PA MCHOG BSTAN PA, ,DE YIS BAR DU GCOD BA DE DAG
GI, ,NYES PA THAMS CAD RAB TU SPANG BAR 'GYUR, ,TSIGS SU BCAD

@164A *, ,PA 'DI GNYIS THEG PA CHEN PO'I MDO SDE PHAN TSUN 'GAL
BA RNAMS KYANG DGONGS PA RNAM PA BZHIS SEMS CAN RNAMS KYI SGRIB
PA RNAM PA BRGYAD SPANG BA'I PHYIR GNYEN PO LA LDEM POR DGONGS PA
BSTAN PAS MI 'GAL BAR KHONG DU CHUD PAR BYA'O, ,DE LA BCOM LDAN
'DAS

KYIS MDO LAS, 'PHAGS PA RNAM PAR GZIGS KYI SANGS RGYAS KYI SKU
TSE LA SOGS PA PHUN SUM TSOGS PA BSNGAGS PA NI KHA CIG 'DOD PA
BSKYED PA'I PHYIR YIN LA, DE LA KHA CIG GIS 'PHAGS PA SH'AKYA
THUB PA LA BRNYAS PA'I SEMS BSKYED DE, DE BZHIN GSHEGS PA GZHAN
DAG NI

BSOD NAMS RDZOGS PAS MCHOG TU CHE BAR GRAGS PA YIN LA, BDAG CAG
GI DE BZHIN GSHEGS PA 'DI NI BSOD NAMS CHUNG BAS NA CHUNG BAR
GRAGS TE, 'DI LTAR 'DI NI SKU CHUNG ZHING SKU TSE THUNG LA 'OD
'DOM GANG BA STE, MU STEGS CAN MANG PO DANG, LHA SBYIN LA SOGS
PA'I

DGRA YOD PA DANG, 'DI'I ZHING G-YANG SA DANG MI GTZANG BA DANG,
GSEG MA DANG, GYO MO DANG, RDO DANG, RI LA SOGS PAS GANG BAR GYUR
TO SNYAM PA DE YANG SGRIB PA YIN TE, YON GNAS CHEN PO 'JIG RTEN
GYI YID BZHIN GYI NOR BU LTA BUR DAD PA BYA BA'I GNAS KYI MCHOG
LA NI

SEMS KYI NYES PA CHUNG DU BSKYED PA YANG NGAN SONG GI RGYUR 'GYUR
BA DANG, DE'I BSTAN PA LTAR MA BYAS NA, MTHO RIS DANG THAR PA
THOB PA LA GEGS SU 'GYUR BA'I PHYIR TE, DE BAS NA GDUL BYA RNAMS
KYI SANGS RGYAS LA BRNYAS PA'I BAR DU GCOD PA'I NYES PA DE YONGS
SU GZHUG PA'I PHYIR,

DE BZHIN GSHEGS PA THUGS RJE NAS THEG PA MCHOG BSTAN PA 'DI
GSUNGS TE, DE'I TSE DE'I DUS NA, NGA NYID YANG DAG PAR RDZOGS
PA'I SANGS RGYAS RNAM PAR GZIGS ZHES BYA BA DE RGYUR TO ZHES BYA
BA LTA BU'O, ,DE NI MNYAM PA NYID LA DGONGS NAS GSUNGS TE, 'DI
LTAR CHOS KYI SKU

GANG YIN PA DE NI SGRIB PA THAMS CAD RNAM PAR DAG PA'I NGO BO
NYID STOBS DANG, MI 'JIGS PA DANG, MNGON PAR SHES PA DANG, TSAD
MED PA LA SOGS PA'I YON TAN MTHA' YAS PA DANG LDAN PA YIN TE,
MNYAM PA NYID DES NA SANGS RGYAS NYID THAMS CAD CUNG ZAD KYANG
KHYAD PAR MED DO, ,

@164B SDE PA'I MDO SDE LAS KYANG, TSOGS DANG CHOS KYI SKU DAG
DANG, ,'GRO BA'I DON NI SPYOD PA YIS, ,SANGS RGYAS THAMS CAD
MNYAM PA NYID, ,SKU TSE RIGS DANG SKU TSAD MIN, ,ZHES GSUNGS SO,
,CHOS LA BRNYAS PA ZHES BYA BA LA, CHOS NI GSUNG RAB YAN LAG BCU
GNYIS SO, ,

DE LA KHA CIG GIS BRNYAS TE, BUD MED DANG PHAL PA DANG THUN MONG
DU GYUR PA, MCHOG TU SLA BA, NYES PAR BSHAD PA, LAS DANG 'BRAS BU
LA SKUR PA 'DEBS PA, RTOG GES SBYAR BA, SKYE BO NGAN PA MNGON PAR
DGA' BA, RNYED SLA BA 'DI CI DGOS SNYAM PA DE YANG SGRIB PA YIN
TE,

SMAN GYI RGYAL PO BZHIN DU 'DOD CHAGS LA SOGS PA THAMS CAD RAB TU
ZHI BA'I THABS STON PA DANG, 'GRO BA THAMS CAD KYI KUN NAS NYON
MONGS PA'I NAD THAMS CAD ZAD PAR BYA BA'I PHYIR, NYE BAR GNAS PA
LA BRNYAS PA NI NGAN SONG GI RGYUR GYUR PA DANG, MI NYAN PA LA
SOGS PA DANG

DE LA MA BRTEN PAS NAD MED PA'I MCHOG LA GEGS SU 'GYUR BA'I PHYIR
TE, DE BAS NA BAR DU GCOD PA'I NYES PA DE ZLOG PA'I PHYIR THEG PA
MCHOG 'DI BSTAN TE, DE BZHIN GSHEGS PA GANG G'A'I KLUNG GI BYE BA
SNYED LA BSNYEN BKUR BYAS NA THEG PA CHEN PO LA SHES PA SKYE BAR
'GYUR RO ZHES 'BYUNG BA LTA

BU'O; ,'O NA DA LTAR GYI MANG DU THOS PA RNAMS KYIS KYANG MI
RTOGS PA MA YIN LA, SANGS RGYAS GCIG LA BSNYEN BKUR BYAS PA'I
MTSAN MA 'DI DAG LA MED PAS 'GAL LO ZHE NA, DE YANG DON GZHAN LA
DGONGS NAS GSUNGS TE, DON DAM PA ZAG PA MED PA'I YE SHES RTOGS
PA'I

DON GZHAN LA DGONGS TE GSUNGS PA YIN LA, DE YANG BSKAL PA GRANGS
MED PA GCIG GI BAR DU SANGS RGYAS MANG PO 'BYUNG BA MNYES PAR
BYAS NAS GDOD RAB TU DGA' BA'I SA'I GNAS SKABS SKYE BA'I PHYI
'GAL BA MED DO, ,DE LA LE LO ZHES BYA BA NI 'DOD PA SPYOD PA MA
YIN,

'JIG RTEN GYI BYA BA MANG PO 'AM, BDAG KHYAD DU BSAD DE, GNAS 'DI
NI SKYES BU BYED PA'I RTZAL CHEN POS SGRUB DGOS LA, DE LA NI BDAG
GIS MI NUS SO SNYAM NAS DGE BA'I PHYOGS LA SPRO BA MED PA DE YANG
BDE 'GRO DANG, BYANG CHUB GSUM PO RTOGS PAR BYA BA SGRIB PA YIN
NO, ,DE'I GNYEN

@165A *, ,POR THEG PA MCHOG 'DI BSTAN TE, BDE BA CAN DU SMON LAM
'DEBS PA GANG YIN PA DE DAG NI NGES SKYE BAR 'GYUR BA DANG, RIN
CHEN MANG GI MTSAN BRJOD PA TZAM GYIS BLA NA MED PA YANG DAG PAR
RDZOGS PA'I BYANG CHUB TU NGES PAR 'GYUR RO ZHES BYA BA LA SOGS

PA MANG DU 'BYUNG NGO, ,'DI LA YANG 'GAL BA YOD DE, BDE BA CAN DU
NI SA LA ZHUGS PA'I BYANG CHUB SEMS DPA' SKYE BO ZHES GZHAN LAS
GSUNGS LA, BLO MA SBYANGS PA MANG PO DAG KYANG DER SMON LAM 'DEBS
PA DANG, BYANG CHUB TU NGES PAR CHUD PA NI MI G-YO BA'AM, RAB TU
DGA' BA LA GNAS

PA YIN LA, RIN CHEN MANG GI MTSAN NI BDAG CAG LA SOGS PA YANG
BRJOD NA, DE JI LTA BU ZHIG CE NA DE NI LE LO CAN RNAMS LA KHYAD
PAR DU 'PHAGS PA'I 'BRAS BU YANG DAG PAR BSTAN PAS, RE ZHIG DE'I
SA BON DU GYUR PA'I DGE BA CHUNG DU TZAM LA YANG 'JUG PAR BYA
BA'I PHYIR, DUS GZHAN

LA DGONGS NAS BSTAN TE, DE DAG DER SMON PA'I SEMS KYIS SEMS KYI
RGYUD SGOM NA, DE DANG MTHUN PA'I DGE BA LA MNGON PAR DGA' BA'I
PHYIR, DE STON PA'I SANGS RGYAS LA SOGS PA BSHES GNYEN MCHOG
MNYES PAR BYA BA LHUR LEN TE, TSE RABS RE RER BSOD NAMS DANG YE
SHES KYI

TSOGS MANG PO RDZOGS PAR BYED PA NAS, MTHAR BSKAL BA GRANGS MED
PA DANG PO LA 'PHAGS PA'I SA THOB KYI BAR DU DUS GZHAN DU DER
SKYE BAR 'GYUR RO, ,DE BAS NA 'DI LTAR DE TZAM GYIS SKYE BA YANG
MA YIN LA, DES MA SKYES PA YANG MA YIN TE, DGE BA THAMS CAD SKYE
BA NI DE LA RAG LAS

PA'I PHYIR RO, ,DPER NA 'BRAS BU 'BYUNG BA NI SA BON DANG, MYU GU
DANG, LO MA DANG, SBU GU DANG, SDONG BU DANG, ME TOG DANG, SA
DANG, CHU DANG, DUS TSIGS DANG, RLUNG DANG, NYI MA LA RAG LAS MOD
KYI, 'ON KYANG SA BON DAG LA SKYES SO ZHES ZER TE, MYU GU LA SOGS
PA DE LA

RAG LAS TE SKYES PA'I PHYIR DANG, GTZO BO YIN PA'I PHYIR TE, 'DIR
YANG DE DANG 'DRA'O, ,CUNG TZAM CHOG PAR 'DZIN ZHES BYA BA NI,
DGE BA CHUNG DU BSAGS PA TZAM GYIS CHOG PAR 'DZIN PA GANG YIN PA
STE, SBYIN PA TZAM MAM, TSUL KHRIMS TZAM MAM, BZOD PA TZAM GYIS
BDAG NI 'DI TZAM GYIS

@165B CHOG STE, DE LAS MI DGOS SO SNYAM PA DE YANG BLA NA MED
PA'I BYANG CHUB LA SGRIB PA YIN TE, 'DI LTAR DE NI DE 'JIG RTEN
PA DANG 'JIG RTEN LAS 'DAS PA'I BSOD NAMS DANG YE SHES KYI TSOGS
MA LUS PA THAMS CAD YONGS SU RDZOGS PAS THOB PAR BYA BA YIN PA'I
PHYIR RO, ,DE BAS NA

DE BZHIN GSHEGS PA'I SPU'I KHUNG BU GCIG 'GRUB PAR BYED PA YANG,
DGE BA RGYA MTSO DPAG TU MED PAS BYA DGOS NA, DE JI LTAR LE LOS
THOB PAR NUS TE, ZAN TZAM GYIS CHOG PAR 'DZIN CING, RANG GI KHYIM
DU MNGON PAR DGA' BA RNAMS KYIS NI, SENG GE'I KHRI LA MNGON PAR

'JUG MI NUS SO, ,DE BAS NA BAR DU GCOD PA DE'I GNYEN POR THEG PA
MCHOG 'DI BSTAN TE, GZHAN LAS BCOM LDAN 'DAS KYIS SBYIN PA
BSNGAGS NAS, YANG SMAD PAR MDZAD LA, DE BZHIN DU TSUL KHRIMS
BSNGAGS NAS, GZHAN LA SMAD PA MDZAD DE, PHA ROL TU PHYIN PA THAMS

CAD LA YANG DE BZHIN DU SBYAR RO, ,'DI LA YANG SNGA PHYI 'GAL BA
YOD DE, GAL TE SBYIN PA YON TAN CAN ZHIG YIN NA, CI'I PHYIR SMAD
CE NA, GANG ZAG GI BSAM PA LA DGONGS NAS GSUNGS PAS NA 'GAL BA
MED DE, SER SNA CAN HA CANG 'JUNGS CHES PA GANG YIN PA DE DAG
SBYIN PA LA

'JUG PAR BYA BA'I PHYIR SBYIN PA'I BSNGAGS PA MDZAD DE, SBYIN PA
NI PHYI BZHIN 'BRANG PA'I GTER CHEN PO GTAN GYI BSHES GNYEN GYI
MCHOG GO, ,GOS SBYIN PA LA YON TAN BCU YOD DO, ,ZAS SBYIN PA LA
YON TAN BCU YOD DO, ,ZHES BYA BA LA SOGS PA MDO DAG LAS MANG DU
'BYUNG

STE; DE YANG MED PA MA YIN NA 'ON KYANG DE TZAM GYIS CHOG PAR
'DZIN TE, TSUL KHRIMS DANG, THOS PA LA SOGS PA'I TSOGS LA MI 'JUG
PA GANG YIN PA DE DAG LA NI SMAD PAR MDZAD DE, 'KHOR BA'I SDUG
BSNGAL GYI 'BRAS BU CAN DANG, ZAG PA'I CHOS CAN GYI SBYIN PA NI
MI DGOS

SO; ,SBYIN PA DANG LDAN PA YANG TSUL KHRIMS 'CHAL NA NGAN SONG
DAG TU SKYE BAR 'GYUR TE, TSUL KHRIMS NI MTHO RIS KYI RGYU YIN
PA'I PHYIR GTZO BO YIN NO, ,YON TAN THAMS CAD BSKYED PA'I RGYU
YIN PA'I PHYIR SA GZHI LTA BU YANG YIN NO, ,THOS PA YANG DE DANG
'DRA STE, YE SHES GSAL

@166A *, ,BA'I RGYU YIN PA'I PHYIR NYON MONGS PA'I NAD RAB TU ZHI
BAR BYED PA ZHES BYA BA LA SOGS PA LTA BU STE, DE BAS NA 'DI LTAR
SBYIN PA LA SOGS PA YANG KHA CIG GI SGO NAS NI SKYON YANG YIN LA,
KHA CIG GI SGO NAS YON TAN YANG YIN TE, GDUL BAR BYA BA'I BSAM PA

LA LTOS NAS DGONGS PA'I DBANG GIS BSTAN PA'I PHYIR DE BZHIN
GSHEGS PA RNAMS LA NYES PA MED DE, 'DI LTAR SMAN PAS MKHRIS PA'I
RIMS KYIS THEBS PA LA NI 'O MA DANG KHAR BSNGAGS LA, BAD KAN GYI
RIMS KYIS THEBS PA LA NI SMAD PA DANG 'DRA BA'I PHYIR RO, ,'DOD
CHAGS DANG NI

NGA RGYAL SPYOD PA DANG ZHES BYA BA LA 'DOD CHAGS LA SPYOD PA NI
MA 'ONGS PAR 'DOD CHAGS KUN DU SPYOD PA'O, ,DE BZHIN DU NGA RGYAL
LA SPYOD PA YANG NGA RGYAL KUN DU SPYOD PA STE, 'DI GNYIS KYANG
SO SOR SGRIB PA YIN NO, ,DE LA KHYIM DANG, ZHING DANG, BU DANG,
CHUNG MA DANG, NOR DANG, 'BRU

DANG, GOS DANG, RGYAN DANG, GLANG PO CHE DANG, RTA LA SOGS PA
PHUN SUM TSOGS PA DAG LA HA CANG CHAGS PAS DE DAG SPANGS TE, DGE
BA YANG DAG PAR MI LEN PA GANG YIN PA DE DAG NI DE LAS NGES PAR
'BYUNG BA'I BSAM PA DANG, RAB TU 'BYUNG BA DANG, BYANG CHUB KYI
PHYOGS LA

SGOM PA LA BAR DU GCOD PAR BYED PA'I PHYIR SRED PA SPYOD PA SGRIB
PA YIN NO, ,BAR DU GCOD PA DE'I GNYEN PO THEG PA MCHOG 'DI BSTAN
TE, GZHAN LAS SANGS RGYAS KYI ZHING RNAM PAR DAG PA 'DI LTA STE,
BDE BA CAN GYI BKOD PA LA SOGS PA SHIN TU BSNGAGS TE, DE DAG GIS
MA MTHONG

MA THOS PA'I 'BYOR PA RGYA CHEN PO DE THOS NAS, RANG GI PHUN SUM
TSOGS PA LA PHONGS PA KHO NAR 'DZIN TO, ,DE NAS DER YID SMON PAR
BYED DE DE DAG THAMS CAD BOR NAS DE THOB PAR BYA BA'I PHYIR 'BAD
PAR 'GYUR BAS NA, DE NI GANG ZAG GI BSAM PA LA DGONGS NAS GSUNGS
SO, ,DE LA

MI DANG, LHA DANG, LHA MA YIN LA SOGS PA GANG DAG KHA DOG DANG,
STOBS DANG, MTHU DANG, 'OD DANG, SKAL BA DANG LDAN PA DANG, SKAD
KYI GDANGS SNYAN PA DANG, LDOG SKYEN PA DANG, SHES PA DANG, RIGS
DANG, TSE DANG, LONGS SPYOD DANG, 'KHOR LA SOGS

@166B PA PHUN SUM TSOGS PA'I SGO NAS BDAG DANG MTSUNGS PA MA
MTHONG NAS NGA RGYAL GYIS KHENGS SHING MYOS TE, DE BZHIN GSHEGS
PA LA BSNYEN BKUR MI BYED PA DE DAG NI NGA RGYAL SPYOD PA STE, DE
NI PHUN SUM TSOGS PA THAMS CAD KYI RGYU DE BZHIN GSHEGS PA 'BYUNG
BA MNYES PAR BYA BA DANG, BYANG CHUB TU

SMON LAM 'DEBS PA LA SGRIB PA YIN TE, ,DE BAS NA BAR DU GCOD PA'I
NYES PA DE'I GNYEN POR THEG PA MCHOG 'DI BSTAN TE, GZHAN LAS BCOM
LDAN 'DAS KYIS SANGS RGYAS GANG GI PHUN SUM TSOGS PA LHAG PAR
BSNGAGS PA MDZAD DE, DE BZHIN GSHEGS PA 'PHAGS PA 'OD

DPAG MED CES BYA BA DE'I SKU TSE DPAG TU MED DO, ,RANG BZHIN GYI
'OD KYI DKYIL 'KHOR YANG DPAG TU MED DO, ,DE BZHIN DU SANGS RGYAS
GZHAN DAG GI SKU DANG, SNOD PHUN SUM TSOGS PA RNAMS KYI BSNGAGS
PA MDZAD DO, ,DE NAS DE DAG GIS DE THOS NAS BDAG CAG PAS KYANG
CHES RGYANG CHAD PAS

KHYAD DU 'PHAGS PA'I DE BZHIN GSHEGS PA RNAM PA THAMS CAD DU
MDZES PA DAG KYANG YOD DO SNYAM NAS NGA RGYAL GYI RI GRUM STE,
BLO YON TAN BSKYED PA'I SNOD DU 'GYUR RO, ,'GYOD PA NI YID LA
GCAGS PA STE, YON TAN DANG LDAN PA RNAMS DANG, PHAN 'DOGS PA
RNAMS LA GNOD PA

BYAS NAS PHYIS CI ZHIG LTAR YID LA GCAGS PAR 'GYUR TE, MYA NGAN
GYI ZUG RNGU DE KHO NAS YUN RING POR SEMS MI BDE ZHING YID
'KHRUGS LA, LUS SHIG SHIG POR GYUR CING RO BZHIN DU 'DUG LA, BSOD
NAMS BYA BA BTANG STE SA LA NYAL NAS RANG GI LUS KYI BSAM PA LA
YANG SPRO BA

MED PAR 'DUG PA GANG YIN PA DE DAG GI 'GYOD PA DE NI BSHAGS PA
DANG, BSDAM PAR BYA BA DANG, BSOD NAMS LA SBYOR BA LA BAR DU GCOD
PAR BYED PA'I PHYIR SGRIB PA YIN TE, SHES RAB CAN GYIS NI BDAG
CAG GI 'DI MA LEGS SO SNYAM DU RIG NAS, DE'I 'OG TU BSHAGS PA

DANG, BSDAM PAR BYA BA DANG, DGE BA'I RTZA BA RNAM PA SNA TSOGS
MANG PO'I SMAN GNOD SEL LA GOMS PAS ZAD PAR BYED CING, MA BYAS PA
LA YANG DRAN PA DANG, SHES BZHIN DANG, SKYES BU DAM PA LA MNYAN
PA LA SOGS PA DANG, BSTEN PA LA SOGS PA MI BYA BAR BSGRIM PAR
BYED

@167A *, ,DO; ,'PHAGS PA DPA' BOS GSUNGS PA'I SKYES RABS LAS
KYANG, YID CHAD RGUD PA'I NGO LON THABS MA YIN, ,DE PHYIR MI DGAR
'DZIN PA GTANG BAR BYA, ,DGOS PA SGRUB LA MKHAS RNAMS SRAN THUB
PAS, ,DKA' BA RNAMS KYANG DGA' BA MED PAR

RGAL, ,DE PHYIR YID CHAD MI DGA' SPANGS NAS NI, ,DON GYI SKABS
DBYE BA LA BSNYEN PAR GYIS, SHES PA'I GZI BYIN SRAN GYIS SPAR BA
NI, ,DON KUN GRUB 'DZIN LAGS PA'I MCHOG YIN NO, ,ZHES GSUNGS PA
LTA BU'O, ,DE BAS NA DE'I YUN RING PO'I 'GYOD PA CHEN PO'I BAR DU
GCOD

PA'I NYES PA DE'I GNYEN POR THEG PA MCHOG 'DI BSTAN TE, ,SANGS
RGYAS DANG BYANG CHUB SEMS DPA' RNAMS LA NI GNOD PA BYED PA GANG
YIN PA DE DAG THAMS CAD KYANG MTHO RIS SU 'GRO BAR 'GYUR RO ZHES
'BYUNG STE, 'DI NI GANG ZAG GI BSAM PA LA DGONGS NAS GSUNGS TE,
GANG ZAG

LA LA NI SHIN TU 'GYOD PA'I DUG GIS BRGYAL BA'I BSAM PA CAN GYI
'GYOD PA DE LAS 'BYUNG BAR 'GYUR BA DE LA DGONGS NAS GSUNGS PA'I
PHYIR RO, ,GNOD PA BYAS PAS JI LTAR MTHO RIS SU SKYE BAR 'GYUR
ZHE NA, DE KHO NAS SKYE BO ZHES MI ZER TE, 'ON KYANG DE'I RGYU
LAS BYUNG BA'I 'GYOD PA LA SOGS

PA DGE BA SPEL BAR BYED PAS SKYE BAR 'GYUR RO, ,GZHAN YANG DE DAG
LA GNOD PA BYED PA'I TSE NGES PAR DE MTHONG BA DANG, THOS PA
DANG, DRAN PA DANG, 'GROGS PA LA SOGS PAR 'GYUR LA, SANGS RGYAS
DANG BYANG CHUB SEMS DPA' RNAMS NI, GZHI DE DAG TU DON YOD PA YIN

TE; 'PHAGS PA DE BZHIN GSHEGS PA 'BYUNG BA SRID PA BSTAN PA LAS
KYANG, KYE RGYAL BA'I SRAS DE BZHIN GSHEGS PA MTHONG BA DANG,
THOS PA DANG, DRAN PA DANG, REG PA DANG, 'GROGS PA'I DGE BA'I
RTZA BA DON YOD PAR SHOG CIG CES 'BYUNG BA LTA BU YIN NO, ,DE NI
CHOS NYID

YIN PAS CI BYAR YANG MED DE, GNOD PA BYED PA LA YANG PHAN PAR
'GYUR BA YOD DO, ,'PHAGS PA GDON MI ZA BA'I ZHAGS PA'I SNYING PO
LAS, DPER NA MI LA LAS TZAN DAN DANG, GUR KUM DANG, GA BUR DANG,
GLA RTZI YANG RUNG STE, SPYOS SHING MTSANG BRUS NAS LUS LA BYUGS
KYANG,

@167B TZAN DAN LA SOGS PA 'DI SNYAM DU 'DIS BDAG SPYOS KYIS 'DI
LA DRI ZHIM PAR MI BYA'O SNYAM DU MI SEMS TE, RTOG PA MA MCHIS
PA'I SLAD DU CHOS NYID KYIS DRI ZHIM PO KHO NAR BGYID LAGS SO,
,BCOM LDAN 'DAS DE BZHIN DU BDAG GIS GDON MI ZA BA'I ZHAGS PA'I
SNYING PO YANG KHROS

TE DRAN NAM, BTON KYANG DE LA YANG BSRUNG BA DANG, BSKYAB PA
DANG, SBED PAR 'GYID PA LAGS SO ZHES BYA BA LA SOGS PA 'BYUNG BA
LTA BU YIN NO, ,BCOM LDAN 'DAS KYANG SNGON DGE BA'I RTZA BA DANG,
SMON LAM LA SOGS PAS BDAG NYID DE LTA BUR YANG DAG PAR SBYANGS
TE, KHYOD KYIS

LEGS PAR SPYAD RNAMS KYIS, ,CI NAS BDAG NYID RGYAS PAR MDZAD,
,CES GSUNGS PA LTA BU YIN NO, ,DE BAS NA DE'I 'BRAS BU ZAD NAS
DUS GZHAN DU RGYU DE KHO NAS MTHO RIS SU 'GRO BAR 'GYUR TE, DPER
NA BCUD KYIS LEN LA LA'I RANG BZHIN GANG GI TSE DANG PO ZOS NA
MGO

'KHOR BA DANG, NGAL BA DANG, BRGYAL BA DANG, SKYUG PA DANG, 'KHRU
BA DANG, LUS LA SRIN BU 'BYUNG BA DANG, SKRA DANG SPU 'BYI BA
DANG, SO LDEG PA DANG, SEN MO 'BYUNG BA LA SOGS PA'I SDUG BSNGAL
RNAM PA MANG PO BSKYED NAS PHYIS YUN RING MO ZHIG NA SNOD BCUD
KYIS

LEN DU 'GYUR BA LTA BU STE, DE BZHIN DU 'DI YANG DGONGS TE GSUNGS
PA YIN NO, ,'O NA DE LTA NA NI GNOD PA BYAS PA KHO NAR 'GYUR TE,
'DI LTAR DGONGS PA MA SHES NAS 'KHRUL BA DE DAG MTHO RIS 'DOD PAS
RGYUN MI 'CHAD PAR DE DAG LA, GNOD PA BYA BA 'BA' ZHIG LA 'JUG
PAR

'GYUR TE, DE LTAR NA SNANG BA BYA'O SNYAM PA LAS MUN PA BYAS PA
KHO NAR 'GYUR RO ZHE NA, DE LTAR MI 'GYUR TE, 'DI NA THABS SU
'GYUR RO, ,DE BAS NA CHES CHE BA'I MCHOG TU DGA' BA'I ZUG RNGU
GZHAN ZHIG GIS MA BYAS KYI BAR DU MYA NGAN GYI ZUG RNGU TSA BAS
PO CHE LAS 'BYUNG BAR MI NUS TE,

MYA NGAN GYI GNYEN PO NI DGA' BA YIN PA'I PHYIR RO, ,DE BZHIN
GSHEGS PA RNAMS KYIS KYANG, DE'I TSE GDUL BAR BYA BA DE'I MCHOG
TU DGA' BA'I DE LTA BU GZHAN MA GZIGS TE, SDIG PA DE BKRU BA'I
PHYIR RO SNYAM DU DGONGS NAS DE SKAD GSUNGS PAR ZAD DO, ,DE 'GYOD
PA'I SGRIB PA DANG

@168A *, ,BRAL NAS CHOS STON PA'I SNOD DU RUNG BAR BYAS LA, DE
NAS DE BZHIN DU DE LA CHOS STON TE, DES NA LAS DANG 'BRAS BU LA
YID CHES PA BSKYED PAS LEGS PAR SPYOD PA 'BA' ZHIG LA 'JUG PAR
'GYUR TE, DE BZHIN GSHEGS PA RNAMS KYIS NI SNGA NAS KYANG MYA
NGAN GYI ZUG RNGU 'DI BSAL NAS, LAS DANG 'BRAS

BU LA SKUR PA 'DEBS PA'I ZUG RNGU 'BYIN PAR BYED PA'I ZUG RNGU
'DI NYID KYANG DBYUNG DU RUNG NGO SNYAM DU MKHYEN TO, ,DPER NA
MDZES LDAN MA LA SHAS CHER CHAGS PAS MI SDUG PA'I TING NGE 'DZIN
MI NUS NAS DE BAS KHYAD PAR DU 'PHAGS PA'I LHA'I BU MO LA KUN DU
CHAGS PA BSKYED PAS DE BSAL NAS PHYIS DE YANG THABS GZHAN GYIS
BSAL TE, GTAN DU

THAMS CAD LAS 'DOD CHAGS DANG BRAL BA'I BAR DU MDZAD PA LTA BU'O,
,DPER NA SPRUL GYIS ZIN PA LA SNGAGS MKHAN GYI DUG 'DIS 'GRO BA'I
DUG 'DI NGES PAR BSAL NAS, DUG DE NYID KYANG MED PAR 'GYUR RO
SNYAM DU GDENG BCAS DUG ZAR BCUG PA LTA BU STE, DE BZHIN GSHEGS
PA RNAMS KYANG DE DANG

'DRA'O, ,DE BZHIN DU 'PHAGS PA DKON MCHOG SPRIN GYI MDO LAS
KYANG, SEMS CAN GANG MTSAMS MED PA BYED PA DE SHIN TU SDUG BSNGAL
BA BYANG CHUB SEMS DPAS MTHONG NA, DE LA 'DI SKAD DU MA BSAD PA
'DIS THAMS CAD NGES PAR NGAN SONG DU SKYE BA MA YIN NO ZHES ZER
BA LA SOGS PA

GSUNGS PA LTA BU'O, ,MA NGES 'BYED PA ZHES BYA BA NI MA NGES PA
RNAMS 'BYED PA RNAMS LDOG PA'O, ,GANG LAS SHE NA, BYANG CHUB CHEN
PO LAS TE, RIGS MA NGES PA'I BYANG CHUB SEMS DPA' GANG DAG PHA
ROL TU PHYIN PA RNAMS LA MI BRTZON PA, BSAM PA MI BRTEN PA SKAD
CIG RE RE LA

SEMS CAN GYIS LOG PAR SGRUB PA'I SDUG BSNGAL DRAG POS BSKYOD PAS
NYAN THOS LA SOGS PA'I MYA NGAN LAS 'DAS PA 'DOD PAR BYED PA
RNAMS DANG, NYAN THOS LA SOGS PA'I RIGS SU MA NGES PA GANG DAG
THEG PA DE LA 'BAD PA DE NI DE DAG GI 'GRO BA THAMS CAD DU THOGS
PA MED PA'I

DBANG DANG LDAN PA'I BYANG CHUB CHEN PO'I SENG GE'I KHRI LA 'DUG
PA LA SGRIB PA YIN NO, ,DE BAS NA BAR DU GCOD PA'I NYES PA BRGYAD
PA 'DI'I GNYEN POR NYAN THOS CHEN PO RNAMS SANGS RGYAS SU LUNG
BSTAN PA BSHAD PA DANG, THEG PA GCIG BSHAD PA'I THEG PA MCHOG 'DI
BSTAN TE, DE DAG

@168B GIS DE THOS NAS 'DI SNYAM DU SEMS TE, NYAN THOS KYI THEG
PAS THAG RING DU SONG YANG THEG PA CHEN PO KHO NA LA 'JUG DGO NA
NYIS LAS 'DI CI DGOS THOG MA NYID NAS 'DIR ZHUGS PA SLA'O SNYAM
STE, 'DI SKAD DU MDO SDE'I RGYAN LAS, KHA CIG DRANG BA'I PHYIR
DANG NI, ,KHA CIG YONGS SU GZUNG

BA'I PHYIR, ,RDZOGS PA'I SANGS RGYAS RNAMS KYIS NI, ,MA NGES
RNAMS LA THEG GCIG BSTAN, ,ZHES GSUNGS PA LTA BU'O, ,'DI LA
BRDZUN DU SMRA BA'I NYES PAR YANG MI 'GYUR TE, SNYING RJE CHEN
POS 'GRO BA'I DON SGRUB PA DANG, GNOD PA BSAL BA'I BSAM PA CAN
YIN

PA'I PHYIR RO, ,'DI LA SU YANG BRID PA YANG MED DE, GNAS BRTAN DE
DAG GIS KYANG, BDAG CAG NI SANGS RGYAS SU MI 'GYUR MOD GYI, 'ON
KYANG BCOM LDAN 'DAS KYIS DE LA DGONGS NAS STON PAR MDZAD DO
SNYAM DU SHES TE, DE DAG THAMS CAD ZLOS GAR MKHAN GYIS 'GRO BA

DGA' BAR BYED PA BZHIN DU BRDA BYAS PA YIN LA, BRDZUN DU SMRA BA
NI 'DRID PA'I BDAG NYID YIN PA'I PHYIR RO, ,GCIG TU NI DE DAG NI
BYANG CHUB SEMS DPA' NYID YIN TE, NYAN THOS KYIS GDUL BAR BYA
BA'I SEMS CAN RNAMS LA PHAN PAR BYA BA'I PHYIR DE'I CHA LUGS BYAS
PAR ZAD DE, DON DE

KHO NA'I PHYIR DE LAS GZHAN PA'I DE BZHIN GSHEGS PA RNAMS KYIS
'JIG RTEN GYI KHAMS GZHAN DAG NAS BSKUL NAS, DE LTA BU'I CHA LUGS
CAN GYI BYANG CHUB SEMS DPA' RNAMS 'ONGS PA YIN NO, ,NYAN THOS
DANG BYANG CHUB SEMS DPA' RNAMS NI BDAG MED PAR MNYAM PA NYID
KYIS THA MI

DAD PA'I PHYIR DANG, MTHAR PHYIN PA YIN PA'I PHYIR YANG THEG PA
GCIG PAR BSTAN TO DPER NA LA LA NA RE RGYAL PO NI 'DI LTA STE,
'KHOR LOS SGYUR BA GCIG PUR ZAD DE, PHUN SUM TSOGS PA THAMS CAD
KYIS MTHAR PHYIN PA'I PHYIR DANG, DE'I GANG NA RJE DPON MED PA'I
PHYIR RO ZHES

ZER NA, 'ON KYANG RGYAL PHRAN LA SOGS PA MED PA NI MA YIN NO, ,DE
BZHIN DU THEG PA NI GCIG KHO NA STE, 'DI LTA STE, THEG PA CHEN PO
GCIG TU ZAD DE, BGROD PAR BYA BA THAMS CAD KYIS PHUN SUM TSOGS
PA'I MTHAR PHYIN PA'I PHYIR DANG, DE'I GANG NA KHYAD PAR DU
'PHAGS PA

@169A *, ,MED PA'I PHYIR RO, ,THEG PA GZHAN NI YOD DU ZIN KYANG
BGROD PAR BYA BA LHAG MA YOD PA DANG GONG NA YOD PA LTA CI DGOS
ZHES BSTAN TO, ,SEMS CAN RNAMS KYI SGRIB PA ZHES BYA BA NI, JI
SKAD BSTAN PA'I SANGS RGYAS LA BRNYAS PA LA SOGS PA RNAM PA
BRGYAD DO, ,DE'I

GNYEN PO ZHES BYA BA NI SGRIB PA DE NYID KYI GNYEN PO STE, DE DAG
KYANG GANG ZHE NA THEG PA MCHOG BSTAN PA'O, ,THEG PA MCHOG GI
THEG PA MCHOG STE, PHA ROL TU PHYIN PA DRUG DANG, BYANG CHUB PO,
,DE BSTAN PA NI THEG PA CHEN PO'I MDO SDE RNAMS YANG DAG PA DANG
THAMS CAD BSTAN PA STE

BSTAN ZHES BYA BA'I TSIG GSAL BA YIN NO ZHES 'BYUNG BA'I PHYIR
RO, ,DE'I GNYEN POR 'GYUR BA'I GTAN TSIGS SU GANG GI PHYIR, DE'I
BAR DU GCOD PA DE DAG GIS NYES PA THAMS CAD RAB TU SPANG BAR
'GYUR ZHES GSUNGS PA DE'I PHYIR THEG PA MCHOG BSTAN PA NI, DE'I
GNYEN PO YIN NO ZHES

BYA BA'I THA TSIG GO, ,BAR DU GCOD PA NI GAGS BYED PA'O, ,BAR DU
GCOD PA NYID NYES PA YIN PAS BAR DU GCOD PA'I NYES PA'O, ,DE DAG
NI THAMS CAD KYANG YIN LA, BAR DU GCOD PA'I NYES PA YANG YIN PA'I
PHYIR, BAR DU GCOD PA'I NYES PA THAMS CAD CES TSIG RNAM PAR SBYAR
BAR BYA'O, ,SPONG PA NI ZAD

PA'O; ,GANG DAG GI ZHE NA, JI SKAD BSTAN PA DE DAG NYID KYI'O,
,GCIG TU NA DE DAG GI ZHES BYA BA NI 'DOD PA LA SOGS PA RNAMS KYI
STE, BAR DU GCOD PA'I NYES PA BRGYAD PO BSTAN PA GANG YIN PA'O
ZHES SBYAR BAR BYA'O, ,DE MA YIN PA'I TSIGS SU BCAD PA GSUM GYIS
NI TSIGS SU BCAD PA 'DI

GNYIS KYI PHAN YON BSTAN TE, TSIGS SU BCAD PA GNYIS KYI GZUNGS LA
NI, ,TSIG GAM DON GYI SGO NAS GANG SBYAR BA, ,SEMS CAN DAM PA BLO
DANG LDAN PA DE, PHAN YON RNAM PA BCU DAG THOB PAR 'GYUR, ,KHAMS
RNAMS MTHA' DAG RGYAS PAR 'GYUR BA DANG, ,'CHI BA'I TSE NA MCHOG
DGA'

DAM PA 'THOB, ,JI LTAR 'DOD PA BZHIN DU SKYE BA DANG, ,THAMS CAD
DU NI TSE RABS DRAN PAR 'GYUR, ,SANGS RGYAS RNAMS DANG PHRAD PAR
'GYUR BA DANG, ,DE BZHIN DE DAG LAS NI THEG MCHOG THOS, ,MOS PAR
'GYUR BA BLO DANG BCAS PA DANG, ,SGO GNYIS DANG NI BYANG CHUB
MYUR DU 'THOB, ,

@169B TSIGS SU BCAD PA DANG PO'I DON NI TSIGS SU BCAD PA GNYIS PA
'DI NYID KYI DON MA RTOGS KYANG TSIG TZAM SHES PA DANG, TSIG MI
SHES KYANG DON TZAM SHES PA'I PHAN YON RNAM PA BCU BSTAN TO, ,DE
LTA BU THEG PA CHEN PO'I DGONGS PA ZAB MO STON PA MTHA' DAG NI
SEMS CAN THA MAL

PA'AM, BLO ZHAN PA DAG GIS NI SHES PAR MI 'GYUR BA'I PHYIR SEMS
CAN DAM PA BLO DANG LDAN PA ZHES GSUNGS TE, SEMS CAN THAMS CAD
KYI DAM PAR NI BYANG CHUB SEMS DPA'I RIGS CAN YIN LA, DE YANG GAL
TE BLO DANG LDAN PA DANG, BLO SBYANG BA ZHIG YIN NA, GDOD DES 'DI
YANG DAG PAR

SHES PAR 'GYUR GYI, GZHAN GYIS NI MA YIN NO, ,DE LA KHAMS RNAMS
MTHA' DAG RGYAS PAR 'GYUR BA NI PHAN YON GCIG STE, KHAMS RGYAS PA
NI BRTAS PAR 'GYUR BA'O, ,KHAMS RNAMS NI SA BON RNAMS SO, ,MTHA'
DAG NI MA LUS PA'O, ,'DI SKAD CES BYA BA YIN TE BYANG CHUB

KYI SEMS DANG, PHA ROL TU PHYIN PA DANG SA BCU DANG, BYANG CHUB
KYI PHYOGS DANG, STOBS LA SOGS PA'I RANG BZHIN CAN GYI THEG PA
CHEN PO THAMS CAD KYI SA BON GANG YIN PA RNAMS NI BYANG CHUB SEMS
DPA'I RIGS LA RAG LAS LA, DE DAG KYANG TSIGS SU BCAD PA GNYIS LA
GOMS

PA 'DIS RANG GI 'BRAS BU BSKYED PA LA MNGON DU PHYOGS PAR BYED
DE, DE NI DE DANG LDAN PA'I STON PA'I DGONGS PA LDEM POR DGONGS
PA SDUD PA YIN PA'I PHYIR RO, ,DPER NA 'DOD CHAGS DANG LDAN PA'I
SNYAN NGAG GI TSIG LAS 'DOD CHAGS KYI SA BON BRTAS PAR 'GYUR BA
DANG 'DRA'O, ,GCIG TU NI THEG PA

CHEN PO'I MDO SDE MA LUS PA'I YUL LA MOS PA GANG YIN PA STE, RE
ZHIG KHAMS DE RGYAS PA TZAM 'THOB PA'O, ,'CHI BA'I TSE NA MCHOG
DGA' DAM PA 'THOB, ,CES BYA BA LA, MCHOG TU DGA' BA NI MGU BA'O,
,DAM PA NI DGE BA RGYA CHEN PO YIN PA'I PHYIR RO, ,DE 'CHI BA'I
TSE NGES PAR

SANGS RGYAS DANG BYANG CHUB SEMS DPA' RNAMS KYI YON TAN RJES SU
DRAN PA DANG, DAM PA'I CHOS 'DZIN PA DANG, SANGS RGYAS DANG, DE'I
SRAS DANG, BDE 'GRO'I RTAGS LA SOGS PA MTHONG BA'I PHYIR RAM,
GNAD 'CHAD PA MED PA'I PHYIR DGA' BA SKYE BA NI GNYIS PA STE, DE
GNYIS NI TSE 'DI

@170A *, ,NYID KYI YIN PAR RIG PAR BYA'O, ,LHAG MA BRGYAD NI TSE
RABS GZHAN DAG TU MTHAR GYIS DGE BA'I TSOGS SOGS PA YIN NO, ,JI
LTAR 'DOD PA BZHIN DU SKYE BA ZHES BYA BA NI GSUM PA'O, ,THAMS
CAD DU NI TSE RABS DRAN PAR 'GYUR, ,ZHES BYA BA NI BZHI PA STE,
THAMS

CAD DU ZHES BYA BA TSE RABS THAMS CAD DU'O, ,SANGS RGYAS RNAMS
DANG PHRAD PAR 'GYUR BA NI LNGA PA'O, ,DE BZHIN DE DAG LAS NI
THEG MCHOG THOS, ,ZHES BYA BA NI DRUG PA STE, DE BZHIN ZHES BYA
BA NI JI LTAR TSE RABS THAMS CAD DU SKYE BA DRAN PA DE BZHIN DU
SANGS RGYAS RNAMS DANG PHRAD PA

DANG THEG PA CHEN PO THOS PA YANG DE DANG 'DRA BAR 'GYUR RO, ,MOS
PAR 'GYUR BA ZHES BYA BA NI 'DUN PA'O, ,MOS PA NI DAD PA STE, 'DI
NI 'DI LTA BU YIN GYI GZHAN NI MA YIN NO ZHES NGES PAR 'DZIN
PA'O, ,DE YANG SGRIB PA THAMS CAD DANG BRAL BA'I PHYIR THEG PA
CHEN PO'I CHOS ZAB MO YANG

DGONGS PA LDEM POR DGONGS PA RTOGS PAS MOS PA SKYE BAR 'GYUR RO,
,BLO DANG BCAS PA ZHES BYA BA NI BRGYAD PA STE, MOS PA BLO DANG
BCAS PA THOB PAR 'GYUR GYI GCIG PU NI MA YIN NO, ,DE LA BLO NI
THEG PA CHEN PO'I CHOS DANG DE MA YIN PA'I BSTAN BCOS LA SOGS PA
PHYIN CI MA LOG

PAR KHONG DU CHUD PA'O, ,SGO GNYIS ZHES BYA BA NI DGU PA STE, 'DI
LA SGO GNYIS YOD PAS NA GANG ZAG SGO GNYIS PA'O, ,DE'I NGO BO
NYID NI GNYIS PA STE, DE YANG GANG ZHE NA, TING NGE 'DZIN GYI SGO
RNAMS DANG, GZUNGS KYI SGO RNAMS TE, DE DANG LDAN PAS NA SGO
GNYIS PA'O, ,DE LA TING NGE

'DZIN NI MTHA' YAS TE, BYANG CHUB SEMS DPA' DAG GIS NAM MKHA'I
MDZOD DANG, LAG NA RIN CHEN DANG, GZUGS THAMS CAD KUN DU STON PA
LA SOGS PA'O, ,DE DAG GI SGO NI DE DAG MNGON PAR SGRUB PA'I THABS
TE, BSAM GTAN DANG GZUGS MED PA RNAMS SO, ,

GCIG TU NA TING NGE 'DZIN NI BSAM GTAN DANG, GZUGS MED PAS BSDUS
PA STE, DE NYID SGO DANG, KHA DANG, THABS YIN NO, ,GANG GI ZHE
NA, YON TAN THAMS CAD MNGON PAR SGRUB PA YIN NO, ,GZUNGS NI RNAM
PA GNYIS TE, TSIG GI GZUNGS DANG, DON GYI GZUNGS

@170B SO; ,DE YANG GANG ZHE NA, DRAN PA STE, 'DIS TSIG DANG, DON
'DZIN PA'I PHYIR RO, ,DE'I SGO NI YI GE RNAMS TE, 'DI LTAR YI
GE'I 'BRU GCIG TU MDO SDE 'BUM PA RNAMS BSDUS NAS 'DZIN PA'I
PHYIR RO, ,GCIG TU NA GZUNGS NYID BRJED NGAS PA MED PA'I SGO YIN
NO, ,YANG NA

'DZIN PA NYID GZUNGS YIN TE, DE YANG GANG ZHE NA, BRJED NGAS PA
MED PA'O, ,DE'I SGO YANG DRAN PA NYID DO, ,BYANG CHUB MYUR DU
'THOB CES BYA BA NI PHAN YON BCU PA STE, MYUR DU BLA NA MED PA
YANG DAG PAR RDZOGS PA'I BYANG CHUB 'THOB PA'O, ,CI'I PHYIR ZHE
NA, DGU PO 'DI DAG NYID

KYI PHYIR TE, GANG GI PHYIR KHAMS THAMS CAD RGYAS PA NAS SGO
GNYIS 'THOB PAR 'GYUR BA'I BAR GYI PHYIR TE, DE DAG NI BYANG CHUB
BSKYED PA YIN PA'I PHYIR RO, ,DE BAS KYANG DE MJUG TU SMOS TE,
KHAMS RGYAS NA MCHOG TU DGA' BA DAM PA 'THOB BO, ,DE BAS NA DE
BZHIN DU

DGE BA'I BSAM PAS 'CHI BA NA GAR 'DOD PAR SKYE BA'O, ,JI LTAR
SMON PA BZHIN DU SKYE BA GRUB NA TSE RABS DRAN PAR 'GYUR RO, ,TSE
RABS DRAN PAS DE BZHIN GSHEGS PA LA BSKYED PA'I DGE BA'I RTZA BA
DON YOD PAR MNGON SUM DU GYUR NAS, SANGS RGYAS KYI ZHING THAMS
CAD DU 'GRO BAR

'GYUR RO, ,SANGS RGYAS 'BYUNG BA MED NA YANG DE DANG PHRAD PA'I
SMON LAM 'DEBS PA'I PHYIR SANGS RGYAS DANG PHRAD PAR 'GYUR RO,
,DE NAS DE LA THEG PA CHEN PO THOB PAR 'GYUR RO, ,DE NAS DE'I 'OG
TU MNGON SUM DU THOS NAS, SKYES BU 'DI NI YE SHES CHEN PO DANG
LDAN NO SNYAM DU THE

TSOM MED PAR MOS PAR 'GYUR RO, ,MOS PA DRAG PO RGYUN MI 'CHAD PAR
CHOS YONGS SU TSOL BA LHUR LEN PAS BLO RNYED PAR 'GYUR RO, ,BLO
RNAM PAR DAG NA SGO SGRUB PAR BYED DO, ,DE NAS NAM MKHA' MDZOD LA
SOGS PA'I TING NGE 'DZIN LA BRTEN NAS SBYIN PA LA SOGS PA'I TSOGS
YONGS SU

RDZOGS PAR BYED PA DANG, GZUNGS LA BRTEN NAS SKAD CIG RE RE LA DE
BZHIN GSHEGS PA THAMS CAD KYIS GSUNGS PA 'DZIN PA DANG, 'CHANG
BAS YE SHES KYI TSOGS MANG PO KUN DU RDZOGS PAR BYAS TE, THAMS
CAD MKHYEN PA GANG CHEN MTSOR 'GYUR RO, ,TSIGS SU BCAD PA GNYIS

@171A *, ,PA'I BSHAD PA SLOB DPON CHEN PO MDZES BKOD KYIS MDZAD
PA RDZOGS SO,,