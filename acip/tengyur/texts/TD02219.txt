@36B #, ,RGYA GAR SKAD DU,
DZNY'ANA SIDDHI N'A MA S'A DHA NO PI K'A, BOD SKAD DU, YE SHES
GRUB PA ZHES BYA BA'I SGRUB PA'I THABS, BCOM LDAN 'DAS RDO RJE
SEMS

@37A *, ,DPAL LA PHYAG 'TSAL LO, ,SANGS RGYAS KUN DANG DNGOS GRUB
NI, ,NAM MKHA' LTA BUR KHYAB GYUR BA, ,RGYAL MCHOG MCHOD DANG
BCAS PA YI, ,THAMS CAD MKHYEN PA'I RDO RJE MCHOG ,SEMS CAN KUN LA
KUN STZOL BA'I, ,'GRO BA'I MGON

LA PHYAG 'TSAL TE, ,DNGOS PO KUN LA BDAG GUS PAS, ,SGRUB PA'I RIM
'DI BSHAD PAR BYA, ,MA LUS SBYOR RGYUD LAS GSUNGS PA'I, ,RDO RJE
YE SHES BLA NA MED, ,RMONGS PA GANG GIS MI SHES PA, ,DE NI 'KHOR
BA'I RGYA MTSOR 'KHYAMS, ,GANG ZHIG RTOG

PA KUN SPANGS PA'I, ,DE NYID LA NI YANG DAG GNAS, ,SGRUB PA PO DE
TSE 'DI YIS, ,BYANG CHUB DAM PAR GNAS PAR 'GYUR, ,SNGAGS DANG
PHYAG RGYA DKYIL 'KHOR SOGS, ,BZLAS DANG BSGOM LA 'BAD PA YIS,
,BSKAL PA BYE BA GRANGS MED DU 'ANG, ,DNGOS

GRUB MCHOG NI THOB MI 'GYUR, ,GZUGS DANG LANG TSO PHUN SUM TSOGS,
,LONGS SPYOD DBANG PHYUG STOBS RNAMS DANG, ,RIGS DANG RGYUD DANG
GTZOR GYUR PA'I, ,SEMS LA NGA RGYAL BCANG MI BYA, ,BDAG NI BLO
LDAN MKHAS PA DANG, ,BZO DANG SGYU STZAL THAMS CAD LA, ,

MKHAS PA DAG NI RGYAL PO ZHES, ,SEMS NI BSKYED PAR MI BYA'O,
,TSUL KHRIMS LDAN ZHING THOS LDAN BRTAN, ,SBYIN PA LA SOGS YANG
DAG LDAN, ,BSHAD DANG GZHAN YANG MA BSHAD PAS, ,BDAG TU DMIGS PAR
MI BYA ZHING, ,SEMS CAN KUN GYI YID KHYAD PAR, ,RDO RJE SEMS

DPA' RANG NYID ZHUGS, ,DE LTAR BSAMS NAS RNAL 'BYOR GYIS, ,DBANG
POS GANG LA'ANG BRNYAS MI BYA, ,BYIS PA BLUN DANG DBUL PO DANG,
,TSUL KHRIMS 'KHYAL CING NAD KYIS GZIR, ,DE LA SOGS PA DPAG MED
DANG, ,YANG DAG LDAN YANG BRNYAS MI BYA, ,DKON MCHOG

GSUM LA DAD CING GUS, ,BYANG CHUB SEMS KYIS RNAM PAR BRGYAN,
,SEMS CAN KUN LA RJES SU BRTZE, ,DAM TSIG DANG NI SDOM LA GNAS,
,DRI CHEN DMAR DANG SHA NYID DANG, ,BYANG CHUB SEMS DANG RAB
BSRES LA, ,CHU CHEN DANG NI YANG DAG LDAN, ,DE NYID RIG PAS RTAG
TU BZA',,

@37B MI KHYI RTA DANG BA LANG SGRON, ,SNA CAN DANG NI KHUR SKYED
KYI'ANG, ,RTOG PA THAMS CAD RNAM SPANGS LA, ,DE NYID GRUB PHYIR
BZA' BAR BYA, ,SRID GSUM LAS BYUNG GSAD BYA ZHING, ,PHA ROL NOR
NI 'PHROG PA DANG, ,GZHAN GYI BUD MED LA 'DOD SPYOD, ,BRDZUN GYI
TSIG NI SMRA BAR BYA, ,LAS

GANG GIS NI SEMS CAN RNAMS, ,BSKAL PA BYE BA BRGYA PHRAG TU'ANG,
,MI BZAD DMYAL BAR 'TSED 'GYUR BA, ,DES NI RNAL 'BYOR BA GROL
'GYUR, ,THABS CHEN YANG DAG LDAN PA YI, ,RNAL 'BYOR 'JIG RTEN DON
GRUB PA, ,SEMS CAN KUN GYIS SMAD PA YI, ,BYA BA DE LA MI BYA MED,,

SHES RAB THABS DANG LDAN PA LA, ,SDIG PAR GRAGS PA YANG MED CES,
,RDO RJE SEMS DPA'I SPRUL PA LAS, ,RDO RJE CAN NI NYID KYIS
GSUNGS, ,BZA' DANG BZA' MIN LAS 'DAS DANG, ,BTUNG DANG BTUNG MIN
RNAM PAR SPANGS, ,BGROD DANG BGROD MIN RNAMS GROL BDAG, ,RNAL
'BYOR

PA NI MNYAM 'JOG 'GYUR, ,RTEN 'BREL LAS BYUNG YANG DAG DNGOS,
,DNGOS PO THAMS CAD RNAM PAR BRTAG ,'GRO 'ONG DAG LAS RNAM GROL
ZHING, ,SKYE BA MED PA BDAG MED CAN, ,SGYU MA 'DRA SOGS DPE YIS
NI, ,DE RNAMS SBYOR BAR RAB SHES PAS, ,NGA DANG BDAG GI RNAM

RTOG DAG ,DE NYID SHES BAS DER MI BYA, ,RDO RJE CHEN POS KUN
KHYAB CING, ,NAM MKHA' KUN LA RAB TU ZHUGS, ,SEMS CAN KUN GYI YID
KHYAB CING, ,BSOD NAMS THAMS CAD 'BYUNG BA CHE, ,PHAN TSUN KHYAB
MDZAD RDO RJE NI, ,KUN RIG 'JIG RTEN 'DREN PA PO, ,DE NI RDO RJE
'DZIN RGYAL POS,,

RGYUD RNAMS KUN DU GSUNGS PA YIN, ,GANG LA BLA MA'I DRIN YOD PA,
,DE YIS DE NYID MCHOG RNYED 'GYUR, ,GZHAN DU BYIS PAS YUN RING
DU, ,RNAM PAR RMONGS PAS NYON MONGS 'GYUR, ,BLA MA SANGS RGYAS
CHOS GYUR CING, ,DGE 'DUN YANG NI DE BZHIN TE, ,DE YI DRIN GYIS
SHES 'GYUR

BAS; ;DE BAS DKON MCHOG GSUM YIN NO, ,MI SHES RAB RIB KYIS LDONGS
LA, ,'DI NI LAM RAB STON BYED YIN, ,BDE BA KUN GYI MCHOG 'GYUR
DANG, ,'DOD PA THAMS CAD RAB STER YIN, ,ZAB MO'I CHOS LA NGES
PA'I BDAG ,SHIN TU SNYING RJE'I BDAG NYID CAN, ,DKON MCHOG GSUM

@38A *, ,RNAMS DON DU GNYER, ,CHOS SBYIN PA LA ZANG ZING MED,
,BLA MA DE NI SLOB MA SDUD, ,SANGS RGYAS KUN RJES SGRUB BYED
CING, ,'GRO BA'I MGON GYIS BKA' STZAL TE, ,GZHAN DAG BLA MA MIN
PAR BSHAD, ,DE BAS DE DANG MNYAM PA YI, ,MCHOD BYA BLO

CHEN YOD MA YIN, ,DES NA 'BAD PA THAMS CAD KYIS, ,BRTUL ZHUGS CAN
NI BLO MCHOG MCHOD, ,DE MNYAM 'GRO BA 'JIG RTEN NA, ,KHAMS GSUM
NA NI GZHAN MED DE, ,RDO RJE SEMS NYID 'JIG RTEN NA, ,PHUN SUM
TSOGS KUN PHYIR ZHUGS YIN, ,SLOB MA PHUN TSOGS MCHOG 'DOD CING,,

BSOD NAMS MI ZAD 'DOD PA DANG, ,BGEGS KUN RNAM PAR ZLOG BYED PAS,
,RNAM PA DU MAS MNYES PAR BYA, ,DAM TSIG DAG NI THAMS CAD KYI,
,BLA MED DAM TSIG 'DI YIN TE, ,PHUN SUM TSOGS KUN STER BA'O,
,BRTZON LDAN RNAMS KYIS RTAG TU BSRUNG, ,RTOG

PA THAMS CAD RNAM SBANGS PA'I, ,YE SHES MCHOG BZANG THOB PA YIS,
,RDO RJE YE SHES DBANG BSKUR BAS, ,DNGOS GRUB MCHOG NI BSGRUB PAR
BYA, ,YANG DAG YE SHES KUN LDAN NA, ,BRIS PA'I DKYIL 'KHOR LOG
GZHAN DU, ,DBANG BSKUR BA NI LEN CE NA, ,

'DI NI DAM TSIG NYAMS PAR 'GYUR, ,DAM TSIG NYAMS PA'I SDUG BSNGAL
NI, ,LUS DANG DE BZHIN YID DANG NI, ,DE YI DON RNAMS NYAMS 'GYUR
ZHING, ,MYUR BA NYID DU SHI BAR 'GYUR, ,SHI NAS DMYAL BA'I SDUG
BSNGAL NI, ,BSKAL BA BYE BA BRGYA PHRAG TU'ANG, ,MYONG NAS GNAS

LAS 'PHOS 'GYUR NA'ANG, ,GDOL PA 'AM DMAN PA'I RIGS SU SKYE,
,LKUGS PA 'AM YANG NA 'ON PA 'AM, ,SKYE ZHING SKYE BAR DMUS LONG
DU, ,SKYE BAR 'GYUR BAR THE TSOM MED, ,DE BZHIN GSHEGS KUN YE
SHES NI, ,RDO RJE YE SHES ZHES BYAR BSHAD, ,BLO LDAN DE YIS DBANG

BSKUR NA, ,DBANG BSKUR BAR NI SHES PAR BYA, ,RNAL 'BYOR SANGS
RGYAS KUN BDAG NYID, ,'GRO BA'I BDAG PO LA SOGS PA'I, ,TSOGS KYIS
THAL MO SBYAR NAS NI, ,BYAS NAS MNGON PAR PHYAG BYED 'GYUR,
,BYANG CHUB SEMS DPA' STOBS CHEN DANG, ,BDAG NYID CHEN

@38B PO SANGS RGYAS KYANG, ,DPAL CHEN BSRUNG BA MDZAD GYUR TE,
,RDO RJE SKU YIS RTAG TU BZHUGS, ,BDEN PA'I CHOS 'DZIN MI 'KHRUG
CING, ,SANGS RGYAS GDUNG NI RAB 'JUG PA, ,BYIN GYIS BRLABS DANG
LDAN PA RNAMS, ,GUS DANG BCAS PAS BSNGAGS PAR MDZAD, ,

'JIG RTEN SKYONG DANG DE BZHIN GZHAN, ,STOBS CHEN PHA ROL GNON PA
RNAMS, ,GNAS RNAMS KUN DU RTOGS PA NA'ANG, ,GSUNGS BZHIN DU NI
RAB TU GNAS, ,GANG YANG SEMS CAN THAMS CAD LA, ,BDUD DANG BGEGS
SU GNAS PA RNAMS, ,DE YANG DE LA MI BYED DE,,

BGEGS RNAMS SKRAG NAS 'BYER BAR 'GYUR, ,LHA LA SOGS DANG GRUB PA
RNAMS, ,MKHA' LA RGYU DANG MI RGYU KUN, ,NGAN 'GROR 'GRO BAS
'JIGS PAS NA, ,DE YANG DE LA MGON MI BYED, ,GAL TE RMONGS PA'I
DBANG GIS NI, ,RNAM PAR RMONGS RNAMS MGON BYED NA, ,

BRTZON DANG YE SHES RNAM SHES DANG, ,DNGOS GRUB DAG KYANG NYAMS
PAR 'GYUR, ,KUN MKHYEN MCHOG SBYIN GSUNGS PA'O, ,DBYIBS KUN DANG
NI RNAM BRAL ZHING, ,'GRO DANG 'ONG LAS RNAM GROL BDAG ,RLUNG KUN
GYIS KYANG BSKYOD MI NUS, ,ME YI PHUNG POS MI TSIG CING, ,CHU

RNAMS KYIS KYANG G-YENG MI 'GYUR, ,RAB TU 'BAD PAS MTSON CHA NI,
,RNON POS KYANG NI CHOD MI 'GYUR, ,JI LTAR MI GNAS NAM MKHA' NI,
,KHYAB CING MTSAN NYID RNAMS DANG BRAL, ,'DI NI DON DAM DE NYID
DE, ,RDO RJE YE SHES BLA MED YIN, ,KUN DU BZANG PO ZHES BSHAD

CING; ,PHYAG RGYA CHEN PO ZHES KYANG BYA, ,'DI NI CHOS SKUR SHES
BYA STE, ,ME LONG YE SHES ZHES KYANG BYA, ,JI LTAR GZUGS BRNYAN
ME LONG LA, ,RANG NYID NGES PAR SNANG BA LTAR, ,DE BZHIN CHOS
SKUR YE SHES NI, ,SNANG BAS ME LONG ZHES BYA'O, ,DE BZHIN GSHEGS
KUN

YE SHES DANG, ,RANG GI DANG NI 'GRO BA'I YANG, ,DNGOS NYID GCIG
PUR THUGS SU CHUD, ,MNYAM NYID YE SHES ZHES BYA'O, ,GDOD NAS DAG
CING SKYE BA MED, ,RANG BZHIN GYIS NI 'OD GSAL BA, ,PHAN TSUN
KHYAB PA'I YE SHES PAS, ,SO SOR RTOG PA CAN ZHES BSHAD, ,

@39A *, ,KUN DU KUN NAS SANGS RGYAS KYI, ,MDZAD PA THAMS CAD LA
'JUG PA, ,SANGS RGYAS THAMS CAD MDZAD CIG PAS, ,BYA BSGRUB PA
ZHES BSHAD DO, ,GANG TSE NYON MONGS SHES BYA'I SGRIB, ,THAMS CAD
LAS GROL DE YI TSE, ,RNAL 'BYOR BA MCHOG RDO RJE CAN, ,

SHIN TU RNAM DAG CES BSHAD DO, ,JI LTAR GDUL BYA'I CHOS RNAMS
DANG, ,'DOD YON KUN LAS SANGS RGYAS RNAMS, ,THAMS CAD LONGS SPYOD
GCIG PAS NA, ,LONGS SPYOD RDZOGS PA'I SKUR 'DOD DO, ,MTSAN RNAMS
KUN DANG YANG DAG LDAN, ,SNA TSOGS SKU STE MTSAN NYID

MED; ,SANGS RGYAS RNAMS KYI SPRUL PA BAS, ,SPRUL PA'I SKUR NI
BSHAD PA YIN, ,PHYAG RGYA CHEN PO RAB BSGRUB PHYIR, ,SHES NAS
RNAL 'BYOR PAS DE BSGOM, ,KUN RTOG THAMS CAD RNAM SPANGS NA, ,TSE
'DI NYID LA 'GRUB PAR 'GYUR, ,SANGS RGYAS KUN GYIS PHYAG

MDZAD PA, ,PHYAG RGYA CHEN ZHES SHES PAR BYA, ,GRUB SDE DU MA'I
RGYUD RNAMS SU, ,RNAL 'BYOR MCHOG RNAMS LA BRTEN TE, ,MNGAL
'BYUNG RIM PA GANG YIN DANG, ,ZHING DANG ZHING DU SO SOR BTUL,
,DE BZHIN GSHEGS PA THAMS CAD NI, ,DER NI YANG DAG BRTUL ZHUGS

'DZIN; ,GZHON NU'I ROL PA THAMS CAD DANG, ,DE BZHIN BZO GNAS YANG
DAG BSTAN, ,BTZUN MO'I 'KHOR LAS MNGON 'BYUNG ZHING, ,BDUD RNAMS
'DUL BAR MDZAD NYID DANG, ,LHA YUL NAS NI 'BAB PA DANG, ,CHOS KYI
'KHOR LO BSKOR BA DANG, ,MYA NGAN 'DAS CHEN

YANG DAG BSTAN, ,GANG YANG ROL PA GZHAN RNAMS DANG, ,THAMS CAD
RDO RJE'I RANG BZHIN LAS, ,RNAL 'BYOR PAS NI RTAG TU BSGOM, ,'DIR
NI SNGON CHAD MA BYUNG MED, ,SNGON GNAS BA NI SBYOR MI BYA, ,DE
BZHIN GSHEGS KUN MDZAD PA NI, ,THAMS CAD RDO RJE'I DNGOS GZHI

BA; ,DUS GSUM LAM GYI MTHAR THUG PA, ,THAMS CAD DE BZHIN BLTA BAR
BYA, ,NGAG GI SPYOD YUL KUN LAS 'DAS, ,MTSAN NYID THAMS CAD RNAM
SPANGS PA, ,SANGS RGYAS NYID KUN STER BA PO, ,RNAL 'BYOR 'DI
'DRAR BSAM PAR BYA, ,SA KUN LAS NI RNAL 'BYOR

@39B ZHING; ,RGYU DANG 'BRAS BU RNAM SPANGS LA, ,GRUB PA BZHIN DU
RNAL 'BYOR BSGOM, ,TSE 'DI NYID LA 'GRUB PAR 'GYUR, ,RDO RJE CAN
KUN RNAL 'BYOR PA, ,THABS KYI CHOG KUN SHES NAS, ,RDO RJE SEMS
DPA'I GSUNG BZHIN DU, ,BLA MED DE NI GRUB PAR 'GYUR, ,'DUG DANG

NYAL DANG GNAS PA DANG, ,YANG NA 'CHAG PA DGAL YANG, ,RDO RJE
TSIG NI SMRA BYED NA, ,RDO RJE SEMS DPA' NYID THOB 'GYUR, ,GZUGS
DANG SGRA DANG RO DANG RIG ,BRTUL ZHUGS CAN NI RTAG SPYOD TSE,
,SANGS RGYAS THAMS CAD MCHOD PA NI, ,BYA'O ZHES NI YANG DAG
SPYOD, ,

DE BZHIN BZA' DANG GOS SOGS SAM, ,GZHAN GANG CI YANG RUNG BA DAG
,SEMS CAN RNAMS LA CI STER BA, ,CHO GA DE BZHIN SPYAD PAR BYA,
,GLU GAR DE BZHIN ROL MO DANG, ,ME TOG PHRENG SOGS RGYAN RNAMS
DANG, ,CHUN 'PHYANG RNGA YAB GDUGS RNAMS KYIS, ,PHA ROL

BDAG NYID MCHOD PAR BYA, ,DRI BZANG DRI YI BYUG PA SOGS, ,CHO GA
JI BZHIN BYUGS PA DANG, ,SANGS RGYAS THAMS CAD RJES DRAN ZHING,
,RNAL 'BYOR PAS NI THAMS CAD MCHOD, ,BRTUL ZHUGS CAN NAM MGO
BREGS PA'AM, ,KHYIM PA 'AM BSNYEN BKUR BA DAG GAM, ,

RGYAL PO 'AM SDE DPON RNAMS KYANG RUNG, ,BRTUL ZHUGS CAN GYIS JI
BZHIN SPYAD, ,RNAL 'BYOR PA NI CI SPYOD PA, ,THAMS CAD DU NI SMAD
MI BYA, ,RTOG PA KUN LAS RNAL GROL BAS, ,JI LTAR 'DOD PA BYA BA
BYED, ,DE NI DNGOS KUN NGO BO STE, ,KHYAB BDAG SANGS RGYAS KUN
RANG

BZHIN; ,RANG NYID JI LTAR 'DOD PAR SPYOD, ,SEMS CAN KUN GYI
SNYING LA BZHUGS, ,DE NYID THAMS CAD BLA MED PA, ,DE NYID RNAL
'BYOR DBANG POS BSGOM, ,RDO RJE'I RANG BZHIN KUN 'GRUB PA, ,RDO
RJE NYID NI MYUR THOB 'GYUR, ,'DIR NI BGEGS MED BDUD KYANG MED, ,

THAMS CAD KYANG NI DBANG DU 'GYUR, ,SDUG BSNGAL KUN LAS RNAM PAR
GROL, ,BRTUL ZHUGS CAN GYIS BDAG NYID 'GRUB, ,BDAG NYID THAMS CAD
YANG DAG LDAN, ,BRTUL ZHUGS CHE LDAN GANG TSE MTHONG, ,NYIN ZHAG
DANG NI TSAD BRAL BAR, ,SANGS RGYAS THAMS CAD

@40A *, ,NYID 'GRUB 'GYUR, ,MCHOD PA KUN GYI KHYAD PAR GYIS,
,BDAG NYID LA NI RTAG TU MCHOD, ,RDO RJE SEMS DPA' BLA MED PA,
,PHAN TSUN DU YANG DE BZHIN SBYIN, ,SEMS CAN KUN LUS LAS BYUNG
DANG, ,PHYI SA LAS BYUNG SROG CHAGS RNAMS, ,RNAL 'BYOR

CHEN POS LEGS BLANGS LA, ,DE NYID GRUB PHYIR BZA' BAR BYA, ,SGRON
MA CHE DANG YANG DAG LDAN, ,SMAD PA'I DAM TSIG GZHAN RNAMS DANG,
,BDUD RTZI LNGA RNAMS RTAG BZA' ZHING, ,DE BZHIN GSHEGS PA RNAMS
KYANG MCHOD, ,YAN LAG KUN NI SMAD PA DANG, ,BRNYAS PA DAG TU

MI BYA STE, ,BUD MED RIGS KUN LAS BYUNG BA, ,RDO RJE CAN GYIS
MCHOD PAR BYA, ,MA SKYES ME TOG YANG DAG LDAN, ,BYANG CHUB SEMS
DANG LDAN BDAG ,ME TOG CHO GA LA GNAS TE, ,DE NYID GRUB PHYIR
BZA' BAR BYA, ,SME SHA CAN GYI RIGS LAS BYUNG, ,SME SHA CAN DANG
KHYAD

PAR DU, ,SMAD PA'I RIGS LAS BYUNG BA RNAMS, ,BRTEN NA DNGOS GRUB
THOB PAR 'GYUR, ,BRAM ZE LA SOGS RIGS LAS BYUNG, ,BU MO RNAL
'BYOR PAS SPYAD DE, ,JI LTAR SEMS SUN MI 'BYIN PA, ,DE LTAR SHIN
TU MDZES PAR BYA, ,SBRANG MA

SKYUGS PA 'DRES PA DANG, ,BSHANG LA SOGS DANG BSRES PA YI, ,RNAM
PAR MI RTOG SEMS KYIS NI, ,RDO RJE SEMS DPA'I BDAG NYID MCHOD,
,CI 'DOD BYA BA BYED PA DANG, ,JI DGA' BAR NI SPYOD PA YIS, ,RDO
RJE SEMS DPA' BSGRUB BYA STE, GZHAN DU NGES PAR NYON MONGS

'GYUR;,BRTUL ZHUGS SMYUNG BA SDOM PA DANG, ,SNA TSOGS PHYAG RGYA
DANG LDAN PA'I, ,LHA YI GZUGS SU BSGOM PA YIS, ,SGRUB PA 'GRUB
PAR MI 'GYUR RO, ,'DZAM GLING RDUL PHRAN MNYAM PA YE, ,GSANG
SNGAGS BZLAS DANG BSGOM PA LA, ,BRTZON BA CHE DANG LDAN GYUR
KYANG, ,

SANGS RGYAS NYID NI 'GRUB MI 'GYUR, ,DE LA SOGS PA DPAG MED PA'I,
,BYIS PA RNAMS KYIS RTAG TSUL GYIS, ,BED 'GROR SKYE BA RNYED DKA'
NA, ,RDO RJE SEMS DPAR JI LTAR 'GYUR, ,PHYAG RGYA DKYIL 'KHOR
GZUGS LA SOGS, ,BCOM LDAN THUB PAS GSUNGS PA NI, ,

@40B YANG DAG YE SHES MNYAM SBYOR GYI, ,SKAL PA DANG BRAL BDAG
NYID LA'O, ,GANG ZHIG RANG RIG NGO BO NYID, ,DE NYID RIN CHEN BLA
MED PA, ,LUNG DANG RIGS PA'I TSUL GYIS NI, ,GANG ZHIG 'DZIN PAR
MI NUS PA, ,MI SHES RMONGS PAS KUN DU KHEBS, ,SPYOD PA MED PA'I
BLO CAN

RNAMS; ,DANG PO'I LAS CAN RNAL 'BYOR TE, ,DMAN PA'I CHOS KYI SNOD
YIN TE, ,'GRO BA'I MGON GYIS DE DON DU, ,RDO RJE SEMS DPA' SOGS
BSGOM PA, ,SKU MDOG PHYAG MTSAN KUN LDAN ZHING, ,PHYAG RGYA'I
DKYIL 'KHOR DE BZHIN GSUNGS, ,GANG YANG GZHAN RKYEN KHAR MA LAS,,

ZAB MO'I YE SHES DAG GI SNOD, ,SDIG PA'I GROGS DANG BDUD DANG
BGEGS, ,LOG 'DREN RNAMS KYIS MI BSKYOD PA, ,DE LA DE NYID DAG PA
NI, ,RTOG PA THAMS CAD RNAM SPANGS PA, ,SEMS CAN KUN DANG TSANGS
SOGS KYIS, ,RNAM PA KUN DU MI RTOGS PA'I, ,SHIN TU RMAD BYUNG YE
SHES

NI; ,SANGS RGYAS KUN DNGOS ZHI BA DAG ,TSE 'DI NYID LA GRUB BYED
PA, ,'JIG RTEN MGON GYIS GSUNGS PA YIN, ,YE SHES GRUB PA LAS,
,PHYAG RGYA CHEN PO BSTAN PA'I LE'U STE DANG PO'O,, ,,SANGS RGYAS
LNGA YI NGO BO LAS, ,PHUNG PO LNGA NI RGYAL BAR BSHAD, ,KHAMS
RNAMS SPYAN

LA SOGS YIN TE, ,DE BAS SANGS RGYAS SKUR 'DOD DO, ,DE LTA YIN NA
SROG CHAGS KUN, ,SRID GSUM RTAG TU RDZOGS SANGS RGYAS, ,SANGS
RGYAS NYID PHYIR BYANG KUN DANG, ,THOS DANG SGOM PA DON MED DO,
,'JIG RTEN THAMS CAD SANGS RGYAS NA, ,PHONGS PA KUN KYANG MI
'BYUNG LA, ,

BDE DANG SDUG BSNGAL SGOM LA SOGS, ,GNOD PA DE LA YOD MA YIN,
,GAL TE SANGS RGYAS SKUR GYUR NA, ,MNGON SHES DRUG LA SOGS PA YI,
,SANGS RGYAS YON TAN 'BYOR PA YANG, ,CI PHYIR DE DAG MED PAR
'GYUR, ,GANG YANG DE LTAR MI SHES PA, ,DE NI RDZOGS SANGS JI LTAR

'GYUR; ,'GA' ZHIG DE LTAR SHES PA NI, ,'DI NI SANGS RGYAS 'GYUR
BA YIN, ,GANG ZHIG RIM GYIS BSLABS PA YI, ,SBYOR BAS SEMS NI 'JUG
'GYUR BA'I, ,RNAL 'BYOR BA NI SANGS RGYAS 'GYUR, ,GZHAN DAG SANGS
RGYAS 'GRUB PA MIN, ,GAL TE NGANG GIS SANGS RGYAS NA, ,

@41A *, ,BSLABS PA DGOS PA CI ZHIG YOD, ,RIGS PAR BCAS PA GOMS
BYA YIN, ,RIGS PA MED PAR GOMS BYA MIN, ,GAL TE MGON MED SKYE BO
'GA', ,RGYAL POR 'GYUR RO ZHES BSGOMS PAS, ,BSKAL BA BYE BA BRGYA
YIS KYANG, ,'DI NI RGYAL

PO THOB MI 'GYUR, ,GANG ZHIG LOG PA'I RTOG PAS NI, ,GDE [?] LA RGYAL
PO YOD MIN LTAR, ,DE BZHIN LOG PAR BSGOMS PA YIS, ,SANGS RGYAS
NYID DU 'GYUR MA YIN, ,RDZOGS SANGS RGYAS KYIS RGYUD RGYAL DU,
,PHUNG PO SKYE MCHED LA SOGS PA, ,DE NYID DAM TSIG SKAL LDAN

PAS; ,DE DANG DE MING GIS BSTAN PA, ,DRI CHEN RNAM SNANG ZHES
BSHAD DE, ,GCI BA DE BZHIN RDO RJE CHU, ,JI LTAR MO DBANG PADMA
STE, ,JI LTAR PHO DBANG RDO RJE YIN, ,GANG PHYIR LUNG DANG REGS
PA YI, ,RJES 'BRANG SMRA BAR MI NUS PAS, ,DE BAS GANG GIS LHA YI
SKU, ,SMRA BAR NUS

PA MA YIN NO, ,GAL TE BYAS PA'I LHA YI GZUGS, ,RDO RJE SEMS DPAR
GYUR NA GO, ,GANG PHYIR 'DUS BYAS LAS BYUNG BAS, ,BUM PA LA SOGS
BZHIN DU 'JIG ,DE BAS BYANG CHUB SPYOD PA NI, ,DU MA'ANG 'BRAS BU
MED PAR 'GYUR, ,GAL TE BYUNG NAS ZHIG GYUR NA, ,

BSGOM PA NYID NI DON CIR 'GYUR, ,YID KYI RANG BZHIN BYAS PA'I
GZUGS, ,JI LTAR 'DUS BYA YIN ZHES BSHAD, ,DE DANG DE NI JI LTAR
'JIG ,RMONGS PA'I RGYA MTSO KHYOD NYON CIG ,'DI RNAMS SEMS KYIS
BRTAG PA STE, ,DE YANG 'DUS BYAS MTSAN NYID NA, ,YID KYIS

BRTAGS PA GANG YIN DE, ,MI 'JIG PAR NI JI LTAR 'GYUR, ,PHYAG
DANG SKU MDOG YANG DAG LDAN, ,JI LTAR SNGON NAS RNAM BA ZHUGS PA,
,MA BYAS PA YI LHA YI SKU, ,GAL TE DE NYID DU BSGOM BYA, ,MA
SKYES NGO BOR GNAS PA STE, ,BSGOMS PAS DGOS PA CI ZHIG YOD, ,DE

'DRA'I GZUGS SU MA GYUR PAS, ,DE 'DRAR BDAG CES BSGOMS PAS NA,
,RNAL 'BYOR PA RNAMS GZUGS BSGOMS PA, ,DE 'DRA'I GZUGS SU GYUR PA
'AM, ,DE NI BDAG YIN ZHES BSGOMS PA, ,RNAL 'BYOR PA RNAMS GZUGS
BSGOMS BAS, ,BSGOM PA GNYIS SU

@41B 'DI RNAMS BRTAG ,DE 'DRAR BDAG NI 'GYUR RO ZHES, ,GANG TSE
BSAM GTAN GYIS BRTAGS PA, ,GANG TSE BSAM GTAN GSAL GYUR PA, ,LHA
RNAMS SU YANG DE SNANG 'GYUR, ,KHYOD KYIS RAS RIS SOGS GZUGS PA
LTAS, ,GANG TSE BSAM GTAN RNAM BSGOM PA, ,DE NI 'OD 'GYUR

BSAM GTAN GYIS, ,DE BZHIN SKYES PAR 'GYUR MA YIN, ,MA SKYES PA YI
LHA YI SKU, ,KHYOD KYIS BSAM GTAN GYIS BYIN NA, ,MNGON SHES THAMS
CAD 'BYUNG 'GYUR ZHING, ,DE GZUGS KYANG NI SKAD CIG DES, ,DE LTAR
KHYOD LA YANG DAG MED, ,BSAM GTAN GYIS NI

GANG DU 'ONGS, ,KHYED NYID KYIS NI BSKYED PA'I SKU, ,BCOS MA YIN
PAR CIS MA RTOGS, ,BDAG NYID DE YIN ZHES PHYOGS KYANG, ,GNYIS PA
DER NI YOD MIN TE, ,GRUB PA'I SGRUB PA YOD MIN NA, ,BSAM TAN
BRTAG PA JI LTA BU, ,KUN MKHYEN NYID NI THAMS CAD

MKHYEN; ,SLAR YANG THOB PAR MI BZHED DO, ,SANGS RGYAS MDZAD PA
KHYOD BYED NA, ,SANGS RGYAS NYID PAS BYED BCUG MED, ,DE LTAR YANG
DAG KHYED LA MED, ,JI LTAR LOG PAR RTOG PAR BYED, ,MA BYAS SANGS
RGYAS SKU GANG YIN, ,DE DAG YIN ZHES BYA DON MED, ,MA BYAS

PA YI LHA YI SKU, ,DE NI DE LTAR RNAM PAR DPYAD, ,GZUGS NI YIN
PAS BUM SOGS YIN, ,MA BYAS DE SMRA NUS MA YIN, ,DE BAS 'GRO BA'I
MGON PO YIS, ,BYIS PA RNAMS KYIS RTOGS PA'I PHYIR, ,SKU YI MI
RTAG STON MDZAD PAS, ,MYA NGAN 'DAS PA GNYIS BSTAN MDZAD,,

DE BAS SANGS RGYAS SKUR LDAN PAR, ,'JIG RTEN GAR YANG 'BYUNG MA
YIN, ,SANGS RGYAS SKUR NI RAB SGRUB PHYIR, ,GZUGS KYI BSGOM PAR
BYA BA MIN, ,JI LTAR SANGS RGYAS GZUGS MED BA'I, ,RIG PA BEMS
PO'I BDAG NYID NYON, ,YUL NA GNAS GYUR GZUGS CAN NI, ,

MNGON SHES DRUG TU JI LTAR 'GYUR, ,'JIG RTEN KHAMS NI THAMS CAD
NA, ,GZUGS LA SOGS PA'I SKYE MCHED RNAMS, ,MIG GI SKYE MCHED LA
SOGS PA, ,DE RNAMS DER NI 'ONGS MA YIN, ,GANG TSE MIG LA SOGS PA
YI, ,'GRO BA DMIGS PAR MI 'GYUR NA, ,

@42A *, ,DE RNAMS JI LTAR PHRAD PAR 'GYUR, ,MA PHRAD PA NI KUN
RIG MIN, ,SONG NAS SHES PAR 'GYUR ZHE NA, ,RIM GYIS SHES PAR JI
LTAR NUS, ,SHES BYA DU MA'I NGO BO BAS, ,THAMS CAD MKHYEN PA DE
'DRA MED, ,SANGS RGYAS SPYAN LA SOGS PA YIS, ,DE BAS

DGONGS PA YOD MA YIN, ,MIG SOGS DBANG PO MA GTOGS PA, ,LUS GZHAN
DMIGS PAR MI 'GYUR RO, ,GZUGS BRNYAN LTA BUR SEMS MED PAR, ,SANGS
RGYAS SKUR NI SHES BYAS NAS, ,GANG PHYIR YANG DAG RIG MED PAS,
,SANGS RGYAS SKU NI KUN MKHYEN MIN, ,

BRTZER LDAN RNAMS KYIS LHA YI SPYAN, ,SANGS RGYAS RNAMS LA MNGA'
BAR BSHAD, ,LHA YI SNYAN NI THAMS CAD MNGA', ,JI LTAR THAMS CAD
MKHYEN TE MIN, ,GAL TE YE SHES KYIS MKHYEN NA, ,DE TSE SANGS
RGYAS SKUS CI BYA, ,SKUR GNAS YE SHES DER RIG PAS, ,DE BAS SKU NI

KUN MKHYEN YIN, ,SKU LAS THA DAD THA DAD MIN, ,SANGS RGYAS RNAMS
KYIS YE SHES NI, ,SKU DANG YAN LAG LDAN ZHE NA, ,MYA NGAN 'DAS
NAS DE YANG 'JIG ,LUS NI 'JIG PA'I CHOS CAN PAS, ,YE SHES KYANG
NI 'JIG PAR 'GYUR, ,DE BAS SANGS RGYAS YE SHES

SKU, ,'JIG PAR RIGS PA MA YIN NO, ,YE SHES LUS LA GNAS GYUR PA,
,SKU MED PAS NA KUN MKHYEN MIN, ,RTEN 'BREL LAS BYUNG YE SHES DE,
,DE BAS 'JIG PA NYID DU 'GYUR, ,NYAMS 'GYUR YE SHES SKU RNAMS NI,
,THAMS CAD MKHYEN NYID MI RIGS SO, ,

DE BAS SANGS RGYAS SKU DAG NI, ,THAMS CAD MKHYEN PAR BYA BA MIN,
,YE SHES LAS GZHAN PHYOGS LA YANG, ,SANGS RGYAS SKUR NI JI LTAR
'GYUR, ,'DI LTAR SANGS RGYAS GZUGS BRNYAN DU, ,DE LTAR RNAL 'BYOR
SMRA BA'I RIGS, ,GANG ZHIG 'JIG RTEN RMONGS PA

RNAMS; ,GZUGS GANG BSAM PAR 'DOD PA NI, ,SANGS RGYAS YE SHES RAB
BSGRUB PHYIR, ,NAM MKHA' ZA BAR 'DOD PA YIN, ,'GRO LA SNYING RJE
DMAN PA DANG, ,THABS DANG SHES RAB RNAM SPANGS PA, ,ZAB CING RGYA
CHE'I CHOS RNAMS LA, ,DE RNAMS BLO GROS YOD MA

@42B YIN; ,DE LTA'I CHOS DANG BRAL BA NI, ,PHAN CHUN DAG NI RGYUG
PA NI, ,CHOS LA RMONGS RNAMS SMYON PA BZHIN, ,G-YANGS DAG TU
LTUNG 'GYUR BA, ,DE DAG KUN LA KHYAD PAR DU, ,SNYING RJE CHEN PO
BYA BA STE, ,YANG DAG YE SHES NYER SHES PAS, ,DE LA BRNYAS PA
RIGS MA YIN,,

YE SHES GRUB PA LAS GZUGS SU BSGOM PA DGAG PA STE LE'U GNYIS
PA'O,, ,,DE LTAR GZUGS SU BSGOM PA YIS, ,RDO RJE SEMS DPA' MI
'GRUB STE, ,RNAM BCAS RTOG PAS KYANG DE BZHIN, ,RDO RJE SEMS DPA'
MI 'GRUB BO, ,RNAM NYID YE SHES DE YIN

BAS; ,RNAM PA LAS NI THA DAD 'GYUR, ,'ON TE RNAM PA YE SHES
'GYUR, ,DE LTAR 'DI NI MI RIGS SO, ,RNAM PA YE SHES DE MIN TE,
,SHES LA RNAM PA NYID MED DE, ,DPER NA BUM PA MKHAR MI 'GYUR,
,MKHA' YANG BUM PAR MI 'GYUR RO, ,GZUGS MED

GZUGS SU MI 'GYUR TE, ,GZUGS MED GZUGS CAN YOD MA YIN, ,YE SHES
GZUGS NI MED PAR GRAGS, ,RNAM PA GZUGS CAN YIN PAR BSHAD, ,JI
LTAR DE NYID GZHAN MIN NYID, ,'GYUR BA YIN ZHES BRTAG PAR BYA,
,RNAM PA YE SHES NYID YIN ZHES,,

RTOG PA 'DI YANG MI RIGS SO, ,NGES PAR GZHAN DU THAL 'GYUR BA,
,MDO TZAM DU NI MNYAN PAR GYIS, ,GAL TE RNAM DE SHES MIN NA,
,'DUS BYAS NYID DU THAL BAR 'GYUR, ,NGO BO 'DUS MA BYAS 'GYUR BA,
,BYIS PA RNAMS LA YOD MA YIN, ,BYAS PA NYID DANG RNAM

'JIG NYID, ,SANGS RGYAS YE SHES JI LTAR 'GYUR, ,THOG MTHA' MED
CING ZHI BA ZHES, ,DE BZHIN GSHEGS PA RNAMS GSUNGS LA, ,DE SRAS
SKAL BA CHEN PO YANG, ,YE SHES 'DUS BYAS MIN ZHES GSUNGS, ,DE KUN
SGYU MA LTA BU DANG, ,MIG YOR LTA

BUR NGES BSHAD DE, ,SKYE DANG 'GAG PA MED PA DANG, ,YE SHES SU DE
CIS MI 'GYUR, ,MIG GI RNAM SHES ZHES BYA GANG, ,YE SHES SU NI DE
MI RTAG ,'GYUR BA NYID DU THAL 'GYUR NA, ,SANGS RGYAS YE SHES
GZHAN DU MIN, ,YE SHES DE NI MI 'GYUR BAR, ,

@43A *, ,SANGS RGYAS KUN GYIS RAB GSUNGS TE, ,DE BAS GCIG PA NYID
DU YANG, ,NGES PAR SMRA BA RIGS MA YIN, ,SHES PA'I RAB TU SNANG
DE YIN, ,YE SHES DAG TU DE MI BRTAG ,SO SOR SNANG BA DGAG PA LAS,
,YE SHES CI PHYIR DGAG MI 'GYUR, ,

DE BAS GCIG PA NYID MI 'GRUB, ,TSIG DE SHIN TU NGES YIN NA, ,CI
PHYIR DE DAG GCIG NYID DU, ,KHYED NI YONGS SU RTOG PAR BYED,
,LUNG DANG RIGS PA DANG 'GAL BAS, ,RNAM PA KUN DU 'BRAS BU MED,
,YE SHES DE NYID RNAM PAR SHES, ,DE LTAR YANG NI MI

RIGS SO, ,RNAM PA LAS NI THA DAD MED, ,SHES PA'I SHES NYID MI
RIGS TE, ,SHES BYA LAS NI SHES 'GYUR GYI, ,SHES BYA MED PAR MA
YIN NO, ,GAL TE SHES PA THA DAD 'GYUR, ,YE SHES SU NI RTAG NA GO
,RNAM PA THA DAD GYUR PA NI, ,YE SHES NYID LAS GNAS

MED YIN, ,YE SHES 'BYUNG BA'I DUS SU YANG, ,RNAM PA KUN DU MI
'BYUNG LA, ,RNAM PA'ANG KUN DU 'BYUNG BA NA, ,YE SHES NYID NI MI
RIGS SO, ,DPER NA BUM PA RDZOGS PA LA, ,SNAM BU 'BYUNG BA MED PA
BZHIN, ,THA DAD PA YI CHOS RNAMS NI, ,JI LTAR 'JIG RTEN

DAG NA SNANG, ,BU NI MA SKYES PA DAG NI, ,GZHAN DAG GIS NI GANG
YIN PAS, ,MO GSHAM BU LDAN 'JIG RTEN NA, ,RGYU DANG MI RGYU GANG
YANG MED, ,BU DANG BCAS PA'I LHA SBYIN NI, ,GANG TSE RANG GI BUR
BCAS NA, ,GZHAN DAG GIS NI BU YIN KYANG, ,BU DANG BCAS

PA RIGS MA YIN, ,DE BZHIN YE SHES GNAS MED NI, ,RNAM BCAS YIN PAR
JI LTAR 'DOD, ,GANG LA LTOS NAS YE SHES NI, ,GANG GIS DE NI RNAM
BCAS 'GYUR, ,YE SHES RNAM BCAS YIN ZHES PA, ,RNAM PA DANG BRAL MA
YIN TE, ,RNAM PA DANG BRAL YE SHES

NI; ,RNAM BCAS NYID DU JI LTAR 'GYUR, ,RNAM PA DANG BCAS GANG YIN
PA, ,DE NI RNAM BCAS NYID YIN NA, ,RNAM PA KUN LAS RNAM GROL
BA'I, ,JI LTAR SANGS RGYAS YE SHES 'GYUR, ,GAL TE RNAM PA NYID
KYANG NI, ,'DI NI RNAM BCAS NYID 'GYUR NA, ,SANGS

@43B RGYAS YE SHES MED PAR YANG, ,SANGS RGYAS SU KHYED CIS MI
'GYUR, ,KUN MKHYEN MIN TE YE SHES MIN, ,YE SHES THA DAD PAR RAB
BRTAGS, ,DE BAS RNAM BCAS YE SHES LA, ,DNGOS GRUB RIGS PA MA YIN
NO, ,GAL TE RNAM PA MED PAS NI, ,RNAM PA DANG BCAS

NYID 'GYUR NA, ,SANGS RGYAS GDUNG LA RAB 'JUG PAS, ,DE DANG PHRAD
PA MA MTHONG NGO, ,GZUGS CAN YANG DAG MI SBYOR TE, ,GZUGS MED PA
LA RNAM KUN MIN, ,DPER NA NAM MKHA' BUM PA DANG, ,YANG DAG SBYOR
BAR MI 'DOD LTAR, ,DE NI RNAM PA DANG LDAN YANG, ,

DE NI RNAM BCAS 'GYUR MA YIN, ,LTOS DANG BCAS PAS RNAM 'JIG NYID,
,TSOGS PA MAD PA DAG TU 'GYUR, ,TSOGS PA LAS BYUNG GANG YIN TE,
,SANGS RGYAS YE SHES 'GYUR MA YIN, ,GANG TSE YE SHES 'DUS BYAS
PAS, ,RNAM BCAS YIN PAR MI 'GRUB BO, ,GAL TE

RNAM PA YE SHES DAG ,GZHAN NYID DAG TU 'GYUR NA NI, ,DE LTAR PHAN
TSUN LTOS PA DAG ,YE SHES SU NI JI LTAR 'GYUR, ,RNAM PA SHES LAS
THA DAD PAR, ,GAL TE DE LTAR RTOGS NA NI, ,DE RNAMS SHES PA LAS
GZHAN PAS, ,SHES MED NYID DU THAL BAR 'GYUR, ,

GANG ZHIG RNAM PA LAS GZHAN NYID, ,DE BAS RNAM PA MED 'GYUR NA,
,SHES DE RNAM PA MED PAR NI, ,CI PHYIR DE LTAR RTOGS MI BYED, ,YE
SHES GRUB PA LAS RNAM PA DANG BCAS PA'I YE SHES DGAG PA STE LE'U
GSUM PA'O,, ,,JI LTAR RIGS PAS RNAM BRTAGS

PA; ,RNAM PA DANG BCAS RAB BKAG NAS, ,RNAM MED NYID KYANG MI
'GRUB PA, ,DE LTAR DU NI BRJOD PAR BYA, ,GAL TE RNAM PA MED NA
YANG, ,YE SHES 'GYUR BA RNAM RTOGS NA, ,RNAM PA DANG NI RNAM BRAL
BA, ,'DIS CI RIG NA KUN RIG YIN, ,KUN MKHYEN DE LA YOD

MIN ZHING, ,YE SHES ZHES BYA RTOG PA NYID, ,RNAM PA THAMS CAD MI
GZIGS PAS, ,BEMS PO NYID DU THAL BAR 'GYUR, ,BEMS MED RTOGS PA'I
NGO BO NI, ,RNAM PA MED PA YIN PAR BSHAD, ,GANG ZHIG BDEN NA
THAMS CAD RIG, ,YANG DAG MA YIN JI LTAR RIG ,

@44A *, ,RNAM RTOG KUN LAS NGES GROL ZHING, ,CHOS RNAMS THAMS CAD
BDAG MED PAR, ,DE LTAR MKHYEN YE SHES DE, ,BRDZUN PAS JI LTAR RIG
PAR 'GYUR, ,SGYU MA 'DRA SOGS DPE RNAMS KYIS, ,CHOS RNAMS THAMS
CAD RAB RTOGS TE, ,'GRO LA

PHAN PHYIR DE DANG DER, ,SANGS RGYAS THAMS CAD STON PAR MDZAD,
,SGYU MA LA SOGS DPE GANG ZHIG ,LOG PAR RTOG PAS BRTAGS PA STE,
,NGO BO NYID KYIS YOD MIN NA, ,KUN MKHYEN DE NI JI LTAR MKHYEN,
,RI BONG RVA DANG DE BZHIN DU, ,MO GSHAM BU LTAR MI RIGS TE, ,

DNGOS PO MED PAR JI LTAR RIGS, ,DE BAS RNAM PA MED PAR 'GYUR,
,SGYU MA LA SOGS DPE RNAMS NI, ,SRAS BRAS RGYAL BAS BSTAN MDZAD
PA, ,DNGOS PO MED PAR BRTAGS PA TZAM, ,THAMS CAD DU NI 'GAG PA
MIN, ,DPE NYID DANG NI MTSUNGS PA RU, ,RNAM PA

KUN DU CHOS BSHAD NA, ,BSGRUB BYA YIN PAS THAMS CAD DU, ,DPE NYID
DU NI MI 'GYUR RO, ,DPER NA SKYES BU SENG GE YI, ,DPE NI 'JIG
RTEN LA YOD PA, ,DPE SOGS YON TAN LDAN PA STE, ,'JUG PA LA SOGS
YOD MA YIN, ,DE BAS DNGOS PO THAMS CAD NI, ,NGO BO NYID KYIS

THAMS CAD MIN, ,LUNG DANG RIGS PA'I RJES 'BRANGS TE, ,SKYES BU
MCHOG GIS RTOGS PAR BYA, ,DE NAS KHYED KYIS GANG SMRAS PA, ,BYIS
PA BRID PA'I THABS YIN GYI, ,'GRO BA 'DOD PA'I BSAM PA YIS, ,BDEN
PAR SMRAS PA DE MA YIN, ,JI LTAR RI BANG RVA DANG NI, ,

DE BZHIN MO GSHAM BU LTA BUR, ,DNGOS PO THAMS CAD GANG DU YANG,
,RGYAL BAS DNGOS MED MA GSUNGS SO, ,GAL TE GZUGS SOGS DNGOS PO
RNAMS, ,RNAM PA KUN DU YOD MIN NA, ,SANGS RGYAS THUGS RJE'I BDAG
NYID KYIS, ,LHA YI SPYAN NI JI LTAR 'GRUB, ,LHA YI

SNYAN SOGS THAMS CAD KYANG, ,DE BZHIN DU NI YOD MIN PAS, ,MNGON
PAR SHES PA MED PA'I PHYIR, ,DE BAS KUN MKHYEN MED PAR 'GYUR,
,RNAM PA MED PA'I YE SHES NI, ,SANGS RGYAS SKU LA YANG DAG LDAN,
,MNGON SHES THAMS CAD 'JUG 'GYUR BA, ,THAMS CAD

@44B RIGS PA JI LTAR MED, ,GZUGS LA SOGS PA'I SKYE MCHED NI, ,MIG
LA SOGS PAS SHES PA STE, ,SEMS DANG BCAS PAS RJES MYONG BA, ,DE
LTAR 'JIG RTEN DAG NAG NAS, ,GZUGS SOGS YOD PA MA YIN TE, ,KHYOD
NYID KYIS NI MA SMRAS SAM, ,GAL TE DNGOS PO MED PA

YIS; ,PHRAD PA JI LTAR RAB TU BRTAG ,GAL TE DNGOS MED PHRAD GYUR
NA, ,'DI 'DRA KHYED SMRA RIGS MA YIN, ,'DI NYID RNAM KUN DNGOS PO
MED, ,DE DANG PHRAD PA JI LTAR 'DOD, ,SBYOR MED GYUR KYANG YE
SHES NI, ,SMON LAM DBANG GIS DE BZHIN DU, ,GDUL BYA'I DBANG NI JI
BZHIN

DU; ,SEMS CAN RNAMS KYI DON MDZAD DO, ,GANG TSE 'DI YANG MI
MKHYEN NA, ,'GRO BA'I DON NI JI LTAR MDZAD, ,RIGS PA MED PA KUN
MKHYEN MIN, ,SEMS CAN SDUG LA THUGS RJE MED, ,YID BZHIN NOR BU
MCHOG BZHIN DU, ,SMON LAM DBANG GIS SEMS CAN DON, ,MDZAD

CES PA NI RIGS MA YIN, ,'DI NI YOD PA SNANG BAR 'GYUR, ,SEMS CAN
KUN DON LEGS BSGRUB PHYIR, ,GANG TSE NGES PA NYID 'GYUR BAS, ,YE
SHES YID BZHIN NOR BU BSHAD, ,BEMS PO'I BDAG NYID MA YIN NO,
,GANG DU MA MTHONG MA BYAS KYANG, ,RANG GI YE SHES KYIS

BRTAGS PA, ,BDAG NI KUN MKHYEN 'GRO BA'I BDAG ,'GYUR ZHES PA DE
CI PHYIR BYA, ,YANG DAG BYANG CHUB SEMS BSKYED PAS, ,LEGS PAR
TSOGS KUN BSAGS NAS NI, ,SPRO CHEN RTOGS DANG BRTZON 'GRUS KYIS,
,BSGOM DANG BSAM PA LA SOGS PAS, ,DA MA CHOS MNYAN LA

SOGS BA LA, ,SDUG BSNGAL RNAMS KYI DGOS MED DE, ,SNGON MED PA NI
'BYUNG BA MED, ,SNGAR GNAS PA YANG 'JIG PAR 'GYUR, ,SANGS RGYAS
NYID NI 'DI 'DREN, ,MA LUS THAMS CAD DON MED DO, ,'CHI LA SOGS
PA'I 'JIG LAS GROL, ,DMYAL SOGS GNOD BA RNAMS LAS

THAR; ,SDUG MI SDUG SOGS SDUG BSNGAL SOGS, ,BRAL BA BEMS PO'I
BDAG NYID GANG, ,CHOS KUN NGO BO NYID MKHYEN PA, ,KUN MKHYEN ZHES
NI NGES PAR BSHAD, ,RANG BZHIN MKHYEN PA'I KUN MKHYEN ZHES,
,RDZOGS PA'I SANGS RGYAS NYID BSHAD CES, ,THAMS CAD

@45A *, ,MNGON SUM MKHYEN PAS NA, ,DES NA KUN MKHYEN ZHES BSHAD
DO, ,NYES NA 'KHOR BAR 'KHOR 'GYUR ZHING, ,DMYAL BA'I SDUG BSNGAL
DAG DANG NI, ,'KHOR LOS SGYUR SOGS BDE BA RNAMS, ,'DI NI NGES PAR
THOB KYANG BLA'I, ,YE SHES GRUB PA LAS RNAM

PA MED PA DGAG PA STE LE'U BZHI PA'O,, ,,DE LTAR NYES PA'I TSOGS
GYUR PAS, ,DE BAS RNAM MED DE MA YIN, ,DE NAS SEMS MED DE NYID
NI, ,DA NI RAB TU BSHAD PAR BYA, ,SHIN TU RMONGS SKABS YE SHES
NI, ,RNAL 'BYOR PA NI LA LA 'DOD, ,RMONGS PA BSGOMS PAS

RMONGS PA NI, ,TSUL NGAN RNAMS KYIS THOB PAR 'GYUR, ,THAMS CAD
RGYU DANG MTSUNGS PA YI, ,'BRAS BU 'JIG RTEN LAS SPYOD DE, ,KO tA
PA LAS 'BRAS SKYE BA, ,GANG LA'ANG YOD PA MA YIN NO, ,DE BAS MI
RTOG YE SHES NI, ,LDAN PA MED PAR SHES PAR BYA, ,YE SHES

NYID KYIS MI RTOG NYID, ,GZHAN DU RIGS PA MA YIN NO, ,YE SHES MI
RTOG NYID DU NI, ,DE BZHIN GSHEGS PAS BDEN GSUNGS TE, ,YE SHES
KYIS NI RMONGS PA DAG ,MI RTOG NYID DU MA GSUNGS SO, ,SANGS RGYAS
YE SHES LHUN GRUB PAS, ,DE BAS MI RTOG PAR BSHAD DO, ,

BSAM PA'I DBYE BA YOD MIN GYI, ,SEMS MED 'GYUR BA MA YIN NO, ,MI
RTOG 'DI NI MI SHES PAR, ,GANG DU YANG NI MA GSUNGS SO, ,CHOS LA
NYES PA YOD MIN PAS, ,DE NYID GZHAN DU RTOG PA YIN, ,KUN MKHYEN
THAMS CAD GZIGS PA DANG, ,SEMS CAN KUN DON

GRUB PA PO, ,THUGS RJE LDAN PA'I 'GRO MGON GYIS, ,DE NANG DER NI
STON MDZAD PA, ,RNAM PAR MI RTOG TZAM NYID DU, ,GAL TE DRAN PAR
BYAS NA NI, ,GANG TSE 'DI DAG THAMS CAD KYANG, ,CI YI PHYIR NA
DRAN MA GYUR, ,GNYIS KA'I DON DANG RNAM BRAL BAS, ,SHES MIN KUN

MKHYEN PA YANG YIN, ,LOG BA'I SHES PA RMONGS RNAMS KYIS, ,YE SHES
'DIR NI RAB TU BKAG ,YE SHES GRUB PA LAS RMONGS PA BSGOM PA DGAG
PA STE LE'U LNGA PA'O,, ,,DBUGS 'BYUNG MA YIN RNGUB MIN NI, ,DE
NYID GRUB BA RIGS PA MIN, ,DE GNYIS DBUS NA 'ANG YOD

@45B MA YIN, ,RLUNG GI DE NYID JI LTAR 'GYUR, ,DBUS NA'ANG CUNG
ZAD YOD MIN NA, ,JI LTAR DE NYID DAG TU 'GYUR, ,GAL TE RLUNG NI
DE NYID 'GYUR, ,SBUD PA YANG NI 'GYUR DU 'ONG, ,JI LTAR 'GA' ZHIG
SPUD 'BYUNG PA, ,SBUD PA RLUNG GIS 'THOR BA DANG, ,DE BZHIN 'DREN
PA DAG KYANG

BYED; ,LUS KYANG YID KYIS DE BZHIN NO, ,RLUNG LAS 'BUD PA 'GA'
MED CING, ,DE BZHIN RLUNG YANG 'BUD PA YIN, ,LUS KYI 'BUD PA GANG
YIN DANG, ,SBUD PA 'BUD PAR BYED PA DAG , DE DAG KHYAD PAR MA
MTHONG STE, ,DE NYID MTHONG BA'I RNAL 'BYOR PAS, ,'BUD PA YI NI
BYA BA

MIN; ,MING DANG YID KYANG MTSUNGS PA YIN, ,DBUGS RNGUB DBUGS 'BYIN
RLUNG DAG GIS, ,RLUNG DANG SBUD PA MTSUNGS PA YIN, ,SBUD LDAN DE
NYID JI BZHIN DU, ,LUS KYI RLUNG YANG DE BZHIN 'GYUR, ,GANG TSE
LUS KYI RLUNG DE NYID, ,SGO RNAMS KUN NAS 'BYUNG 'GYUR BA, ,DE
NYID

RIG PAS BSHAD RIGS NA, ,RLUNG DANG KHYAD PAR MED PA YIN, ,MNGON
PAR RMONGS SHING LAM LAS NYAMS, ,LOG PA'I DON NI RAB BSGOMS PA,
,DE DAG BDE 'GROR MI SKYE STE, ,DMYAL BAR GCIG PUR 'GRO BA NYID,
,YE SHES GRUB PA LAS DBUGS RNGUB PA DANG 'BYUNG BA'I DE KHO NA
NYID

DGAG PA STE LE'U DRUG PA'O,, ,,DBANG PO GNYIS BYUNG BDE BA NI,
,DE NYID YIN ZHES SKYE NGAN SMRA, ,DE NI BDE BA CHEN YIN ZHES,
,RGYAL BA MCHOG GIS MA GSUNGS SO, ,RTEN CING 'BREL 'BYUNG LAS
SKYES PA, ,GANG DU'ANG DE NYID SHES MI 'GRUB, ,GANG PHYIR 'DI DE
THAMS CAD DU, ,

NGO BO NYID KYIS YOD MA YIN, ,BDE GSHEGS KUN GYI YE SHES NI,
,RANG NYID NGO BO NYID MKHYEN PA'O, ,BDE BA KUN GYI GTZOR GYUR
PAS, ,BDE BA CHEN PO ZHES BSHAD DO, ,BDE CHEN MI RTAG MA YIN TE,
,BDE BA CHEN PO RTAG TU RTAG ,MTSUN KHUNG G-YA' PHRUGS LAS BYUNG
BA'I, ,

CI YI PHYIR NA BDE CHEN MIN, ,CHAGS DANG MNYAM PA'I BDE MED DE,
,DE NI RGYAL BA RNAMS LA PHUL, ,'DOD BA'I DON KUN LONGS SPYOD
CING, ,SMAD PA DAG TU MI BYA ZHES, ,RNAL 'BYOR NI RGYUD NI THAMS
CAD LAS, ,RDO RJE SEMS DPAS GSUNGS PA NI, ,RNAL 'BYOR PA YI SEMS
BDE

@46A *, ,PHYIR; ,DON DAM PA YI DE NYID MIN, ,YE SHES GRUB PA LAS
BDE BA CHEN PO SMRA BA DGAG PA STE LE'U BDUN PA'O,, ,,BDE BA
MYONG BA BKAG PAS NA, ,DE BAS YANG DAG YE SHES MED, ,RMONGS BCAS
RNAMS KYIS BRTAGS PA YIS, ,DE NYID THAMS

CAD LOG PA YIN, ,MKHAS PA YIS NI THAMS CAD KYANG, ,RANG BLO NYID
KYIS BKAG PA YIN, ,JI LTAR YANG DAG DE NYID RNYED, ,DE DAG DA NI
BSHAD PAR BYA, ,SEMS CAN BLO GROS CHUNG BA DANG,, BSOD NAMS CHUNG
ZHING BRTZON ZHAN NYAMS, ,DE BZHIN GSHEGS PA THAMS

CAD KYIS, ,YE SHES MCHOG RNAMS JI LTAR THOB, ,SANGS RGYAS KUN
GYIS GSUNGS PA DAG ,DE 'DIR RIM GYIS BSHAD PAR BYA, ,PUS MO GNYIS
NI SA DAG LA, ,LEGS PAR RAB TU BZHAG NAS SU, ,LUS BSRANG THAL MO
SBYAR BYAS TE, ,DAD PAS 'DI SKAD BRJOD PAR BYA, ,

STON PA 'JIG RTEN 'BYUNG GYUR DANG, ,MA 'ONGS PA NA 'BYUNG 'GYUR
DANG, ,DA LTAR BYUNG BAR RTOGS PA NYID, ,DAM CHOS STON PAR MDZAD
PA DANG, ,GANG YANG DE NYID STON MDZAD PA'I, ,SANGS RGYAS KUN LA
BDAG PHYAG 'TSAL, ,DE LA BDAG NI NYIN MTSAN DU, ,MCHOD CING
BSNYEN

BKUR LAS KYI PHYIR, ,SANGS RGYAS KUN GYI BDAG NYID NI, ,GTZO BOS
BZHES PAR MDZAD DU GSOL, ,MCHOD PA'I KHYAD PAR THAMS CAD KYANG,
,NAM MKHA'I KHAMS KYI MTHAS GTUGS PAR, ,TSAD MED PA NI YONGS
BZUNG STE, ,CHOS KYI DBYINGS LAS YANG DAG 'BYUNG, ,

BSAM GYIS MI KHYAB SNA TSOGS MCHOG , 'DAS DANG MA 'ONGS PA KUN
DANG, ,RDO RJE SEMS DPA'I RNAM 'PHRUL GYIS, ,'GRO BA'I BLA MA
MCHOD PAR BGYI, ,SDIG PA RNAMS NI KUN 'BYUNG BA, ,'GRO LA PHAN
PHYIR THAMS CAD KYANG, ,SO SOR BSHAGS SHING SLAR YANG NI, ,MI

BGYID SDOM PA SLAR YANG NOD, ,SANGS RGYAS KUN GYI BSOD NAMS GANG,
,DE SRAS BLO GROS LDAN PA DANG, ,RANG RGYAL RNAMS DANG NYAN THOS
DAG ,GANG GZHAN LUS CAN THAMS CAD KYI, ,SKYE BA KUN DU GANG BYAS
PA, ,BDAG GI DANG NI GZHAN RNAMS KYANG, ,YANG DAG DGA' BA'I

@46B SEMS KYIS NI, ,BSOD NAMS KUN LA RJES YI RANGS, ,PHYOGS BCU
KUN NA YANG DAG BZHUGS, ,CHOS KYI DE NYID SHING RTAR BZHUGS,
,THUGS RJE CHE DANG LDAN PA'I THUGS, ,CHOS STON PA LA MKHAS PA
RNAMS, ,DE RNAMS CHOS NI STON PAR MDZAD, ,BDAG NI RAB TU BSKUL

BAR 'TSAL, ,'GRO KUN SANGS RGYAS GYUR PA NI, ,THAMS CAD JI SRID
GNAS GYUR PA, ,SEMS CAN KUN DON MDZAD PA PO, ,MGON PO DE SRID
BZHUGS NAS NI, ,NAM YANG MYA NGAN MI 'DA' BAR, ,THAL MO SBYAR NAS
GSOL BAR 'TSAL, ,LUS NGAG YID KYIS BSOD NAMS

NI; ,BGYIS SAM BGYID DU STZAL BA'AM, ,RJES SU YI RANG YANG RUNG,
,DES NI 'JIG RTEN KUN MKHYEN SHOG ,SANGS RGYAS KUN GYI DKYIL
'KHOR DANG, ,BYANG CHUB SEMS DPA' NYID LA YANG, ,DUS GSUM DU NI
CI NUS PAR, ,ME TOG LA SOGS PA RNAMS KYIS MCHOD, ,BDUD

RTZI LNGA DANG BSRES BYAS PA 'ANG, ,GAL TE MA BSRES BRTAGS PA
RNAMS, ,RTOG KUN RNAM GROL BDAG NYID CAN, ,DAM TSIG LA SOGS GZUNG
BAR BGYI, ,DE NYID BSDUS SOGS RGYUD RNAMS LAS, ,GSUNGS PA'I DAM
TSIG SNGOM PA RNAMS, ,SROG CHAGS GSAD PAR MI

BYA'O, ,MA BYIN PAR YANG MI BLANG ZHING, ,'DOD PA LOG PAR MI
SPYOD LA, ,BRDZUN DU SMRA BAR MI BYA'O, ,NYES PA KUN GYI RTZAR
GYUR PA'I, ,CHANG NI RNAM PAR SPANG BAR BYA, ,PHRA MA DE BZHIN
DAG RTZUB DANG, ,'KHYAL PA'I TSIG RNAMS SMRA BA DANG, ,MA RIG
SEMS CAN

LA SDANG DANG, ,LOG PAR LTA BA 'ANG KUN DU SPANG, ,SNGON DU SEMS
NI BSKYED BGYI ZHING, ,MYA NGAN 'DAS LA DGOD PAR BGYI, ,TING
'DZIN YAN LAG DE THAMS CAD, ,SNGOM PA'I MCHOG NI GZUNG BAR BGYI,
,BSOD NAMS KUN GYI 'BYUNG GNAS CHE, ,BYANG CHUB SEMS KYANG DE

BZHIN BSKYED, ,BDAG GIS SEMS CAN 'DI DAG KUN, ,KUN MKHYEN SA LA
GZHAG PAR BGYI, ,'DI KUN SDUG BSNGAL SEL MDZAD CING, ,PHUN SUM
TSOGS PA KUN STER BA, ,BYANG CHUB LAM NI STON PA PO, ,THUGS RJE
CAN DU BDAG GYUR CIG ,LUS

@47A *, ,CAN KUN LA MNYAM NYID KYI, ,YANG DAG SEMS NI LEGS BSKYED
PA, ,BYANG CHUB SEMS SU 'DI SHES BYA, ,GZHAN DU NI LOG PAR 'GYUR,
,GANG TSE MI MNYAM NYID GNAS PA, ,BYANG CHUB SEMS SHES DE MI BYA,
,THOG MTHA' DBUS DANG BRAL BA YI, ,

YE SHES DE NI SKYE MI 'GYUR, ,SANGS RGYAS RDO RJE 'DZIN BCAS KUN,
,DE LA BYIN GYIS RLOB MI MDZAD, ,LHA LA SOGS PA THAMS CAD KYANG,
,DE NI BSRUNG ZHING RNAM PAR SDANG, ,DE BAS THAMS SHES RNAL 'BYOR
PAS, ,SEMS CAN KUN GYI GNYEN GCIG PAS, ,RNAM PAR SLU

PA MED PA'I SEMS, ,DES NA BRTAN PA BSKYED PAR BYA, ,'DI BYAS PAS
NI RDZOGS SANGS RGYAS, ,DGYES PA'I BDAG NYID CAN KUN MNYES,
,STOBS CHEN PHA ROL GNON PA RNAMS, ,BYIN GYIS RLOB PA RAB TU
MDZAD, ,BDUD DANG BGEGS LA SOGS PA YANG, ,GLAGS SKABS

TSOL BAR MI BYED CING, ,PHYAG NA RDO RJE LA SOGS PA, ,DGYES LAS
RTAG TU SRUNG BAR MDZAD, ,SDIG PA THAMS CAD RNAM DAG PA, , MI YI
SKYES BUS THOB PAR 'GYUR, ,BSOD NAMS THAMS CAD SKYED PA DANG,
,YANG DAG YE SHES 'CHANG BAR 'GYUR, ,GZHAN DU DE NYID 'BYUNG BA
NI, ,

RNAM PA KUN DU MI 'GYUR RO, ,DE BAS THOG MAR SBYOR SHES SHING,
,YE SHES THOB PAR 'DOD PA DANG, ,TSE 'DI NYID LA GRUB DON DU,
,'TSE BA MED PA NYID PHYIR DANG, ,BGEGS RNAMS THAMS CAD ZHI PHYIR
DANG, ,TSE DANG NAD MED 'PHEL BA NI, ,'BRAS BU 'DOD PA'I RNAL

'BYOR PAS, ,DE BAS NGES PAR BYA BA YIN, ,SANGS RGYAS RDO RJE
'DZIN KUN GYIS, ,SNA TSOGS RGYUD DU BSTAN PA NI, ,LAM 'DIR GNAS
PA'I RNAL 'BYOR PAS, ,YAR NGO'I ZLA BA JI BZHIN DU, ,RIM GYIS
YANG DAG 'PHEL 'GYUR GYI, ,NAM YANG ZAD PAR MI 'GYUR RO, ,

BRTZON 'GRUS DMAN PA LA LA ZHIG ,SANGS RGYAS NYID THOB MA GYUR
NA, ,'KHOR LOS SGYUR RGYAL BDE BA NI, ,SKYE BA KUN DU THOB PAR
'GYUR, ,SANGS RGYAS KUN GYI BSOD NAMS GANG, ,PHYOGS DUS KUN NA
YOD PA RNAMS, ,DE DE'I BA SPU'I KHUNG GNAS ZHES, ,RGYAL BA

@47B MCHOG GIS RAB TU GSUNGS, ,YE SHES GRUB PA LAS BSOD NAMS KYI
TSOGS DANG YE SHES KYI TSOGS RAB TU 'PHEL BA ZHES BYA BA STE LE'U
BRGYAD PA'O,, ,,JI LTAR BSHAGS PA'I SDIG PA NI, ,SHIN TU MI BZAD
ZAD 'GYUR ZHING, ,DE BZHIN RJES SU YI RANG BAS, ,JI

LTAR BSOD NAMS YANG DAG RDZOGS, ,SROG GCOD PA LA SOGS PA NI,
,BYA'O ZHES NI YANG DAG BSHAD, ,RGYUD RNAMS LA LAR MIN ZHES PAR,
,DE DAG JI LTAR 'GAL MI 'GYUR, ,BDUD RTZI LNGA SOGS THAMS CAD
KYANG, ,DE BZHIN BZA' DANG BGROD MIN SOGS, ,BTUNG

MI BYA SOGS DU MA RNAMS, ,DE YANG JI LTAR DGE BSKYED YIN, ,BLO
DMAN SKYE BOS RTOGS BYA'I PHYIR, ,SANGS RGYAS RDO RJE 'DZIN BCAS
PAS, ,RGYUD DANG RGYUD DU NGES GSUNGS PA, ,DE NI RIM GYIS BSHAD
PAR BYA, ,LAS GANG BYA BA CI YANG RUNG, ,LUS DANG NGAG DANG YID
KYIS TE,

ZHI BA GZHAN DAG YOD MIN PAS, ,DE RNAMS 'DI LTAR RNAM PAR DPYOD,
,SEMS MED PAR NI LUS NGAG GIS, ,CI YANG BYED PAR NUS MA YIN, ,DE
MED PAR NI TSIG GIS KYANG, ,NAM YANG NUS 'GYUR MA YIN NO, ,DE BAS
LUS NGAG LAS RNAMS NI, ,YID NYID LAS

NI GYUR PA YIN, ,'GRO BA THAMS CAD SEMS NYID KYIS, ,DGE DANG MI
DGE GANG BYED BA, ,PHAN DON GYUR PA'I LAS RNAMS GANG, ,THAMS CAD
LEGS PAR SPYAD PAR 'GYUR, ,BZLOG PAS BSOD NAMS MA YIN ZHES,
,RGYAL BA MCHOG GIS RAB TU GSUNGS, ,

DE BAS DGE DANG MI DGE KUN, ,SEMS NYID KYIS NI BYED PA DANG,
,SEMS NYID KYIS NI 'JIG 'GYUR ZHES, ,'GRO BA'I BLA MAS GSUNGS PA
YIN, ,SEMS CAN GNOD BYAS RDZOGS PA YI, ,BDAG GIS SDIG PA YONGS
BSHAD PA, ,PHAN SEMS YANG DAG BSKYED NAS NI, ,

KUN DU SKRAG PAS BSHAGS PAR BYA, ,GNOD PA SHIN TU SBYOR BA YI,
,SPRO ZHING SNGON CHAD GNAG BYAS PA, ,GNYEN PO YIS NI 'JIG 'GYUR
TE, ,GANG PHYIR DE NYID KYIS DE BYAS, ,GANG ZHIG BUM PA SKYE BYED
PA, ,RANG NYID KYIS NI DE BSHIGS PA, ,DE PHYIR SDIGS PA KUN

@48A *, ,'BYUNG BA, ,GANG ZHIG BDAG NYID KYIS 'JIG 'GYUR, ,PHYI
NAS BSHAGS PAR BYA'O ZHES, ,RMANGS RNAMS GAL TE BYED 'GYUR NA,
,DE NI BSHAGS PAR MI RIGS SHING, ,SDIG BYED DE YANG 'JIG MI
'GYUR, ,DE BZHIN BSOD NAMS 'JIG PA YANG, ,

DE BZHIN DU NI 'GYUR BAS NA, ,BSOD NAMS BYAS KYANG MI DGA' BAS,
,'JIG PAR 'GYUR BA THE TSOM MED, ,GANG TSE SEMS LA MI SBYIN NYID,
,SBYIN 'DOD PA LA RAB 'JUG PA, ,SBYIN DU ZIN KYANG BSOD NAMS NI,
,RNAM PA KUN DU 'BYUNG MI 'GYUR, ,THAMS CAD LAS NI LHAG

PAR GNAS, ,GANG DU THAMS CAD 'JIG PA STE, ,BSKAL PA BYE BA STONG
DU YANG, ,YANG DAG BSKYED PA'I BDE BA CHE, ,BYANG CHUB SEMS NI
BSKYED PA YI, ,BSOD NAMS CHOGS NI BSAGS PA'O, ,BSKAL BA BYE BAR
'BYUNG BA NI, ,SKAD CIG NYID NI RNAM 'JIG PA, ,DE DANG

'DRA BA'I SDUG PA'I MI, ,GNYIS PA LA NI SDANG BYED PA'O, ,DE LAS
SRUNG BA'I DON GYI PHYIR, ,'DI SKAD DE BZHIN GSHEGS PAS GSUNGS,
,DE LA GNOD BYAS CHUNG NGU YANG, ,SDIG PA'I PHUNG PO CHEN POR
'GYUR, ,DE LA PHAN BYAS CHUNG NGU YANG, ,BSOD NAMS PHUNG PO CHER

'GYUR TE, ,BDE BA DAG NI THAMS CAD KYI, ,YON TAN RGYA MTSOR GNAS
PHYIR RO, ,RAB RMONGS BYIS PA LA LA NI, ,LUNG DANG RIGS PA MA
MTHONG BA, ,RTOG NYID SDIG PAS 'GYUR YIN ZHES, ,BDAG NYID 'JIG PA
PO RNAMS SMRA, ,RTOG DANG BRAL BA'I RNAL 'BYOR PA, ,GAL TE

SDIG PAS MI GOS NA, ,ZHE SDANG SKYE BA'I RGYU LA YANG, ,RNAM PAR
'GYUR NYID MI RIGS SO, ,'JIG RTEN PA YI TSUL SPANGS NAS, ,GZHAN
DU CI YANG MI 'GYUR TE, ,MGO BO RGYUG PAR BYED PA DANG, ,DE BZHIN
RDO YANG BZA' BA'I RIGS, ,RLUNG DANG GRANG DANG SKAM SOGS KYIS,
,GNOD

PA DE LA MI RIGS SO, ,MTSANG BRUS GNOD PAR BYAS KYANG NI, ,SKYE
BA NYE BAR SKYE MI 'GYUR, ,GAL TE RANG GIS BYA BA LA, ,CHAGS SOGS
DRANGS TE SPANG DKA' BA, ,RNAM PAR MI RTOG RAB RTOGS PA, ,DE LTAR
GZHAN DU DER MI 'GYUR, ,MA SKYES PA NI ZAD MIN TE, ,'DI NI

@48B SDIG PA'I LAS CAN GYIS, ,KHRO DANG RGYAL LDAN PA YIN, ,SDIG
PA YONGS SU DAG MI 'GYUR, ,LHA NYID KYIS NI DE THAMS CAD, ,BYAS
SO ZHES NI RAB RTOGS NA, ,SNGON NYID NI BYUNG BA LA, ,JI LTA
BZHIN BYAS PA YIN, ,LHA NYID KYIS NI BYAS ZHES PA, ,YONGS SU
RTOGS

PA LOG PA YIN, ,GANG PHYIR CHAGS PAS ZIL MNAN PA'I, ,BYA BA NYID
NI BYED 'DOD DO, ,RJES SU YI RANG LA SOGS KUN, ,THAMS CAD SEMS DE
KHO NA LAS, ,BSOD NAMS TSOGS DANG LDAN PAR NI, ,BLO DANG LDAN BAS
SHES PAR BYA, ,LUS NGAG BCAS PA'I DMAN PA

NI; ,BSOD NAMS DE LA SPYOD MI 'GYUR, ,DRAG PO'I SEMS NI GCIG CIG
GI, ,BSOD NAMS SANGS RGYAS GANG GSUNGS PA, ,SROG GCOD LA SOGS LAS
RNAMS GANG, ,CHAGS PA RGYA CHE BA YI SEMS, ,THAMS CAD DGE MIN MI
'GYUR TE, ,BSOD NAMS SNYING RJE LAS BYUNG YIN, ,

GZHAN PHAN PHYIR NI LAS RNAMS GANG, ,SNYING RJE CAN GYIS GANG
BYAS PA, ,DE KUN BSOD NAMS YIN ZHES NI, ,'GRO BA'I BSAM PA RDZOGS
MDZAD GSUNGS, ,SNYING RJE'I BSAM PA GDOL PA LA, ,BKAG PA RNAMS
KYANG RJES GNANG GI, ,RANG GI DON LA ZHE NA 'GYUR ZHING, ,LUS

CAN SNYING RJE BRAL BA MIN, ,BSOD NAMS BYAS KYANG GNOD PA'I
PHYIR, ,SKYE BO 'GA' LA RNAM SDANG BA, ,DE NI SDIG PA NYID 'GYUR
ZHES, ,RGYAL BA MCHOG GIS RAB TU GSUNGS, ,GANG 'DI DGE DANG MI
DGE RNAMS, ,BYANG CHUB SEMS DPA' KUN RTOGS PAS, ,THAMS

CAD DGE BA NYID 'GYUR TE, ,GANG PHYIR DE RNAMS YID DBANG YIN, ,YE
SHES GRUB PA LAS BSOD NAMS DANG SDIG PA SKYE BA DANG 'JIG PA
YONGS SU SHES PA'I LE'U STE DGU PA'O,, ,,BDUD RTZI LNGA NI MI
SHES PHYIR, ,SEMS NI YANG DAG SBYANG PHYIR DANG, ,GLANG PO SHA

SOGS KYANG DE BZHIN, ,RNAL 'BYOR PA NI RGYAL BAS GSUNGS, ,SROG
CHAGS THAMS CAD BSAD NAS NI, ,ZA RU ZIN KYANG SANGS MI RGYAS,
,SEMS DANG BRAL BA'I SEMS CAN RNAMS, ,RMONGS PA RNAMS KYIS MI
SHES SO, ,THAMS CAD KYANG NI GNAG BA'I PHYIR, ,RE ZHIG LUS

@49A *, ,LA GTZANG BA MED, ,DRI 'DZAG ZA BA LA LA NI, ,DE NI
THAMS CAD KYIS MA ZOS, ,JI LTAR 'O MA LA SOGS KUN, ,LUS CAN 'DI
DAG THAMS CAD KYI, ,BZA' DANG BZA' MIN RAB GRAGS PA, ,RANG GI
SEMS LA YOD MA YIN, ,ZAS DANG GOS LA SOGS

PA KUN, ,MI GTZANG BAR NI RAB SHES NA, ,GANG PHYIR CHU LA YANG
DAG PAS, ,DE RNAMS 'DI NI RAB TU 'JUG ,CHAR GYI TSOGS NI 'BAB PA
YIS, ,SMAD PA THAMS CAD BKUR BA DANG, ,'BRU RNAMS THAMS CAD
BSKYED NAS NI, ,DE NAS RGYA MTSOR 'BAB PAR 'GYUR, ,MI GTZANG
RNAMS

DANG LDAN PA YIS, ,CHU NI KLU YIS BLANGS NAS SU, ,CHU NI GANG
DANG GANG YIN PA, ,THAMS CAD DE BZHIN CHAR DU 'BAB, ,RDZING BU LA
SOGS KUN RGYAS SHING, ,THAMS CAD KYIS NI THAMS 'KHRUD, ,DE BAS
GTZANG DANG MI GTZANG SOGS, ,THAMS CAD 'DIR NI

YOD MA YIN, ,GTZANG BA NYID NI YOD 'GYUR NA, ,MI GTZANG NYID NI
'BYUNG BAR 'GYUR, ,DAG PA MED PA'I MI GTZANG NYID, ,RNAM PA KUN
DU MI RNYED DO, ,DPER NA PHA ROL TSU ROL BZHIN, ,DE NI PHAN TSUN
LTOS PA STE, ,GTZANG DANG MI GTZANG LA SOGS RTOG, , RTOG NI 'JIG

RTEN PA YI YIN, ,YE SHES GRUB PA LAS GTZANG BA DANG MI GTZANG BAR
RTOG PA LAS GROL BA STE LE'U BCU PA'O,, ,,JI LTAR RNAL 'BYOR PA
RNAMS KYIS, ,BGROD MIN PA LA 'BRONG GYUR PA, ,YANG DAG RJES GNANG
MI 'GAL PAS, ,DA NI RNAM PAR DPYAD PAR BYA, ,'DI

LTAR LUS CAN THAMS CAD NI, ,SEMS LAS SKYE DANG 'JIG PA STE, ,DE
YANG LAS RNAMS DBANG NYID KYIS, ,SRID DANG SRID PA THAMS CAD DU,
,PHA DANG MA YANG BUR 'GYUR ZHING, ,BU DANG MA YANG PHAR 'GYUR LA,
,BRAN MO CHUNG MA'ANG 'GYUR ZHING,, CUNG MA YANG NI MA RU 'GYUR,,

DE LA SOGS PA'I TSUL RNAMS NI, ,SHIN TU RGYA CHER DU MAR NI,
,SRID PAR GZOD NAS GYUR TO ZHES, ,RDO RJE SEMS DPAS GSUNGS PA
YIN, ,DE LTAR GNAS SHING 'KHOR BAR NI, ,YUN RING DUS SU 'JUG PA
DANG, ,PHA DANG MAR NI MA GYUR PA'I, ,SEMS CAN GANG YANG YOD

@49B MA YIN, ,DE BZHIN BU MO LA SOGS KUN, ,'GRO BA DRUG TU SNGON
BYUNG NAS, ,DE BAS SNYING RJE CHEN PO NI, ,BYA ZHES RGYAL BA'I
MCHOG GIS GSUNGS, ,DE BAS RDO RJE SEMS DPA' SOGS, ,MGON PO'I
MCHOG NI DE RNAMS KYIS, ,RNAL 'BYOR PA YI SEMS SBYANG PHYIR, ,BU
MO

LA SOGS RJES SU GNANG, RTOG PA'I CHUS NI GANG BA YI, ,'KHOR BA'I
RGYA MTSO CHEN POR NI, ,RDO RJE THEG LA MA ZHON PAR, ,SU ZHIG PHA
ROL 'GRO BAR 'GYUR, ,LOG PA'I SHES PA THAMS CAD NI, ,LUNG DANG
RIGS PA LE KAS LDAN PAS, ,NYES PA KUN GYI 'BYUNG GNAS

NI, ,DE RNAMS RIM GYIS BKAG PA YIN, ,YE SHES GRUB PA LAS BGROD PA
DANG BGROD PA MA YIN PA DANG BRAL BA STE LE'U BCU GCIG PA'O,,
,,RDO RJE THEG PAR RAB RTOG PHYIR, ,RNAL 'BYOR PA NI MCHOG DON
DU, ,RNAL 'BYOR RGYUD GSUNGS DPE DANG NI, ,RIGS PAS

KYANG NI DE BSHAD BYA, ,GZUGS SKU LA SOGS DNGOS RNAMS NI, ,DE
NYID NGO BO JI BZHIN MIN, ,DE BKAG SNGAR NI BYAS ZIN PAS, ,DE BAS
GZUGS MED DU YANG GNAS, ,NYES PA KUN DU THAL GYUR PA'I, ,DNGOS PO
DE NYID 'GYUR MA YIN, ,SDUG BSNGAL KUN GYI

'BYUNG GNAS MCHOG ,MED PA DE YANG DE NYID MIN, ,DNGOS DANG DNGOS
MED DE NYID MIN, ,GZHAN DU GYUR PA'ANG RNAM SPANGS MIN, ,DE BAS
PHYOGS YOD RIGS MIN TE, ,DE TSE KUN MKHYEN 'GYUR MA YIN, ,YANG
DAG YE SHES RIG PA LAS, ,KHYAB DANG RDO RJE'I SKU NYID DANG, ,

'GYUR BA MED PA NYID DANG NI, ,KUN MKHYEN NYID NI DE YIS 'GRUB,
,GZUGS CAN KHYAB PA NYID DANG STE, ,DE BAS RDO RJE SKU MA YIN,
,DE LA MI 'GYUR YONG MIN PAS, ,THAMS CAD MKHYEN PAR 'GYUR MA YIN,
,RIM GYIS SHES GANG CI YANG RUNG, ,'DI NI THAMS CAD RTOG

MIN TE, ,SHES BYA RNAMS LA TSAD MED PAS, ,KUN MKHYEN DU NI 'DI MI
'DOD, ,GANG ZHIG SHES BYAR RAB BSHAD PA, ,PHYOGS KYI CHA NI GCIG
PU NYID, ,'DI NI BSKAL PA STONG PHRAG DAG ,BYE BAS KYANG NI SHES
MI 'GYUR, ,GAL TE SKYES NAS 'JIG 'GYUR NA, ,DE

@50A *, ,BAS BSKYED PAR BYA BA MIN, ,SHIN TU GNAS PA'I YE SHES
NYID, ,'KHRUL PA TZAM ZHIG RNAM PA 'JIG, ,GANG ZHIG 'GRO DANG
'ONG 'GYUR BA, ,DE LA KHYAB PA YOD MA YIN, ,G-YO ZHING PHYOGS
GCIG LA GNAS PA, ,DE NI 'JIG PAR THAL BAR 'GYUR, ,GANG ZHIG

KHA DOG MED GYUR CHOS, ,DE NI GANG GIS 'JIG PAR 'GYUR, ,MTSON
DANG DUG DANG MED DANG CHUS, ,GNOD PA SKYED PAR MI 'GYUR RO, ,NAM
MKHA' KUN NAS GNAS BDAG NYID, ,MI 'GYUR MKHA' DANG MTSUNGS PA
STE, ,NYON MONGS MED CING 'GYUR MED LA, ,RNAM PA THAMS CAD

DUS KUN LA, ,GANG ZHIG DUS KUN PA MIN PA, ,DE YANG KUN MKHYEN
'GYUR MA YIN,, DE BAS DUS RNAMS KUN DU YANG, ,'GYUR BA MIN PAR
SHES PAR BYA, ,LUS CAN DAG NI THAMS CAD LA, ,YE SHES CHE GNAS
NYID YIN NA'ANG, ,MI SHES RAB RIB KYIS KHEBS

PA'I; ,BYIS PA RMONGS PAS MI SHES SO, ,JI LTAR KHYI NI BONG PA
LAS, ,BSNYEG CING 'PHEN PAR BYED LA MIN, ,DE BZHIN SEMS KYIS GANG
BSAM BYA, ,SNYEG GI SEMS NYID LA MA YIN, ,GANG ZHIG SEMS KYIS
BSAM BYA YANG, ,DE NYID LA YANG NGES RTOG GI ,SEMS

NYID DE NYID JI 'DRA ZHES, ,SEMS PA LA NI 'JIG MI 'BYED, ,YE SHES
GRUB PA LAS DE NYID GNAS PA GZHAG PA ZHES BYA BA STE LE'U BCU
GNYIS PA'O,, ,,SHIN TU RMONGS PA'I 'JIG RTEN RNAMS, ,GAL TE GZHAN
GYIS RAB BSKUL NA, ,THAR PA'I DON DU BDAG GIS BDAG,

G-YANG SAR YANG NI 'DOR BAR MDZAD, ,RMONGS PAR GYUR PA MANG PO
YANG, ,SBYONG BA DAG NI 'DI 'DRA BAS, ,BDE GSHEGS LAM NI KUN
SPANGS TE, ,DMYAL BA'I LAM NI BRTEN PA SNANG, ,LONG BA'I MI NI LA
LA ZHIG ,GZHAN DAG LA NI LAM STON BYED, ,GANG DANG GANG BRTAGS

DE DANG DE, ,'DRI BAR BYED RNAMS DE MI 'DRI, ,GAL TE RMONGS PA'I
DBANG GIS LAM, ,MI MTHONG DE NI STON BYED KYANG, ,SDIG CAN GYI NI
LAM DE YIS, ,BGROD PA NYAMS PA THOB PAR 'GYUR, ,RANG NYID KYIS
LAM MI MTHONG BAR, ,JI LTAR SHIN TU GZHAN BDAG 'DREN, ,LONG BA

@50B GNYIS NI 'GROGS 'GYUR NA, ,GNYI GAS SDUG BSNGAL THE TSOM MED,
,JI LTAR DMUS LONG BYA BA YIS, ,'BROG DGON DAG TU ZHUGS GYUR PA,
,GNYIS KA'ANG DE 'DRA LA LA ZHIG ,JI LTAR GRONG DU 'JUG PAR
'GYUR, ,DE BZHIN DMUS LONG GYUR PA DES, ,YANG DAG YE

SHES MA MTHONG BAS, ,GNAS DE THOB PAR MI NUS NA, JI LTAR DE NI
GZHAN GROL BYED, ,DE BAS BLA NA BSTEN PA NI, ,YANG DAG DANG LDAN
SLEB MA YIN, ,YONGS SU BRTAG PAR BYA'O ZHES, ,RGYAL BA'I MCHOG
GIS RAB TU GSUNGS, ,DKON MCHOG GSUM LA NGANG GIS

DANG; ,SEMS CAN KUN LA SNYING RJER LDAN, ,BRTAN ZHING GTONG SOGS
YON TAN LDAN, ,BSOD NAMS THAMS CAD CHER BSKYED LA, ,BYANG CHUB
SEMS NI YANG DAG BSKYED, ,BLO BZANG RAB DANG YON TAN LDAN, ,KHRO
BA MED CING SPRO BA CHE, ,ZAB MO'I CHOS LA LHAG PAR MOS, ,DE NI

CHOS KYI SBYIN PA DAG ,ZANG ZING MED LA RTAG PAR DGA', ,DE NI
RTAG TU 'DOD PA CHUNG, ,TSOGS GNYIS YANG DAG BSAGS PA'O, ,DE NI
BLA MAR SANGS RGYAS DANG, ,RDO RJE 'DZIN BCAS KUN GYIS GSUNGS,
,DE NYID SEMS CAN THAMS CAD KYI, ,STON PA 'JIG RTEN 'DREN

PA YIN, ,GANG GZHAN BLA MAR BSHAD PA DAG ,LOG SHES MNGON PA'I NGA
RGYAL CAN, ,CHAG SOGS DON DU CHOS RNAMS NI, ,MCHOG DAG STON PAR
BYED 'GYUR BA, ,'GRO BA'I SDIG PA'I GROGS PO RU, ,'JIG RTEN NA DE
RAB TU GNAS, ,BDUD KYI PHYOGS KYI RIGS CAN TE, ,

BDAG GZHAN PHUNG BAR BYED PA YIN, ,'GRO STE RTAG TU SBANG BYA
ZHING, ,DE LA BSNYEN BKUR BYA BA MIN, ,DE LA KHONG KHRO MI BYA
ZHING, SHIN TU NYE BAR MI BYA'O, ,JI LTAR NYAN THOS THOS RNAMS
DANG NI, ,LHAN CIG BDE GSHEGS BZHED MIN LTAR, ,DE BZHIN DE 'DRA
DANG LHAN CIG, ,GNAS

PAR SHIN TU MI BYA'O, ,YE SHES GRUB PA LAS SLOB DPON GYI MTSAN
NYID KYI LE'U STE BCU GSUM PA'O,, ,,SNGAR BSHAD PA YI MTSAN NYID
LAS, ,SLOB DPON DU NI BSHAD PA YIN, ,SLOB MA YI NI MTSAN NYID
KYANG, ,JI LTAR GYUR PA BSHAD PAR BYA, ,JI LTAR 'GA' NI

@51A *, ,GRUR ZHUGS PA, ,SKYA BA 'DZIN LA LEGS SLOB NA, ,MTSO
CHEN PHA ROL 'GRO 'GYUR ZHING, ,GZHAN DU PHA ROL BGROD MI 'GYUR,
,DE BZHIN BLA MA DKON MCHOG GSUM, ,BYANG CHUB SEMS LA'ANG DANG
LDAN ZHING, ,'JIG RTEN LA NI SNYING RJER LDAN, ,'DI NI GRU ZHES

BYA BAR BSHAD, ,BLA MA MKHAS PA SKYA BA 'DZIN, ,GRU NI THAMS CAD
RAB STON PA, ,'KHOR BA'I PHA ROL 'GRO RNAMS LA, ,RDO RJE SEMS
DPAS GSUNGS PA YIN, ,SKYA BA 'DZIN PA MED PAR NI, ,GRU NI PHA ROL
BGROD MI NUS, ,YON TAN THAMS CAD RAB RTOGS KYANG, ,BLA MA

MED PAR SRID MTHAR MIN, ,DE BAS NGES PA NYID DU 'DI, ,BRTUL ZHUGS
BRTAN PAS DE BZHIN DU, ,PHYI NANG BDAG NYID CAN RNAMS KYIS, ,RTAG
TU RNAL 'BYOR PA MCHOD BYA, ,PHYAG LA SOGS PA'I BYA BA KUN, ,DUS
RNAMS KUN DU RAB TU BYA, ,SHES RAB DAD PAR YANG DAG LDAN, ,

SKYE BO RNAMS LA SNYING RJER LDAN, ,KHRO BA MED CING SLU BA MED,
,GTONG SOGS YON TAN RNAMS KYIS BRGYAN, ,SPRO CHEN RANG GI BRTZON
'GRUS LDAN, ,RTAG TU BLA MA'I BKA' BZHIN BYED, ,MA BSGOMS YANG NI
RANG GI BLOS, ,YO BYAD LA SOGS DNGOS PO RNAMS, ,CI SNYED

PA DANG CI NUS DANG, ,DE BZHIN BZA' DANG BCA' SOGS DBUL, ,JI LTAR
BRNYAS PA GYUR KYANG NI, ,YID NI ZHUM PA MED PAR BZOD, ,LUNG DANG
RIGS PA RTOGS PA PO, ,SLOB MA YON TAN KUN LDAN YIN, ,MI RTOG PA
YI RANG BZHIN CAN, ,GANG YANG 'DRI BA MED PA NI, ,

SLOB PAR BYA BA MI NUS ZHES, ,SANGS RGYAS NYID KYIS RAB TU
GSUNGS, ,JI LTAR BYIS PA 'DAM GONG LA, ,JI DGA' BAR NI 'PHEN PA
LTAR, ,DE BZHIN GANG ZHIG GZHAN DBANG 'GYUR, ,DAM PA'I CHOS KYI
SNOD MA YIN, ,YE SHES GRUB PA LAS SLOB MA'I MTSAN NYID KYI LE'U

STE BCU BZHI PA'O,, ,,YANG DAG DE NYID JI LTA BAR, ,RIG PAR BCAS
PAS SNGAR BSHAD PA, ,DE NYID RGYUD KUN LA GNAS PA, ,DE RNAMS LAS
NI CUNG ZAD BSHAD, ,'JIG RTEN NA NI RKUN MA'I SGRA, ,'BRAS CHAN
DON DU STON PAR BYED, ,LA LA RKUN MA NYID LA SMRA, ,

@51B RGYUD KYANG DE DANG 'DRA BA YIN, ,SEMS CAN PHAN MDZAD SANGS
RGYAS RNAMS, ,MCHOG DANG 'BRING DANG THA MA LA, ,YI GE DE DANG DE
YIS BSTAN, ,CHOS NI DE NYID GSUNG BAR MDZAD, ,DE NYID 'BA' ZHIG
GSUNG BA DANG, ,DE BZHIN LA LA TSIG GNYIS DANG, ,DBANG PO ZHEN PA

'GA' LA CHOS, ,'GA' ZHIG GSUNG GI GZHAN DU MIN, ,DPAL LDAN GSANG
BA 'DUS PA LAS, ,THOG MA THA MA MED ZHI BA, ,DNGOS DANG DNGOS MED
RNAM PAR SPANGS, ,STONG DANG SNYING RJE MI PHYED PA, ,BYANG CHUB
SEMS ZHES BSHAD PA YIN, ,ZHES GSUNGS TE, THOG

MTHA MA MED CES BYA BA NI SKYE BA DANG 'JIG PA MED PA STE, 'DIS
NI KHYAB PA NYID DANG, GZUGS CAN MA YIN PA NYID DANG, MI 'GYUR BA
NYID DANG, DUS THAMS CAD PA NYID DU YANG STON TE, PHYOGS NA GNAS
PA DANG, GZUGS CAN DANG 'GYUR BA DANG DUS RGYUN CHAD PA

RNAMS NI RNAM PAR 'JIG PA YIN PA'I PHYIR RO, ,GAL TE GZUGS CAN MA
YIN PA RNAMS KYANG YUL NA GNAS PAR 'GYUR NA 'JIG PA NYID DU 'GYUR
TE, DPER NA GLA RTZI LA SOGS PA DRI ZHIM PO RNAMS NI GZUGS CAN MA
YIN NA'ANG YUL NA GNAS PAS GLA RTZI LA SOGS PA'AM,

DES BSGOS PA'I RDZAS RNAMS MED NA RNAM PAR 'GYUR BAS 'JIG PAR
'GYUR RO, ,ZHI BA ZHES BYA BA NI NYON MONGS PA THAMS CAD GLO BUR
BA YIN PA'I PHYIR RAB TU ZHI BA'O, ,SNGAR BSHAD PA'I YON TAN DANG
LDAN PA NA, DE NYID DNGOS DANG DNGOS MED ZAD PA'I GTZO BO STE,
'JIG RTEN DANG

'JIG RTEN LAS 'DAS PA THAMS CAD KYI DON RNAMS RDZOGS PAR MDZAD
PA'I PHYIR GTZO BO'AM BDAG PO'O, ,STONG DANG SNYING RJE MI PHYED
PA, ,ZHES BYA BA NI CHOS THAMS CAD NGO BO NYID MED PA NYID KYIS
DE BZHIN GSHEGS PA THAMS CAD KYI YE SHES YONGS SU RDZOGS PA'I
STONG NYID DE DANG,

THUGS RJE CHEN PO MI PHYED CING GCIG TU GYUR PA'I SEMS GANG YIN
PA DE NI SNYING RJE ZHES BYA BA STE, SEMS CAN THAMS CAD YE SHES
KYI RGYAL PO 'DI NYID LA RAB TU GZHAG PAR BYA ZHING, BDE BA'I YO
BYAD THAMS CAD KYIS PHAN GDAGS PAR BYA'O ZHES BYA BA NI YANG DAG
PA'I BSAM PA'O,,

@52A *, ,'DI SKAD STON PAR GYUR TE, CHOS THAMS CAD KYI NGO BO
NYID SHES PA'I RNAL 'BYOR PA NI DE BZHIN GSHEGS PA THAMS CAD
KYANG, LHAN CIG PHAN TSUN KHYAB PA DANG KHYAB PAR BYED PA'I NGO
BO NYID KYIS GNAS SHING SANGS RGYAS KYI MDZAD PA MDZAD PAS, SEMS
CAN THAMS

CAD LA THUGS RJE CHEN POS GCES PAR 'DZIN PAR RTOG PA BYANG CHUB
KYI SEMS RDO RJE ZHES BYA BA'I DON TO, 'DIS NI SGOM PA YANG DE
LTAR BYA'O ZHES STON PA YIN NO, ,BYANG CHUB SEMS ZHES BYA BA NI,
RNAL 'BYOR GYI RGYUD MA LUS PA RNAMS LAS DGONGS PA 'DI NYID YIN
NO, ,LAS

DANG PO PA RNAMS LA YANG BYANG CHUB KYI SEMS NI SEMS CAN THAMS
CAD BLA NA MED PA YANG DAG PAR RDZOGS PA'I BYANG CHUB LA GZHAG
PAR BYA'O ZHES BYA BA NI SEMS YIN PAR GSUNGS SO, ,YANG DE NYID
LAS, SANGS RGYAS KUN ZHES BYA BA NI, ,'DUS PA 'DRES PAR BSHAD PA
YIN, ,ZHES

GSUNGS SO, ,GZUGS CAN RNAMS NI THOG MA DANG THA MA MED PA MI SRID
PAS SANGS RGYAS RNAMS NI CHOS KYI SKU CAN YIN TE, DE RNAMS KYI
'DRES PA NI DE BZHIN GSHEGS PA THAMS CAD KYI YE SHES TE, RDO RJE
'CHANG BA NYID YIN PAR STON GYI GZHAN DU NA GZUGS KYI SKU JI LTAR
'DRES PAR

'GYUR; RDUL PHRA RAB TZAM GYI TSAD KYIS KYANG DE BZHIN GSHEGS PA
THAMS CAD DANG 'DRES NA YANG, NAM MKHA' YANG RAB TU GANG ZHING DE
BAS LHAG PAR 'GYUR TE, THAMS CAD KYI SGRA NI MA LUS PA'I TSIG YIN
PAS NYUNG DUS KYANG 'DRES PAR MI RIGS SO, ,YANG DE NYID LAS,

BSKYED PA YI NI RIM NYID DANG, DE BZHIN RDZOGS PA'I RIM PA STE
RDZOGS PA'I RIM PA ZHES BYA BA, ,YANG DAG YE SHES DE NYID DE, ,MA
BCOS PA ZHES BYA BA NYID, ,DE NYID LAS NI YANG DAG BSHAD, ,GANG
GIS THOG MTHA' MED PA'I DNGOS, ,RNAM DAG YID KYIS SGOM BYED

PA; ,ZHES BYA BA LA SOGS PA'O, ,LE'U DANG PO LAS DE NAS NAM
MKHA'I DBYINGS 'DI THAMS CAD DE BZHIN GSHEGS PA THAMS CAD KYI RDO
RJE'I NGO BOR GNAS PAR GYUR TO ZHES GSUNGS PA DANG, YANG, MA
SKYES PA YI CHOS RNAMS LA, ,DNGOS PO MED DE SGOM PA'ANG MED, ,

@52B NAM MKHA'I TSUL DU SBYOR BA YIS, ,DNGOS PO 'DI DAG RAB TU
BSGRAGS, ,YANG, CHOS RNAMS RANG BZHIN 'OD GSAL BA'I ,GZOD NAS DAG
PA MKHA' DANG MTSUNGS, ,BYANG CHUB MED CING RTOG PA'ANG MED,
,BYANG CHUB TSUL 'DI BSTAN PA'O, ,ZHES GSUNGS PA DANG,

LE'U DGU PA LAS RIGS KYI BU 'DI LTA STE, DPER NA NAM MKHA' NI
THAMS CAD KYI RJES SU SONG STE, CHOS THAMS CAD NAM MKHA'I KHONGS
SU GTOGS PA'O, ,CHOS DE DAG THAMS CAD KYANG 'DOD PA'I KHAMS
NA'ANG MI GNAS, GZUGS KYI KHAMS NA'ANG MI GNAS, GZUGS

MED PA'I KHAMS NA'ANG MI GNAS 'BYUNG BA CHEN PO BZHI LA YANG MI
GNAS SO, ,RIGS KYI BU CHOS THAMS CAD KYANG DE LTAR RJES SU RIG
PAR BYA'O, ,DE BZHIN GSHEGS PA RNAMS KYIS NI DON GYI DBANG DE LTA
BU MKHYEN CING, SEMS CAN RNAMS KYI BSAM PA MKHYEN NAS CHOS 'CHAD
DO, ,

RIGS KYI BU DE LTAR NAM MKHA'I TSIG NGES PAR BRJOD PAS, DE BZHIN
GSHEGS PA'I DAM TSIG DE DAG RJES SU RIG PAR BYA'O, ,RIGS KYI BU
'DI LTA STE DPER NA GTZUB SHING DANG GTZUB STAN DANG MI'I LAG PA
BSKYOD PA'I RKYEN GYIS DU BA RAB TU BYUNG ZHING ME CHEN PO 'BYUNG
BAR 'GYUR MOD KYI, ME

DE YANG GTZUB SHING LA YANG MI GNAS GTZUB STAN LA YANG MI GNAS,
MI'I LAG PA BSKYOD PA LA YANG MI GNAS SO, ,RIGS KYI BU DE BZHIN
DU DE BZHIN GSHEGS PA THAMS CAD KYI DAM TSIG DANG 'GRO BA DANG
'ONG BA LA SOGS PA RJES SU RIG PAR BYA'O, ,LE'U BCU PA LAS, LUS
NGAG

SEMS RNAMS BSGOM PA NI, ,RNAM PAR MI RTOG MI DMIGS PA, ,GANG LA
'ANG MI GNAS MNYAM PA NYID, ,SKU GSUNG THUGS KYI RDO RJE BSGOM,
,LE'U BCU GNYIS PA LAS, NAM MKHA'I KHAMS DANG MNYAM GYUR CING,
,RNAM PAR MI RTOG NGO BO NYID, ,RANG BZHIN DAG

PA'I CHOS RNAMS LA, ,ROL MO 'DI DAG RAB TU BSGOM, ,LE'U BCU DRUG
PA LAS, RDO RJE THIG NI GDAB PA DANG, ,TSON RTZI DAG KYANG DGYE
BA NI, ,SNGAGS KYI SEMS DPAS MI BYA STE, ,BYAS NA BYANG CHUB
RNYED PAR DKA'O, ,ZHES GSUNGS TE, DKYIL 'KHOR THIG GDAB

@53A *, ,PA DANG CHON RTZI DGYE BA LA SOGS PA MI BYA'O, ,SNGAGS
KYI SEMS DPA' ZHES BYA BA NI YID SKYOB PAR BYED PAR BYA BA'I
PHYIR SNGAGS NI YE SHES YIN TE, YANG DAG PA'I YE SHES MTHONG BA
ZHES BYA BA'I DON TO, ,GAL TE RMONGS PAS DE LTAR BYED NA NI BYANG
CHUB

RNYED PAR DKA' BAR 'GYUR TE, BYIS PA'I SKYE PO LAS DANG PO PA'I
SEMS CAN GYI BYA BA BYED PAS SANGS RGYAS NYID DANG RDO RJE 'DZIN
PA NYID RNYED PAR DKA' BAR 'GYUR RO ZHES BYA BA'I DON TO, ,YANG
DAG PA'I YE SHES KYIS MNGON PAR DBANG BSKUR BA DANG LDAN PA'I
RNAL 'BYOR PA DE LA NI,

DKYIL 'KHOR BRI BA DANG, 'JUG PA DANG DBANG BSKUR BA LA SOGS PA
NI BKAG PA YIN NO, ,RDO RJE SEMS DPA'I SNANG BA YIS, ,RANG RANG
NGO BO GSAL BAS NA, ,DE BZHIN GSHEGS PA'I YE SHES DANG, ,RNAM
SNANG MDZAD DU DE BSHAD DO, ,SKYE BO MI 'DOD PA KUN DANG, ,

LOG SHES SLOB DPON SKYE BO YIS, ,MI BSKYOD PA YI NGO BO PAS, ,'DI
NI MI BSKYOD YANG DAG BSHAD, ,GANG PHYIR NGES PAR SANGS RGYAS
SOGS, ,RIN CHEN RNAMS NI RANG 'BYUNG NYID, ,YE SHES SEMS CAN DON
LDAN PAS, ,RIN CHEN 'BYUNG LDAN ZHES BSHAD DO, ,MI GNAS

PA YI MYA NGAN 'DAS, ,SRID DANG MYA NGAN 'DAS MA GOS, ,GRANGS MED
YON TAN YANG DAG LDAN, ,'OD DPAG MED PAR DE BSHAD DO, ,SEMS CAN
KUN DON BYA BA RNAMS, ,RANG NYID KYIS NI RANG BSGRUB PAS, ,DON
YOD YE SHES CHEN PO STE, ,DON YOD GRUB PA ZHES BSHAD

DO; ,PHRA BA DANG NI RGYA CHE'I TSUL, ,'JIG RTEN GSUM PO YONGS SU
MKHYEN CING, ,ZHING RNAMS KUN NA GNAS GZIGS PAS, ,DES NA SPYAN
ZHES BSHAD PA YIN, ,DE BZHIN GSHEGS KUN YE SHES NI, ,NYID KYIR
NYID KYIS THUGS SU CHUD, ,PHAN TSUN DU NI KHYAB NYID PAS, ,

DES NA M'A MA K'I RA BSHAD DO, ,KUN MCHOG DE BZHIN GSHEGS PA YI,
,NYES PA KUN SEL YE SHES NI, ,SEMS CAN YANG DAG SBYOR BA'I
BRTZON, ,GOS DKAR MO ZHES BYA BAR BSHAD, ,THUGS RJE CHEN POS RTAG
TU NI, ,'GRO BA 'DON PA'I DGONGS PA NI, ,SEMS

@53B CAN GROL BA MKHAS PAS NA, ,YE SHES SGRON MA RAB BSHAD DO,
,KHAMS GSUM PA LA SOGS PA NI, ,SANGS RGYAS YE SHES NYER LONGS
SPYOD, ,'DOD PA'I LONGS SPYOD THAMS CAD NI, ,SPYAN LA SOGS PA RAB
TU BSHAD, ,KUN MCHOG DE BZHIN GSHEGS PA YI, ,GSOD

SOGS 'JIG PA LAS GROL BAS, ,RAB GDUG 'DUL BA'I YE SHES TE, ,DE
BAS GSHIN RJE GSHED DU BSHAD, ,LOG PA'I SHES PA RNAM SEL BA'I,
,RMONGS PA'I SEMS CAN RAB STON CAN, ,YANG DAG YE SHES RAB MCHOG
STE, ,LDAN PAS SHES RAB MTHAR BYED BSHAD,,

'GRO BA KUN GYI DGA' BA RNAMS, ,RNAM PAR BRTAGS SHING MI 'DZIN
LA, ,SRID PA DRI MED THUGS CHUD PAS, ,DES NA PADMA MTHAR BYED
BSHAD, ,BGEGS SOGS PA LA RNAM GROL BDAG ,YE SHES KUN DON SGRUB PA
PO, ,SANGS RGYAS KUN GYI RANG BZHIN 'GRUB, ,DES NA BGEGS

NI MTHAR BYED BSHAD, ,SHES DANG SHES BYA ZAD GYUR PA, ,SNYOMS PAR
ZHUGS PA ZHES BSHAD DO, ,SRID GSUM MNGON PHYOGS YE SHES NI,
,CHAGS SOGS GSUM NI SBYONG BA STE, ,SANGS RGYAS KUN GYI RANG
BZHIN DAG ,ZHAL GSUM DU NI DE YONGS BSHAD, ,GTZANG ZHING RNAM

DAG NGO BO LAS, ,SKU MDOG DKAR PO RAB TU STON, ,SBYIN PA KUN
KYANG SER PO NYID, ,DMAR PO DAG TU THUGS RJES MTSUNGS, ,DKON
MCHOG GSUM LA GNOD BYED SOGS, ,'DUL BAR MDZAD PA BRTZON GYUR PA,
,'GRO BA'I DON NI MDZAD PA'I MCHOG ,YE SHES DE

NI NAG POR BSHAD, ,SNA TSOGS THABS NI RNAM DAG GANG, ,SKU MDOG
LJANG GUR RAB TU BSHAD, ,GANG PHYIR GZUGS SOGS SKYE MCHED RNAMS,
,'DI NI RAB TU SPYOD MDZAD DE, ,DES NI DE BZHIN GSHEGS YE SHES,
,THUGS CHUD PHYAG NI DRUG PAR BSHAD, ,BYANG CHUB

SEMS NI RDO RJER GYUR, ,SHES RAB DRIL BU YIN PAR BSHAD, ,'KHOR LO
MI SHES YANG DAG GCOD, ,RIN CHEN DE BAS RNYED DKA' BA, ,SRID PA'I
NYES BAS MGOS PHYIR, ,YE SHES DE NI PADMAR BSHAD, ,RAL GRI NYON
MONGS DGRA DE GCOD, ,AUTPALA STENG DU BYUNG BA STE, ,

@54A *, ,'KHOR BO'I CHUR NI NUB PA YI, ,SHES PAS GANG PHYIR SKYES
PAS SO, ,DES NA RGYAS BYED AUTPALA BSHAD, ,SANGS RGYAS RJES GNANG
SEMS CAN RNAMS, ,RDEG PAS THO BA YIN PAR BSHAD, ,DBYIG PAS CHAD
PA 'DUL BA STE, ,YE SHES 'GRO BA 'DUL BA PO, ,

PADMA SKYE BA RNAM DAG PHYIR, ,RNAM RTOG DRA MA SBYONG BYED PA'O,
,PHAN TSUN KHYAB PA BYED PA'I PHYIR, ,SNA TSOGS RDO RJE YIN PAR
BSHAD, ,'DI SKAD BDAG GIS THOS PA'I DUS GCIG NA BCOM LDAN 'DAS DE
BZHIN GSHEGS PA THAMS CAD KYI SKU DANG GSUNG DANG THUGS RDO RJE'I
SNYING PO BTZUN

MO'I BHA GA LA BZHUGS TE ZHES PA LAS, ,'DI SKAD BDAG GIS DUS GCIG
KHO NA'I TSE NA THOS TE, BCOM LDAN 'DAS NI DBANG PHYUG LA SOGS
PA'I YON TAN DANG LDAN PA'I PHYIR RO, ,DE BZHIN GSHEGS PA THAMS
CAD KYI SNYING PO NI YE SHES SO, ,DE NYID RDO RJE BTZUN MO STE MI
PHYED

PA'I YE SHES RANG GI NGO BO YIN PA'I PHYIR RO, ,NYON MONGS PA
THAMS CAD 'JIGS PAS BHA GA STE DE BZHIN GSHEGS PA THAMS CAD KYI
SKU DANG GSUNG DANG THUGS KYI SNYING PO RDO RJE BTZUN MO'I BHA GA
DE RNAMS LA BZHUGS SO, ,'DI SKAD STON PA YIN TE, DE BZHIN GSHEGS
PA THAMS CAD

KYI YE SHES PHAN TSUN KHYAB PAR BYA BA DANG KHYAB PA POR GYUR PA
RNAMS SU RNAL 'BYOR PA'I YE SHES DE'I NANG DU CHUD PA YIN NO,
,THAMS CAD NYID DO BZHUGS SO ZHES BYA BA NI, DE YANG YE SHES
THAMS CAD LA RIM GYIS MI BZHUGS TE, CIG CAR NYID DU YE SHES THAMS
CAD LA BZHUGS

SO ZHES BYA BA'I DON TO, ,BRJOD KYIS MI LANG BA ZHES BYA BA LA
SOGS PA NI BYANG CHUB SEMS DPA' TSAD MED PAR 'DOD PA DANG LHAN
CIG CES BYA BA'I DON DU STE, DE RNAMS KYANG TSUL 'DI NYID KYIS
BZHUGS SO ZHES BYA BAR DGONGS SO, ,RGYUD

KYI RGYAL PO DE KHO NA NYID 'DUS PA LAS KYANG GSUNGS TE, DE BZHIN
GSHEGS PA THAMS CAD KYI BYANG CHUB CHEN POR SEMS BRTAN PA DANG
ZHES BYA BA NAS BRTZAMS TE, BCOM LDAN 'DAS THOG MA DANG THA MA
MED PA BYANG CHUB SEMS DPA' CHEN PO'I THUGS BYANG CHUB SEMS DPA'
CHEN PO

@54B RDO RJE KUN DU BZANG PO DE BZHIN GSHEGS PA THAMS CAD KYI
THUGS LA GNAS SO, ,DE NAS DE BZHIN GSHEGS PA THAMS CAD KYIS BKA'
STZAL PA, RIGS KYI BU KHYOD GANG GI PHYIR DE BZHIN GSHEGS PA
THAMS CAD KYI DE KHO NA NYID MNGON PAR RTOGS PAR DKA' BA SPYOD PA
THAMS CAD LA SPRO

BA SKYED CIG JI LTAR BLA NA MED PA YANG DAG PAR RDZOGS PA'I BYANG
CHUB MNGON PAR RDZOGS PAR BYA SNYAM, BYANG CHUB SEMS DPA' CHEN PO
DON THAMS CAD GRUB PAS GSOL PA, BCOM LDAN 'DAS DE BZHIN GSHEGS PA
THAMS CAD KYI DE KHO NA NYID JI LTA BU LAGS, JI LTAR BSGRUB PAR
BGYI,

BKA' STZAL PAR GSOL, DE BZHIN GSHEGS PA THAMS CAD KYIS BKA' STZAL
PA, RIGS KYI BU RANG GI SEMS LA RTOG CING MNYAM PAR ZHOG LA, RANG
BZHIN GYIS GRUB PA'I SNGAGS NI CI DGAR BZLAS SHING SGRUB PAR GYIS
SHIG ,SVA TZITTA PRA TI BE TAm KA RO MI,

BYANG CHUB SEMS DPA' CHEN POS GSOL PA, BCOM LDAN 'DAS DE BZHIN
GSHEGS PA THAMS CAD RANG GI SEMS ZLA BA'I DKYIL 'KHOR DU GDA' BAR
'TSAL BA LAGS SO, ,DE BZHIN GSHEGS PA THAMS CAD KYIS BKA' STZAL
PA, SEMS 'DI NI RANG BZHIN GYIS 'OD GSAL

PAS NA ZLA BA LTA BU STE, ZLA BA'I DKYIL 'KHOR NI RANG BZHIN GYIS
'OD GSAL BA'I YE SHES DE NYID DO, ,DPER NA ZLA BA'I DKYIL 'KHOR
NI RIM GYIS RDZOGS PAR 'GYUR TE, DE BZHIN DU RANG BZHIN GYIS 'OD
GSAL BA'I BSAM PA RIN PO CHE YANG RDZOGS PAR 'GYUR RO, ,DPER NA
ZLA

BA'I DKYIL 'KHOR NI GLO BUR GYI DRI MA RNAMS DANG BRAL ZHING, NYI
MA'I DKYIL 'KHOR GYI 'OD ZER DANG BRAL BAS RIM GYIS RDZOGS PAR
SNANG NGO, ,DE BZHIN DU RANG BZHIN GYIS YONGS SU DAG PA'I SEMS
KYI RIN PO CHE YANG, NYON MONGS PA THAMS CAD KYI DRI MA'I NAG NOG
DANG BRAL

ZHING SANGS RGYAS KYI YON TAN YONGS SU RDZOGS PAR SNANG NGO,
,GNYIS SU MED PAR MNYAM PA'I RNAM PAR RGYAL BA LAS KYANG, AOm
SARBA TA TH'A GA TO DZNY'A NA BADZRA SVA BH'A BA A'ATMA KO&HAm,
YANG LE'U DGU PA LAS, GSAL BA SEMS CAN KUN GYI SEMS, ,ZHI BA NYID
NI 'OD GSAL BA, ,DNGOS PO,

@55A *, ,DU MAS MA GOS PA, ,DE NYID CES BYA DE BSGOM PA, ,SANGS
RGYAS SKU YI CHO GA ZHES, ,DE BZHIN NYID DU NYE BAR SPYOD, ,GZHAN
DU SNGAGS LA SOGS PA KUN, ,DGE BA 'GRUB PAR MI 'GYUR RO, ,YANG
LE'U BCU GSUM PA LAS, ,SANGS RGYAS KUN GYI

DKYIL 'KHOR NI, ,DE NYID SHES PA'I DKYIL 'KHOR TE, ,'DI NI DE
NYID GRUB PA YIN, ,YID BZHIN NOR BU LTA BUR BSHAD, ,ZLA GSANG NOR
BU'I THIG LE'U RGYUD KYI RGYAL PO LAS GSUNGS TE, YAN LAG KUN
BSGOM LAS 'DAS SHING, ,RTOG DANG BRTAG BYA RNAM SPANGS LA, ,

GUG SKYED THIG LE YANG DAG 'DAS, ,'DI NI DKYIL 'KHOR DAM PA YIN,
,YANG DE NYID LAS, THOG MTHA' MED PA'I SEMS DPA' NI, ,RDO RJE
SEMS DPA' BDE BA'I MCHOG, ,DE NYID DNGOS PO THAMS CAD KYIS,
,THAMS CAD DU NI YANG DAG BZHUGS, ,BYANG

CHUB SEMS LAS MA GTOGS PA'I, ,BDE GZHAN SRID PA GSUM NA MED,
,BYANG CHUB SEMS DNGOS BDE BA NI, ,BDE BA THAMS CAD SKYED BYED
PA'O, ,'DUS PA'I DAM TSIG GI DE KHO NA NYID LAS BSTAN TE, NGA
YANG 'DOD DANG GZUGS MCHOG TU, ,SANGS RGYAS KUN GYIS

BYIN GYIS BRLABS, ,NGAS KYANG CHOS KYI SKU MCHOG TU, ,SANGS RGYAS
THAMS CAD BYIN GYIS BRLABS, ,RAB DGYES BCOM LDAN RTAG PAR NI,
,RDO RJE SEMS DPA' BDE BA CHE, ,GANG PHYIR DE RNAMS SKYES PAS NA,
,'DI NI DE NYID YIN PAR 'DOD, ,YANG, SEMS

DPA' CHEN PO RDO RJE CHE, ,RDO RJE SEMS DPA' DE BSHAD DO, ,DE YI
SEMS DPA' THOG MTHA' MED, ,RDO RJE SEMS DPA' DGA' CHEN YIN, ,KUN
DU BZANG PO KUN BDAG NYID, ,SANGS RGYAS BYANG CHUB KHAMS GSUM PA,
,MI RGYU THAMS CAD 'DI YIN NO, ,RDO RJE CHEN PO

MCHOG CHEN PO, ,RGYU BA SEMS KYI 'DUS BYAS TE, ,KUN MDZAD THAMS
CAD 'DI YIN NO, ,SGYU 'PHRUL DRA BA LAS KYANG GSUNGS TE, YE SHES
MIG GCIG DRI MA MED, ,YE SHES LUS CAN DE BZHIN GSHEGS, ,MI 'GYUR
KUN 'GRO KHYAB PA PO, ,PHRA ZHING ZAG MED SA

@55B BON BRAL, ,LE'U BDUN PA'I BYANG CHUB SEMS DPA'I LE'U LAS,
CHOS RNAMS SKYE BA MED PA STE, ,'GYUR BA MED CING GNAS PA MED,
,RTOG DANG SMRA BA'I TSUL SPANGS 'DI, ,BSKYED PAR BYA ZHES RAB TU
GSUNGS, ,YANG DE NYID LAS, CHOS RNAMS RANG BZHIN 'OD GSAL

BAS; ,GZOD NAS DAG CING RNYOG PA MED, ,SEMS CAN MED CING SROG
KYANG MED, ,SANGS RGYAS NYID DANG BYANG CHUB SEMS, ,DPAL RDO RJE
DKYIL 'KHOR GYI RGYAN LAS GSUNGS PA, THAMS CAD DU NI KHAMS KUN
DANG, ,SEMS CAN KUN LA THAMS CAD DU, ,LUS KUN LA NI MNYAM PAR

KHYAB; ,SEMS CAN KHYAB BZHIN YANG DAG GNAS, ,ZAG PA MED KYANG
BSAM MI KHYAB, ,DRI MED DA MED RANG BZHIN DANG, ,STONG DANG MKHA'
DANG MNYAM NYID DANG, ,DNGOS DANG DNGOS MED RNAM SPANGS PA'I,
,THOG MA THA MA MED ZHI BA'O, ,CHOS KUN GYI NI

DBANG PHYUG SKU, ,GZUGS RNAMS KUN GYI 'BYOR BA STE, ,BDEN PA
GNYIS LA YANG DAG GNAS, ,MCHOG YIN DAM PA'I DON GYIS NI, ,DE NI
CHOS KYIS SKU ZHES BSHAD, ,DBANG PO KUN DANG RNAM SHES DANG,
,SEMS CAN KUN LA YANG DAG TU, ,YID DANG RNAM

SHES ZHES BSHAD CING, ,SHES RAB BLO DANG BLO GRES LDAN, ,LHAG
MTHONG KUN MKHYEN YE SHES NI, ,SHES BYA NYON MONGS THAR PA NYID,
,RTAG DANG CHAD PA'I MTHA' LAS GROL, ,MTHA' NYID DANG NI RNAM PAR
SPANGS, ,KUN RDZOB DANG NI DON DAM LAS, ,DE NI RNAM

PA GNYIS SU BRTAG ,DPER NA BUD SHING LA GNAS TE, ,ME YI SA BON
KUN DU GNAS, ,DPER NA TIL LA TIL MAR DANG, ,BU RAM SHING LA KHU
BAR BRTAB, ,DPER NA ME TOG LA DRI DANG, ,DPER NA ZHO LA MAR SAR
BZHIN, ,KUN DU SEMS CAN THAMS CAD DANG, ,RGYU BA DANG

NI MI RGYU BA, ,GZUGS DANG GZUGS MED RTOG PA LA, ,PHYAG RGYA CHEN
PO RAB TU GNAS, ,YANG, YE SHES 'DI MI 'JIG PA DANG, MI BZAD PA
DANG, MI G-YO BA DANG, GZOD MA NAS DAG PA DANG, DRI MA MED PA
DANG, 'OD GSAL BA DANG, BRJOD DU MED PA'O ZHES

@56A *, ,GSUNGS SO, ,BDE MCHOG GI RGYUD LAS KYANG GSUNGS TE,
GZUGS BRNYAN LUGS MA LA SOGS LAS, ,RNAL 'BYOR SKYE BAR MI 'GYUR
GYI, ,BYANG CHUB SEMS LA RAB BRTZON NA, ,SEMS LAS RNAL 'BYOR LHAR
'GYUR RO, ,BYANG CHUB SEMS NI RDO RJE

STE; ,SANGS RGYAS KUN GYI BDAG NYID NI, ,BDE BAS THAMS CAD BDAG
'BYOR PAS, ,SANGS RGYAS THAMS CAD THOB PAR 'GYUR, ,MTHONG BA DANG
NI REG PA DANG, ,THOS PA DANG NI DRAN PAS KYANG, ,DE NI SANGS
RGYAS THAMS CAD KYANG, ,MTHONG ZHING MCHOD PA BYAS PAR

'GYUR, ,'DI DANG SANGS RGYAS THAMS CAD LA, ,MTHONG BA DANG NI REG
PA YIS, ,DKYIL 'KHOR DAG TU MA ZHUGS PA DANG, ,BDE BA DAG KYANG
MTHONG BAS NA, ,MTHONG BA DANG NI REG PA DANG, ,THOS PA DANG NI
DRAN PA YIS, ,SDIG PA KUN LAS RNAM GROL ZHING, ,SANGS

RGYAS DNGOS GRUB THAMS CAD 'GRUB, ,'DI DANG SANGS RGYAS THAMS CAD
LA, ,RNAL 'BYOR THAMS CAD MNYAM SBYOR BA'I, ,BUD MED DAG KYANG
RNAM GROL ZHING, ,SANGS RGYAS BYANG CHUB REG PAR 'GYUR, ,KUN DU
KUN NAS THAMS CAD KUN, ,BDAG NYID RNAM PA THAMS CAD DU,,

SANGS RGYAS THAMS CAD DNGOS GRUB PAR, ,DE YI BDAG NYID MTHONG BAR
'GYUR, ,'DI YI BDAG NYID KUN GNAS PAS, ,MCHOD PA'I SPRIN CHEN
THAMS CAD KYI, ,BKOD PA'I RAB 'BYAMS MCHOG DAG GIS, ,DE BZHIN
GSHEGS PA MCHOD PAR MDZAD, ,RNAL 'BYOR

KUN GYIS LONGS SPYOD KYIS, ,JI LTAR BDE BA STEN BYED CING, ,RANG
GI LHA YI RNAL 'BYOR GYIS, ,BDAG NYID RAB TU MCHOD PAR BYA,
,YANG, SNA TSOGS LAS KYI SBYOR BA YIS, ,SNA TSOGS 'DUL BA'I BDAG
NYID NI, ,SEMS CAN RNAMS NI 'DUL BA'I PHYIR, ,GZHAN BA

THAMS CAD BSGRUB PAR BYA, ,GANG PHYIR RDO RJE SEMS DPA' MCHOG
,THOG MTHA' MED PA'I SEMS DPA' NI, ,SANGS RGYAS PHYAG RGYA'I BRDA
YIS NI, ,SKAL BZANG ZHES NI RNAM PAR GRAGS, ,YANG, CHO GA SNA
TSOGS 'DOD RNAMS LA, ,LAS KYI SBYOR BA SNA TSOGS KYIS, ,

@56B SANGS RGYAS RDO RJE 'DZIN LA SOGS, ,GDUL BA'I PHYIR NI BYAS
PA YIN, ,DPAL MCHOG DANG PO LAS KYANG, GSANG BA'I PADMA'I TSOGS
MTHONG BA LA SOGS PA NI GZHUNG MA NGAS KYIS DOGS NAS MA BRIS SO,
,YE SHES GRUB PA LAS GSUNGS PA'I DE KHO NA NYID KYI YI GE'I TSOGS
NGES PAR

BSTAN PA STE LE'U BCO LNGA PA'O, ,,DE LTAR SHES MCHOG THABS DANG
NI, ,BCAS PAR YANG DAG SGOM PAR NI, ,SHIN TU DRAG PO'I BDAG NYID
CAN, ,SKYE BA GCIG GIS 'GRUB PAR 'GYUR, ,THABS DANG SNYING RJE'I
RTZA BA CAN, ,BYANG CHUB SEMS NI LEGS GSAL LA, ,

SEMS CAN KUN LA SNYOMS PA DANG, ,DKON MCHOG GSUM NI DAD PAS
MCHOD, ,STONG NYID MNGON DU YE SHES SHING, ,'DOD PA KUN LAS CHAGS
BRAL MIN, ,LONGS SPYOD RNAMS KYANG MCHOD PA'I PHYIR, ,DE BZHIN
GSHEGS PA THAMS CAD 'CHANG, ,PHYAG LA SOGS PA

RNAM DAG NI, ,BSNGO BA'I BAR DU BYA BA NI, ,THABS 'DI RDZOGS PA'I
SANGS RGYAS KYIS, ,SNYING RJE LA SOGS RAB TU GSUNGS, ,DE LTAR
THABS SHES RNAL 'BYOR PA, ,SANGS RGYAS KUN 'DRA GNYIS PA YIN, ,DE
LA 'TSE BA CUNG ZAD KYANG, ,RTAG PA KUN DU YOD MA

YIN; ,SNGAGS DANG PHYAG RGYA'I SBYOR BA YIS, ,GANG ZHIG BSRUNG
BAR YONGS BSGRAGS PA, ,SANGS RGYAS KUN DANG DE SRAS KYIS, ,LUNG
KUN DU NI NGES GSUNGS PA, ,SANGS RGYAS SRAS BCAS DE RNAMS KYIS,
,BSKAL PA BYE BA BRGYA BAR DU, ,SRUNG BA MDZAD PA GANG YIN

PA; ,DE NI YE SHES DE BSGOMS YIN, ,SPYOD LAM BZHI DANG LDAN PA
RU, ,BSGOM PA RU NI GSUNGS PA YIN, ,BDE BA THAMS CAD STER BYED
PA'I, ,RNAL 'BYOR PA YI GNAS MA GSUNGS, ,RNAL 'BYOR SMYUNG LA MI
GNAS SHING, ,GCER BU RNAM RTOG DAG PA MIN, ,

SNA TSOGS RTOG LAS RNAM GROL BDAG ,RNAL 'BYOR MCHOG GIS BDAG NYID
BSGOM, ,LUS DANG YID KYI SDUG BSNGAL DAG ,SKAL PA BYE BAR MI
BYA'O, ,BDE BA KUN DANG YANG DAG LDAN, ,'GRUB PAR 'DI NYID THE
TSOM MED, ,SEMS CAN THAMS CAD SKYE BA NI, ,

@57A *, ,'BRO DRUG LAS YONG GZHAN YOD MIN, ,DE BAS GANG DU'ANG
GZUNG BYA MIN, ,BYAD PAR CAN NI RNYED MI 'GYUR, ,GNAS DANG YUL
DANG KHYIM DANG NI, ,GLEGS BAM SKU YI GZUGS BRNYAN LA, ,'DZIN PA
KUN LA RNAM GROL BAS, ,RNAL 'BYOR PA RNAMS SANGS

RGYAS BSNGAGS, ,YE SHES GRUB PA LAS THABS NGES PAR BSTAN PA'I
LE'U STE BCU DRUG BA'O,, ,,YANG DAG YE SHES YANG DAG BSKYED,
,RNAL 'BYOR PA DE RTAG GSOL 'DEBS, ,KHAMS GSUM PA YIS PHYAG BYAS
PAS, ,DBANG BSKUR BA NI RAB SBYIN BYA, ,YO

BYANG KUN DANG NYER LDAN ZHING, ,MOS PAS THAMS CAD LEGS BSAGS
PAS, ,YON TAN KUN GYI GNAS GYUR PA'I, ,RDO RJE SLOB DPON MCHOG
MNYES BYA, ,BZA' DANG BCA' LA SOGS LDAN ZHING, ,ME TOG DER LA
SOGS PA YIS, ,DKYIL 'KHOR YANG DAG MCHOD

BYAS LA, ,THAL MO SBYAR BA BYAS NAS BRJOD, ,THUGS RJE'I BDAG NYID
DRIN CAN GYIS, ,YANG DAG YE SHES MCHOG THOB STE, ,RANG RIG PA YI
NGO BO LA, ,BDAG NI SHIN TU NGES PA SKYES ,GNYIS MED YE SHES 'DI
NYID NI, ,'GRO BA GZHAN LA YOD MA YIN, ,CHOS KYI

BDUD RTZI 'DI 'THUNG PHYIR, ,BLA MA CHE LA GSOL BA 'DEBS, ,SEMS
CAN KUN GYI BYA BA NI, ,CI NUS PAR NI BDAG BGYID CING, ,LTOS MED
CHOS KYI SBYIN PA NI, ,BDAG NYID JI LTAR STZOL 'GYUR PA, ,DBANG
BSKUR BA YI RIN CHEN MCHOG ,GAL TE DRIN GYIS THOB 'GYUR BA, ,

BDAG GIS LEGS PAR 'TSAL LAGS NA, ,'JIGS PA MED PA'I BKA' DRIN
GSOL, ,GAL TE 'GRO BA SHES RAB LDAN, ,BLA MAS KYANG NI DGA' BA
YIS, ,SANGS RGYAS KUN GYI RJES GSUNGS PA, ,YON TAN RDZOGS PA SKYE
BO LA, ,DE LTAR RAB TU SBYIN PAR BYA, ,

BCOM LDAN THUGS RJE LDAN PA YI, ,GSUNG GI DON KUN PHUN TSOGS PAS,
,CHOS KYI RGYAL POR DBANG BSKUR GSOL, ,DBANG BSKUR BA NI BLA MED
YIN, ,DE NAS NYIN ZHAG DES BYAS TE, ,SLOB MA LA NI TSIG BSGO BA,
,DE NAS NYIN ZHAG GANG GI TSE, ,BU KHYOD

@57B THAMS CAD RDZOGS PA YI, ,YID PAR GYUR PAS NA, ,DE BAS SEMS
NI BRTAN PAR GYIS, ,JI LTAR DGONG DKAR MI 'GYUR BA, ,BLO GROS
CHEN PO DE LTAR GYIS, ,DE NAS NYIN ZHAG NGES THOB PA, ,SANGS
RGYAS THAMS CAD RAB TU MCHOD, ,'PHAGS PA DGE 'DUN

MCHOD STON NI, ,YON DANG BCAS PA SBYIN PAR BYA, ,TSOGS KYI STON
MO RGYA CHEN DANG, ,KHYAD PAR DU NI BLA MA LA, ,MGON MED LA YANG
CI NUS SBYIN, ,CHO GA THAMS CAD KUN DU SPYAD, ,SANGS RGYAS KUN
GYIS BSNGAGS PA YI, ,BLA MA LA NI YON DBUL ZHING, ,KUN DU

SNA TSOGS BLA MA LA, ,YON DBUL BA NI DAM PA 'GRUB, ,GANG LA GANG
NI GTANG DKA' BA, ,DE NI MCHOG TU BSHAD PA YIN, ,GANG DANG GANG
NI SDUG PA'I MCHOG ,YANG NI SHIN TU KHYAD PAR NI, ,DE DANG DE NI
BLA MA LA, ,DE NYI MA BZAD 'DOD PAS DBUL, ,YANG NA DE BZHIN

'DED GYUR PA'AM, ,'ON TE SEMS LA DGOS PA DAG ,DE SBYIN YANG NA
DGOS PA BYA, ,DE NI CHUNG YANG MCHOG YIN NO, ,GAL TE DE LA MCHOG
YOD LA, ,DE LA NGAN PA'I YON PHUL NA, ,KUN GYIS SLOB DPON BRNYAS
PAS NA, ,DE NI RTAG TU SDUG BSNGAL THOB, ,'DI NI RGYUD KYI

RGYAL PO BDE MCHOG GI YIN NO, ,BDAG NYID KYANG NI PHUL NAS SU,
,SLAR YANG RIN GYIS SLU BA NI, ,SNA TSOGS RGYUD DU GSUNGS PA YIN,
,YON NI BLA NA MED PA YIN, ,DE NAS SANGS RGYAS KUN DBANG BSKUR,
,RGYUD RNAMS KUN DU SBAS PA YIN, ,SANGS RGYAS KUN DNGOS RNAL

'BYOR NI, ,THAMS CAD YANG DAG BDE BA BSKYED, ,SEMS CAN KUN GYIS
MA GTOGS PA, ,'JIG RTEN MGON POS GSUNGS PA NI, ,DE BZHIN GSHEGS
PA KUN GYI THUGS, ,GSUNG DANG SKU NI THAMS CAD 'DUS, ,DE LTAR
GNYI GSHEGS NAS KYANG, ,BYIN GYIS BRLAB PA BRJOD

PAR BYA, ,'DI DAG THAMS CAD YID DANG NI, ,LUS DANG NGAG LAS YANG
DAG 'BYUNG, ,SANGS RGYAS KUN GYIS BYIN BRLABS PHYIR, ,RJES GNANG
DE LA SBYIN PAR BYA, ,RDO RJE 'DZIN PA KUN GYI PHYIR, ,RDZOGS
SANGS RGYAS LA DBANG BSKUR ZHING, ,'DAS DANG MA 'ONGS RNAMS

@58A *, ,DANG NI; ,RDO RJE 'DZIN KUN GYIS KYANG NGO, ,DA NI BLO
GROS CHEN PO KHYOD, ,SANGS RGYAS KUN DANG SKU GCIG STE, ,CHOS
DANG ZANG ZING SBYIN PA YIS, ,SEMS CAN RJES SU GZUNG BAR GYIS,
,CI NUS PAR NI DKON MCHOG GSUM, ,BDE BA SKYED PA BSRUNG BAR

BYA; ,RDO RJE SEMS DPA'I BYA BA NI, ,SANGS RGYAS KUN GYIS NGES
GSUNGS TE, ,RDO RJE 'DZIN MCHOG KHYOD KYIS NI, ,BRNYAS PA DAG
KYANG MI BYA'O, ,YA NGA BA NI MA SPANGS PAS, ,DUS BYAS SHIN TU MI
BZAD PA'I, ,DMYAL BA'I SDUG BSNGAL 'JIGS PA'I TSOGS, ,

BSKAL PA BRGYAR NI MYONG BAR 'GYUR, ,GANG YANG 'JIG RTEN SUN
'BYIN DANG, ,LOG PA'I CHOS NI KUN SPYOD DANG, ,DAM CHOS SPONG BAR
BYED PA'O, ,DE DANG KUN DU GNAS MI BYA, ,RMONGS SHING CHOS BRAL
DE DAG NI, ,RANG GI BDE BA BRTZON YID LDAN, ,TSUL NGAN BSOD

NAMS BRAL BA YIS, ,BYANG CHUB MCHOG THOB MI 'GYUR GYI, ,'KHOR BA
RU NI PHAN TSUN DU, ,'GRO BA DRUG NI SHIN TU 'KHOR, ,'JIG RTEN
RMONGS PA'I NGANG TSUL CAN, ,RAB TU 'DRES PAR BYED MTSUNGS SHING,
,DE 'DRA BA YI DRI MA YANG, ,'KHRUL PA'I CHOS LA KUN DU GNAS, ,

DE RNAMS BDE 'GROR MI SKYE ZHING, ,SANGS RGYAS KYANG NI RNYED PAR
DKA', ,BLO GROS CHEN PO KHYOD KYIS NI, ,DE RNAMS LA NI RTAG
BSRUNG BYA, ,DE LTAR BDUD KYI ZHAGS PAS BCINGS, ,GZHAN RNAMS
KYANG NI PHUNG BA YIN, ,SANGS RGYAS KUN DAG RANG NYID DO, ,DA NI
SEMS

CAN DON RNAMS KYIS, ,JI LTAR 'DUL BA RNAMS LA CHOS, ,'GRO BA KUN
LA RAB TU SHOD, ,DA NI KHYOD KYIS CHOS RNAMS LA, ,SOM NYID DAG NI
MI BYA'O, ,SLAR NI DBANG BSKUR MI BLANG NGO, ,GZHAN DU DAM TSIG
NYAMS PAR 'GYUR, ,YANG DAG CHOS MCHOG 'DZIN PA

STE; ,KHAMS GSUM KUN GYIS PHYAG BYAS PA, ,DBANG BSKUR KHYOD KYIS
THOB PAS NI, ,'DI LA MCHOG GZHAN YOD MA YIN, ,DE BZHIN GSHEGS PA
THAMS CAD KYIS, ,YE SHES MCHOG GI DBANG BSKUR BA'I, ,RNAL 'BYOR
PA RNAMS KYIS BDAG NYID CHEN PO NI DPAL GSANG

@58B BA 'DUS PA LAS GSUNGS TE 'DI LTAR BCOM LDAN 'DAS DE BZHIN
GSHEGS PA THAMS CAD KYI SKU DANG GSUNG DANG THUGS RDO RJE GSANG
BA MNGON PAR RTOGS PA'I DBANG BSKUR BA'I SLOB DPON LA DE BZHIN
GSHEGS PA DANG, ,BYANG CHUB SEMS DPA' THAMS CAD KYI JI LTA BA
BLTA BAR BGYI,

DE BZHIN GSHEGS PA THAMS CAD KYIS BKA' STZAL PA, ,RIGS KYI BU
BYANG CHUB KYI SEMS RDO RJE LTA BU DE BZHIN GSHEGS PA THAMS CAD
DANG BYANG CHUB SEMS DPA' RNAMS KYIS BLTA BAR BYA'O, ,DE CI'I
PHYIR ZHE NA, BYANG CHUB KYI SEMS RDO RJE DANG SLOB DPON 'DI NYID
GNYIS SU MED

CING GNYIS SU BYAR MED DO, ,RIGS KYI BU MDOR BYAS NAS BSTAN PAR
BYA STE, PHYOGS BCU 'JIG RTEN GYI KHAMS NAS SANGS RGYAS DANG
BYANG CHUB SEMS DPA' JI SNYED CIG 'KHOD CING 'TSO BA DANG SKYONG
BA DE DAG THAMS CAD DUS GSUM DU LHAGS NAS, SLOB DPON DE LA DE
BZHIN GSHEGS PA

THAMS CAD KYIS MCHOD PAS YANG DAG PAR MCHOD DE, SANGS RGYAS KYI
ZHING DER YANG 'GRO'O, ,NGAG RDO RJE'I YI GE DE YANG 'DI SKAD
BRJOD DE, BDAG CAG DE BZHIN GSHEGS PA THAMS CAD KYI PA'O, ,BDAG
CAG DE BZHIN GSHEGS PA THAMS CAD KYI MA'O ZHES PA NAS, BDAG CAG

DE BZHIN GSHEGS PA THAMS CAD KYI STON PA'O ZHES BYA'I BAR DU'O,
,'DI LTA STE DPER NA RIGS KYI BU SANGS RGYAS BCOM LDAN 'DAS
PHYOGS BCU NA JI SNYED BZHUGS SHING RAB TU SPYOD PA'I SANGS RGYAS
BCOM LDAN 'DAS DE RNAMS KYI SKU DANG THUGS RJE'I BSOD NAMS KYI
PHUNG PO LAS KYANG SLOB DPON GYI

BA SPU'I KHUNG BU GCIG 'PHAGS SO, ,DE CI'I PHYIR ZHE NA, ,RIGS
KYI BU BYANG CHUB KYI SEMS NI SANGS RGYAS THAMS CAD KYI YE SHES
KYI SNYING POR GYUR PA DANG, SKYE BA'I GNAS SU GYUR PA DANG,
THAMS CAD MKHYEN PA'I YE SHES KYI 'BYUNG GNAS YIN PA'I BAR DU'O,
,YE SHES GRU PA LAS YE SHES RDO RJE'I

DBANG BSKUR BA'I CHO GA'I LE'U STE BCU BDUN PA'O,, ,,RDO RJE YE
SHES CHEN PO RAB TU BSGOMS PA'I RNAL 'BYOR GYI DBANG PHYUG CHEN
PO'I MTHU NI BSKAL PA BYE BA BRGYAR YANG BRJOD PAR MI NUS MED
KYI, ,DPAL BDE MCHOG LAS BSHAD PA CUNG ZAD CI BRJOD PAR BYA STE,
KUN DU KUN NAS THAMS CAD

@59A *, ,DU; ,BDAG NYID RTAG TU RNAM PA KUN, ,SANGS RGYAS THAMS
CAD BRTAN G-YO KUN, ,KUN DU DNGOS POR DE 'GYUR RO, ,SANGS RGYAS
ZHING NI MA LUS PAR, ,SANGS RGYAS SPRUL PA SGRUB PAR BYED, ,SANGS
RGYAS SPRUL PA SGYU MA YI, ,SANGS RGYAS RNAMS KYIS MDZAD PA

STON; ,PADMA SGYU MA RNAM 'PHRUL BA, ,SANGS RGYAS RDO RJE 'DZIN
LA SOGS, ,SNA TSOGS GZUGS BYED RIGS PA YIS, ,'GRO BA MTHA' DAG
MGU BAR BYED, ,KHAMS GSUM PA YI RGYAL SRID CHE, ,'JOMS 'DUM G-YUL
'GYANG GRUB PA DAG ,RGYAL SRID SGYU MA RNAM SPRUL PAS, ,

BYA BA THAMS CAD STON PAR BYED, ,KHAMS GSUM PA YI RGYAL SRID CHE,
,BDAG RTUL PHOD PAS MNAN NAS NI, ,'GRO BA THAMS CAD RAB 'JOMS PA,
,RTA NI GAR GYIS STON PAR BYED, ,DE LA SOGS PA MTHA' YAS MCHOG
,CHOS DBYINGS MNYAM DANG MI MNYAM PA, ,NAM MKHA'I

DBYINGS KYI MTHA' KLAS PA'I, ,SNA TSOGS KUN GYI MCHOG GIS NI,
,NAM MKHA' KUN GYI SKABS NA DPAL, ,RDO RJE SEMS DPA' DE BZHIN
GSHEGS, ,DPAL DGYES ROL PA RNAM 'PHRUL BA, ,SNA TSOGS KYI NI RNAM
PAR ROL, ,RNAM PA SNA TSOGS SKAL BZANG PO, ,

RNAM PA SNA TSOGS BDE MCHOG GIS, ,'DUL BA RNAM PA SNA TSOGS KYIS,
,SEMS CAN KHAMS NI RAB TU SDUD, ,DE LA SOGS PA MTHA' YAS MCHOG
,CHOS DBYINGS MNYAM DANG MI MNYAM PA'I, ,NAM MKHA' DBYINGS KYI
MTHA' KLAS PA'I, ,SANGS RGYAS THAMS CAD 'BYUNG

PA'I MCHOG ,NAM MKHA' KUN GYI SKABS NA DPAL, ,RDO RJE SEMS DPA'
RAB TU GNAS, ,GRUB PA'I DBANG PHYUG RAB GRAGS PAS, ,LUS CAN GANG
DER RAB GRAGS PA, ,THAMS CAD BDAG NYID GRUB PAR BYED, ,BCOM LDAN
'DAS DPAL RDO RJE SEMS DPAS DE SKAD GSUNGS SO, ,

SANGS RGYAS KUN DU MOS PA YIS, ,SDIG MED STOBS KYIS NGO MTHON DU,
,PHA ROL GNOD PA'I RTZAL DAG GIS, ,SHIN TU GDUG CING KHRO GTUM
PA, ,SEMS CAN RNAM PA MANG PO'I KHAMS, ,'JIG RTEN THAMS CAD RAB
TU 'JIGS, ,SHIN TU GDUL DKA' 'DUL BA RNAMS, ,

@59B BYIS PA RKUN PA CHOM PO YIS, ,THAMS CAD RNAM PAR SBYONG PAR
BYED, ,BRID PA DANG NI SGYU DAG DANG, ,NGO MTHON STOBS DANG DE
BZHIN DU, ,DGRA CHA LNGA YIS RGAL NAS NA, DE TSE 'JIG RTEN GSUM
LAS RGYAL, ,SKYE 'GRO'I GNAS NGANG 'GRO BA RNAMS, ,GDUL BA'I
THABS RNAMS

SNA TSOGS KYIS, ,MTHA' DAG BRTUL NAS GRUB PAR 'GYUR, ,'DUL BA'I
THABS RNAMS SNA TSOGS KYIS, ,RANG GI RGYAL SRID RTAG TU SKYONG,
,G-YEM PA RNAMS LA G-YEM PAR 'GYUR, ,KHRO BA RNAMS LA KHO BA'I
MCHOG ,ZHIG BA RNAMS LA ZHI BA'I MCHOG ,DRAG SHUL CAN

LA DRAG POS GNON, ,SDIG MED STOBS KYIS NGO MTHON DU, ,DBANG PHYUG
DAM PA RAB MNAN NAS, ,LHA MO AU MA PHROGS NAS NI, ,DE TSE LONGS
SPYOD RANG GIS SPYOD, ,SDEG [?] MED STOBS KYIS NGO MTHON DU, ,MTHU BO
CHE YANG RAB GNON NAS, ,RU PHI NI YANG PHROGS NAS NI, ,

DE TSE LONGS SPYOD RANG GIS SPYOD, ,SDIG MED STOBS KYIS NGO MTHON
DU, ,SKYE DGU'I BDAG PO RAB GNON NAS, ,LHA MO RAB TU ZHI BA
PHROGS, ,DE TSE LONGS SPYOD RANG GIS SPYOD, ,SDIG MED STOBS KYIS
NGO MTHON DU, ,'DOD PA'I LHA NI RAB GNON NAS, ,DGA' SDUG MA YIN

DBANG PHYUG MA, ,PHROGS NA DE TSE BDAG RANG SPYOD, ,DE LA SOGS TE
MTHA' YAS MCHOG, ,CHOS DBYINGS MNYAM NGANG MI MNYAM PA, ,NAM
MKHA'I DBYINGS KYI MTHA' KLAS PAR, ,RDO RJE LAS MCHOG RNAM PAR
GNON, ,DE LA SOGS TE RNAM 'PHRUL BA, ,SNA TSOGS RGYUD LAS

BSTAN PA YIN, ,YE SHES GRUB PA LAS MTHU NGES PAR BSTAN PA DANG
DBANG PO MCHOG RNAMS LEGS PAR SPYOD PA STE LE'U BCO BRGYAD PA'O,,
,,GANG ZHIG YANG DAG YE SHES MED, ,'DI LTAR LOG SHES SBYOR BAR
LDAN, ,DBANG PO BAR MA ZHES BSHAD DE, ,DE YI BYA

BA RAB BSHAD BYA, ,GANG ZHIG SNGAR NI LAM BSHAD PA'I, ,PHYAG LA
SOGS PA THAMS CAD DANG, ,DE BZHIN 'DUS PA'I TSIG TU BSHAD, ,DE
DAG KUN KYANG BYA BA YIN, ,RNAM PA KUN MCHOG LDAN PA YI, ,RANG GI
LHA YI SKAD CIG GIS, ,BSKYED LA SNGON BZHIN RNAL 'BYOR BAS,,

@60A *, ,LAM LA GNAS TE BZLAS BRJOD TZAM, ,MTHAR YANG 'DI SKAD
BRJOD PAR BYA, ,SRAS BCAS SANGS RGYAS THAMS CAD NA, THAMS CAD
THUGS RJE'I BDAG GNYID CAN, ,BDAG LA BKA' DRIN MDZAD DU GSOL,
,THOG MED DUD NAS 'DI BAR DU 'ANG, ,BDAG NI 'KHOR

BAR 'KHOR 'GYUR TE, ,YANG DAG YE SHES MA MTHONG BAS , ,SDUG
BSNGAL RNAMS KYIS RTAG TU DUB, ,JI LTAR YE SHES KYE 'GYUR BAS,
,GANG GI YE SHES MCHOG THOB NAS, ,SEMS CAN KHA LO BSGYUR 'GYUR
PA, ,KHYED KYIS DE LTAR BDAG LA BRJOD, ,JI LTAR 'DAS PA'I

RDZOGS PA SANGS RGYAS, ,DE BZHIN DE LTAR MA BYON PAS, ,SEMS CAN
DON MDZAD CES GRAGS PA, ,DE LTAR BDAG NI BGYID PAR BRTZON, ,RIM
PA 'DI DANG LEGS LDAN PA, ,GAL TE YANG DAG 'JUG 'GYUR PA, ,DE NI
YE SHES MCHOG 'GYUR TE, ,LOG PA'I LAM DU 'GRO MI

'GYUR; ,YE SHES GRUB PA BA LAS DBANG PO 'BRING PO BSTAN PA'I LE'U
STE BCU DGU PA'O,, ,,PHYAG RGYA'I DKYIL 'KHOR SKU MDOG SOGS,
,PHYAG DANG GDAN NI RNAM BSGOM DANG, ,TING 'DZIN GSUM DANG PHYAG
RGYA BZHI, ,ZHAL GSUM DANG NI PHYAG DRUG RNAMS, ,

SGOM 'GYUR DE NI PHYI SHUN BCAS, ,SNA TSOGS SPROS PA'I MAN NGANG
RNAMS, ,DE KUN DMAN PA'I YIN PAR BSHAD, ,DE RNAMS LA YANG DE
BZHIN THABS, ,DE LA GTAN TSIGS BSHAD PAR BYA, ,MCHOG DANG BAR
MA'I LAM DAG LAS, ,JI BZHIN CHUNG DU GZHAN BYA BA, ,LHA

DANG SNGAGS NI RNAL 'BYOR PAS, ,RGYUD LAS GSUNGS PA KUN DU BYA,
,GANG LAM MNYAM PA'I SEMS YOD PA, ,DE LA YE SHES SKYE 'GYUR GYI,
,GZHAN DU BSKAL PA BYE BA NI, ,BRGYAS KYANG DE THOB MI 'GYUR RO,
,KUN DU SEMS DANG LDAN PA YI, ,RTZA BA CHER LDAN BLO GROS

BZANG; ,SNGAR BSHAD MTSAN NYID LDAN PA YI, ,RNAL 'BYOR YE SHES
MCHOG THOB 'GYUR, ,GANG ZHIG BAR MTHA' GNYIS PO NYID, ,BSGOM PA
GSUM PO GTZO BO BAS, ,YANG DAG YE SHES 'BYUNG BA'I DON, ,YANG DAG
BYA BA DBANG DU 'GYUR, ,DE NYID MED PAR

@60B 'TSANG MI RGYA, ,LAM LA BGYID PA DE NYID MIN, ,DE BAS LAM LA
GNAS BDAG NYID, ,BSGRUBS NA YE SHES THOB PAR 'GYUR ,GANG ZHIG LAM
LAS NYAMS PA DANG, ,SNYING RJE DANG BRAL SEMS LDAN ZHING, ,CHAGS
SOGS DON LA SPRO DAG NYID, ,DE RNAMS LA NI 'BYUNG MI 'GYUR, ,

YE SHES GRUB PA LAS DBANG PO THA MA PA BSTAN PA'I LE'U STE NYID
SHU PA'O,, ,,RNAL 'BYOR BA YIS SHES GRUB PHYIR, ,BDAG GIS YANG
DAG SHIN TU BSHAD, ,RGYUD KUN DU NI SBAS GYUR PA'I, ,GSANG BA 'DI
NI BSHAD MI BYA, ,GANG LA YE SHES MCHOG GIS NI, ,RNAL 'BYOR

MCHOG NI MED GYUR PA, ,LHA YI GZUGS NI SGOM PA LA, ,SEMS NI
BRTZON PA DAG TU BYA, ,GLEGS BAM TZAM ZHIG BSTAN PA YANG, ,SBYIN
MI BYA BAR SHES BYA STE, ,RDO RJE YE SHES RAB SPANGS PAS, ,RMONGS
PA DMYAL BAR 'GRO BAR 'GYUR, ,DE YI DMYAL BA'I RGYUR GYUR

PAS; ,MI DE MNAR MED 'THOB PAR 'GYUR, ,DE BAS BDAG GZHAN PHUNG BA
NI, ,'BYUNG BAS NGES PAR BSRUNG BAR BYA, ,GZHAN DU STON PAR 'GYUR
NA NI, ,DAM TSIG DAG KYANG NYAMS PAR 'GYUR, ,RNAL 'BYOR RGYUD NI
DU MA RU, ,BRTZE LDAN SANGS RGYAS THAMS CAD KYIS, ,RTOG

PA'I DRA BA RNAMS SPANGS PA, ,RDO RJE YE SHES 'DI MCHOG YIN, ,RDO
RJE SEMS DPA'I SGRUB PA NI, ,LUNG DANG RIGS PA LAS SHES BYA,
,SGRUB PA'I THABS NI BYAS PA LA, ,BDAG GIS DGE BA GANG BSAGS PA,
,DES NI SEMS CAN THAMS CAD KYANG, ,RDO RJE SEMS DPA' MCHOG THOB

SHOG ,DPAL AU RGYAN NAS BYUNG BA YE SHES GRUB PA ZHES BYA BA'I
SGRUB THABS SLOB DPON AINDRA BH'U TIS MDZAD PA RDZOGS SO,, RGYA
GAR GYI MKHAN PHO SHRADDHA KA RA WA RMA DANG, ,ZHU CHEN GYI LO
TZ'A BA DGE SLONG RIN CHEN BZANG POS BSGYUR, ,SLAD KYI NAGS TSOS
KYANG BCAS SO,, ,,

