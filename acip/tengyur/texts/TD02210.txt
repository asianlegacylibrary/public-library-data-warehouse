@182A #, ,RGYA GAR SKAD DU, A'A RYA
N'I L'A MBA RA DHA BADZRA P'A nI S'A DHA NA NO PI KA ,BOD SKAD
DU, 'PHAGS PA LAG NA RDO RJE GOS SNGON PO CAN GYI SGRUB THABS,
DPAL LDAN GOS SNGON CAN LA PHYAG 'TSAL LO, ,'GRO BA SEMS

CAN MUN 'THOMS PA'I, ,KUN NAS DKRIS PA'I NYON MONGS KUN, ,SGRON
MES GSAL PHYIR SGRUB PA'I THABS, ,DPAL LDAN RDO RJE 'DZIN LA GUS
BTUD DE, ,BLA MA BRGYUD PA'I MAN NGAG NI, ,KLU YI BYANG CHUB NYID
KYIS RIM, ,BZHIN BSHAD RIGS RNAMS 'OS SU GRUB PA YI, ,SNGAGS

PA YON TAN KUN LDAN PA'I, ,YID 'OD BKRA SHIS BDE GNAS SU, ,BLA
MED RGYU RU RAG GNAS LA, ,SNYING GAR NYI LA H'Um BZHAG STE, ,BYIN
BRLABS BLTAS TE BKA' BSGO LA, ,'OD KYIS BGEGS LA THOG RNAMS DBAB,
,BHR'Um GYI TSIG DANG YANG DAG LDAN, ,H'Um LAS 'OD ZER HA 'PHROS

PAS; ,RDO RJE 'KHOR LO RAL GRI DANG, ,ME YI KHANG PA YONG SU
THUB, , BADZRA TZAKRA HA NA DANG, , DZVA LA RAm YANG YONGS SU
BRJOD, ,G-YAS PA'I RAm DANG G-YON PA'I AA, SNYING RJES BGEGS GSOS
BYER BAR 'GYUR, ,RGYUD 'OS GYUR NAS RANG BYUNG GI ,DE 'OD LAS
BYUNG NYID KYIL DU, ,

SLOB DPON SANGS RGYAS BCAS SPYAN DRANG, ,BLA MA MI BSKYOD GZUGS
'DZIN LA, ,PHYAG 'TSAL PHYI NANG BZHI YIS MCHOD, ,SDIG PA BSHAGS
NAS SDOM PA GZUNG, ,YI RANG BSKUL DANG GSOL BA GDAB, ,BSOD DANG
SKYABS 'GRO SEMS BSKYED DE, ,TSAD MED BZHI PO YONGS SU

@182B BSKYED, ,RGYU DANG MI RGYU'I RNAM PA KUN, ,THAMS CAD YONGS
SU DAG PA LAS, ,RANG BYUNG SNGAGS BSKYED 'BYUNG BA YI, ,GZHAL YAS
LAM LDAN RAB TU BCAS, ,GRU BZHI PA LA SGO BZHI PA, ,KA BA BRGYAD
DANG RIN CHEN MDZES, ,DRA BA DRA PHYED PHA GU DANG, ,DAR DPYANGS
RTA BABS RNAMS DANG

LDAN; ,SENG GE 'KHOR LO NYI ZLA'I GDAN, ,DE STENG H'Um LAS RDO
RJER GYUR, ,DE LAS DPAL LDAN GNYIS KYI BDAG ,NYON MONGS KUN SEL
GTUM BO'I GZUGS, ,RIGS LNGA'I SANGS RGYAS DBU LA BRGYAN, ,MTHING
GA GOS SNGON SKU LA GSOL, ,RDO RJE DRIL BU LAG NA THOGS, ,THUN
MONG LAS

DANG RJES MTHUN NO, ,MCHOG KYANG THOGS PA MED PAR RO, ,SBRUL
BZHIS LUS LA RNAM PAR BRGYAN, ,SPYAN DMAR MCHE GTZIGS SBRUL NAG
ZA, ,RIN CHEN DPA' BO'I CHAS KYIS BRGYAN, ,BRKYANG BSKUM KHRO BO
BRJID PA'I ZHAL, ,GSUS KHYIM CHE ZHING 'JIGS PA CAN, ,DE GSAL
MDUN DU YE

SHES DGUG ,BGEGS BSAL MCHOD DANG GTOR MAS MNYES, ,AE MA HO DPAL
LDAN GOS SNGON CAN, ,LUS KYI RTOG PA BSAL BA'I PHYIR, ,YE SHES
THUGS RJE CHEN PO'I DANG, ,BDAG LUS YE SHES SKUR BYIN RLOBS,
,ZHES GSOL BA GDAB BO, ,DE NAS SKU GSUNG THUGS GNAS

SU; ,YIG 'BRU GSUM LAS 'OD BYUNG NAS, ,MI SDUG YIG 'BRU 'OD KYI
GZUGS, ,BSDUS SHID BSREGS TE SBYANGS PA LAS, ,YE SHES GSUM NI
GNAS SU BZHAG ,YE SHES RIGS LDAS BYIN GYIS BRLABS, ,DBANG BSKUR
MI BSKYOD RIGS LDAS BRGYAN, ,AOm SARBA TA TH'A GA TA GU HYA

AA BHI shINYTZA, ZHES BYA BA'I SNGAGS KYIS, DAG YONGS SU DAG PAR
BYAS TE, GSANG SNGAGS BZLAS SO, ,GSAL BA RNAM GNYIS RAGS DANG
PHRA, ,BDAG DANG GZHAN GYI RNAM PA LA, ,GSAL BAR BYED PA DE NYID
DO, ,RGYUD RNAMS SBYANGS PA'I BZLAS PA NI, ,RAGS PA DANG NI PHRA
BA'O, ,RAGS

PA GNYIS TE BA THAG DANG, ,BA THAG MED DE GNYIS KA LA, ,MGAL ME
PHRENG BA NYI MA'I TSUL, ,PHRA YANG GSUM DU 'BYUNG BA NI, ,H'Um
BSKUL BSREG PA RAm YIN TE, ,LTE BAR BKRU SPYI BO AA, ,MTSAN MA
'DOD PA'I BZLAS PA LA, ,RNAM PA LNGAR 'DIS MA BYAS PA, ,'OD ZER
DKAR DMAR

@183A *, ,'PHRO 'DU DANG, ,BA THAG GZINGS DANG DMIGS PA MED,
,SNYING GAR BSKOR RO MTSAN MA 'BYUNG, ,RAm DANG H'Um LAS ME BYUNG
BAS, ,YE SHES LUS SU GSAL BAR SNANG, ,GRUB RTAGS THON PA'I RTAGS
GSUM LAS, ,'OD SGRA SKU STON SGYU MA DANG, ,TSOGS DANG GTOR MAS
BZLOG

PAR BYA, ,DE RJES SANGS RGYAS LUNG STON 'BYUNG, ,GROGS NI KHRUS
DANG SREG DANG TSE, ,BDUD RTZI KLOG 'DON MAndALA DANG, ,TSOGS
DANG SBYIN SREG GSAD PA DANG, ,TSA TSA GTOR MA LA SOGS PA, ,'DI
YANG GROGS SU 'GRO BA YIN, ,DE NAS GSER LA SOGS PA 'GRUB, ,MCHOG
'DOD PA

YI SEMS CAN GYIS, ,THABS DANG SHES RAB 'KHOR LO BZHI, ,SNYING NAS
SBYOR BA GSUM GYI RTZA, ,YI GE THIG LES YANG DAG MTSAN, ,DBUS SU
THABS DANG SHES RAB 'BAR, ,DBU MA DBYINGS NAS SPRUL PA RU, ,YE
SHES GSAL BAR DBYINGS LA THUG ,DE TSE MI GNAS BSAM DANG BRAL, ,

'GRO BA'I TSE DBANG GANG GI RTZA, ,KHA PHYI BA YI NANG NAS THIG
LE BSAM, ,BA THAG PHUG NAS THIG LE LA, ,THIM MO DE LA BLO GTAD
PAS, ,MTHA' 'DAS RANG BZHIN MED PA'O, ,'JUG PA BA THAG BZHI PO
YANG, ,SRID GSUM 'JOMS PA'I RANG BZHIN TE, ,STONG BA THAG BZHI
POR THIM, ,DBANG

PO THIG LE MED PA LA, ,DBU MA CHEN PO'I DBYINGS NYID DU, ,YE SHES
PHRA MO LAS KYIS SPROS, ,'BYUNG 'JUG PHRA BA'I BA THAG NI, ,SKOR
BDUN 'OD DANG 'GRO BA 'GRUB, ,RTAGS LNGA LA BZLA PHYAG RGYA YI,
,YE SHES CHEN PO THOB PAR 'GYUR, ,'DI NI GANG ZAG SNOD CAN LA,
,GANG ZAG TSUL 'CHOS

G-YO CAN RNAMS, ,GSANG SNGAGS PHRAG KHYER NGAN SOD RGYU, ,DE LA
SBYIN PAR MI BYA'O, ,TSUL BZHIN BSGRUB PA'I GANG ZAG LA, ,DNGOS
GRUB KLU MO MKHA' 'GROS STER, ,BRGYUD PA'I RIM PA MAN DAG 'DI
BKOD PAS, ,TSIG DANG DON LA NYES PA YANG YOD SRID, ,RIGS LNGA BDE
BAR GSHEGS

PA DANG; ,MKHAS PA RNAMS LA BZOD PAR GSOL, ,KHENGS PA RNYED PA
BKUR STIR LA SOGS MIN, ,PHYI RABS RTZOD PA'I DUS SU SEMS CAN
DNGOS GRUB 'BYUNG, ,'DI BRTZAMS PA YI BSOD NAMS KYIS, ,KHAMS GSUM
SEMS CAN MA LUS KUN, ,RAGS DANG PHRA BA'I RTOG PA

@183B KUN SPANGS NAS, ,YONGS SU DAG PA'I SA THOB SHOG ,DGE SLONG
KLU'I BYANG CHUB KYIS MDZAD PA'I SGRUB THABS RDZOGS SO,, 