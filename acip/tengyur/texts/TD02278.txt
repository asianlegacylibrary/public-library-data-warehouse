@128A #, ,SLOB DPON
KLU SGRUB SNYING PO'I ZHAL SNGA NAS, ,RE BA'I DPE NI SER SKYA
'DRA, ,DOG PA RGYAL BU GZHON NU STE, ,GZHAN DU 'DZIN PA SMIG RGYU
CHU, ,BDAG 'DZIN PHUNG BYED NYI ZER GZUGS,,

SNANG BA GNYIS LDAN NE TZO'I BYA, ,DOR BA THUR MA 'KHRUL PA'I
GZUGS, ,LTA BAS NGA RGYAL CHOS KYI WA, ,SGOM LA DER 'DZIN AA NU
LTA, ,SPYOD PAS NGA RGYAL 'DZIN NA PA, ,DKA' BAS RLOM SEMS BZANG
SKYONG BU, ,DBANG GI BU GROL 'DOD KOS LA, ,

@128B RTOGS PAS CHOG ZER DPAL GYI BU, ,BLA MA BLA BRAL BLA MED
GANG+G'A MO, ,BKA' LA SKUR 'DEBS KRishnA PA, ,BDE BAS GRUB 'DOD
THANGS BZANGS GLU, ,STONG PAS DE BZHIN GDOL PA DZA, ,DE RNAMS
BRAL BA'I SHES PA NI, ,NOR BU RIN CHEN THOB PA 'DRA, ,SNGON

YUL W'A R'A nA S'IR KHYIM BDAG PRA MO HA DANG, ,SER SKYA MO GRU
SPYAN MO GNYIS, ,CHU BO NEE RANYDZA NA'I 'GRAM NE'U SING POS NGAD
CAN DU DUS BYAS PA LAS, MOS NYIN MTSAN LNGA ZHIG TU BSDAD KYANG
'ONGS PAR MA GYUR TO, ,DE NAS YI MUG STE MA'I DRUNG DU PHYIN PA
DANG,

MAS SMRAS PA, KYE BU MO MDANGS RAB TU ZHUM PAR GYUR PA CI'I PHYIR
ZHES PA DANG, BU MOS SMRAS PA, KYE MTSAN MO GNYIS DANG GNYIS GSUM
BAR, ,KHYIM BDAG GZHON NU LA BSDAD PAS, ,YID GDUNGS PAS NI YI
CHAD GYUR, ,ZAS DANG BRAL BA LTO BA

LTOGS, ,ZHES ZER BA LA, MAS 'BRAS CHAN PA NA LI GANG BYIN PAS,
,MYUR DU ZOS PAS GLO BA'I SUL DU SONG NAS MGO 'KHRUGS SO, ,DE NAS
SMAN PA BSHES GNYEN CHEN PO LA BLTAS PA DANG, ,'DI DAG NI TSUL JI
LTA BU YIN ZHES PA DANG, GONG GI TSUL BSHAD

DO; ;SMAN PAS SMRAS PA, GANG GIS GANG LA RE BA NI, ,ZHI BAR MI
'GYUR BDER MI 'GYUR, ,SDUG BSNGAL SNA TSOGS 'PHEL BA STE, ,RE BA
MED PAS BDE BA'I MCHOG ,'DI DAG NI RE BAS PHUNG BAR 'GYUR BA
BSTAN PA STE, RE BA MED PAR BYA BA'I MAN NGAG

STE DANG PO'O,, ,,SNGON GYI DUS NA RGYAL BU MGRON BZANGS ZHES BYA
BA ZHIG LA, YAB THU BO'I STOBS KYI RGYAL RIGS SPYI BO NAS DBANG
BSKUR TE, KYE RGYAL BU SGO SRUNG LA NAN TAN GYIS SHIG KHRI GZHAN
LA MA SHOR BAR BYA BA LA BRTZON PAR GYIS SHIG CES

SMRAS NAS TSE'I DUS BYAS PAR GYUR TO, ,DE NAS CHOS SBYIN BYED
PA'I DUS SU BRAM ZE MDUN NA 'GRO RGYAL PO'I PHO BRANG DU BYUNG BA
LA KHRI PHROGS KYIS DOGS TE LANGS NAS SGOR BYA BA LA PHYIN PA
DANG, NU BO 'GRO BAS RTEN PAS KHRI PHROGS SO, ,DE NAS SER SKYA
MAS,

@129A *, ,KHYOD 'O NA 'BAD PAR 'GYUR BA CI'I PHYIR ZHES PA DANG,
RGYAL PO NAS BABS KYIS SMRAS PA, BDAG LA YAB KYIS GDAMS PA BZHIN,
,KHRI STAN SHOR GYIS DOGS PA NA, ,SGO YI BYA BA LA PHYIN PAS, ,NU
BOS BDAG GIS BDE BA

PHROGS, ,ZHES PA DANG BRAM ZES SMRAS PA, DOGS PA DANG BCAS SEMS
KYIS BDE MI RNYED, ,NYAM NGA DANG BCAS RTAG TU BDE MI 'GYUR,
,GANG LA DOGS YOD DE 'JIG YOD PA'I PHYIR, ,MKHAS PA RNAMS KYIS
DOGS PA SPANG BAR BYA, ,DOG PA DANG

BRAL BAR BYA BA'I MAN NGAG STE GNYIS PA'O,, ,,SNGON RI BYA RKANG
LA, DGE SLONG SOG MA MED KYIS PHYIN PA DANG, RAB TU SKOM GYIS
GDUNGS PAR GYUR PA LA, SMIG RGYU ZHIG CHU RU 'KHRUL TE, 'THUNG DU
PHYIN PA DANG, RAB TU NGAL BAR GYUR NAS SNGO'I

LDUM BU ZA ZHING 'DUG PA LA, DRANG SRONG RKANG MIG GIS SMRAS PA,
BGROD DKA' 'KHOR BA'I THANG CHEN LA, ,GZHAN DU BTZAL 'DOD MI DAG
NI, ,NYON MONGS THO BAS GDUNGS 'GYUR TE, ,SKOM PA SMIG RGYU'I CHU
'TSOL 'DRA, ,ZHES SO, ,DE DAG NI BSGOM BYA

SPANG PAR BYA BA'I MAN NGAG STE GSUM PA'O,, ,,SNGON RGYAL PO BRLA
SKYES LA, BTZUN MO LNGA BRGYA LA BU STONG YOD DE, SRAS NAM GA RU
DRANG SRONG DPAL DGA' MO BSLANGS TE, ,DE GCIG BU MED PAS RAB TU
GCES PAR BYAS, ,RGYAL BU YANG BDAG LA NI GCES PA

MED DE, BDAG LA NI SDUG BSNGAL ZUG RNGU CUNG ZAD TZAM YANG BYUNG
BAR PHANGS PAS, BDAG TSO'I DUS BYAS NA 'KHOR THAMS CAD PHUNG BAR
'GYUR RO SNYAM SEMS SO, ,DE NAS NANG PAR ZHIG KHRUS BYAS TE,
KHANG BZANGS KYI RTZE MOR KHA SHAR PHYOGS SU BLTAS TE, NYI ZER

LA MIG CUNG ZAD BTZUMS NAS BSDAD PA DANG, NYI ZER GYI GYA GYU LA
DUR KHROD BYUNG BAR MTHONG NAS, BDAG LA DRI MAS GOS PAR 'GYUR
SNYAM NAS BROS PA DANG, KHANG BZANGS KYI RTZE MO NAS LTUNG STE,
TSE'I DUS BYAS SO, ,DE NAS DGE BSNYEN BLO GROS BZANG POS SMRAS

@129B PA; BDAG TU 'DZIN PA CHES PAS SDUG BSNGAL 'BYUNG BA STE,
,BDAG BDE 'DOD PAS GZHAN GYIS GNOD PA BYUNG, ,BDAG TU 'DZIN PA
YONGS SU NGOR BYAS NAS, ,SEMS CAN KUN KYANG SMAN PA BZHIN DU BYA,
,BDAG TU 'DZIN PA DANG BRAL BAR BYA BA'I MAN NGAG

STE BZHI BA'O,, ,,SNGON DZE TA'I TSAL DU RGYAL BU DON THAMS CAD
GRUB PA DANG, BDUD NAG PO LHA SBYIN GNYIS BYA NE TZO'I LUS GCIG
LAS, MGO BO GNYIS SU GYES PA CIG TU SKYES PAR GYUR TO, ,DE NAS
LHA SBYIN MGO BO GNYID LOG PA'I DUS SU, DON

GRUB KYIS SHING GI RTZA BA SROG PA DANG, SMAN YANG SMRA DANG, DUG
HA LA GNYIS RNYED PA LA, BCUD NI MNYAM POR PHAN RO NI BDAG RANG
MYANG NGO, ,ZHES NAS SMAN ZOS PA DANG, BDUD LHA SBYIN SMAN GYI
SGREGS PA BYUNG NGO, ,DE NAS RAB TU KHROS PAS LHA SBYIN GYIS DUG

ZOS PAS GNYIS KA PHUNG BAR GYUR TO, ,DE NAS LHA'I DBANG PO BRGYA
BYIN GYIS SMRAS PA, DE NYID MTHONG BA'I MKHAS PA YIS, ,SMAN LHA'I
BSOD NAMS MI BSLANG ZHING, ,DUG LTA MI MTHUN DOR MI BYA, ,BLANG
DANG DOR BAS PHUNG BAR 'GYUR, ,BLANG DOR DANG BRAL

BAR BYA BA'I MAN NGAG STE LNGA PA'O,, ,,SNGON GRONG KHYER SER
SKYAR BRAM ZE NYI MA SBYIN ZHES BYA BA LA, RIMS NAD SEL BAR NUS
PA'I, NOR BU CHEN PO MU SA RA GAL BA ZHES BYA BA YOD DE, KHYIM
BDAG DE LA KHYIM THAB GNYIS YOD PA LAS, GNYIS KA LA BU

MED PAR GYUR NAS, GRONG KHYER BDE BA CAN DU KHYIM BDAG MO SA
MANTA ZHES BYA BA DANG, 'DOD PA'I DUS BTAB NAS PHYIN PA DANG,
SNGAR GYI KHYIM BDAG MO GNYIS PHYI BZHIN DU BYUNG BAR GYUR TO,
,DE NAS SHING SDONG PO RUL PA CIG GI KHONG DU GAB BO, ,DE NAS
KHYIM THAB

GNYIS PHYIR LOG PA DANG, KHYIM THAB MOS MANTA DANG SPRAD NAS NYAL
PO BYAS PA DANG, KHYIM BDAG GI MGO'I COD PAN LA GSER GYI THUR MA
GNYIS GYEN DU 'GRENG BA LA, MIG YOR GYI MI GNYIS SU 'KHRUL TE
BRAM ZE LA SMRAS PA, KYE BZHIN BZANGS 'O SKOL NI MI GNYIS

@130A *, ,KYIS NYE BA NYID DU NON NAS GDA'O ZHES PA DANG, BRAM ZE
LA SMRAS PA, DE NI NGA'I KHYIM BDAG MO GNYIS LAGS TE, 'O SKOL GYI
SPYOD LAM RGYAL PO LA SMRAS NA, NGES PAR CHAD PA GCOD PAR GYUR
PAS SA PHYOGS GZHAN ZHIG TU BROS LA GSHEGS

SO ZHES NA, ,NA DPE'I TSAL DU PHYIN PA DANG, ,THUR MA YIN PAR NGO
SHES TE SA MANTA RAB TU 'KHRUL PA LA 'GYOD PAS SMRAS PA DANG,
,KHYIM BDAG MO SA MANTAS GLU BLANGS PA, 'O SKOL MI YIS SKRAG NAS
BROS PA DANG, ,'KHOR BA DOR BAR 'DOD NA SGRUB PA 'DIS, ,DANG

PO GZHI STONG PA NYID NAS SDUG BSNGAL BYUNG STE, GNYIS MED LA
GNYIS SU BRTAGS PAS GDUNGS PAR 'GYUR, ,BLANG DOR DANG BRAL BAR
BYA BA'I MAN NGAG STE DRUG PA'O,, ,,SNGON MI YUL MA GA DHA NA TSOS
MA KO'U RI MA ZHES BYA BA GRONG KHYER GYI MTHA'I SBYIL PO

CIG NA, DUR SMRIG GI TSOS BLUGS PA'I BUR SNOD CIG GI NANG DU KHA
SHING LOS BCAD DE, MO RANG GI ME TOG THUR PHYIN PA DANG, DUR
KHROD KYI WA CIG GIS TSOS KYI STENG DU PHYIN PAS SDIB [?] STE, LUS
TSOS KYI MDOG GIS SPANGS SO, ,DUR KHROD DU PHYIN PA DANG, SBYANG
KI

DANG PHRAD NAS, KYE CHE ZHE MCHOG TU GYUR PA KHYED SU YIN ZHES PA
LA, MO NA RE BDAG NI LHA'I RI DAGS SHA RA NA ZHES BYA BA YIN TE,
LUS DRI DANG MDOG TU LDAN PA'O, ,DE NAS DOM DANG STAG DANG SPRE'U
DANG, SENG GE RNAMS LA SBYANG KIS CHED DU BRJOD PAS KUN KYANG

'KHOR GYUR TO, ,DE NAS ZLA BA RGYAS PA NYA'I DUS SU MA'I DRUNG DU
PHYIN TE, NGA NI MCHOG GO, ,BLA NA MED PA'O, ,PHUL LO, ,RI DAGS
KYI RJE MOR GYUR PA'O, ,ZHES PA LAS, MAS SMRAS PA, KYE BU MO,
,TSAD MA'I CHU LAS KHRUS BYAS NAS, ,DMAN PA'I SA LA GNAS NA

BDE; ,RGYUD NGAN LPAGS PAS NGA RGYAL BA, ,YUN DU 'GROGS NA PHUNG
BAR NGES, ,ZHES BRJOD PA LA, GAS PA'I NGA RGYAL GTONG DU MA BTUB
PA'O, ,DE NAS LOG STE GCAN GZAN GYI TSOGS SU PHYIN PA DANG, RANG
GIS SKAD BTANG BAS WAR GYUR CING, SENG GE'I SKAD

@130B BTANG BAS BRGYAL LO, ,DE NAS RI DAGS GCAN GZAN THAMS CAD
KYI SPU TSOM PA RE BTOGS TE RTUG PA DANG BSRES SO, ,DE NAS LHA'I
BU RNAMS KYIS TSIGS SU BCAD DE SMRAS PA, SEMS KYIS STOBS KYIS MI
'GRO ZHING, ,PAGS PAS NGA RGYAL 'GRO BYED

PA; ,RGYUN DU BDE BAR MA GYUR TE, ,SPU DANG BRAL BAS WA NYID
PHUNG, ,BDE BAS 'BRAS BU BSGRUBS PA LA, ,ZHE 'DOD MED PAS MI 'GRO
ZHING, ,GRUB MTHA' NGA RGYAL 'GRO BYED PA, ,WA BZHIN THAL BAR
BRLAG PAR 'GYUR, ,RANG GI LTA BA NGA RGYAL BA DANG BRAL BAR BYA
BA STE

BDUN PA'O,, ,,SNGON KO SA LA'I YUL DU, DGE SLONG YA SHU HA ZHES
BYA BA CIG GIS, TSOGS DRUG 'GEGS PA'I BSAM GTAN BYAS PA LAS RLUNG
'BYUNG 'JUG 'PHO BA DANG BRAL BAS LO LNGA BRGYA RNYED THUB PO,
,DE NAS 'KHOR LOS SGYUR BA'I RGYAL PO

DGA' SBYANGS MDANGS KYIS SMRAS PA, DGE SLONG KHYOD KYIS SEMS LA
LTOS, ,SHES RAB PHA ROL PHYIN DRUG MA, ,TZAM DU MI GNAS 'DI SGOMS
LA, ,'GOG PA'I SNYOMS PAR 'JUG PA THONG, ,ZHES PA LA DON LA SLAR
SKUR BA BTAB NAS SNGAR GYI 'DU SHES

MED PA LA ZHEN PAS, LHA TSE RING POR SKYES SO, ,DE NAS MTHA'
'KHOB RGYAL POR SKYES SO, ,DE NAS YANG SKYE BA DRAN PAS BSTAN PA
LA SKUR PA BTAB NAS, SNGAR GYI 'DU SHES MED PA LA ZHEN PAS, LHA
TSE RING POR SKYES SO, ,DE NAS YANG SKYE BA DRAN PAS BSTAN PA LA

SKUR PA BTAB PA DANG, DNGOS SU SAS THONGS [*THONG?] PHYE NAS, MNAR MED PA'I
DMYAL BAR SONG, DE DAG NI SGOM PA DMIGS PA DANG BRAL BAR BYA BA
STE BRGYAD PA'O,, ,,SNGON BRAM ZE 'DZIN NA PA ZHES BYA BA BSIL
KHANG NA NYAL BA'I RMI LAM NA, RIGS KYI BU

GTZANG MA'I SPYOD PA LONG CIG LAS BYANG CHUB MCHOG TU BSKYED NAS,
SHES RAB DANG BRAL BA'I PHA ROL TU PHYIN PA LNGA NI MCHOG MA YIN
NO, ,PHA ROL TU PHYIN PA'I MING TZAM YANG MI THOB PO, ,DE CI'I
PHYIR ZHE NA, CHOS THAMS CAD NI BRJOD DU MED PA'I PHYIR RO,

@131A *, ,ZHES BRJOD KYANG MNGON PA'I ZHEN PA DANG MA BRAL LO,
,DE BDUD DGA' RAB DBANG PHYUG GIS BYIN GYIS BRLABS NAS, SRID PA'I
RTZE MO'I BDE BA THOB STE, SLAR NGAN SONG DU LHUNG NGO, ,SPYOD
PA'I ZHEN PA DANG BRAL BAR BYA BA STE DGU PA'O,,

SNGON RGYAL PO BZANG SKYONG BYA BA'I BU MOS, DGE SLONG MA SKYE
DGU'I BDAG MO ZHES BYA BA LA, LUS NGAG YID GSUM LONGS SPYOD KYI
SGO NAS, LO DRUG TU BSNYEN BKUR BYAS SO, ,TSOGS KYI LAM RTAGS BCU
GSUM DANG LDAN PA'I SPYOD PA BCU PHRAG GNYIS SU

BYAS SO, ,DUS JI SNYED DU THOS PA YANG DE SNYAD DU SBYANGS PA
LAS, DGE SLONG MA DPAL MO ZHES BYA BAS SMRAS PA, KYE BDAG GIS
'KHOR BA THAMS CAD KYI SNYING PO, MYA NGAN LAS 'DAS PA'I DE KHO
NA NYID KHYOD LA SBYIN GYI, KHYOD 'KHOR BA'I DOGS PA LAS YONGS

SU GROL BAR 'GYUR RO ZHES PA DANG, BU MOS SMRAS PA, KYE DGE SLONG
MA SNGA MA'I DGA' BA DE RNAMS KYI 'BRAS BU MCHOG GO, ,DE LAS
MCHOG TU GYUR PA'I 'BRAS BU NI MI 'BYUNG BA'I PHYIR, KHO MO MI
'DOD DO ZHES PA DANG, DPAL MOS SMRAS PA, CHOS KYI GSUNG

NYID MI SHES PAR, ,'BRAS BU 'DOD PA'I DKA' THUB DAG ,RGYAL PO DAG
GI PHO NYA BZHIN, ,DKA' BAS MANG YANG DON CHUNG 'GYUR, ,DKA' BAS
MANG PO BYAS PAS CHOG PAR 'DZIN PAR BYA BA STE BCU PA'O,, ,,DPAL
MCHOG DANG PO'I RGYUD LAS, DPAL

MCHOG DANG PO DBANG LAS 'BYUNG, ,LUS NGAG YID KYI THA BA DAG
,DBANG GIS RAB TU SMIN BYAS NA, ,DPAL MCHOG DANG PO THOB PAR
'GYUR, ,ZHES BYA BA LA RGYAL PO KO SA LAS MTHONG NAS, RGYAL PO
AINDRA BH'U TI LA, DBANG LDAN BCU BDUN DU BYAS SO, ,DE

NAS RGYAL PO AINDRA BH'U TI, KYE RGYAL PO DAM PA NI SA BON LTA
BU'O, ,RGYUN DU GOMS PA NI CHU LUD KYIS MYU GU SKYED PA LTA BU'O,
,SPYOD PA NI LO TOG 'OS SU RUNG BAR BYED PA LTA BU'O, ,DES NA
RGYAL PO CHEN PO SGOM PA GOMS PAR BYA BA RIGS SO ZHES BRJOD
KYANG,

@131B SNGAR GYI LUNG GIS NGES PAR KHA LO SGYUR DU MA BTUB PO,
,DER MKHA' 'GRO MAS TSIGS SU BCAD PA SMRAS PA, DBANG GIS YE SHES
MTSON BYAS SHING, ,'OS SU RUNG BAR BYAR 'DOD KYANG, ,GOMS BRAL
CHU SHING 'BRAS BU LTAR, ,LAN CIG SKYED NA ZAD 'GYUR

NYID; ,ZHES PA'I PHYIR NA GOMS PAR BYA'O, ,DBANG KHO NAS CHOG PAR
'DZIN PA DANG BRAL BAR BYA BA STE BCU GCIG PA'O,, ,,DPAL dOm BI
HE RU KA'I SLOB MA SHR'I SING NGA ZHES BYA BA ZHIG GIS, MKHA'
'GRO MA DANG, RNAL 'BYOR PA PHO MO TSOGS KYI 'KHOR LO

TSOGS PA'I DUS SU SMRAS PA, CHOS RNAMS STONG PAR RTOGS PA YIS,
,DE YI MTHA' LA SGOM DU MED, ,GAL TE SGOM NA DMAN 'GYUR TE, ,DPER
NA RGYAL PO RGYAL POR NI, ,SLAR YANG 'DOD PA MED PA BZHIN,
,BUDDHA THAMS CAD STONG PA NYID DU GCIG BAR

RTOGS NAS SGOM MI DGOS, SGOM SOGS SBYIN SREG THAL BA 'DRA, ,ZHES
PA, RDO RJE MKHA' 'GRO MA THAMS CAD KYIS, KYE BUDDHA'I GSANG BA
YONGS SU 'PHROGS PAR BYED PA'I LOG SRED CAN KHYOD NYON CIG TSES
GCIG GI ZLA BA MTHONG BAS, NYA GANG BA YIN

NAM BYIS PA BTZAS THOG NAS STOBS RDZOGS PA NYID DAM, SA BON BTAB
PA NYID NAS 'BRAS BU PHUN SUM TSOGS PA NYID DAM, RGYA MTSO NANG
GI NOR BU MTHONG BAS LAG TU YOD PA NYID DAM, SEMS BSKYED PA TZAM
GYIS SEMS CAN GYI DON NUS PA NYID DAM, ZAS

MTHONG BA TZAM GYIS BKRES PA SOS PA NYID DAM, MA RIG PA'I PHYIR,
RTOGS PA'I GTZO BO LA GAGS GOMS PA'I 'KHOR GYIS MNYES PAR BYA NA,
ZUNG DU 'JUG PA'I YE SHES THOB PAR 'GYUR BA'O, ,RTOGS PAS CHOG
PAR 'DZIN PA NI SRUN PA'O, ,PHYI ROL PA'O,,

BDUD KYIS MNGON SUM DU BYIN GYIS BRLABS PA'O, ,RANG NYID PHUNG
BAR BYAS PA'O, ,ZHES NAS BSAD DE MKHA' 'GRO MA'I LONGS SPYOD DU
BYAS SO, ,RTOGS PAS CHOG PAR 'DZIN PA DANG BRAL BAR BYA BA STE
BCU GNYIS PA'O,, ,,RGYAL PO DHARMA P'A LA'I

@132A *, ,BU MO GANG+G'A MO ZHES BYA BA ZHIG GIS, DE BZHIN GSHEGS
PA'I MDO RGYUD THAMS CAD BLTAS PA LAS, RTOGS PA JI LTA BA SKYES
TE BSGOMS SO, ,DE NAS BYANG CHUB CHEN PO LA SRIN POS MCHOD PA'I
NUB MO, RNAL 'BYOR PA THAMS CAD

TSOGS KYI 'KHOR LO BYED PA'I SAR GANG+G'AS PHYIN PA DANG, RNAL
'BYOR PA THAMS CAD MKHA' 'GRO MAS BYIN GYIS BRLABS NAS, LUS 'DEGS
SO, ,NGAG GIS SPRO BA BYAS SO, ,YID KYIS KUN DU ZHE SDANG BAR
BYAS SO, ,DE NAS GANG+G'A MO'I SNGAR GYI RTOGS PA

MED PAR GYUR NAS, RNAL 'BYOR PA RNAMS LA SMRAS PA, KYE BDAG GIS
'OS SU MA RUNG BA CI BYAS PA, KHYED KYIS BSHAD DU GSOL ZHES PA
DANG, RNAL 'BYOR PA RNAMS KYIS GSUNG MGRIN GCIG TU SMRAS PA, BLA
MA LAS NI DNGOS GRUB RNYED, ,RIG MA LAS

NI BDE BA 'BYUNG, ,BLA MA BRAL BA'I DNGOS GRUB NI, ,KHRI PHRAG
'BAD KYANG THOB MI 'GYUR, ,GZHAN GYIS DNGOS GRUB 'BYUNG BYED PA,
,DUG DANG BCAS PA'I ZAS BZHIN NO, ,MKHA' 'GRO KUN GYIS 'TSE BA
DANG, ,BAR CHAD SNA TSOGS 'BYUNG BAR 'GYUR, ,

ZHES BYA BAS DAD PAR BYAS SO, ,BLA MA LA MA LTOS PA SPANG BAR BYA
BA STE BCU GSUM PA'O,, ,,KARNA'I RGYAL PO'I BU KRishnA ZHES BYA
BAS, DBU MA MCHOG TU BYAS TE, BKA' DANG BSTAN BCOS THAMS CAD LA
SKUR PA BTAB PA DANG, BYANG PHYOGS KYI

GNOD BYIN GYIS BZUNG NAS, SMYO BAR GYUR TE, DE NAS YAB RGYAL POS
SNGAGS MKHAN RNAMS LA ZHU BA BYAS TE, BGEGS BSKRAD PA'I SBYOR BA
BYAS PA DANG, DPAL NA RO PA'I ZHAL NAS, SANGS RGYAS DGONGS PA
DPAG BSAM SHING LTA BU'I GSUNG DAG

LA; ;SEMS CAN BLO'I THEG PA SNA TSOGS BYAS; ,PHYOGS MED PHYOGS SU
'DZIN PA'I BDUD CHEN GYIS, ,'DI DANG MA 'ONGS GNYIS KAR BSLU BAR
'GYUR, ,'GRO BA'I BLO LA THAMS CAD BDEN PA NYID, ,DON DAM YUL DU
GANG YANG YOD MA YIN, ,DE NYID

@132B RNAL 'BYOR SEMS SU DBYER MI PHYED, ,BKA' LA SKUR PA 'DEBS
PA DMYAL BA'I GNAS SU 'GRO, ,DE'I PHYIR BKA' MTHA' DAG LA SKUR PA
MI BYA BA STE BCU BZHI PA'O,, ,,RGYAL PO THANG BZANGS GLU ZHES
BYA BA ZHIG ,DPAL KAMBA LA LA DBANG BLANG STE,

A'UN+YAN GYI DUR KHROD NA, BDE BA BSGOM ZHING 'DUG PA LAS, DUR
KHROD KYI YI DAGS THAMS CAD KYIS, BAR DU GCOD CING SEMS RAB TU
G-YENGS SO, ,DE RNAL 'BYOR MA LEGS SMIN KA RA LA ZHUS PA DANG,
DAS SMRAS PA, LAS KYI PHYAG RGYA BDE BA'I GRU, ,STONG

PA'I SKAM SA RNYED NAS CI BYAR YOD, ,BCOS MA'I BDE LA BCOS MA'I
YID ZHEN NA, ,'KHOR BA'I MTSO CHEN RGAL BAR NUS MA YIN, ,ZHES PA,
LHA LCAM LA RNAL 'BYOR PA THAMS CAD KYIS CHED DU BRJOD PA BYAS
SO, ,BDE BA LA ZHEN PA SPANG BAR BYA BA

STE BCO LNGA BA'O,, ,,GDOL PA DZA ZHES BYA BA ZHIG GIS, SLOB DPON
CHEN PO KU KU RI PA LA BRTEN TE, DON DAM SEMS LA DMIGS PA'O,
,RDZOGS PA'I RIM PA PHYOGS GCIG PA BSGOMS PA LAS, CHOS THAMS CAD
BRTEN MED DU ZHEN

PAR 'GYUR RO, ,DE NAS YUL DZ'A LAN DHA RAR, RIMS NAD KYIS MI PHAL
CHER TSE'I DUS BYAS SO, ,LO TOG THAMS CAD SER BAS BCOM MO, ,LO
LNGAR CHAR MA BAB NAS, BRAM ZE GSANG TSIG MKHAN LA DRIS PA DANG,
SA PHYOGS 'DI NI MI NANG PA

SANGS RGYAS PA GNAS NAS, PHYI ROL GYI GRUB MTHA' GSANG PAR SMRA
BA LA PHYOGS TE GNAS PAS, BKRA MI SHIS PA SNA TSOGS BYUNG STE,
'JIG RTEN 'DI LA GZHAN PHUNG ZHING, ,MA 'ONGS PA LA RANG PHUNG
BAR BYED DO ZHES PA DANG, DPAL KU KU RI PAS THOS

TE; GDOL BA DZA'I DRUNG DU BYON NAS SMRAS PA, DANG PO DNGOS PO'I
CHOS RNAMS NI, ,STONG PA NYID KYIS BZLOG PAR BYA, ,STONG PA NYID
LA ZHEN CHES NAS, ,DNGOS 'DZIN PAS KYANG PHUNG BAR GYUR, ,DUG
SBRUL SHI NA DAR YA KAN, ,DUG LA SNGAGS BTAB SMAN

@133A *, ,GYI MCHOG ,GANG LA RGYAS BTAB BDE 'GYUR PHYIR, ,ZHES PA
MTHONG LA GNYIS MED SGOMS, ,ZHES NAS DBANG GSUM PA MDZAD DO, ,DE
LTAR SLOB DPON KLU SGRUB KYIS 'DAS PA'I DPE BCU BRJOD PAS, MDO
RGYUD DANG MTHUN PA'I

PHYIR; SANGS RGYAS SANGS RGYAS SU RIG PAR BYA'O, ,MA 'ONGS PA'I
DPE DRUG BRJOD PAS GRUB PA THOB PA DANG MTHUN PA'I PHYIR, THAMS
CAD MKHYEN PAR RIG PAR BYA'O, ,RKYEN BCU DRUG DANG BRAL BA'I SHES
PA NI, SANGS RGYAS KYI DGONGS PA YIN PA'I PHYIR

NOR BU RIN PO CHE DANG 'DRA'O, ,SLOB DPON KLU SGRUB SNYING PO'I
ZHAL SNGA NAS GSUNGS PA'I TSIGS SU BCAD PA PHYED DANG LNGA ZHES
BYA BA RDZOGS SO,, ,,DPAL GYI RI LA MNGA' BDAG CHEN POS, RJE
BTZUN RI KHROD KYIS GNANG BA'O, ,DES RJE BTZUN

KA RO PA LA BRGYUD DO, ,DES RJE BTZUN NA RO PA LA BRGYUD DO,, 