@53A #, ,RGYA GAR SKAD DU, A'ARYA MANYDZU SHR'I MAndALA BI DTI
TZINT'A MA nI N'A MA, BOD SKAD DU, 'PHAGS PA 'JAM DPAL GYI DKYIL
'KHOR GYI CHO GA YID BZHIN NOR BU ZHES BYA BA, DPAL RDO RJE SEMS

DPA' LA PHYAG 'TSAL LO, ,SANGS RGYAS SKU LNGA'I BDAG NYID CAN,
,KHYAB BDAG YE SHES LNGA YI BDAG ,SPRUL PA'I 'KHOR LO SNA TSOGS
'CHANG, ,YE SHES SKU NYID LA BTUD NAS, ,'JAM DBYANGS KYIS KHYAB
DKYIL 'KHOR NI, ,BSDUS DANG DBYE BA'I BYE BRAG GIS, ,THUN MONG
THUN

MONG MA YIN PA'I, ,CHO GA'I RIM PA BSHAD PAR BYA, ,DANG PO RE
ZHIG RNAL 'BYOR BAS, ,'GRO BA 'DUN PA'I BSAM PA YIS, ,YID DGA' BA
YI SA PHYOGS SU, ,BDE BA'I STAN LA 'DUG NAS NI, ,SGYU MA'I LUS
KYI SNYING GA RU, ,RANG GI SA BON BSAMS NAS SU, ,'OD 'PHRO BA

@53B YI SBYOR BA DANG, ,DKYIL 'KHOR SPRUL PA'I PHYAG RGYA YIS,
,RANG GI 'KHOR LO SPRUL PAR BYA, ,PHYAG LNGA BYA BA'I SBYOR BA
DANG, ,MCHOD PA RNAM PA LNGA YIS MCHOD, ,SGYU 'PHRUL DRA BA LAS
GSUNGS LTAR, ,GSUM PA SKYABS 'GRO LA SOGS BYA, ,DE RJES BSTOD BAS
MNYES

BYA BA, ,THUN MONG DANG NI DE MA YIN, ,THUN MONG RNAM PA GNYIS
YIN TE, ,DANG PO MDO NYID JI BZHIN PA, ,'CHAD PA'I 'DUD PA NYI
SHU'O, ,THUN MONG MIN PAR RANG GI'O, ,NYI SHU PA YI RNAM PA YANG,
,MCHOG GI DANG PO SKU GSUM 'CHANG, ,SANGS RGYAS SKU LNGA'I BDAG
NYID

CAN, ,KHYAB BDAG YE SHES LNGA YI BDAG ,MCHOG SPYIN RDO RJE MCHOG
KHYOD 'DUD, ,YANG DAG NYID DE DE BZHIN NYID, ,STONG NYID SMRA
BA'I KHYU MCHOG STE, ,ZAB CING RGYA CHE'I SGRA SGROGS PA, ,YANG
DAG MTHAR GYUR KHYOD LA 'DUD, ,STONG PA NYID DGA' 'DOD CHAGS BLO,
,SRID

PA'I 'DOD CHAGS LA SOGS SPANGS, ,SRID PA'I DGA' BA CHEN PO BA,
,STONG NYID LAS BYUNG KHYOD LA 'DUD, ,SANGS RGYAS BYANG CHUB BLA
NA MED, ,GSANG SNGAGS LAS BYUNG YI GE MED, ,GSANG SNGAGS DON KUN
SKYED PA'O, ,SANGS RGYAS BYANG CHUB KHYOD LA 'DUD, ,SEMS

CAN KUN LA SHAS CHER CHAGS, ,NAM MKHA' LTA BUR CHAGS PA MED,
,SEMS CAN KUN GYI YID LA 'JUG ,SANGS RGYAS CHAGS PA KHYOD LA
'DUD, ,'DOD PA'I DON GRUB DAM PA STE, ,NGAN SONG THAMS CAD RNAM
SBYONG BA, ,MGON PO SEMS CAN KUN GYI MCHOG ,SANGS RGYAS

'DOD LA PHYAG 'TSAL 'DUD, ,HA HA HI HI 'JIGS PAR SGROGS, ,RDO RJE
GAD MO CHER SGROGS PA, ,GAD MO CHEN MO GAD RGYANGS CAN, ,SANGS
RGYAS DGYES PA KHYOD LA 'DUD, ,GOM PA'I STABS KYIS GAR BYED PA,
,DPAL LDAN LAG PA BRGYAS GANG LA, ,NAM MKHA' KHYAB PAR

GAR BYED PA, ,SANGS RGYAS ROL LA PHYAG 'TSAL 'DUD, ,TSIG TU BRJOD
PA SPANGS PA STE, ,BRJOD PA KUN GYI RGYU YI MCHOG ,TSIG KUN RAB
TU GSAL BA STE, ,SANGS RGYAS 'DZUM PA KHYOD LA 'DUD, ,TSIG GI
DBANG PHYUG SMRA BA CHE, ,SMRA BA'I SKYES MCHOG SMRA BA'I RGYAL,
,SMRA BA'I

@54A *, ,DAM PA MCHOG GI GNAS, ,SANGS RGYAS BZHAD PA KHYOD LA
'DUD, ,TSIG LA DBANG BA TSIG MTHA' YAS, ,TSIG BDEN PA DANG BDEN
PAR SMRA, ,BDEN PA BZHI NI STON PA PO, ,SANGS RGYAS GSUNG NYID
KHYOD LA 'DUD, ,SANGS RGYAS KUN GYI THUGS CHE BA, ,SANGS RGYAS

KUN GYI THUGS LA GNAS, ,SANGS RGYAS KUN GYI THUGS RIG PA, ,SANGS
RGYAS THUGS LA PHYAG 'TSAL 'DUD, ,MYA NGAN 'DAS SHING MYA NGAN
'DAS, ,LEGS PAR MYA NGAN 'DAS DANG NYE, ,BDE SDUG SEL BA MTHAR
GYUR PA, ,MED PA LAS BYUNG KHYOD LA 'DUD, ,THEG PA CHEN PO'I

TSUL LA GNAS, ,THEG PA CHEN PO'I TSUL GYI MCHOG ,SANGS RGYAS RNAM
PAR SNANG MDZAD CHE, ,SANGS RGYAS 'BYUNG BA KHYOD LA 'DUD, ,NAM
MKHA' LAS BYUNG RANG BYUNG BA, ,SHES RAB YE SHES ME BO CHE, ,'OD
CHEN RNAM PAR SNANG BAR BYED, ,NAM MKHA' LAS BYUNG KHYOD LA

'DUD; ,DANG PO SANGS RGYAS RGYU MED PA, ,YE SHES MIG GCIG DRI MA
MED, ,YE SHES LUS CAN DE BZHIN GSHEGS, ,YE SHES LAS BYUNG KHYOD
LA 'DUD, ,SGYU 'PHRUL CHEN PO DON GRUB PA, ,SGYU 'PHRUL CHEN PO
DGA' BAS DGA', ,SGYU 'PHRUL CHEN PO MIG 'PHRUL CAN, ,SGYU

'PHRUL DRA BA KHYOD LA 'DUD, ,GOM PA'I STABS KYIS GAR BYED PA,
,DPAL LDAN LAG PA BRGYAS GANG LA, ,NAM MKHA' KHYAB PAR GAR BYED
PA, ,SANGS RGYAS ROL STON KHYOD LA 'DUD, ,DNGOS PO KUN GYI RANG
BZHIN MCHOG ,DNGOS PO KUN GYI RANG BZHIN 'DZIN, ,SKYE MED CHOS

DE SNA TSOGS STON, ,THAMS CAD THAMS CAD KHYOD LA 'DUD, ,YE SHES
SNANG BA LAM ME BA, ,'GRO BA'I MAR ME YE SHES SGRON, ,GZI BRJID
CHEN PO 'OD GSAL BA, ,YE SHES SKU NYID KHYOD LA 'DUD, ,SNGAGS PA
RDO RJE DRIL 'CHANG BA, ,BSTOD PA'I RGYAL PO 'DI YIS BSTOD, ,

RAB TU MOS PAS GUS BYED NA, ,'JAM PA'I RDO RJE NGO BOR 'GYUR, ,JI
LTAR DUS GSUM MGON PO RNAMS, ,BYANG CHUB TU NI NGES MDZAD PA'I,
,BLA NA MED PA'I BYANG CHUB SEMS, ,DAM PA BDAG GIS BSKYED PAR
BGYI, ,SANGS RGYAS RNAL 'BYOR SDOM PA LA, ,TSUL KHRIMS

@54B KYI NI BSLAB PA DANG, ,DGE BA'I CHOS NI SDUD PA DANG, ,SEMS
CAN DON BYED TSUL KHRIMS GSUM, ,BDAG GIS BRTAN POR GZUNG BAR
BGYI, ,SANGS RGYAS CHOS DANG DGE 'DUN TE, ,BLA NA MED PA'I DKON
MCHOG GSUM, ,DENG NAS BRTZAMS TE GZUNG BAR BGYI, ,NAM DU

YANG NI MI SPONG NGO, ,RDO RJE RIGS MCHOG CHEN PO LA, ,RDO RJE
DRIL BU'I PHYAG RGYA YANG, ,YANG DAG NYID DU GZUNG BAR BGYI,
,SLOB DPON DAG KYANG GZUNG BAR BGYI, ,RIN CHEN RIGS MCHOG CHEN PO
PA, ,DAM TSIG YID DU 'ONG BA LA, ,NYIN RE JI BZHIN DUS DRUG TU,
,SPYIN PA RNAM

BZHI RTAG TU SPYIN, ,BYANG CHUB CHEN PO LAS BYUNG BA'I, ,PADMA'I
RIGS MCHOG DAG PA LA, ,PHYI NANG GSANG BA'I THEG PA GSUM, ,DAM
PA'I CHOS KYANG GZUNG BAR BGYI, ,LAS KYI RIGS MCHOG CHEN PO LA,
,SDOM PA THAMS CAD LDAN PAR NI, ,YANG DAG NYID DU GZUNG BAR

BGYI; ,MCHOD PA'I LAS RNAMS CI NUS BGYI, ,BYANG CHUB SEMS NI BLA
NA MED, ,DAM PA BDAG GIS BSKYED BGYIS NAS, ,SEMS CAN KUN GYI DON
GYI PHYIR, ,BDAG GIS SDOM PA MA LUS GZUNG, ,MA RGAL BA RNAMS
BSGRAL BAR GYI, ,MA GROL BA RNAMS GROL BAR

BGYI; ,DBUGS MA PHYIN PA DBUGS PHYUNG ZHING, ,SEMS CAN MYA NGAN
'DAS LA DGOD, ,DE LTAR SDOM PA 'DZIN BYED NA, ,BDAG NYID SNOD DU
RUNG BAR 'GYUR, ,DE NAS SA BON 'OD KYIS NI, ,DKYIL 'KHOR RANG GI
SA BON GZHUG ,DE LAS YE SHES ME 'BAR BAS, ,RNAM SMIN

PHUNG PO BSREGS PA YIS, ,SKAD CIG GIS NI SGYU 'DRAR 'GYUR, ,DE
NAS SNYING RJE SKYED PA NI, ,SDUG BSNGAL CHOS DANG DMIGS MED PAS,
,BYANG CHUB RNAM PA LNGA BSGOM STE, ,GZUGS BRNYAN GYI NI YE SHES
LA, ,SDUG BSNGAL RNAMS NI SNANG BA NI, ,DE LAS 'DON PA'I BSAM PA
NI, ,SDUG BSNGAL LA DMIGS

SNYING RJE'O, ,BDAG STONG SEMS CAN CHOS RNAMS KUN, ,STONG PA NYID
DU RAB SBYOR BAS, ,KUN GYI STONG PA LAS 'JUG PA, ,CHOS DMIGS
SNYING RJE MNYAM NYID DO, ,DE YANG MA SKYES PA'I PHYIR STONG PAR
SHES PA NI, ,SO SOR RTOG PA SHES PA LAS, ,SEMS CAN THAMS CAD

@55A *, ,DGOD BSAM PA, ,DMIGS MED SHES RAB SO SOR RTOG ,SEMS CAN
DON NI RTOG MED LAS, ,NAM MKHA' LA NI 'JA' TSON BZHIN, ,GANG DANG
GANG 'DOD SNANG BYED PA, ,DMIGS MED SNYING RJE BYA GRUB PA'O,
,BDAG DANG GZHAN SOGS RTOG PA RNAMS, ,

SLAR ZHING 'BYUNG BAR MI 'GYUR ZHING, ,GANG LA CHAGS DANG RNAM
BRAL BA'I, ,CHOS DBYINGS YE SHES RNAM PAR BSGOMS, ,DE DAG NI
TSOGS GNYIS KYI YONGS SU TING NGE 'DZIN TO, ,DE NAS NAM MKHA'
STONG PA LA, ,BHR'Um BYUNG 'KHOR LO'I DBUS SU NI, ,NYI MA'I DKYIL
'KHOR DBUS

GNAS PAR, ,H'Um NI 'JIGS PA BSGOM BYAS TE, ,'OD ZER PHYOGS BCUR
'PHROS PA LAS, ,H'Um BCU 'KHOR LO'I RTZIBS STENGS SU, ,KHRO BO
BCU GCIG SKAD CIG RDZOGS, ,H'Um MDZAD GNOD MDZES GTZUG TOR DANG,
,GSHIN RJE GSHED DANG GZHAN MI THUB, ,RTA MGRIN

DANG NI BDUD RTZI 'KHYIL, ,'DOD RGYAL MI G-YO MGON PO DANG,
,DBYUG SNGON CAN DANG STOBS PO CHE, ,ZHAL GSUM PHYAG DRUG ZHABS
GNYIS PAR, ,BSKYED LA DE NYID RNAM 'PHRUL BA'I, ,BGEGS BCU BKUG
PAR BKA' BSGO BAS, ,BKUG STE ZHABS 'OG PHUR BUS

GDAB; ,RDO RJE GSANG SNGAGS BRJOD BYA BAS, ,SKAD CIG GIS NI BGEGS
MED 'GYUR, ,H'Um MDZAD THUGS KA'I SA BON LAS, ,'OD 'PHROS PHYOGS
MTSAMS STENG 'OG TU, ,'PHROS PAS DRA BA GUR DANG NI, ,RAB GNYIS
DANG SA GZHI DANG, ,RDO RJE'I RANG BZHIN BSGOM

PAR BYA, ,PHYOGS MTSAMS DKYIL 'KHOR BCINGS PA YI, ,PHYIS KYANG
'JUG PAR MI 'GYUR RO, ,DE NAS ZHI BA'I BSAM PA YI, ,KUN DU [*KUN TU?] BZANG
POR H'Um MDZAD GYUR, ,DE LAS CHOS KYI 'BYUNG GNAS BSAM, ,DBUS SU
BHR'Um LAS GZHAL YAS KHANG, ,SPYI DANG THUN MONG

KHYAD PAR NI, ,RIM PA BZHIN DU SHES PAR BYA, ,ZUR BZHI PA LA SGO
BZHI PA, ,RTA BABS KYIS NI RNAM PAR BRGYAN, ,DAR DANG ME TOG
PHRENG BAS BRGYAN, ,GRVA DANG SGO YI MTSAMS RNAMS SU, ,ZLA BA
PHYED LA GNAS PA YI, ,RDO RJE RIN CHEN RNAMS KYIS SPRAS, ,DKYIL
'KHOR

@55B PHYI RIM THIG GDAB PO, ,DE YI RIM PA'I NANG BZHUGS NAS,
,DKYIL 'KHOR PHYI MA DANG MTSUNGS PAR, ,MTSAN NYID THAMS CAD SHES
BYA STE, ,KA BA BRGYANG DANG LDAN PA RU, ,DBUS KYI DKYIL 'KHOR
'BYUNG BA NI, ,KUN GYI THUN MONG YIN PAR 'DOD, ,BSDUS DANG SO
SO'I MTSAN

NYID NI, ,PHYI NAS 'BYUNG BA LAS SHES BYA, ,DBUS SU SAm GAm TAm
HRAm AAm LAS, H'Um GNYIS LDAN LAS BYUNG BA'I GDAN, ,MING LAS
MTSON TE SHES PAR BYA, ,AA LA SA ZLA PA'I STENG DU BSAM, ,DE DAG
NI STENG GI TING NGE 'DZIN TO, ,DE NAS SA BON LAS BSKYED PA, ,AA
LAS RNAM

PAR SNANG MDZAD CHE, ,MDOG DKAR ZHAL BZHI PHYAG GNYIS PA, ,MNYAM
GZHAG PA'AM BYANG CHUB MCHOG ,RNA RGYAN LA SOGS SPANGS PA NI,
,RTAG PA'I SANGS RGYAS BSGOM PA'O, ,THUGS KAR PADMA GNAS PA LAS,
,HR'I: LAS DANG PO'I SANGS RGYAS NI, ,ZHAL LNGA BYIS PA'I

RGYAN DANG LDAN, ,PHYAG BRGYANG G-YAS BZHIS RAL GRI 'DZIN, ,G-YON
BZHIS SHES RAB PO TI 'DZIN, ,DANG PO'I SANGS RGYAS THUN MONG
BA'O, ,SANGS RGYAS DE YI THUGS KA RU, ,AA LAS GYUR PA'I 'KHOR LO
NI, ,RTZIBS DRUG PA LA MU KHYUD BZHI, ,LTE BAR AA LAS 'OD

'PHROS PAS, ,DON BYAS 'DUS PA'I SNGAGS SU 'GYUR, ,LTE BAR AA STE
MU KHYUD GNYIS, ,NANG MA'I MU KHYUD LA DGOD PA, ,AOm SARBA
DHARM'A AA BH'A BA, BI SHUDDHA BADZRA AA A'A AAm AA:, PHYI ROL DU
NI DGOD PA NI, ,RTZIBS BCAS SAM NI RTZIBS MED PAR, ,DBYANGS YIG

BCU GNYIS DGOD PAR BYA, ,DE YI PHYI RIM RTZIBS DRUG LA, ,GSANG
SNGAGS RGYAL PO DRUG LDAN PA, ,DANG PO'I RTZIBS LA DGONG BYA BA,
,AOm BADZRA T'IKsHnA YA TE N'A MA, GNYIS PA'I RTZIBS LA DGONG BYA
BA, ,AOm DU:KHA TZTSE DA YA TE N'A MA, GSUM PA'I RTZIBS LA DGONG
BYA BA

AOm PRA DZNY'A DZNY'A NA MURTA YE YA TE N'A MA, BZHI PA LA NI
BSAM BYA BA, ,AOm DZNY'A NA K'A YA YA TE N'A MA, LNGA PA LA NI
BSAM BYA BA, ,AOm W'A G'I SHVA RA YA TE N'A MA, DRUG PA LA NI
BSAM BYA BA, ,AA RA PA TZA NA YA TE N'A MA, 'KHOR LO MU KHYUD
GSUM PA LA, ,YE SHES SEMS DPA'I SKU YI

@56A *, ,SNGAGS; ,AA A'A SARBA TA TH'A GA TA HRi DA YA, HA RA HA
RA, AOm H'Um HR'I:BHA GA B'A NA, DZNY'A NA M'URTI W'A G'I SHVA
RA, MA H'A WA TZA SARBA DHARM'A, GA GA NA, AA M'A LA SU PA RI
SHUDDHA DHARM'A DH'A TU DZNY'A NA GARBHA A'A:, 'KHOR LO MU KHYUD
BZHI PA LA, ,KA SOGS KshA LA THUG PAR DGOD, ,SHES

RAB 'KHOR LO'I TING 'DZIN TO, ,DE YI LTE BA'I AA LAS NI, ,GNYIS
SU MED PA'I 'JAM DPAL DBYANGS, ,ZHAL DRUG PA LA PHYAG DRUG PA,
,'KHOR LO'I RTZIBS DANG YI GE'I ZHAL, ,DKAR DMAR SNGO DANG DKAR
LJANG DKAR, ,PHYIS KYANG SO SOR BYA BA YIN, ,AUTPALA SNGON DMAR

DANG PO GNYIS, ,MNGA' DANG GZHU NI GNYIS PA GNYIS, ,MNYAM PAR
GZHAG PAS GSUM PA GNYIS, ,SKU NI DUNG LTAR DKAR BA'O, ,THUGS KAR
ZLA BAS BON NO, ,RNAM SNANG CHEN PO ZHES BYA BA'I, ,DANG PO SBYOR
BA'I TING 'DZIN GYIS, ,SGYU 'PHRUL DRA BAS BYANG CHUB PA'O, ,SO

SOR DBYE BA'I SBYOR BA YANG, ,DBUS SU RANG GI GDAN STENGS SU,
,HR'I H'Um AA AA AOm AA LAS, ,PADMA GAR DANG H'Um BYED DANG,
,RNAM SNANG RTA MCHOG RDO RJE NYID, ,RDO RJE SEMS DPA'I GO RIMS
BZHIN, ,ZHAL GCIG PA LA PHYAG GNYIS TE, ,TING 'DZIN BDUD 'DUL
BYANG CHUB MCHOG,

SKYABS MDZAD MCHOG SPYIN 'GYING BCAS PAS, ,'ON KYANG KHYAD PAR YOD
PA'O, ,PADMA RDO RJE RDO RJE DANG, ,RDO RJE SNA TSOGS RIN CHEN
DANG, ,RDO RJE DRIL BU 'DZIN PA STE, ,MDOG NI BSDUS PA'I ZHAL
GYIS TE, ,DANG PO SANGS RGYAS DH'I:DKAR LA, ,SNGAR GYI THUN MONG
GIS, ,'JAM

DPAL DAG TU THAMS CAD MCHOG ,DE YI THUGS KAR SHES RAB KYI, ,'KHOR
LO SA BON RNAMS LA BSKYED, ,RTZIBS BRGYANG YIN TE RNAM SNANG GI,
,RTZIBS BCU PA NI YIN PAR 'DOD, ,MU KHYUD BZHI SOGS SNGA MA
BZHIN, ,YI GE GYUR PAS SNGAGS RNAMS NI, ,RTZIBS

LA DGOD PA'I SNGAGS RNAMS NI, ,YE SHES SEMS DPA'I MING CAN DU,
,BSDUS PA'I SNGAGS RNAMS PHYE BA'O, ,KHA DOG SNGAR BZHIN SHES PAR
BYA, ,SHES RAB 'KHOR LO BSGOM PAR BYA, ,LTE BA RNAMS SU SA BON
GYI, ,SPRO BSDU LAS GRUB YE SHES SEMS, ,ZHAL

@56B GCIG PA LA PHYAG GNYIS PA, ,DMAR PO LA SOGS KHA DOG DRUG
,RDO RJE RNON PO SDUG BSNGAL GCOD, ,SHES RAB YE SHES YE SHES SKU,
,NGAG DBANG PHYUG DANG PA TZA'I MTHA', ,RAL GRI KUN GYI G-YAS PA
STE, ,RANG MTSAN G-YON NA 'DZIN PA'O, ,YE SHES SEMS DPA' BSGOM

PA'I TING NGE 'DZIN TO, ,DNGOS GZHI DKYIL 'KHOR RGYAL MCHOG NI,
,BSDUS DANG PHYE BA'I BYE BRAG GIS, ,THUN MONG THUN MONG MA YIN
PA, ,GO RIMS BZHIN DU SHES PAR BYA, ,BSDUS PA RNAM PA GSUM YIN
TE, ,RNAM SNANG GNYIS DANG RDO RJE SEMS, ,DE GSUM GTZO BO GANG
RUNG

NGAM; ,YANG NA RANG BZHIN GCIG YIN PAS, ,GCIG TU BSDUS PAS SHES
PAR BYA, ,THUGS BSDUS PA LA 'JAM PA'I DBYANGS, ,SO SO LA NI SNGAR
BZHIN 'DOD, ,DE YI THUGS LA SA BON RNAMS, ,SPROS PAS RANG RANG
DKYIL 'KHOR 'BYUNG, ,LAS BYAS 'DUS NAS DKYIL

'KHOR DU, ,'OG TU 'CHANG PA'I RIM PAS GNAS, ,DBUS DKAR SHAR SNGO
LHO SER ZHING, ,NUB DMAR BYANG GI LJANG GU RU, ,KHA DOG LA SOGS
SHES PAR BYA, ,KUN GYI DBUS KYI MTSAN MA STE, ,'OG KYANG KHRO
BO'I RDO RJE DANG, ,RIN CHEN PADMA SNA TSOGS MTSAN, ,NYAMS DANG

DE DANG 'DRA BAR RAM, ,YANG NA 'GREL PAR BSHAD PA BZHIN, ,MING
DANG ZHAL MDOG MTSAN MA SOGS, ,THA DAD PAR NI SHES PAR BYA, ,GDUL
BYA'I BSAM PA'I DBANG GIS NI, ,SNA TSOGS GZUGS 'DZIN NOR BU
BZHIN, ,SO SO RANG RANG SA BON LAS, ,RANG RIGS THAMS CAD

SPRUL BYAS NAS, ,'DOD CHAGS CAN SOGS GDUL BYAS NAS, ,'DUS NAS
DKYIL 'KHOR LA ZHUGS PA, ,DKYIL 'KHOR RGYAL MCHOG YIN PAR 'DOD,
,RJES KYI LAS RGYAL TING 'DZIN NI, ,'OD ZER SPRO BSDUS 'GRO BA
SBYOR, ,KUN GYI PHRIN LAS MTHUN PAS NI, ,KHYAD

PAR DBYE BA MA BSHAD DO, ,SPRUL PA BYIN GYIS BRLAB PA'I PHYIR,
,RANG GI GTZO BO'I SBYOR BA YIS, ,LAG NGAR GNYIS NI RDO RJE
BCING, ,SE GO LA RDEB CING SNGAGS BRJOD PAS, ,SANGS RGYAS THAMS
CAD BSDU BAR BYA, ,DE TSE SANGS RGYAS THAMS CAD NI, ,RDO RJE SEMS
DPA' LA

@57A *, ,SOGS BCAS, ,DKYIL 'KHOR THAMS CAD 'DUS PAR 'GYUR, ,SNGAR
BZHIN BSTOD PAS BSTOD NAS SU, ,LCAGS KYU LA SOGS RNAL 'BYOR GYIS,
,DGUG PA LA SOGS PA BYAS NAS, ,SGO BCAD BSRUNG BA RDZOGS PAS
'GRUB, ,GTZO BO'I DAM

TSIG MCHOG BCINGS PA, ,SNYING GAR H'Um LAS RDO RJE BSAM, ,DRi
SHYA DZA:H'Um BAm HO:, ZHES GTZO BO'I SNGAGS KYIS RJES 'GRO BA'O,
,LCE LA PADMA BSAM BYA STE, ,GTZO BO'I SNYING PO BKOD BYAS PAS,
,CHOS KYI PHYAG RGYA GSUNG SGRUB PO, ,GTZO BO'I LAS KYI PHYAG
RGYA BCING, ,SPYI

POR RDO RJE KUN DNGOS BSAM, ,LAS KYI PHYAG RGYA PHRIN LAS 'GRUB,
,YE SHES SEMS DPA'I SNYING GA RU, ,RANG GI MTSAN MA BSAM BYAS
NAS, ,PHYAG RGYA CHEN PO BCINGS PAS NI, ,PHRIN LAS THAMS CAD
'GRUB PAR 'GYUR, ,RIGS KYI DBU RGYAN BSAMS

NAS NI, ,MCHOD DANG MNYAM NYID LA SOGS BSTOD, ,DE NAS BZLAS BRJOD
BYA BA NI, ,SHES RAB 'KHOR LO'I SNGAGS RNAMS LAS, ,'OD ZER DE
'DRA 'JIG RTEN DU, ,'GRO BA'I DON BYAS DER 'DUS THIM, ,DANG PO'I
BZLAS PA YIN PAR 'DOD, ,YANG NA MTSAN MCHOG

BRJOD PA NI, ,GNYIS PA YIN TE DER YANG GNYIS, ,BSDUS LA KUN TE
PHYE BA LA, ,DUM BU DRUG TU GDON BYAS NA, ,PHAN YON DRUG TU RGYUD
BZHIN 'GYUR, ,BSDUS PA'I MAN NGAG 'DI YIN TE, ,RNAM SNANG CHE
DANG RNAM SNANG DANG, ,RDO RJE SEMS LA MDO GNYIS TE, ,SNYING LAS

MTSAN RNAMS THON BYAS NAS, ,SKU YI GRANGS KYIS 'JIG RTEN DU,
,CHAGS CAN GTI MUG CAN DON BYAS, ,'DUS TE DBYANGS NAS GSAL BYED
LA, ,THIM PAS 'OD KYI 'KHOR LOR 'GYUR, ,DBUS KYI CHA LA GNAS
PA'O, ,SHAR SOGS MI BSKYOD LA SOGS PA, ,RANG RANG [*DANG?]

MTSAN GYI GNAS SKABS SU, ,SNGAGS DON RIGS KYI LHAR 'PHROS TE,
,ZHE SDANG CAN SOGS DBANG BYAS NAS, ,'DUS TE RANG GI 'KHOR LO RU,
,SNGAGS LA 'DUS TE SNGAR BZHIN NO, ,SO SO RANG RANG MTSAN GYIS
SO, ,DANG PO'I MING GI SBYOR BAS SO, ,PHYI NAS SNGAGS NI NUS

@57B TSAD BZLAS, ,GAL TE GTONG BAR 'DOD NA YANG, ,SNGAR BZHIN
MCHOD BSTOD SNGON 'GRO BAS, ,LHAG CHAD NYES PA ZHI BA DANG, ,BZOD
PA GSOL DANG GSAL BA DANG, ,SNGAR BCINGS DAM TSIG PHYAG RGYA
DGROL, ,AOm BYED KYIS SEMS CAN DON KUN MDZOD, ,RJES SU MTHUN PA'I

DNGOS GRUB STZOL, ,SANGS RGYAS YUL DU GSHEGS NAS KYANG, ,SLAR
YANG 'BYON PAR MDZAD PAR RIGS, ,SPRUL PA'I 'OD KYIS DER BSDUS LA,
,STONG PA'I NGA RGYAL BRTAN BSGOMS NA, ,BSRUNG BA DAM PA YIN PAR
'DOD, ,SPYOD LAM BZHI YI DUS SU YANG, ,'JAM PA'I RDO RJE NGA

RGYAL 'CHANG, ,YID LA YANG NI SPYAR BAR BYA, ,SNYING PO'I TING
'DZIN SPYAR BA'O, ,DE LTAR BSNYEN PAR BYAS NAS NI, ,GANG 'DOD LAS
NI RDZOGS 'DOD PAS, ,DKYIL 'KHOR LA SOGS LAS RNAMS BYA, ,GRONG LA
SOGS PA'I PHYOGS BDUN NI, ,RNAL 'BYOR BA YIS SPANG BAR BYA, ,

YON TAN KUN DANG YONGS LDAN PA'I, ,BYANG SHAR MTSAMS NI YONGS SU
GZUNG, ,SEMS LA NUS PA DANG LDAN NA, ,GANG DU YID DANG MTHUN PAR
BYA, ,MNGON PAR 'DOD PA'I SA PHYOGS SU, ,DRAG DANG ZHI BA'I SPYIN
SREG GIS, ,SA NI SPYANG BA 'GRUB PAR BYA, ,GYO MO GSEG MA

THAL BA DANG, ,RUS BA PHUB MA LA SOGS GRUB, ,BSAL BAS GNOD PA MED
PAR 'GYUR, ,DBUS SU SA NI BRKOS BYAS LA, ,DAG PA'I CHU YIS BKANG
BYAS LA, ,ME TOG DKAR PO BZUNG BYAS PA LA, ,SHAR DU GOM PA BRGYA
PHYIN NAS, ,LOG STE DNGOS GRUB BRTAG PAR BYA, ,

DE NAS MAndALA SNGON 'GRO BAS, ,BRUm SER LAS BYUNG LHA MO LA,
,BSLAD PA GZHUNG DANG MTHUN PAR BYA, ,SA YI DBUS SU TING 'DZIN
GSUM, ,SNGA MA BZHIN DU BSGOM BYA STE, ,'ON KYANG KHYAD PAR DBYE
BA YOD, ,RTEN GYI 'KHOR LO RDZOGS BYAS LA, ,DENG DUS BDAG TSE
'BRAS BU YOD, ,

BDAG GI GSON PA 'BRAS BUR BCAS, ,LHA DANG DAM TSIG MNYAM 'GYUR
BAR, ,GYUR PAR BDAG NYID SOM NYI MED, ,BYANG CHUB SEMS DANG SEMS
GCIG PAS, ,MI LDOG PAR NI BDAG GYUR TE, ,DE BZHIN GSHEGS PA'I
RIGS SU NI, ,DENG BDAG SKYE BAR THE TSOM MED, ,DENG

@58A *, ,BDAG NYI MA DAM PA STE, ,SANGS RGYAS THAMS CAD SPYAN
'DREN PAS, ,DENG BDAG 'DUS PA'I MCHOG YIN NO, ,SPOS SNOD LAG TU
THOGS NAS NI, ,MA LUS PHYOGS NA BZHUGS PA YI, ,SANGS RGYAS THAMS
CAD DGONGS SU GSOL, ,BDAG MING 'DI ZHES BGYI

BA NI, ,SANGS RGYAS THAMS CAD SPYAN 'DREN PAS, ,DER 'DIR SANGS
RGYAS KUN GSHEGS TE, ,DNGOS GRUB 'DI NI STZAL DU GSOL, ,DE NAS
TING 'DZIN GSUM PA NI, ,SNGA MA BZHIN DU SHES PAR BYA, ,DE NAS
GTZO BO'I SBYOR LDAN PAS, ,LAG NA RDO RJE LA SOGS PA'I, ,NGA
RGYAL

'DZIN PAS SNGAR BZHIN BSTOD, ,SANGS RGYAS KUN GYI 'KHOR LO CHE,
,SPRUL PA'I 'KHOR LO SNA TSOGS 'CHANG, ,SEMS CAN KUN LA PHAN PA'I
PHYIR, ,DKYIL 'KHOR CHEN PO BSHAD DU GSOL, ,DE LTAR BSTOD PA'I
TSIG GSAN NAS, ,PHYOGS RNAMS KUN DU [*KUN TU?] PHYAG BYAS

NAS; ,NGA NI RANG NYID RDO RJE CAN, ,'JAM PA'I RDO RJE BDAG RANG
GIS, ,NGA NI SANGS RGYAS RGYAL PO CHE, ,STOBS CHEN SANGS RGYAS
KUN BDAG NYID, ,BDAG PO RDO RJE CHEN PO'I BDAG ,BYIN GYIS BRLAB
PA MI 'DOR RO, ,MIG DANG RKANG PA BYIN BRLABS NAS, ,DKYIL 'KHOR

STENG DU BDAG BYAS LA, ,DENG SHIG CES NI BRJOD BYAS LA, ,G-YAS
BRKYANG LA SOGS 'DUG STANGS KYIS, ,BGEGS KYI TSOGS NI GZHOM PAR
BYA, ,DE NAS PHUR BUS GDAB PA YIS, ,'OG GI BGEGS NI BZLOG PAR
'GYUR, ,DE NAS SKYANG NUL BYAS NAS NI, ,SBOS KYI

DKYIL 'KHOR BYA BA NI, ,BDAG PO'I GNAS SU GRU BZHI STE, ,LHAG
MA'I GNAS SU ZLUM PO RU, ,RANG RANG GI NI SNYING PO'AM, ,SKU YI
GSANG SNGAGS ZLOS PAS SO, ,DE NAS BUM PA BYA BA YANG, ,RNAM PAR
RGYAL BA LA SOGS PA, ,RTZA BA NAG PO RA RI MED, ,RANG GI MTSAN
MAS

MTSAN BCAS PA'O, ,'BRAS CHAGS LCUG MAS KHA BRGYAN NAS, ,RAS ZUNG
GIS NI MGUL PA BCINGS, ,'BRU SNA RIN CHEN SNA LNGA DANG, ,SNYING
PO LNGA DANG LDAN PAR BYA, ,DRI ZHIM CHU YIS RAB BKANG LA, ,STENG
DU MCHOD YON CHU BZHAG LA, ,RANG GI CHOS KYI SA BON LAS, ,RANG GI

@58B LHA RU BRTAGS NAS NI, ,BSDU DANG BSTOD DANG DGUG PA DANG,
,RGYAS GDAB LA SOGS SNGAR BZHIN BYA, ,DE NAS DAM TSIG PHYAG RGYA
YIS, ,BZUNG STE SKU YI SNGAGS BZLAS LA, ,MCHOD YON PHUL LA GNAS
SU GZHAG, LAS BZANGS ZHUS PA'I RGYUD GSUNGS PA'I, ,CHO GAS

GTOR MA SPYIN PAR BYA, ,'OG NAS 'BYUNG BA'I CHO GA YIS, ,SPYIN
SREG GIS NI MNYES PAR BYA, ,GSON PO'I SLOB MA 'ANG LHA GNAS BYA,
,'KHOR BZHI RNAMS KYI NANG NAS NI, ,DKYIL 'KHOR CHO GAS RJES
BZUNG BAS, ,RANG LA BSLAB PAR SHIN TU LDAN, ,THEG PA CHE LA RAB
TU

MOS; ,BLO DANG LDAN PAS DKYIL 'KHOR GZHUG ,GZHAN DAG RJES SU
GZUNG MI BYA, ,DE NAS SLOB MAS PHYAG BYAS TE, ,DGA' CHEN KHYOD
BDAG STON PA PAS, ,SLOB DPON KHYOD NI DGONGS SU GSOL, ,BYANG CHUB
SEMS DPA'I TSUL BA STAN PA, ,MGON PO CHEN PA BDAG

'TSAL LO, ,DAM TSIG DE NYID STZAL DU GSOL, ,SDOM PA RNAMS KYANG
BDAG LA STZOL, ,THAR PA CHEN PO'I GRONG MCHOG TU, ,MNGON POS BDAG
NI GZHUG PAR MDZOD, ,BU CHUR THEG PA CHEN PO YI, ,TSUL CHEN SNOD
NI KHYOD YIN TE, ,GSANG SNGAGS SPYOD PA'I TSUL

GYI MCHOG ,KHYOD LA YANG DAG BA STAN PAR BYA, ,RDZOGS PA'I SANGS
RGYAS GANG BZHUGS DANG, ,DE BZHIN GANG DAG MA BYON DANG, ,DA LTAR
BYUNG BA'I RDZOGS SANGS RGYAS, ,'GRO LA PHAN PHYIR BZHUGS PA
RNAMS, ,DE DAG KUN GYIS GSANG SNGAGS KYI, ,CHO GA BZANG PO 'DI
MKHYEN NAS, ,

DPA' BOS BYANG CHUB SHING DRUNG DU, ,THAMS CAD MKHYEN PA MTSAN
MED BRNYES, ,SKYOB PA 'JAM PA'I RDO RJE YIS, ,BDUD SDE SHIN TU MI
BZAD PA, ,DPUNG CHEN DAG KYANG DE YIS BCOM, ,DE PHYIR KUN MKHYEN
THOB BYA'I PHYIR, ,BU YIS BLO GROS 'DI GYIS SHIG ,DE NAS SLOB

MAS BRJOD BYA BA, ,DKON MCHOG GSUM LA PHYAG 'TSAL LO, ,DKON MCHOG
GSUM LA SKYABS SU MCHI'I, ,SDIG PA THAMS CAD SO SOR BSHAGS, ,BSOD
NAMS KUN LA RJES YI RANG, ,BSOD NAMS KUN LA RJES YI RANG, ,BYANG
CHUB MCHOG TU SEMS BSKYED BGYI, ,SEMS CAN THAMS CAD MGRON DU
GNYER, ,

@59A *, ,'GRO LA PHAN PHYIR SANGS RGYAS 'GRUB PAR SHOG ,SA MA YA
AA, SU RA TA STVAm SA MA YA HO, ,BADZRA SATVA YA TH'A SU KHAm,
SNYING GA LA SOGS PAR BYIN RLABS, ,AA SHVAT+thA[?] LA SOGS PA'I
SHING, ,SOR NI BCU GNYIS ME TOG BCAS, ,BYIN NAS KHA DANG SO YANG

BRUD; ,RTZE NAS BCEM STE DOR BA DANG, ,HUB GSUM CHU YANG SPYIN
PAR BYA, ,DPUNG PA G-YON PAR SRUNG SKUD BCING, ,KU SHA BYIN LA
RMI LAM BRTAG ,NGA LA NANG PAR SMROS ZHES BSGO, ,'JIG RTEN NA NI
KUN MKHYEN RNAMS, ,AU DUMW'A RA'I ME TOG BZHIN, ,BRGYA LAM NA NI
RES

'GA' ZHIG ,'BYUNG 'GYUR YANG NI MI 'BYUNG NGO, ,GSANG SNGAGS KYI
NI TSUL 'BYUNG BA, ,DE BAS KYANG NI DKON PA STE, ,GANG GIS MNYAM
MED SEMS CAN DON, ,MYA NGAN MI 'DA' BYED PAR NUS, ,GANG DAG SPYOD
PA'I MCHOG 'DI LA, ,BLO GROS SHIN TU MI G-YO BAS, ,DE DAG

KUN NI 'KHOR BA'I RGYUN, ,SDUG BSNGAL KUN 'BYUNG BDEN PA BCAD,
,BDAG NYID CHEN PO KHYED RNAMS KYIS, ,RNYED BA MNYAM MED DE RING
RNYED, ,GANG GIS SANGS RGYAS SRAS BCAS PA'I, ,BDAG NYID CHEN PO
KUN GYIS NI, ,BA STAN PA 'DI LA KHYED RNAMS KUN, ,YONGS SU

BZUNG NAS SKYOB BZHIN PAR, ,SANG NI RAB TU 'DOR BCAS NAS, ,THEG
PA CHEN PO CHER 'BYUNG BA'I, ,LAM MCHOG 'DI NI DPAL DANG LDAN,
,KHYED RNAMS 'DIR NI 'DONG BAS NA, ,RANG BYUNG SKAL BA CHEN PO
PA, ,'JIG RTEN THAMS CAD MKHYEN PA YI, ,DE BZHIN GSHEGS

PAR GYUR PA YIN, ,ZHES BA STAN PAR BYA'O, ,SNYAN GSAN DBAB PA RGYUD
BZHIN BYA, ,THO RANGS DUS SU LANGS NAS NI, ,DKYIL 'KHOR STENG DU
SNGAR BZHIN BZHAG ,SKU YI GSANG SNGAGS BZLAS PA YI, ,DRI YIS
DKYIL 'KHOR BYUGS BYAS LA, ,SAR PA LEGS PAR BSGRIL PA

LA; ,KHA DOG LNGA NI LEGS GYUR NAS, ,YE SHES LNGA LAS SANGS RGYAS
LDAR, ,BYIN GYIS BRLAB PA BYAS NAS NI, ,BCOM LDAN DKYIL 'KHOR
THIG GDAB PHYIR, ,RDO RJE'I THIG NI BDAG LA GSOL, ,BTANG BA BSDUS
TE BKANG NAS NI, ,LEGS PAR BSGRIL TE MCHOD CING BZLAS, ,

@59B SGRUB PA'I GROGS KYI LAG GTAD LA, ,DKYIL 'KHOR BRTAGS TE
TSAD BCAL NAS, ,PHYI NAS THIG NI GDAB PAR BYA, ,NUB NAS SHAR DU
TSANGS THIG GDAB, ,LHO NAS BYANG DU'ANG DE BZHIN NO, ,BYANG DANG
LHO DANG SHAR NUB DANG, ,RLUNG DANG DBANG LDAN PHYOGS BLTAS NAS,
,DBANG PO CHU

DANG NOR GSHIN RJE, ,ZUR THIG GNYIS DANG GDAB BYAS NAS, ,NGOS
BZHI DKYIL 'KHOR BZHIN DU 'GYUR, ,SO SO 'ANG CHA CHEN BCU DRUG
TU, ,SO SOR RNAM PAR PHYE BAR BYA, ,DBANG PO'I PHYOGS NAS BCAL
BYA STE, ,CHA DANG PO YI MTHA' GNYIS NAS, ,BZHI CHA GNYIS NI GDAB
PAR

BYA; ,GNYIS PA MNYAM PO BZHI RU'O, ,GSUM PA PHYED KYI PHYED MA
GNYIS, ,BZHI PA DANG PO'I TSAD DANG MTSUNGS, ,CHA NI BCU DRUG DAG
TU 'GYUR, ,GDUGS DANG 'KHOR LO PADMA DANG, ,RIM PA BZHI DANG NAM
MKHA' BRGYANG, ,DGU DANG BCU GCIG BCU GSUM PA, ,DE GSUM LNGA

LNGAR BGO BAR BYA, ,YA PHUBS 'GRAM DANG LOGS SU 'GYUR, ,DE KUN
RING THUNG CHA GNYIS PA, ,BCU DANG BCU GNYIS GNYIS PA NI, ,LOGS
SU GCIG 'DAS GCIG GIS NI, ,BZHI CHA LOGS TE DE YANG YIN, ,CHA
PHYED 'DAS NI PHYED KYI PHYED, ,NANG MA LNGAR BYAS KHYUD DU 'DOD, ,

DE NANG CHA CHEN LHA SNAM YANG, ,CHA PHYED GNYIS BYAS PHYI MA LA,
,MTHA' GNYIS NAS NI BZHI CHA GDAB, ,GDUGS DANG PADMA 'KHOR LO'O,
,GNYIS PA'I NANG MA BZHI RU BYA, ,SKAS LA SOGS PA LTA BUR 'GYUR,
,DE YANG GNYIS GNYIS BYAS NAS SU, ,PHYI

MA GNYIS BYAS DE YI NANG, ,SNGAR BYAS YA PHUBS YIN PAR 'DOD,
,NANG GI CHA CHEN DE YI NI, ,BZHI CHA GNYIS SU BYAS PA LAS,
,MTHA' GNYIS DAG TU BYAS PA YANG, ,LNGA CHAR BYAS PAS 'GRAM DANG
NI, ,NGOS SU GYUR TE DE KUN YANG, ,CHA GNYIS NAS NI RING BA MED,
,KHYUD DANG

LOGS NI RANG GI TSAD, ,PHYI LAS DPAG PAS NANG GI CHAD, ,PHYED
TSAD GNYIS KYI BZHI CHAR 'GYUR, ,PHYOGS GSUM YANG NI DES SHES
BYA, ,KUN GYI THUN MONG YIN PAR 'DOD, ,NANG GI DKYIL 'KHOR DBYE
BA YANG, ,BSDUS PAS GNYIS TE DBYE BA DRUG ,MKHAS PAS SO

@60A *, ,SOR SHES BYAS TE, ,BSDUS PAS 'DOD PA BRTZAM PAR BYA,
,CHA CHEN RNAM PA BZHIR GNAS PA'I, ,RE RE 'ANG BZHI BZHIR BYAS
NAS NI, ,TSANGS PA'I THIG LAS LOGS DE RU, ,DRUG PA SPYI YI KA BAR
'GYUR, ,BCU BCU LAS NI MCHOG RNAMS 'DOD, ,CHA PHYED

PAS NI ZLUM THIG GIS, ,BSKOR TE CHA PHYED PHYIR BOR BA'I, ,CHA
PHYED PAR NI BSKOR BYAS PAS, ,NANG GI MU KHYUD DAG TU 'GYUR,
,DBUS DANG PHYOGS BZHI BRGYANG RNAMS NI, ,GNYIS GNYIS SU NI BYAS
PA YIS, ,BCU DRUG DAG TU 'GYUR BA YIN, ,DKYIL 'KHOR LNGA PO KUN
GYI NI, ,

RTA BABS SGO LA SOGS PA YI, ,PHYE BA BZHIR TE DER SHES BYA, ,KUN
GYI PHRANG GNAS LUGS DANG NI, ,RDO RJE DBYINGS DAR KHAMS GSUM
RGYAL, ,DON GRUB 'GRO 'DUL LAS KYI RIGS, ,DE NYID 'DUS PA RGYUD
KYI RTZE, ,'DI RU BYA ZHES MKHAS PAS 'DOD, ,YANG NA THUN MONG MIN
PA STE, ,

'KHOR LO RTZIBS BRGYANG LTE BAR BCAS, ,KA BA BRGYANG DANG RTZIBS
RTEN BCAS, ,DE YI PHYIR RIM RTZIBS BCU DRUG ,RTZIBS RNAMS RTEN
DANG BCAS PAR BRI, ,ZUR BRGYANG DKYIL 'KHOR RNAMS DANG NI, ,LHA YI
SNAM BU'I PHYOGS BZHIN DU, ,'KHOR LO RTZIBS DANG RTZIBS RTEN
DANG,

LTE BAR BCAS PA'I THIG GDAB BYA, ,PHYIR YANG RDO RJE ME 'OD
BSKOR, ,SO SOR PHYE BA'I DKYIL 'KHOR YANG, ,SNGAR BZHIN RNAM PA
GNYIS SHES BYA, ,THIG GDAB PA YI RIM PA'O, ,DE NAS TSON GYI LAS
BSHAD DE, ,SNGO SER DMAR PO LJANG GU DANG, ,DKAR PO RNAMS LA RIM
BZHIN

DU; ,H'Um TR'Am HR'I:AA A'A LAS NI, ,MI BSKYOD RIN DBANG TSE DPAG
MED, ,GDON MI ZA DANG RTAG PA BSKYED, ,MIG GI 'BAR BA'I LCAGS KYU
YIS, ,RANG BZHIN GNAS PA KUN NAS NI, ,'DRES PAS RO GCIG GYUR
BSAMS NAS, ,BZLAS PA BYA STE DGE BA BRTZAM, ,DANG POR RDO RJE

SLOB DPON GYIS, ,G-YON PA'I RDO RJE KHU TSUR GYIS, ,DBANG LDAN
MTSAMS NAS BRTZAMS NAS DGYE, ,PHYI NAS KUN DU [*KUN TU?] SLOB MAS SO, ,SHAR
PHYOGS SU NI SNGON PO CHE, ,LHO NA SER DANG YANG DAG LDAN, ,NUB
NI PADMA R'A GA STE, ,BYANG DU LJANG GU YIN PAR 'DOD, ,DBUS KYI

@60B SA YI CHA NYID NI, ,SHEL LTAR DKAR BA BLA NA MED, ,SNGON PO
RDO RJE RTZE RANG BZHIN, ,GNYIS PA GSER LA DMIGS PA STE, ,PADMA
CHAGS PA'I NGO BO GZHAN, ,DE BZHIN GZHAN NI MARGAD DE, ,DKAR PO
NANG DU SHES BYA STE, ,'DI NI TSON GYI RIM PAR GRAGS, ,DE NAS LHA
RNAMS

DGOD PA YANG, ,DKYIL 'KHOR LNGA YI DBUS SU NI, ,RNAM PAR SNANG
MDZAD RDZOGS SANGS RGYAS, ,BYANG CHUB MCHOG GI PHYAG RGYA 'DZIN,
,SENG GE YI NI GDAN LA BZHUGS, ,YANG NA DBUS MA DANG PO LA, ,RDO
RJE SEMS DPA' DGOD PAR BYA, ,RDO RJE DRIL BU YANG DAG 'KHYUD

YANG NA RNAM SNANG CHEN PO'O, ,LNGA PO KUN GYI SHAR PHYOGS SU,
,MI BSKYOD GLANG PO LA GNAS SHING, ,BDUD 'DUL RDO RJE SNAM SHING
SNGO, ,KUN GYI LHO YI PHYOGS SU NI, ,RIN CHEN DBANG GIS RTA LA
BCIBS, ,MCHOG SPYIN RIN CHEN BSNAMS SHING SER, ,DKYIL 'KHOR

KUN GYI NUB PHYOGS SU, ,TSE DPAG MED PA RMA BYA BCIBS, ,TING
'DZIN PADMA BSNAMS SHING DMAR, ,LNGA PO KUN GYI BYANG PHYOGS SU,
,GDON MI ZA BA MKHA' LDING BCIBS, ,SKYABS MDZAD SNA TSOGS BSNAMS
SHING LJANG, ,RDO RJE 'DEGS PA SNGON 'GRO BAS, ,SNYING PO BRJOD
CING

BRI BAR BYA, ,DE NYID 'DUS PA'I RJES 'BRANGS NAS, ,LNGA LA RANG
GI 'KHOR GYIS BSKOR, ,YANG NA 'KHOR LO'I RTZIBS BCU DRUG ,KHRIGS
KYI MDOG LTAR DGOD PAR BYA, ,RDO RJE SEMS MA RIN CHEN CHOS, ,LAS
MCHOG MAS TE DPAL LDAN MA, ,MTSAMS KYI 'KHOR LO'I RTZIBS

LA DGOD, ,BZHI YI MTSAMS BZHI PO LAS NI, ,ME MTSAMS 'KHOR LO'I
RTZIBS LNGA NI, ,SHAR SNGO LHO SER NUB DMAR ZHING, ,BYANG DU
LJANG ZHING DBUS DKAR LA, ,RIGS LNGA'I SGEG MOR NAM LNGA NI,
,DBUS SU DE BZHIN GSHEGS RIGS DKAR, ,RDO RJE SHAR DU SNGON PO
STE, ,

LHO RU RIN CHEN SER MO'O, ,NUB DU PADMA DMAR MO STE, ,BYANG DU
LAS MA LJANG BA'O, ,DE BZHIN LHO NUB PHRENG BA DANG, ,NUB BYANG
GLUM DBANG LDAN DU, ,LAS MA LA SOGS DE BZHIN NO, ,PHYI YI LHA
RNAMS MTSAMS SU NI, ,BDUG PA LA SOGS DE BZHIN DGOD, ,BYAMS

@61A *, ,PA YANG NI RIGS LNGA'I LNGA, ,'KHOR LO LAG NA DE BZHIN
TE, ,RIGS KYI MDOG GI DBYE BAR BYA, ,'KHOR DANG GTZO BO PHYOGS
SOGS NI, ,L'A SE LA SOGS BSHAD PA BZHIN, ,BSKAL BZANG GZHAN YANG
DE BZHIN NO, ,SGO RNAMS KUN GYI NANG DU YANG, ,SGO SRUNG

BZHI YANG LNGA LNGA RU, ,GTZO BO 'KHOR YANG SDAR BZHIN BRTAG
,PHYAG MTSAN LA SOGS DBYE BA NI, ,RGYUD LAS JI SKAD GSUNG BZHIN
BYA, ,'KHOR LO BCU TSAN GSUM DANG GSUM, ,BRGYA DANG BRGYANG CU
RTZA LNGA RU, ,MKHAS PAS BSGRIMS TE BRI BAR BYA, ,DE LTAR PHYAG
RGYA CHEN

PO'AM, ,YANG NA LAG PA'I PHYAG RGYAR BCAS, ,YANG NA MTSAN MA DGOD
PA'AM, ,YANG NA YI GE DGOD PA'AM, ,YANG NA GDAN GYI MTSAN MA'AM,
,GAL TE 'BYOR PA MED NA YANG, ,PHYAG RGYAS YONGS SU BSGRUB STE
BSAM, ,DKYIL 'KHOR BDUN DU BRTAG PA'O, ,SO SOR PHYE

LA 'ANG DE BZHIN TE, ,RANG RANG GI NI DKYIL 'KHOR BZHIN, ,DE NAS
PHYI DRO'I THUN DUS SU, ,KHRUS DANG RGYAN NI RAB RDZOGS PAS, ,RDO
RJE DRIL BU RAB BSKUL BAS, ,DKYIL 'KHOR LAN BDUN BSKOR BYAS PAS,
,LHAG PA GANG YIN 'DOR BAR 'GYUR, ,MKHAS PAS MA TSANG

YONGS SKONG MDZAD, ,'GRUB 'GYUR SMAD PAR MI BYA'O, ,LCAGS KYU LA
SOGS RNAL 'BYOR GYI, ,STENG DU BTEG PA DGUG PA DANG, ,GZHUG CING
DBANG DU BYA BA'O, ,DE NAS BUM PA BYA BA YANG, ,RTZA BA NAG PO RA
RI MED, ,MGRIN PAR RAS MCHOG GIS BRGYAN PA, ,'BRU SNA RIN

CHEN SNA LNGA DANG, ,SNYING PO LNGA DANG LDAN PAR BYA, ,DRI ZHIM
CHU YIS YONGS BKANG BA, ,BSGRUB STE RANG GI GNAS SU DBUL, ,DE NAS
DKYIL 'KHOR DBUS SU NI, ,TING 'DZIN GSUM PO SNGON BZHIN BSGOM,
,YE SHES SEMS DPA'I NGA RGYAL GYIS, ,MCHOD PA NYID DANG

GTOR MA DANG, ,SPYIN SREG CI NUS PA YIS MCHOD, ,BDAG NYID 'JUG
PA'I CHO GA YANG, ,SLOB MA 'JUG PA'I TSUL GYIS BYA, ,DE NAS SLOB
MA 'JUG PA YANG, ,GSON DANG SHI BA'I LAS YIN TE, ,RE ZHIG NGANG
BA NOD PAR BYA, ,BDAG MING 'DI ZHES BGYI BA NI, ,RDO RJE

@61B SLOB DPON DKA' THUB CHES, ,SEMS CAN RNAMS LA PHAN PA'I
PHYIR, ,SLOB MA GANG YIN 'JUG PAR 'TSAL, ,DE NAS SLOB MA THAMS
CAD KYIS, ,GSON PA ZHES BYA'I KHYAD PAR TE, ,DGA' CHEN KHYOD BDAG
STON PA BAS, ,SLOB DPON NYID NI BDAG LA DGONGS, ,

BYANG CHUB SEMS DPA'I LAM BA STAN PA, ,SKYOB PA CHEN PO BDAG 'TSAL
LO, ,SANGS RGYAS CHOS DANG DGE 'DUN TE, ,SKYABS GSUM SONG LA BDAG
SKYABS MCHI, ,THAR PA CHEN PO'I GRONG MCHOG TU, ,MGON POS BDAG NI
GZHUG PAR 'TSAL, ,BU TSUR GSHEGS

SHIG THEG CHEN GYI, ,LAM CHEN SNOD NI KHYOD YIN TE, ,RDZOGS PA'I
SANGS RGYAS GANG 'DAS DANG, ,DE BZHIN GANG DAG MA BYON DANG, ,DA
LTAR BZHUGS PA'I RDZOGS SANGS RGYAS, ,DE DAG KUN GYIS GSANG
SNGAGS KYI, ,CHO GA BZANG PO 'DI MKHYEN NAS, ,'JIG RTEN

SPYOD PA RJES 'JUG PHYIR, ,'KHOR LO BSKOR NAS MYA NGAN 'DAS, ,DE
BAS KUN MKHYEN THOB BYA'I PHYIR, ,BU YIS BLO GROS 'DI GYIS SHIG
,DE NAS RGYUN BSHAGS BYED DU GZHUG STE, YOL BA'I MTHA' RU GNAS PA
LAS, ,GDONG LA GOS KYIS G-YOGS PA YIS, ,

DKON MCHOG GSUM LA SKYABS SU MCHI, ,SDIG PA THAMS CAD SO SOR
BSHAGS, ,BSOD NAMS KUN LA RJES YI RANG, ,SANGS RGYAS BYANG CHUB
YID KYIS GZUNG, ,BYANG CHUB MCHOG TU SEMS NI BSKYED PAR BGYI,
,SEMS CAN RNAMS NI BDAG GIS MGRON DU GNYER, ,'GRO

LA PHAN PHYIR SANGS RGYAS 'GRUB PAR SHOG ,CES BRJOD DU GZHUG GO,
,DE NAS AOm SU RA TA STVAm SA MA YA STVAm, AOm BADZRA SIDDHI YA
TH'A SU KHAm, ZHES PAS SEMS NI BSKYED PAR BYA'O, ,DE NAS CHE GE
ZHES BYA BA 'DI NYID NI, BYANG CHUB SEMS NI YONGS BZUNG NAS, ,DAM
TSIG MCHOG DANG

GSANG BA YI, ,'KHOR LO 'DI NI 'JUG PAR 'DOD, ,DE NAS SLOB MA LA
BSGRAGS PA, ,SDOM PA THAMS CAD DBOG PA NI, ,NUS PA'I NYAMS LA
DPAG STE SPYIN, ,SLOB MAS YANG NI DE BZHIN GZUNG, ,DENG KHYOD DE
BZHIN GSHEGS RIGS ZHUGS, ,TSUL 'DI GZHAN LA MA

@62A *, ,BRJOD CIG ,GAL TE SMRAS PAR GYUR NA NI, ,'JAM PA'I RGYAL
PO RAB KHROS NAS, ,BDUN RGYUD RIGS DANG BCAS PAR BZLOG ,DE NAS
'OG TU 'GRO BAR 'GYUR, ,AOm BADZRA AU DA KAS CHU BLUD DO, ,GAL TE
GSANG NA DNGOS GRUB NI, ,RDO RJE BDUD RTZI CHU YIS 'GRUB, ,

DENG NAS BRTZAMS TE BU KHYOD KYI, ,'JAM DBYANGS RGYAL PO NGA YIN
GYIS, ,BRNYAS MI BYA ZHING MNYAN PAR GYIS, ,YE SHES DAG PA DBOG
PA DANG, ,BRTAN PA'ANG GZHUNG BZHIN BYA BA STE, ,PHRENG BA DOR DANG
BCING BA DANG, ,GDONG G-YOGS BKROL ZHING DKYIL 'KHOR BA STAN, ,BLA
MA

BRGYUD PA SHES PAR GYIS, ,'JUG PA RDZOGS NAS DBANG BSKUR BA,
,LHAR BSKYED CHU DANG COD PAN DANG, ,RDO RJE DRIL BU MING DANG
NI, ,BRTUL ZHUGS RJES NGANG GZENGS BSTOD DANG, ,LUNG BA STAN DBUGS
DBYUNG LA SOGS PA, ,CHO GA MTHONG BAS SHES PAR BYA, ,GSON PO'I
LAS NI

YONGS RDZOGS NAS, ,GAL TE SHI LA PHAN 'DOGS NA, ,RO'AM RUS BA
GOS[?] LA NI, ,SKU YI SNGAGS KYIS BTAB PA YI, ,CHU MCHOG GIS NI
BKRU DANG GTOR, ,DE NAS DE LA GNAS PA YI, ,GNOD PA'I BGEGS RNAMS
BSAL BA NI, ,SHIN TU KHROS PA'I 'JAM DPAL DU, ,BDAG

NYID RAB TU BSAMS NAS NI, ,GSHIN RJE GSHED DAM BDUD RTZI YI,
,GSANG SNGAGS DRAG PO RAB BZLAS PA'I, ,YUNGS KAR RDO RJER BSAMS
NAS NI, ,DE LA LAN GSUM RAB TU BRAB, ,DE NAS DE YI BGEGS BRAL LA,
,SNYING GA'I 'DOD PA'I RGYAL PO YIS, ,BAR DE'I SHES PA DGUG

BAR BYA, ,AA LA SOGS PA'I SA BON GYIS, ,YE SHES SEMS DPA' RAB
BSKYED LA, ,SEMS BSKYED SDOM BZUNG LA SOGS DANG, ,DKYIL 'KHOR DU
NI GZHUG PA RNAMS, ,GSON PO'I TSUL BZHIN BYAS NAS SU, ,DBANG
BSKUR BA YANG RIM BZHIN BYA, ,RNAM PAR DAG PA DE YI NI, ,

LTE BA SNYING GA LKOG MA DANG, ,SPYI BO RNAMS NI RIM BZHIN DU,
,SHES RAB 'KHOR LO GDAGS BYA STE, ,LTE BAR SHES RAB 'KHOR LO NI,
,MU KHYUD BZHI DANG RTZIBS BCU GNYIS, ,MU KHYUD BZHI LA SNGAGS
BZHI NI, ,SNGAR BZHIN DGOD PAR SHES PAR BYA, ,RTZIBS LA'ANG
DBYANGS YIG BCU

@62B GNYIS TE, ,LTE BAR AA YIG BSAM PA'O, ,SNYING GA MGRIN PA
SPYI BO YANG, ,DE BZHIN BSAM PA BYAS NAS NI, ,SPRO DANG BSDU BA'I
'OD KYIS NI, ,DE YI LUS KUN KHYAB PAR BSAM, ,DE LA SOGS PA'I
GZUGS RTEN NO, ,SPYIN SREG TU NI DBUL BAR BYA, ,DE YANG, THABS

DANG DGANG GZAR BLUGS GZAR RDZAS, ,SHING DANG SGRUB PA PO DANG
SNOD, ,RDZAS BSANG DGOD DANG ME BLANG DANG, ,BSANG GTOR DANG NI
ME SBAR DANG, ,KU SHA DGRAM DANG GNAS PA DANG, ,ME BSKYED PA DANG
SPYAN DRANG SOGS, ,SRUNG SKUD BCING DANG MCHOD PA DANG, ,ZHABS
BSIL SGRUB DANG

DBANG BSKUR DANG, ,DAM TSIG BSGO DANG MCHOD YON DANG, ,BSANG GTOR
'THOR 'THUNG SREG BLUGS DANG, ,ME BSANG BRTAG DANG DGANG BLUGS
DANG, ,KUN BSREGS BSANG DANG LHA DGOD DANG, ,BSDUS DANG BSTOD
DANG DGUG PA DANG, ,SNGON BZHIN PHYAG RGYAS DBANG

BSKUR DANG, ,MCHOD DANG MCHOD YON 'THOR 'THUNG BSANG, ,DGANG
BLUGS CIG SHOS LAS BSKUL DANG, ,LHA RNAMS GZI BYIN BSKYED PA
DANG, ,ME LHA DGANG BLUGS MCHOD YON BCAS, ,BSANG GTOR SOGS DANG
GSHEGS GSOL BA, ,CHO GA JI LTAR MTHANG BA YI, ,GANG

NA LAS KYI CHO GA MED, ,DE NI SPYI YI CHO GA LAS, ,RGYAS PA'I CHO
GA SNGAGS PAS BA STAN, ,DE SHES PA LA NYES PA BRAL, ,DE LTAR BYED
PA'I SLOB DPON NI, ,RDO RJE 'DZIN DANG 'DRA BAR 'GYUR, ,DKYIL
'KHOR SNGON BZHIN MCHOD PA DANG, ,YI GE BRGYA BA BRJOD PA DANG,
,BZOD PA

GSOL DANG BSNGO BA DANG, ,PHYAG RGYA DGROL BA'I RIM PA BYA, ,AOm
KHYOD KYIS SEMS CAN DON KUN MDZAD, ,RJES SU MTHUN PA'I DNGOS GRUB
STZOL, ,SANGS RGYAS YUL DU GSHEGS NAS KYANG, ,SLAR YANG 'BYON PAR
MDZAD DU GSOL, ,AOm BADZRA MU:, 'PHAGS PA 'JAM

DPAL GYIS KHYAB PA'I, ,BSDUS DANG RGYAS PA'I CHO GA NI, ,THUN
MONG THUN MONG MIN PAR SPYAR, ,NONGS PA MKHAS RNAMS BZOD PAR
MDZOD, ,GSANG BAR 'OS PA SBA BA'I PHYIR, ,BSDUS DANG RGYAS PA'I
CHO GA BYAS, ,'DI LAS DGE BA CI THOB PA, ,'GRO KUN 'JAM

@63A *, ,PA'I DBYANGS THOB SHOG ,'PHAGS PA 'JAM DPAL RIGS BSDUS
PA DANG PHYE BA'I CHO GA YID BZHIN NOR BU ZHES BYA BA SLOB DPON
ZLA BZANGS GRAGS PAS MDZAD PA RDZOGS SO,, ,,KHA CHE'I MKHAN PO
PAndI TA MA H'A DZNY'A NA DANG, LO TZ'A BA DGE SLONG TSUL

KHRIMS GZHON NUS BSGYUR CING ZHUS TE GTAN LA PHAB PA'O,, 