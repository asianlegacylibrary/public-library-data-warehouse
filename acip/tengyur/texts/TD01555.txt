@206A #, ,RGYA GAR SKAD DU, TSINDA MUndA S'A DHA NA N'A MA, BOD
SKAD DU, DBU BCAD MA'I SGRUB THABS ZHES BYA BA, DPAL RDO RJE
MKHA' 'GRO MA LA

PHYAG 'TSAL LO, ,BDE SBYIN BCOM LDAN 'DAS PHAG MO, ,G-YAS BRKYANG
ZHABS KYIS YANG DAG MNAN, ,KHAMS GSUM RANG BZHIN GSUM SPAN GSUM,
,DE LA RTAG TU PHYAG 'TSAL LO, ,JI LTAR BLA MA'I MAN NGAG LTAR,
,KHAMS GSUM PA YI RANG BZHIN PHYIR, ,NYI MA GZHON NU'I 'OD 'PHRO
BA, ,

DE YI SGRUB THABS BDAG GIS BRJOD, ,MTSAN MA GCIG PA'AM DUR KHROD
DAM, ,KHANG STONG DU NI DUS RTAG TU, ,RIG MA SRID GSUM MTHAR
MDZAD MA, ,DE NI RNAL 'BYOR PAS BSGRUB BYA, ,'BOL STAN 'JAM LA
GNAS PA'AM, ,'JAM PA'I STAN GZHAN DAG LA YANG, ,YANG DAG BRTEN TE
GNAS

NAS NI, ,DNGOS GRUB DAM PA BSGRUB PAR BYA, ,DE RJES YIG GSUM
SNGAGS KYIS NI, ,MNGON PAR BSNGAGS PA'I DAM TSIG CHUS, ,MCHOD
RDZAS DAG LA'ANG BSANG GTONG BYA, ,SNGAGS DE NYID KYIS KHRUS BYAS
TE, ,DE YI RJES LA GO BGO'O, ,YAN LAG NYING LAG THAMS CAD LA,
,G-YON GYI LAG PA

NAS BRTZAMS NAS, ,AOm BAm, HAm YOm, HRIm MOm HREm HRIm, H'Um
H'Um, PHAt PHAt, CES PA'I SNGAGS KYI YI GE RNAMS, ,LAG PA G-YON
PA'I RTZE MO YIS, ,DANG PO LTE BA NAS, BRTZAMS NAS, ,BRJOD BYA DE
NAS DAG GSUM MO, ,AOm SVA BH'A BHA SHUDDHA: SARBBA DHARMM'A:
SVA BH'A BA SHUDDHO&HAm, AOm BADZRA SHUDDHA: SARBBA DHARMM'A BADZRA

SHUDDHO&HAm, AOm YO GA SHUDDHA: SARBBA DHARMM'A YO GA SHUDDHO&HAM,
DE RJES BLO LDAN GYIS NGA RGYAL, ,BSKYED BYA KHAMS GSUM
DAG PA'I PHYIR, ,PHYOGS MTSAMS MNYAM PAR LDAN PA LA, ,DUR KHROD
BRGYAD PO DE BZHIN DU, ,MYUR BA'I RNAM PA'I RNAL 'BYOR GYIS, ,DE
RJES GSUM PO MNYAM PAR GZHAG ,GNAS

GSUM LA NI BSGOM BYA'O, ,'OD ZER RNAM PAR SPROS PA LAS, ,SRID
GSUM LA GNAS SEMS CAN RNAMS, ,GSAL BAR BYAS TE DE NAS YANG, ,NYE
BAR BSDU BA'I SGOM PA LAS, ,SNA TSOGS KUN DU STONG PAR BYA'O,
,DAG PA YIS NI SHEL LTA BUR, GNYIS MED YE SHES RANG BZHIN NO, ,DE
RJES STONG SOGS

@206B RANG BZHIN GYIS, ,RGYAL BA'I SNGAGS KYI BYIN GYIS BRLAB,
,DE NAS NAM MKHA' BSGOM BYA BA, ,HR'I: DMAR PO LAS 'DAM SKYES SO,
,YANG NI DE STENG BSGOM BYA BA, ,ZLA BA NYI MA ME DER BLTA, ,DE
DKYIL YANG NI BSGOM BYA BA, ,BAm YIG SNA TSOGS MDOG LTA BU, ,DE
NAS BAm SKYES BLTA BYA BA, ,GRI GUG BA

GYIS BRGYAN PA'O, ,GRI GUG YONGS GYUR BSGOM BYA BA, ,SPROS LAS
BDAG NYID RNAL 'BYOR NI, ,RDO RJE YI NI RNAL 'BYOR MA, ,GZUGS
GSUM KHA DOG GSUM LDAN MA, ,LJANG GU DMAR SER SER MO STE, ,GRI
GUG THOD PA 'DZIN PA'O, ,DBU SGRA GROL ZHING GCER BU LA, ,DMAR
ZHING ZLUM PA'I

SPYAN GSUM PA, ,LANG TSO GZHON NU YANG DAG LDAN, ,PHYAG RGYA LNGA
YIS RNAM PAR BRGYAN, ,ZHAL GCIG PHYAG GNYIS MDZES MA STE, ,MI
BZAD DRAG DU BZHAD CING DPA', ,BDE BA'I ZHABS G-YAS BRKYANG MI
BZAD, ,MGO BO'I PHRENG BA RAB TU DBYANGS, ,RDO RJE GRI GUG GIS
BDAG DBU, ,BCAD NAS SKU

STENG DBYANGS PA'O, ,G-YAS PA RDO RJE GRI GUG DANG, ,G-YON PAS
SKRA PHYED KYIS G-YOGS PA, ,DBU YI STENG DU THOD PA DANG, ,DBU
SKRA PHYED BZUNG 'OG BLTAS ZHAL, ,KHA tV'A GA 'DZIN SER MO DANG,
,GUR KUM DMAR PO MNYAM PAR LDAN, ,DUS MTSAN MA NI MNYAM PAR MNAN,
,RNAL 'BYOR PA YIS

RTAG BSGOM BYA, ,LAM GSUM NAS NI KHRAG 'DZAG CING, ,ZLA BA NYI MA
NAM MKHA' LTAR, ,G-YON DANG G-YAS DANG DE BZHIN DBUS, ,RTZA GSUM
NAS NI BYUNG NAS NI, ,RTAG TU 'BYUNG BAR BSGOM PAR BYA, ,AA BA
DH'U T'I GYEN DU 'GRO, ,G-YON DANG G-YAS KYI RTZA GNYIS KYANG,
,DE LTAR MYUR DU BSGOM

PAR BYA, ,SKU GSUNG THUGS KYI RANG BZHIN GYIS, ,RTZA GSUM GYI NI
NGO BOR GNAS, ,SHES RAB NGO BO LA LA N'A, ,RA SA N'A NI THABS SU
GNAS, ,DBUS GNAS AA BA DH'U T'I NI, ,BDE CHEN RNAM PA'I RANG
BZHIN NO, ,DE DAG THUN MTSAMS GSUM DU BSGOM, ,SNA TSOGS GZUGS NI
RIN CHEN BZHIN, ,JI

LTAR SNGA PHYI RIM BZHIN DU, ,DE NAS SNGAGS TU BSHAD PAR BYA,
,SNGAGS PAS GTZANG MA'I SA PHYOGS SU, ,GNAS TE DE NAS SNGAGS
BRJOD NAS, ,RIG BYED MNGON GSUM DANG POR GZHAG ,'DOD PA'I SUM CU
GCIG PA BLANG, ,NYI SHU GSUM PA DE BZHIN DU, ,NYI SHU BDUN PA MGO
STENGS SU'O, ,

@207A *, ,YANG NI NYI SHU GSUM PA GZUNG, ,DBYANGS YIG LNGA PO 'OG
TU SBYAR, ,THA RGYAB YI GE YANG DAG BLANG, ,DA RGYAB 'OG TU SBYAR
BAR BYA, ,DE RJES BCU GSUM PA SBYIN BYA, ,DBYANGS YIG GNYIS PA
YANG DAG SBYAR, ,DANG PO'I YI GE BLANG BYAS PA, ,DBYANGS YIG GSUM
PA SBYAR BAR BYA, ,DE

NAS NYI SHU PA BYIN LA, ,DBYANGS YIG BZHI PAS BRGYAN PAR BYA, ,DE
NAS NYI SHU DRUG PA BZUNG, ,BCU GCIG PA DANG LDAN PAR BYA, ,YANG
NI NYI SHU GSUM PA SBYIN, ,BRGYAD PA YANG NI BLANG BYAS NAS, ,'OG
TU NYI SHU BDUN PA SBYAR, ,SUM CUR GCIG GIS MA TSANG BA, ,BCO
LNGA PA NI BRTZEGS PAR BYA'O, ,

NYI SHU BDUN PA MGO BOR GZHAG ,YANG NA DHA RGYAB SBYIN BYAS LA,
,BZHI PA YIS NI BRGYAN PAR BYA, ,RA YIG 'OG MA GZUNG BYAS LA,
,BCU GCIG PA YIS BRGYAN PAR BYA, ,YANG NA NYI SHU GSUM PA GZUNG,
,TZA NAS BGRANGS PA'I GSUM PA LA, ,'OG TU NYI SHU BDUN PA SBYAR,
,PHA RGYAB YI GE BLANG

BYAS LA, ,DBYANGS YIG BCU GNYIS PA YIS BRGYAN, ,PA NAS BGRANGS
PA'I BDUN PA LA, ,BCU GSUM PA YIS BRGYAN PAR BYA, ,DRUG PA BCU
PHRAG GNYIS PA SBYIN, ,SGYU MA'I SA BON GYIS BRGYAN BYA, ,DE RJES
RLUNG GI SA BON SBYIN, ,BCU GCIG PA DANG LDAN PAR BYA, ,SUM CU PA
NI LAN GSUM

BGRANG, ,DBYANGS YIG DRUG PA MNYAM LDAN BYA, ,N'A THIG LER YANG
DAG LDAN, ,PHAt NI LAN GSUM SBYAR BAR BYA, ,SV'A H'A DE NAS SBYIN
PAR BYA, ,YANG DAG RDZOGS PA'I DNGOS GRUB SNGAGS, ,MKHAS PA GSANG
BA'I GNAS SU NI, ,NI RANG SUM PHRENG LA BSGOM PA, ,SPRO DANG BSDU
BA'I

RNAL 'BYOR GYIS, ,SNGAGS MCHOG YANG DAG BZLAS PAR BYA, ,SNGAGS
RNAMS GSAL BA'I RNAL 'BYOR NI, ,LAS JI BZHIN DU SBYAR BAR BYA,
,KHYOD MIN SKYES PAS SBRUM PA BZHIN, ,'BAD PA YIS NI GSANG BAR
BYA, ,SBYIN MIN GANG SU GANG LA LAR, ,SHIN TU GSANG STE DE BZHIN
DU, ,LEGS

PAR BRTAGS TE SBYIN PAR BYA, ,GUS MED G-YO DANG LDAN ZHING GTUM,
,SLOB DPON BLA MA GZHAN SMOD LA, ,GTONG DANG ME LDAN RTOG PA CHE,
,BRTAGS TE SBYIN PAR MI BYA'O, ,BLA MA LA GUS RTOG PA MED, ,RTAG
TU CHOS LA DGA' ZHING GTZANG, ,DAD PAS YANG DAG GANG GYUR CING,
,BZOD LDAN BLO

@207B DANG LDAN PA LA, ,SGRUB PA'I RNAL 'BYOR CHOS GSUNGS PA,
,SNGAGS BTU BA NI SBYIN PAR BYA, ,RNAL 'BYOR SPYOD PA'I RJES
'BRANGS TE, ,DE NAS MCHOD PA'I CHO GA BSHAD, ,PHRENG BA GSUM GYIS
BSKOR BA YIS, ,SUM 'GYUR GYIS NI MTSAN PA STE, ,AE YI LTE BA'I
DKYIL 'KHOR DU, ,LEGS PAR

RDZOGS SHING GRUB SNGAGS DGOD, ,RNAL 'BYOR PA YIS RTAG BSAMS PA,
,KHYAD PAR MCHOD PA'I DUS, ,DKAR NAG DUS KYI TSES BCU DANG,
,BRGYAD DAM YANG NA BCU BZHI LA, ,MCHOD PA LNGA DANG LDAN PA YIS,
,LAG G-YON GYIS NI MCHOD PAR BYA, ,BZA' DANG STON MO DE BZHIN

BTUNG, ,PHYI NANG GSANG BA DE BZHIN DU, ,TZANDAN DMAR PO LEGS PAR
BYUG ,GUR KUM GA PUR AA GA RUS, ,BSGOS PA YIS NI DAM TSIG CHUS,
,LEGS PAR GSER SOGS SNOD DAG TU, ,SINDHU RA BZANG PHYE MA NI,
,RAS KYI NANG DU BTZAGS TE DGRA MA, ,GSER LAS BYAS PA'I SMYU GU
GYIS, ,

MKHAS PA YIS NI CHOS 'BYUNG GI, ,DKYIL DU SNGAGS KYI RGYAL PO NI,
,PHRENG BA GSUM NI LEGS PAR BRI, ,PHYI RU MI BZANG 'KHOR BA YIS,
,KHA DAG SNA TSOGS CHER 'BAR BA'O, ,SHIN TU GSANG BAS DUS GSUM
DU, ,SKRA BA SHIG GCER BUR BYAS NAS NI, ,SNGAGS PAS NUB PHYOGS KHA
BLTAS TE, ,

RTZOL BAS BSAM GTAN LA BRTEN NAS, ,GROL DANG GRUB PA'I DON GYI
PHYIR, ,'BAD PA YIS NI MCHOD PAR BYA, ,DRI DANG SPOS NI DRI ZHIM
SOGS, ,DE BZHIN LHA BSHOS RAB DBYES MCHOD, ,A'A LI PHAL GU PHAG
DRA NE, ,KHA CHE TZANDAN DMAR PO DANG, ,DRI ZHIM PA YI TZANDAN
DANG, ,DE BZHIN AA SHO KA'I

ME TOG ,KU MU TA KA NA BI RA, ,DE BZHIN ME TOG SNA TSOGS PA, ,KHA
DOG MDZES SHING DRI ZHIM DBUL, ,ME TOG DAN DU LA 'BRAS BU, ,SKUD
PA ME TOG RAB DBYE BAS, ,MCHOD PAR BYA BA'I GNAS RIM BZHIN, ,DRI
ZHIM SPOS DANG ME TOG KYANG, ,DE'I TSE JI LTA'I RIM BZHIN MCHOD,
,BTUD DE BSTOD

PA BYA BA DANG, ,PHYAG 'TSAL NAS NI BZOD PAR GSOL, ,DER NI DE
BZHIN RNAL 'BYOR PAS, ,DE BZHIN GZHON NU MNYES BYAS, ,RNAL 'BYOR
GRUB PA'I DON GYI PHYIR, ,GTOR MA'I SNGAGS NI RAB BRJOD BYA, ,AOm
AA RA L'I HO:, ,DZA: H'Um BAm HO: BADZRA d'A KI N'I SA MA YA
STVAm DRi SHYA HO, ,ZHES PA LAN GSUM

@208A *, ,MAm; ,BZHI'AM LNGA'I BAR DU BRJOD PAR BYA'O, ,RIM DANG
RIM PA MIN PA YIS, ,THOD PA RU NI SBYIN PAR BYA, ,RDO RJE THAL MO
KHA GYEN DU, ,PHYE LA SNGAGS 'DI BRJOD PAR BYA'O, ,AOm KHA KH'A
HI KH'A HI, SARBBA YAKshA R'A KshA SA BH'U TA PRE TA PI SH'A
TZA AUD MAN DA AA PA SMA RA d'A KI N+YA DA YA, ,AI MAm

BA LIm GRiHnA MA MA SA MA YA RA KshAm DU YA THEE BAm YA shtAm
BHU NYDZA THA PI THA DZI GHRA THA M'A TI KRA THA MA MA SARBA
KARTA YA SATSU KHAm BI PHRi DDHA YE SA HA YI KA BHA BANDU H'Um
H'Um H'Um PHAt SV'A H'A, ,TSES BRGYAD DANG NI BCU BZHI LA, ,THUN
MTSAMS GSUM DU RAB TU DBUL, ,BLO DMAN GYUR KYANG BSGRUB PA'I
THABS, ,SDOM BRGYA

MTSO LAS BTUS NAS, ,DON SGRUB THABS NI 'OD KHO NA, ,BARBI YIS 'DI
BYAS TE, ,SGRA YIG LEGS PAR MA RDZOGS KYANG, ,MKHA' 'GRO MA RNAMS
BZOD PAR RIGS, ,'DI NI RNAL 'BYOR MA'I MAN NGAG GSANG BA LAS SHIN
TU CHES GSANG BA'I SHIN TU SPA BAR BYA'O, ,DBU BCAD MA'I SGRUB
THABS

SLOB DPON CHEN PO BARBI PAS MDZAD PA RDZOGS SO,, ,,BAL BO'I PAndI
TA BHA RENDRA DU TZI DANG, ,BOD KYI LO TZ'A RMA CHOS 'BAR GYIS
BSGYUR ZHING ZHUS TE GTAN LA PHAB PA'O,, 