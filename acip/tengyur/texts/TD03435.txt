@91B #, ,RGYA GAR SKAD DU, AA MO GHA P'A SHA LO KE
SHVA RA S'A DHA NAm, BOD SKAD DU, 'JIG RTEN DBANG PHYUG DON YOD
ZHAGS PA'I SGRUB THABS, BCOM

LDAN 'DAS DON YOD ZHAGS PA LA PHYAG 'TSAL LO, ,'JIG RTEN DBANG
PHYUG ZHI ZHING DKAR, ,YON TAN RGYA MTSO DON YOD GRUB, ,PHYAG
'TSAL NAS NI SGRUB PA'I THABS, ,BDAG NYID RTOGS PHYIR CUNG ZAD
BRI, ,DE LA DANG POR RE ZHIG SNGAGS PAS ZHI ZHING SNYING RJE GCIG
PU'I SEMS KYIS SDUG BSNGAL

MTHA' DAG GI CHU SRIN GYI GNAS SU LTUNG BA'I 'GRO BA RNAMS LA
NGES PAR BLTAS TE, DE RNAMS BTON NAS BDE BA'I GNAS LA DGOD CING
BDAG GIS DON YOD PA'I 'BRAS BUS BSKYAB PAR BYA'O ZHES NGES PA
BRTAN POS RI BRAG LA SOGS PA CHU DANG ME TOG DANG 'BRAS BUS
BRGYAN PA'I PHYOGS SU STAN GTZANG MA

LA SOGS PA LA 'DUG NAS, AOm CA RA TZA RA, TZI RI TZI RI, TZU RU
TZU RU, MA RA MA RA, MI RI MI RI, MU RU MU RU, MA H'A K'A RU nI
KA SARBA BI GHN'AN H'Um PHAt, CES PA 'DIS BSANG GTOR BYA'O, ,AOm
DZA YA DZA YA SV'A H'A, AOm DZA YA BI DZA YA SV'A H'A ZHES PAS
LUS DANG NGAG DANG YID KYI GNAS LA BGEGS BSAL BAR BYA'O, ,

AOm AA TZAL B'I R'A YA SV'A H'A ZHES BRJOD NAS TZANDAN LA SOGS
PA'I DRI BZANGS KYIS MAndAL BYAS NAS, RANG GI SNYING GAR ZLA BA'I
GZUGS BRNYAN LA HR'I:YIG DKAR PO BLTA BAR BYA'O, ,DE'I 'OD ZER
GYIS GDAN DRANG BAR BYA STE, AOm BA RA PRA DH'A YA SV'A H'A, ZHES
PAS DPAL LDAN PO tA LA KE'I RI PO LAS BSKUL NAS,

@92A *, ,AOm SA RA SA RA HU LU HU LU BHA GA B'AN DHA RA DHA RA SA
MA YA MA NU SMA RA H'Um H'A:SV'A H'A, ZHES PA'I TSIG 'DIS PHYAG
LA SOGS PA 'CHANG BAR 'GYUR BA'I BCOM LDAN 'DAS 'PHAGS PA SPYAN
RAS GZIGS DBANG PHYUG GI MDUN DU AOm HR'I:H'A:H'Um SV'A H'A, ZHES
PAS MCHOD YON PHUL NAS ME TOG LA SOGS PA

YID KYI RANG BZHIN GYI MCHOD PA'I KHYAD PAR GYIS YANG DAG PAR
MCHOD PAR BYAS TE, AOm DA DA H'Um HA PUshPAm SV'A H'A, AOm DHU NA
DHU NA MA THA MA THA HA HA H'Um DH'U PAm SV'A H'A, AOm RAm
D'IRGHA HR'I:D'IRGHA HR'I H'Um D'I PAm SV'A H'A, AOm KA RA KA RA,
KU RU KU RU, HE HE GAN DHAm SV'A H'A, AOm BA RA BA RA D'A YA GE
HE HR'I, H'Um NEE BI DYAm SV'A H'A, ZHES PA'I SNGAGS KYIS YANG
DAG PAR MCHOD

CING PHYAG 'TSAL NAS SDIGS BSHAGS PA LA SOGS PA BYA'O, ,DE NAS
BYAMS PA LA SOGS PA'I BSGOMS NAS BRTAN PA DANG G-YO BA'I 'GRO BA
MTHA' DAG GI GNAS KYI DON DANG, SKYE BA DANG BDAG GI LUS KYANG
RANG GI SA BON GYI 'OD ZER GYIS KHYAB PAR BYAS NAS, AOm SH'U N+YA
T'A DZNY'A NA BADZRA SV'A BH'A BA A'ATMA KO&HAm ZHES

PAS RANG GI SEMS BYIN GYIS BRLAB PAR BYA'O, ,AOm BI MA LA AU DA
YA H'Um MTSO'O, ,AOm RATNA AA TZA LA H'Um BSKYED PA STE RIN PO
CHE'I RI'I STENG DU'O, ,AOm KA MA LA BE SV'A H'A ZHES PAS PADMA
LEGS PAR SBYAR NAS AOm AA MI TOTBHA B'A YA SV'A H'A ZHES PA 'DIS
BYANG CHUB KYI SEMS ZHU BAR GYUR NAS, DE'I SNYING PO LA A'A LI
DANG K'A

LI LA SOGS PA'I RANG BZHIN ZLA BA DANG NYI MA YANG DAG PAR SBYAR
BA LA HR'I:YIG DKAR PO LAS YANG DAG PAR BSKYED PA'I 'DAM SKYES,
DE'I SA BON GYI 'OD ZER GYI TSOGS KYIS BYIN GYIS BRLABS NAS ZE'U
'BRU'O, ,DE THAMS CAD GCIG TU GYUR PA LAS YE SHES LNGA'I RIM PAS
BCOM LDAN 'DAS 'PHAGS

PA SPYAN RAS GZIGS DBANG PHYUG DON YOD ZHAGS PA STON KA'I SPRIN
GYI MDOG LTA BU DKAR PO RAL PA'I COD PAN DANG 'OD DPAG TU MED PAS
DBU BRGYAN PA, MCHOD PHYIR THOGS DKAR POS BRGYAN PA ZHI BA'I TSUL
CAN ZHI BA'I RGYAN DANG LDAN PA ZHAL GCIG PA, PHYAG BCU GNYIS PA
'OD ZER 'BAR BA, DE LA PHYAG

G-YAS KYI DANG PO MCHOG SBYIN, GNYIS PA SANGS RGYAS LA PHYAG
'TSAL BA'I TSUL DANG MDZOD 'DREN PA, GSUM PA NA NOR BU'I PHRENG
BA DKAR PO'O, ,BZHI PA NA MDA', LNGA PA NA ME'I DKYIL 'KHOR, DRUG
PA NA RIN PO CHE SNA TSOGS PA'I 'KHRI SHING NGO, ,PHYAG G-YON GYI
DANG PO NA PADMA DMAR PO, GNYIS PA NI RI RAB,

@92B GSUM PA NA DBYU GU RTZE GSUM, BZHI PA NA GZHU, LNGA PA NA
GSER GYI RIL BA SPYI BLUGS, DRUG PA NA DON YOD PA'I 'BRAS BU
BCINGS PA'I ZHAGS PA BSNAMS PA, RIN PO CHE'I RI'I PHUG NA SNA
TSOGS PA'I PADMA DANG, ZLA BA LA MNYAM PA'I ZHABS KYIS BZHUGS
PA'I BDAG NYID MNGON PAR SPRUL

PA'O; ,YANG NA PHYAG BCU PA'O, ,DE LA PHYAG G-YAS PAN MCHOG SBYIN
DANG, RTZE GSUM DANG, NOR BU'I PHRENG BA DANG, MDA' DANG, LCAGS
KYU'O, ,G-YON NA PADMA DMAR PO DANG, RI RAB DANG, GSER GYI RIL BA
SPYI BLUGS DANG, ZHAGS PA DANG, GZHU RNAMS BSNAMS PA'O, ,YANG NA
PHYAG DRUG PA'O, ,

G-YAS NA MCHOG SBYIN DANG RTZE GSUM DANG, NOR BU'I PHRENG BA'O,
,G-YON NA PADMA DMAR PO DANG, ZHAGS PA DANG, RIL BA SPYI BLUGS
BSNAMS PA'O, ,YANG NA PHYAG BZHI PA BSGOM PAR 'DOD NA G-YAS PA
MCHOG SBYIN DANG, ZHAGS PA'O, ,G-YON NA PADMA DMAR PO DANG DBYU
GU RTZE GSUM BSNAMS PA'I

BCOM LDAN 'DAS DON YOD PA'I ZHAGS PA'O, ,JI LTAR PHYAG BCU GNYIS
PA BSGOMS PA DE BZHIN DU PHYAG BCU PA DANG, DE BZHIN DU DRUG PA
DANG, DE BZHIN DU PHYAG BZHI PA'O, ,BZHI PO RNAMS KYI 'KHOR DANG
BCAS PA'O, ,DE LA MDUN DU PADMA DANG ZLA BA LA HA YIG DMAR PO LAS
LCAGS KYU DE YONGS

SU GYUR PA LAS DON YOD LCAGS KYU ZHES PA SKYA RENGS GSAR BA'I
MDOG LTA BU RAL BA'I COD PAN DANG LDAN PA, RGYAN DMAR PO CAN,
RGYA NAG GI GOS KYIS BLA GOS SU BYAS PA PHYAG BZHI PA STE, G-YAS
PA DAG NA LCAGS KYU DANG RDO RJE'O, ,G-YON PA DAG NA ZHAGS PA
DANG, PADMA BSNAMS PA'O, ,

G-YAS PHYOGS NA PADMA DANG NYI MA LA BTZOD KYI KHA DOG LTA BU'I
H'Um YIG LAS SKYES SHING PADMAS MTSAN PA'I DBYUG PA DKAR PO LAS
SKYES PA'I RTA MGRIN BSKAL BA'I ME DANG NYI MA 'BAR BA LTA BU'O,
,SMAR DMAR SER 'BAR ZHING 'KHYIL PA, SMIN MA 'KHYOG CING KHRO
GNYER BSDUS SHING 'BAR BA ZHAL

'JIGS SHING H'Um ZHES SGROGS PA SPYAN GSUM 'BAR BA'I SKRA CAN, HI
HI'I SGRA SGROGS PA DBU'I STENG DU RTA MGO LJANG GU'I ZHAL BYAS
PA, SKU LA SBRUL GYI RGYAN GYIS BRGYAN PA, THUNG ZHING GSUS PA
CHE BA, PHYAG BZHI DBYIG PAS BRGYAN PA, G-YAS PA DAG NA DBYUG PA
'PHYAR BA DANG RDO RJE BSNAMS PA,

@93A *, ,G-YON PA DAG NA SDIGS MDZUB DANG, PADMA BSNAMS PA, STAG
GI PAGS PA'I SHAM THABS CAN NO, ,RGYAB TU CHU SKYES LA HA YIG
SNGON PO, ,DE LAS RAL GRI, DE LAS SKYES PA'I LHA MO RAL PA GCIG
MA, RAL PA DMAR SER GCIG TU 'KHYIL PA, KHRO

MO'I RNAM PA CAN, GLANG PO CHE'I PAGS PA'I STOD G-YOGS CAN, STAG
GI PAGS PA'I SHAM THABS CAN, ,SPRUL GYI RGYAN GYIS SKU LA BRGYAN
PA, SPYAN GSUM PA, DZAMBU N'A DA'I DPAL 'DZIN CING PHYAG BZHI PA,
G-YAS PA DAG NA RAL GRI DANG, GRI GUG DANG, G-YON PA

DAG NA AUTPA LA DANG, THOD PA BSNAMS PA'O, ,G-YON PHYOGS NA CHU
SKYES DANG ZLA BA'I STENG DU tA YIG SER PO LAS CHU SKYES, DE
YONGS SU GYUR PA LAS KHRO GNYER CAN RAL PA'I THOR TSUGS CAN GZHON
NU DAR LA BAB PA MDZES SHING SKU MDOG SER MO, DAR DKAR PO'I NA
BZA' SKU LA

GSOL BA, LHA'I RGYAN GYIS BRGYAN PA, PHYAG G-YAS PA DAG NA PADMA
DANG PHRENG BA BSNAMS PA, G-YON PA DAG NA DBYU GU DANG RIL BA
SPYI BLUGS BSNAMS PA BSAM PAR BYA'O, ,DE NAS SNYING GAR ZLA BA
DANG, PADMA'I SA BON LAS 'OD ZER GYI DRA BA 'PHROS PAS, SANGS
RGYAS DANG

BYANG CHUB SEMS DPA'I TSOGS GDAN DRANGS TE, MCHOD PA LA SOGS PA
SNGON DU 'GRO BAS PHYAG RGYA DANG SNGAGS KYIS GZHUG PA DANG BCING
BAS YANG DAG PAR MNYES SHING LUS LA SOGS PA BYIN GYIS BRLABS NAS,
'OD DPAG TU MED PA LA SOGS PA'I DE BZHIN GSHEGS PA RNAMS

KYIS DBANG BSKUR BAR BLTA BAR BYA'O, ,DBANG BSKUR BA NI ZHES PA
LA SOGS PAS DES SPROS NAS GOS DKAR MO LA SOGS PA RIG MA'I TSOGS
RNAMS KYIS YAL GA DANG BCAS PA'I BUM PA 'DZIN PAS DBANG BSKUR
BA'I TSIGS SU BCAD PA BRJOD CING DBANG BSKUR BAR BSGOM PAR

BYA ZHING RGYAL BA 'OD DPAG TU MED PAS DBU BRGYAN PAR BSAM PAR
BYA'O, ,BDUD RTZIS MCHOD CING RO MYANG BAR BYA'O, ,SNYING GA'I
ZLA BA'I 'OD ZER GYI SGO NAS 'THON TE SNA TSOGS PA'I SKU GZUGS
'PHROS NAS 'GRO BA RNAMS KYI BSAM PA JI LTA BA'I MNGON PAR 'DOD
PA'I 'BRAS BU RDZOGS

@93B PAR BYAS NAS, CHO GA 'DIS SNGAGS BZLAS PAR BYA'O, ,SNYING
GA'I SA BON GYI 'OD ZER GYI NOR BU BZHIN DU KHA NAS THON NAS LTE
BAR 'JUG CING YI GE'I PHRENG BAR BSAM PAR BYA'O, ,SPYAN RAS GZIGS
DBANG PHYUG DON YOD ZHAGS PA'I SGRUB THABS RDZOGS SO,, ,,