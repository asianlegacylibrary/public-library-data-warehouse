@22B #, ,RGYA GAR SKAD
DU,

HA ST'A BHA BA PRA KA RA nA K'A RI K'A, BOD SKAD DU, RAB TU BYED
PA LAG PA'I TSAD KYI TSIG LE'UR BYAS PA, BCOM LDAN 'DAS NGAG GI
DBANG PO LA PHYAG 'TSAL LO, ,THAG PA LA NI SBRUL SNYAM 'DZIN,
,THAG PAR MTHONG NA DON MED DO, ,DE'I CHA MTHONG NA DE LA YANG,
,SBRUL BZHIN SHES PA 'KHRUL PA YIN,,

BRTAGS PA'I DNGOS PO THAMS CAD LA, ,RANG GI NGO BO BRTAGS PA NA,
,KUN RDZOB SHES PA'I SPYOD YUL NI, ,JI SNYED YOD PA GZHAN LAS
BRTAGS, ,CHA MED BRTAG PAR BYA MIN PHYIR, ,THA MA YANG NI MED PAR
MTSUNGS, ,DE PHYIR MKHAS PAS 'KHRUL BA TZAM, ,YANG DAG DON DU MIN
PAR

BRTAG ,'KHRUL NA DE YANG MA DAG PHYIR, ,JI LTAR SNANG NA DE LTAR
MED, ,DON YOD MA YIN SNANG BA NI, ,JI LTAR DE YI BDAG NYID 'GYUR,
,GANG ZHIG ZHIB MO'I BLO YIS NI, ,THAMS CAD BTAGS PA KHO NAR
SHES, ,BLO LDAN DE NI CHAGS LA SOGS, ,BDE BAR SBRUL GYIS SKRAG
BZHIN SPONG, ,

'JIG RTEN PA YI DON RTOGS PAS, ,'JIG RTEN BZHIN DU BSGRUB PAR
BYA, ,KUN NAS NYON MONGS SPONG 'DOD PAS, ,DAM PA'I DON GYIS BTZAL
BAR BYA, ,RAB TU BYED PA LAG PA'I TSAD KYI TSIG LE'UR BYAS PA,
SLOB DPON 'PHAGS PA LHAS MDZAD PA RDZOGS SO,, ,,

