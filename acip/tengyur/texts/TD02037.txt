@136B #, ,RGYA GAR SKAD DU, SHR'I RAKTA YA M'A
RI DZ'I BAm TATTVA AU PA DE SHA N'A MA, BOD SKAD DU, DPAL

@137A *, ,GSHIN RJE GSHED DMAR PO'I 'TSO BA'I DE KHO NA NYID CES
BYA BA'I MAN NGAG ,DPAL GSHIN RJE GSHED DMAR PO LA PHYAG 'TSAL
LO, ,DAG CING DRI MED BDUD BZHI 'JOMS, ,DPA' BO GSHIN RJE GSHED
BTUD DE, ,DPAL LDAN GSHIN RJE GSHED RGYUD LAS, ,SBAS PA

BLA MA'I LUNG GIS BSHAD, ,PHYI DANG NANG DANG GZHAN RNAMS KYIS,
,DUS DGRA'I TSUL 'DI SHES BYA STE, ,LHO PHYOGS SA 'OG RIM PA
BDUN, ,SGO MED MUN KHUNG BCU DRUG GNAS, ,CHOS KYI RGYAL PO'I LAS
KYI 'KHOR, ,BYE BA 'BUM BCAS GSHIN RJE STE, ,GRUB PA'I DNGOS GRUB
PHUN SUM

TSOGS, ,ZHAL GCIG PHYAG GNYIS NYI MA'I MDOG LTAR GSAL, ,MA HE LA
BZHUGS DE YI GSHED YIN TE, ,LHAR BCAS 'JIG RTEN KUN GYI GTZUG GIS
MCHOD, ,GDUG CING GTUM PA'I SKYE BO GANG, ,LOG PAR LTUNG BA GSHIN
RJE YIN, ,SNYING RJES BSTAN LA GZHUG PA'I PHYIR, ,TSAR

GCOD PA NI GSHED YIN NO, ,K'A LI YA STE A'A LI MA, ,G-YAS DANG
G-YON PA GSHIN RJE STE, ,KUN 'DAR MA NI DBUS GNAS SU, ,GANG ZHIG
GNYIS SU MED DE GSHED, ,NYI MA ZLA BA'I LAM GNYIS POR, ,'GRO BA
GANG YIN GSHIN RJE STE, ,DE YANG DBUS SU GANG GNAS PA, ,YE

SHES DE NI GSHED YIN NO, ,MNAN PA'I SNYING GI DBUS SONG RTZA,
,NYON MONGS NGO BO NYID YIN NO, ,SRID PA'I RTZA BA GSHIN RJER
BSHAD, ,RNAL 'BYOR PA LA TSUL DE NYID, ,YANG DAG YE SHES NYID DU
'GYUR, ,DE NI DE YI GSHED YIN NO, ,GZUNG BA YA STE 'DZIN RTOG MA,
,GZUNG DANG 'DZIN

PA'I KUN RTOG NA, ,'KHOR BA'I RTZA BA GSHIN RJE STE, ,AA NI RNAM
PAR SKYE BA MED, ,RI NI GANG YIN SNYING RJE'O, ,STONG NYID SNYING
RJE RO GCIG PA, ,MI GNAS MYA NGAN 'DAS TE GSHED, ,GANG ZHIG LUS
NGAG SEMS KYI NI, ,SNYIGS MA GANG YIN GSHIN RJE STE, ,SKU GSUNG
THUGS KYI YE SHES

KYIS; ,DNGOS POR GYUR PA GSHED YIN NO, ,MDOR NA SRID PA'I KUN
RTOG TSOGS, ,GANG YIN GSHIN RJE GSHED PO STE, ,RNAM PAR DAG PA'I
YE SHES SKU, ,KUN MKHYEN PA NI GSHED DU GSUNGS, ,LTE SNYING MGRIN
PA SPYI BOR NI, ,BDUD BZHI GNAS PA GSHIN RJE STE, ,MTHAR BYED

@137B BZHI NI GSHED YIN NO, ,YA LA SOGS PA'I YI GE NI, ,MA DAG
LAS KYI GSHIN RJE NI, ,MI BZAD SRID PA'I LAS KYIS BZIR, ,DAG PAS
DPAL LDAN DUS KYI DGRA, ,SRID PA'I 'CHING BA LAS GROL ZHING,
,DNGOS GRUB BDE CHEN MCHOG STER YIN, YA MA GNYIS SU 'DZIN PA STE,
,SPROS MED 'OD

GSAL AANTAR BRJOD, ,KA YIG BLA MAS BSTAN PA NYID, ,GSHIN RJE
MTHAR BYED CES BYAR GRAGS, ,'TSO BA ZHES BYA SROG TU BRJOD, ,'TSO
BA'I DBYE BA ZHES BYA BA, ,'JIG RTEN 'JIG RTEN 'DAS PA'I SROG
,'OD GSAL RNAM PAR MI RTOG PA, ,SROG GI GSANG 'DI GANG GIS SHES,,

THAMS CAD GRUB CING RANG DBANG 'GYUR, ,GZHAN YANG SRID DANG ZHI
BA LAS, ,SROG NI DE BZHIN GNYIS SU BRJOD, ,DANGS MA DANG NI
SNYIGS MA GNAS, ,SANGS RGYAS THAMS CAD GCIG BSDUS PA, ,BLA MA'I
THUGS SU SHES BYA STE, ,MI PHYED BRTAN PA'I GUS PA YIS, ,LTOS PA
MED PA'I

BSNYEN BKUR BYA, ,STONG NYID SNYING RJE DBYER MED PAS, ,MI 'GYUR
BA NI SROG GI MCHOG ,DE LAS GZHAN PA'I BSKYOD PA YI, ,YIG 'BRU
RNAMS DANG PHYAG MTSAN DANG, ,PHYAG RGYA SNYING PO LA SOGS PA,
,RGYAL BA SRAS BCAS SROG YIN TE, ,DAD PAS THUGS DAM BSKUL BAR
BYA, ,STONG

NYID SNYING PO'I SNYING RJE CAN, ,RNAL 'BYOR LAM PA RNAMS KYI
SROG ,DNGOS GRUB CHEN PO 'DOD RNAMS KYI, ,SROG NI DAM TSIG SDOM
PA YIN, ,RNAL 'BYOR PA RNAMS BSGRUB BYA BA, ,'JIG RTEN PA DANG
'JIG RTEN 'DAS, ,YON TAN 'BYUNG GNAS SROG GCIG TU, ,BYANG CHUB
SEMS NI

KUN 'DAR BRJOD, ,BLA MA LHAG PA'I LHA RNAMS KYI, ,BYIN BRLABS
SROG NI MI PHYED PA'I, ,GUS PAS BRTAN PA MED NA MIN, ,DE LAS
GZHAN PA 'JIG RTEN PA'I, ,'BYUNG PO PHAL CHE'I SROG GI GNAS,
,SROG DANG 'TSO BA DANG NI TSE, ,'DI RNAMS DBYE BAS SHES PAR BYA,
,RTZA BA'I SROG NI SNGON

BZHIN NO, ,SA STENG 'BYUNG PO KHA CIG GI ,DBUGS RLUNG SROG TU
NGES PA YIN, ,'BYUNG PO RNAMS KYI RANG RANG GI ,BOD PA'I SNGAGS
DANG SA BON DANG, ,MA nI RNAMS NI SROG YIN NO, ,SDE TSAN BZHI
PA'I DANG PO LA, ,ME SA BRGYAN DBYANGS KYI GSUM PAS BRGYAN,
,'BYUNG PO RNAMS KYI SROG

@138A *, ,LA GNAS, ,DE LAS GZHAN PA 'BYUNG PO'I SROG ,KHA CIG
GNAS LA GNAS PA YOD, ,ZHUG SHANG LA SOGS GNAS PA NI, ,KHA CIG
RDZAS LA BRTEN TE GNAS, ,KHA CIG RANG GI GRIB MAR GNAS, ,KHA CIG
PHYI YI 'BYUNG BAR GNAS, ,NOR BU RI RAB GOS LA SOGS, ,KHA

CIG SMAN DANG KHA CIG DUG ,KHA CIG 'GRO BA GZHAN GYI GZUGS, ,SA
STENG 'BYUNG PO RNAMS KYI SROG ,BDAG GI RTZAL GNAS PA YIN, ,DE LA
SOGS PA DU MA YIS, ,SROG GI DBYE BA SNA TSOGS PA, ,'DI RU BRJOD
PAR MI NUS SO, ,MI RNAMS KYI NI SROG GYUR PA, ,MING DANG MING YIN

DANG PO DANG, ,RNAM PAR SHES PA TSE GZUGS YIN, ,GZA' DANG RGYU
SKAR LA SOGS PA, ,MDOR NA BRTAN G-YO MA LUS PA'I, ,SROG NI PHYI
DANG NANG DU GNAS, ,RNAM RTOG MA RIG CHEN PO STE, ,'KHOR BAR GNAS
PA RNAMS KYI SROG ,STONG NYID SNYING RJE MI 'GYUR BA DE, ,MI GNAS
MYA NGAN 'DAS

PA'I SROG ,SRID PA DANG NI MYA NGAN 'DAS, ,RTZA YI BDAG NYID LUS
LA GNAS, ,LTE BA MGRIN SNYING SPYI BO LA, ,RLUNG ME CHU SA ZHES
BYA BA, ,PHRAG DOG ZHE SDANG CHAGS DANG RMONGS, ,LUS NGAG YID
GSUM MI PHYED GNAS, ,BDUD BZHI PO NI RNAM PAR GNAS, ,SDUG BSNGAL
KUN 'BYUNG

LAM DANG 'GOG ,BDEN PA BZHI YI NGO BO NYID, ,RGYU MTHUN RNAMS
SMIN SKYES BU CAN, ,DRI MA MED PA'I 'BRAS BU BZHI, ,SRID PA'I
SKYE GNAS BZHI PO DANG, ,AE WAm MA YA YI GE BZHI, ,DE BZHIN YA MA
R'A DZA BZHI, ,SPYAN DANG M'A MA GOS DKAR SGROL, ,YUM BZHI PHO NI
RNAM PA STE, ,GSHIN RJE

SHES RAB PADMA DANG, ,BGEGS ZHES BYA BA MTHAR BYED BZHI, ,TSAD
MED BZHI DANG MTHAR BYED BZHI, ,DGA' BA BZHI DANG SKAD CIG BZHI,
,DAM TSIG LAS CHOS PHYAG RGYA CHE, ,PHYAG RGYA CHE YI RANG BZHIN
NO, ,RIGS BZHI YE SHES BZHI YI DNGOS, ,SKU BZHI YE SHES BZHI DANG
LDAN, ,

KHAMS GSUM LA SOGS THAMS CAD KYI, ,BDAG NYID CHEN PO RDO RJE
'DZIN, ,BDUD KYI BAR CHAD BSRUNG BA'I PHYIR, ,DE PHYIR GSANG BA
BSHAD PAR BYA, ,A'A LI K'A LI'I SBYOR BA YIS, ,LUS NGAG YID GSUM
BSRUNG BAR BYA'O, ,BDAG NYID LHAG PA'I LHAR GSAL BAS, ,A'A LI

@138B K'A LI RAB BRJOD PAS, ,SPYI GTZUG NAS NI RKANG MTHIL BAR,
,SHES RAB THABS KYIS BSKOR PHYOGS SU, ,MI PHYED PAR NI BCING BAR
BYA, ,A'A LI K'A LI RTZA GNYIS PO, ,THABS DANG SHES RAB YI GES
BSRUNG, ,GNYIS MED RTZA NI RDO RJES BSRUNG, ,PHYI DANG NANG GI
BDAG NYID DO, ,RANG GI

GSANG SNGAGS RGYAL PO LA, ,SHES RAB THABS KYI YE SHES MCHOG ,THOG
MA NAS NI MTHA' RU SBYAR, ,AOm A'A:H'Um PHAt SBYOR BA YI, ,H'Um
LAS BYUNG BA'I RDO RJE YIS, ,RANG GI GSANG SNGAGS BRTAN PAR
'GYUR, ,RANG MING RIGS KYI YI GE DAG ,YA DANG MA YI NANG BCUG
STE, ,A'A LI K'A LI

GNYIS MED PA'I, ,ZA MA TOG GI NANG SON LA, ,LTO BA'I CHU SKYES
'OG TU SBA, ,BRGYA BYIN GYIS KYANG MI TSUGS NA, ,SHA ZA PHRA MO
SMOS CI DGOS, ,THABS DANG SHES RAB RO GCIG PA, ,RNAM PAR MI RTOG
BDE BA CHE, ,'OD GSAL TING 'DZIN MCHOG GI NI, ,LHAG PA'I BSRUNG
BA GZHAN MED DO,,

SA BCU PAS KYANG MI PHYED DO, ,AA A'A, AI A'I, AU A'U, Ri R'i, Li
L'i, AE AEE, AO AOO, AAm AA:, AOm MA RA PA TZA MUm H'Um PHAt, KA
KHA GA GHA NGA, TZA TSA DZA DZNYA NYA, tA thA dA dHA nA, TA THA
DA DHA NA, PA PHA BA BHA MA, YA RA LA WA, SHA shA SA HA KshA:,
SHES RAB YI GES 'JIG RTEN DANG, ,

'DAS PA'I BSGRUB BYA DBANG DU 'GYUR, ,RTAG TU SGRUB PA PO RNAMS
LA, ,THABS KYI YI GE BRTAN PAR 'GYUR, ,YI GE BRGYA PA'I GSANG
SNGAGS KYIS, ,LHAG PA'I LHA NI MNYES PAR BYA, ,BLA MA'I MAN NGAG
RJES 'BRANG 'DI, ,BLO LDAN SLOB MAS BSKUL BA'I PHYIR, ,ME LONG
LTAR GSAL

BYA SA PA LA, ,BLA MA LHAR BCAS BZOD MDZAD RIGS, ,DGE BA GANG DES
'GRO BA KUN, ,BDUD BZHI'I DGRA LAS RGYAL GYUR CIG ,DPAL GSHIN RJE
GSHED KYI 'TSO BA'I DE KHO NA NYID CES BYA BA, RGYA GAR GYI PAndI
TA DARPA nA A'A TZ'ARYA'I ZHABS KYIS MDZAD PA RDZOGS SO,, ,,

RGYA GAR GYIS ndI TA DNGOS GRUB BRNYES PA DARPAnA A'A TZ'ARYA DE
NYID DANG, GLO BO LO TZ'A BA DGE SLONG SHES RAB RIN CHEN GYIS,
CHOS KYI RGYAL PO'I SKU MKHAR NYI ZUNGS SU BSGYUR CING ZHUS TE
GTAN LA PHAB PA'O,,