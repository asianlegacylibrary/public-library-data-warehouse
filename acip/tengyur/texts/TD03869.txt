@374B *,
,RGYA GAR SKAD DU, TARKA MUNGGA

RA K'A RI K'A N'A MA, BOD SKAD DU, RTOG GE THO BA'I TSIG LE'UR
BYAS PA ZHES BYA BA, 'PHAGS PA 'JAM DPAL GZHON NUR GYUR PA LA
PHYAG 'TSAL LO, ,YUL DNGOS STOBS KYIS ZHUGS PA YI, ,TSAD MAS DE
NYID RTOGS SO ZHES, ,CHOS KYI GRAGS PA'I RJES 'BRANG BA'I, ,

RTOG GE BA RNAMS SMRA BAR BYED, ,BLO GANG BCAD DON THOB BYED PA,
,TSAD MA YIN ZHES KHA CIG SMRA, ,LA LA MA RTOGS DON GSAL 'DOD,
,GZHAN DAG BDEN PA'I DON RTOGS SMRA, ,HA CANG THAL PHYIR MA 'BREL
BA, ,GZHAN DANG 'JAL BYED NYID MA YIN, ,DE PHYIR TSAD MA'I GZHAL
BYA NI,

RDZAS YOD YIN PAR SMRA BAR BYOS, ,RDZAS KYANG SKAD CIG MA NYID
PHYIR, ,BCAD DON THOB PA GA LA SRID, ,RGYUN LTOS SHI NA RGYUN CAN
LAS, ,GZHAN MED DE MIN PHYIR RDZAS MIN, ,BCAD ZHUGS THOB RGYUN
GSUM PHYIR YANG, ,RGYUN LTOS BCAD DON THOB PA MED, ,LDOG PA GCIG

BCAD RGYUN CE NA, ,RDZAS LDOG RDZAS LAS GZHAN MIN PHYIR, ,LDOG PA
GCIG PA GA LA YOD, ,GAL TE RDZAS GZHAN LDOG GCIG NA, ,GSAL BA
GZHAN LA SPYI GCIG LA, ,CI YI PHYIR NA KHAS MI LEN, ,GNYIS KA
RDZAS YOD 'GAL ZHE NA, ,RDZAS LDOG RDZAS LAS GZHAN MIN

PA, ,CI YI PHYIR NA RDZAS MA YIN, ,GAL TE DE NYID GZHAN MIN NA,
,SMIG RGYU LA NI CHU BZHIN DU, ,RDZAS LDOG RDZAS SU 'THAD MA YIN,
,DE LTA YIN NA TSAD MA NI, ,DNGOS PO'I YUL CAN MA YIN ZHING, ,MA
'BREL PHYIR NA DNGOS MED PA, ,TSAD MAS JI LTAR 'JAL BAR BYED,
,SNGO MDOG YUL

@375A *, ,CAN SNGO RDZAS LA, ,TSAD MIN THAL 'GYUR DE MI 'DOD, ,DE
PHYIR LDOG PA GCIG BCAD KYI, ,RGYUN LTOS TSAD MA MI 'THAD DO,
,RDZAS RGYUN YUN RINGS MI GNAS DANG, ,'GAL DANG BDEN DON 'GOG PA
YIS, ,MA RTOGS DON GYIS GSAL BYED KYANG, ,TSAD MA'I

MTSAN NYID MI 'THAD DO, ,BDEN DON RTOGS PA TSAD MA YI, ,MTSAN
NYID MIN TE GANG GI PHYIR, ,BDEN NYID GRUB PA MED PHYIR DANG,
,TSAD MIN TSAD MAR 'GYUR PHYIR RO, ,'DI LTAR SNANG TZAM BDEN
SNANG DANG, ,BDEN NGES LDOG PA GNYIS LDAN PAS, ,YUL BDEN YIN PAR
'GYUR ZHIG GRANG, ,LOG

SHES TSAD MAR 'GYUR BA'I PHYIR, ,BSTAN LDOG RNAMS KYIS BDEN MI
'GRUB, ,MA BSTAN LDOG PA GANG ZHIG GIS, ,BDEN PA 'GRUB PA'I THABS
DE SMROS, ,KHA CIG DON DU SNANG TZAM GYIS, ,BDEN MI 'GRUB KYANG
DON BYED PAR, ,SNANG BAR BDEN PA NYID DU 'DOD, ,'DI MI RIGS TE

GNYIS KAR YANG, ,SNANG BAR KHYAD PAR MED PHYIR TE, ,RTOG BRAL
'JUG YUL MI STON PHYIR, ,MNGON SUM TSAD MA NYID MA YIN, ,KHYAB
DANG PHYOGS CHOS MI 'GRUB PHYIR, ,RJES SU DPAG PA YOD MA YIN,
,RANG GI MTSAN NYID YUL CAN PHYIR, ,KHYAB PA MNGON SUM GYIS MI
'GRUB,

TSAD MA YIN PHYIR RJES DPAG NI, ,YUL DUS SPYI LA 'JAL MI BYED,
,GANG ZHIG SPYI YI YUL CAN MIN, ,DE YI KHYAB PA JI LTAR 'GRUB,
,SHUGS RTOGS SHE NA MI 'THAD DE, ,SO SOR NGES PA'I YUL CAN LA,
,SPYI LA DMIGS PA'I BLO SKYE BAS, ,DE NI SPYOD PA YIN PAR 'DOD,
,LDOG PA GCIG

DANG THA DANG DANG, ,MTSUNGS PA GTAN TSIGS YIN GYUR GRANG, ,DANG
PO MED PHYIR PHYOGS CHOS MED, ,GNYIS GSUM PA LA KHYAB PA MED,
,TSAD MA MED KYANG KHAS BLANGS DANG, ,'GAL PHYIR RANG BZHIN LOG
RTOGS SEL, ,LOG RTOGS LOG PA TZAM ZHIG LA, ,DE NYID NGES ZHES THA
SNYAD BTAGS, ,

RTOG GE THO BA'I TSIG LE'UR BYAS PA NYI SHU PA, KHA CHE'I PAndI
TA DZA YA A'A NAN DAS MDZAD PA RDZOGS SO,, ,,ZHU CHEN GYI LO TZ'A
BA KHU MDO SDE 'BAR DANG, PAndI TA DE NYID KYIS BSGYUR CING GTAN
LA PHAB PA'O,, ,,