@135B #, ,RGYA

GAR SKAD DU, BADZRA BHEE RA WA TANTRA PANYTZI K'A RATNA M'A L'A
N'A MA, BOD SKAD DU, RDO RJE 'JIGS BYED KYI RGYUD KYI 'GREL PA
RIN PO CHE'I PHRENG BA ZHES BYA BA, DPAL RDO RJE 'JIGS BYED LA
PHYAG 'TSAL LO, ,STONG PA SNYING RJE MI PHYED PAS, ,'GRO BA'I
'JIGS PA BSEL MDZAD PA'I, ,DPAL LDAN RDO RJE

@136A *, ,'JIGS BYED 'JIGS, ,KHRO RGYAL DE LA GUS PAS MCHOD, ,DE
YI LE'U BDUN DON MCHOG NI, ,SNYIGS DUS RNAL 'BYOR PA RNAMS LA,
,BDE BLAG 'GRO LA PHAN SPYOD PHYIR, ,RIN CHEN PHRENG BAS GSAL BAR
PHYE, ,RGYUD THAMS CAD NI PHUN SUM TSOGS PA LNGAS STON TE,

ZHES THE TSOM MED PA NI 'JAM DPAL GYI RGYUD STONG PHRAG BCO
BRGYAD NAS BYUNG BA RDO RJE MKHA' 'GRO MA RNAMS KYIS BYIN PA YIN
TE, DON NI STON PA RDO RJE 'CHANG CHEN PO DE GNAS RDO RJE PHAG MO
CHOS KYI DBYINGS BHA GA LA BZHUGS NAS, 'KHOR GSHED BZHI LA SOGS
PA LA CHOS GSUNGS PA PHYAG NA RDO RJES

BSDUS PAR SHES PAR BYA'O, ,'DIR DE NAS KYI SGRA NI DE MA THAG PA
STE, SNGON DU SONG BA BSHAD NAS DANG, MA RDZOGS PA'I CHOS LE'U
BDUN STON PA STE, DE YANG RJES SU STON PA DANG BKRA SHIS PA MA
RDZOGS PA BOS PA YIN PAR GO BAR BYA'O, ,GZHUNG MTSAMS SBYOR BA'I
SKABS LE'U DANG PO

RGYUD KYI DON BSGRUB PAR BYA BA STON PA'I PHYIR RO, ,DE NAS YANG
DAG RAB BSHAD BYA, ,ZHES PA NI DE NAS SNGON MA'I RJES SU YANG DAG
PA BZAD BA MCHOG DANG THUN MONG GI DON MA NOR BA LE'U BDUN PA
BSNYEN SGRUB DKYIL 'KHOR DANG 'KHRUL 'KHOR DANG BSAM GTAN DANG
BZLAS PA DANG SBYIN SREG LA

SOGS PA RNAMS TSANG LA MA NOR BAR SGRUB PA PO RNAMS LA LAM NYE
BAR BDE BAR RAB TU GSAL BAR PHYE NAS GSUNGS PAS BSHAD BYA ZHES
ZHAL GYIS BZHES PA'O, ,RDO RJE NI CHOS SKU STONG PA NYID DANG
SHES RAB STON PA YIN LA, 'JIGS BYED GZUGS SKU THUGS RJES THABS
RNAMS GRUB PAR

STON PA'O, ,THABS ZHES PA NI 'BRAS BU STE, GZHUNG 'DIS RNAL 'BYOR
PA LA SGRUB PA'I THABS SU BSTAN PA'O, ,SGRUB PA ZHES THABS DES
BDAG GZHAN GYI DON GRUB PAR BYED PA'O, ,LHA RNAMS ZHES PA RDO RJE
'JIGS BYED KYIS LHA RNAMS DRAG SHUL DANG BCAS TSANGS PA LA SOGS
PA

THAMS CAD KYANG 'JIGS SHING DRAG SHUL BSKYED PA'O, ,DE YANG STONG
PA NYID DANG SNYING RJES 'BRAS BU CHOS SKU DANG GZUGS SKU NYID DE
GANG GDUG PA DANG LDAN PA'I SEMS CAN RNAMS LA SNYING RJES PHAN
PAR MI 'GYUR BAS RDO RJE 'CHANG DES 'JIGS PAR MDZAD PA DE, SKU
SHIN TU 'JIGS PA DBU

@136B DANG PHYAG DANG MTSAN MA DANG RGYAN DANG, NA BZA' DANG GDAN
DANG NYI MA'I 'OD ZER DUS MTHA'I ME LTAR DRAG PO MTSUNGS PA MED
PA'I KHRO BO CHEN PO SNYING RJES BSKUL BA'O, ,DE YANG NAD NA KHA
BA LTA BUR BSIL, ,PHYI ROL DRAG POS 'GRO LA SKYOB, ,CES PAS BSTAN
PA'O, ,BCOM LDAN 'DAS RDO RJE 'CHANG

DE NYID BSGRUB BYA 'BRAS BU'I RGYUD 'DIS BSGRUB PAR BYAS PAS LAM
BSGRUB BYED DO, ,RNAL 'BYOR PA LA DNGOS GRUB DGOS PAS DGOS PA'O,
,DE YANG RANG BZHIN GYI DON PHUN SUM TSOGS PA GNYIS TE SPANGS PA
PHUN SUM TSOGS PA NYON MONGS PA DANG SHES BYA'I SGRIB PA MA LUS
PA SPONG BA'O, ,DE YANG

THOB BYA PHUN SUM TSOGS PA THOB PA LAS TE, MNGON PAR BYANG CHUB
PAS MNGON PAR BYANG CHUB PA'O, ,DGOS PA DE YANG THABS RGYUD LAS
BYUNG BA NYID SGRUB THABS SO, ,DGOS PA DE'I DGOS PA NI GZHAN GYI
DON SUN SUM TSOGS PA STE, BDUD DANG MU STEGS DANG, KLU DANG, GNOD
SBYIN DANG,

DRAG PO DANG, TZAndI DANG, 'JIGS BYED DRAG PO LA SOGS PA BSTAN PA
LA GNOD PA DANG, SEMS CAN DANG SLOB DPON LA GNOD PA LA RGYUD 'DIS
BSGRUBS PAS PHAN 'DOGS PA'O, ,RNAL 'BYOR PAS BSGRUBS PAS BDAG
DANG GZHAN GYI DON THOB PA DANG, BRJOD PAR BYA BA DANG RJOD PAR

BYED PA DE PHAN TSUN 'BREL BAS DE DANG DE LAS BYUNG BA DANG, BDAG
NYID GCIG PAR 'BREL PA BSTAN PA'O, ,DE LA ZHES BYA BA NI BRJOD
BYA BA LA SOGS PA DE 'DOD PA LA'O, ,DANG PO ZHES PA NI DGOS PA DE
BSGRUB PA RTZOM PA'I SNGON DU'O, ,SNGAGS PA ZHES PA NI DBANG THOB
CING SNGAGS KYI BSNYEN PA

DANG DKYIL 'KHOR LA SOGS PA SHES PA'I RNAL 'BYOR PAS BRJOD PA'O,
,YID DU 'ONG ZHES PA DUR KHROD LA SOGS PA YID DANG MTHUN PA SPRO
BA'I GNAS GCIG TU GNAS PAR BYA'O, ,YANG GROGS DANG RDZAS DANG
LDAN PAR BYAS LA SDOD PAR SHES PAR BYA'O, ,DGOS PA ZHES PA BDAG
DANG

GZHAN GYI DON, DBANG ZHES PA LA SOGS PA ZHI BA DANG RGYAS PA DANG
DBANG DANG DRAG PO RNAMS, DKYIL 'KHOR DANG 'KHRUL 'KHOR DANG BSAM
GTAN DANG BZLAS PA DANG SBYIN SREG LA SOGS PA BSGRUB PA'O, ,DUR
KHROD CES PA NI BSAD PA'I GNAS RO SKYEL SA LA BYA'O, ,CHU'I NGOS

@137A *, ,ZHES PA NI CHU BO'AM MTSAN GLING YIN TE, DER GNOD SBYIN
PHO MO DANG KLU PHO MO BSGRUB PAR BYA'O, ,SHING GCIG CES PA NI
SHING GZHAN GYI GRIB MAS MI SLEB MI REG PA'O, ,MTSAN MA GCIG PA
NI DBANG PHYUG CHEN PO'I MTSAN MA THANG STONG LA YOD PA'O, ,BZHI
MDO ZHES PA NI LAM

RGYA GRAM STE, DER RENGS PA'I GNAS BYA'O, ,DE YANG GRONG DANG
RDZAS DANG LDAN PAR BYAS LA SDOD PAR SHES PAR BYA'O, ,RI RTZE
ZHES PA NI RI MTHO BA'I STENG DU STE BSKRAD PA'I GNAS SO, ,KHANG
STONG LHA KHANG STONG PA DNGOS PO DER BSNYEN SGRUB PA DANG, RAL
GRI DANG, MIG SMAN DANG, RI LU DANG, GSER

'GYUR DANG, BCUD KYIS LEN DANG, GTER DANG 'BYUNG PO DANG RO LANGS
BSGRUB PA'I GNAS SO, ,MA MO'I KHYIM ZHES PA NI LHA BRGYAD KYI
CHUNG MA GANG NA YOD PA'I BRTEN SA LA BYA STE, DER DBANG DANG
DGUG PA DANG BSGRUB PA'I GNAS SO, ,'THAB MO'I SA ZHES PA NI PHAN
TSUN 'THABS PA'I SA RO

MANG DU SHI BA'I SA STE DBYE BA'I GNAS SO, ,GRONG DMAN NAG KHROD
CES PA NI RANG GI KHYIM DANG SHING GSEB DANG SHA ZA DANG, DBANG
DU BYA BA SGRUB PA'I GNAS SO, ,DPAL RDO RJE 'JIGS BYED CHEN POR
DBANG BSKUR BA'I RNAL 'BYOR BAS ZHES PA NI, YA LAS BSKYED PA'I
RDO RJE 'JIGS BYED KYI HR'I:

shtRi: YA 'BUM, KshE MA LA SOGS LAS BSKYED PA, 'KHOR BCU GNYIS LA
DZIN DZIK SOGS KHRI KHRI'I BSNYEN PA RNAL 'BYOR BZHI DANG
LDAN PAS BSNYEN PA BYAS LA, STA GON DANG DKYIL 'KHOR BSGRUB PA
DANG DBANG BZHI'AM CI RIGS PA THOB PA'O, ,RNAL 'BYOR BZHI LA
BRTEN NAS BSNYEN

PA BYAS PAS DBANG LA SOGS PA BSGRUB PA DANG LAS LA SBYAR BA'O,
,RAL GRI DANG MIG SMAN ZHES PA LA SOGS PA NI LHA DANG SNGAGS DANG
RGYUD 'DIS KHYAD PAR DU BYAS PA'I BYA BA RDZAS THAMS CAD RGYUD
GZHAN LAS KHYAD PAR MED DE THUN MONGS DU GO BAR BYA'O, ,'BYUNG PO
ZHES PA

NI AA PA RA DZI TA'O, ,RO LANGS ZHES PA NI RO RMA MED PA'I RIGS
DANG STOBS DANG GZHON PA LA SOGS PA BYA'O, ,SHA ZA ZHES PA NI
SRIN PO TZAndI KA'O, ,GNOD SBYIN ZHES PA NI DZAMBHA LA MA BU'O,
,MO NI DE'I CHUNG MA DANG NOR RGYUN MA'O, ,KLU NI KLU CHEN PO
BRGYAD DANG SOG

@137B MA MED LA SOGS PA'I CHAR 'BEBS PA RNAMS SO, ,MO YANG KLU MO
BRGYAD LA SOGS PA'O, ,SOGS ZHES PA NI YUL GYI KHYAD PAR GYIS
GROGS NUS PA RNAMS SO, ,GZHAN RNAMS NI GO SLA BA NYID DO, ,DKYIL
'KHOR BRI BAR BYA ZHES PA NI BSGRUB PA'I DUS TE, DUR KHROD KYI
TSON GYIS BRI BA STE,

SA'I CHO GA DANG THIG SNGON DU SONG BAR BYAS LA BRI BA STE, THIG
SKUD YANG RO'I SRAD BUS BYA'O, ,GRU BZHI ZHES BYA BA NI MI MNYAM
PA MED CING MNYAM PA NYID DO, ,SGO BZHI ZHES PA NI STONG PA NYID
DANG MTSAN MA MED PA DANG SMON PA MED PA DANG, MNGON PAR 'DUS MA
BYAS PA NYID RNAM PAR DAG PA'O, ,RTA

BABS BZHI ZHES PA NI BSAM GTAN BZHI'I RANG BZHIN NO, ,DRIL BU
ZHES PA NI CHOS THAMS CAD STONG PAR RTOGS PA'O, ,RAL GRI ZHES PA
NI RNAM PAR SHES PA BRGYAD DAG PA'O, ,BA DAN ZHES PA NI GSUNG RAB
YAN LAG DGU RNAM PAR DAG PA'O, ,ME TOG PHRENG BA ZHES PA NI 'DOD
PA'I

YON TAN LNGA RNAM PAR DAG PAR RO, ,RDO RJE ZHES PA NI MI PHYED
PA'O, RIN PO CHE ZHES PA NI BLA NA MED PA'I DGA' BA RGYAS PA'I
SNYING RJE CHEN PO'O, ,ZLA BA PHYED PA ZHES PA NI BYANG CHUB KYI
SEMS 'PHEL BA'O, ,DRA BA DRA PHYED DANG ZHES PA NI THABS DANG
SHES RAB KYI SKYOB PA RNAM PAR DAG PA'O, ,DE'I DBUS

ZHES PA NI LHA'I KHANG PA'O, ,RE'U MIG DGU ZHES PA NI LHA DGU'I
GNAS TE SNA TSOGS RDO RJE DANG MTSAMS BZHIR SNA TSOGS PADMA
BZHI'O, ,LHA'I SNAM BU DANG RDO RJE RA BA DANG SGO RNAMS KYANG
BRI ZHING LHA'I MTSAN MA DGOD PA'O, ,SGO GCIG CES PA NI SGRUB PA
PO GCIG LAS MED NA GZHAN BCAD

PA'O; ,DRAG PO DANG 'DI NYID KYIS LHO'I SGO GCIG KHO NAS BYA'O,
,DBANG DANG ZHI BA'ANG LHO'I SGO KHO NA'O, ,YANG RDZOGS RIM GYI
SGO RNAM PAR THAR PA'I SGO BZHI STE, SGO NI 'GRO DANG 'ONG BAS
SGO STE, STONG PA NYID KYI SGOR RNAL 'BYOR BZHI DBYIBS SU 'JUG PA
MNGON PAR RTOGS PA'I DKYIL

'KHOR GYI SGOR 'GRO BA'O, ,GZHAN DU MI 'JUG MI 'GRO BA'O, ,MTSAN
MA MED PA'I SGOR SNGAGS BZHI GZHUG CING BZLAS THABS BZHI RLUNG GI
SGOR DKYIL 'KHOR BZHIR 'ONG BA'O, ,SMON PA MED PA'I SGO CHOS BZHI
LTE BAR YANG, RTZA 'DAB BCU DRUG LA KshE LA SOGS DANG RLUNG DANG
ME'I

@138A *, ,SBYOR BAS 'BAR BA'I RNAM PA DANG SNYING GAR RTZA 'DAB
BRGYAD LA HI LA SOGS PA LTE BAR AOm DANG H'Um LA SOGS PA 'BAR
BA'I RNAM PA DANG, MGRIN PAR RTZA 'DAB BRGYAD LA LTE BAR AOm LA
YA LA SOGS PA'I SNYING PO RNAMS 'BAB PA'I SGO NAS, SPYI BOR RTZA
'DAB BZHI LA AOm YA DH'I: H'Um

HAm LTE BAR 'BAB PA'I SGOR 'JUG BDE BA CHEN POR 'ONG BA'O, ,MNGON
PAR 'DUS MA BYAS PA'I SGO DE GSUM MI PHYED PAR GCIG TU DBYIBS
DANG SNGAGS DANG CHOS RNAMS YOD PA MA YIN MED PA MA YIN GNYIS KA
MED PA MA YIN PAR BSGOM PA'O, ,DE YANG RANG RANG SGOR 'GRO 'ONG
LA, GZHAN DANG

GZHAN DU MI 'GRO MI 'ONG BAS BCAD PA'O, ,'JUG PA'I SGO LA GCIG LA
GROL BA'I SGO 'ONG BA'ANG GCIG KHO NAS SO, ,DBUS SU RO LANGS BRI
ZHES PA NI LHA'I GDAN MGO BO GCIG LAG PA GNYIS MIG DMAR BA SKRA
SER BA GYEN DU BRDZES PA GCER BU MDOG NAG PA, SO DANG MCHE BA
GTZIGS PA,

G-YAS RAL GRI, G-YON THOD PA THOGS PA BRGYAD DANG, DBUS NGOS SU
MA H'A DE BA DANG, AU MA DE BA BRI'O, ,GRVA BZHIR THOD PA BDUD
RTZIS GANG BA BZHI BUM PA'I KHAR BRI'O, ,SHAR DU MGO BO ZHES PA
NI SGO BZHIR RO'I MGO DANG LAG PA DANG RGYU MA DANG RKANG PA
BRI'O, ,BYANG GI GRVAR THOD PA ZHES BYA

BA NI BYANG SHAR GYI GRVA LA SOGS PA G-YAS SKOR RO, ,DE NAS DKYIL
'KHOR PHYI ROL ZHES PA NI LHA SNAM DE DBANG LDAN GYI GNAS NAS
DGOD PA G-YAS SKOR DU DGOD PA'O, ,MTSON RTZE GCIG PA ZHES PA NI
LCAGS MDUNG RMA BYA'I SGRO'I CHUN PO DANG LDAN PA'O, ,RDO RJE
RTZE GCIG PA ZHES PA NI PHYED MDUNG

NGO; ,GZHAN RNAMS NI GO SLA'O, ,MAR KHU CHEN PO ZHES PA NI MI'I
TSIL BZHU BA'I MAR ME'O, ,SNGAGS CHEN PO ZHES PA NI KHYIM BYA'O,
,SHIN TU MNYAM PAR GZHAG CES PA NI LHA DANG STONG PA NYID DU SEMS
BZHAG PA RTOG PA GZHAN SPANGS PA'O, ,SBYIN SREG DANG GTOR MA LA
SOGS ZHES

PA NI BDAG RDO RJE 'JIGS BYED KYI LTO BAR ME 'BAR BA LA ME'I
DKYIL SNYING GAR ME LHA RDO RJE 'JIGS BYED BSKYED LA YE SHES PA
ME LHA SPYAN DRANGS PA'I BSTIM LA, ME LHA'I LJAGS DANG RANG GI
LCE RDO RJE'I SBU GUR BYAS LA BZA' BA KUN DBUL ZHING DANG SA MAS
LHA RNAMS MNYES, SNYIGS MA THAB

@138B KHUNG DU PHO BAS THAL BAR GYUR PAR BSAM PA'O, ,SHA DE RNAMS
GTOR MA DANG LHA LA YANG DBUL BA BDUD RTZIR BYIN GYIS BRLABS PA
ME RLUNG GI SBYOR BA GZHAN LTAR RO, ,KHRAG CHEN POS GDAB CES PA
NI GONG GI DKYIL 'KHOR BRI BA'I TSE'O, ,LHA BSHOS THAMS CAD DBUL
BAR BYA, ,ZHES PA NI BDAG

GI BZA' BA'I DUS GSUNGS PA DE 'JIGS BYED YIN PA DANG BDUN DAG
PA'I DUS DANG, YE SHES SEMS DPA' BSTIM PA'I DUS DANG, DBANG BSKUR
BA DANG, LAS 'CHOL BA'I DUS THAMS CAD LA BDAG LHA'I NGA RGYAL
GYIS DPAL RDO RJE 'JIGS BYED LA DBUL BA'O, HA HA ZHES PA NI HO HI
LA

SOGS PA BRGYAD DE LTA BA'I GAD MO BRGYAD BYA'O, ,BAR CHAD SEL
BA'I PHYIR DGOD PA'O, ,MNYAM PAR GZHAG CES PA NI CHO GA'I RIM PA
LAS SEMS GZHAN DU MA YENGS PA'O, ,DKYIL 'KHOR DNGOS GRUB 'DOD PAS
'JUG PAR BYA ZHES PA NI ZHI BA LA SOGS PA GANG 'DOD PAS RNAL
'BYOR BZHI

SGOM PA DANG DBANG BSKUR BA'I DUS DANG 'BREL TO, ,ZHIM PA'I CHANG
ZHES PA NI TSOGS KYI 'KHOR LO DANG DPA' BO'I STON MO DE NAS 'DOD
PA'I DNGOS GRUB LA DMIGS ZHES PA NI DBANG NOD PA'I SLOB MA'I DUS
DANG, SLOB DPON MCHOG GAM RANG LA MOS PA YOD LA DPAL RDO RJE
'JIGS BYED LAS

BLANG BA'O, ,DE'I DBUS SU ZHES PA DBANG BSKUR BA'I DUS SU LHA
BSGOM PA DANG SGRUB PA'I DUS SU DNGOS GRUB NOD PA'O, ,SLOB MA LA
DBANG BSKUR BA'I DUS SU SLOB DPON GYIS DBANG LA KHRO BCAS PA
DANG, GSANG BA'I DBANG NOD PA DANG SHES RAB YE SHES LA RDUL TSON
STENG NGAM BSDUS LA RDO

RJE 'JIGS BYED DANG LDAN PAS BSDAD PA'O, ,DE NAS 'JIGS PA CHEN PO
ZHES PA NI BCOM LDAN 'DAS BYON PA'AM GZUGS DANG, SGRA DANG, DRI
DANG, RO DANG, REG MI SDUG PA 'BYUNG BA'O, ,BAR CHOD NI SGRUB PA
PO LA GNOD PA DNGOS GRUB KYI GEGS BYED PA'O, ,'JIGS PA MA BYAS

NA DE'I RJES LA DNGOS GRUB GANG 'DOD STER BA'O, ,RIG PA 'DZIN PA
ZHES PA NI SGRUB PA'O, ,PHRA MO LAS THAMS CAD CES PA NI 'KHRUL
'KHOR DANG 'BREL BA'I LAS STON PA RNAMS GRUB PA'O, ,RNAL 'BYOR
GYI RGYUD CES PA NI PHA'I RGYUD SDE LNGA LAS PHRIN LAS KYI RDO
RJE 'JIGS BYED CHEN PO'I

@139A *, ,LE'U BDUN LAS SGRUB PA'I DKYIL 'KHOR BSTAN PA'O, ,DE
YANG BSNYEN PA DANG DBANG SNGON DU SONG BAS SGRUB PA'O, ,RTOG PA
DANG PO RDZOGS SO ZHES PA NI LAS SO SO LA RTOG DPYOD PA'O, ,DANG
PO NI BDUN PA'I SNGON DU BDUN PA RDZOGS PA NI DKYIL 'KHOR GYI CHO
GA MA LUS PAR

BSTAN PA'O, ,DPAL RDO RJE 'JIGS BYED KYI RTOG PA DANG PO'I BSHAD
PA'O, ,DKYIL 'KHOR DE YANG CI SNYAM PA LA ZHI BAS MI 'DUL BA'I
RIGS MI DANG MI MA YIN PA LA PHAN PA'O, ,DE NAS ZHES BYA BA LA
SOGS PA PHAL CHER GO SLA BA NYID DO, ,DUR KHROD KYI RAS ZHES PA
NI 'DI GRIR SHI BA'I RO DUR

KHROD DU BSKYAL BA MAR GYI NGO'I NYI SHU GNYIS LA BLANGS LA, THAL
CHEN DANG, SA DKAR DANG, BDUD RTZI LNGA DANG MI DANG KHYI LA SOGS
PA'I KHRAG DANG, DUG GI RIGS SNA TSOGS DANG, TSON RTZI LNGA DANG
SBYAR, RGYAR KHRU DO KHA SBYAR BA'AM RKYANG PA BRGYANGS LA, GSHIN
RJE'I LUS DANG LDAN PA'I

'KHOR LO RTEN 'BREL 'KHOR LO BCU GNYIS BRI BAR BYA ZHING, DBUS SU
RE'U MIG BRGYAD PA BRI'O, ,BCU DRUG CES PA DGRA NAG LTAR PHYI ROL
DU LAS KYI SNGAGS PHYOGS DANG PHYOGS BRAL DU DGOD CING DE'I BAR
DU MING SPEL BAR BYA'O, ,BCU GNYIS DANG PHYOGS BZHI DBUS DANG
LNGA LA RTZA SNGAGS

BCU BDUN BRI ZHING MI'I SA BON BZHI BSGRUB BYA'I YANG MING BAR DU
BCUG LA BRI'O, ,LAS SNGAGS KYIS SPYI BO LA SOGS PA'I GNAS RNAMS
SNYING PO DANG SPEL BA DGOD DO, ,H'Um DANG PHAt BRGYAD KYANG MGO
LHOR BYAS PA'I PHYOGS DANG PHYOGS BRAL DU BRI'O, ,MAN NGAG GIS
LHA'I GNAS DANG

BCAS PAS 'BAR BA'I GZUGS DMIGS PA'O, ,RIMS KYIS ZIN PAR 'DOD NA
ZHES PA NI BSTAN PA LA GNOD PA LA SOGS PA DE LA, RIMS NA NAS 'CHI
BA'I THABS RNAL 'BYOR PA SNYING RJE DANG LDAN PA DES RIMS NAD
GTANG BAR BYA BA STE, DPYANGS PA LA SOGS PA'I GRIR SHI BA'I THOD
PA

LA RGYA SKYEGS DANG KHRAG CHEN POS BYUGS LA RDO RGYUS KYI 'BREL
BAR MGO BSTAN PA'I BSGRUB BYA DE TSA BA'I RIMS KYIS 'CHI BAR 'DOD
NA, LUS DMAR BA GYEN DU 'BAR BA LUS RDUL BA TSA BAS RAB TU RGYAS
PA DBUGS TSA BA CAN BRI BAR BYA'O, ,GRANG BA'I RIMS GTANG BAR
'DOD NA, DKAR BA GSUS

@139B PA CHE BA SKRA GROL BA 'DAR BA DBUGS GRANG BA CAN BRI BAR
BYA'O, ,GNYIS KA 'DRA BAR MGO GSUM PA LAG PA GSUM PA NYAM THAG PA
BRIS LA, GZHAN YANG DUR KHROD KYI RO BSREGS PA'I SOL BA DANG, SA
DANG, SO PHAG DANG BSGRUB BYA DE'I RKANG RJES DANG, DRIN CHEN DRI
CHU BSRES PAS GZUGS BYAS

PA'I SNYING GAR SNGAGS KYI 'KHOR LO THOD PAR BCUG LA, LHA'I NGA
RGYAL GYIS DGUG GZHUG BYA ZHING THOD PA STENG MA LA YANG DE LTAR
BRIS PAS DGAB, DUG DANG SKYE TSE LA SOGS PAS BYUG ,MAR NAG DANG
RGYA SKYEGS KYIS BSKUS LA BSGRUB BYA DE SKRA'I SKUD PAS BCINGS
LA, RO BSREGS PA'I THAL

PA'I 'OG TU BZHAG NAS RDO RJE 'JIGS BYED SHIN TU KHROS PA CAN DU
BDAG NYID BSGOMS TE, SNGAGS TSAN GCIG BZLAS LA SBAS NA, NGES PAR
RIMS KYIS 'CHI'O, ,SPEL TE SNGAGS YI GE RNAMS DGOD PAR BYA ZHES
PA NI, SNGON DU BSTAN PA'I BCU BDUN PO DE YANG M'A RA YA PHAt
DANG, AUTZTSA TA

YA DANG, BI DVE shA YA DANG SPEL TE BRI BA DANG, PHYIS BZLAS PA
DANG YANG 'BREL TO, ,SNGON DU BSTAN PA'I RDZAS ZHES PA THAL CHEN
DANG, SA DKAR LA SOGS PA DANG, BYA ROG GIS ZOS PA'I 'PHRO'I GTOR
MA DANG, DRI CHEN GYI RO RAS LA MA SPANGS PA YANG, 'KHOR LO
RKYANG PA RTZIBS BCU DRUG CES BCU

GNYIS NANG GI BZHI DANG BCAS PA BRI ZHING, BSGRUB BYA SNGAR BRIS
PA SPANGS PA STE, DE YANG GSAD PA NI DUR KHROD NYID, BSKRAD PA NI
RNGA MO'I GZUGS RGYAB TU 'KHOR LO CAN BRIS PA LA RLUNG GI 'KHOR
LO DANG 'OG GI BYA BA DANG LNGA PAR SKROD PAR 'GYUR RO, ,GZHAN
YANG 'OG DANG STENG GI 'KHOR LO

SBYAR ZHING BYA BA MAN NGAG YIN NO, ,CHU ZHES PA NI DRAG TU MI
'BAB PAR NGAG RENGS PA'O, ,DBANG LA NI BUD MED KYI BHA GAR SBA'O,
,DBYE BA RTA DANG MA HE'I RGYAB TU BYA'O, ,SPYI BO LAS ZHES PA
NI, DPRAL BA DANG, KHA DANG SNYING GA DANG GSANG GNAS DANG SPYI
BO SNGON PO GSHIN RJE'I GZUGS ZHES PA NI

RAB TU GNAS PA BYAS NAS RTAGS BYUNG BA DANG SBA'O, ,PAGS PA ZHES
PA KHA NA MAR BSHUS PA'I NANG DU DRI DANG CHU DANG RKANG RJES
KYIS BLUGS, NUB BDUN DU SNGAGS DANG YUNGS KAR BLUGS LA MNAN PA
BYA'O, ,GZHUNG MAN NGAG GIS ZHI BA LA, DBUS KYI YA DBYI BA DANG,
ZLA BA'I DKYIL 'KHOR LA

@140A *, ,BSGRUB BYA GZHAG PAR BYA'O, ,RGYAS PA LA ZLA BA SER PO
LA BZHAG PA DANG 'KHOR LO LA RAB GNAS BYA BA'O, ,DPAL RDO RJE
'JIGS BYED KYI RTOG PA GNYIS PA'I BSHAD PA'O,, ,,DE NAS ZHES PA
NI 'KHOR LO DANG SGRUB PA LA SNGAGS DGOS SHING SNGAGS NOR NA MI
GRUB PAS

SNGAGS BTU BA BSTAN TE, DE YANG SA GZHI DRI ZHIM POS BYUGS PA LA
A'A LI DANG K'A LI BRI ZHING MCHOD PAS MCHOD PA DANG, GTOR MA
YANG GTANG BAR BYA'O, ,DRUG PA'I DANG PO ZHES PA PA YIN TE, DE
YANG KA'I SDE TSAN DANG, TZA'I SDE TSAN DANG, tA'I SDE TSAN DANG,
TA'I SDE TSAN DANG, PA'I SDE TSAN DANG,

YA'I SDE TSAN DANG DRUG ,SHA'I SDE TSAN DANG BDUN DU PHYE BAS
SHES PA'O, ,LNGA PA'I ZHES PA MA'O, ,DRUG PA'I GNYIS PA ZHES PA
NI RA'O, ,DBYANGS YIG GNYIS PA ZHES PA NI A'A RING PO STE RA DANG
SBYAR BAS R'A RING POR 'BOD PA'O, ,GNYIS PA'I GSUM PA ZHES PA
DZA, DBYANGS YIG

GNYIS PA ZHES PA NI A'A RING PO DZA DANG SBYAR BAS DZ'A RING
PO'O, ,BDUN PA ZHES SHA'I SDE TSAN, GSUM PA ZHES PA NI SA, BZHI
PA ZHES PA NI GA'I TA'I SDE TSAN, GSUM PA ZHES PA NI DA, DBYANGS
YIG BCU GSUM ZHES PA NI AO THUNG NGU DANG SBYAR BAS DO THUNG NGUR
'GYUR BA'O, ,GZHAN RNAMS KYANG

DE LTAR SHES PAR 'GYUR BAS GZHUNG MANGS PAS 'JIGS BAS MA BRIS
PA'O, ,'BUM DANG SUM 'BUM DANG BDUN 'BUM ZHES PA NI BSNYEN PA
DANG SGRUB PA DANG LAS SBYOR GYI SGRUB PA ZLA GNYIS DANG DRUG GIS
'GRUB PAR 'GYUR ZHING, PHYIS SNYING RJE DANG LDAN PA'I SEMS KYIS
ZHAG RE DANG NYIN RES

BYA'O; ,DE YANG YA YIG ZHE SDANG NYID DU 'GYUR, ,KshE YI YI GE
GTI MUG BRJOD, ,MA YIG PHRA MA NYID DU 'GYUR, ,ME NI 'DOD CHAGS
GSHIN RJE 'JOMS, ,DA YIG PHRAG DOG LAS KUN BYED, ,YA TZA THO BA
DBYUG PA DANG, ,NI RA PADMA RAL GRI GSHED, ,DZA YIG LHA MO TZ'A
RTZI K'A, ,PHAG MO YUM

GYI SA NYID DO, ,DE LAS DBYANGS CAN YUM DU GRUB, ,RU NI GOO R'I'I
RANG BZHIN NO, ,nA YO NI RA THOD PA BZHI, ,YI GE BCU BDUN LHA BCU
BDUN, ,LAS KUN DE YIS BYED PAR 'GYUR, ,ZHES PAS DBANG BSKUR BA'I
DKYIL 'KHOR DANG, BSNYEN SGRUB LA LHA BCU GSUM SGRUB CING BSKUL
BA'O, ,DE NYID

@140B NAS AOm NI BRGYA BYIN, HR'I: GSHIN RJE, shtRi: LA SOGS
PHYOGS SKYONG YIN, ,RNAL 'BYOR PA YIS LAS BCOL LO, ,YA M'ANTA KAS
RANG RIG BYED, ,CES PAS LHA LA BSKUL ZHING, CHOS SKYONG BSKUL
BA'I BYA BAS CHOS BSHAD, NOR BYIN SDIGS PA DNGOS DANG BSAM GTAN
GYIS GDUG PA CAN

LA BYA BA MAN NGAG GO, ,DE YANG RNAL 'BYOR PA LHA BCU GSUM DANG,
SANGS RGYAS KYI 'KHOR LO BCU GSUM DANG, RDUL TSON GYI DKYIL 'KHOR
LHA BCU GSUM DANG, 'KHRUL 'KHOR LHA BCU GSUM GYIS DGUG PA SOGS
DANG, BSANG SBYANG BYA BA'O, ,LAS THAMS CAD CES PA NI DE LTAR
SHES PAS

BSNYEN SGRUB SONG BAS MCHOG DANG ZHI BA LA SOGS PA'I LAS THAMS
CAD BYED PA'O, ,RTOG PA GSUM PA'I BSHAD PA'O, ,SNGAGS KYIS 'GRUB
PA LA LHA LA DMIGS PA MED NA MI 'GRUB PAS MNGON PAR RTOGS PA'I
DON DU, DE NAS ZHES BYA BA LA SOGS PA SGRUB PA'I THABS GSUNGS PA
NYID DO,,

DE NAS ZHES PA NI SNGAGS BTUS PA SONG BA DANG LHA BSGOM DGOS PA
'BREL TO, ,YANG DAG RAB BSHAD BYA ZHES BYA BA NI THABS SO, ,RDO
RJE 'JIGS BYED SGRUB PA'I THABS YANG DAG PAR 'CHAD PA'O, ,RDO RJE
'JIGS BYED CES PA NI BSGRUB PAR BYA BA YIN LA, THABS YANG DAG
SPAR BSHAD PA NI SGRUB

BYED YIN NO, ,DE YANG SGRUB THABS YANG DAG PAR 'CHAD PA STE, BLA
MA'I MAN NGAG GIS RNAL 'BYOR PAS CHOS THAMS CAD STONG PAR RTOGS
SHING LHA LA DMIGS PA GSAL BAS SNGAGS 'GRUB PO, ,MAN NGAG NI
SNGAR GYI GNAS BSTAN PAR RDZAS DANG GROGS DANG BCAS PAS DKYIL
'KHOR BRI BA

DANG SKU GZUGS DGRAM PA DANG MCHOD GTOR DBUL BA LA SOGS PA BYA'O,
,DANG PO KHO NAR ZHES PA NI DE'I TSE DANG PO STE GNAS DER STAN
BDE BA LA 'DUG STE, BDUD RTZI LNGA YIS KHA DAG PAR BYAS LA, GCER
BU SKRA GROL BA LHOR MNGON PAR PHOGS PAR BYA STE, SNYING GA'I MA
DANG SA BON GYIS DRA

GUR GYI BSRUNG BAS, GNAS DANG SNYING RJE CHEN PO DANG LHA DANG
STONG PA NYID KYI TING NGE 'DZIN BSRUNG BAS RNAL 'BYOR PA YANG
BSRUNG BAR 'GYUR RO, ,SNYING GA'I SA BON GYI 'OD ZER LNGA DANG
LDAN PA'I 'OD DE NYID KYIS PHYOGS BCU'I 'JIG RTEN GYI KHAMS THAMS
CAD DU KHYAB PAS SANGS RGYAS THAMS CAD

@141A *, ,RIGS LNGA BSKUL, 'GRO BA'I RGYUD LNGA SBYANGS NAS,
SANGS RGYAS DANG BYANG CHUB SEMS DPA' DANG KHRO BO DANG BLA MA
THAMS CAD MDUN GYI NAM MKHA' LA DMIGS LA, RANG GI SNYING GA'I SA
BON LAS MCHOD PA'I LHA MO SPROS LA RDO RJE TZ'ARTZI K'A LA SOGS
KYIS PHYI DANG NANG DANG DE KHO NA

NYID KYI MCHOD PAS YANG DAG PAR MCHOD PA DANG, SDIG PA BSHAGS PA
LA SOGS PA RNAMS BYAS LA TSANGS PA'I GNAS BZHI BSGOMS TE, SEMS
CAN THAMS CAD LA BRTZE BAS KHYAB PA MI GTONG BA BYAMS PA'I MTSAN
NYID, SDUG BSNGAL LAS SKYOB PAR 'DOD PA'I SNYING RJE'I MTSAN NYID

DE; 'KHOR BA LAS BSGRAL BAR 'DOD PA'I BDE BAR 'DOD PA DANG, MI
'BRAL BAR 'DOD PA DGA' BA'I MTSAN NYID DO, ,NYE RING GIS MI 'BYED
CING CHOS BRGYAD SPANGS PA BTANG SNYOMS SU SHES PA'O, ,DE'I RJES
SU CHOS GCIG DANG DU MAS STONG PA MU BZHI DANG BRAL BA RTEN CING
'BREL BAR

'BYUNG BA'I RANG BZHIN MA GRUB PAR RTOGS NAS, AOm SH'U N+YA T'A
DZNY'A NA BADZRA SVA BH'A WA A'ATMA KO&HAm ZHES BRJOD LA, SNGAGS
DE'I DON STONG PA NYID KYI YE SHES MI 'GYUR BA'I RANG BZHIN DU
NAM MKHA' KHYAB PA RANG GI BLO MI DMIGS PAR GZHAG GO, ,NAM MKHA'I
DKYIL DU YAm YIG LAS, ,ZHES PA NI CHOS NYID

LAS SNGON DU TSOGS DANG SMON LAM SONG BA'I MTHUS, YAm RAm BAm LAm
SUm GYI RIM PA LAS SNGO BA DANG DMAR PO DANG DKAR PO DANG SER
PO'I KHA DOG CAN GYI 'BYUNG BA BZHI'I DKYIL 'KHOR GLING BZHIR
CHAGS PA'I DKYIL DU SUm RI RAB RI'I RGYAL POR GYUR PA LCOG BZHI
DANG BCAS PA'I STENG DU, MA LAS NYI

MA'I DKYIL 'KHOR DANG, DE'I STENG DU H'Um LAS SNA TSOGS RDO RJER
GYUR NAS RDO RJE'I SA GZHI DANG, RA BA DANG, GUR DANG, BLA RE DAG
BSGOM MO, ,DE'I NANG DU GZHAL YAS KHANG 'JAM DPAL YE SHES SEMS
DPAR GYUR PA LAS, ,GRU BZHI SGO BZHI DUR KHROD DANG BCAS PA SNGON
BZHIN

BSKYED LA, DE'I NANG DU DH'I: YIG LAS ZHES PA NI DANG PO'I SANGS
RGYAS RNAL 'BYOR DANG RJES SU RNAL 'BYOR DANG SHIN TU RNAL 'BYOR
DANG, RNAL 'BYOR CHEN PO RNAMS BSGOM PA'O, ,LAS SBYOR GYI DUS SU
DPA' BO GCIG PA NI DKYUS KYI GSAL BA DE NYID DO, ,KHYAD PAR NI
DH'I: DANG RAL GRI LHA

@141B RNAMS SER BA'O, ,G-YON PO TI BSNAMS PA NYID BSGOM PA'O,
,PADMA DANG ZLA BA LA RDO RJE SKYIL MO KRUNG DU BZHUGS PA'O, ,RDO
RJE DE NYID ZHAL DGU PA ZHES PA NI 'BRAS BU RDO RJE 'CHANG RDO
RJE 'JIGS BYED DU GRUB PA'I DUS DER, ,SRID PA DANG ZHI BA DBYER
MED PA CHOS KYI DBYINGS KYI RANG BZHIN DU

BYIN GYIS BRLAB CING NGA RGYAL DU BYA BA, AOm BADZRA DHARMA DH'A
TU SVA BHA WA A'ATMA KO&HAm, ZHES RDZOGS PA'O, ,DER YANG YE SHES
SEMS DPA' GZHUG PA DANG, SKYE MCHED BYIN GYIS BRLAB PA DANG, SKU
GSUNG THUGS SGRUB PA DANG, DBANG BSKUR BA DANG, MCHOD PA DANG,
BSTOD PA DANG BDUD RTZI

MYANG BA LA SOGS PA YANG MAN NGAG LAS BYA'O, ,ZHAL DGU ZHES PA NI
MTHAR GYIS SNYOMS PAR 'JUG PA DGU STE SEMS CAN SMIN PAR BYED
PA'O, ,MA HE NI LHA DRAG PO MA HE'I GDONG 'DUL BA'I PHYIR RO, ,ME
LTAR 'BAR BA NI THUGS RJES THUGS BSKYED PA'I 'BRAS BU BDUD 'DUL
BA'O, ,

KHAMS GSUM ZA BA NI CHOS THAMS CAD STONG PA NYID DU RTOGS PA'O,
,ZHAL BRTZEGS PA NI BDUD BZHI PA BKOD BA'O, ,HA HA NI SEMS RTAS
PAR BYED DE DBUGS 'BYIN PA'O, ,LJAGS 'DRIL BA NI DBANG DU BYED
PA'O, ,MI SHA ZHES PA BDE BA CHEN POR 'GRUB PA'O, ,SDIGS MDZUB
CES PA

NI MI YANGS PAR 'GRO DON MDZAD PA'O, ,BRGYA BYIN ZHES PA BKA'
NYAN BYED PA'I RTAGS SU BSTAN PA'O, ,MGO BO'I PHRENG BA'I THOD DE
NI RIGS LNGA'I BDAG PO'O, ,PHAt KYI SGRA NI THAMS CAD BSDIGS
PA'O, ,THOD PA'I PHRENG BA NI DBYANGS DANG GSAL BYED KYI YI GE
DAG PA'O, ,SPRUL NI

KLU CHEN PO RNAMS 'DUL BA'O, ,ZHABS BCU DRUG NI STONG PA NYID BCU
DRUG GO, ,G-YON BRKYANG BA NI 'GRO DON MDZAD PA'O, ,GCER BU NI
CHOS KYI SKU SPROS PA DANG BRAL BA'O, ,MTSAN MA GYEN DU 'GRENG BA
NI BDE BA CHEN PO'I SKU'O, ,SKRA GYEN DU BRDZES PA NI NANG NA YE
SHES 'BAR ZHING PHYI ROL

DU BDUD BSDIGS PAR MDZAD PA'O, ,PHYAG SUM CU RTZA BZHI NI BYANG
CHUB KYI PHYOGS SUM CU RTZA GNYIS SO, ,GNYIS GLANG PO CHE'I PAGS
PA BZUNG BA NI GTI MUG DAG NAS CHOS KYI DBYINGS DANG MI 'BRAL BA
DANG, THABS DANG SHES RAB KYIS GZHAN YANG CHOS KYI DBYINGS LA
SBYOR BA'O, ,

@142A *, ,DE NYID KYI RNAL 'BYOR LA MNYAM PAR GZHAG CES PA NI
RNAL 'BYOR CHEN PO'I RIM PA'O, ,RDO RJE NI YE SHES LNGA'I NGO BOS
PHAS KYI DUG LNGA SBYONG BA'O, ,RTZE GSUM NI LUS NGAG YID GSUM
GYI NYES PA 'BIGS PA'O, ,GTUN SHING NI BRJED NGAS PA 'JOMS PA'O,
,CHU GRI

NI SRED PA GCOD PA'O, ,RTZE GCIG PA NI PHUNG PO GSUM 'BIGS PA'O,
,STA RES 'KHOR BA'I SKYE RGA GCOD PA'O, ,MDUNG NI ZAB PA'I DON
CHOS THAMS CAD STONG PA NYID DU RTOGS PA'O, ,MDA' NI MA RIG PA
'BIGS PA'O, ,LCAGS KYU NI 'GRO BA 'DREN PAR BYED PA'O, ,dA MA RU
NI CHOS

KYI SGRA SGROGS PAR BYED PA'O, ,KHA tV'Am GA NI LHA RNAMS GSAL
BA'O, ,'KHOR LO NI BAR CHAD KYI BDUD BZHI SEL BA'O, ,GRI GUG NI
SKYON DRUG NGA RGYAL LA SOGS PA GCOD PA'O, ,THO BA NI STOBS DANG
MI 'JIGS PA DANG LDAN PA'O, ,RAL GRI NI RAL GRI'I DNGOS GRUB DANG
LDAN PA'O, ,DBYUG

PA NI LHA MA YIN PHAM PAR BYED PA'O, ,THOD PA KHRAG GIS BKANG BA
NI BDE BA CHEN POR ROL PA'O, ,BRAM ZE'I MGO BO NI RTAG LTA SEL
BA'O, ,PHUB NI 'GRO BA RNAMS SKYOB PA'O, ,RKANG PA NI RDZU 'PHRUL
GYI RKANG PA BZHI DANG LDAN PA'O, ,ZHAGS PA NI THUGS RJE CHEN POS
NGAN 'GRO RNAMS 'DREN

PA'O; ,GZHU NI 'JIG RTEN GSUM LAS RGYAL BA'I STONG PA NYID KYI
SHES RAB MNGA' BA'O, ,RGYU MA NI MNYAM PA NYID KYI YE SHES SO,
,DRIL BU NI SO SOR RTOG PA'I YE SHES SO, ,LAG PA NI BYA BA NAN
TAN GYI YE SHES SO, ,DUR KHROD RAS NI ME LONG LTA BU'I YE SHES
SO, ,GSAL SHING GIS

PHUG PA'I RO NI CHOS THAMS CAD NGO BO GCIG PA'O, ,ME THAB NI
SNANG BA GSUM GYIS 'GRO BA LA SKYOB CING BDUD SREG PAR BYED PA'O,
,THOD TSAL NI CHOS NYID KYI SNYING RJE MNGA' BAS SO, ,SDIG MDZUB
NI BDUD LA BSDIGS PA'O, ,'PHAN RTZE GSUM NI SKU GSUM NGO BO GCIG
PA'O, ,RLUNG

RAS NI RTAG CHAD LAS GROL BA'O, ,ZHABS G-YAS KYI GDAN RNAMS NI
DNGOS GRUB BRGYAD BSGRUB PA'O, ,G-YON PA'I BYA RGOD LA SOGS PAS
NI MKHA' SPYOD KYI 'GRO BA SKYOB PA'O, ,RVA GNYIS NI BDEN PA
GNYIS SO, ,ZHAL GYI MDOG NI RIGS DRUG GI NGO BO'O, ,DMAR BA NI
'GRO BA LA

@142B SHIN TU CHAGS PA'O, ,KHROS PA NI SKYOB PA'O, ,'JAM DPAL GYI
ZHAL NI NGO BO MI 'GYUR BA'O, ,GZHON PA NI BYANG CHUB SEMS DPA'I
SKUR BZHUGS PA'O, ,RAL PA LNGA NI YE SHES LNGA DANG LDAN PA'O,
,SPYAN GSUM NI SNYING RJE GSUM GYIS GZIGS PA'O, ,DE LTAR SHES PAR
BYAS NAS MA

YENGS PA'I SEMS KYIS LHA LA DMIGS LA SNGAGS BZLAS PA NI, GANG
YANG RUNG BA SNYING GAR PADMA DANG NYI MA LA SA BON GYI YI GE LA
G-YAS SKOR DU BKOD PA LA, SNA BUG GI RLUNG 'BYUNG BA LAS SPROS
PAS SANGS RGYAS THAMS CAD KYI THUGS DAM BSKUL, SEMS CAN THAMS CAD
KYI SGRIB PA

SBYANGS LA 'JUG PA'I RLUNG GIS TSUR BSDUS LA SNGAGS LA BSTIM MO,
,MI SKYO'I BAR DU BZLAS SHING RANG GANG 'DOD BSGRUB PA'O, ,MTSAN
MO RGYU ZHES PA NI MIS MA TSOR BAR GSUNG BA'I DON TO, ,DPAL RDO
RJE 'JIGS BYED KYI RTOG PA BZHI PA'I BSHAD PA'O,, ,,LHA'I DMIGS
PA

GSAL BAR BYA BA LA RTEN BSGOM PAR BYA BA'I PHYIR, DE NAS ZHES BYA
BA LA SOGS PAS BSHAD DE GZHAN GSAL BA NYID DO, ,RI MO MKHAN BZANG
ZHES PA NI DBANG THOB PA'O, ,RTOG PA MED PA ZHES PA NI CHOS THAMS
CAD STONG PAR RTOGS PA'O, ,MI KHRO ZHES PA NI SNYING RJE DANG
LDAN PA'O, ,

GTZANG ZHES PA NI DAM TSIG DANG LDAN PA'O, ,BRTZE BA DANG LDAN
ZHES PA NI RGYU MED SGRUB PA PO DE LA PHAN GDAGS SNYAM PA'O,
,DPA' BO'I CHO GAS BRI ZHES PA NI GNAS DBEN PAR MCHOD PA DANG
GTOR MA DUS GSUM DU DBUL ZHING, DPAL RDO RJE 'JIGS BYED KYI RNAL
'BYOR PAS RAS LA DKYIL

'KHOR DU BYIN GYIS BRLAB PA DANG, SNGAGS RNAMS SNYING PO THUGS
KAR BRI BA DANG, SNGAGS ZHAL DU BRI BA DANG, RTZA SNGAGS LTE BAR
DGOD PA DANG, MIG LA SOGS PA'I SKYE MCHED LA AOm SARBA TA TH'A GA
TA BADZRA TZAKshU SVA BH'A WA A'ATMA KO&HAm, ZHES BYA BA LA SOGS
PA DGOD PA DANG, SKU GSUM GYI

SNYING PO'ANG GNAS GSUM DU DGOD DO, ,DBANG BSKUR BA'I SNYING PO
SPYI BOR DGOD PAR BYA'O, ,SHIN TU MNYAM PAR ZHES PA NI DUS GSUM
DU TSOGS SNGON DU SONG BA CAN GYIS SBYOR BA BZHI RDZOGS PAR BYAS
SHING, DUNG CHEN PO'I PHRENG BAS LAS SNGAGS LA MA YENGS PAR BZLA
BA'O, ,

@143A *, ,PHRENG BA H'Um GI GONG DU KHRO BO SPRO BA'I DMIGS PAS
TSIG DANG MA 'DRES PAR BGRANGS PA'O, ,DE'I PHYI ROL DUR KHROD CES
PA NI DUR KHROD BRGYAD BRI BA STE, PHYOGS SKYONG BRGYAD DANG, LHA
BRGYAD DANG, KLU BRGYAD DANG, SHING DANG, MCHOD RTEN DANG, SGRUB
PA PO DANG, YI DAGS DANG,

BYA DANG GCAN GZAN DANG, SBRUL DANG, RO SNA TSOGS SHIN TU 'JIGS
PAS BSKOR BA BRI'O, ,GCER BU ZHES PA NI SGRUB PA PO RANG NYID BRI
BA'O, ,GNAS GCIG TU ZHES PA BRI BA DANG BSNYEN SGRUB KYI GNAS
SPOR MI RUNG BA'O, ,BZA' BTUNG THAMS CAD MTSAN MO DANG PHYI DRO
LONGS SPYOD CING MANG

BAR SPYOD PA'O, ,MCHOG 'DOD NA ZHES PA NI BSKYED PA DANG RDZOGS
PA'I RIM GYIS BRIS SKU LA MCHOD CING BSGOM PAR BYA'O, ,DE DANG
PO'I LE'U DANG THA MA'I LE'U 'BREL PAR BYAS LA BSGOM PA'O, ,LA LA
BLA MA'I NGAG LA YANG NGO, ,RTOG PA LNGA PA'I RNAM PAR BSHAD
PA'O,, ,,LAS

KYI TSOGS DE DAG SBYIN SREG GIS BSGRUB CING GZHUNG BSDU BA'I
PHYIR, DE YANG SEMS CAN RNAMS LA CHO GA'I MCHOG ,SBYIN SREG BYED
PAR 'DOD RNAMS LA, ,RDO RJE SEMS DPA' NYID KYIS BSTAN, ,GANG 'DOD
LAS RNAMS 'GRUB PA'O, ,ZHES BYA BAS SBYIN SREG GI CHO GA BYA BA
STE, JI

LTAR SNGON GYI RIM PA ZHES PA NI DRAG LAS SNGON DU BSTAN PA'I
BSAD PA LA SOGS PA'I RIM PA NYID DO, ,BSAD PAR 'DOD PA ZHES PA NI
ZHI BAS MI 'DUL BA'I MI DANG MI MA YIN PA DE LA SNYING RJE CHEN
POS, BCOM LDAN 'DAS RDO RJE 'JIGS BYED KYI BSNYEN PA NAS SBYIN
SREG LA SOGS PA'I

RIM PAS TSE 'DIR 'PHOR BCUG LA, MA 'ONGS PA'I LUS MI BSKYOD PA'I
ZHING KHAMS DAG DER SGRUB SNYAM PA DANG, SNGON LTAR TING NGE
'DZIN SBYANG BAR BYA'O, ,DE YANG DUR KHROD DU SONG STE THAB KHUNG
GRU GSUM NAG PO RGYAR SOR NYI SHU SOR BCU BRKOS PAR RDO RJE
GDENGS PA'I PHRENG BAS BSKOR

ZHING, RAm DANG RLUNG GIS KYANG BSKOR TE, DUR KHROD KYI ME'AM
LCAGS LAS BYUNG BA'AM TZAndA L'I'I ME LA DUR KHROD SHING GIS ME
SBAR LA ME'I GZI BYIN MAR ME CHEN POS BSKYED CING ME'I DBUS SU
PAm LAS SNA TSOGS PADMA 'DAB MA BRGYAD PA, DE'I STENG DU RAm LAS
NYI MA'I GDAN LA RAm LAS BYUNG

@143B BA'I ME'I LHA SKU MDOG NAG PO ZHAL GSUM PHYAG DRUG PA, DBU
SKRA DANG SPYAN DANG ZHAL LA SOGS PA KHROS PA RUS PA'I RGYAN CAN,
G-YAS RNAMS SU GRI GUG DANG BGRANG PHRENG DANG MI 'JIGS PA RNAMS
SO, ,G-YON RNAMS SU THOD PA DANG DBYU GU RTZE GSUM DANG RIL BA
SPYI BLUGS SO, ,

G-YON BRKYANG BA'I STABS KYIS BZHUGS PA BSKYED LA, THUGS KA'I SA
BON LAS ME LHA BKUG LA ZHABS DANG PHYAG DANG ZHAL BSIL BA DANG
MCHOD PA RNAMS BYAS LA DAM TSIG LA BCUG ,LHA DE'I KHRA RAm DMIGS
LA HA HA AOm AAGNA YE ZHES BYA BAS RDZAS DANG BSGRUB BYA'I MING
CI RIGS

PAR BSREG GO, ,DE NAS DE'I SNYING GAR GONG GI DPAL RDO RJE 'JIGS
BYED BSKYED LA, SKYE MCHED BYIN GYIS BRLAB PA NAS YE SHES NAS
DBANG GI BAR BYA BA BSGRUBS LA, MCHOD PA RNAMS RIM PAS MCHOD CING
BSTOD PA LA SOGS PA CI RIGS PA YANG BYA'O, ,DE'I LTO BAR ME'I DUR
KHROD

CHEN PO DNGOS PO THAMS CAD STONG PA NYID DU BSGRUB PA DANG, ZHAL
DU RAm DANG ME GRU GSUM BRTZEGS MA RKAN GNYIS LA BSGOMS LA, RDZAS
DANG BSGRUB BYA'I MING DANG BCAS PA BSREGS PAS GSUNGS PA LTAR
'GYUR RO, ,YANG NA PHYOGS GCIG CES PA NI RANG GI KHYIM GYI LHOR
PHYOGS

PAR BSTAN PA LTAR BSREGS NAS YANG GSUNGS PA LTAR 'GYUR RO, ,YANG
NA KHYIM GYI PHYOGS NI MAR TSES ZLA BA BRI BA'I BCU BZHI NAS LAS
DE 'GRUB PA'O, ,DE NAS DBYE BAR 'DOD NA ZHES PA NI THAB DANG LHA
DANG ME LHA RNAMS BSAD PA LTAR RO, ,DE NAS YANG BSKRAD PAR 'DOD
NA ZHES BA NI THAB

KHUNG KHRU GANG RGYA DANG DPANGS SU BYA ZHING KHA DOG SNGON PO
GZHU'I DBYIBS CAN DU THO BA DANG RDO RJE DBYUG PA'I PHRENG BAS
BSKOR BA'O, ,MCHOD PA DANG RDZAS BSREGS PA YANG BSKRAD PA'I SEMS
GTZOR BYA BA'O, ,SKROD PA'I SBYIN SREG DAG DUS GCIG YIN NO, ,ME
SBAR ZHING ME LHA LA SOGS PA SER

PO SNGON LTAR BYA'O, ,ZHAL DU RAm BKOD LA BSREGS PAS GZHAN DU MI
'GYUR BA'O, ,ZHI BAR 'DOD NA ZHES PA NI THAB KHUNG ZLUM PO TSAD
LA SOGS PA GZHAN LTAR RO, ,DGE 'DUN GYI ME LA SOGS PA DKAR PO'O,
,ME LHA ZHAL GCIG PHYAG GNYIS PA PHRENG BA DANG RIL BA 'DZIN
PA'O, ,RGYAS

@144A *, ,PAR 'DOD NA ZHES PA RNAL 'BYOR NYID TSE DANG BSOD NAMS
BU DANG 'KHOR MANG BAR 'DOD NA BYA BA STE, THAB KHUNG KHRU DO
KHRU GANG GZHAN LTAR RO, ,KHYIM BDAG GI ME DANG LHA SER PO LA
SOGS PA'O, ,KHA LTA PHYOGS DANG 'DUG STANGS DANG TING NGE 'DZIN
LA SOGS PA

MA TSANG BA GZHAN LTAR SHES PAR BYA'O, ,ZHI BA BRGYAD DANG BCU
BZHI, RGYAS PA BCO LNGA, DBANG DANG DGUG PA NYI SHU GNYIS, RENGS
PAR BYA BA STONG, DRAG PO NYI SHU DGU KHO NA LA BYA BA MAN NGAG
GO, ,RDO RJE 'JIGS BYED KYI RTOG PA DRUG PA'I BSHAD PA'O,, ,,BYA
BA DE DAG GIS DUB PA

DANG; BYA BA DE DAG DON YOD PAR BYA BA'I PHYIR DE NAS ZHES BYA BA
LA SOGS PA GSUNGS TE, BSAM GTAN LA RAG LAS PAS TING NGE 'DZIN
BSTAN PA'O, ,BSAM PA'I TING NGE 'DZIN BRTAN NA LAS GONG 'OG THAMS
CAD 'GRUB PA'O, ,BSNYEN PA SONG BA ZHES PA NI BSNYEN SGRUB SNGON
DU MA SONG

BAR MI 'GRUB PAS BSNYEN SGRUB SNGON DU SONG BA LAS SBYOR DU BSTAN
PA'O, ,RE PHA YONGS SU GYUR PA ZHES PA NI SNGON DU BSHAD PA'I
BSGRUB BYA'I GZUGS DE GRU GSUM BRTZEGS MA ME'I GZUGS NANG NA YOD
PA DE NI LAS DBYIBS DANG MDOG DANG MING DU BCAS PA BSKYED LA,
DE'I SNYING

RIG PA'I GNAS DE MA RIG PA'I MUN PAS BSGRIBS SHING SDIG PA SNA
TSOGS BSKYED PA DKAR NAG MTSAMS NA GNAS PA DANG, SBU GUS LUS
RNAMS GANG BA CI GA ME'I DKYIL CHE BA DRAG PAR BSKYED LA, DE NAS
RANG GI GZUGS LAS ZHES PA NI SNYING GA'I SA BON LAS PHYOGS BCUR
'OD

LNGA 'PHROS LA SANGS RGYAS THAMS CAD BSKUL ZHING, THUGS RJE LA
GNAD BOR BAR BYA'O, ,SANGS RGYAS THAMS CAD KYANG YI RANG STE
GNANG BA BYIN PA'I THUGS KA NAS SA BON RNAMS SPROS RANG LA BCUG
LA, KHRO BO'I TSOGS NAM MKHA' GANG BA BA SBU'I BU GA NAS SPROS
LA, BSGRUB BYA DE BKUG MDUN

GYI DE LA BCUG STE, SDIG CAN DE LA BA SBU LDANG BA'I SNYING RJE
BSKYED LA KHYOD LA NGAS ZANG ZING DANG SKYABS DANG BYAMS PA
BSGOMS PAS, MA NYAN PA'I LAS KYI RNAM SMIN 'DI 'DRA BA MTHONG
NGAM ZHES BSGO ZHING SMRAS LA, DE'I SKYOB PA'I SANGS RGYAS DANG
BYANG CHUB SEMS DPA' DANG YI DAM LHA RNAMS GSHEGS

@144B SU GSOL LA, BSRUNG BA'I 'KHOR LO RANG LA GZHUG ,'JIG RTEN
PA DE RNAMS BSKRAD LA SONG BAR BSAM ZHING, GSHIN RJE'I TSOGS DANG
DMYAL BA'I SGRAS 'DAR ZHES BYA BA DANG BRED DO, ,LAS SU SHES PAR
BYA ZHING GONG GI 'KHOR LO'I BYA BA DUR KHROD DU BYAS PAS NGES
PAR 'GRUB PA'O, ,'DI DAG

NI DKON MCHOG GSUM LA GNOD CES GZHAN YUL MA YIN PA DANG, SNYING
RJE CHEN PO MED NA MI 'GRUB CING RANG NGAN 'GROR 'PHEN PAS BYA BA
MA YIN NO, ,DPAG TSAD BRGYA NAS ZHES PA, DBYIBS MDOG MING LO YOD
NA SNGON LTAR BYAS PAS 'GRUB PO, ,DE NAS DPRAL BAR 'DOD NA ZHES
BYA BA LA SOGS

PA'I LAS THAMS CAD TING NGE 'DZIN LA RAG LAS TE, YUL RUNG BA DANG
SNYING RJES ZIN PA DANG THABS LA MKHAS PA'I RDZAS DANG 'KHOR LO
DANG SNGAGS DANG SNGON DU BYAS PA LA TING NGE 'DZIN GYIS RDZAS
KYI RTEN LA BSKYED PA DANG, BSGRUB BYA DE NYID BCUG LA BYA BA'I
KHRO BO DANG GSHIN RJE LA SOGS PA LAS DANG

SBYAR LA BYA BAS LAS SBYOR DU BSTAN PAR SHES PAR BYA'O, ,GZHAN GO
SLA'O, ,RANG GI SNYING GA ZHES PA RDO RJE 'JIGS BYED KYI SNYING
GAR PAm LAS PADMA LAS ZLA BA'I KHAR KLU BSKYED LA, PADMA'I 'DAB
MA BRGYAD LA AA BRGYAD, KLU'I MGO BO LA AI, DE'I 'OD ZER GYIS
SANGS RGYAS THAMS CAD KYI BDUD

RTZI BLANGS LA SNYING GAR DBAB, KLU LA THIM NAS YANG BSGRUB BYA'I
LUS LA DBAB CING NAD ZHI BAR BSAM MO, ,DE NAS BZHU BA ZHES PA
DBANG DU GYUR PA'I BSGRUB BYA LA BSGOM PA GO SLA'O, ,RNAL 'BYOR
PAS LUS DUB GSO BA'I CHO GA NI 'KHOR LO'I LHA THAMS CAD BSDUS LA
RIM PAS 'DUS NAS

SPYI BOR 'JAM PA'I RDO RJE'I ZHAL DANG LUS SU BSDUS LA, GNAS
RNAMS SU YI GE'I BSHAD PA LTAR BSGOM STE, LTE BAR NI BAm LAS
DKYIL 'KHOR SPYI BOR HAm LAS THUR DU 'DUS PA CAN BSGOMS LA, RLUNG
GIS ME SBAR, MES CHU BSKOL CHUS SA DROS PA'I RLANGS KYIS HAm LAS
BDUD RTZI BABS PAS

LUS RGYAS PAR GYUR NAS LO STONG 'TSO BAR 'GYUR RO, ,DE YANG SA
BON DH'I: SA YE SHES KYI BDUD RTZI DGUG PA MAN NGAG TU SHES PAR
BYA'O, ,GZHAN RNAMS NI SHES PAR SLA BA NYID DO, ,DPAL RDO RJE
'JIGS BYED KYI RTOG PA BDUN PA'I BSHAD PA'O, ,DPAL RDO RJE 'JIGS
BYED KYI RGYUD KYI 'GREL

@145A *, ,PA RIN PO CHE'I PHRENG BA ZHES BYA BA, SLOB DPON CHEN
PO NAG PO PA NYID KYIS RDO RJE MKHA' 'GRO MA NYID LAS BLANGS NAS
MDZAD PA RDZOGS SO,, ,,MKHA' 'GRO MA LAS GNANG BA THOB, ,'JIGS
BYED RGYUD KYI 'GREL PA BYAS, ,BSOD NAMS YID BZHIN NOR 'DRA STE,
,'GRO KUN

RDO RJE 'JIGS 'GRUB SHOG ,RGYA GAR GYI MKHAN PO CHEN PO PAndI TA
DPAL BEE RO TZA NA RAKshI TA DANG, BOD KYI LO TZ'A BA GLAN DAR MA
BLO GROS KYIS BSGYUR CING ZHUS NAS GTAN LA PHAB PA'O,,