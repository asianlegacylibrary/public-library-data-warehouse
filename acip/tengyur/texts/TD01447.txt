@292B #, ,RGYA GAR
SKAD DU, SHR'I TZAKRA SAMBA RA HO MA BI DHI:, BOD SKAD DU, DPAL
BDE MCHOG

@293A *, ,'KHOR LO'I SBYIN SREG GI CHO GA ,BCOM LDAN 'DAS DPAL
RDO RJE MKHA' 'GRO LA PHYAG 'TSAL LO, ,SNGO SER DMAR PO MA RKA TA
LJANG GU'I SKU 'CHANG SPYAN GSUM CAN, ,DBANG CHEN LA SOGS PHYOGS
BZHI'I ZHAL MNGA' SHES RAB DMAR SPYAN GSUM, PHYAG GNYIS

BGEGS KYI LPAGS 'DZIN RDO RJE DRIL BU GNYIS NA 'CHANG, ,PHYAG
GZHAN PHYAG MTSAN BRGYAD PO 'DZIN PA BDE BA MCHOG GIS SRUNGS,
,THOG MAR BDE MCHOG 'KHOR LO YI, ,RNAL 'BYOR MA YI RGYUD LAS NI,
,SEMS CAN RNAMS LA PHAN GDAGS PHYIR, ,SBYIN SREG RIM PA BDAG

GIS BSHAD, ,DKYIL 'KHOR DAG NI SGRUB DUS SU, ,SBYIN SREG GIS NI
TSIM PAR BYAS, ,GSANG SNGAGS MA BZLAS MI 'GRUB LA, ,SBYIN SREG MA
BYAS 'BRAS MI 'BYUNG, ,LAS RNAMS THAMS CAD RAB BSGRUB PHYIR,
,SBYIN SREG LAS RNAMS BRTZAM PAR BYA, ,SBYIN SREG LAS RNAMS MED
PA LAS, ,DNGOS GRUB

'BYUNG BAR MI 'GYUR RO, ,DE BAS 'DIR NI SNGAGS PA YIS, ,BRTZON
PAS SBYIN SREG LAS RNAMS BYA, ,BLA MED NANG DANG PHYI YI STE,
,SBYIN SREG DAG NI GSUM DU 'DOD, ,GZHAN DAG ZHI BA LA SOGS LA,
,SBYIN SREG DAG NI BZHI RU 'DOD, ,DE LA BLA NA MED PA DANG POR
BRJOD BAR BYA

STE; ,RNAM RTOG MED PA'I SEMS NYID NI, ,THAB KHUNG SGRA YI MTSAN
MA DAG ,RNAM DBEN ME YI DBUS SU NI, ,GZUGS LA SOGS PA'I PHUNG PO
LNGA, ,SEMS LAS BYUNG BA MA LUS PA'I, ,YAM SHING DAG GI SREG
BLUGS BYA, ,GZUGS LA SOGS PA'I 'BYUNG BA RNAMS, ,

YAM SHING DU NI RAB GRAGS YIN, ,PADMA THAB KHUNG YIN PAR BSHAD,
,RDO RJE BLUGS GZAR YIN PAR GRAGS, ,RTAG TU SA BON SREG BLUGS
KYIS, ,BLA MED GNAS NI THOB PAR 'GYUR, ,BLA MED RJES SU SBYOR BA
YIS, ,PHUNG PO LA SOGS BUD SHING BSREGS, ,YE SHES ME NI

SKYES GYUR PAS, ,PHYI ROL BSREG PA BDAG MED YIN, ,DZNY'A NA B'A
DA BAS BSHAD PA, ,SBYIN SREG CHO GA PHYI RIM PA, ,SEMS DANG SEMS
BYUNG DAG YIN TE, ,PHUNG PO LA SOGS BUD SHING BSREGS, ,YE SHES
'BAR BA BLA MED 'DOD, ,SEMS KYIS JI TZAM BSAMS PA DAG ,

@293B PHYI ROL SBYIN SREG YIN PAR 'DOD, ,YE SHES ME LA PHUNG PO
YI, ,YAM SHING SREG PA BLA MED YIN, ,DE NAS YANG NANG GI BRJOD
PAR BYA STE, NYON MONGS SEL BA ZHI BYED YIN, ,TING NGE 'DZIN NI
RGYAS BYED PHYIR, ,RANG GI LHA YI SBYOR BAS BDAG ,JI LTA BAR NI
SEMS KYIS BYA, ,SKYE BA'I LAS

LAS RNAM GROL ZHING, ,TSE NI YANG DAG 'PHEL BA'I PHYIR, ,CI 'DOD
SREG BLUGS LAS BYA BA, ,NANG GI SBYIN SREG DAG TU BSHAD, ,JI LTAR
DUS BZHI'I RIM PA YIS, ,SBYIN SREG BZHI YANG RAB TU BSHAD, ,ZHI
BA DANG NI RGYAS PA DANG, ,DBANG DANG MNGON SPYOD SHES PAR BYA,
,SDIG PA 'JIG PHYIR

ZHI BA STE; ,BSOD NAMS YONGS 'DZIN RGYAS PA YIN, ,CHAGS PA BSGOM
PHYIR DBANG 'GYUR TE, ,RTOG BZAD PHYIR GSOD PA YIN, ,DE NAS YANG
PHYI'I BSHAD PA BYA STE, RGYUD SO SO LAS SLOB DPON THA DAD PAS
SBYIN SREG GI CHO GA JI SKAD BSHAD PAR BYA, 'DI NI RNAL 'BYOR
MA'I RGYUD LAS BSTAN

TE; BDAG GIS 'KHOR LO SDOM PA'I MAN NGAG CUNG ZAD TZAM BRJOD PAR
BYA'O, ,DE LA THAB KHUNG NI, SEMS CAN DBYE BAS MTHA' YAS TE,
,RIGS KYI DBYE BAS LNGA RU 'GYUR, ,LAS KYI DBYE BAS BZHI RU
'GYUR, ,THAB KHUNG RNAMS NI DE LTAR BSHAD, ,ZHI BA LA NI ZLUM LA
DKAR, ,RGYAS LA

SER PO DBANG CHEN TE, ,DBANG LA DMAR PO GRU GSUM PA, ,MNGON SPYOD
ZLA BA PHYED PA YIN, ,KHRU GANG TSAD NAS BRTZAMS NAS NI, ,KHRU NI
BCU DRUG PA YI BAR, ,DE YI TSAD DU BRKOS NAS NI, ,RANG GI TSAD DU
BYA BA YIN, ,KHRU GANG TSAD KYI THAB KHUNG LA, ,SOR BZHI DOR BAR
KHA KHYER SOR BZHIS BSTOD, ,

KHRU PHYED BRKOS LA DE BZHIN DU, ,THAMS CAD LA YANG BLTA BYA STE,
,KUN KYANG RANG GI KHA KHYER DU BYA'O, ,THAB KHUNG GI DBUS SU RDO
RJE DANG ZANGS GRI BRI'O, ,THAB KHUNG GI NANG DU PHYOGS BZHIR KHA
tV'Am GA DANG DE BZHIN GSHEGS PA'I PHYAG MTSAN RNAMS BRI'O, ,KHA
KHYER LA PADMA'I STENG DU ZANGS GRI'I

PHRENG BA; THAB KYI PHYI ROL DU GRU BZHI PA SGO BZHI PAR DKYIL
'KHOR GYI THIG BTAB STE, 'KHOR LO GSUM BYIN GYIS BRLABS LA, SGO
BZHI DANG LDAN PA, DUR KHROD BRGYAD DANG BCAS PA, JI LTAR 'KHOR
LO GSUM GYI DKYIL 'KHOR GYI PHYAG MTSAN BZHIN DU 'DIR YANG DE
LTAR BLTA'O, ,SHAR GYI SGO

@294A *, ,LA SOGS PAR LCAGS KYU LA SOGS MTSAN PAR BYA'O, ,PHYI'I
DKYIL 'KHOR LA, ,PADMA NAGS KYI LCUG MA DANG, ,PHRENG BA DANG NI
SPYI BLUGS DANG, ,RI DAGS PAGS PA MDUNG RTZE GSUM, ,ZLA BA PHYED
PA RGYAL MTSAN DANG, ,RAL BA'I TSOGS DANG MIG DANG NI, ,'KHOR LO
DUNG DANG

DBYUG PA DANG, ,RAL GRI PHUB DANG MDUNG DANG NI, ,DRIL BU BA DAN
RMA BYA DANG, ,RA SKYES LNGA LNGA BYAS NAS NI, ,SHAR PHYOGS SNAM
BU DAG LA BRI, ,DE LTAR THAB THAMS CAD BYAS NAS, ,LAS DANG RJES
SU MTHUN PA'I KHA KHYER BYA'O, ,ZHI BA LA NI RDO RJES MTSAN
PA'AM, 'KHOR LOS MTSAN PA'O, ,

RGYAS PA LA NI RIN PO CHES MTSAN PA, DBANG LA NI PADMAS MTSAN PA,
DRAG PO LA NI RTZE GSUM PAS MTSAN PA STE, 'DI LTAR LAS DANG RJES
SU MTHUN PAR RANG RANG GI MTSAN MAS MTSAN PA'I KHA KHYER BYA'O,
,SHAR DU ZHI BA BYA BAR BSHAD, ,LHO PHYOGS SU NI RGYAS PA STE,
,DBANG GI LAS NI NUB

TU BSHAD, ,GSAD PA BYANG DU BYA BA YIN, ,JI LTAR LAS DANG RJES
MTHUN PAR, ,RDUL TSON GYIS NI RDZOGS PAR BRI, ,YANG NA ME TOG DAG
KYANG RUNG, ,THAB KHUNG DAG NI DE LTAR BYA, ,YAM SHING BUD SHING
RDZAS LA SOGS, ,MTSAN NYID ME YI RTAGS RNAMS NI, ,GZHAN DU RGYA
CHER BSHAD PAS

NA; ,'DIR NI BDAG GIS MA BSGRAGS SO, ,MAN NGAG GCIG PU'I RIM PA
DAG ,RNAL 'BYOR RGYUD LAS GRAGS PA RNAMS, ,MDOR BSDUS NAS NI NGES
PAR YANG, ,JI TZAM NUS PA BSHAD PAR BYA, ,DE NAS RDO RJE SLOB
DPON GYI LUS KHRUS BYAS TE, ,DRI ZHIM POS BDUGS LA, GUR

GUM DANG, TZANDAN DANG, THAL BA BSRES PAS LUS BYUGS TE, JI SKAD
BSHAD PA'I RGYAN BGO BAR BYA STE, STAG GI PAGS PA BGOS SHING,
,PHYAG RGYA LNGAS BRGYAN TE, NA RA'I RUS PA'I RGYAN DANG LDAN PAS
SEMS CAN GYI DON RTAG TU BYA'O, ,PHYI ROL BZLOG TSUL 'CHANG BA
NI, ,

DE NI ZHI SOGS LAS RNAMS LA, ,THUGS NI ZHI BAR SHES PAR BYA, ,NYI
MAS GDUNGS PA'I RGYA MTSO CHA, ,GANGS LTAR NANG GRANG PHYI ROL
TSA, ,THUGS RJE CHEN PO'I KHRO BO YIS, ,DE BZHIN 'GRO BA TSUL 'DI
GSUNGS, ,DE LTAR BU'I LAS DANG RJES SU MTHUN PAR GOS KYI BYE BRAG
BGO BAR

@294B BYA'O, ,DE NI SGRUB PA PO'I LAS SO, ,DE NAS RANG GI LHA'I
NGA RGYAL BSKYED DE, JI LTAR BSHAD PA'I LAS DANG RJES SU MTHUN
PA'I GZUGS SU BYAS LA, ZHAL BZHI PA DANG SKU GSUNG THUGS KYI PHUR
BU'I SNGAGS DANG, DE BZHIN DU GSAL BYED NI RA KshA RAKshA DANG,
H'Um GSUM DANG PHAt NI BRJOD PAR BYA'O, ,

GSANG SNGAGS DE LAS KHRO BO LA SOGS PA SPROS TE, BGEGS KYI TSOGS
THAMS CAD BSREG PAR BYAS NAS, THAL BA DANG BGEGS RNAMS BSREGS TE,
PHYOGS BCUR BYER BAR BSAM MO, ,DE BZHIN DU G-YAS BRKYANG BA LA
SOGS PA'I STANG STABS KYANG BYA'O, ,'DI LTAR BGEGS

KYI TSOGS RNAMS PHUR BU DANG, RDO RJE DRA BA DANG, RA BA LA SOGS
PAS THAB KHUNG GI THON KHOR BGEGS MED PAR BYA STE, THAB KHUNG
BYIN GYIS BRLABS PAR SHES PAR BYA'O, ,YI GE H'Um NGAM RANG GI
LHA'I TSOGS KYI YI GE GANG YANG RUNG PA LAS DANG RJES SU MTHUN PA
LAS THAB KHUNG BSKYED LA,

DE'I DBUS LTE BA LA YI GE RE PHA 'BAR BA YONGS SU GYUR PA LAS GRU
GSUM PAR BYAS SHING BSGOMS LA, DE'I GRVA GSUM LA AOm A'A: H'Um YI
GE GSUM GYIS 'DOD PA DANG, GZUGS DANG, GZUGS MED PA'I KHAMS GSUM
SA 'OG DANG SA BLA MTHO RIS KYI GZUGS PADMA DANG 'KHOR LO DANG
RDO RJE

GSUM BSKYED DE, DBUS SU RE PHA 'BAR BA YONGS SU GYUR PA MTHONG BA
DANG, MTSAN MA'I YI GE GSUM DANG, RE PHA YONGS SU GYUR PA LAS
'BAR BA'I DBUS SU CHU'I DKYIL 'KHOR GNAS PA LA KHAMS GSUM GYI
BDAG PO DPAL KHRAG 'THUNG BAR SPROS TE, ZHI BA'I DON DU P'A PA
KA'I ME

BSGOMS LA ZHI BA'I GZUGS CAN DKAR PO ZHAL GCIG PA, PHYAG BZHI PA,
SPYAN GSUM PA, RAL BA'I COD PAN CAN PHYAG G-YAS PA GNYIS NA DBYUG
THO DANG, MI 'JIGS PA, G-YON PA NA BGRANG PHRENG DANG, SPYI BLUGS
'DZIN PA, RGYAN DANG GOS DKAR PO BSNAMS PA, ,MCHOD

PHYIR THOGS 'CHANG BA, LUS THAMS CAD LA BDUD RTZI DKAR PO'I RGYUN
'BAB PA, RAL PA LA MKHA' 'GRO MA GNAS PAR BSGOM MO, ,DE BZHIN DU
RGYAS PA LA NI KHYAD PAR DU MDOG SER PO, GOS SER PO'I RGYAN CAN,
DBANG CHEN GYI DKYIL 'KHOR LA GNAS PA, YE SHES

@295A *, ,KYI MES SEMS CAN THAMS CAD LA MCHOG STZOL BA, STOBS
DANG MDOG DANG DPAL RDZOGS PAR MDZAD PA COD PAN DU BSGOM MO, ,RIM
PA GZHAN YANG DBANG DANG DGUG PA LA 'DOD PA'I MED MAR PO ME'I
DKYIL 'KHOR LA GNAS PA, GOS DMAR POS BRGYAN PA,

KHAndA RO HA COD PAN LA GNAS PA, KHYAD PAR DU G-YAS G-YON NA
LCAGS KYU DANG ZHAGS PA 'DZIN PA, GZHAN NI SNGA MA BZHIN NO,
,GSAD PA LA RLUNG GI DKYIL 'KHOR LA GNAS PA MDOG NAG PO 'JIGS PA
SPYAN ZLUM PO H'Um GI SA BON LAS SKYES PA GOS DANG RGYAN NAG PO
MI RUS KYI PHRENG BAS

BRGYAN PA, ZLA PHYED LTA BUR 'BAR BA'I DBU SKRA GYEN DU BRDZES
PA, GZUGS CAN MA'I COD PAN CAN, ,G-YAS NA RAL GRI 'DZIN PA, 'JIGS
BYED CHEN PO NAG PO 'BAR BA LAS BYA RGOD DANG KHRA LA SOGS PAS,
NAM MKHA' KHYAB PAR BKUG STE, GANG DANG GANG BYAS PA DE ZOS PAR
BSGOM

MO; ,RLUNG GI MES NI GSAD PA LA SOGS PA'I LAS BYA'O, ,ME LHA'I
MTSAN NYID DO, ,DE LA ZHI BA LA NI 'O MA CAN GYI SHING LAS BYUNG
BA'I ME'AM, RGYUN BZHAG GI ME'AM, BRAM ZE THA MA'I MES BYA'O,
,RGYAS PA LA NI RGYAL PO DANG, BLON PO DANG, DGON PA DANG, RGYAL
RIGS KYI KHYIM

NAS BYUNG BA'I MES BYA'O, ,DBANG LA NI SMAD 'TSONG MA DANG, RJE'U
RIGS KYI KHYIM NAS BYUNG BA'I MES BYA'O, ,DGUG PA LA NI GAR MKHAN
DANG, ROL MO PA DANG, LAM DU BUS PA'I MES BYA'O, ,GSOD PA LA NI
RDO LAS BYUNG BA'I ME'AM, GDOL BA'I KHYIM NAS BYUNG BA'I MES
BYA'O, ,

THAMS CAD KYANG DUR KHROD KYI ME DANG, DUR KHROD KYI SOL BAR LDAN
PAR BYA'O, ,ME'I MTSAN NYID DO, ,DE NAS MCHOD YON SNOD GNYIS NI,
,MA CHAG SDUG CING MDZES PA LA, CHANG NGAM YANG NA SBYAR BA'I
CHANG, ,ME TOG LDAN PAS DGANG BAR BYA, ,DE LA BDUD RTZI LNGA PO
YIS, ,GNYIS KA

YANG NI BLUG PAR BYA, ,YE GE BDUN PA GCIG BU DANG, ,GNYIS PA GNOD
MDZES RGYAL PO DAG ,GCIG NI BRGYA RTZA BRGYAD PA STE, ,GNYIS PA
DAG NI BZHI CHA YIN, ,GNAS LA LEGS PAR BZHAG NAS SU, ,GOS KYIS
BKAB STE MCHOD PAR BYA, ,MCHOD YON GYI SNOD KYI CHO GA'O, ,SBYIN

@295B SREG YO BYAD THAMS CAD KUN, ,BDAG GI G-YAS SU DGOD PAR BYA,
,RDO RJE DE BZHIN DRIL BU DANG, ,MCHOD YON SNOD NI G-YON DU GZHAG
,DGANG GZAR DANG NI BLUGS GZAR DANG, ,MAR NI MDUN DU GZHAG PAR
BYA, ,THAMS CAD KYANG NI BSANGS NAS GZHAG ,'DI NI RDZAS GZHAG
PA'O, ,

DE NAS PHYI ROL GYI ME BLANGS LA, GNOD MDZES KYI RGYAL PO'I GSANG
SNGAGS KYIS KU SHA BLANGS TE, ,DE'I CHUS LAN GSUM BSANGS LA,
RTZVA SKAM PO GTZANG MA DANG BCAS PAS DAG PAR BYAS TE, BDUD RTZI
LNGAS BSRES TE THAB KHUNG DU BZHAG STE, AOm SHR'I HE RU KA MA H'A
BADZRA DZVA LA H'Um H'Um,

GSANG SNGAGS 'DI DANG BCAS PAR RLUNG G-YAB KYIS G-YAB STE THAB TU
ME SBAR RO, ,DE'I DBUS SU DAM TSIG SEMS DPA'I ME SNGAR BSHAD PA'I
RNAM PAR BSAMS TE, YE SHES SEMS DPA'I ME SNGAGS DANG BCAS PA'I
PHYAG RGYA 'DIS SPYAN DRANGS TE, LAG PA G-YAS PA MI 'JIGS PAR

BYAS LA, MTHE BONG SRIN LAG GI TSIGS LA BKUG PA'I THABS KYIS
SPYAN DRANG NGO, ,AE HYE HI MA H'A BH'U TA DE BA Ri shI DVI DZA
SATVA MA GRi HI TVA YU DHAm MA H'A RASMI AA SMINSANNI HI TO BHA
BA, AOm HE RU KA MA H'A BADZRA P'A BA KA ,AAGNA YE MA MA SH'ANTIm
KU RU SV'A H'A, ZHI BA'I'O, ,AOm HE RU KA MA H'A BADZRA MA
HENDRA, AAGNA YE

MA MA PUshtIm KU RU BOO shA tAA RGYAS PA'I'O, ,AOm HE RU KA MA H'A
BADZRA K'A MA AAGNA YE MA MA A'A MU KAm BA SHIm KU RU HO, ,DBANG
GI'O, ,AOm HE RU KA MA H'A BADZRA KRO DHA AAGNA YE DZA HI KRO DHA
YA H'Um AA MU KAm M'A RA YA H'Um PHAt, MNGON SPYOD KYI'O, ,ME LHA
'ONGS PA DANG MTHER 'THUNG DANG NYE REG BYAS TE BKUG LA DAM

TSIG GI ME LHA LA GZHUG GO, ,DE NAS MCHOD YON GYI SNONG BLANGS LA
BDUD RTZI LNGA DANG BSRES TE THUGS KA NAS ZHABS BSIL DBUL LO,
,AOm SHR'I HE RU KA MA H'A BADZRA PRA W'A RA SATK'A RAm PRA
T'ITZTSA SV'A H'A, DE NAS LAG PA GNYIS KYIS LAN GSUM AARGHA 'DI
DBUL TE, AOm MA H'A MA MA YA TAD

MA GRiHNA SIDDHIMME PRA YATZTSA SV'A H'A, SPYAN DRANG BA'I CHO
GA'O, ,DE NAS 'KHOR LO GSUM BYIN GYIS BRLAB PAR BYA STE, AOm A'A:
H'Um MGO BO DANG MGRIN PA DANG SNYING GA RNAMS SU'O, ,DE NAS YAN
LAG DRUG TU DGOD PAR BYA'O, ,DE NAS RDO RJE SEMS MA LA SOGS PAS
YID KYIS DBANG

@296A *, ,BSKUR RO, ,L'A SYA LA SOGS PA BRGYUD KYIS YANG DAG PAR
MCHOD DE, DAR DPYANGS DANG PHRENG BA LA SOGS PA BCINGS TE GO
BSKON NO, ,DE NAS ME LONG DANG SMAN LA SOGS PA KHRUS KYI YO BYAD
DANG, DRIL BU DKROL ZHING SPOS DANG RDZAS SNGA MA DANG BCAS PA LA
YI GE BRGYA PA

BZLAS TE KHRUS BYA'O, ,YI GE BRGYA PA 'DI DAG STE, AOm HE RU KA
BADZRA SA MA YA MA NU P'A LA YA ZHES BYA BA LA SOGS PA'O, ,DE NAS
MKHA' 'GRO MA LA SOGS PA BZHI'I GSANG SNGAGS DANG, YI GE NYI SHU
RTZA GNYIS KYI GSANG SNGAGS KYIS BTAB PA'I BUM PA LNGAS DBANG
BSKUR RO, ,ZHI BA

LA NI MKHA' 'GRO MA'I GZUGS CAN RNAM PAR SNANG MDZAD DBU RGYAN DU
BSAM MO, ,RGYAS PA LA NI L'A MA'I TSUL CAN RIN CHEN 'BYUNG LDAN
DBU RGYAN DU BSAM MO, ,DBANG LA NI DUM SKYES MA'I TSUL CAN SNANG
BA MTHA' YAS DBU RGYAN DU BSAM MO, ,GSANG PA LA NI GZUGS CAN MA'I
TSUL

CAN DON YOD GRUB PA DBU RGYAN DU BSAM MO, ,ME LHA'I ZHAL DANG
DGANG GZAR GYI KHA LA RANG GI BDAG PO'I SA BON GYI YI GE DGOD DO,
,DE NAS AOm d'A KI N'I DZI NI DZI KA SV'A H'A, 'DIS MAR LA MNGON
BAR BSNGAGS TE, DE BZHIN DU RGYAS PA LA YANG L'A MA DANG RIN CHEN
'BYUNG LDAN LA SOGS

PA'I SNGAGS KYIS GDAB BO, ,DE LTAR ME 'BAR BAR SHES NAS THOG MAR
BLUGS GZAR GYIS DGANG BLUGS GSUM, AOm SHR'I HE RU KA DZVA LA DZVA
LA H'Um SNGAGS 'DI DANG BCAS PAR DBUL LO, ,DE NAS ME 'BAR BA DANG
MDOG DANG SGRA LA SOGS PA LAS BGEGS MED PAR SHES NAS,

BGEGS THAMS CAD BCING BAR BYA BA'I PHYIR PHYOGS BZHI NAS KU SHA
DGRAM MO, ,AOm AI ME KU SHA SHU BHA DIB BYA SU RA BRAHMA PA BI
TA, TRI NA RATNA TRA YA RA TA HI DHI PRi THI BI DZA GARBHA, AA
BIGHNAm MA MA SH'ANTIm KU RU BANTU SV'A H'A, 'DI LTA BU'I RIM PAS
RTZA BA DANG BCAS PAR PHYUNG STE, MDOG LJANG GU'I

MTSAN NYID DANG LDAN PA ZHI BA DANG RGYAS PA LA SBYOR RO, ,GZHAN
RNAMS LA NI MNYAM PAR GCAD PAR BYA'O, ,ME'I RIM PA NI SHAR NI
SHAR GYI MDUN NAS TE, LHO NI LHO'I MDUN NAS SO, ,NUB NI NUB KYI
MDUN NAS SO, ,BYANG NI BYANG GI MDUN NAS SO, ,ME THAB KYI SA
PHYOGS KUN DU

@296B ZHAL BZHI PA'I SNGAGS KYIS MCHOD YON GYI SNOD LA BSNGAGS TE
BSANG NGO, ,DE NAS ZHAL BZHI PA'I SNGAGS SAM, ,KHAndA RO HA'I
GSANG SNGAGS GANG YANG RUNG BAS MDA' DANG TSON SKUD LA BTAB STE,
MDA' BZHI PHYOGS MTSAMS SU BTZUGS LA SNA LNGA'I SKUD PAS YONGS SU
BSKOR NA RDO

RJE'I BCING BA BYAS PAR 'GYUR RO, ,KU SHA LA SOGS PA DGRAM PA'I
CHO GA'O, ,DE NAS ME'I LAS DANG RJES SU MTHUN PAR DNGUL GYI SNOD
DAM, PADMA'I SNOD GANG YANG RUNG BA MDUN DU BSAMS TE, YANG MCHOD
YON DANG ZHABS BSIL DANG, 'THOR 'THUNG BYIN LA DGAD BLUGS DBUL
LO, ,DE LA

RIM PA NI 'DI YIN TE, PUS MO GNYIS KYI NANG DU LAG PA BZHAG STE,
LAG PA G-YAS PA RDO RJE KHU TSUR GYIS DGANG GZAR BLANGS LA, MTHE
BONG DANG MTHE'U CHUNG BRTAN PAR BZUNG STE, SOR MO LHAG MA RNAMS
YU BA'I STENG DU BZHAG LA MAR GYIS YANGS SU BKANG BA'I DGANG
BLUGS BDUN

NAM GSUM MAM GCIG ME LHA'I SNGAGS KYIS ME LHA'I ZHAL DU DBUL LO,
,AOm HE RU KA AAGNA YE AA MU KA SYA SH'ANTIm KU RU SV'A H'A, DE
BZHIN DU THAMS CAD LA YANG SBYAR RO, ,DE NAS BSREG PA'I RIM PA
BLTA BAR BYA STE, DANG POR DGANG BLUGS DBUL, DE NAS YAM SHING NI
'OD KYI DKYIL 'KHOR

DU'O, ,MAR NI ZHAL DU'O, ,DE NAS TIL DANG 'BRAS CHAN DANG, ZHO NI
PHYAG TU'O, ,DE NAS KU SHA DANG D'UR BA'I MYU GU NI SPYI GTZUG
LA'O, ,DE NAS NAS DANG GRO DANG 'BRAS DANG MON SRAN GRE'U RNAMS
NI ZHAL LA'O, ,DE BZHIN DU ZHI BA'I RDZAS LA SOGS PA RNAMS KYANG
DE BZHIN NO, ,DRI NI THUGS KAR RO, ,

ME TOG NI DBU LA'O, ,BDUG SPOS NI 'OD 'BAR BA LA'O, ,ZHABS BSIL
NI ZHABS LA'O, ,MCHOD YON DANG 'THOR 'THUNG NI PHYAG LA'O, ,MAR
ME NI MDUN DU STE, DE DAG NI RIM PA'O, ,DE NAS SDIG PA BSREG PA'I
PHYIR DANG POR TIL GYI SBYIN SREG BYA STE, AOm SARBA P'A PAm DA
HA NA BADZR'A YA

SV'A H'A, DE NAS RDZAS THAMS CAD GSANG SNGAGS GCIG GIS BYA'O,
,AOm BADZRA AA NA LA MA H'A BH'U TA DZVA LA YA SARBBA BHISMAm KU
RU SARBBA BIGHN'Am H'Um PHAt, AA MO KA SYA SH'ANTIm KU RU SV'A
H'A, YANG NA AOm HE RU K'A YA BID MA HE BIDY'A R'A DZ'A YA DHI MA
HE TAN NO B'I RA PA RA DZO TA YA YA H'Um, AA MO KA SYA SH'ANTIm
KU RU SV'A

@297A *, ,H'A, YANG NA RGYUD GZHAN LAS BSHAD PA SO SO'I SPYI'I
GSANG SNGAGS KYANG RUNG NGO, ,AOm BADZRA AADZNY'A YA SV'A H'A,
YAM SHING GI'O, ,AOm AA GNA YE SV'A H'A, MAR GYI'O, ,AOm SARBA
P'A PAm DA HA NA BADZR'A YA SV'A H'A, ZHES BYA BA DANG, P'A PAm
DA HA NA SV'A H'A, TIL DANG YUNGS KAR RNAMS

KYI'O, ,AOm SARBBA SAm PA DE SV'A H'A, ZHO DANG ZAN GYI'O, ,AOm
AA PRA TI HA TA BADZR'A YA SV'A H'A, KU SHA'I'O, ,AOm BADZRA A'A
YU: shE SV'A H'A, D'UR BA'I MYU GU'I'O, ,AOm MA H'A BE G'A YA
SV'A H'A, NAS KYI'O, ,AOm BADZRA GHASMA RE SV'A H'A, GRO'I'O,
,AOm BADZRA BI DZA Y'A YA SV'A H'A, 'BRU'I'O, ,AOm MA H'A BA L'A
YA

SV'A H'A, MA SHA'I'O, ,AOm BADZRA PUshtA YE SV'A H'A, 'BRAS MA
GRUGS PA'I'O, ,AOm MA H'A SHR'I BHA YA BHA YE SV'A H'A, STAR KA
DANG, BLA GOR ZHO SHA DANG, DZ'A TI PHA LA RNAMS KYI'O, ,ZHU BA'I
RDZAS LHAG MA RNAMS KYI NI ME'I RANG GI GSANG SNGAGS RNAMS KYIS
SBYIN SREG BYA'O, ,AU DUMW'A RA'I SHING GI

YAL GA LA SOGS PA LHAG MA RNAMS LA NI, AOm LA SOGS PA NAS RANG GI
MING DANG MTHAR SV'A H'A BCAS PA'I RIM PAS SBYIN SREG BYA'O,
,RDZAS THAMS CAD LA BDUD RTZI LNGA DANG BSRES TE, SBYIN SREG
BYA'O, ,DE NAS ME LA 'THOR 'THUNG DANG, BSANG GTOR LA SOGS PA BYA
STE, YE SHES KYI ME

LHA SPYAN DRANGS LA, SNYING GA NAS YI GE H'Um GI 'OD ZER GYIS
BSKUL NAS NAM MKHA' LAS BKUG STE, LAS MA LUS PA'I GZHI 'JIG RTEN
LAS 'DAS PA'I YE SHES KYI ME LHA JI SKAD BSHAD PA'I LAS KYI RGYAN
DANG, NA BZA' DANG, JI SKAD BSHAD PA'I MDOG DANG, PHYAG JI LTAR
GNAS PA'I

DPAL KHRAG 'THUNG GI GZUGS BYON PA DANG, DE'I THUGS KAR YE SHES
SEMS DPA'I SA BON GYI 'OD ZER RNAMS DANG, RANG GI DAM TSIG GI
PHYAG RGYAS YE SHES SEMS DPA' SPYAN DRANG NGO, ,'KHYUD PA'I PHYAG
RGYA BCINGS LA, AOm SHR'I BADZRA HE RU KA AE HYE HI BHA GA B'AN,
AI HA B'AKYA SA MA YE MA TZA PANYDZA AI

MRi TA AARGHAm SAm PRA T'ITZTSA SVA BU TZAm BI TRA SI TA ME, 'DIS
THAB KHUNG G-YAS KYI DRUNG DU BLTAS TE, AOm SHR'I BADZRA HE HE RU
RU KAm H'Um H'Um PHAt d'A KI N'I DZ'A LA SAm BA RA SV'A H'A,
ZHABS BSIL DANG MCHOD YON DANG, 'THOR 'THUNG DANG, LHA BSHOS
DANG, L'A SYE LA SOGS PAS YANG DAG PAR MCHOD DE, RTZA

@297B BA'I SNGAGS BRGYAD KYIS BSTOD DO, ,RDO RJE BCINGS LA LCAGS
KYU DANG ZHAGS PA DANG, LCAGS SGROG DANG, DRIL BU RNAMS KYIS DGUG
PA DANG, GZHUG PA DANG BCING BA DANG, DBANG DU BYA'O, ,DRi SHYA
DZA: H'Um BAm HO: SA MA YA STVAm SA MA YA HO 'DIS ME LHA'I DAM
TSIG SEMS DPA'I ZHAL DU THAMS CAD

KYI BDAG NYID RAB TU GZHUG GO, ,DE LTAR SNGA MA BZHIN DU ME LONG
GI THOG TU KHRUS BYAS LA DBANG LNGA GSOL TE, DAR DPYANGS DANG,
PHRENG BA BCINGS TE, YE SHES SEMS DPA' RANG GI THUGS KAR MTSAN
MA'I DBUS SU RANG GI ZLA TSES KYI YI GE LA DKYIL 'KHOR MA LUS PA
DRUG CU RTZA GNYIS KYI LHA'I RANG

BZHIN MTHONG BA LA YANG MCHOD YON PHUL TE, SNGA MA BZHIN DU SBYIN
SREG GI YO BYAD THAMS CAD BSANGS TE, DE NAS DGANG GZAR BLANGS LA
JI TZAM NUS PA'I DGANG BLUGS ME LHA'I ZHAL DU DBUL LO, ,DE BZHIN
DU BLUGS GZAR GYIS STONG NGAM, BRGYA RTZA BRGYAD DAM, PHYED DAM,
BZHI CHA YANG RUNG

BSREG GO, ,DE NAS YANG DGANG BLUGS GSUM DBUL TE, 'DI LTAR DKYIL
'KHOR MA LUS PA KUN LA BCU CHA'I SBYIN SREG BYA'O, ,THAMS CAD LA
DGANG BLUGS DANG SPOS DANG, DRIL BU'I SGRA DANG YI GE BRGYA PA
GSUM MAM GCIG BZLAS TE, ME TOG LA SOGS PA DAG PA DBUL LO, ,

SBYIN SREG GI YO BYAD THAMS CAD KYIS SNGA MA BZHIN DU SBYIN SREG
BYA'O, ,DBYANGS SKYONG GI GSANG SNGAGS SAM YI GE BDUN PA'AM, RDO
RJE PHAG MO'I NYE BA'I SNYING PO'I GSANG SNGAGS GANG YANG RUNG BA
LAS 'DI ZHES BYA BA SH'ANTIm KU RU SV'A H'A, ZHES BYA BA MTHAR
GDAGS SO, ,RGYAS PA'I MTHAR NI

PUshtI BKU RU, BOO shA tA DBANG GI MTHAR RO, ,GSAD PA'I MTHAR PHAt,
YANG DRI ZHIM PO LAS BYUNG BA CI YANG RUNG STE, THAMS CAD BDAG
GIS KHA ZAS LA SOGS PA 'BYOR PA'I DON DU SBYIN SREG BYA'O, ,DE
LTAR MNGON PAR 'DOD PA'I SBYIN SREG BYAS LA DNGOS GRUB KYI PHYIR,
RGYUD LAS BSHAD

PA'I RDZAS RNAMS KYIS SBYIN SREG BYA'O, ,BA LANG SHA DANG RTA SHA
DANG, SHVA NA'I SHA DANG KHYIM BYA DAG ,DKYIL 'KHOR GRU GSUM BYAS
NAS NI, ,SANGS RGYAS NYID KYANG NGES PAR 'JIG ,PHYIR BZLOG PHRENG
BA'I GSANG SNGAGS KYIS, ,ZHI BA LA SOGS LAS RNAMS BYA, ,RDO RJE
PHAG MO'I SNGAGS GNYIS

@298A *, ,KYIS, ,DGUG PA LA SOGS BYA BA YIN, ,DE NAS JI LTAR 'DOD
PA'I SBYIN SREG BYAS PA'I MTHAR AOm HR'I: HA HA H'Um H'Um PHAt,
NYE BA'I SNYING PO 'DI GSUM MAM, BDUN NAM NYI SHU RTZA GCIG MAR
GYI SREG BLUGS KYIS SBAR LA, MCHOD YON DANG ZHABS BSIL DANG,
'THOR

'THUNG DANG, DRIL BU'I ROL MO SNGA MA BZHIN DU DBUL LO, ,DGANG
BLUGS KYI MTHAR BDE LEGS DANG ROL MO DANG, BKRA SHIS PA'I TSIGS
SU BCAD PA DBUL LO, ,DE NAS BSTOD PA BYA STE, MNGON PAR 'DOD PA'I
DNGOS GRUB GSOL LA, BZOD PAR GSOL LO, ,RDO RJE BCING BA'I PHYAG
RGYA BCINGS

LA, AOm HE RU KA MU: 'DIS STENG DU DGROL TE, AOm KHYED KYIS SEMS
CAN DON KUN MDZAD, ,CES PA LA SOGS PA BRJOD DO, ,DE NAS AOm KHA
KHA KH'A HI ZHES BYA BA'I GSANG SNGAGS KYIS NYA DANG SHA DANG,
CHANG DANG, ZAN DRON LA SOGS PAS YONGS SU GANG BA'I GTOR MA BYIN
NO, ,ME'I DBUS NAS YE SHES

SEMS DPA' CHOS KYI DBYINGS SU GYUR TE GSHEGS SU GSOL LO, ,DE NAS
ME LA MCHOD YON LA SOGS PA PHUL TE, SBYIN SREG GI YO BYAD LHAG MA
RNAMS KYANG SBYIN SREG BYA'O, ,SREG BLUGS KYI MTHAR BSGRUB BYA
BZUNG LA DGANG BLUGS DBUL LO, ,MCHOD YON ZHABS BSIL DANG BSANG

GTOR YANG BYA, SGRUB PA PO MNGON PAR 'DOD PA'I DNGOS GRUB KYANG
GSOL TE, AOm AAGNA YE YA HI YA HI, SARBBAm RTZE KHE PA RA AA THAm
TZAS TI DHA MA GA TZA HA PHYAG BYUG CES BYA'O, ,SPYAN DRANG BA'I
PHYAG RGYA LAS MTHE BONG PHYIR BSKYED PA'I TSUL GYIS SPRUL PA'I
ME 'BAR BA'I GZUGS CAN DU BLTA BA DE

GSHEGS SU GSOL TE, RANG GI LHA'I NGA RGYAL DANG LDAN PAS PHYOGS
SKYONG RNAMS LA GTOR MA SBYIN NO, ,RJE BTZUN GYI YI GE BRGYA BA
YANG LAN BDUN GYI BAR DU BZLAS BRJOD BYA'O, ,AOm BADZRA K'I LI
K'I L'A YA, ZHES BYA BAS PHYOGS KYI PHUR BU DANG, MDA' RNAMS
PHYUNG LA, LAS THAMS

CAD PA'I CHU 'O MA DANG BCAS PA KHAndA RO HA'I RIGS SNGAGS KYIS
BTAB STE, KHRUS BYAS LA GZHAG GO, ,DE NAS LAN GSUM BSKOR BA BYAS
TE, GLU DANG GAR LA SOGS PA MDUN DU BYA ZHING JI LTAR BDE BAR
GNAS PAR BYA'O,, ,,DPAL SDOM RNAL 'BYOR MA RGYUD LAS, ,

@298B SBYIN SREG RIM PA PHYUNG BA 'DIS, ,RNAL 'BYOR BA NI RTAG
DGA' BA'I, ,DNGOS GRUB MYUR DU GRUB PAR SHOG ,DPAL HE RU KA'I
MING GI RGYUD LAS, DPAL BDE MCHOG 'KHOR LO'I SBYIN SREG GI CHO GA
GRUB PA'I SLOB DPON CHEN PO NAG PO ZHABS KYIS MDZAD PA RDZOGS
SO,, ,,RGYA GAR GYI

MKHAN PO DHARMMA BHA DRA DANG, ZHU CHEN GYI LO TZ'A BA DGE SLONG
RIG PA GZHON NUS BSGYUR CING ZHUS TE GTAN LA PHAB BA'O, ,