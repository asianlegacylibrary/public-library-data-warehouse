@69B #, ,RGYA GAR SKAD DU, KRishnA YA M'A RI MU KHA shA tA TZAKRA
S'ADHA N'A MA, BOD SKAD DU, GSHIN RJE GSHED NAG PO GDONG DRUG
PA'I 'KHOR LO'I SGRUB THABS ZHES BYA BA, BCOM LDAN 'DAS RDO RJE
'CHANG LA PHYAG 'TSAL LO, ,BLA MA BCOM LDAN MI BSKYOD LA, ,GUS PA
YIS NI BTUD

BYAS TE, ,THAR PA THOB PAR BYA BA'I PHYIR, ,DE YI SGRUB THABS BRI
BAR BYA, ,DE LA DANG POR SGRUB PA NI, ,BYANG CHUB SEMS LA GZHOL
BA DANG, ,GTONG ZHING THOS PA'I KHENGS PA MED, ,LE LO MED CING
KHRO BA MED, ,SER SNA MED CING G-YO YANG MED, ,SGYU SPANGS SHES
RAB GSAL BA DANG, ,GCIG TU

THEG PA CHEN GZHOL BAS, ,CHU 'GRAM CHEN PO BAS MTHA' DANG, ,DUR
KHROD SHING DRUNG DGON PA DANG, ,DGON PA'I YUL DANG MA MO'I
KHYIM, ,DER NI MGON PO'I 'DI 'BAD LA, ,GZHAN DU BSGRUBS KYANG 'DI
MI 'GRUB, ,BDE STAN LA 'DUG DANG SNYING GAR, ,AA LAS NYI MA DE
STENG H'Um, ,DE STENG 'OD 'PHROS BLA MA DANG, ,

RDZOGS PA'I SANGS RGYAS BKUG BYA STE, ,PHYAG 'TSAL BA DANG MCHOD
PA DANG, ,BSHAGS DANG BSNGO BA'I BAR DU BYA, ,BYAMS DANG SNYING
RJE DGA' BTANG SNYOMS, ,TSAD MED PA YI RIM PA YIS, ,SEMS CAN
RNAMS LA PHAN BTAGS TE, ,BRTAN DANG G-YO BA'I DNGOS PO RNAMS,
,YOD MIN MED MIN GNYIS

KA MIN, ,GNYIS KA MED MIN BA YANG MIN, ,SPROS BRAL NGO BO MED PA
BSGOM, ,SH'U N+YA T'A DZNY'A NA BADZRA SVA BH'A BA A'ATMA
KO&HAm, RANG NYID DE LTAR GNAS PA YIS, ,RAm LAS NYI MA BSGOM
BYA STE, ,DE STENG H'Um LAS RDO RJE NI, ,KUN DU RTZE LNGA'I RANG
BZHIN TE, ,DE DBUS H'Um LAS RDO RJE NI, ,KUN DU 'PHROS PAS BGEGS
BSKRAD DE, ,

RAB GUR DANG SA GZHI DAG ,DE YI 'GO TU NGES PAR BSGOM, ,SAM DANG
RDO RJE RIM PA YIS, ,GRU GSUM GYEN BSGRENG DKAR PO NI, ,SHIN DU
GSAL BAR BDAG GIS DMIGS, ,LAm LAS SA YI DKYIL 'KHOR NI, ,LJANG
SER GRU BZHI BSAM PAR BYA, ,BAm LAS BYUNG BA CHU YIN TE, ,DKAR PO
ZLUM PO BSAM

BAR BYA; ,RAm LAS BYUNG BA ME'I DKYIL 'KHOR, ,GRU GSUM DMAR PO
BSAM PAR BYA, ,YAm LAS BYUNG BA'I RLUNG DKYIL 'KHOR, ,SNGON PO
GZHU YI DBYIBS CAN LA, ,BA DAN LDAN PAR NGES PAR BSAM, ,BH'Um
BYUNG 'KHOR LO RTZIBS BCU GNYIS, ,LTE BAR BH'Um LAS GZHAL YAS
KHANG, ,SGO BZHI RTA BABS MU KHYUD DANG,,

@70A *, ,DRA BA DRA PHYED KYIS SPRAS PA, ,PHO BRANG 'KHOR LO
RTZIBS BRGYAD PA, ,RDO RJE PHRENG BAS RAB TU BSKOR, ,RTZIG PA
LNGA DANG YANG DAG LDAN, ,PADMA NYI MA'I GDAN LDAN BSGOM, ,LTE
BA'I GDAN STENG BSAM BYA BA, ,KA SOGS SPANGS BA'I A'A LI NI, ,BCU
DRUG YI GE PHRAG GNYIS TE, ,'KHOR LO

SOGS PA'I SA BON YIN, ,ZLA BA DE DAG SUM CU GNYIS, ,AA SOGS
SPANGS PA'I K'A LI STE, ,BCU BDUN GNYIS PO DE STENG DU, ,YA SOGS
SPANGS PA MIN PA NYID, ,GSUM PA'I GSUM DANG BZHI BA NYID, ,BCU
PHRAG BZHI STE DE PHRAG GNYIS, ,SEN MO ZANG SOGS SA BON TE, ,NYI
MAR RNAMS GRAGS

DE DBUS GSUM, ,H'Um DANG YA YI RANG BZHIN LAS, ,RDO RJE THO SOGS
SO SOR RTOG ,THIM PAS NAN TAN YE SHES TE, ,CHOS KYI DBYINGS NYID
DAG PA STE, ,GSHIN DGRAR BDAG NYID 'DOD PA YIN, ,RGYAN GYI BYE
BRAG LUS LA GNAS, ,HR'I:ZHES BRJOD PAS BCOM LDAN 'DAS, ,RTZIBS
BRGYAD DBUS KYI LTE

BA LA; ,BDAG NYID PHYAG DANG ZHAL RNAMS NI, ,DRUG DRUG LDAN PAR
GYUR PAR BSGOM, ,ZHABS KYANG DE DAG 'DRA BA STE, ,G-YAS KYI DANG
PO'I PHYAG NA NI, ,RDO RJE THO BA G-YAS PA GNYIS, ,RAL GRI DE
BZHIN G-YON GNYIS KYANG, ,DANG POR ZHAGS PA SDIGS MDZUB LDAN,
,GNYIS PAR GTUN SHING LEGS PAR

'DZIN, ,RDO RJE DRIL BU THA MAS BSNAMS, ,STENG ZHAL NAG PO RAB TU
'JIGS, ,ZHABS GNYIS RDO RJE SKYIL KRUNG STE, ,BRKYANG BSKUM GAR
GYIS ZHABS BZHIR GNAS, ,STAG LPAGS KYIS NI SMAD DKRIS SHING, ,SIm
HAS SE RAL RAL PA NI, ,GYEN BSGRENG BSDUS TE SPYI BOR YANG, ,THOD
PA'I PHRENG BAS RNAM PAR

BCINGS, ,'OD DANG KHRO BO 'CHOL BA STE, ,LAG CHA SNA TSOGS MTSAN
DANG LDAN, ,ZHAL BZHAD HR'I:shtRi:'I SGAR SGROGS SHING, ,RO LANGS
MA LA RAB TU 'KHYUD, ,MA HE GSHIN RJE KHYO SHUG MNAN, ,LAG NGAR
GNYIS NI BSNOL BYAS LA, ,MDZUB GNYIS LCAGS KYU'I TSUL BYAS TE,
,SE GOL BRDAB CING BSDU

BAR BYA, ,AOm BADZRA SA M'A DZA:DZA:MCHOD YON ZHABS BSIL DBUL BAR
BYA, ,AOm AARGHAm PRA T'ITZTSA SV'A H'A, PRA BA RA SATK'A RA PRA
T'ITZTSA SV'A H'A, LCAGS KYU LA SOGS RNAM BZHI YIS, ,NGES PAR
DGUG PA LA SOGS BYA, ,AOm BADZRA AAm KU SHA DZA:AOm BADZRA P'A
SHA H'Um, AOm BADZRA SPO tA BAm, AOm BADZRA A'A BE SHA HO:, LCAGS

@70B KYU KHA DOG DKAR PO LA, ,PHYAG G-YON DKUR BRTEN G-YAS
BRKYANG BZHUGS, ,G-YAS KYIS LCAGS KYU BSNAMS PA'O, ,ZHAGS PA KHA
DOG SNGON PO LA, ,PHYAG G-YON DKUR BRTEN G-YAS ZHAGS PA, ,G-YON
BRKYANG STABS SU GNAS PA'O, ,LCAGS SGROG KHA DOG DMAR PO LA,
,PHYAG GNYIS KYIS NI

LCAGS SGROG BSNAMS, ,SA GA'I STABS SU BZHUGS PA'O, ,DRIL BU KHA
DOG LJANG GU LA, ,PHYAG G-YON DKUR BRTEN G-YAS DRIL BU, ,ZLUM
PO'I 'DUG STANGS KYIS NI BZHUGS, ,KHRO BO SGEG PA'I CHA LUGS
'DZIN, ,RGYAN KUN GYIS NI RAB TU BRGYAN, ,SHAR SGO LA SOGS RIM
BZHIN GNAS, ,LCE

STENG H'Um LAS RDO RJE NI, ,GNOD MDZES NAG PO BSGOM PAR BYA, ,RDO
RJE SEMS DPA' LA SOGS PA'I, ,PHYAG RGYAS DBANG BSKUR RIGS LNGAS
BRGYAN, ,RDO RJE BCINGS NAS GUNG MO BSGRENG, ,MYU GU LTAR BYAS
SEMS MA'I RGYA, ,SPYI BOR GZHAG PA SNGAGS BRJOD PAS, ,SPYI BOR
RDO RJE SEMS DPAS MTSAN,,

MTHE BONG SEMS DPA'I DKYIL MO KRUNG, ,MDZUB MO GUNG MO RTZE SBYAR
TE, ,MDZU BA MO'I GUNG MO'I TSIGS GNYIS LA, ,YID TZAM BCAG LA
LHAG PAR SBYAR, ,RNAM PAR SNANG MDZAD PHYAG RGYA STE, ,DPRAL
GZHAG RNAM SNANG GIS NI MTSAN, ,GUNG MO RIN CHEN GZUGS LTAR BYA,
,RIN CHEN RIGS KYI

PHYAG RGYA STE, ,RNA G-YAS STENG GZHAG RIN CHEN MTSAN, ,SOR MO
PADMA'I MYU GU LTAR, ,BYAS LA GUNG GNYIS RTZE SPRAD DE, ,YID TZAM
THUR DU GZHAG BYAS LA, ,CHOS KYI RDO RJE MA YI RGYA, ,LTAG PAR
BZHAG PAS SNANG MTHA' BYAS, ,RDO RJE THAL MO SBYAR BA LAS, ,MTHE
BONG GNYIS NI MNYAM POR SBYAR, ,GUNG

MO'I TSIGS NI GSUM PA YI, ,RGYAB TU MDZUB MO'I RTZE BZHAG LA,
,LAS KYI RDO RJE MA YI RGYA, ,RNA G-YON STENG GZHAG DON YOD GRUB,
,AOm DZI NA DZI KA, AOm RATNA DHRiKA, AOm A'A RO LiKA, AOm
PRADZNY'A DHRiKA, SHAR RTZIBS LA SOGS RNAMS BZHI LA, ,GTI MUG
SOGS TE BZHI PO YANG, ,DKAR DANG SER DANG

DMAR BA DANG, ,DE BZHIN BZHI BA LJANG GU STE, ,G-YAS KYI 'KHOR LO
RIN CHEN 'BAR, ,PADMA SNA TSOGS RDO RJE STE, ,G-YON GYIS DRIL BU
LEGS PAR 'DZIN, ,MIG SOGS BYIN GYIS BRLABS BYAS LA, ,GTI MUG RDO
RJE SOGS KYIS BSRUNG, ,DBANG SBUB STONG PA NYID BYA STE, ,SNYING
PO 'AM MING GI YI GE YIS, ,

@71A *, ,RIGS KYI PHYAG RGYA LDAN PA YI, ,SKU RNAMS NGES PAR
BSKYED PAS SO, ,LKOG MA DPRAL BA SNYING GA RU, ,SKU GSUNG THUGS
SU BSKYED PA LAS, ,SKU GSUNG THUGS KYI LHA RNAMS DAG ,RANG LUS
BCUG STE GNAS PA LAS, ,SNGAGS KYIS BYIN GYIS BRLAB PA NI, ,AOm
SARBA TA TH'A G'A TA K'A

YA BADZRA SVA BH'A BA A'ATMA KO&HAm, AOm SARBA TA TH'A GA TA B'A
KA BADZRA SVA BH'A BA A'ATMA KO&HAm, AOm BADZRA TA TH'A GA TA
TZITTA BADZRA SVA BH'A BA A'ATMA KO&HAm, SNYING GAR RANG 'DRA'I
YE SHES SEMS, ,DE YI THUGS KAR RDO RJE LA, ,H'Um GIS MTSAN PA'I
YI GES BSKOR, ,LAG GNYIS THAL MO NGES SBYAR TE, ,GUNG MO'I RTZE
MO'I

TSIGS GNYIS LA, ,MTHE BONG NGES PAR SBYAR BAR BYA, ,MDZUB MO
RGYAB RTZER SBYAR BA NI, ,'DI NI DAM TSIG PHYAG RGYA STE, ,SNYING
GA DPRAL BA LKOG MA DANG, ,DPRAL BA BYIN GYIS BRLAB PAR BYA, ,AOm
HR'IshtRi: WI KRi T'A NAN H'Um H'Um PHAt PHAt, AA DHI TI shthA
SVA M'Am, LO TZA NA H'Um, M'A MA K'I TRAm, PAndA RA HR'I, T'AR
AA,

MTSAMS SU LAm SOGS LAS SKYES PA, ,LHA MO BZHI PO NGES PAR BSAM,
,BDAG PO 'DRA STE SGEG NYAMS 'DZIN, ,ME MTSAMS SGEG MO DKAR MO
NI, ,SEMS DPA'I SKYIL KRUNG BRKYANG BAS BZHUGS, ,RDO RJE KHU TSUR
GNYIS DKUR BRTEN, ,G-YON DU YUD TZAM 'DUD PA'O, ,BDEN BRAL MTSAMS

SU KHA DOGS SER, ,YON TAN BRGYUS MA PHYAG NA BSNAMS, ,RLUNG GI
PHYOGS SU MDOG DKAR MO, ,GLU LEN PI WANG SGRENG PAR BYED, ,DBANG
LDAN MTSAMS SU KHA DOG LJANG, ,PHYAG GNYIS PHYOGS SU GAR BSGYUR
BA, ,GRVA RU BRTZEGS MA DH'U PPE NI, ,G-YON DU YUD TZAM 'DUD PA
LA, ,PUshPE GAR BYED KHA DOG

LJANG; ,D'I PE KHA DOG DMAR MO LA, ,LAG GNYIS GYEN BSGRENG MAR ME
DBUL, ,GANDHE KHA DOG LJANG GU LA, ,LAG GNYIS DRI NI BYUG PAR
BYED, ,PHYAG RGYA SNGAGS RNAMS BRJOD PAS SO, ,KHU TSUR DKU GNYIS
GZHAG PA DANG, ,DE BZHIN DPRAL BAR MYUG PA DANG, ,KHA NAS 'BYUNG
DANG GAR BYED BSKYED, ,

BDUG SPOS MYUG DANG ME TOG 'THOR, ,MTHE BONG BRKYANG STE RANG LUS
LA'AM, ,GZHAN LA MYUG TSUL GNAS PA NI, ,BRGYAD PO MCHOD PA'I LHA
MO DAG ,BSKYED DANG LEGS GNAS PHYAG RGYA YIN, ,L'A S+YA MA LE G'I
RTI NI RTI, AOm BADZRA DH'U PPE, AOm BADZRA PUshPE, AOm BADZRA
A'A LO KE ,AOm BADZRA GENDHE, BSTOD

@71B PA RNAMS KYIS YONGS SU BSTOD, ,BDUD RTZI JI BZHIN BYIN
BRLABS LA, ,LCE RLABS DBUS KYIS MYANG BAR BYA, ,RANG RANG SNGAGS
RNAMS BRJOD PAS SO, ,BDUG PA 'JIGS PA'I YI GE NI, ,BCU BZHI PA LA
DMIGS PA LAS, ,'KHOR BAR DMIGS PAR BYA BA LA'ANG, ,NYI MA'I DKYIL
NA DMIGS PA

LTAR; ,DMIGS TE MA YENGS 'JIGS PA MED, ,BZLAS PA NYID LA DE LTAR
BYA, ,BYE BA TSANG BAR BZLAS PA YIS, ,RAB 'BYAMS LAS LA MI 'GRUB
PA, ,MED DE THAMS CAD DE YIS 'GRUB, ,'BUM DANG SA YA BZLAS PAS
KYANG, ,PHRA MO'I LAS RNAMS 'GRUB PAR BYED, ,GZHAN DU MI 'GRO

SEMS KYIS NI, ,DE LTA'I TSUL DU BZLAS PA BYA, ,YUL GZHAN BLO NI
'GRO BA YIS, ,BSKAL PAR BZLAS KYANG 'BRAS MI 'BYIN, ,AOm HR'I:
shtRi: WI KRi T'A NA NA H'Um H'Um PHAt PHAt SV'A H'A, 'BYUNG PO
RNAMS DANG BCU BZHI PA, ,SPEL BAS GTOR MA SPYIN PAR BYA, ,HI HI
HI H'Um, PHEm PHEm PHEm SV'A H'A, 'GRO BA'I DON LA

'GRO BSAMS TE, ,MCHOD BSTOD BDUD RTZI MYANG BA BYA, ,DE NYID GSUM
MTHAR MU: LDAN PAS, ,RANG BZHIN GSHEGS SHING BSKYED PA BSDU,
,BZOD PAR GSOL DANG GSOL BA GDAB, ,BSNGO DANG SMON LAM GDAB PAR
BYA, ,GZHAN YANG BSGOM PAR BYA BA NYID, ,GANG GANG DBANG PO'I LAM

'GRO BA, ,DE YI NGO BOR BDAG GIS BLTA, ,BSAM GTAN MI BYED DE BLO
YI, ,KUN DU BLO YIS BSGOM PAR BYA, ,LDANG DANG NYAL DANG PHYI
KHRUS DANG, ,BZA' BA DAG LA BRTZON PAR BYA, ,BCAS DANG BRAL BA
MED MOD KYANG, ,BDAG DANG BLO DMAN DON DU BSDUS, ,'DI YI DGE BAS
'GRO BA RNAMS, ,

BCINGS PA RNAMS LAS GROL BAR SHOG ,DPAL GSHIN RJE GSHED NAG PO
GDONG DRUG PA'I 'KHOR LO'I SGRUB THABS MDOR BSDUS LA, SLO DPON DE
BA A'A KA RA TZANDRAS MDZAD PA RDZOGS SO,, ,,RGYA GAR GYI MKHAN
PO DE BA A'A KA RA TZANDRA DE NYID DANG, COG RO BANDE SHES RAB
BLA MAS

BSGYUR CING ZHUS TE GTAN LA PHAB PA,, 