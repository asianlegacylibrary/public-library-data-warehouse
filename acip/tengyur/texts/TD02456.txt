@128B *, ,RNAL 'BYOR BA'I RTOG PA'I GEGS
SEL BA ZHES BYA

BA, RJE BTZUN BLA MA RNAMS DANG, DPAL RDO RJE SEMS DPA' LA PHYAG
'TSAL LO, ,CI PHYIR ZHEN GANG GIS GANG LA GANG LTAR BSGOM, ,RTAGS
DANG YON TAN BAR CHAD GEGS SKYON BSAL, ,DE DAG SHES NA GOMS PAS
BYANG CHUB 'THOB, ,MA THOS MI SHES MI GRUB YANG NA 'GYANGS, ,DANG
PO CI

PHYIR BSGOM PA GZUNG 'DZIN GNYIS, ,MA SPANGS JI BZHIN MA BSGOMS
RNAL 'BYOR PAS, ,PHYAG 'TSAL MCHOD BSHAGS SBYIN PA MANG BYAS
KYANG, ,BSOD NAMS 'PHEL YANG YE SHES RDZOGS MI 'GYUR, ,GNYIS PA
GANG GIS RNAL 'BYOR DANG LDAN PA, ,THOS MANG BRTZON ZHING DAM
TSIG SDOM

GNAS SHING, ,MCHOD DANG SBYIN MOS BYANG CHUB SEMS LDAN PA, ,DE NI
THEG CHEN GSANG BA'I SNOD YIN BSGOM, ,GSUM PA GANG LA ZHE NA RANG
GI SEMS, ,JI BZHIN MA BCOS YE NAS RNAM DAG CING, ,SPROS BRAL YOD
MED RTAG CHAD MTHA' SPANGS PA, ,DE LA G-YENG BA MED PAR RTAG TU
GNAS, ,

BZHI PA GANG LTAR BSGOM PA BSGOM BYA DANG, ,BSGOM PA GNYIS MED
RANG GI NGO BO LA, ,CI YANG MED LA CIR YANG SNANG GSAL BAR,
,BYING RMUGS SPROS PA'I RTOG PA MED PAR BSGOM, ,LNGA PA DE RTAGS
RNAL 'BYOR BRTZON LDAN LA, ,DANG PO GNYID DANG 'DOD SRED CHUNG
BAR 'GYUR, ,DE NAS

RIM GYIS RMI LAM 'DOD LA SOGS, ,RTOG PA JI BZHIN CHO 'PHRUL GZUGS
KYANG STON, ,DRUG PA DE YI YON TAN BSAM BRJOD PA, ,MNGON SUM TSE
RING NAD RNAMS GSO BA DANG, ,BGEGS SEL LA SOGS YON TAN MANG PO
'BYUNG, ,DE BZHIN RIM GYIS BYANG CHUB LAM LA 'JUG ,BDUN PA

@129A *, ,BAR CHAD BGEGS NI RNAL 'BYOR BA, ,GNAS SBANG GNAS 'TSOL
GZHAN DU 'GRO 'DOD NA, ,GNOD SBYIN GZHAN DANG GZHAN DU 'GRO 'DOD
DE, ,RNAL 'BYOR SEMS LA ZHUGS NAS GNAS GZHAN 'PHEN, ,GA LTE RNAL
'BYOR BSGOM ZHING GNAS BZUNG BAS, ,SMRA BCAD PAR SKABS NANG DU
GZHAN 'JUG DANG,

PHYIR BYUNG KHENGS GRAGS 'DOD BRKAM ZAS NOR TSOL, ,YI DAGS 'DOD
SRED CAN GDON DE SEMS ZHUGS, ,GAL TE RNAL 'BYOR SEMS 'KHRUGS
'THAB 'DOD CING, ,'KHOR LA GSHE DANG GZHAN LA SPYOD BYED NA,
,'BYUNG PO'I BDAG PO YE BA SHO NA PA, ,SGRUB PA DE YI SNYING LA
ZHUGS

PA YIN, ,GAL TE RNAL 'BYOR 'PHRES SHING NYAL LA DGA', ,ZAS SKOM
SRED CING BZLAS LA MI BRTZON NA, ,LTO 'PHYE NYAL BRTZON SNYOM
BYED CES BYA BA, ,RNAL 'BYOR SEMS LA ZHUGS NAS GNAS PAR BYED,
,GAL TE RNAL 'BYOR RANG GI LONGS SPYOD RKYEN, ,YO BYAD SRUNG
ZHING

SO 'DZUGS SRUNG MA BSKO, ,GSOG PHYIR 'DOD TSOL GZHAN DU GTONG
'DOD NA, ,GNOD SBYIN NOR BSRUNG ZHES BYA SEMS LA ZHUGS, ,GAL TE
RNAL 'BYOR PHA MA SPUN TSOGS LA, ,CHAGS NAS SMON LAM RIM GROS
SRUNG BYED NA, ,LHAN CIG SKYES PA'I BAG CHAGS MA BYANG BAS, ,NYON

MONGS MA SBANGS BYANG CHUB RING BAR 'GYUR, ,GAL TE RNAL 'BYOR
GZA' SKAR 'JUG PHOD DANG, ,DUS DANG LO ZLA BZANG NGAN NA RTZI
BYED NA, ,DBYER MED MNYAM PA NYID DANG 'GAL BAS NA, ,BYANG CHUB
THOB PAR RAB TU DKA' BAR 'GYUR, ,GAL TE RNAL 'BYOR THOS MANG
RTOGS CHE ZHING, ,BSGOM

BRTZON BSNYEMS PAS BDAG BSTOD GZHAN SMOD NA, ,NYON MONGS MA
SPANGS NGA RGYAL 'PHEL 'GYUR BAS, ,PHYIR YANG LHUNG ZHING BYANG
CHUB RING BAR 'GYUR, ,GAL TE RNAL 'BYOR BDAG LA GZHAN DAG GIS,
,SNGON DANG DA LTAR MA 'ONGS GNOD BYED CES, ,ZHE SDANG SKYES NAS
RIG SDANG

GSOD GTONG NA, ,ZHE SDANG DBANG GIS BYANG CHUB RING BAR 'GYUR,
,GAL TE BDAG LA GZHAN GYI MCHOD BKUR ZHING, ,BSNGAGS PA MANG
BRJOD BSTOD LA SEMS DGA' NA, ,'GRO LA PHYOGS CHAR GYUR TE CHAGS
SEMS KYIS, ,BYANG CHUB LAM LA 'DIS KYANG RING BAR 'GYUR, ,GAL TE
RNAL

@129B 'BYOR 'KHOR MANG 'DU LONG DAG ,RGYAL PO LTA BUR MANG POR
BRTEN NA NI, ,KHENGS GRAGS YIN PAS BSGOM PA G-YENG BA'I RGYU,
,BYANG CHUB LAM LAS SHIN TU RING BAR 'GYUR, ,BRGYAD PA SKYON BSAL
THABS NI RNAL 'BYOR BA, ,SEMS LA BAR CHAD MTSAN MA DE BYUNG NA,
,'DI LTAR

BSAMS NAS MTSAN RTOG BSAL BAR BYA, ,CHOS SU CI SNANG SEMS LAS
GZHAN MED CING, ,SEMS KYI RANG BZHIN CHOS NYID NGO BO LA, ,BZANG
NGAN SBONG LEN 'DOD SRED BYAMS SDANG SOGS, ,RTOG DANG RTOG PA'I
DBANG GIS BGEGS BYUNG NA, ,SEMS LA BLTAS NA GANG YANG

MI SNANG BAS, ,SNANG MED SEMS RTOG MTSAN MA GA LA YOD, ,BDAG RTOG
MTSAN MAR SEMS LA BZUNG NYES PAS, ,RTOG PA THAMS CAD SPANGS SHING
RTOG MED GNAS, ,RTOG PA MED PA LA YANG GNAS PA MED, ,DE LTAR RING
DU GNAS NA RTOG BGEGS NI, ,MYUR BAR ZHIG NAS

JI BZHIN BSGOM PA LA, ,BAR CHAD SEMS KYI RTOG PA 'BYUNG MI 'GYUR,
,BYANG CHUB 'BRAS BU MYUR DU THOB PAR 'GYUR, ,RNAL 'BYOR BA'I
RTOG BA'I GEGS SEL BA ZHES BYA BA DNGOS GRUB BRNYES PA'I SLOB
DPON MKHAS PA CHEN PO SANGS RGYAS GSANG BA'I ZHAL SNGA NAS MDZAD
PA

RDZOGS SO,,