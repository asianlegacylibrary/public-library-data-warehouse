@334B `[?],
,CHOS KYI SBYIN PA'I BSNGO BA BZHUGS,

#, ,RKANG GNYIS MCHOG GYUR RGYAL BA SRAS BCAS DANG, ,CHAGS SDANG
BRAL BA'I DAM CHOS BDUD RTZI DANG, ,SDUG BSNGAL TSOGS BSAL DGE
'DUN TSOGS RNAMS LA, ,LUS DANG NGAG YID DANG BAS PHYAG BGYI'O,
,LUS KYI GUS BCAS BSTI STANG RAB BSGRUBS

TE; ,DAD SEMS 'DUN BCAS RTOG LDAN BSAL 'GYUR LA, ,YON TAN BSNGAGS
PA MTHA' YAS RAB BRJOD DE, ,MGON PO SRAS BCAS BDAG GIS RAB TU
BSTAN, ,ME TOG PHRENG BA SIL SNYAN MCHOG RNAMS DANG, ,BYUG PA
GDUGS DANG MAR ME BDUG SPOS RNAMS

SHIN TU DANG BA'I SEMS KYIS DBUL BAR BGYI, ,RIN CHEN NA BZA' RNAM
PA SNA TSOGS DANG, ,GDUGS DANG BLA RE PHO BRANG GDAN LA SOGS,
,KHYAD PAR CAN GYI RGYAN MCHOG THAMS CAD KUN, ,THABS MKHAS KUN
RDZOB BYANG CHUB SEMS YIN TE, ,'GRO BA'I DON DU

DAD PAS BDAG 'BUL GYIS, ,THUGS BRTZER DGONGS NAS 'DI DAG BZHES SU
GSOL, ,GNYIS MED MTHA' BRAL DON DAM BYANG CHUB SEMS, ,BSNGO DANG
BSNGO BYA NAM MKHA'I DBYINGS 'DRA YANG, ,SNGON SPYOD RGYAL SRAS
BSNGO MDZAD JI BZHIN DU, ,SHES RAB RTZAL

@335A *, ,GYIS BDAG GIS BSNGO BAR BGYI, ,PHYOGS DUS KUN GYI RGYAL
BA SRAS BCAS DANG, ,DAM CHOS BSRUNG BAR NYID KYIS ZHAL 'CHES
PA'I, ,CHANGS RIS TSANGS BCAS 'OG MIN LHA LA SOGS, ,GZHAN 'PHRUL
'PHRUL DGA' DGA' LDAN 'THAB BRAL

DANG; ,BRGYA BYIN NYE DBANG RGYAL CHEN PHYOGS SKYONG BCAS, ,SA
'OG SA STENG NAM MKHA' BAR SNANG BCAS, ,BSOD NAMS TSOGS LDAN LHA
TSOGS MANG PO KUN, ,THUGS BRTZER DGONGS NAS DBANG PO MDZAD DU
GSOL, ,KHYED KYI SPYAN SNGAR SDIG PA BSHAGS PA NI, ,BDAG

DANG MTHA' YAS SEMS CAN THAMS CAD KYI, ,THOG MA MED NAS SKYE BA
'DI BAR DU, ,BDAG 'DZIN SGYU MKHAN LOG PA'I SEMS BRGYUD NAS,
,NYON MONGS DRUG DANG NYE BA NYI SHU YI, ,DBANG DU GYUR NAS SDIG
PA'I LAS BYAS PA'I, ,MTSAMS MED LNGA DANG DE DANG NYE BA

LNGA; ,MI DGE BCU DANG MI KHOM BRGYAD LA SOGS, ,BYA BAR MA 'OS
BDAG GIS BGYIS PA DANG, ,SDIG PA'I GROGS LDAN GZHAN GYI RKYEN
SONG NAS, ,BDUD RTZI SPANGS NAS DUG 'THUNGS JI BZHIN DU, ,YANG
DAG LTA SPYOD DAM TSIG SPANGS NAS NI, ,LOG PA'I LTA SPYOD DAM

TSIG MCHOG BZUNG NAS, ,SDIG PA'I NYON MONGS RGYA MTSO TSUL 'DRA
LA, ,BDAG DANG MTHA' YAS SEMS CAN THAMS CAD KYIS, ,RANG GIS BGYIS
DANG BGYID DU STZAL BA DANG, BGYID PAR BYED LA RJES SU YI RANG
BAS, ,SEMS DMYAL DUD 'GRO GSHIN RJE'I

'JIG RTEN NI, ,'BRAS BU SDUG BSNGAL NYAMS SU MYONG GYUR KUN,
,DANG SEMS BRTZON PAS RAB TU BSHAGS GYUR PAS, ,MYONG BAR MA GYUR
SMIN PAR MA GYUR CIG ,DENG NAS BZUNG NAS MA 'ONGS DUS SU YANG,
,RKYEN DU MI 'TSAM SDIG PA'I LAS RNAMS KUN, ,NAM

YANG MI BGYID MANG DU BCAS PAS NA, ,'PHAGS PA'I 'KHOR TSOGS THUGS
RJE CHE RNAMS KYIS, ,TSANGS PAR STZAL NAS BYIN GYIS BRLAB TU
GSOL, ,BYANG CHUB SNYING PO MYUR DU 'GROD PA DANG, ,'GRO BA MA
LUS BYANG CHUB BSGRAL BA'I PHYIR, ,DANG BA'I SEMS KYIS

@335B DGE BA BSNGO BA NI, ,THOG MA MED NAS DA LTA'I DUS BAR DU,
,BLA MED BYANG CHUB MCHOG TU SEMS BSKYED DE, ,SHES RAB GNYIS MED
NGES PA'I TSUL RTOGS SHING, ,THABS MKHAS SNYING RJE SKU GSUNG
THUGS DANG NI, ,SKU GSUM 'PHRO 'DU PHRIN LAS RNAM BZHI YIS, ,

SNYING RJE BSKYED NAS DGE BA CI BSAGS DANG, ,SKU GSUNG THUGS KYI
MTSAN MA BRIS PA DANG, ,BLA NA YOD MED MCHOD PA RGYA CHEN DANG,
,MCHOD GNAS SBYIN GNAS SBYIN PA RNAM GNYIS DANG, ,NYAN DANG LEN
DANG DE BZHIN KLAG PA DANG, KHA TON DAG DANG CI RIGS BSHAD PA

DANG; ,TSUL BZHIN SEMS DANG BSGOM PAS MTHAR PHYUNG DANG, ,BYAMS
DANG SNYING RJE DGA' BA BTANG SNYOMS DANG, ,SBYIN DANG TSUL
KHRIMS BZOD PA BRTZON 'GRUS DANG, BSAM GTAN SHES RAB THABS DANG
STOBS DANG NI, ,SMON LAM DANG NI DE BZHIN YE SHES DANG, ,

RNAM PAR DAG PA'I PHUNG PO LNGA DANG NI, ,DRAN DANG BRTZON 'GRUS
RDZU 'PHRUL RKANG PA DANG, ,DBANG STOBS YAN LAG 'PHAGS PA'I LAM
RNAMS DANG, ,PHYI NANG RTEN 'BREL RGYU 'BRAS PHYE BA DANG,
,GZUNGS DANG TING 'DZIN STOBS DANG MI 'JIGS DANG, ,MA 'DRES CHOS
DANG RNAM

PA KUN MKHYEN DANG, ,THABS DANG SHES RAB BDEN GNYIS BDEN BZHI
DANG, ,SNYOMS PAR 'JUG DGU ZAD PA BCU DAG DANG, ,RNAM THAR BRGYAD
DANG RNAM THAR GSUM DAG DANG, ,BSAM GTAN BRGYAD DANG DGE BA BCU
LA SOGS, ,DE LA SOGS TE DGE BA JI SNYED RNAMS, ,

RGYAL BA SRAS DANG BCAS PAS RAB BSNGAGS PA, ,SKYES BU DAM PA
RNAMS KYIS BGROD PA'I LAM, ,NYE LAM DAM PA SHIN TU MCHOG GYUR PA,
,BDAG GIS BSGRUBS DANG SGRUB TU STZAL BA DANG, ,SGRUB PAR BYED LA
RJES SU YI RANG BAS, ,DGE BA'I RTZA BA BDAG GIS CI

BSAGS PA, ,SKAL BA MNYAM PAS RIGS KYI BU MCHOG RNAMS, ,BSAM PA
DAG PAS BRTZON 'GRUS RAB BSKYED NAS, ,BYANG CHUB BSGRUB PHYIR DGE
BA CI BSAGS DANG, ,PHYOGS DUS KUN GYI RGYAL BA SRAS BCAS PAS,
,DANG POR THUGS BSKYED DAM CHOS

@336A *, ,GNAS PAR BGYI, ,DGE BA'I YON TAN KHYAD PAR CI MDZAD
DANG, ,MTHA' YAS MU MED 'JIG RTEN RAB 'BYAM NA, ,'GRO DRUG SEMS
CAN MA LUS JI SNYED PA, ,LUS DANG NGAG DANG DE BZHIN YID KYIS
KYANG, ,DGE BA'I YON TAN KHYAD PAR CI

BSAGS PA, ,THABS MKHAS BCAS PA'I SNYING RJE CHER BSKYED NAS,
,'GRO BA'I DON DU DGE BA BSNGO BA NI, ,RGYAL BA RGYA MTSO TSOGS
KYI DKYIL 'KHOR DU, ,RGYAN DANG LONGS SPYOD MCHOG GIS KLUBS GYUR
CIG ,PHYOGS DUS KUN NA BZHUGS PA'I RGYAL BA'I SRAS, ,

SA BCU RGYAL TSAB SRID PA THA MA PA, ,SHES BYA BAG CHAGS RTZA NAS
BSAL NAS SU, ,BYANG CHUB SNYING PO SHIN TU NYAMS DGA' BAR, ,RDO
RJE'I GDAN MCHOG MYUR DU MNAN NAS KYANG, ,BDUD RNAMS SDER BCAS
SHIN TU PHAM MDZAD NAS, ,ZHING GI RDUL SNYED MYA NGAN MI 'DA'

BAR, ,CHOS KYI 'KHOR LO RGYA CHEN BSKOR GYUR CIG ,TSOGS KYI LAM
RTAGS BCU GSUM RDZOGS MDZAD PA'I, ,SKYES BU DAM PA DAD PA THOB PA
DANG, ,NGES 'BYED YAN LAG TING 'DZIN BZHI SBYANGS NAS, ,SBYOR
BA'I SA GZHI NGES PAR GNON PA DANG, ,DANG PO THOB

NAS DGU LA THUG PAR BGYI, ,SKYES MCHOG DAM PA THUGS RJE MNGA'
RNAMS KYIS, ,BRTZON 'GRUS DRAG PO'I ME CHEN SBAR NAS SU, ,RDO RJE
LTA BU'I YE SHES CHEN PO YIS, ,'OG MIN SKYON RNAMS MYUR DU BSAL
NAS KYANG, ,KUN GYIS MTHUN PAR BYANG CHUB THOB PAR SHOG ,

MA NOR TSUL BZHIN DGE BA 'DI BSNGOS PAR, ,TSOGS DANG BSE RU LTA
BU'I RANG RGYAL RNAMS, ,RGYU RKYEN RTEN 'BREL TING 'DZIN SBYANGS
NAS SU, ,GNYIS SU MED PA'I YE SHES MCHOG BRNYES NAS, ,'GRO BA MA
LUS THABS KYIS SGROL MDZAD CING, ,SA BCU'I YON TAN

LHUN GYIS RDZOGS GYUR CIG ,DGE BSHES DAM PA'I DRIN LA RAB GNAS
SHING, ,DBANG PO SKYON MED 'DUN DANG BCAS PA'I PHYIR, ,NYAN THOS
SHES PA'I THA SNYAD LDAN PA RNAMS, ,CHOS LA BDAG 'DZIN TING 'DZIN
SBYANGS NAS SU, ,THEG PA CHEN PO'I SEMS LA GZHOL

@336B BAR SHOG ,DGE BA'I RTZA BA TSUL BZHIN BSNGOS PA 'DIS, ,NAM
MKHA' MTHA' YAS RNAM SHES MTHA' YAS DANG, ,CI YANG MED DANG SRID
PA'I RTZE MO PA, ,BDAG DANG BCAS PA'I TING 'DZIN SBYANGS NAS SU,
,BLA MED BYANG CHUB MYUR DU THOB PAR SHOG ,BDAG GI DGE BA'I RTZA

BA 'DI YI MTHUS, ,BSAM GTAN BZHI GSUM BCU GNYIS LA SOGS TE,
,GZUGS KHAMS LHA TSOGS MANG PO THAMS CAD KUN, ,BDAG 'DZIN SGYU
MKHAN DE DAG BSAL NAS KYANG, ,BLA MED BYANG CHUB MYUR DU THOB PAR
SHOG ,BDAG GI DGE BA'I RTZA BA 'DI YI MTHUS, ,

GZHAN 'PHRUL 'PHRUL DGA' DGA' LDAN 'THAB BRAL DANG, ,SUM CU GSUM
PA RGYAL CHEN SA BLA BA, ,'DOD KHAMS RIS DRUG LHA TSOGS THAMS CAD
KUN, ,DGE BCU DPAG MED YON TAN BSGRUBS NAS SU, ,BLA NA MED PA'I
BYANG CHUB THOB PAR SHOG ,BDAG GI DGE BA'I RTZA BA

'DI YI MTHUS, ,LHA MA YIN GYI RIS SU GTOGS PA RNAMS, ,NGA RGYAL
PHRAG DOG DUG RNAMS SPANGS NAS SU, ,BYANG CHUB GSUM GYI GO 'PHANG
THOB PAR SHOG ,BDAG GI DGE BA'I RTZA BA 'DI YI MTHUS, ,GLING NA
GNAS PA'I MI RNAMS THAMS CAD KUN, ,SDUG BSNGAL

DUG GSUM SKYON RNAMS RAB SPANGS NAS, ,BYANG CHUB MCHOG TU SNGON
SEMS BSKYED PA RNAMS, ,SEMS DE RGYAS SHING YON TAN RDZOGS GYUR
NAS, ,SNGON CHAD NAM YANG DAD SEMS MA SKYED PA, ,DAD DANG MOS
PA'I SEMS SU GYUR NAS SU, ,LUS NGAG YID KYIS

BRTZON 'GRUS BSKYED NAS NI, ,BYANG CHUB SGRUB LA SOM NYI MED PAR
SHOG ,GZHAN YANG PHRAN TSEGS SDUG BSNGAL 'DI DAG KYANG, ,NAM YANG
MI 'BYUNG BYUNG YANG ZHI BAR SHOG ,LONG BAS GZUGS MTHONG 'ON PAS
SGRA THOS SHING, ,DAG PAS SMRA SHES SMYON PAS DRAN RNYED

SHOG ;ZHA BO RNAMS KYANG DE BZHIN RANGS PA DANG, ,NAD PA RNAMS
KYANG MYUR DU SOS PAR SHOG ,DBUL PO RNAMS KYIS RTAG TU NOR RNYED
SHOG ,BKRES SKOM RNAMS KYIS ZAS SKOM RNYED PAR SHOG ,GOS MED
RNAMS KYANG GOS DANG LDAN PA DANG, DE LA SOGS PA PHONGS PA'I SDUG
BSNGAL

@337A *, ,KUN; ,THAMS CAD BSAL NAS SGRA MI SNYAN BZHIN DU, ,BDE
BA KUN GYIS KUN DU RGYAS NAS KYANG, ,BSOD NAMS 'BRAS BU RTAG TU
GRUB PAR SHOG ,BDAG GI DGE BA'I RTZA BA 'DI YI MTHUS, ,MTHA' YAS
'JIG RTEN KHAMS KYI BYOL SONG RNAMS, ,GLEN ZHING GTI MUG PAR NI

GYUR PA DANG, ,GCIG LA GCIG NI GNOD PA'I SDUG BSNGAL RNAMS, ,MYUR
DU BSAL NAS LHA MI THOB PAR SHOG ,BDAG GI DGE BA'I RTZA BA 'DI YI
MTHUS, ,PHYOGS BCU 'JIG RTEN KHAMS KYI YI DGAS RNAMS, ,BKRES SKOM
SDUG BSNGAL RNAMS NI BSAL NAS KYANG, ,LHA DANG MI YI BDE

BA'I MCHOG LA GNAS, ,BYANG CHUB SGRUB LA SOM NYI MED PAR SHOG
,BDAG GI DGE BA'I RTZA BA 'DI YI MTHUS, ,'JIG RTEN KHAMS KYI SEMS
CAN JI SNYED PA, ,TSA GRANG SDUG BSNGAL JI SNYED YOD PA RNAMS,
,BA MO LA NI NYI ZER JI BZHIN DU, ,MYUR DU ZHI NAS LHA MI'I BDE
BA DANG, ,BYANG CHUB

SGRUB LA THE TSOM MED PAR SHOG ,MDOR NA MTHA' YAS SEMS CAN THAMS
CAD KYI, ,SDIG PA RNAM GRANGS MA LUS KUN BSAL NAS, ,SDUG BSNGAL
'BRAS BU KUN LAS THAR BA DANG, ,BLA MED BYANG CHUB MTHUN PA THOB
PAR SHOG ,DGE BA'I RTZA BA BSNGO BAR BRTZAMS PA YANG, ,BDAG PHYIR
MA YIN

'GRO BA'I PHYIR BRTZAMS PAS, ,DENG NAS BZUNG NAS BYANG CHUB THOB
PAR SHOG ,MI KHOM BRGYAD DANG GTAN DU BRAL GYUR CIG ,GROGS MCHOG
DAM PA RNAMS DANG MI 'BRAL BAS, ,GANG NAS GANG DU BYANG CHUB
SGRUB PA'I TSE, ,PHRAD PAR GYUR NAS SPYOD PAR MI SMON PA, ,LHA
MI'I LONGS SPYOD MCHOG

TU BDE BA DANG, ,RGYAL SRID DBANG PHYUG DE BZHIN SNYAN TSIG
RNAMS, ,'GRO BA'I DON DU SPYOD PA MA GTOGS PA, ,BSLUS SHING CHAGS
PAR NAM YANG MA GYUR CIG ,RIG PA'I GNAS LA SOGS PA'I BYA BYED
KUN, ,MTHONG THOS THA SNYAD BZHIS NI BSGRUBS NAS SU, ,THABS MKHAS
SNYING RJE'I 'GRO

DON MA GTOGS PA, ,SPYOD PAR MA GYUR SLOB PAR MA GYUR CIG ,YUL
'KHOR NOR DANG 'BYUNG BA'I GTER RNAMS DANG, ,PHA MA PHU NU DE
BZHIN SPUN RNAMS DANG, ,BU DANG CHUNG MA KHYIM DAD BANG MDZOD
DANG, ,BRAN PHO BRAN MO RTA DANG GLANG PO DANG, ,DE LA SOGS PA
BYA BYED THAMS CAD KUN, ,THABS

@337B MKHAS SNYING RJE'I SPYOD PA MA GTOGS PAR, ,BSLUS SHING
CHAGS PAR NAM YANG MA GYUR CIG ,RGYAL BA SRAS BCAS MA LUS MCHOD
PA DANG, ,'GRO BA MA LUS BYANG CHUB BSGRAL BA'I PHYIR, ,MGO GCOD
PA DANG RNA BA SNA GCOD DANG, ,SNYING DANG RKANG DANG RUS PA
KHRAG RNAMS DANG, ,LPAGS

PA DAG DANG YAN LAG NYING LAG RNAMS, ,DGOS PA'I DON DU SPYOD PA'I
DBANG THOB NAS, ,JI LTAR 'DOD BZHIN RTAG TU GTONG BAR SHOG ,BYANG
CHUB SNYING PO MYUR DU THOB BYA'I PHYIR, ,PHYAG 'TSAL BA DANG
BSTOD CING MCHOD PA DANG, ,SDIG PA BSHAGS SHING TSUL BZHIN BSNGOS
PA DANG, ,YI DAM

BCAS NAS NAM YANG MI 'BRAL BAS, ,BYANG CHUB SPYOD PA RLABS CHEN
THOB NAS SU, ,JI LTAR MTHUN PAR 'GRO BA'I DON SPYOD NAS, ,BYANG
CHUB SNYING POR MYUR DU SONG NAS NI, ,BDUD RNAMS SDE DANG BCAS
PAR TSAR BCAD NAS, ,CHOS KYI 'KHOR LO RGYA CHEN BSKOR GYUR CIG
,LHA DANG LHA MIN MI LA SOGS

PA YI, ,GROGS MCHOG DAM PA RNAL 'BYOR SPYOD RNAMS KYIS, ,LTA
SPYOD DAM TSIG SHES RAB RTZAL BZUNG NAS, ,KUN GYIS BDAG BZHIN
BSGRUB PAR MDZAD DU GSOL, ,BSNGO BA BLA CHEN DGONGS PA RAB GSAL
GYIS MDZAD PA RDZOGS SO,, ,, 