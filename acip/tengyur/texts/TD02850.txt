@191B #, ,RGYA GAR SKAD DU, LO KE SHVA RA S'A DHA NAm, BOD SKAD
DU, 'JIG RTEN DBANG PHYUG GI SGRUB THABS, 'JIG RTEN DBANG PHYUG
LA PHYAG 'TSAL LO, ,RJE BTZUN 'JIG RTEN DBANG PHYUG BSGOM PAR
'DOD PAS, DANG POR

SKYABS 'GRO DANG SEMS BSKYED BYAS NAS RANG GI SNYING GAR YI GE AA
DKAR PO YONGS SU GYUR PA LAS ZLA BA'I DKYIL 'KHOR DANG, DE'I
STENG DU YI GE HR'I: DKAR PO GCIG BSGOM PAR BYA'O, ,DE LAS 'OD
ZER 'PHROS PAS RI PO TA LA NA RJE BTZUN 'JIG RTEN DBANG PHYUG
BZHUGS PA DE MDUN GYI NAM MKHAR

SPYAN DRANGS TE DE LA RANG GI LUS DPAG TU MED PAR SPRUL NAS YID
KYIS PHYAG BYAS PAR BSAM ZHING SNYING GA'I HR'I: 'I 'OD ZER GYIS
MCHOD PA LNGAS MCHOD DE, SDIG PA THAMS CAD NI SO SOR BSHAGS SO,
,BSOD NAMS THAMS CAD LA RJES SU YI RANG NGO, ,SANGS RGYAS THAMS
CAD LA GSOL BA 'DEBS SO, ,

BDAG GIS BLA NA MED PA'I YE SHES THOB PAR GYUR CIG CES BRJOD DO,
,DE NAS YE SHES PA DE'I THUGS KA'I YI GE HR'I: LAS 'OD ZER BYUNG
STE, RANG GI SNYING GA'I YI GE HR'I: LA THIM DE LAS 'OD ZER
'PHROS PAS RANG GI SGRIB PA GNYIS DAG PAR BYAS TE RANG RJE BTZUN
'JIG RTEN DBANG PHYUG SKU MDOG

DKAR PO ZHAL GCIG PHYAG BZHI PA, PHYAG DANG PO GNYIS THUGS KAR
THAL MO SBYAR BA, G-YAS KYI GNYIS PA NA NOR BU'I BGRANG PHRENG,
G-YON GYI GNYIS PA NI PADMA DKAR PO 'DZIN PA, RAL PA'I THOR TSUGS
CAN SANGS RGYAS 'OD DPAG MED KYIS DBU BRGYAN PA, RIN PO CHE'I
RGYAN KUN GYIS SPRAS

SHING, LHA RDZAS KYI NA BZA' DANG LDAN PA CIG TU GYUR PAR BSAM,
DE NAS YE SHES PA DE RANG DAM TSIG PA LA THIM PAS DBYER MED DU
GYUR PAR BSGOM, YANG RANG GI SNYING GA'I YI GE HR'I: LAS 'OD ZER
'PHROS PAS SEMS CAN THAMS CAD LA PHOG STE DE RNAMS KYI SGRIB PA
GNYIS DAG PAR BYAS

NAS THAMS CAD RJE BTZUN 'JIG RTEN DBANG PHYUG TU GYUR PAR BSGOM
ZHING, DE RNAMS KYI DAG TU SGRA CI GRAG PA THAMS CAD KYANG YI GE
DRUG PA ZLOS PAR BSAM, RANG GIS ZLOS PA'I TSE DE THAMS CAD KYIS
YI GE DRUG PA DI RI RI ZLOS PAR BSGOM ZHING DAG PAR BZLAS SO,
,MTHAR YONGS SU DAG PA'I

@192A *, ,BSNGO BA BYA'O, ,'JIG RTEN DBANG PHYUG ZHAL GCIG PHYAG
BZHI PA'I SGRUB THABS RDZOGS SO,, ,,SLOB DPON KLU SGRUB KYIS
MDZAD PA, CHAG LO TZ'A BA CHOS RJE DPAL GYIS NYUNG DUR BSDUS TE
BSGYUR BA'O,,