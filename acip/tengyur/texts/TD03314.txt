@12A # ,,RGYA GAR SKAD DU, B'A G'I R'A DZA S'A DHA NAm,
BOD SKAD DU, NGAG GI RGYAL PO SGRUB PA'I THABS, 'PHAGS PA 'JAM
DPAL LA PHYAG 'TSAL LO, ,YE SHES MGON BDAG PHYAG 'TSAL NAS, ,BYA
BA'I RGYUD KYI RJES 'BRANGS TE, ,DNGOS GRUB THAMS CAD STER BA

YI; ,DE YI SGRUB THABS BDAG GIS BRJOD, ,SNGAGS PAS DANG POR RE
ZHIG YID DANG MTHUN PA'I GNAS SU JI LTAR BDE BAR 'DUG NAS, SDUG
BSNGAL GYI RGYA MTSOR LHUNG BA'I SEMS CAN RNAMS BLTAS NAS SMON
LAM GDAB PAR BYA STE, SDUG BSNGAL BA'I SEMS CAN 'DI RNAMS 'KHOR

BAR 'KHOR ZHING 'DUG STE, DE RNAMS BDAG 'JAM PA'I DBYANGS SU GYUR
NAS, SEMS CAN THAMS CAD BLA NA MED PA'I GO 'PHANG LA RAB TU GNAS
PAR BYA'O ZHES BYA'O, ,DE NAS THANG SKU LA SOGS PA DGRAM PA'I
BCOM LDAN 'DAS 'JAM PA'I DBYANGS DANG, BLA MA DANG, SANGS RGYAS
DANG

@12B BYANG CHUB SEMS DPA' RNAMS KYANG MDUN DU DMIGS NAS ME TOG LA
SOGS PAS YANG DAG PAR MCHOD LA PHYAG BYAS NAS SDIG PA BSHAGS PA
DANG, SLAN CHAD GCOD CING SDOM PA DANG, BSOD NAMS LA RJES SU YI
RANG BA DANG, YONGS SU BSNGO BA DANG, BDAG NYID DBUL BA DANG,
GSUM LA

SKYABS SU 'GRO BA DANG, BYANG CHUB MCHOG TU SEMS BSKYED PA YANG
BYA'O, ,TSIGS BCAD 'DI NYID KYIS BYA STE, ,DKON MCHOG GSUM LA
SKYABS SU MCHI, ,SDIG PA THAMS CAD SO SOR BSHAGS, ,'GRO BA'I DGE
LA RJES YI RANG, ,SANGS RGYAS BYANG CHUB YID KYIS GZUNG, ,BYANG
CHUB

MCHOG GI SEMS NI BSKYED PAR BGYI, ,SEMS CAN THAMS CAD BDAG GIS DE
LA GZUNG, ,BYANG CHUB SPYOD MCHOG YID 'ONG SPYAD NAS SU, ,'GRO LA
PHAN PHYIR SANGS RGYAS 'GRUB PAR SHOG ,DE NAS LAM BSTAN PAR
BYA'O, ,DE'I RJES SU AOm SVA BH'A WA SHUDDHA:SARBA DHARM'A:SVA
BH'A WA SHUDDHO&HAm

ZHES PA'I DON RJES SU RTOGS PAS LAN GSUM DU BRJOD NAS RANG BZHIN
GYIS DAG PAR MOS PAR BYA STE, CHOS THAMS CAD BDAG MED PAR BSGOM
PAR BYA'O, ,KHAMS GSUM STONG PA NYID DANG, MTSAN NYID MED PAR
BLTAS NAS RANG GI SNYING GAR YI GE AA LAS ZLA BA'I DKYIL 'KHOR
DE'I STENG DU

YI GE MU:GSER BSREGS PA LTA BU DE LAS BYUNG BA'I 'OD ZER GYI
TSOGS KYIS 'JIG RTEN GYI KHAMS THAMS CAD DU BKYE ZHING SNANG BAR
BYAS NAS JI LTAR SNOD DANG LDAN PA'I SEMS CAN GYI DON BYA STE, DE
BZHIN GSHEGS PA THAMS CAD BSKUL NAS DE'I TSE 'OD DE SA BON LA
ZHUGS PA DANG, DE THAMS

CAD YONGS SU RDZOGS PA LAS BDAG NYID 'JAM PA'I DBYANGS SU BSGOM
PAR BYA'O, ,ZHAL GCIG PHYAG GNYIS PA GSER BZHU BA LTA BU'I SENG
GE'I STENG NA PADMA DANG, ZLA BA'I GDAN LA SKYIL KRUNG PHYED PAS
BZHUGS PA'O, ,ZUR PHUD GSUM DANG LDAN PA RIN PO CHE'I DBU RGYAN
CAN ZLA BA'I

DKYIL 'KHOR GYI 'OD CAN GZHON NU'I RNAM PA'I GZUGS DANG LDAN PA,
RGYAN THAMS CAD KYIS BRGYAN PA, SGEG PA'I NYAMS DANG LDAN PA,
CUNG ZHIG 'DZUM PA, PHYAG GNYIS NA CHOS KYI 'KHOR LO'I PHYAG RGYA
BSNAMS PA, SHES RAB KYI PHA ROL TU PHYIN PA DANG BCAS PA'I AUTPA
LA SNGON PO

@13A *, ,G-YON PA'I PHYAG NA BSNAMS PA G-YON PA'I NGAR GDONG LA
BRTEN PA'I KHRO BO CHEN PO GSHIN RJE MTHAR BYED MDOG SNGO BA,
ZHAL 'GYUR ZHING MCHE BA GTZIGS PA, SKRA KHAM PA 'KHYIL BA SPYAN
DMAR ZHING ZLUM PA, 'JIGS PAR BYED PA, KHRO GNYER CAN, MI BZAD
PA'I ZHAL

CAN, THOD PA'I PHRENG PAS DBU LA BRGYAN PA PHYAG G-YAS KYIS BCOM
LDAN 'DAS KYI NGAR GDONG LA REG PA, G-YON NA DBYUG PA BSNAMS
PA'O, ,DE LTAR RNAM PAR BSGOMS NAS SKU DANG GSUNG DANG THUGS
RNAMS SU ZLA BA'I DKYIL 'KHOR LA AOm A'A:H'Um ZHES BYA BA'I YI GE
GSUM DKAR PO DANG, DMAR PO DANG,

SNGON PO'I MDOG CAN RIM PA JI LTA BAS BKOD NAS, DE NAS NU MA'I
BAR DU ZLA BA'I DKYIL 'KHOR LA YI GE MU:RNAM PAR BSAMS TE, DE NAS
MCHOD PA DANG MCHOD PA PO DBYER MED PAR DMIGS NAS, RNAM PA SNA
TSOGS PA'I LHA MO RNAMS KYIS MCHOD PA DANG, YANG DAG PA'I BSTOD
PA BYED

PAR BDAG NYID BLTAS NAS SPRO BA DANG SDUD PAS JI SRID SKYO BAR MA
GYUR PA DE SRID DU BSGOM PAR BYA'O, ,DE LTAR RTAG TU SGOM PAR
BYED PA NI SANGS RGYAS KYI BYANG CHUB 'GRUB PAR 'GYUR TE, TSE 'DI
NYID LA THUGS RJE CHEN PO 'JAM PA'I DBYANGS THOB PAR 'GYUR RO,
,BSGOMS BAS SKYO BAR GYUR

NA BSTOD PA DANG, RANG GI SNYING GAR ZLA BA'I DKYIL 'KHOR LA
SNGAGS KYI RNAM PAR BKOD LA CHAGS PA MED PA'I YID KYIS BZLAS PAR
BYA'O, ,DE LA BZLAS PA'I SNGAGS NI 'DI YIN TE, AOm DHARMA DH'A TU
B'A G'I SHVA RI MU:DE LTAR BZLAS PA BYAS NAS MI SKYO BAR GYUR NA
BSGOM PAR BYA'O, ,GAL TE LANG

PAR 'DOD NA YANG DE BZHIN DU MCHOD PA DANG BSTOD PA DANG, DGE BA
YONGS SU BSNGO BA BYAS NAS TSIGS BCAD 'DI YIS BZOD PAR GSOL BAR
BYA STE, BDAG NI RMONGS PA'I DBANG GIS KYANG, ,NYES PA JI SRID
BGYIS PA GANG, ,GANG PHYIR LUS CAN MGON PO YIS, ,DE MGON KHYED
KYIS BZOD PAR

BZHES, ,'GRO LA PHAN PHYIR SMON LAM GDAB PAR BYA'O, ,BDAG GI BSOD
NAMS 'DI YIS NI, ,SANGS RGYAS NYID NI THOB NAS KYANG, ,SRID PA'I
RGYA MTSO ZAB MO LAS, ,'GRO BA MA LUS SGROL BAR SHOG ,DE NAS CHOS
THAMS CAD MNYAM PA NYID DU LHAG PAR MOS NAS 'GRO BA THAMS CAD

@13B 'JAM PA'I DBYANGS SU BLTAS TE, RANG GI LHA'I RNAL 'BYOR GYI
NGA RGYAL DANG LDAN PAS JI LTAR BDE BAR GNAS PAR BYA'O, ,DE LTAR
THUN MTSAMS BZHI 'AM THUN MTSAMS GSUM DU BYA'O, ,SGRUB THABS 'DI
NI BYAS PA LAS, ,BDAG GIS 'BRAS BU GANG THOB PA, ,DE YIS SRID
GSUM 'JIG RTEN

'DI; ,MA LUS 'JAM PA'I DBYANGS GYUR CIG ,NGAG GI RGYAL PO'I SGRUB
THABS RDZOGS SO, ,KHAMS PA LO TZ'A BA BA RI DGE SLONG DHARMA
K'IRTIS BSGYUR BA'O,, 