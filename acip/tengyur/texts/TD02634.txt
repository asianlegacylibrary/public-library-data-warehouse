@179B #, ,RGYA GAR SKAD DU,
SARBA DU RGA TI PA RI SHO DHA NA AU P'A YA N'A MA,

BOD SKAD DU, NGAN SONG THAMS CAD SBYONG BA'I THABS ZHES BYA BA,
DPAL RDO RJE SEMS DPA' LA PHYAG 'TSAL LO, ,BCOM LDAN 'DAS DE
BZHIN GSHEGS PA DGRA BCOM PA YANG DAG PA RDZOGS PA'I SANGS RGYAS
NGAN SONG THAMS CAD RNAM PAR SBYONG BA GZI BRJID KYI RGYAL PO LA

PHYAG 'TSAL LO, ,GANG ZHIG DAM TSIG LA BRTAN PAR GNAS SHING SLOB
DPON LAS TSUL BZHIN DBANG ZOB PA, GSANG SNGAGS KYI RGYUD DANG CHO
GA'I BYE BRAG LA MKHAS SHING BDAG DANG GZHAN GYI DON BSGRUB PA LA
BRTZON PA DES BYAMS PA DANG, SNYING RJE CHAN PO'I SEMS KYIS SEMS
CAN

@180A *, ,GANG DAG 'CHI BA'I DUS BYAS TE, MI DGE BA'I RNAM PAR
SMIN PAS NGAN SONG GSUM GYI SDUG BSNGAL MYONG BAR GYUR PA DANG,
,NYAM NGA'I GNAS NAS 'DON CING, MTHO RIS KYI BDE BA LA DGOD PA'I
PHYIR NGAN SONG RNAM PAR SBYONG BA'I BRTAG PA LAS BYUNG BA'I SHI
BA'I

CHO GA BYA BAR 'OS SO, ,DE YANG RGYUD LAS, DE BZHIN DKYIL 'KHOR
BRIS NAS NI, ,DE LTAR YANG NI GSUM PA LA, ,BRGYA RTZA BRGYAD DU
BSLAS NAS NI, ,DBANG BSKUR BA NI RAB TU BRTAG ,DE NAS SDIG PA KUN
SBYANGS TE, ,DMYAL BA LA SOGS SDUG BSNGAL LAS, ,DE NI MYUR

DU RNAM PAR THAR, ,RIM GYIS BYANG CHUB THOB PAR 'GYUR, ,ZHES
'BYUNG BAS, NGAN SONG RNAM PAR SBYONG BA ZHES BYA BA'I DKYIL
'KHOR GZHUNG LAS SMOS PA BZHIN DU BRIS NAS BUM PA LNGA BZHAG PA
LA RIGS LNGA SO SO'I SNYING PO BUM PA RE RE LA BRGYA RTZA BRGYAD
BZLAS TE, SHI BA'I RO'AM

GZUGS BRNYAN LA TSUL BZHIN DU DBANG BSKUR NA MYUR DU SDUG BSNGAL
LAS GROL BAR 'GYUR RO, ,THABS GZHAN YANG RGYUD LAS, DE NAS RNAL
'BYOR CAN GYIS NI, ,SNGAGS DANG PHYAG RGYAS DE DBANG BSKUR, ,LHA
YI GZUGS SU BRTAGS NAS KYANG, ,MCHOD RTEN DBUS SU GZHAG PAR BYA,,

RANG GI LHA'AM LHA GZHAN GYI, ,SNYING PO SNYING GAR BRIS NAS
KYANG, ,LHA 'DRA BAR YANG SEMS BSKYED DE, ,KHYIM GYI NANG DU
GZHAG PAR BYA'O, ,ZHES 'BYUNG BAS, SHI BA'I RO'AM GZUGS BRNYAN NI
SNGAGS DANG PHYAG RGYAS TSUL BZHIN DU DBANG BSKUR NAS LHA YIN NO
BAR SEMS

KYIS BRTAGS TE, LAM GYI BZHI MDOR MCHOD RTEN CHEN PO BYAS PA'I
DBUS SU BZHAG PA'AM, DE LTAR MA NUS NA NI SHI BA NYID KYI YI DAM
GYI LHA'AM, NGAN SONG RNAM PAR SBYONG BA DANG, DE BZHIN GSHEGS PA
MI 'KHRUGS PA LA SOGS PA LHA GZHAN GYI SNYING PO RO'AM GZUGS
BRNYAN GYI

SNYING GAR BRIS LA, DE LHA YIN PAR SEMS BSKYED DE, DUR RAM MCHOD
PA'I NANG DU BCUG NA SDIG PA RNAMS BYANG BAR 'GYUR RO, ,THABS
GZHAN YANG RGYUD LAS, DE YI MING NAS SMOS NAS NI, ,GU KUM BZANG
POS SNGAGS BRIS TE, RIM GYIS 'BUM NI TSANG TZAM DU, MCHOD RTEN
LAS

@180B NI RAB TU BYA, ,SDIG CAN SDIG NI ZAD BYA'I PHYIR, ,BYE BA
SNYED NI TSANG BAR BYA, ,DE NI NGES PAR DMYAL BA LAS, ,'DI BYAS
PAS NI GROL BAR 'GYUR, ,YI DAGS BYOL SONG SDUG BSNGAL LAS, ,GROL
TE LHA YI GNAS SU SKYE, ,ZHES 'BYUNG BAS, SHI BA'I MING DANG RIGS
LNGA'I SNYING

PO SPEL ZHING GRO GA LA GUR KUM GYIS BRIS NAS MCHOD RTEN GYI NANG
DU BCUG CING, TSA TSA 'BUM TSANG BAR GZHUNG BZHIN DU GDAB, SDIG
PA SHIN TU CHE NA MCHOD RTEN BYE BA TSANG BAR BTAB NA NGAN SONG
GSUM LAS GROL ZHING LHA'I GNAS SU SKYE BAR 'GYUR RO, ,THABS GZHAN
YANG RGYUD LAS,

DE YI MING NAS BRJOD NAS NI, ,JI SKAD GSUNG BA'I SNGAGS BZLAS
SHING, ,'BUM PHRAG STONG NGAM YANG NA NI, ,BRGYA PHRAG STONG DU
TSANG BA DANG, ,BYE BA SNYED DU RAB BZLAS NA, ,LHA YI GNAS SU
NGES PAR SKYE, ,ZHES 'BYUNG BAS, SNGAGS MKHAN NYID LHA'I RNAL
'BYOR DU BYAS LA, SHI

BA'I MING DANG LHA'I SNYING PO RNAMS SPEL ZHING BZLAS BRJOD
GZHUNG BZHIN DU 'BUM PHRAG STONG NGAM, BRGYA PHRAG STONG NGAM,
BYE BA TSAD PAR BZLAS NA LHA'I GNAS SU SKYE BAR 'GYUR RO, ,THABS
GZHAN YANG RGYUD LAS, DE YI MING NAS BRJOD NAS NI, MKHAS PAS 'BUM
PHRAG BRGYA'AM

NI; ,YANG NA BRGYA PHRAG STONG DU SNYED, SBYIN SREG BYAS PAR GYUR
NA NI, ,DMYAL BA CHEN POR GYUR PA YI, ,SDIG PA DE LAS THAR BAR
'GYUR, ,ZHES 'BYUNG BAS, ,SHI BA'I MING DANG SNYING PO RNAMS SPEL
ZHING TSUL BZHIN DU SBYIN SREG GI LAS BYAS TE, GRANGS 'BUM PHRAG
BRGYA'AM

BRGYA PHRAG STONG TSANG BAR BZLAS SHING SBYIN SREG BYAS NA NGAN
SONG LAS THAR BAR 'GYUR RO, ,YANG NA GZHUNG NYID LAS SMOS PA'I
ME'I MDOG DKAR ZHING ME LCE G-YAS SU 'KHYIL BA LA SOGS PA LTAS
BZANG PO RNAMS BYUNG BA'I BAR DU SBYIN SREG BYA'O, ,THABS GZHAN
YANG RGYUD LAS,

SBYIN SREG DKYIL 'KHOR DAM PA NI, ,SBYIN SREG RAB TU BYA BA YIN,
,ZHES SMOS PAS, SBYIN SREG GI DKYIL 'KHOR BZHENGS SU GSOL TE,
DBANG BSKUR NAS ME THAB TU SBYIN SREG BYA BA DANG, TSA TSA BTAB
NAS BZLAS BRJOD LA SOGS BYA DGOS TE, 'DIR GONG GI CHO GA'I

@181A *, ,THABS RNAM PAR RGYUD NYID LAS GSAL BAR RAB TU SMOS SO,
,DE YANG SBYIN SREG GI DKYIL 'KHOR BYED PAR 'DOD PAS, DANG POR
SHI BA'I RO'AM, GZUGS BRNYAN GYI SNYING GAR SHI BA NYID KYI ME
TOG GANG LA PHOG PA'I YI DAM GYI LHA'AM, LHA MED NA NGAN SONG
RNAM

PAR SBYONG BA LA SOGS PA LHA GZHAN GANG YANG RUNG BA'I SNYING PO
GRO GA LA GUR KUM GYIS BRIS TE SNYING GAR GDAGS, LAS KYI SGRIB PA
RNAM PAR SBYONG BA'I SNYING PO DE BZHIN DU BRIS NAS SPYI BOR
GDAGS TE, SNYING GAR BRIS PA'I SNYING PO GANG YIN PA DE LHA DE
NYID DU RO DE GYUR PAR BSAM

ZHING BYIN GYIS BRLABS NAS, GTZANG MA'I NANG DU KHRI'AM STEGS
BU'I STENG DU KHA NUB TU BSTAN LA GZHAG GO, ,SNGAGS MKHAN SHAR DU
KHA BLTAS NAS BDUN DU MAndALA BYAS NAS ZHI BA DANG LDAN PA'I
MCHOD PA RNAMS DGRAM ZHING, MCHOD SBYIN GYI GTOR MA CHA GNYIS
TSUL BZHIN DU

BSHAMS, 'BYOR NA 'PHAN GDUGS CI 'BYOR KYANG BRE, DE NAS BDAG NYID
RANG GI LHA'I RNAL 'BYOR DU GZHUNG BZHIN DU BYAS NAS BDE BAR
GSHEGS PA SRAS DANG BCAS PA SPYAN DRANGS TE, PHYAG BYAS LA MCHOD
PA DBUL ZHING THUGS DAM BSKUL BA DANG, DAM TSIG CAN RNAMS

LA GTOR MA PHUL TE PHRIN LAS BCOL BA DANG 'GRO BA LA SBYIN PA
RGYA CHER SPEL BAS LAN CHAGS BRAL BAR BYAS PA LA SOGS PA GZHUNG
GZHAN DANG MTHUN PAR BYAS NAS BDE BAR GSHEGS PA DE DAG GIS THUGS
KAR BZLAS BYA'I YI GE NA MO BHA GA BA TE BYA BA'AM, AOm SARBA
DURGA TI, ZHES BYA

BA GANG YANG RUNG BA BKOD LA, DE BZHIN DU BDAG GI SNYING GAR YANG
BSAMS TE, GZHUNG BZHIN DU ZHI BA'I MING DANG SNGAGS SPEL ZHING
ZHAG CI NUS TZAM GYIS BZLAS BRJOD BYA'O, ,CHOG SHES PA GZHAN YOD
NA GNAS DE NYID DAM GZHAN NYID DU ZHI BA'I THAB KHUNG TSUL BZHIN
DU BRTZIGS NAS PHYAG

RGYA BZHI BKOD DE, MCHOD PA DANG GTOR MA DANG SREG RDZAS LA SOGS
PA GZHUNG BZHIN DU BSHAMS NAS MCHOD PA DANG GTOR MA TSUL BZHIN DU
DBUL ZHING BTANG BA DANG, SBYIN SREG GI CHO GA BYAS PA LA SOGS PA
ZHAG CI NUS KYIS BYA'O, ,GZHAN YANG SGRIB PA SBYANGS SHING TSOGS
BSAG

@181B PA'I PHYIR MCHOD RTEN GDAB PA DANG MDO SDE ZAB MO BKLAG PA
DANG, SBYIN PA 'BYOR TSAD BTANG BA LA SOGS PA DGE BA'I LAS RGYA
CHER BYA BAR RIGS SO, ,DE LTAR DGE BA'I PHYOGS CI NUS PA BYAS
NAS, SA PHYOGS BRTAGS PAR SA'I CHO GA GZHUNG BZHIN DU BYAS LA
DKYIL 'KHOR NGOS GCIG

PO LA KHRU DRUG PA GRUB ZHI DPANG KHRU GANG BA ZHIG BYAS PA'I
DBUS SU, ME THAB KHO RA KHOR YUG TU KHRU DO PA ZLUM PO ZABS SU
KHRU GANG PA, MU RAN 'PHANG DANG ZHENG SOR BZHI BZHI PA ZLUM POR
BSKOR, LCI BAS SKYANG NUL LEGS PAR BYA, SA DKAR POS BSKU ZHING
DRIS BYUG ,DE NAS THIG

SKUD LEGS PA CIG GIS TSUL BZHIN DU THIG BTAB NAS, TSON PHYE SNA
LNGAS BRI BA NI ME THAB KYI DBUS SU 'KHOR LO RTZIBS BRGYAD PA
GCIG BYA BA NI SHAR DU RDO RJE, LHOR RIN PO CHE, NUB TU PADMA,
BYANG DU SNA TSOGS RDO RJE RNAMS TSUL BZHIN DU BKOD DO, ,MU RAN
LA RDO RJE RKYANG PA'I RA BA RTZE

LNGA PA'AM, RTZE GSUM PAS BSKOR RO, ,DE'I PHYI RIM GYI 'KHOR LO
RTZIBS BCU DRUG LA SHAR GYI 'KHOR LO'I RTZIBS BZHI LA RDO RJE
DANG LCAGS KYU DANG MDA' DANG MGU BAR STON PA RNAMS DGOD DO,
,LHO'I RTZIBS BZHI LA NOR BU RIN PO CHE DANG NYI MA'I DKYIL 'KHOR
DANG YID BZHIN GYI

NOR BU'I RGYAL MTSAN DANG SO'I PHRENG BA RNAMS DGOD DO, ,NUB KYI
'KHOR LO'I RTZIBS BZHI LA RDO RJE PADMA DANG RAL GRI DANG 'KHOR
LO DANG DUNG RNAMS DGOD DO, ,BYANG PHYOGS KYI RTZIBS BZHI LA RDO
RJE KHA BZHI PA DANG GO CHA DANG MCHE BA DANG KHU TSUR RNAMS DGOD
DO, ,DE'I PHYI RIM GYI GRU CHAD

KYI SHAR LHOR SMIN MA 'DEGS PA'I TSUL DANG BDUG PA DANG, LHO NUB
TU RIN PO CHE'I PHRENG BA DANG ME TOG DANG, NUB BYANG DU YID DU
'ONG BA'I GLU DANG MAR ME DANG, BYANG SHAR DU GAR BYED PA'I MTSAN
NYID DANG, BYUG PA RNAMS DGOD DO, ,DE'I PHYI RIM SNAM BU LA PHYAG
RGYA BZHIS GTAMS PA

DGOD DO, ,DE'I PHYI RIM GYI SNAM BU LA SHAR DU RDO RJE GDENG PO
DANG ZLA BA, SHAR LHOR ME THAB, LHOR BE CON, LHO NUB TU RAL GRI
,NUB TU ZHAGS PA DANG, BUM PA DANG, NYI MA, NUB BYANG DU BA DAN,
BYANG DU DBYUG PA, BYANG SHAR DU MDUNG RTZE GSUM PA RNAMS DGOD
DO, ,DE'I PHYI

@182A *, ,RIM GYI SGO BZHI'I SHAR DU LCAGS KYU, LHOR ZHAGS PA,
NUB TU LCAGS SGROG BYANG DU DRIL BU RNAMS DGOD DO, ,GZHAN YANG
DKYIL 'KHOR GYI RGYAN THEM SKAS BZHI'I PHRENG BA DANG LDA LDI
DANG DO SHAL DANG DRIL BU DANG RNGA MA DANG SENG GE DANG BA LANG
LA SOGS PAS BRGYAN

PA BRI'O, ,DE YANG RGYUD LAS KHRU BZHI PA YI TSAD DU NI, CHO GA
BZHIN DU KHUNG BRKOS LA, ,RDO RJES MTHA' MA BSKOR BA YI, ,'KHOR
LO DBUS SU BRI BAR BYA, ,RIGS LNGA YI NI PHYAG RGYA RNAMS, ,JI
BZHIN PA YI PHYOGS SU BRI, ,JI BZHIN SEMS DPA' RNAMS DANG NI,
,'JIG RTEN

GTZO LA SOGS PA BRI, ,ZHES SMOS SO, ,DE LTAR SBYIN SREG GI DKYIL
'KHOR SMOS NAS BUM PA CHUS BKANG BA, SMAN DANG 'BRU DANG RIN PO
CHE DANG MGUL CHINGS DANG BUM PA'I KHA RGYAN LA SOGS PA GZHUNG
DANG MTHUN PAR BYAS PA LNGA YAN CHAD DGOD PA DANG, LHA BSHOS SNOD
GTZANG

MAS BKANG BA BRGYAD DAM BCU DRUG SNYED KYI BZA' BA DANG, BCA' BA
DANG BTUNG BA SNA TSOGS PA DANG, ME TOG DANG BDUG PA DANG, BYUG
PA DANG MAR ME LA SOGS PA'I MCHOD PA RNAMS DANG, ME TOG GI PHRENG
BA DANG RGYAL MTSAN DANG, BLA RE DANG GDUGS DANG BA DAN DANG

'PHAN LA SOGS PAS BRGYAN PA DANG, DKYIL 'KHOR GYI ME TOG SIL MA
BKRAM ZHING KU SHAS BSKOR RO, ,MCHOD YON GYI GTOR MA RGYAS PAR
CHA GNYIS KYANG BSHAM MO, ,DE YANG RGYUD LAS, CHU SOGS BUM PA
GANG BA DANG, ,GTOR MAS SNOD RNAMS BKANG BA DANG, ,BRGYAD

SNYED TZAM DU GZHAG BYA SNYAM, ,YANG NA BCU DRUG STENG DU GZHAG
,BZA' BA DANG NI BCA' BA'I BSHOS, ,ME TOG PHRENG SOGS DE BZHIN
TE, ,BLA RE RGYAL MTSAN DAR LA SOGS, ,GDUGS MCHOG RNAMS NI LEGS
PAR BRGYAN, ,ZHES SMOS SO, ,GZHAN YANG SBYIN SREG GI YO

BYAD MAR KHU DANG 'O MA DANG TIL DANG, NYUNGS KAR DANG 'BRAS CHAN
DANG, 'BRAS SO BA DANG, D'UR BA DANG, YAM SHING 'O MA CAN DANG,
DRI ZHIM PO LAS BYAS PA'I SOR BRGYAD DAM, SOR NYI SHU BZHI'I BAR
DANG, BUD SHING 'O MA CAN SKAM PO ZLUM PO RNAMS DANG, GA PHUR
DANG GUR

@182B KUM LA SOGS PA DRI ZHIM PA RNAMS BSAG GO, ,DE YANG RGYUD
LAS, GA PUR GUR KUM LA SOGS PA, MAR DANG 'O MA TIL BSKOL LA, ,TIL
DANG YUNGS KAR 'BRAS RNAMS DANG, ,DRI YI CHUS NI LEGS BKANG STE,
,'BRAS CHAN YOS DANG D'UR BA DANG, ,SPRANG RTZI SHA KHAR MAR LDAN

PA; ,BRGYA PHRAG DU MAR YONGS BZLAS PA, ,YAM SHING LA YANG DE
BZHIN DU, ,ZHES SMOS SO, ,DE LTAR MCHOD PA'I YO BYAD RNAMS BSAGS
TE, BDAG NYID RANG GI LHA'I RNAL 'BYOR DU BYAS LA, DKYIL 'KHOR
GYI YO BYAD KUN LA LAS THAMS CAD PA'AM, NGAN SONG SBYONG BA'I

SNGAGS KYIS GDAB, SREG RDZAS KUN LA YANG NGAN SONG SBYONG BA'I
SNGAGS KYIS GDAB, BRGYA RTZA BRGYA PHRAG DU MAR BZLAS SO, ,DE NAS
LAS THAMS CAD PA'AM, 'PHAGS PA MI G-YO BA'I SNGAGS DANG PHYAG
RGYAS BGEGS BSKRAD CING MTSAMS BCAD DO, ,RDO RJE RAB DANG DRA BA
DANG

PHUR BU LA SOGS PA'I SNGAGS SAM RGYUD DANG LDAN PAR BYA'O, ,DE
NAS BDAG NYID KYI SNYING GAR SNA TSOGS RDO RJES BSDUS PAS 'PHAGS
PA SPYAN DRANGS TE, PHYAG RGYA BZHIS BZHUGS SU GSOL NAS, YON CHAB
LA SOGS PA'I MCHOD PA RNAMS TSUL BZHIN DU DBUL LO, ,DE YANG

RGYUD LAS, CHO GA SHES PAR BRIS NAS KYANG, ,LHA RNAMS MANG PO
SPYAN DRANGS NAS, ,SNGAGS SHES PAS NI SNGAGS PHYAG RGYAS, ,AARGHA
PHUL BAR SHES NAS KYANG, ,MDOR NA MCHOD PA BYAS NAS NI, ,LHA YI
SBYOR BAR RAB GNAS LA, ,ZHES SMOS SO, ,DE NAS GTOR MA RNAMS TSUL

BZHIN DU BYIN GYIS BRLABS NAS, DAM TSIG CAN RNAMS LA GTOR MA PHUL
TE, MING 'DI ZHES BYA BA'I SGRIB PA SBYANG ZHING, BDAG 'GRO BA'I
DON BRTZAM PA'I BSTONG [*BSTOD?] GROGS MDZAD DU GSOL ZHES BRJOD
DO, ,'GRO BA SPYIR GTOR MA BSNGOS NAS, MING 'DI ZHES BYA BA'I LAN
CHAGS BYANG

ZHING BSOD NAMS KYI TSOGS SU GYUR CIG CES BRJOD DE GTANG, SNGAGS
MKHAN GZHAN MA ZHIG YOD NA BUM PA LNGA LA RIGS LNGA'I SNYING PO
DANG SHI BA'I MING SPEL ZHING CUNG ZAD BZLAS LA DE NAS NGAN SONG
SBYONG BA'I SNGAGS CI MANG DU BZLAS BRJOD BYA, GZHAN MED NA BDAG
NYID KYIS BUM PA GCIG

@183A *, ,LA NGAN SONG SBYONG BA'I SNGAGS CI NUS KYIS BZLAS SO,
,DE NAS BUD SHING LA NGAN SONG SBYONG BA'I SNGAGS KYIS BTAB LA
BRTZIG ,RO LA NGAN SONG SBYONG BA'I SNGAGS KYIS MANG DU BTAB STE,
BYE MA'AM YUNGS KAR LA BZLAS SHING GTOR NAS BUM PA'I CHUS TSUL
BZHIN DU

BKRUS TE GA PUR DANG GUR KUM LA SOGS PA'I DRI RNAMS LA NGAN SONG
SBYONG BA'I SNGAGS KYIS BTAB STE RO LA BYUG ,GUR KUM GYIS SNGAGS
BCO BRGYAD TSUL BZHIN DU BRIS NAS, DPRAL BA DANG, MDZOD SPU DANG,
RNA BA GNYIS DANG, GTZUG PHUD DANG, DPUNG PA GNYIS DANG,

SNA DANG, RKED PA DANG, BUS MO GNYIS DANG, BOL GNYIS DANG, LONG
BU GNYIS DANG, MIG GNYIS DANG, GSANG BA'I GNAS RNAMS SU GDAB, DE
BZHIN YID KYIS KYANG SNGAGS RNAMS BKOD DE, DE DAG GI 'OD ZER GYIS
SGRIB PA SBYANGS PAR BSAMS, NGAN SONG SBYONG

BA'I PHYAG RGYA BCINGS SHING, SARBA BID BYA BA'I SNGAGS TE,
SNYING GA DANG, LKOG MA DANG, SPYI BOR BTAGS PAS LUS NGAG YID
GSUM GYI BAG CHAGS DAG PAR DMIGS SO, ,DE NAS RO LA NGAN SONG
SBYONG BA'I SNGAGS KYIS BTAB PA'I GOS KYIS G-YOGS NAS, RGYAN
RNAMS KYIS

KLUBS TE, ME TOG GI PHRENG BA GDAGS SHING, SNGAGS KYIS BTAB PA'I
BDUG PAS KYANG BDUGS TE, THAB KYI DBUS SU STAN DANG BCAS PAR
BZHAG STE, NUB TU KHA BSTAN LA BDAG NYID SHAR PHYOGS SU KHA BLTAS
TE LAS BYA'O, ,DE YANG RGYUD LAS, RANG GI SNGAGS KYIS BTAB

PA'I SHING, ,KHUNG BU'I NANG DU GZHAG PAR BYA, ,RO LA SNGAGS KYIS
BTAB NAS KYANG, ,CHU MCHOG GIS NI BKRUS NAS NI, ,BZLAS PA'I DRI
YIS BYUG PAR BYA, ,GOS DANG RGYAN GYIS KLUBS NAS KYANG, ,SNGAGS
KYIS BTAB PA'I BDUG PAS BDUG ,ME TOG PHRENG LA SOGS PAS MCHOD,,

SNYING GA LKOG MA SPYI BO RU, ,SARBA BID KYIS BYIN GYIS BRLAB,
,DE LTAR GZHAN DU MI DGE SNGAGS, ,MCHOG TU DGE BA RNAMS GZHAG GO,
,DE NAS NGAN SONG SBYONG BA'I PHYIR, ,STAN DANG BCAS TE DE DBUS
SU, ,GZHAG PA NYID DU BYA BA YIN, ,ZHES SMOS SO, ,DE NAS RDO RJE
CHOS KYI BZLAS

@183B BRJOD BYAS PA'I CHUS THAB KYI NYE 'KHOR DANG YO BYAD THAMS
CAD BSANGS NAS, SKU GZUGS LA SOGS PA MNGON DU PHYOGS PAR RTZVA KU
SHA'I KHRI LA BKRA SHIS KYI SKYIL MO KRUNG DU 'DUG NAS, RANG GI
LHA'I RNAL 'BYOR DU GSAL BAR BYAS LA, RGYUN BZHAG GI MA'AM, DKA'
THUB LA DGA' BA'I KHYIM

NAS BLANGS PA'I ME LA, RDO RJE CHOS KYI BZLAS BRJOD BYAS PA'I ME
BSANGS TE THAB TU BCUG LA, LAS SNA TSOGS KYI SNYING PO BRJOD CING
RLUNG YAB KYI RLUNG GIS ME SBAR RO, ,DE NAS RANG GI SNYING GAR YI
GE H'Um GZHAG STE, RNAL 'BYOR GSAL BAR BYAS NAS RDO RJE ME'I DAM
TSIG GI PHYAG RGYA RDO RJE BCING BA

DANG BSDAMS PA BYAS NAS, DAM TSIG GI SNGAGS, AOm BADZRA AA NA LA
MA H'A BH'U TA DZV'A LA YA, BHASMI KU RU SARBA DUsht'AN H'Um
PHAt, CES BRJOD PAS RDO RJE ME MA'I GZUGS SU GYUR TE, RID PA RING
LA GZI MDANGS CHEN PO G-YAS BGRANG PHRENG, G-YON RIL BA SPYI
BLUGS THOGS PA, THOR

TSUGS SER PO CAN, MDOG DKAR ZHING SNUM PA, ME LCE STONG GIS
DKRIGS SHING 'OD 'BAR BAR BSAMS NAS MCHOD YON SNGAGS KYIS BYIN
LA, ZHI BA DANG MTHUN PA'I DGANG GZAR GYIS MAR GYI DGANG BLUGS
GSUM SBYIN, DE NAS YAM SHING GI THOR TO GNYIS MAR LA BSRES PA
BSREG

STE TIL MAR DANG SPUS PA GUNG MO DANG SRIN LAG DANG MTHE BO GSUM
GYIS SAM, BLUGS GZAR GYIS SREG BLUGS GSUM SBYIN, DE NAS MCHOD YON
GYI CHUS KHA LAG BKRUS NAS BSANG GTOR BYAS TE, 'DI SKAD BRJOD DO,
,DRANG SRONG CHEN PO KHYOD RANG GI 'BAR BA NYID DU BZHUGS TE,

BDAG NYID JI LTAR 'DOD PA'I SBYIN SREG BYED PA'I BAR DU GNAS PAR
GYIS SHIG CES SMRAS NAS, ME LHA'I GZUGS DE NYID ME'I RANG BZHIN
'BAR BA NYID DU BSAM MO, ,DE YANG RGYUD LAS, DE NAS BYIN ZA DGE
BA RAB SPAR LA, ,ME LCE STONG GIS DKRIGS SHING 'BAR BA'I SKU,
,ZLA DKAR KUN

DA'I BZHIN LA ZHI BA'I LUS, ,MTHA' YAS PA YI GZUGS KYIS ME BKUG
LA, ,AARGHA DBUL BAR BTAG NAS BDE BZHIN DU, ,BLO MCHOG LDAN PA'I
DBUS SU GZUGS SOGS BZHAG ,CES SMOS SO, ,DE NAS SEMS DPA'I BZLAS
BRJOD BYAS PA'I MCHOD YON GYI SNOD G-YON ROL DU

@184A *, ,GZHAG ,MCHOD PA'I YO BYAD GZHAN G-YAS ROL DU GZHAG
,DGANG GZAR DANG BLUGS GZAR MDUN DU BZHAG NAS, RANG GI RNAL 'BYOR
GSAL BAR BYAS TE, LAS SNA TSOGS KYI SNYING PO BRJOD PAS ME 'BAR
BA DE NYID KYI NANG DU RIN PO CHE'I GZHAL YAS KHANG BZANG

PO LTE BA DANG BCAS PA'I 'KHOR LO RTZIBS BCU DRUG PA DANG, GRU
CHAD DANG, KHYAMS DANG, SGO KHYUD DANG, RTA BABS DANG, THEM SKAS
DANG, PHRENG BA LA SOGS PAS BRGYAN PA, DBUS SU SENG GE DANG PADMA
DANG ZLA BA'I GDAN CHEN PO DANG GRU BZHI DANG 'KHOR LO'I RTZIBS
DANG,

GRU CHAD DANG SGOR PADMA'I GDAN DANG, RIN PO CHE'I KHRI'U LA SOGS
PAS BKOD NAS, BDAG GI SNYING GAR SNA TSOGS RDO RJE BSAMS LA, RDO
RJE BSDU BA'I SNYING PO, AOm BADZRA SA MA Y'A DZA:, ZHES BRJOD
CING, RDO RJE KHU TSUR GNYIS BSNOL TE, DPUNG MGOR GZHAG ,MDZUB MO

GNYIS LCAGS KYU LTAR BYAS TE, GUNG MO DANG MTHE BONG GNYIS SE GOL
BRDABS PAS, DE BZHIN GSHEGS PA RNAMS 'KHOR DANG BCAS PA RANG RANG
GI GNAS NAS BSKUL TE, JI LTAR MCHOD PAR BSAMS PA'I GNAS KHOR KHOR
YUG TU BZHUGS PAR BSAM MO, ,DE NAS SHAR PHYOGS KYI

SGOR LCAGS KYU'I LAS KYI PHYAG RGYA BCINGS TE, PHYAG RGYA DE NYID
SHAR PHYOGS KYI SGOR LCAGS KYUR GYUR PAR BSAMS LA, AOm BADZRA AAm
KU SHA DZA:, ZHES BRJOD CING, LCAGS KYUS DGUG PA'I TSUL GYIS DE
BZHIN GSHEGS PA RNAMS SO SO'I SGO DRUNG DU BZHUGS PAR BSAM MO,
,PHYAG

RGYA DE NYID BKROL NAS LHO PHYOGS KYI SGOR ZHAGS PA'I PHYAG RGYAS
BCINGS TE, PHYAG RGYA DE NYID LHO PHYOGS KYI SGOR ZHAGS PAR BSAMS
LA, AOm BADZRA P'A SHA H'Um, ZHES BRJOD CING ZHAGS PAS DRANGS
PA'I TSUL GYIS DE BZHIN GSHEGS PA RNAMS SO SO'I SGO DRUNG DU
BZHUGS PAR BSAM MO, ,

PHYAG RGYA DE NYID BKROL NAS NUB KYIS GOR LCAGS SGROG GI PHYAG
RGYA BCINGS TE, PHYAG RGYA DE NYID DANG NUB PHYOGS KYI SGOR LCAGS
SGROG TU GYUR PAS BSAMS LA, AOm BADZRA SPHO tA BAm, ZHES BRJOD
CING LCAGS SGROG BSDAMS PA'I TSUL GYIS BDAG NYID JI SRID 'DOD PAR
DE BZHIN GSHEGS PA

@184B RNAMS BZHUGS PAR BSAMS TE, PHYAG RGYA DE NYID BKROL NAS
BYANG PHYOGS KYI SGOR RDO RJE DBAB PA LAS KYI PHYAG RGYA BCINGS
TE, PHYAG RGYA DE NYID BYANG PHYOGS KYI SGOR DRIL BUR GYUR PAR
BSAMS LA, AOm BADZRA A'A BE SHA HO:, ZHES BRJOD CING DRIL BU
BSKYOD PA'I TSUL GYIS DE BZHIN GSHEGS PA

RNAMS MNYES PAR BSAMS TE, PHYAG RGYA DE NYID DGROL LO, ,DE DAG GI
SKU MDOG DANG PHYAG MTSAN DANG BZHUGS TSUL LA SOGS PA SO SO'I LTA
BAS YUN RING DU BLTA ZHING BSAM MO, ,DE NAS SO SO'I DAM TSIG
PHYAG RGYA RDO RJE BCINGS PA LAS BSKYED DE, SO SO'I SNGAGS KYI
MJUG

TU; SA MA YA STVAm, ZHES BRJOD PAS, 'PHAGS PA RNAMS DGYES SHING
DAM TSIG SKONG PAR BSAMS TE, MCHOD YON PHUL NAS BDE BAR GSHEGS SO
ZHES BRJOD CING MCHOD PA GZHAN RNAMS KYANG RIM BZHIN DU DBUL LO,
,DE NAS SREG RDZAS RNAMS LA LHA SO SO'I SNYING PO DANG, NGAN

SONG SBYONG BA'I SNGAGS BZLAS TE, 'OD ZER KHA DOG DKAR POR GYUR
PAR BSAMS NAS RDZAS RE RE ZHING, AOm BEE RO TZA N'A YA SV'A H'A,
CHE GE MO ZHES BYA BA SARBA BID CES BYA BA LA SOGS PA BRJOD CING
RDZAS RNAMS BSREG GO, ,BZLAS PA'I MTHAR MING 'DI ZHES BYA BA'I
NYON MONGS PA'I SGRIB PA RNAMS

SH'ANTIm KU RU ZHES BRJOD DO, ,DE BZHIN DU DKYIL 'KHOR GYI LHA RE
RE LA LAN BRGYA RTZA BRGYAD MAN CHAD DU DBUL LO, ,DE NAS RDZAS
DANG ME THAB LA SOGS PA BSANGS TE, NGAN SONG SBYONG BA'I LHA LA
SREG RDZAS NYI SHU RTZA GCIG TU DBUL LO, ,DE LTAR MCHOD ZIN PA
DANG, 'PHAGS PA RNAMS TSUL

BZHIN DU GSHEGS SU GSOL, DE NAS ME LHA YANG THAB KHUNG DU SPYAN
DRANGS SHING BSAMS LA, MCHOD YON LA SOGS PAS MCHOD CING, YO BYAD
KUN LAS LAN GSUM DBUL LO, ,DE NAS YANG ME LHA ME 'BAR BA NYID DU
GYUR PAR BSAM MO, ,DE YANG RGYUD LAS, JI SKAD GSUNGS PA'I

YON TAN 'DOD PA YIS, ,DE BZHIN GSHEGS SOGS DE LTAR SPYAN DRANGS
LA, AARGHA LA SOGS BTAB STE DE BZHIN DBUL, ,BDE GSHEGS BSDUS PA'I
MCHOD PA GANG YIN BYA, ,DE NAS BSREG BYA BKANG STE RIM GYIS NI,
,RGYAL PO LA SOGS BRGYA RTZA BRGYAD DU BTAGS, ,DE NAS

@185A *, ,SBYONG BA'I SNGAGS KYIS RGYAL PO LA, BSREG BYA NYI SHU
RTZA GCIG TU NI BRTAGS, DE NAS SPYAN DRANGS YO BYAD LAN GSUM
DANG, AARGHA LA SOGS PADMA DKAR ZHAL MCHOD, ,CES SMOS SO, ,DE NAS
YANG ME THAB DANG YO BYAD RNAMS BSANGS LA, BDAG NYID KYI

SNYING GAR YI GE H'Um BZHAG PA LAS, BDAG NYID KHRO BO PHYAG NA
RDO RJER YI GE H'Um ZHES PAS GYUR TE, BZHIN DANG CHA LUGS KHRO
BO'I TSUL CAN DU BSAMS LA, ME THAB TU YANG YI GE H'Um LAS RDO RJE
SEMS DPAR GYUR, RDO RJE SEMS DPA'I THUGS KA NAS, AOm BADZRA SATVA
KRO DHA A'A NA W'ARKA

MA H'A BADZRA KRO DHA, DRA BA DRA BA, BI DRA BA BI DRA BA, SARB'A
P'A YA N'A SHA YA N'A SHA YA, HA RA HA RA PR'A n'A NA H'Um PHAt,
CES BRJOD PAS, KHRO BO THAMS GSUM RNAM PAR RGYAL BAR GYUR TE, SKU
MDOG SNGON PO ZHAL BGRAD CING MCHE BA GTZIGS PA, PHYAG NA RDO RJE
DANG PADMA DANG, RAL GRI

LA SOGS PA GRANGS MED PA'I MTSON CHA BSNAMS PA, SPRUL GYIS BRGYAN
PA, STAG LPAGS KYIS SMAD G-YOGS PA 'KHOR KHRO BO MANG POS BSKOR
BA RIGS LNGA'I DBU RGYAN GYIS BRGYAN PA, ZHABS PADMA LTA BUR RO
MNAN CING, THABS MKHAS PA'I THUGS RJES SDIG PA SBYONG BAR MDZAD
PAR

BSAM MO, ,GRUB NA DE'I SKU GZUGS KYANG MDUN DU GZHAG GO, ,DE NAS
LAG PA G-YON PAS KHU TSUR BCANGS LA, MDZUB MO BSGRENGS TE BRANG
LA SBYAR ZHING DPUNG PA DAM DU BCUM LA, LAG PA G-YAS PAS SBYIN
SREG BYA STE, SNGAGS GONG DU SMOS PA DANG, SHI PA'I MING

SPEL ZHING 'BUM MAM, BYE BA MAN CHAD BZLAS PA'I SBYIN SREG BYA'O,
,BAR BAR DU MING 'DI ZHES BYA BA'I NYON MONGS PA'AM SGRIB PA
THAMS CAD, AOm SARBA P'A PAm DA HA NA BADZRA YE SV'A H'A, ZHES
BRJOD CING TIL BSREG PAR BYA'O, ,DE YANG RGYUD LAS, PHYAG NA RDO
RJE PHYAG NA PAD ZHAGS

BSNAMS, ,'JIG RTEN GSUM LAS RNAM PAR RGYAL BA'I GZUGS, ,ZHABS KYI
PADMAS SDIG MNAN CING, ,RGYAN RNAMS KUN GYIS RAB RDZOGS LA,
,RDZOGS SANGS RGYAS KYI DBU RGYAN MTHO, ,BSAMS SAM YANG NA BRIS
KYANG RUNG, ,DE YI SNYING BO DE BZHIN DU, ,BRGYA PHRAG

@185B STOD DAM YANG NA NI, ,BYE BA'I TSAD DU SBYIN SREG BYA,
,ZHES SMOS SO, ,DE NAS LHA GSHEGS SU GSOL TE, BDAG NYID LUS
BSRUNG BA BYA'O, ,DE LTAR BSREGS NAS THAL BAR GYUR PA DANG, RDO
RJE BSDU BA'I SNGAGS SA MA HA RA n'A H'Um, ZHES BRJOD CING, RUS
PA DANG THAL BA RNAMS BSDUS NAS,

SNOD GTZANG MAR BCUG STE, MCHOD RTEN GDAB PA'I PHYOGS SU GZHAG
GO, ,DE NAS GA PUR LA SOGS PA'I DRI CHU DANG, BA'I RNAM LNGA DANG
RUS PA BSRES TE, NGAN SONG SBYONG BA'I SNGAGS BZHI LAS GANG YANG
RUNG BA'I SNGAGS 'BUM MAN CHAD BZLAS LA 'JIM PA DANG BSRES LA
DKYIL 'KHOR GYI

LHA GANG YANG RUNG BA'I GZUGS SU GDAB PA'AM YANG NA MCHOD RTEN DU
BYAS TE, MCHOD RTEN GCIG GDAB PA DANG, GNYIS GDAB PA DANG, GSUM
GDAB PA DANG, BRGYA RTZA BRGYAD GDAB PA MAN CHAD KYI BAR DU
GZHUNG DANG MTHUN PAR SNGAGS DANG PHYAG RGYAS TSUL BZHIN DU BTAB
NAS,

SKU'AM MCHOD RTEN GYI SPYAN SNGAR NGAN SONG SBYONG BA'I SNGAGS
'BUM PHRAG NYIS BRGYA MAN CHAD BZLAS SO, ,DE NAS MCHOD RTEN 'BAR
BA LA SOGS MTSAN MA BZANG PO 'BYUNG BAR 'GYUR RO, ,CI STE MTSAN
MA DE DAG MA MTHONG NA, 'BUM PHRAG BRGYA STONG MAN CHAD BZLAS
SHING JI SRID MTSAN

MA DGE BA DAG MA BYUNG GI BAR DU, DE BZHIN GSHEGS PA RNAMS MCHOD
CING, RTZE GCIG PA'I SEMS KYIS MNYAM PAR GZHAG STE BZLAS BRJOD
BYA, DE LTAR BZLAS PA'I MTHAR MTSAN GCIG TU BZLAS LA, RAB TU
BZLAS NA, SHI BA NGES PAR SDIG PA LAS GROL ZHING MTSAN MA BZANG

PO RNAMS 'BYUNG BAR 'GYUR RO, ,DE YANG RGYUD LAS, DE NAS THAL BAR
GYUR PA DANG, ,RDO RJE BSDU BA'I SNGAGS KYIS NI, ,CHO GA BZHIN DU
BSDU BAR BYA, ,THAL BA DE YANG RUS PA'I RDUL, ,SNGAGS KYIS BTAB
PA'I DRI CHU DANG, ,BA SKYES 'O MA LA SOGS LNGAS, ,SBYONG BA'I
SNGAGS

KYIS BLO LDAN GYIS, ,'BUM DU BZLAS PA RDZOGS NAS NI, ,GA BUR DRI
YIS BSGOS PA YIS, ,'JIM PA DANG NI BSRES NAS KYANG, ,GZUGS SU
BYA'AM YANG NA NI, ,MCHOD RTEN GYI NI LTAR BYAS LA, ,GCIG GAM
GNYIS SAM GSUM MAM LNGA, ,YANG NA BRGYA RTZA BRGYAD DU BYA,
,SNGAGS

@186A *, ,DANG PHYAG RGYAS BTAB NAS KYANG, ,'BUM PHRAG GNYIS KYI
BAR DU BZLAS, ,DE NAS MCHOD RTEN 'BAR GYUR TAM, ,YANG NA GZUGS
KYI ZHAL 'DZUM MAM, ,DRI DANG BDUG PA 'OD KYANG RUNG, ,SNANG NGAM
YANG NA NGAD LDANG NGAM, ,LHA LA SOGS PA'I RNAM PA NI, ,SNA TSOGS

BAR NI SNANG GYUR TAM, ,RDZU 'PHRUL RNAM PAR 'PHRUL BA DANG, ,ME
TOG LA SOGS 'BAR BA DANG, ,DUNG DANG RNGA LA SOGS PA'I SGRA,
,DRIL BU PI WANG LA SOGS RNAMS, ,CI STE MTSAN MA DE DAG NI, ,SDIG
CAN BLOS NI MI MTHONG NA, ,'BUM GYI PHRAG NI BRGYAD STONG NGAM,
,JI SRID

MTSAN MA BYUNG BAR DU, ,DE BZHIN GSHEGS RNAMS MCHOD NAS NI,
,MNYAM PAR GZHAG PAS BZLAS PAR BYA, ,DE YI MTHAR NI MKHAS PAS
KYANG, MTSAN GCIG MI NYAL THOG MAR BZLAS, ,DE NAS DE YI SDIG PA
NI, ,DAG PA NYID DU NGES PAR MTHONG, ,ZHES SMOS SO, ,SHI BA'I

BAR DU MED NA CHO GA BYA BA'I THABS KYANG, DE YANG RGYUD LAS,
YANG NA MED PAR GYUR NA YANG, ,BZLAS SHING BSGOM PA'I TSUL GYIS
NI, ,MING TZAM LEGS PAR BRIS NAS NI, ,MCHOD RTEN PHRENG BAR BYA
BA DANG, ,YANG NA GZUGS SU BYAS KYANG RUNG, ,SBYIN SREG MNGON PAR
DBANG BSKUR

RO; ,GDON MI ZA BAR MTHO RIS SKYE, ,ZHES 'BYUNG BAS, RUS PA MED
NA YANG BDAG NYID LHA'I RNAL 'BYOR DU BSGOMS SHING BZLAS BRJOD
BYA BA DANG, SHI BA'I MING BRIS PA'AM, YANG NA GZUGS BRNYAN GYI
NANG DU MING RNAMS KYIS BSNGAGS TE, NA MA: SA MANTA BUDDH'A N'A
NA, AI TZI PA RA

nA MA NO MA, ZHES BYA BA BRIS NAS BCUG LA, BUM PA DANG, SNGAGS
DANG, PHYAG RGYAS DBANG BSKUR BA DANG, SBYIN SREG GI DKYIL 'KHOR
BYA BA DANG, THAL BA LAS MCHOD RTEN MANG PO'AM, SKU GZUGS GDAB PA
LA SOGS PA GONG DU SMOS PA'I CHO GA LTAR BYAS NAS, SGRIB PA

RNAMS ZAD NAS BDE 'GRO LHA'I 'JIG RTEN DU SKYE BAR 'GYUR RO, ,DE
LTAR MCHOD RTEN NAM SKU BTAB PA'I TSA TSAD RNAMS LAM GYI BZHI
MDOR MCHOD RTEN CHEN PO BYAS TE, DE'I NANG DU BCUG LA, MCHOD PA
DAG GIS MCHOD NAS, 'PHAGS PA'I DGE 'DUN LA MCHOD BSTOD GSOL,

@186B YON YANG PHUL NAS, DGE BA'I RTZA BA 'DIS CHE GE MO BDE 'GRO
MTHO RIS LHA'I 'JIG RTEN DU SKYE BAR GYUR CIG CES BRJOD LA, DE
BZHIN DU 'GYUR BA'AM, YANG NA TSA TSA BTAB PA RNAMS RGYA MTSO
CHEN PO'AM CHU KLUNG DU DOR NA GANG DAG RDUL DES REG PA THAMS CAD
MTHO RIS THOB CING DGE BA'I RTZA BA 'DIS

CHE GE MO NGAN SONG LAS THAR BAR GYUR CIG CES BRJOD NA DE BZHIN
DU 'GYUR RO ZHES GZHAN LAS BSHAD DO, ,GONG DU SMOS PA BZHIN CHO
GA MA NUS NA THABS GZHAN YANG RGYUD LAS, THAL BA YUNGS KAR BYE MA
SOGS, ,RANG GI MING SMOS SNGAGS BTAB NAS, BZLAS PA BYAS TE SONG
NAS

KYANG; ,RGYA MTSOR 'BAB PA'I KLUNG DU DOR, ,ZHES 'BYUNG BAS, THAL
BA'AM YUNGS KAR RAM, BYE MA'AM DRI LA SHI BA'I MING DANG, SARBA
BID LA SOGS PA'I NGAN SONG SBYONG BA'I SNGAGS SPEL NAS 'BUM MAN
CHAD BZLAS SHING BTAB STE CHU KLUNG CHEN POR DOR NA NGAN SONG LAS
THAR BAR 'GYUR RO, ,

GONG DU SMOS PA LTA BU'I RO'I CHO GA BYAS PA RNAMS KYI YON TAN
YANG, RGYUD LAS DE LTAR NA NI SDIG CAN YANG, ,NGAN SONG LAS NI
THAR BAR 'GYUR, ,DGE BA'I CHOS NI BSKYED PA DANG, ,BYANG CHUB SA
BON BSKYED PA'I BDAG ,SANGS RGYAS 'BRAS BU RGYUD LDAN PA, ,SBYIN
BA'I PHA ROL PHYIN PAR LDAN, ,

TSUL KHRIMS RGYU DANG RAB LDAN PA, ,BZOD PA BRTZON 'GRUS MNYAM
GZHAG DANG, ,SHES RAB RNAMS KYI RGYU BSGOMS PA'I, ,'JIG RTEN BSOD
NAMS LDAN CI SMOS, ,MYUR DU DE NI NGAN SONG NI, ,BCOM PAR 'GYUR
TE THE TSOM MED, ,CES 'BYUNG NGO, ,DE YANG RGYUD LAS, DGE BA'I

RTZA BA MA BSKYED LAS, ,MED PAR LTA BA GANG YIN DANG, ,BYANG CHUB
LAM LAS RNAM LDOG PAS, ,BSTAN LA ZHE SDANG GNOD BYED CING, ,SDIG
PA'I RANG BZHIN MA MTHONG LA, ,PHA DANG MA LA SNYING RING ZHING,
,BYANG CHUB SEMS LA BRTEN PA DANG, ,'DOD CHAGS BRAL BA BSAD PA
RNAMS, ,CI STE

LHA RNAMS MED GYUR TAM, ,SANGS RGYAS DGE 'DUN CHOS DE BZHIN,
,SNGAGS DANG PHYAG RGYA'I TSOGS LA SOGS, ,SHES RAB THABS RNAMS
MED NA NI, ,SDIG CAN DE DAG MI THAR ZHES, ,BDE GSHEGS RGYAL BA
NYID KYIS GSUNGS, ,ZHES SMOS MOD KYI, DE LTA BU'I MI DGE BA'I
MTSAMS

@187A *, ,MED PA LNGA BYED PA'AM, DAM PA'I CHOS SPONG BA'AM,
'PHAGS PA LA SKUR PA 'DEBS PA YANG RUNG STE, LAS KYI SGRIB PA
RNAMS ZAD PAR 'GYUR RO ZHES LUNG GZHAN DAG LAS 'BYUNG NGO, ,NGAN
SONG SBYONG BA'I RGYAL PO BRTAG PA YI, ,SHI BA'I DON DU CHO GAR
GSUNGS PA

LAS, ,'GRO BA'I DON DU BDAG GIS NYUNG ZHIG BSDUS, ,'DI YIS NYAM
THAG SDUG BSNGAL NYUNG BAR SHOG ,NGAN SONG THAMS CAD SBYONG BA'I
THABS ZHES BYA BA SBYIN SREG GI DKYIL 'KHOR GYI CHO GA ,SLOB DPON
SKAL BZANG DGA' BAS MDZAD PA RDZOGS SO,, ,,RGYA GAR GYI MKHAS

PA CHEN PO BLA MA NI NA SHI DANG, LO TZ'A BA DGE SLONG G-YUNG
DRUNG 'OD KYIS BSGYUR BA'O,, 