@314A #, ,RGYA
GAR SKAD DU, HE TU TA TTVA AU PA DE SHA, BOD SKAD DU, GTAN TSIGS
KYI DE KHO NA NYID BSTAN PA, 'JAM DPAL GZHON NUR GYUR PA LA PHYAG

'TSAL LO, ,BSGRUB DANG SUN NI 'BYIN PA DANG, LTAR SNANG BCAS PAS
GZHAN RIG BYED, ,MNGON SUM DANG NI RJES DPAG GNYIS, ,LTAR SNANG
BCAS PAS BDAG RIG BYED, ,'DI NI BSTAN BCOS KYI DON BSDUS PA'O,
,RGOL BA BDAG NYID KYIS BSGRUB PAR 'DOD PA'I DON NI BSGRUB PAR
BYA'O, ,GANG GIS

SGRUB PAR BYAD PA DE NI BSGRUB PA YIN TE, GTAN TSIGS KYI TSUL
GSUM BRJOD PA'O, ,TSUL GSUM PO DE DAG KYANG GANG ZHE NA, PHYOGS
LA YOD PA NYID NI TSUL GCIG GO, ,MTHUN PA'I PHYOGS NYID LA YOD PA
ZHES BYA BA NI TSUL GNYIS PA'O, ,MI MTHUN PA'I PHYOGS LA MED PA
NYID DU NGES PA ZHES BYA BA NI

@314B TSUL GSUM PA'O, ,DE LA PHYOGS NI RAB TU GRUB PA'I CHOS CAN
NO, ,RAB TU GRUB PA'I KHYAD PAR GYI BYE BRAG BDAG NYID SGRUB PAR
'DOD PA MNGON SUM LA SOGS PA DANG 'GAL BA MED PA YIN TE, DPER NA
CHOS CAN SGRA MI RTAG PA'I KHYAD PAR GYI BYE BRAG DANG LDAN PA NI
BSGRUB PAR BYA'O, ,BYAS PA'I PHYIR RO ZHES BYA

BA NI GTAN TSIGS YIN PA BZHIN NO, ,MTHUN PA'I PHYOGS GANG ZHE NA,
BSGRUB PAR BYA BA'I CHOS KYI SPYIS MTHUN PA NI MTHUN PA'I PHYOGS
TE, DPER NA BUM PA LA SOGS PA LTA BU'O, ,GTAN TSIGS KYI MI MTHUN
PA'I PHYOGS GANG ZHE NA, GANG DU BSGRUB PAR BYA BA MED PAS GTAN
TSIGS MED PAR NGES PAR

STON PA YIN TE, DPER NA NAM MKHA' LA SOGS PA BZHIN NO, ,GTAN
TSIGS KYI TSUL GSUM PA BSTAN PA DE NYID KYIS GZHAN KHONG DU CHUD
PA'I CHED DU SBYOR BAR BYAS PA NI GZHAN GYI DON RJES SU DPAG BA
ZHES BSTAN TO, ,DPER NA SGRA MI RTAG GO ZHES BYA BA NI PHYOGS
BRJOD PA'O, ,BYAS PA'I PHYIR RO ZHES BYA BA NI GTAN

TSIGS BRJOD PA'O, ,BUM PA LA SOGS PA BZHIN NO ZHES BYA BA NI
MTHUN PA'I PHYOGS BRJOD PA'O, ,NAM MKHA' LA SOGS PA BZHIN NO ZHES
BYA BA NI MI MTHUN PA'I PHYOGS BRJOD PA'O, ,DE YANG RNAM PA GNYIS
SU SNANG STE, CHOS MTHUN PA DANG MA CHOS MI MTHUN PA'O, DE LA RE
ZHIG CHOS MTHUN PA NI, ,GANG BYAS

PA DE THAMS CAD NI MI RTAG PAR MTHONG BA, ,DPER NA BUM PA LA SOGS
PA'O, ,SGRA YANG BYAS PA'I PHYIR ZHES BYA BA LTA BU'O, ,YANG CHOS
MI MTHUN PA NI MI RTAG PA NYID MED NA BYAS PA NYID MED DE, ,DPER
NA NAM MKHA' LA SOGS PA BZHIN TE, SGRA YANG BYAS PA'I PHYIR ZHES
BYA BA LTA BU'O, ,GANG PHYOGS LTAR

SNANG BA YANG GANG ZHE NA, PHYOGS LTAR SNANG BA NI DNGOS SU
PHYOGS MA YIN PA YIN TE, MNGON SUM LA SOGS PAS GNOD PA'I PHYIR
RO, ,DE NI PHYOGS LTAR SNANG BA STE, ,DPER NA DU BA LA SOGS PA'I
CHOS CAN BLO DANG LDAN PA'I RGYUS BSKYED PA BSGRUB PAR BYA BA YIN
NO ZHES BYA BA MNGON SUM DANG 'GAL BAS PHYOGS

LTAR SNANG BA YIN TE, MNGON SUM GYIS ME LAS DU BA SKYE BA MTHONG
BA'I PHYIR RO, ,RJES SU DPAG PA DANG 'GAL BA NI DPER NA, RIG BYED
KYI TSIG NI CHOS CAN SKYES BUS BYAS PA MA YIN TE ZHES BSGRUB PAR
BYA BA LA, ,SGRA NI BRTZAL MA THAG TU BYUNG BA YIN PAS SKYES BUS
BYAS PAR GRUB PA'I PHYIR RO, ,RANG GI TSIG

@315A *, ,DANG 'GAL BA NI DPER NA RJES SU DPAG PA NI TSAD MA MA
YIN NO ZHES BYA BA NI, GZHAN GYI KHONG DU CHUD PAR BYA BA'I PHYIR
TSIG BRJOD PA NI GZHAN GYI DON GYI RJES SU DPAG PA YIN NO ZHES
BSTAN PA'I PHYIR RO, ,'JIG RTEN DANG 'GAL BA NI DPER NA MI MGO'I
THOD PA NI GTZANG BA YIN TE SROG CHAGS KYI

YAN LAG YIN PA'I PHYIR DUNG CHOS DANG NYA PHYIS BZHIN NO ZHES BYA
BA LTA BU'O, ,RTOGS PA DANG 'GAL BA NI DPER NA, GANG DUS JI SRID
GNAS PAR BYAS PA NI MI RTAG PA YIN NO, ,GANG DUS JI SRID GNAS PAR
YANG BYAS PA THAMS CAD NI RTAG PA YIN NO ZHES 'JIG RTEN PAS RTOGS
PA'I PHYIR RO, ,KHYAD PAR MA GRUB PA

NI DPER NA, BYE BRAG PAS GRANGS CAN PA LA SGRA 'JIG PA YIN NO
ZHES BYA BA LTA BU'O, ,KHYAD PAR DU BYAS BA MA GRUB PA NI, ,DPER
NA GRANGS CAN PAS SANGS RGYAS PA LA BDAG SEMS DANG BCAS PA YIN NO
ZHES BSGRUB PA LTA BU'O, ,GNYI GA MA GRUB PA NI DPER NA, BYE BRAG
BAS SANGS RGYAS PA LA SDUD PAR BYED PA NI BDAG

NYID YIN NO ZHES BYA BA LTA BU'AM, ,LUS NI BRTAN PA'I RANG BZHIN
YIN NO ZHES BYA BA LTA BU'O, ,PHYOGS LTAR SNANG BA BSHAD ZIN TO,
,GTAN TSIGS LTAR SNANG BA CI 'DRA BA ZHIG CE NA, GANG ZHIG GTAN
TSIGS LTAR SNANG BA YIN GYI GTAN TSIGS SU GRUB PA NI MA YIN PA'O,
,GTAN TSIGS LTAR SNANG BA NI GSUM STE,

MA GRUB PA DANG 'GAL BA DANG MA NGES PA'O, ,DE LA PHYOGS LA MA
GRUB PA'I PHYIR MA GRUB CES BYA BA'I GTAN TSIGS LTAR SNANG BA YIN
NO, ,PHYOGS DANG MTHUN PA'I PHYOGS LA NI MED PA MI MTHUN PA'I
PHYOGS LA YOD PA DE NI 'GAL BA ZHES BYA BA'I GTAN TSIGS LTAR
SNANG BA YIN TE, BSGRUB PAR BYA BA LAS PHYIN

CI LOG BSGRUB PA'I PHYIR RO, ,MTHUN PA'I PHYOGS DANG MI MTHUN
PA'I PHYOGS GNYI GA LAS, YOD PA'AM MED PA'AM THE TSOM ZA BA LA'AM
'BREL PA MA GRUB PA'I GTAN TSIGS GANG YIN PA DE NI MA NGES PA'I
GTAN TSIGS LTAR SNAG BA ZHES BYA BA YIN TE, RGOL BA DANG PHYIR
RGOL BAS BSGRUB PAR 'DOD PA NGES

PA MI 'GRUB PA'I PHYIR RO, ,DPER NA GNYIS LA MA GRUB PA NI SGRA
MI RTAG PA NYID DU GRUB PAR BYA BA LA, GTAN TSIGS MIG GIS BZUNG
BA NI RGOL BA DANG, PHYIR RGOL BA DAG LA MA GRUB PA LTA BU'O,
,SHING SEMS DANG LDAN PAR BSGRUB PAR BYA BA LA SHUN SPAGS THAMS
CAD BSHUS NA 'CHI BA'I PHYIR RO ZHES BYA BA'I

@315B GTAN TSIGS NI, PHYIR RGOL BA SANGS RGYAS PA LA MA GRUB PAS
PHYIR RGOL BA LA MA GRUB PA ZHES BYA STE, SEMS LA SOGS PA 'GAGS
PA LA SANGS RGYAS PA 'DOD PA'I PHYIR RO, ,BDE BA LA SOGS PA SEMS
MED PAR BSGRUB PAR BYA BA LA SKYE BA DANG LDAN PA'I PHYIR ZHES
BYA BA'I GTAN TSIGS NI, GRANGS CAN

BA RGOL BA BDAG NYID LA MA GRUB PAS, RGOL BA LA MA GRUB PA ZHES
BYA'O, ,BYE BRAG PAS PHYIR RGOL BA SANGS RGYAS PA LA, SA LA SOGS
PA'I CHOS CAN BYA BA YIN NO ZHES BSGRUB PAR BYA BA LA, SKAD CIG
RE RE 'DRA BA GZHAN DANG GZHAN 'BYUNG NGO ZHES BYA BA NI RGOL BA
BDAG NYID LA MA GRUB PA YIN TE, SKYE BA

GRUB KYANG SKAD CIG RE RE 'DRA BA GZHAN DANG GZHAN 'BYUNG NGO
ZHES PA NI MA GRUB PA'O, ,PHYOGS KYI PHYOGS GCIG LA MA GRUB PA NI
DPER NA SHING RNAMS NI SEMS DANG LDAN PA YIN TE, GNYID LOG PA'I
PHYIR RO ZHES BYA BA'I GTAN TSIGS NI PHYOGS KYI GOS CAN RGOL BA
BDAG NYID LA PHYOGS KYI GCIG LA MA GRUB STE,

SHING THAMS CAD MTSAN MO LO MA 'KHUM PA LA BRTEN PA MA YIN NO,
,DE BZHIN DU SA LA SOGS PA'I CHOS CAN BLO DANG LDAN PA LAS SKYES
PA YIN NO ZHES BSGRUB PAR BYA BA LA 'BRAS BU YIN NO ZHES BYA BA'I
GTAN TSIGS NI SANGS RGYAS PA LA GRUB STE, MNGON SUM DANG MI DMIGS
PA RGYU DANG 'BRAS BU'I 'BREL

PA BSGRUB PA'I NGO BOS SA LA SOGS PA LA GRUB PA'I PHYIR RO, ,GAL
TE GNAS DANG BZA' BA LA SOGS PA GRUB PO ZHES ZER NA, DE'I TSE
PHYOGS KYI PHYOGS GCIG MA GRUB PO, ,THE TSOM ZA BA'I MA GRUB PA
NI, DPER NA GAL TE 'DI DU BA YIN NA 'DI NA ME YOD DO ZHES BSGRUB
PAR BYA BA LA, GTAN TSIGS NYID

MA NGES PA'I PHYIR RO, ,CHOS CAN THE TSOM ZOS MA GRUB PAS NI,
,DPER NA RI SUL DU MA 'DI DAG LAS, ,RI SUL 'GA' ZHIG NA RMA BYA
YOD DE ZHES BSGRUB PAR BYA BA LA RMA BYA'I SGRA GRAGS PA'I PHYIR
RO ZHES BYA BA'I GTAN TSIGS YIN PA LTA BU'O, ,CHOS CAN MA GRUB PA
YANG MA GRUB PA YIN TE, DPER NA CHOS CAN

BDAG THAMS CAD DU KHYAB PAR BSGRUB PAR BYA BA LA, YOD TAN THAMS
CAD NI DMIGS PA'I PHYIR RO ZHES BYA BA'I GTAN TSIGS YIN PA LTA
BU'O, ,BCU PO 'DI DAG NI MA GRUB PA ZHES BYA BA'I GTAN TSIGS LTAR
SNANG BA'O, ,MA NGES PA'I GTAN TSIGS LTAR SNANG BA YANG CI 'DRA
BA ZHIG CE NA, SMRAS PA, DPER NA SGRA

@316A *, ,RTAG PA LA SOGS PA'I CHOS BSGRUB PAR BYA BA LA, GZHAL
BYA YIN PA'I PHYIR ZHES PA'I GTAN TSIGS NI, MTHUN PA'I PHYOGS
DANG MI MTHUN PA'I PHYOGS THAMS CAD LA 'JUG PA'I THUN MONG GI MA
NGES PA'I ZHES BYA'O, ,DA BZHIN DU SGRA RTAG PAR BSGRUB PAR BYA
BA LA, MNYAN PAR BYA BA YIN PA'I

PHYIR ZHES BYA BA'I GTAN TSIGS NI MTHUN PA'I PHYOGS DANG MI MTHUN
PA'I PHYOGS LA MI 'JUG PA'I PHYIR THUN MONG MA YIN PA'I MA NGES
PA YIN NO, ,DE BZHIN DU SGRA BRTZAL MA THAG TU BYUNG BA'I MA YIN
PA NYID BSGRUB PAR BYA BA LA MI RTAG PA'I PHYIR RO ZHES BYA BA'I
GTAN TSIGS NI, MTHUN PA'I PHYOGS KYI PHYOGS GCIG

LA 'JUG LA, MI MTHUN PA'I PHYOGS LA KHYAD PAR 'JUG PA'I MA NGES
PA YIN TE, BRTZAL MA THAG TU BYUNG BA MA YIN PA'I SGRA MTHUN PA'I
PHYOGS NI GLOG DANG, NAM MKHA' LA SOGS PA STE, DE LA MTHUN PA'I
PHYOGS LA PHYOGS GCIG GLOG LA SOGS PA LA NI MI RTAG PA 'JUG LA,
NAM MKHA' LA SOGS

PA LA NI MA YIN NO, ,MI MTHUN PA'I PHYOGS BRTZAL MA THAG TU BYUNG
BA LA SOGS PA THAMS CAD YIN TE DE THAMS CAD LA 'JUG PA YIN NO,
,DE BZHIN DU SGRA NI BRTZAL MA THAG TU BYUNG BA NYID YIN TE ZHES
BSGRUB PAR BYA BA LA MI RTAG PA'I PHYIR ZHES BYA BA'I GTAN TSIGS
NI, BUM PA LA SOGS PA THAMS CAD

LA NI YOD LA BRTZAL MA THAG TU BYUNG BA MA YIN PA MI MTHUN PA'I
PHYOGS YANG GLOG DANG NAM MKHA' LA SOGS PA DE LAS PHYOGS GCIG
GLOG LA SOGS PA LA NI 'JUG LA, NAM MKHA' LA SOGS PA LA NI MA YIN
LA, DE'I PHYIR 'DI MI MTHUN PA'I PHYOGS GCIG LA 'JUG LA, MTHUN

PA'I PHYOGS LA KHYAB PA'I MA NGES PA'I GTAN TSIGS YIN NO, ,PHYOGS
GNYI GA'I PHYOGS GCIG LA 'JUG PA'I MA NGES PA NI DPER NA, CHOS
CAN LA SGRA RTAG PAR BSGRUB PAR BYA BA LA, LUS CAN MA YIN PA'I
PHYIR ZHES BYA BA'I GTAN TSIGS NI, MTHUN PA'I PHYOGS RDUL PHRA
RAB DANG NAM MKHA'

LA SOGS PA DE LA MTHUN PA'I PHYOGS GCIG NAM MKHA' NI LUS CAN MA
YIN PA 'JUG LA, RDUL PHRA RAB NI MA YIN TE RDUL PHRA RAB RNAMS
LUS CAN YIN PA'I PHYIR RO, ,BUM PA DANG BDE BA LA SOGS PA MI RTAG
PA MI MTHUN PA'I PHYOGS GCIG BDE BA LA SOGS PA LA 'JUG LA, BUM PA
LA SOGS PA

@316B MA YIN PA LTA BU'O, ,DE BZHIN DU MI MTHUN PA'I PHYOGS LA
LDOG PA LA NI THE TSOM ZA LA, MTHUN PA'I PHYOGS LA KHYAB PA'I MA
NGES PA'I GTAN TSIGS NI, DPER NA SER SKYA LA SOGS PA'I CHOS CAN
THAMS CAD MKHYEN PA MA YIN TE ZHES BSGRUB PAR BYA BA LAS SMRA
BA'I PHYIR ZHES BYA BA'I GTAN TSIGS

NI; LAM PO CHE'I SKYES BU LA SOGS PA DANG MTHUN PA'I PHYOGS LA NI
YOD LA, MI MTHUN PA'I PHYOGS THAMS CAD MKHYEN PA LA NI THE TSOM
ZA STE, THAMS CAD MKHYEN PA NI DBANG PO LAS 'DAS PA'I PHYIR SMRA
BA YOD DAM MED PA LA THE TSOM ZA BA YIN NO, ,DE BZHIN DU MTHUN
PA'I PHYOGS LA 'JUG PA LA

NI; THE TSOM ZA LA MI MTHUN PA'I PHYOGS LA KHYAB PA'I MA NGES
PA'I GTAN TSIGS NI DPER NA, KHYU MCHOG DANG 'PHEL BA LA SOGS PA'I
CHOS CAN THAMS CAD MKHYEN PA YIN NO ZHES BSGRUB PAR BYA BA LA
BSTAN BCOS 'BA' ZHIG BYED PA'I PHYIR ZHES BYA BA LA GTAN TSIGS NI
MTHUN PA'I PHYOGS THAMS CAD

MKHYEN PA LA NI THE TSOM ZA STE, THAMS CAD MKHYEN PA NI DBANG PO
LAS SHIN TU 'DAS PA'I PHYIR, BSTAN BCOS 'BA' ZHIG BYED PA LA THE
TSOM ZA BA YIN NO, ,MI MTHUN PA'I PHYOGS PA RA HA DANG MA HA RE
LA SOGS PA THAMS CAD MKHYEN PA MA YIN PA LA YOD PA LTA BU'O,
,RJES SU 'GRO BA DANG LDOG PA LA

THE TSOM ZA BA'I MA NGES PA'I GTAN TSIGS NI DPER NA GSON PO'I LUS
NI BDAG DANG BCAS PA YIN TE SROG CHAGS LA SOGS PA DANG LDAN PA'I
PHYIR RO ZHES BYA BA'I GTAN TSIGS NI GSON PO'I LUS DANG 'BREL BA
CAN SROG LA SOGS PA BDAG DANG BCAS PA'AM BDAG MED PA LA 'JUG
PA'AM LDOG PA MA NGES PA

YIN TE; DE BAS NA RJES SU 'GRO BA 'BA' ZHIG PA'I GTAN TSIGS YIN
TE DPE MED PA YIN PA'I PHYIR RO, ,DE BZHIN DU GNYIS PA LA YANG
LDOG PA 'BA' ZHIG YIN TE, GSON PO'I LUS 'DI NI BDAG MED PA MA YIN
TE SROG LA SOGS PA MED PAR THAL BAR 'GYUR BA'I PHYIR RO ZHES BYA
BA LTA BU'O, ,DPE

MED PA NYID KYI PHYIR RJES SU 'GRO BA NGES PA MED PA DANG, LDOG
PA YANG NGES PA 'DI NI THE TSOM ZA BA'I GTAN TSIGS SO, ,BCU PO
'DI DAG NI MA NGES PA'I GTAN TSIGS LTAR SNANG BA ZHES BSTAN TO,
,'GAL BA'I GTAN TSIGS LTAR SNANG BA CI 'DRA BA ZHIG CE NA, DPER
NA CHOS CAN SGRA RTAG STE ZHES BYA BA NI

@317A *, ,BSGRUB PAR BYA BA'I CHOS SO, ,BYAS PA'I PHYIR NAM MKHA'
LA SOGS PA BZHIN NO ZHES BYA BA'I GTAN TSIGS 'DI NI BUM PA LA
SOGS PA MI MTHUN PA'I PHYOGS NYID LA YOD LA MTHUN PA'I PHYOGS LA
NI MA YIN PA LTA BU'O, ,DE BZHIN DU CHOS CAN SGRA RTAG STE ZHES
BSGRUB PAR BYA BA LA,

BRTZAL MA THAG TU BYUNG BA YIN PA'I PHYIR ZHES BYA BA'I PHYIR
GTAN TSIGS MTHUN PA'I PHYOGS NAM MKHA' LA SOGS PA LA MED PHYOGS
GCIG BUM PA LA SOGS PA LA NI YOD LA, GLOG LA SOGS PA LA NI MED PA
LTA BU'O, ,GTAN TSIGS 'DI GNYIS NI CHOS KYI RANG GI NGO BO PHYIN
CI LOG TU BSGRUB PA DANG, CHOS

CAN RANG GI NGO BO PHYIN CI LOG TU BSGRUB PA LA RNAM PA GNYIS YIN
TE, DPER NA CHOS MIG LA SOGS PA 'DI DAG GZHAN GYI DON DU BSGRUB
PAR BYA BA'I CHOS SO, ,BSAGS PA YIN PA'I PHYIR ZHES BYA BA NI
GTAN TSIGS SO, ,KHRI DANG STAN LA SOGS PA BZHIN NO ZHES BYA BA NI
MTHUN PA'I PHYOGS BSTAN PA'O, ,'DI

LTAR GTAN TSIGS 'DIS MIG LA SOGS PA GZHAN GYI DON DU SGRUB PAR
BYED LA, DE BZHIN DU BSAGS PA NYID GZHAN GYIR SGRUB PAR BYED DE,
KHRI DANG STAN LA SOGS PA BSAGS PAS LHA SBYIN LA SOGS PA GZHAN
GYI DON BYED PAR MTHONG BA'I PHYIR RO, ,CHOS CAN GYI RANG GI NGO
BO PHYIN CI LOG TU BSGRUB PA NI,

DPER NA CHOS CAN LA SOGS PA NI BLO DANG LDAN PA'I RGYU LAS SKYES
PA YIN TE ZHES BYA BAR BSGRUB PAR BYA BA LA RTEN PA DANG BCAS
PA'I PHYIR ZHES BYA BA NI GTAN TSIGS SO, ,BUM PA LA SOGS PA BZHIN
NO ZHES BYA BAS NI, MTHUN PA'I PHYOGS BSTAN TO, ,'DI LTAR GTAN
TSIGS 'DIS NI BLO DANG LDAN PA'I RGYU

LAS SKYES PA NYID SGRUB PAR BYED PA YIN LA, DE BZHIN DU BLO DANG
LDAN PA'I BYED PA'I RTEN PA DANG BCAS PA YANG SGRUB PAR BYED DO,
,CHOS CAN GYI KHYAD PAR PHYIN CI LOG TU BSGRUB PA NI DPER NA, BYE
BRAG PAS DPYOD PA PA LA CHOS BDAG NI SEMS DANG LDAN PA YIN NO
ZHES BSGRUB PAR BYA BA LA SEMS KYIS BYIN GYIS BRLABS

PA'I PHYIR ZHES BYA BA'I GTAN TSIGS NI, BDAG SEMS MED PA LA JI
LTAR SEMS DANG LDAN PAR SGRUB PAR BYED PA DE BZHIN DU GTAN TSIGS
'DIS MI RTAG PA YANG SGRUB PAR BYED DE, RNAM PAR SHES PA NI MI
RTAG PA'I PHYIR RO, ,LNGA PO DE DAG GIS NI 'GAL BA'I GTAN TSIGS
LTAR SNANG BA BSTAN TO, ,'GAL

@317B BA MI 'KHRUL BA ZHES BYA BA NI GANG DU YANG GTAN TSIGS KYI
SKYON MA YIN PAS DE'I DPE BRJOD PA MI RIGS TE, DE'I DPE BRJOD NA
GANG PHYOGS THAMS CAD NA GNAS PA DANG, BDAG NYID RANG DANG GCIG
PAR MNGON PAR 'BREL PA CAN DE NI THAMS CAD DU 'GRO BA YIN TE,
DPER NA NAM MKHA'

BZHIN PHYOGS THAMS CAD NA GNAS PA NI RANG DANG 'BREL PAS CIG CAR
SPYI DANG MNGON PAR 'BREL PA YIN NO ZHES BYA BA NI PE LU KA'I
RANG BZHIN GYI GTAN TSIGS KYI SBYOR BA'O, ,YANG SBYOR BA GNYIS PA
NI DPE THA RA'I YIN TE GANG DMIGS PA'I MTSAN NYID KYIR GYUR PA
GANG DU MI DMIGS PA DE NI MED DO, ,

DPER NA PHYOGS 'GA' ZHIG NA BUM PA MED DE ZHES BYA BA LTA BU'O,
,DMIGS PA'I MTSAN NYID KYIR GYUR PA'I SPYI GSAL BA DANG, GSAL
BA'I BAR NA MI DMIGS PA'I PHYIR RO ZHES BYA BA LTA BU'O, ,MI
DMIGS PA'I GTAN TSIGS 'DI DANG SNGAR BSTAN PA'I RANG BZHIN GYI
GTAN TSIGS 'DI PHAN TSUN

GNOD PAS THE TSOM BSKYED PA'I PHYIR RO, ,MTHUN PA'I PHYOGS DANG
GZHAN PA'I DPE ZHES BYA BA NI 'GA' YANG MED DE MTHUN PA'I PHYOGS
'DI NYID CHOS MTHUN PA'I DPE YIN NO, ,DE LA DPE LTAR SNANG BA CI
LTA BU ZHIG CE NA, CHOS MTHUN PA'I RE ZHIG 'DI LTA BU STE, SGRA
NI RTAG STE LUS CAN MA YIN PA'I PHYIR

LAS BZHIN NO ZHES BYA BA NI BSGRUB PAR BYA BA MA TSANG BA YIN TE
LAS NI MI RTAG PA'I PHYIR RO, ,SGRA NI RTAG STE LUS CAN MA YIN
PA'I PHYIR RDUL PHRA RAB BZHIN NO ZHES BYA BA NI SGRUB PAR BYED
PA MA TSANG BA YIN TE, RDUL PHRA RAB NI LUS CAN YIN PA'I PHYIR
RO, ,SGRA RTAG STE LUS CAN MA YIN PA'I PHYIR BUM PA

BZHIN NO ZHES BYA BA SGRUB PAR BYED PA GNYI GA MA TSANG BA YIN
NO, ,DE BZHIN DU BSGRUB PAR BYA BA'I CHOS LA THE TSOM ZA BA'I DPE
LTAR SNANG BA NI DPER NA CHOS CAN SKYES BU 'GA' ZHIG 'DOD CHAGS
LA SOGS PA DANG LDAN PA YIN TE, SMRA BA'I PHYIR LAM PO CHE'I
SKYES BU BZHIN NO ZHES BYA BA LA, LAM PO CHE'I SKYES

BU'I DPE LAS 'DOD CHAGS LA SOGS PA DANG LDAN PA LA THE TSOM ZA
STE, GZHAN GYI SEMS NI RJES SU RTOGS PAR DKA' BA'I PHYIR RO,
,SGRUB PAR BYED PA'I CHOS LA THE TSOM ZA BA NA DPER NA SKYES BU
GANG ZHIG 'CHI BA'I CHOS DANG LDAN PA YIN TE ZHES BSGRUB PAR BYA
BA LA 'DOD CHAGS LA SOGS PA DANG LDAN PA

@318A *, ,YIN PA'I PHYIR ZHES BYA BA'I GTAN TSIGS NI LAM PO CHE'I
SKYES BU'I DPE LA THE TSOM STE, 'DOD CHAGS DANG BRAL BA YANG 'DOD
CHAGS DANG BCAS PA BZHIN DU G-YO BA'I PHYIR RO, ,CHOS GNYI GA LA
THE TSOM ZA BA'I DPE LTAR SNANG BA DPER NA CHOS CAN SKYES BU 'GA'
ZHIG THAMS CAD

MKHYEN PA MA YIN TE ZHES BSGRUB PAR BYA BA LA 'DOD CHAGS LA SOGS
PA DANG LDAN PA'I PHYIR RE ZHES BYA BA'I GTAN TSIGS NI LAM PO
CHE'I SKYES BU'I DPE LA BSGRUB PAR BYA BA DANG, SGRUB PAR BYED PA
LA THE TSOM ZA BA YIN NO, ,RJES SU 'GRO BA MED PA DANG, RJES SU
'GRO BA MA BSTAN PA DANG, RJES SU 'GRO BA PHYIN

CI LOG GI DPE LTAR SNANG BA NI, DE LA RJES SU 'GRO BA MED PA NI
DPER NA GANG SMRA BA DE NI 'DOD CHAGS LA SOGS PA DANG LDAN PA YIN
TE LAM PO CHE'I SKYES BU BZHIN NO, ,SMRA BAR BYED PA DANG 'DOD
CHAGS LA SOGS PA DANG LDAN PA DAG BYA BA BYED PA'I NGO BO BKAG
PA'I PHYIR RO, ,RJES SU 'GRO BA MA BSTAN PA NI

DPER NA SGRA NI MI RTAG STE BYAS PA'I PHYIR RO ZHES BYA BA LTA
BU'O, ,'DI LA RJES SU 'GRO BA YOD MOD KYI KHYAB PA MA BSTAN PA
ZHES BYA BA STE, DE NI SMRA BA'I NYES PAS DPE LTAR SNANG BA BZHIN
NO, ,RJES SU 'GRO BA PHYIN CI LOG NI, DPER NA GANG RTAG PA DE NI
BYAS PA YIN TE, BUM PA LA SOGS PA BZHIN NO ZHES BYA BA

NI 'DIR MI RTAG PA NI BSGRUB PAR BYA BA YIN TE BSGRUB PAR BYA BAS
SGRUB PAR BYED PA LA KHYAB PA BSTAN PAR BYA BA YIN GYI, SGRUB PAR
BYED PAS BSGRUB PAR BYA BA LA KHYAB PA BSTAN PAR BYA BA MA YIN
NO, ,DE'I PHYIR RJES SU 'GRO BA PHYIN CI LOG GI DPE LTAR SNANG BA
YIN NO, ,DE DAG NI CHOS MTHUN PA'I DPE LTAR SNANG

BA DGU BSTAN PA YIN NO, ,CHOS MI MTHUN PA'I DPE LTAR SNANG BA
BSTAN PAR BYA STE, BSGRUB PAR BYA BA LDOG PA MED PA'I DPE LTAR
SNANG BA NI, DPER NA SGRA RTAG STE LUS CAN MA YIN PA'I PHYIR,
RDUL PHRA RAB BZHIN NO ZHES BYA BA NI 'DIR RDUL PHRA RAB NI CHOS
MI MTHUN PA'I DPE YIN PA'I PHYIR LUS CAN MA YIN PA SGRUB

PAR BYED PA'I CHOS LDOG PA YIN TE, RDUL PHRA RAB NI LUS CAN YIN
PA'I PHYIR RO, ,BSGRUB PAR BYA BA'I CHOS RTAG PA NI LOG PA MA YIN
RDUL PHRA RAB NI RTAG PA'I PHYIR RO, ,SGRUB PAR BYED PA LDOG PA
MED PA NI DPER NA SGRA RTAG STE LUS CAN MA YIN PA'I PHYIR LAS
BZHIN NO ZHES BYA BA NI 'DIR BSGRUB PAR BYA BA'I CHOS RTAG

@318B PA PA NYID LDOG PA YIN TE, LAS NI MI RTAG PA'I PHYIR RO,
,SGRUB PAR BYED PA'I CHOS NI LDOG PA MA YIN TE, LAS NI LUS CAN MA
YIN PA'I PHYIR RO, ,GNYI GA LDOG PA MED PA NI DPER NA SGRA NI
RTAG STE LUS CAN MA YIN PA'I PHYIR NAM MKHA' LA SOGS PA BZHIN NO
ZHES BYA BA 'DIR NAM MKHA' LA SOGS

PA'I CHOS MI MTHUN PA'I DPE LAS BSGRUB PAR BYA BA DANG, SGRUB PAR
BYED PA LDOG PA MED PA YIN NO, ,DE BZHIN DU BSGRUB PAR BYA BA
DANG LDOG PA LA THE TSOM ZA BA DANG, SGRUB PAR BYED PA LDOG PA LA
THE TSOM ZA BA DANG, GNYI GA LDOG PA LA THE TSOM ZA BA LAS BSGRUB
PAR BYA BA LDOG PA LA THE TSOM ZA BA'I DPE

LTAR SNANG BA NI, DPER NA SER SKYA LA SOGS PA NI THAMS CAD MKHYEN
PA MA YIN TE, THAMS CAD MKHYEN PA'I RTAGS SU GYUR PA'I BSTAN BCOS
'BA' ZHIG BYAS PA MED PA'I PHYIR RO ZHES BYA BA 'DIR CHOS MI
MTHUN PA'I DPER BRJOD PA GANG THAMS CAD MKHYEN PA MA YIN PA DES
NI SKAR MA SHES PA LA

SOGS PA'I BSTAN BCOS TE DPER NA KHYU MCHOG DANG 'PHEL BA LA SOGS
PA BZHIN NO ZHES BYA BA LA 'DIR CHOS MI MTHUN PA'I DPER BRJOD LA,
KHYU MCHOG DANG 'PHEL BA LA SOGS PA LAS THAMS CAD MKHYEN PA MA
YIN PA LA LOG GAM MI LOG THE TSOM YIN NO, ,SGRUB PAR BYED PA LDOG
PA LA THE TSOM

ZA BA NI; DPER NA 'DIR GSUM RIG PA'I BRAM ZE SER SKYA DANG GZEGS
ZAN LA SOGS PA'I SKYES BU'I TSIG GZUNG BAR BYA BA MA YIN TE, 'DOD
CHAGS LA SOGS PA DANG LDAN PA'I PHYIR RO ZHES BYA BA 'DIR CHOS
MTHUN PA'I DPE BRJOD PA NI GANG GI TSIG GZUNG BAR BYA BA DE NI
'DOD CHAGS LA SOGS PA

DANG LDAN PA MA YIN TE, DPER NA GOO TA MA LA SOGS PA'I CHOS KYI
BSTAN BCOS RTZOM PA LTA BU STE, GOO TA MA LA SOGS PA LAS 'DOD
CHAGS LA SOGS PA DANG LDAN PA'I CHOS LDOG PA LA THE TSOM ZA BA'O,
,GNYI GA LDOG PA LA THE TSOM ZA BA NI DPER NA SER SKYA LA SOGS PA
NI 'DOD CHAGS DANG BRAL

BA MA YIN TE, YONGS SU 'DZIN PA DANG KUN DU 'DZIN PA DANG LDAN
PA'I PHYIR ZHES BYA BA LA, 'DIR CHOS MTHUN PA'I DPER BRJOD PA,
GANG 'DOD CHAGS DANG BRAL BA DE NI YONGS SU 'DZIN PA DANG, KUN DU
'DZIN PA DANG LDAN BA MA YIN TE, DPER NA KHYU MCHOG DANG 'PHEL BA
LA SOGS PA BZHIN

@319A *, ,NO ZHES BYA BA LA, KHYU MCHOG LA SOGS PA CHOS MI MTHUN
PA'I DPE LAS 'DOD CHAGS DANG BRAL BA NYID BSGRUB PAR BYA BA'I
CHOS DANG YONGS SU 'DZIN PA DANG, KUN DU 'DZIN PA SGRUB PAR BYED
PA'I CHOS LDOG GAM MI LDOG THE TSOM ZA'I, SNGAR MA RNYED PA DNGOS
PO RNYED PA NI YONGS SU

'DZIN PA'O, ,RNYED PA YONGS SU MI GTONG BA NI KUN DU 'DZIN PA'O,
,GNYIS PO DE DAG KYANG KHYU MCHOG LA SOGS PA LA SRID DE, GDUGS
DANG, RNGA YAB DANG, RNGA BO CHE RNAMS YONGS SU 'DZIN PA DANG,
KUN DU 'DZIN PA THOS PA'I PHYIR RO, ,LDOG PA MED PA'I CHOS MI
MTHUN PA'I DPE LTAR SNANG BA

DANG; LDOG PA RAB TU MA BSTAN PA DANG, LDOG PA PHYIN CI LOG CES
BYA BA LAS, LDOG PA MED PA NI DPER NA SER SKYA LA SOGS PA 'DOD
CHAGS DANG BRAL BA MA YIN TE, SMRAS PA'I PHYIR RO, ,GANG DU 'DOD
CHAGS DANG BRAL BA MED PA MA YIN PA DE NI SMRA BA MA YIN TE, DPER
NA RDO'I DUM BU BZHIN

NO ZHES BYA BA LA GAL TE 'DI RDO'I DUM BU LAS LOG MOD KYI, 'ON
KYANG 'DOD CHAGS DANG BRAL BAS THAMS CAD LAS SMRA BA LOG PA MA
YIN TE THE TSOM ZA BA'I PHYIR RO, ,LDOG PA MA BSTAN PA NI DPER NA
SGRA MI RTAG STE BYAS PA'I PHYIR NAM MKHA' LA SOGS PA BZHIN NO
ZHES BYA BA NI DON DAM PAR YANG DAG

PA DPE YIN YANG, SMRA BA PO'I NYES PAS DPE LTAR SNANG BA YIN TE,
GZHAN GYI DON GYI RJES SU DPAG PA LA SMRA BA PO'I YON TAN DANG,
NYES PA GNYIS RNAM PAR DPYAD PAR BYA BA YIN PA'I PHYIR RO, ,'DI
LTAR GANG RTAG PA DE THAMS CAD NI NGES PAR MA BYAS PAR MTHONG
STE, DPER NA NAM MKHA' LA SOGS

PA BZHIN NO ZHES BYA BA'I TSIG GIS RNAM PAR DBYE STE SMRA BA POS
KHYAB PA SNGON DU 'GRO BA'I LDOG PA MA BSTAN PA'I PHYIR, LDOG PA
RAB TU MA BSTAN PA ZHES BYA'O, ,LDOG PA PHYIN CI LOG NI DPER NA,
GANG MA BYAS PA DE NI RTAG PAR MTHONG STE ZHES BYA BA LA 'DIR NI
SGRUB PAR BYED PA LOG PA LA KHYAB PAR BSTAN PAR BYA BA YIN

NO; ,DES NA GANG DANG GANG BSGRUB PAR BYA BA LOG PA DE DANG DES
NGES PAR SGRUB PAR BYED PA LDOG PAR 'GYUR RO, ,DPE LTAR SNANG BA
BCO BRGYAD BSHAD ZIN TO, ,PHYOGS DANG GTAN TSIGS DANG, DPE LTAR
SNANG BA DE DAG NYID KYIS RGOL BAS SGRUB PAR MI BYED PA'I PHYIR
BSGRUB PA LTAR SNANG BAR 'GYUR BA YIN NO, ,

@319B 'DI LTAR YANG PHYIR RGOL BAS SUN 'BYIN PA NYID NYE BAR BKOD
PA DE DAG SUN 'BYIN PAR 'GYUR BA YIN TE, PHYOGS SNGA MA RGOL BA'I
MNGON PAR 'DOD PA'I DON 'GRUB PA LA GAGS BYED PA'I PHYIR RO,
,SGRUB PAR BYED PA MA TSANG BAR BRJOD PA NYID SUN 'BYIN PA YIN NO
ZHES BSTAN TO, ,DE LTA BAS NA SGRUB PAR BYED PA

BZHIN DU SUN 'BYIN PA'I MTSAN NYID RNAM PAR PHYE STE LOGS SHIG TU
MA BSTAN TO, ,SUN 'BYIN PA LTAR SNANG BA NI SUN 'BYIN PA DE DAG
NYID PHYIR RGOL BAS SMRAS PA YIN NO, ,GANG GI TSE PHYOGS SNGA MA
RGOL BA YANG DAG PA MA YIN PA'I SKYON BRJOD PA DE SUN 'BYIN PA
LTAR SNANG BA YIN TE, LTAG CHOD CES BYA'O, ,

YANG DAG PA MA YIN PA'I SKYON BRJOD PA NI PHYIN CI LOG GI LAN TE
LTAG CHOD YIN NO ZHES BSTAN TE, DPER NA PHYOGS SKYON MED PA LA
PHYOGS KYI SKYON BRJOD PA DANG, GTAN TSIGS SKYON MED PA LA GTAN
TSIGS KYI SKYON BRJOD PA DANG, DPE SKYON MED PA LA DPE'I SKYON
BRJOD PA NI SUN 'BYIN PA LTA BA SNANG

BA ZHES BYA BAR RIG PA'I PHYIR RO, ,DE LA GZHAN DAG NI DAM BCA'
BA DANG, GTAN TSIGS DANG DPE DANG, NYE BAR SBYOR BA DANG MJUG
BSDU BA DANG, YAN LAG LNGA DANG LDAN PA NI SGRUB PAR BYED PA YIN
NO ZHES ZER TE, DPER NA SGRA MI RTAG STE ZHES BYA BA NI DAM BCA'
BA'O, ,BYAS PA'I PHYIR ZHES BYA BA NI

GTAN TSIGS SO, ,GANG BYAS PA DE THAMS CAD NI MI RTAG PAR MTHONG
STE, DPER NA BUM PA LA SOGS PA LTA BU ZHES BYA BA NI DPE'O, ,DE
BZHIN DU SGRA YANG BYAS PA YIN NO ZHES BYA BA NI NYE BAR SBYOR
BA'O, ,DE BAS NA MI RTAG PA YIN NO ZHES BYA BA NI 'JUG BSDU BA
STE, DPE LA RTOGS PA'I NUS PA CAN GYI

GTAN TSIGS CHOS CAN LA NYE BAR SBYOR BA NI NYE BAR SBYOR BA ZHES
BYA'O, ,DAM BCA' BA YANG ZLOS PA NI MJUG BSDU BA ZHES BSTAN TO,
,DE LTA BU NI MED DE RJES SU 'GRO BA DANG, LDOG PA DANG PHYOGS
KYI CHOS ZHES BYA BA YANG GSUM PA NYID KYIS BSGRUB PAR BYA BA'I
DON 'GRUB PA'I PHYIR RO, ,'DI LTAR

RTZOD PA'I DUS SU KHYAB PA SNGON DU 'GRO BA NYID KYI SBYOR BA
ZHES BYA STE, GANG BYAS PA DE THAMS CAD NI MI RTAG PAR MTHONG
STE, DPER NA BUM PA BZHIN NA ZHES BYA BA NI, DPE LA BSGRUB PAR
BYA BAS SGRUB PAR BYED PA LA KHYAB PA BSTAN PA NI RJES SU 'GRO BA
ZHES BSTAN TO, ,MI MTHUN PA'I PHYOGS LA YANG BSGRUB

@320A *, ,PAR BYA BA LOG PAR SGRUB PAR BYED PA LA NI LDOG PA ZHES
BSTAN TO, ,DPER NA MI RTAG PA MED PAS BYAS PA NYID DU MI 'GYUR
TE, DPER NA NAM MKHA' LA SOGS PA BZHIN NO, ,SGRA YANG BYAS PA'I
PHYIR ZHES BYA BA LAS PHYOGS KYI CHOS BSTAN TO, ,DAM BCA' BA DANG
MJUG BSDU BA NI

RNAM PA THAMS CAD DU BRJOD PAR MI BYA'O, ,DE BZHIN DU CHOS MTHUN
PA NYID CAN DAG GI SBYOR BA LA RJES SU 'GRO BA BRJOD PA SHUGS
NYID KYIS LDOG PA KHONG DU CHUD PAS 'DI LOGS SHIG TU MA BSTAN TO,
,DPER NA GANG BYAS PA DE DAG THAMS CAD NI MI RTAG PAR MTHONG STE,
DPER NA BUM PA LA SOGS PA

LTA BU'O; ,SGRA YANG BYAS PA YIN NO ZHES BYA BA NI CHOS MTHUN PA
NYID CAN GYI SBYOR BA'O, ,CHOS MI MTHUN PA NYID CAN GYI SBYOR BA
NI LDOG PA BSTAN PA'I SHUGS NYID KYIS RJES SU 'GRO BA RTOGS PA'O,
,'DIR YANG RJES SU 'GRO BA BRJOD PAR MI BYA'O, ,GANG RTAG PA DE
NI MA BYAS PAR MTHONG STE, DPER NA

NAM MKHA' LA SOGS PA BZHIN NO, ,SGRA YANG BYAS PA YIN NO ZHES BYA
BA NI CHOS MI MTHUN PA'I SBYOR BA'O, ,BSGRUB PA LTAR SNANG BA
DANG, SUN 'BYIN PA LTAR SNANG BA BSHAD ZIN TO, ,MNGON SUM CI 'DRA
BA ZHIG YIN ZHE NA, MNGON SUM NI RTOG PA DANG BRAL ZHING MA
'KHRUL PA STE DBANG PO LA SO

SOR GNAS PA NI RTEN PA'O, ,RNAM PAR SHES PA GANG YIN PA DE NI
MNGON SUM STE, DBANG PO LNGA LA BRTEN PA'I SHES PA YIN NO ZHES
BYA BA'I THA TSIG GO, ,SHIN TU LA SOGS PA GNAN PA LA SOGS PA'I
DON LA GNYIS PA ZHES BYA BA BYED PA PO'I BSDU BAS MNGON SUM GYI
SGRA NI BRJOD PAR BYA BA'I

RTAGS SU GRUB STE MNGON SUM RTOGS PA DANG, MNGON SUM BLO DANG,
MNGON SUM SHES PA ZHES BYA BA NI RIGS PAR GYUR PA YIN NO, ,MIG
DANG RNA BA DANG SNA DANG LCE DANG LUS ZHES BYA BA NI DBANG PO
LNGA STE, DE LA BRTEN PA'I SHES PA LNGA NI GZUNG BA'I YUL GZUGS
DANG, SGRA DANG, DRI DANG, RO DANG, REG

BYA DANG ZHES BYA BA GZHAL BYA LNGA NYID LA TSAD MA YIN NO,
,MNGON SUM DE YANG MING DANG RIGS LA SOGS PA'I RTOGS PA DANG BRAL
BA RNAM PAR MI RTOG PA DANG GAL TE YANG 'KHRUL PAR MA GYUR PA YIN
NA TSAD MAR BSHAD DE, BSTAN PA'I DON LA MI SLU PA'I PHYIR RO, ,DE
LA MING GI RNAM PAR RTOG PA NI 'DI NI

@320B LHA SBYIN NO ZHES BYA BAR SHES PA'O, ,RIGS KYI RNAM PAR
RTOG PA NI 'DI NI BA LANG NGO SNYAM DU SHES PA'O, ,KHYAD PAR DANG
KHYAD PAR DU BYA BA'I RNAM PAR RTOG PA NI AUTPALA SNGON PO ZHES
BA'O, ,GZHAN YANG RNAM PAR RTOG PA DANG BCAS PA'I MNGON SUM LTAR
SNANG BA DANG, YANG DON LA 'KHRUL PA RAB RIB

KYIS ZLA BA GNYIS SU SHES PA DANG, NYA PHYIS LA DNGUL DU SHES PA
DANG, 'DI NI SNGON DU MA MAM SKYES BU'O ZHES SHES PA YIN NO,
,SHES PA GZHAN YANG MNGON SUM LTAR SNANG BA YIN TE BSTAN PA'I DON
DANG PHRAD PAR MI BYED PA'I PHYIR RO, ,DE LA MNGON SUM NI RNAM PA
GSUM STE, THA SNYAD 'DOGS PA'I

DBANG PO'I SHES PA DANG, SEMS DANG SEMS LAS BYUNG BA THAMS CAD
RANG GI NGO BO RIG PA NI RANG RIG PA DANG, YANG DAG PA'I DON
BSGOMS PAS GSAL BA RAB RIB KYI MTHAR THUG PA NI RNAL 'BYOR GYI
SHES PA'O, ,DE'I YUL NI RANG GI MTSAN NYID DE, DON BYED PAR NUS
PA STE, RANG GI

MTSAN NYID LA BYA'O, ,SPYIS NI DON BYED PAR NUS PA MA YIN NO, ,DE
DAG NYID KYANG MNGON SUM GYI TSAD MA YIN NO, ,DON RTOGS PA'I NGO
BO YIN PA'I PHYIR 'BRAS BU YANG YIN TE DE DANG 'DRA BA TSAD MA
NYID KYI PHYIR, TSAD MA DANG 'BRAS BU LA BYE BRAG CUNG ZAD KYANG
MED DO, ,RJES SU DPAG PA NI RNAM PA GNYIS

TE; RANG GI DON DANG GZHAN GYI DON TO, ,DE LA RANG GI DON NI RE
ZHIG PHYOGS KYI CHOS BZUNG NAS, BSGRUB PAR BYA BA DANG SGRUB PAR
BYED PA 'BREL PA DRAN PA'I RJES LA RTOGS PA POS DON JI LTA BA
BZHIN DU RTOGS PA, GANG YIN PA DE NYID RANG GI DON GYI RJES SU
DPAG PA YIN NO, ,PHYOGS KYI CHOS NI

RNAM PA GSUM NYID DU 'GYUR TE, 'BRAS BU DANG RANG BZHIN DANG MI
DMIGS PA'O, ,RGYU DANG 'BRAS BUR GRUB NA 'BRAS BU'I GTAN TSIGS
YIN PAR LTA STE, DPER NA GANG NA DU BA YOD PA NA ME YOD DE, DPER
NA TSA BA LA SOGS PA BZHIN NO, ,'DI NA GANG DU BA YOD PA'I PHYIR
ZHES BYA BA LTA BU'O, ,ME

MED NA DU BA YANG MED DE, DPER NA CHU DANG BCAS PA'I PHYOGS LTA
BU'O, ,'DI NA YANG DU BA YOD PA'I PHYIR ZHES BYA BA LTA BU'O,
,RANG BZHIN GYI GTAN TSIGS NI 'DI NI SHING YIN TE, SHING SHA PA
YIN PA'I PHYIR SNGON THA SNYAD ZHUGS PA'I SHING SHA PA BZHIN NO,
,SHING MED NA SHING SHA PA MED DE, DPER NA SHING

@321A *, ,GIS DPEN PA'I PHYOGS BZHIN NO, ,'DIR YANG KHYAB PAR
BYED PA'I NGO BO DES NA, KHYAB PAR BYA BA NI GTAN TSIGS YIN PAR
LTA'O, ,MI DMIGS PA'I GTAN TSIGS NI, 'DI NI BUM PA MED DE, DMIGS
PA'I MTSAN NYID KYIR GYUR PA MI DMIGS PA'I PHYIR TE, RI BONG GI
RVA

LA SOGS PA BZHIN NO, ,'DIR YANG DMIGS SU RUNG BA DMIGS PA LA,
DMIGS SU RUNG BA MED PAS KHYAB PAR GAL TE DES NA DE'I TSE GTAN
TSIGS 'DI RTOGS PAR BYED PA YIN NO, ,RJES SU DPAG PA LTAR SNANG
BA CI 'DRA ZHIG CE NA, SNGA MA DANG LDAN PA DANG, LHAG MA DANG
LDAN PA DANG, SPYI MTHONG

BA STE, GZHAN GYIS BRTAGS PA'I RJES SU DPAG PA THAMS CAD NI RJES
SU DPAG PA LTAR SNANG BA YIN TE, DE RNAMS LA DE'I BDAG NYID DANG
DE LAS BYUNG BA'I MTSAN NYID KYI 'BREL PA MED PA'I PHYIR RO,
,RGYU DANG 'BRAS BU'I 'BREL PA DANG, KHYAB PAR BYA BA DANG KHYAB
PAR BYED PA'I 'BREL BA GRUB PA

NYID DU GYUR NA, BSGRUB PAR BYA BA DANG SGRUB PAR BYED PA'I 'BREL
PA YIN GYI, ,GZHAN DU NI MA YIN TE SLU BA MED PA'I PHYIR RO,
,DPER NA SPRIN 'DI CHAR LTAR BCAS PA YIN TE, 'BRUG SGRA ZAB MI
DANG LDAN PA'I PHYIR RO ZHES BYA BA LA, SGRA ZAB MO DANG LDAN
PA'I SPRIN LAS CHAR MI 'BYUNG BA SRID PA'I

PHYIR RO, ,DPER NA STONG DU CHAR BAB PA YIN TE, GTZANG PO RGYAS
PA MTHONG BA'I PHYIR RO ZHES BYA BA LA, GTZANG PO 'GAGS PA LAS
KYANG CHU BO RGYAS PAR MTHONG BA'I PHYIR RO, ,DE BZHIN DU 'BRAS
'DI DAG NI CHOS PA YIN TE, PHRU BA GCIG GI NANG NA YOD PA'I PHYIR
MTHONG BA'I 'BRAS BZHIN NO, ,'BRAS

BU 'DI DAG NI SMIN PA YIN TE, YAL GA GCIG LAS SKYES PA'I PHYIR
ZOS PA'I 'BRAS BU BZHIN NO ZHES BYA BA LA 'DIR PHAL CHER DE LTAR
MTHONG BA YANG BSGRUB PAR BYA BA DANG, SGRUB PAR BYED PA DAG LA
NI SLU BA YOD PA KHO NA'O, ,DPER NA GANG SA LAS SKYES PA DE DAG
THAMS CAD NI, LCAGS KYIS GCOD

PAR MTHONG STE, DPER NA SHING LA SOGS PA BZHIN NO ZHES BYA BA LA
RDO RJE YANGS LAS SKYES PA YIN NO, ,GANG SROG CHAGS YIN PA DE DAG
THAMS CAD NI MGRIN PA DANG BCAS PA YIN TE, DPER NA RNGA MO LA
SOGS PA BZHIN NO, ,BSTAN BYA BA LA, KU LI RA YANG SROG CHAGS YIN
NO, ,DPER NA GANG

@321B ZHU BA'I RDZAS DE NI RLAN GYIS BYAS PAR MTHONG STE, DPER NA
CHU BZHIN NO ZHES BYA BA LA, RNGUL CHU YANG ZHU BA'I RDZAS YIN
NO, ,DE BZHIN DU GZHAN DAG KYANG RJES SU DPAG PA LTAR SNANG BA
YIN PAR BLTA BAR BYA'O, ,GTAN TSIGS KYI DE KHO NA NYID BSTAN PA,
MKHAS PA CHEN PO DZE T'A RI'I ZHAL SNGA NAS MDZAD

PA RDZOGS SO,, ,,RGYA GAR GYI MKHAN PO PAndI TA KU M'A RA KA LA
SHA DANG, LO TZ'A BA DGE SLONG SH'AKYA 'OD KYIS BSGYUR CING ZHUS
NAS GTAN LA PHAB PA,,