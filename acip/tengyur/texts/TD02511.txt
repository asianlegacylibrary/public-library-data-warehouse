@1B [DD] #, ,RGYA GAR SKAD DU, SHR'I PA RA M'A DYA BI BA RA nAm,
BOD SKAD DU, DPAL MCHOG DANG PO'I 'GREL PA, BCOM LDAN 'DAS 'JAM
DPAL GZHON NUR GYUR PA LA PHYAG 'TSAL LO, ,RDO RJE 'DZIN PA CHEN [DD]

PO'I SA, ,THOG MA THA MA MED DGE BA, ,DPAL MCHOG DANG PO'I RGYUD
LAS GSUNGS, ,CHOS KYI SKU LA SOGS BSDUS PA, ,RDO RJE 'DZIN CHEN
DAD PA YI, ,YANG DANG YANG DU PHYAG 'TSAL TE, ,'GRO BAS DE NI GNAS

THOB PHYIR, ,RAB TU PHYE STE BSHAD PAR BYA, ,'DI SKAD BDAG GIS
THOS PA ZHES BYA BA LA SOGS PA TSIG NYE BAR DGOD PA 'DI'I BRJOD
PAR BYA BA NI GANG ZHIG YIN, 'BREL PA NI GANG ZHIG YIN, DGOS PA
NI CI ZHIG

YOD; DGOS PA'I DGOS PA NI CI ZHIG YIN ZHE NA, RGYUD 'DI'I MING
DPAL MCHOG DANG PO ZHES BYA BA LA DPAL MCHOG DANG PO NI CHOS KYI
SKU LA SOGS PA'I MTSAN NYID DE NAM MKHA'I KHAMS THAMS CAD LTAR

RTAG TU BZHUGS PA SKU DANG GSUNG DANG THUGS RDO RJE DE BZHIN
GSHEGS PA THAMS CAD KYI THUGS LA BZHUGS PA, BCOM LDAN 'DAS RNAM
PAR SNANG MDZAD NI RDO RJE 'DZIN PA CHEN PO STE, DE'I BRJOD PAR
BYA BA'I

@2A *, ,NGO BO NYID DO, ,DE STON PAR BYED PA'I SGRA'I TSOGS NI
RGYUD YIN NO, ,RGYUD KYI BRJOD PAR BYA BA DANG, DE STON PAR BYED
PA'I MTSAN NYID NI 'BREL BA YIN NO, ,DE LTA BU'I BCOM LDAN 'DAS
GDUL BYA RNAMS 'DOD PA BSKYED PA NI

DGOS PA YIN NO, ,'DOD PA BSKYED NAS KYANG, DKYIL 'KHOR DU 'JUG PA
LA SOGS PA 'JIG RTEN DANG 'JIG RTEN LAS 'DAS PA'I 'BRAS BU THOB
PAR 'GYUR BA NI, DGOS PA'I YANG DGOS PAR BSHAD PA YIN NO, ,DE LA
BCOM LDAN 'DAS SEMS

CAN RNAMS KYI 'DOD CHAGS KYIS 'DOD CHAGS SPANG BAR BYA BA'I
PHYIR, DAM TSIG NI SEMS DPA' CHEN POR BYIN GYIS BRLABS PA RDO RJE
DKYIL 'KHOR CHEN PO'I TSUL GSANG SNGAGS LA SOGS PA'I TSUL GYIS
BZHUGS PA YIN NO, ,RANG BZHIN

BZANG BA'I SEMS CAN RNAMS 'DUL BAR BYA BA'I PHYIR, DE BZHIN
GSHEGS PA'I DKYIL 'KHOR DANG, GSANG SNGAGS KYI TSUL GYIS BZHUGS
PA YIN NO, ,KHRO BAS KHRO BA SPANG BAR BYA BA'I PHYIR, ,KHAMS
GSUM RNAM PAR RGYAL BA'I TSUL GYIS SO, ,

LOG PAR LTA BA SPANG BAR BYA BA'I PHYIR, ,'PHAGS PA SPYAN RAS
GZIGS DBANG PHYUG GI DKYIL 'KHOR DANG SNGAGS KYI TSUL GYIS SO,
,SER SNA RAB TU SPANG BAR BYA BA'I PHYIR DANG, BSAM PA THAMS CAD
YONGS SU RDZOGS PAR BYA BA'I PHYIR, 'PHAGS

@2B PA NAM MKHA'I SNYING PO'I DKYIL 'KHOR DANG SNGAGS KYI TSUL
GYIS SO, ,SKU DANG GSUNG DANG THUGS KYI MTSAN NYID GCIG TU BYA
BA'I PHYIR, 'PHAGS PA RDO RJE KHU TSUR GYI DKYIL 'KHOR GYI SNGAGS
LA SOGS PA'I TSUL GYIS SO, ,CHOS BDAG MED PA DANG MA BRAL NA,
THAMS CAD 'GRUB PAR 'GYUR RO ZHES

BSTAN PAR BYA BA'I PHYIR DANG, SHES RAB KYI PHA ROL TU PHYIN PA
DANG LDAN NA THAMS CAD 'BYOR PAR 'GYUR RO ZHES BSTAN PAR BYA BA'I
PHYIR 'PHAGS PA 'JAM DPAL GYI DKYIL 'KHOR DANG, SNGAGS LA SOGS
PA'I SNGAGS DANG TSUL GYIS SO, ,DKYIL 'KHOR DU 'JUG PA MED PAR
GSANG SNGAGS KYI TSUL 'GRUB

PAR MI 'GYUR RO ZHES BSTAN PAR BYA BA'I PHYIR, 'PHAGS PA RDO RJE
'KHOR LO'I DKYIL 'KHOR DANG GSANG SNGAGS LA SOGS PA'I TSUL GYIS
SO, ,MCHOD PAS 'GRUB PAR 'GYUR GYI, TSOGS MED PAR MA YIN NO ZHES
BSTAN PAR BYA BA'I PHYIR, 'PHAGS PA NAM MKHA'I MDZOD KYI DKYIL
'KHOR DANG GSANG

SNGAGS KYI TSUL GYIS SO, ,NYON MONGS PA THAMS CAD KYI GNYEN POR
GYUR PA'I DGE BA'I PHYOGS RNAMS LA PHYI ROL GYI LHA'I BU'I BDUD
LA SOGS PA'I BDUD RNAMS TSAR GCOD PAR NUS NA 'GRUB PAR 'GYUR RO
ZHES BSTAN PAR BYA BA'I PHYIR, 'PHAGS PA RDO RJE GNOD SBYIN GYI
DKYIL 'KHOR DANG SNGAGS LA

SOGS PA'I TSUL GYIS BZHUGS PA YIN NO, ,DKYIL 'KHOR GCIG TU ZHUGS
PAS DKYIL 'KHOR THAMS CAD DU ZHUGS PAR 'GYUR BAR BYA BA'I PHYIR
DANG, THAMS CAD KYI NGO BO NYID BDAG YIN NO ZHES BSTAN PAR BYA
BA'I PHYIR, BSDUS PA'I DKYIL 'KHOR GYI TSUL DU BZHUGS PA YIN NO,
,ZHI BA'I DKYIL

'KHOR DANG MA MO DANG PO GSUM DANG SRID MO BZHI'I DKYIL 'KHOR NI
DE LA MOS PA'I SEMS CAN RNAMS DGA' BAR BYA BA'I PHYIR, DE LTAR
SPRUL PAR MDZAD NAS DON GYI SGO NAS BSTAN PA LA 'JUG PAR BYA BA'I
PHYIR RO, ,DE LA RDO RJE SEMS DPA' NI NGO BO NYID KYI SKU YIN LA
DE NYID NI CHOS KYI SKU STE, GNYIS SU

MED PA'I THUGS ME LONG LTA BU'I YE SHES TE, DE BZHIN GSHEGS PA'I
MTSAN DANG DPE BYAD DANG LDAN PA, SKU THAMS CAD KYI NGO BO NYID
KYANG CHOS KYI DBYINGS RNAM PAR DAG PA'I NGO BO NYID YIN NO, ,RDO
RJE H'Um MDZAD DANG, RDO RJE KHU TSUR DANG, RDO RJE GNOD SBYIN NI
SPRUL PA'I SKU STE, BYA BA GRUB PA'I YE SHES KYI NGO BO NYID YIN

@3A *, ,NO; ,'PHAGS PA SPYAN RAS GZIGS DBANG PHYUG DANG, SEMS
BSKYED MA THAG TU CHOS KYI 'KHOR LO BSKOR BA NI LONGS SPYOD
RDZOGS PA'I SKU STE, SO SOR RTOG PA'I YE SHES KYI NGO BO NYID YIN
NO, ,'PHAGS PA NAM MKHA'I SNYING PO DANG, NAM MKHA'I MDZOD NI
RNAM PAR SMIN PA'I SKU STE, MNYAM

PA NYID KYI YE SHES KYI NGO BO NYID YIN NO, ,'PHAGS PA 'JAM DPAL
YANG SHES RAB KYI PHA ROL TU PHYIN PA DANG GNYIS SU MED PAR
BZHUGS PA'I NGO BO NYID KYIS NA 'DIR GNYIS SU MED PA'I THUGS KYI
MTSAN NYID YIN PAS, NGO BO NYID KYI SKU'I KHONGS SU GTOGS SO,
,'JIG RTEN PA'I DKYIL 'KHOR RNAMS KYANG

SPRUL PA'I NGO BO NYID YIN PAS, BYA BA SGRUB PA'I YE SHES KYI NGO
BO NYID YIN NO, ,DE YANG, RDO RJE SEMS DPA'I DBANG BSKUR BAS,
,NGO BO NYID KYI SKU RU 'DOD, ,RDO RJE RIN CHEN DBANG BSKUR BAS,
,MTSAN DANG DE BZHIN DPE BYAD DO, ,RDO RJE CHOS KYI DBANG BSKUR
BAS, ,LONGS SPYOD RDZOGS PA'I SKU YANG YIN, ,

RDO RJE LAS KYI DBANG BSKUR BAS, ,DE BZHIN SPRUL PA'I SKU YIN NO,
,ZHES GSUNGS SO, ,RNAM PAR SNANG MDZAD NI, SANGS RGYAS THAMS CAD
GCIG TU BSDUS PA YIN NO, ,JI LTAR NA ME LONG LTA BU'I YE SHES LA
SOGS PA DANG DKYIL 'KHOR DANG GSANG SNGAGS LA SOGS PA'I DKYIL
'KHOR NGO BO NYID DU RNAM

PAR GZHAG CE NA, RGYU DANG 'BRAS BU'I NYE BAR GDAGS PA'I TSUL
GYIS DE'I RGYU MTHUN PA LA, DE SKAD NYE BAR BSTAN TE, GZUGS NYID
NI STONG PA'O, ,STONG PA NYID NI GZUGS SO ZHES GSUNGS PAS NA,
NYES PA MED DO, ,DAM TSIG GI PHYAG RGYA'I NGO BO NYID KYIS NGO BO
NYID DU DUM BU GNYIS PA NI, BDE BA CHEN

PO'I RDO RJE MCHOG GI DAM TSIG DAM PA'I DKYIL 'KHOR YI GE BCU
BDUN PA'I SNGAGS LA SOGS PA'I TSUL YIN LA, DE BZHIN DU DE BZHIN
GSHEGS PA DANG, RAB TU DGA' BA'I RDO RJE DANG, KHRO BO DANG, 'JIG
RTEN DBANG PHYUG DANG, NAM MKHA'I SNYING PO DANG, BSDUS PA'I
DKYIL 'KHOR DANG, MING PO GSUM DANG,

SRID MO BZHI DANG, LHA DANG, KLU DANG, GSANG BA'I DKYIL 'KHOR GYI
TSUL DE NYID YIN TE, YANG 'DI RNAMS NYID KYI RTOG PA LAS LAS KYI
SGRIB PA'I DBANG GIS DUM BU DANG PO LAS GSUNGS PA MA GRUB PA
RNAMS MYUR DU GRUB PAR BYA BA'I PHYIR RO, ,BDE BA CHEN PO RDO RJE
CHEN PO'I DKYIL 'KHOR DANG, DE BZHIN

@3B GSHEGS PA DANG, RDO RJE ME LTAR RAB TU 'BAR BA DANG, SPYAN
RAS GZIGS DBANG PHYUG DANG, NAM MKHA'I SNYING PO DANG, MING PO
GSUM DANG, SRING MO BZHI DANG, KLU DANG SDUG BSNGAL 'DON PA DANG,
BSDUS PA'I DKYIL 'KHOR DANG, GSANG SNGAGS LA SOGS PA'I NGO BO
NYID DE, DE NYID NI JI LTAR MNGON PAR

'DOD PA'I DKYIL 'KHOR DU ZHUGS PA RNAMS KYANG MYUR DU 'GRUB PAR
'GYUR BA DANG, DPAL RDO RJE SEMS DPA'I GSANG BA LNGA'I DE KHO NA
NYID CHEN PO DAM TSIG GSUM DANG, RDO RJE ME LTAR RAB TU 'BAR BA
DANG, SPYAN RAS GZIGS DBANG PHYUG DANG, NAM MKHA'I SNYING PO
DANG, GSANG BA'I RAS RIS DANG, DKYIL 'KHOR

DANG SNGAGS PA LA SOGS PA'I TSUL YIN NO, ,CHOS KYI PHYAG RGYA'I
DON GYI NGO BO NYID DANG, DNGOS GRUB RNAMS KYANG MYUR DU BSGRUB
PAR BYA BA'I PHYIR, BSGRUB PA'I KHYAD PAR BSDUS PA'I NGO BO NYID
DU MA BU GSUM PAR YANG BDE BA CHEN PO RDO RJE CHEN PO'I DKYIL
'KHOR CHEN PO DE BZHIN GSHEGS PA THAMS CAD DANG, RDO RJE

ME LTAR RAB TU 'BAR BA DANG, 'PHAGS PA SPYAN RAS GZIGS DBANG
PHYUG DANG, NAM MKHA'I SNYING PO DANG, MING PO GSUM DANG, SRING
MO BZHI DANG, KLU DANG SDUG BSNGAL GDON PA DANG, BSDUS PA'I DKYIL
'KHOR DANG SNGAGS LA SOGS PA'I TSUL YIN NO, ,YANG GSANG BA'I
DKYIL 'KHOR DANG, GSANG BA

LNGA PA'I RAS RIS KYI DKYIL 'KHOR DANG, LNGA PO BSDUS PA'I DKYIL
'KHOR GYI NGO BO NYID DANG, SGRUB PA PO MYUR DU 'GRUB PAR BYA
BA'I PHYIR DES BZHUGS PA YIN NO, ,LAS KYI PHYAG RGYA'I DON GYI
NGO BO NYID DANG, DNGOS GRUB RNAMS KYANG MYUR DU BSGRUB PAR BYA
BA'I PHYIR DANG, BSGRUB PA'I KHYAD PAR BSDUS PA'I NGO BO

NYID KYIS DUM BU BZHI PAR YANG BDE BA CHEN PO RDO RJE CHEN PO'I
DKYIL 'KHOR CHEN PO DANG, DE BZHIN GSHEGS PA DANG, RDO RJE ME
LTAR RAB TU 'BAR BA DANG, 'PHAGS PA SPYAN RAS GZIGS DBANG PHYUG
DANG, NAM MKHA'I SNYING PO DANG, MING PO GSUM DANG, SRING MO BZHI
DANG, KLU DANG, SDUG BSNGAL GDON PA DANG,

BSDUS PA'I DKYIL 'KHOR DANG, SNGAGS LA SOGS PA'I NGO BO NYID
KYANG, GSANG BA'I RAS RIS DANG, DKYIL 'KHOR LNGA PA MYUR DU 'GRUB
PA'I PHYIR, BSGRUB PA'I KHYAD PAR NYID KYIS BZHUGS PA YIN NO,
,NGO BO NYID DANG RNAM PAR SMIN PA DANG, LONGS SPYOD RDZOGS PA
DANG, SPRUL PA'I SKUR RNAM PAR GZHAG PA

@4A *, ,NI; THAMS CAD DU SNGA MA KHO NA BZHIN DU BLTA BAR BYA'O,
,NGAN SONG GSUM DANG MI DANG, 'DOD PA NA SPYOD PA'I LHA DANG,
GZUGS NA SPYOD PA'I LHA RNAMS RNAM PAR SBYANG BAR BYA BA'I PHYIR,
DUM BU BZHI PA LAS BSHAD PA'I BSGOM PA 'GRO BA THAMS CAD KHYAB
PAR BYED PA SNGAGS PA RNAMS KYIS

BYA'O ZHES BSTAN PA'I PHYIR, DUM BU BZHI BSTAN PA YIN NO ZHES
GZHAN DAG 'CHAD DO, ,TSUL 'DI NI RIGS PA'I TSUL YIN TE, RGYA CHE
BA LA SRED PA RNAMS NI SPROS PA'I YE SHES NAS BRTZAMS PA NI DUM
BU DANG PO'O, ,BSGRUB PA'I KHYAD PAR CUNG ZAD CIG BSTAN PA'I SGO
NAS YANG DAG PAR STON PA NI, DUM BU GNYIS

BA'O; ,DON GSAL BAR BYA BA NI DUM BU GSUM PAR STON TO, ,DUM BU
GSUM PA'I 'DOD PA'I DON NI DUM BU BZHI PAR STON TE, YANG DANG
YANG DU DUM BU GZHAN GYIS DE'I DON YANG DAG PAR MTSON PA'I PHYIR
RO, ,'DI NYID DU BCOM LDAN 'DAS NYID KYIS, DON 'DI NYID YONGS SU
GZUNG BAR MDZAD NAS, SLAR YANG

'DIR STON PAR MDZAD CING, SNYING PO GSUNGS PAR GYUR PA NI, YANG
DANG YANG DU BSTAN PAS THE TSOM DANG BRAL BA LA RAB TU 'JUG CING,
JI LTAR MNGON PAR 'DOD PA 'GRUB PAR 'GYUR BA YIN NO, ,DE YANG,
SANGS RGYAS BYANG CHUB SEMS DPA' DAG ,YANG DANG YANG DU LEGS
GSUNGS PA, ,GSANG SNGAGS DE LA

DAM PA MCHOG ,ZLOS PA PO NI 'GRUB PAR 'GYUR, ,ZHES GSUNGS PA
DANG, 'JIG RTEN PA'I BSTAN BCOS LA YANG TSUL 'DI SNANG STE CHO GA
DE NYID KYIS RANG GI BLO'I MTSAN NYID GANG LA SPROS PAR BYAS PAR
'GYUR RO, ,DE PAS NA 'DIR ZLOS PA PO'I NYES PA'I RTOG PA MI
BYA'O, ,DE LA 'DIR BSGRUB PA'I KHYAD PAR

CUNG ZAD CIG YOD PA 'DI LTA STE, DKYIL 'KHOR DANG SNGAGS DANG,
PHYAG RGYA'I KHYAD PAR NI DUM BU GSUM PAR, LHA MO BZHI DANG YANG
DAG PAR 'DUS PA LA SOGS PA GSANG BA'I DKYIL 'KHOR LNGA PA DANG,
GNYIS PA HE MA H'A SU KHA ZHES BYA BA LA SOGS PA SPYAN 'DREN PA'I
SNGAGS DANG, GSUM PA DANG BZHI

PAR H'Um MA H'A SU KHA ZHES BYA BA LA SOGS PA DANG, GNYIS PAR AOm
ZHES BYA BA LA SOGS PA BUM PA'I SNGAGS DANG, GSUM PA DANG, BZHI
PAR YI GE H'Um ZHES BYA BA LA SOGS PA DANG, DE BZHIN DU AOm MA
DHU BADZRI ZHES BYA BA LA SOGS PA MCHOD PA'I LHA MO RNAMS KYI
SNGAGS DANG, YANG GSANG BA LNGA'I DKYIL 'KHOR GYI

@4B DE KHO NA NYID KYIS SPYAN DRANG BA'O, ,DE BZHIN DU GZHAN NGAG
KYANG RGYUD KYI NANG DU BLTA BAR BYA'O, ,DE LTAR NA DUM BU DANG
BOR NI DKYIL 'KHOR BCO LNGA PA'O, ,GNYIS PAR NI RDO RJE GSANG
BA'I CHO GA DANG BCAS PA NYI SHU RTZA BDUN NO, ,GSUM PAR NI NYI
SHU RTZA GCIG GO ,BZHI PAR NI DKYIL 'KHOR BCO LNGA STE, SPYIR

BSDU NA DKYIL 'KHOR BDUN CU RTZA BRGYAD DU 'GYUR RO, ,DE NAS 'DI
RNAMS KYI GZHI DANG DBYIBS KYI KHYAD PAR MDOR BSDUS NAS JI LTA BA
BZHIN DU BSHAD PAR BYA STE, DE LA DAM TSIG CHEN PO'I DE KHO NA
NYID BYIN GYIS BRLABS PA RDO RJE'I DKYIL 'KHOR CHEN PO NI ZUR
BZHI PA LA SOGS PA'I GZUGS CAN TE, DE'I

NANG DU PHYI'I DKYIL 'KHOR BZHI'I ZUR PA LA SGO BZHI PA'I DKYIL
'KHOR DE'I PHYED KYI TSAD LA KA BA BRGYAD KYIS NYE BAR MDZES PAR
BYAS PA, PHYI ROL NAS RDO RJE PHRENG BA ZLUM POS NYE BAR YONGS SU
BSKOR BAR GNAS LA, LHA THAMS CAD KYI GNAS SU SDONG BU DANG BCAS
PA'I SNA TSOGS PADMA'I GDAN BYAS

LA; DE'I DBUS SU RDO RJE SEMS DPA'O, ,MDUN DU RDO RJE YID LAS
BYUNG PA, G-YAS SU RDO RJE KI LI KI LA, RGYAB TU RDO RJE DRAN PA,
G-YON DU RDO RJE SNYEMS PA'O, ,ME'I PHYOGS KYI CHA LA RDO RJE
SBRANG RTZI, BDEN BRAL GYI PHYOGS SU RDO RJE SPRIN, RLUNG GI
PHYOGS SU RDO RJE STON, DBANG LDAN GYI PHYOGS KYI RE'U CHA LA RDO
RJE DGUN

NO; ,DKYIL 'KHOR 'DI'I RGYAB RDO RJE SRAD BU'I NANG GI SHAR
PHYOGS SU MI BSKYOD PA G-YAS DANG G-YON LOGS NA PHYAG NA RDO RJE
DANG, 'JAM DPAL 'KHOR DU BZHUGS PA'O, ,LHO PHYOGS SU RIN CHEN
'BYUNG LDAN NAM MKHA'I SNYING PO DANG, NAM MKHA'I MDZOD KYI 'KHOR
GYIS BSKOR BA'O, ,NUB KYI PHYOGS SU

'OD DPAG MED PA 'PHAGS PA SPYAN RAS GZIGS DBANG PHYUG DANG, SEMS
BSKYED MA THAG TU CHOS KYI 'KHOR LO BSKOR BAS 'KHOR DU BYAS PA'O,
,BYANG GI PHYOGS SU DON YOD GRUB PA RDO RJE KHU TSUR DANG, RDO
RJE GNOD SBYIN GYIS 'KHOR DU BSKOR BA'O, ,PHYI'I DKYIL 'KHOR GYI
MTSAMS RNAMS SU

SGEG MO DANG BZHAD PA MO DANG, GLU MKHAN MA DANG GAR MKHAN MA'O,
,SHAR LA SOGS PA'I SGO RNAMS SU NI GZUGS DANG SGRA DANG DRI DANG
RO GZUGS LA SOGS PA'I PHYAG RGYA PHYAG NA BSNAMS PA'O, ,SHAR
PHYOGS KYI PHYI'I DKYIL 'KHOR GYI SNAM BU LA 'JIG RTEN PA'I LHA
PHYED LANGS PA, 'DOD PA'I LHA TSANGS PA,

@5A *, ,KHYAB 'JUG, KA RTI KA ,DBANG PO DRAG PO CHUNG MA DANG
BCAS PA'O, ,LHO PHYOGS SU NYI MA, ZLA BA, SPEN PA, MIG DMAR CHUNG
MA DANG BCAS PA'O, ,NUB KYI PHYOGS SU GTUM BAG CAN DANG, RLUNG
DANG, ME DANG, LUS NGAN PO CHUNG MA DANG BCAS PA'O, ,BYANG GI
PHYOGS SU PHAG DANG,

GSHIN RJE DANG, LOG 'DREN DANG, DBANG PO CHU LHA, CHUNG MA DANG
BCAS PAR GNAS PA'O, ,SGO RNAMS SU NI STOBS BZANG DANG, SPRANG
RTZI CAN DANG, RGYAL BA DANG RGYAL BA THOB PA CHUNG MA DANG BCAS
PA'O, ,PHYI'I DKYIL 'KHOR DU RDO RJE SEMS DPA'I DKYIL 'KHOR DANG
'DRA BA LAS DE'I NANG DU BZHI CHA BA'I TSAD

LA KA BA BRGYAD KYIS NYE BAR MDZES PAR BYAS PA, ZLUM PO DKYIL
'KHOR DE'I NYIS 'GYUR NI GNYIS PA'O, ,DE'I PHYI ROL DU DE'I SUM
'GYUR NI GSUM PA STE, DE NI 'KHOR GYI DKYIL 'KHOR RO, ,LHA THAMS
CAD KYI GNAS SU SNA TSOGS PA'I PADMA'I STAN RNAM PAR BZHAG PA LA,
DBUS SU BCOM LDAN 'DAS

RNAM PAR SNANG MDZAD SPRUL PA'I SKU TING NGE 'DZIN LA SNYOMS PAR
ZHUGS PA ,SANGS RGYAS KYI SKU GZUGS BRGYAD KYIS YONGS SU BSKOR
BA'O, ,GNYIS PA DKYIL 'KHOR ZLUM PO'I NANG DU SHAR PHYOGS NAS
BRTZAMS TE, MI BSKYOD PA LA SOGS PA STE BYANG CHUB SEMS DPA'
GNYIS KYI DBUS SU BZHUGS PAR BYA'O, ,

GSUM PA'I ZLUM PO'I NANG DU SHAR GYI PHYOGS SU PHYAG NA RDO RJE,
DE BZHIN DU ME LA SOGS PA'I PHYOGS MTSAMS RNAMS SU 'JAM DPAL
DANG, NAM MKHA'I SNYING PO DANG, NAM MKHA'I MDZOD DANG, 'PHAGS PA
SPYAN RAS GZIGS DBANG PHYUG DANG, SEMS BSKYED MA THAG TU CHOS KYI
'KHOR LO BSKOR BA DANG,

RDO RJE KHU CHUR DANG, RDO RJE GNOD SBYIN DER BZHUGS PAR BYA'O,
,PHYI'I DKYIL 'KHOR GYI MTSAMS SU SGEG MO DANG, BZHAD MA DANG,
GLU MKHAN MA DANG, GAR MKHAN MA'O, ,SGO RNAMS SU NI BUM PA BZHI
BYA'O, ,YANG SHAR PHYOGS KYI SGOR 'DUR BAS DANG BCAS PA'O, ,LHOR
NI DBYIG DANG, GSER DANG, RIN PO CHE DANG,

GOS KYIS BRGYAN PA'I SNOD RO DRUG GIS YONGS SU GANG BA'O, ,NUB TU
NI STAN SHIN TU 'JAM PO'O, ,BYANG DU NI SANGS RGYAS KYI SKU GZUGS
RNAM PAR GZHAG PAR BYA'O, ,PHYI'I DKYIL 'KHOR RDO RJE SEMS DPA'I
DKYIL 'KHOR DANG 'DRA BA LAS DE'I NANG DU DE'I PHYED KYI TSAD
ZLUM PO RDO RJE THIG GIS BSKOR BA, DKYIL

@5B 'KHOR BRGYAD PA LTA BUR 'BAR BA'I PHRENG BA YONGS SU 'KHRUG
PAS KHYAB PA'O, ,DE LTAR LHA THAMS CAD KYI GNAS SU SNA TSOGS
PADMA'I GDAN LA DBUS SU RDO RJE H'Um MDZAD DE'I SPYAN SNGAR G-YAS
BRKYANG PAS BZHUGS TE, G-YAS PA'I RDO RJE KHU TSUR GYIS RDO RJE
BSNAMS PA, G-YON PA'I KHRO BO'I KHU TSUR GYIS

SDIGS MDZUB MDZAD PAR BRTZON PA'O, ,G-YAS SU NI LCAGS KYU BSNAMS
PA'O, ,RGYAB TU RAL GRI BSNAMS PA'O, ,G-YON DU NI ZHAGS PA BSNAMS
PA'O, ,ME LA SOGS PA'I MTSAMS RNAMS SU NI DBYIG PA DANG, KHA
tV'Am GA DANG, GRI GUG DANG, CHU GRA BSNAMS PA'I KHRO BO RNAMS
SO, ,PHYI'I DKYIL

'KHOR GYI MTSAMS RNAMS SU NI SGEG MO LA SOGS PA'O, ,NANG GI SNAM
BU DE NYID LA LHA LA SOGS PA LAS DBANG PHYUG CHEN PO CHUNG MA
DANG BCAS PA STON LA RDO RJE SEMS DPA'I DKYIL 'KHOR GYI TSUL GYIS
RANG RANG GI PHYOGS SU GNAS PAR BYA'O, ,SHAR GYI SGOR NI MDA'
DANG GZHU'O, ,LHOR NI RAL

GRI'O; ,NUB TU NI 'KHOR LO'O, ,BYANG DU NI MDUNG BSGRENG NAS GNAS
PAR BYA'O, ,PHYI'I DKYIL 'KHOR RDO RJE SEMS DPA'I DKYIL 'KHOR
DANG 'DRA BA LAS DE'I PHYAD KYI TSAD LA MTSAMS SGO LA MNGON PAR
PHYOGS PA GNYIS TE, KA BA BRGYAD KYI TSUL DANG PADMA 'DAB MA
BRGYAD PAS BRGYAN PA LA LHA THAMS

CAD KYI GNAS SU SNA TSOGS PADMA'I GDAN LA DE'I DBUS SU BCOM LDAN
'DAS 'PHAGS PA SPYAN RAS GZIGS DBANG PHYUG GO, ,DE'I SPYAN SNGA
NAS BRTZAMS TE, PADMA R'A GA DANG, GTUM PO'I DBANG PHYUG DANG,
PADMA CHEN PO DANG, PADMA NAG PO DANG, MI MDZAD KYI BDAG PO RNAMS
SO, ,ME LA SOGS

PA'I 'DAB MA RNAMS LA PADMA CHEN MO SA 'DZIN DANG, RGYA MTSO DANG
NYI MA DANG, RLUNG RNAMS G-YAS NAS BSKOR BA'I TSUL DU GZHAG GO
,PHYI'I DKYIL 'KHOR GYI MTSAMS RNAMS SU DPAL CHEN MO DANG, DKAR
MO DANG, SER MO DANG, DKYIL 'KHOR LA GNAS PA RNAMS TE, SHR'I,
HR'I, G'I, DH'I, ZHES

BYA BA RNAMS SO, ,SHAR PHYOGS KYI SGOR NI BUD MED KYI GZUGS CAN
NO, ,LHOR NI SPRUL LO, ,NUB TU NI PHAG GO ,BYANG DU NI PADMA'I
GZUGS CAN YANG DAG PAR DGOD PAR BYA'O, ,PHYI'I DKYIL 'KHOR NI
SNGA MA DANG 'DRA'O, ,DE'I PHYED KYI NANG DU NOR BU RIN PO CHE
ZUR BRGYAD PA RIN PO CHE'I KA BA BRGYAD

@6A *, ,DANG LDAN PA, RIN PO CHE'I LCUG MAS YONGS SU BSKOR BA,
RDO RJE RIN PO CHE'I RE BAS BSKOR BA, ME TOG GI CHUN 'PHYANG
DANG, DAR DANG GDUGS DANG, RDA YAB KYIS NYE BAR BSGRUB PAR BYAS
PAS MDZES PAR GNAS PAR BYA'O, ,DE'I DBUS SU BCOM LDAN 'DAS NAM
MKHA'I SNYING

PO RTA DANG LDAN PA'I SHING RTA LA CHIBS PAS BZHUGS PA'O, ,DE'I
MDUN DU SNA TSOGS PADMAS DBANG BSKUR BA'I RIN CHEN RDO RJE RIN PO
CHE'I COD PAN THOGS PA'O, ,G-YAS SU RIN CHEN NOR SBYIN GTER GYI
BUM PA PHYAG NA BSNAMS PA'O, ,RGYAB TU CHOS KYI RIN CHEN PHYAG NA
GLEGS BAM BSNAMS

PA'O; ,G-YON DU RO'I SNOD PHYAG NA BSNAMS PA'O, ,ME LA SOGS PA'I
MTSAMS SU NI RIN PO CHE'I GDUGS DANG, RGYAL MTSAN DANG, RNGA BO
CHE DANG, RIN PO CHE'I SROG SHING PHYAG NA BSNAMS PA'I LHA MO
RNAMS BYA'O, ,PHYI ROL GYI MTSAMS RNAMS SU NI BUM PA GANG BA
GZHAG PAR BYA'O, ,SHAR PHYOGS

KYI SGOR NI RIN PO CHE'I COD PAN NO, ,LHOR NI GTER GYI BUM PA'O,
,NUB TU NI RGYAL MTSAN NO, ,BYANG DU NI RO'I SNOD DO, ,PHYI ROL
DU NI RGYAL MTSAN DANG BA DAN LA SOGS PA GNAS PAR BYA'O, ,PHYI'I
DKYIL 'KHOR NI SNGA MA DANG 'DRA'O, ,DE'I PHYED KYIS DE'I NANG DU
RDO RJE THIG ZLUM POS BSKOR BA KA BA

BRGYAD KYIS NYE BAR MDZES PAR BYAS PA, LHA THAMS CAD KYI GNAS SU
SNA TSOGS PADMA'I GDAN BYAS TE, DE'I DBUS SU BCOM LDAN 'DAS RDO
RJE KHU TSUR RO, ,DE'I MDUN DU NI RDO RJE SKU MCHOG GO, ,G-YAS SU
NI RDO RJE LCAGS SO, ,RGYAB TU NI TING NGE 'DZIN RDO RJE'O,
,G-YON DU NI RDO RJE'I RDO RJE'O, ,ME LA

SOGS PA'I MTSAMS SU NI PHYAG RGYA'I DON DANG, YE SHES DANG LAS
DANG, KHU TSUR BZANG MO ZHES BYA BA'I MCHOD PA'I LHA MO RNAMS SO,
,PHYI'I MTSAMS RNAMS SU NI SGEG MO LA SOGS PA'O, ,SHAR PHYOGS KYI
SGOR NI RDO RJE SNYEMS MA'O, ,LHOR NI RDO RJE LCAGS MA'O, ,NUB TU
NI TING NGE 'DZIN RDO RJE MA'O, ,

BYANG DU NI RDO RJE RDO RJE MA'I ZHES BYA BA'I LHA MO RNAMS YANG
DAG PAR GNAS SO, ,PHYI'I DKYIL 'KHOR NI SNGA MA DANG 'DRA'O,
,DE'I NANG DU NI DE'I PHYED KYI 'KHOR LO RTZIBS BRGYAD PA, DKYIL
'KHOR BRGYAD PA 'DRA BA'I TSUL LA, 'KHOR LO'I STENG DU SHAR
PHYOGS NAS BRTZAMS TE, BSKOR BA'I PHYOGS SU AA

@6B LA SOGS PA'I YI GE'I PHRENG BZHIR MTHAR THUG PA'I BAR DU BRI
BAR BYA'O, ,DE NI 'DIR AAR BA TZAN ZHES BYA STE, 'DOD PA THAMS
CAD THOB PAR BYED PA'O, ,DE CI'I PHYIR ZHE NA, YI GE AA NI 'DOD
PA ZHES BSHAD DO, ,YI GE RA NI CHAGS PA ZHES BSHAD DO, ,YI GE PA
NI DON DAM PA ZHES BSHAD DO, ,YI GE

TZA NI SPYOD PA ZHES BSHAD DO, ,NA ZHES BYA BA NI DNGOS PO MED PA
ZHES BSHAD DE, ,'DOD PA DANG, CHAGS PA DANG, DON DAM PA DANG,
SPYOD PA DANG, DNGOS PO MED PA NYID DO, ,DE LTAR 'DI BSGOMS NAS
SNYING PO BSGRUB PAS 'DOD PA THAMS CAD THOB PAR 'GYUR RO, ,'DOD
PA THAMS CAD NI DE BZHIN

GSHEGS PA BSKYED PA STE, DES NA SNYING PO 'DIS DE BZHIN GSHEGS PA
RNAMS DANG RDO RJE 'DZIN PA NYID MYUR DU THOB PAR 'GYUR RO, ,DE
LA LHA THAMS CAD KYI GNAS SU NI SNA TSOGS PADMA YANG DAG PAR GNAS
PA LA 'KHOR LO'I LTE BAR BCOM LDAN 'DAS 'JAM DPAL LO, ,DE'I NGOS
RNAMS SU DE BZHIN

GSHEGS PA'I SPRUL PA'I GZUGS BRGYAD BYA'O, ,PHYI ROL GYI MTSAMS
RNAMS SU SHES RAB KYI PHA ROL TU PHYIN PA'I GLEGS BAM BZHI GZHAG
PAR BYA'O, ,SHAR LA SOGS PA'I SGO RNAMS SU NI RAL GRI DANG, MDUNG
THUNG DANG, LHUNG BZED DANG, SHES RAB KYI PHA ROL TU PHYIN PA'I
GLEGS BAM GZHAG

PAR BYA'O, ,PHYI'I DKYIL 'KHOR NI RDO RJE SEMS DPA'I DKYIL 'KHOR
GYI TSUL JI LTA BA DANG 'DRA BDE'I NANG DU DE'I PHYED KYIS RDO
RJE'I THIG KA BA BRGYAD KYIS NYE BAR MDZES PAR BYA'O, ,THAMS CAD
KYI GNAS SU NI SNA TSOGS PADMA'I GDAN BYA'O, ,DE'I DBUS SU SEMS
BSKYED MA THAG TU CHOS KYI 'KHOR LO

BSKOR BA'O, ,PHYOGS DANG MTSAMS RNAMS SU NI PHYAG NA RDO RJE LA
SOGS PA'O, ,PHYI'I MTSAMS KYI NANG GI ME LA SOGS PA'I MTSAMS
RNAMS SU G-YAS NAS BSKOR TE, ZHI BA MDUNG GIS MTSAN PA DANG, MA
MO DANG, MING PO GSUM DANG, SRID MO BZHI'I DKYIL 'KHOR GNAS PAR
BYA'O, ,SHAR LA SOGS

PA'I SGO RNAMS SU NI RDO RJE SEMS DPA' DANG, RDO RJE H'Um MDZAD
DANG 'PHAGS PA SPYAN RAS GZIGS DBANG PHYUG DANG, NAM MKHA'I
SNYING PO YANG DAG PAR GZHAG PAR BYA'O, ,NAM MKHA'I MDZOD KYI
DKYIL 'KHOR THAMS CAD NI NAM MKHA'I SNYING PO'I DKYIL 'KHOR 'DRA
BA LAS MTSAMS SU NI SGEG MO LA SOGS PA

@7A *, ,GZHAG PAR BYA'O, ,LHA THAMS CAD KYI GNAS SU SNA TSOGS
PADMA'I GDAN LA DBUS SU NAM MKHA'I MDZOD SNA TSOGS RDO RJE BSNAMS
PA'O, ,PHYOGS DANG MTSAMS RNAMS SU NI PHYAG NA RDO RJE LA SOGS PA
RANG GI MTSAN MA BSNAMS PA BYA'O, ,PHYI'I MTSAMS SU NI ME TOG
DANG,

BDUG SPOS DANG, MAR ME DANG, BYUG PA MA'I LHA MO RNAMS SO, ,SHAR
LA SOGS PA'I SGO RNAMS SU NI DONG TZE DANG GSER DANG MU TIG DANG
RGYAN GZHAG PAR BYA'O, ,PHYI'I DKYIL 'KHOR NI RDO RJE SEMS DPA'I
DKYIL 'KHOR DANG 'DRA BA LAS DE'I NANG DU DE'I PHYED KYI TSAD
KYIS PHYI'I DKYIL 'KHOR GNYIS PA

DKYIL 'KHOR ZUR BZHI PA LA KA BA BRGYAD KYIS NYE BAR MDZES PAR
BYAS PA'O, ,LHA THAMS CAD KYI GNAS SU SNA TSOGS PADMA'I GDAN LA
'BAR BA'I DKYIL 'KHOR GYIS BRGYAN PAR BYAS LA, DKYIL 'KHOR DBUS
MA'I DBUS SU BCOM LDAN 'DAS RDO RJE GNOD SBYIN NO, ,PHYOGS DANG
MTSAMS RNAMS SU

NI BYANG CHUB SEMS DPA' CHEN PO PHYAG NA RDO RJE LA SOGS PA
BRGYAD PO RDO RJE GNOD SBYIN GYI GZUGS CAN NO, ,PHYI'I DKYIL
'KHOR GYI MTSAMS RNAMS SU NI RDO RJE MCHE BA'I PHYAG RGYA RNAMS
SO, ,SGO RNAMS SU NI RTZE LNGA PA'I KHRO BO RDO RJE BSNAMS PA'I
PHYAG NA RDO RJE GZHAG PAR BYA'O, ,DKYIL 'KHOR THAMS

CAD KYI PHYI DANG NANG DU BCAS PA DANG PO'I DKYIL 'KHOR NGANG
'DRA BAR GNAS PA LAS DE'I DBUS MA'I RE'U CHA LA RDO RJE SEMS
DPA'I DKYIL 'KHOR RO, ,SHAR GYI RE'U CHA LA SOGS PA LA NI RDO RJE
H'Um MDZAD DANG, NAM MKHA'I SNYING PO DANG 'PHAGS PA SPYAN RAS
GZIGS DBANG PHYUG DANG, RDO RJE KHU TSUR GYI

DKYIL 'KHOR RNAMS TE, SHAR DANG LHO DANG NUB DANG BYANG GI PHYOGS
SU BYA'O, ,ME LA SOGS PA'I MTSAMS RNAMS SU NI 'PHAGS PA 'JAM DPAL
DANG SEMS BSKYED MA THAG TU CHOS KYI 'KHOR LO BSKOR BA DANG NAM
MKHA'I MDZOD DANG, RDO RJE GNOD SBYIN GYI DKYIL 'KHOR RNAMS
MTSAMS SU GNAS

PAR BYA'O, ,PHYI'I DKYIL 'KHOR GYI MTSAMS RNAMS SU NI ZHI BA
MDUNG GIS MTSAN PA DANG, MA MO DANG, MING PO GSUM DANG, SRING MO
BZHI'I DKYIL 'KHOR SNGA MA BZHIN DU SHES PAR BYA'O, ,PHYI'I SHAR
LA SOGS PA'I SGO RNAMS SU NI RDO RJE SEMS DPA' DANG, RDO RJE H'Um
MDZAD DANG, 'PHAGS PA

@7B SPYAN RAS GZIGS DBANG PHYUG DANG, NAM MKHA'I SNYING PO'I RIGS
BZHI'I MTSAN MA'I NGO BO NYID DU GNAS PAR BYA'O, ,SEMS BSKYED MA
THAG TU CHOS KYI 'KHOR LO BSKOR BA'I DKYIL 'KHOR DU RIGS BZHI'I
MTSAN MA DE NYID YIN PAR BSTAN PAS NA, 'DIR SOM NYI MI BYA'O,
,BSDUS PA'I

DKYIL 'KHOR RO, ,DKYIL 'KHOR KUN NAS ZLUM PO RIM PA GSUM PO LA
DKYIL 'KHOR DBUS MA'I RIM PA'I NYIS 'GYUR NI, RIM PA GNYIS PA'O,
,SUM 'GYUR NI, RIM PA GSUM PA STE THAMS CAD KYANG SGO BZHI PA LA
MTSAMS BZHI POR MDUNG RTZE GSUM PAS MTSAN PA GNAS PAR BYA'O, ,

DE LA DBUS SU DBANG PHYUG CHEN PO'O, ,DE'I LOGS SHAR LA SOGS PA
RNAMS SU NAG PO CHEN PO DANG, DGA' BA'I DBANG PHYUG DANG, DRIL BU
CHEN PO DANG, GAR GYI DBANG PHYUG RNAMS SO, ,ME LA SOGS PA'I
MTSAMS RNAMS SU DRAG PO'I THOD PA DANG, GTUM PO'I DBANG PHYUG
DANG, LAG NA

KHA tV'Am GA DANG, BA LAD RNA'I DBANG PHYUG RNAMS SO, ,RIM PA
GNYIS PA'I SHAR LA SOGS PA'I PHYOGS RNAMS SU DRAG MO LAG NA MDUNG
RTZE GSUM PA THOGS PA, LHOR TSANGS MA PHRENG BA LAG NA THOGS PA'I
RGYAN CAN, NUB TU KHYAB 'JUG MA LAG NA 'KHOR LO THOGS PA, BYANG
DU GZHON NU MA LAG NA

DRIL BU THOGS PA'O, ,MTSAMS RNAMS SU NAG MO DANG NAG MO CHEN MO
DANG ZA BYED MA DANG, SRIN MO RNAMS TE, LAG NA DRIL BU DANG CHU
GRI DANG MCHE BA DANG, KHA tV'Am GA THOGS PA'O, ,ZHI BA MA DANG,
BHERU ndA DANG, GTUM MA DANG, 'JIGS BYED MA RNAMS KYANG DE NYID
DU BYA'O, ,SHAR LA SOGS PA'I SGO

RNAMS SU DBYIG PA'I DBANG PHYUG DANG, MUndA'I DBANG PHYUG DANG,
DRIL RNA DANG, DRAG PO CHEN PO RNAMS GNAS PAR BYA'O, ,ZHI BA'I
DKYIL 'KHOR RO, ,DKYIL 'KHOR ZUR BZHI PA SGO BYANG DU BLTAS PAR
GNAS PA LA DE'I DBUS SU NAG PO CHEN PO THOD PA DANG RUS PA'I
PHRENG BA THOGS PA KHA GDANGS PA

MCHE BA CAN, RIM PA GSUM PA LA 'BYUNG PO BRGYAD DANG RIM PA
BRGYAD KYIS KUN NAS PHRENG DU BSKOR NAS GNAS PA'O, ,SHAR LA SOGS
PA'I SGO RNAMS DE'I BYANG GI PHYOGS NAS BRTZAMS TE, BSKOR PHYOGS
SU DRAG PO LA SOGS PA'I MTSAN MA SNGAR BSHAD PA'I PHYOGS SU DGOD
PAR BYA'O, ,MTSAMS

@8A *, ,KYI DBANG LDAN NAS BRTZAMS TE, NAG MO DANG NAG MO CHEN MO
DANG, ZA BYED MA DANG SRIN MO'I MTSAN MA SNGAR BSHAD PA DGOD DO,
,SGO RNAMS SU ZHI BA DANG ZHI BA CHEN MO'O, ,G-YAS KYI PHYOGS SU
NI SNGAR BSHAD PA'I MTSAN MA RNAMS TE, BHE RUnd'A DANG, 'JIGS
BYED MA'O, ,G-YON

GYI PHYOGS SU NI SNGAR BSHAD PA'I MTSAN MA RNAMS GZHAG PAR BYA'O,
,MA MO'I DKYIL 'KHOR RO, ,PHYI'I DKYIL 'KHOR ZUR BZHI PA LA SGO
BZHI PAR BYAS LA, DE'I DBUS SU GZHU LTA BU'I DKYIL 'KHOR GNYIS LA
PHYED KYI TSAD DU BYAS LA, DE'I DBUS SU SENG GE'I GDAN BYAS NAS,
SENG GE'I GDAN

DAL MING PO GSUM RIM BZHIN DU GNAS PA STAN GCIG LA 'DUG PA BYA'O,
,PHYI'I DKYIL 'KHOR GYI SHAR GYI SGOR GRUB PA, LHO RU NI RDZU
'PHRUL LO, ,NUB TU NI CHEN PO'O, ,BYANG DU NI KshE TRA'O, ,ME'I
MTSAMS SU NI GTUM PA'O, ,BDEN BRAL GYI MTSAMS SU NI KHRO BA'O,
,RLUNG GI MTSAMS SU NI

MCHOG GO, ,DBANG LDAN GYI MTSAMS SU NI GSOD PAR GNAS PAR BYA'O,
,MING PO GSUM GYI DKYIL 'KHOR RO, ,DKYIL 'KHOR KUN NAS ZLUM PO LA
SGO BZHI PA LA MTSAMS BZHI PA'I RI MOR KA BA BZHI BYAS LA, DKYIL
'KHOR GYI LTE BAR CHA BZHI GNAS PA LA, DE LA SHAR GYI CHA LA DGA'
MO MDA' DANG

GZHU 'DREN PAR BRTZON PAS RANG GI SGO LA MNGON PAR PHYOGS TE 'DUG
PA'O, ,LHO'I CHA LA GSOD MA PHUB DANG RAL GRI 'DZIN PA'O, ,NUB TU
PHAG MO GTER GYI BUM PA LAG NA THOGS PA'O, ,BYANG DU GRUB MA TZA
SHA KA DANG GRI GUG LAG NA THOGS TE RANG GI SGO LA PHYOGS TE
MNGON PAR 'DUG PAR BYAS

TE; RANG RANG GI MTSAN MA THOGS TE RANG GI SGO'I DBUS SU LEGS PAR
GNAS PAR BYA'O, ,SHES RAB KYI PHA ROL TU PHYIN PA'I DUM BU DKYIL
'KHOR BCO LNGA RNAM PAR PHYE BA YIN NO, ,DUM BU GNYIS PAR DKYIL
'KHOR DANG PO DANG 'DRA BAR PHYI NAS BYAS PA'I DKYIL 'KHOR LHA
THAMS CAD KYI GNAS SU SNA

TSOGS PADMA'I GDAN RNAM PAR GZHAG LA, DE'I DA BUS SU RDO RJE SEMS
DPA'O, ,DE'I MDUN DU RDO RJE YID LAS BYUNG BA'O, ,G-YAS SU RDO
RJE KI LI LA'O, ,RGYAB TU CHAGS PA'I RDO RJE'O, ,G-YON DU RDO RJE
SNYEMS PA'O, ,ME LA SOGS PA'I MTSAMS RNAMS SU NI ME TOG DANG BDUG
SPOS DANG, ,

@8B MAR ME DANG, DRI'I LHA MO RNAMS SO, ,DKYIL 'KHOR GYI PHYI'I
MTSAMS RNAMS SU NI SGEG MO DANG, BZHAD PA MO DANG, GLU MKHAN MA
DANG, GAR MKHAN MA'O, ,SHAR LA SOGS PA'I SGO RNAMS SU NI RDO RJE
LCAGS KYU DANG, ZHAGS PA DANG, LCAGS SGROG DANG DRIL BU RNAMS
GNAS PAR BYA'O, ,

GNYIS PO'I DKYIL 'KHOR DANG PO'O, ,PHYI DANG NANG DU BCAS PA
THAMS CAD RDO RJE SEMS DPA'I DKYIL 'KHOR DANG 'DRA BAS GNAS PA
LA, DE'I DBUS SU SANGS RGYAS BCOM LDAN 'DAS RDO RJE SEMS DPA'I
SKU CAN LA RIN PO CHE'I COD PAN GYI DBANG BSKUR BA'O, ,DE'I SHAR
PHYOGS KYI CHA LA RDO RJE GO CHA,

LHOR NI RDO RJE KI LI KI LA'O, ,NUB TU NI RDO RJE CHAGS PA'O,
,BYANG DU NI RDO RJE SNYEMS PA'O, ,MTSAMS RNAMS SU NI ME TOG PA
LA SOGS PA'O, ,PHYI ROL GYI MTSAMS SU NI SGEG MO LA SOGS PA'O,
,SHAR LA SOGS PA'I SGO RNAMS SU NI LCAGS KYU LA SOGS PA YANG DAG
PAR GNAS PAR BYA'O, ,

RAB TU DGA' BA'I RDO RJE KHRO BO'I DKYIL 'KHOR DUM BU GNYIS PAR
BSHAD PA YANG RDO RJE SEMS DPA'I DKYIL 'KHOR DANG PO DANG 'DRA BA
YIN TE, DE LA RDO RJE SEMS DPA' DANG, RDO RJE YID LAS BYUNG BA LA
SOGS PA NYID NAS RDO RJE DRIL BU'I MTHAR THUG GI BAR DU KHRO BA
DANG BCAS PAR GNAS PA YIN NO, ,

RAB TU DGA' BA'I RDO RJE'I KHRO BO'I DKYIL 'KHOR RO, ,DUM BU
GNYIS PAR BSHAD PA'I PHYI DANG NANG DU BCAS PA'I RDO RJE SEMS
DPA'I DKYIL 'KHOR DANG 'DRA BAR BYAS PA LA DKYIL 'KHOR PADMAS
MTSAN PA BYAS LA, DE'I DBUS SU BCOM LDAN 'DAS SPYAN RAS GZIGS
DBANG PHYUG GO, ,DE'I SHAR

NAS BRTZAMS TE, RDO RJE YID LAS BYUNG BA DANG RDO RJE KI LI KI LA
LA SOGS PA RDO RJE DRIL BU'I MTHAR THUG GI BAR DU PADMA'I MDA' LA
SOGS PA BSNAMS NAS BZHUGS PAR BYA'O, ,'JIG RTEN DBANG PHYUG GI
DKYIL 'KHOR RO, ,DKYIL 'KHOR THAMS CAD RDO RJE SEMS DPA'I DKYIL
'KHOR DANG

'DRA BA LAS RIN PO CHE LTA BUR BYAS LA, DE'I DBUS SU BCOM LDAN
'DAS NAM MKHA'I SNYING PO, ,DE'I SHAR NAS BRTZAMS TE, RDO RJE YID
LAS BYUNG BA LA SOGS PA NYID NAS, RDO RJE DRIL BU'I MTHAR THUG GI
BAR DU RIN PO CHE'I MDA' DANG GZHU LA SOGS PA BSNAMS NAS GNAS PAR
BYA'O, ,RIN PO CHE'I

@9A *, ,DKYIL 'KHOR RO, ,DKYIL 'KHOR GYI PHYI DANG NANG DU BCAS
PA RDO RJE SEMS DPA'I DKYIL 'KHOR DANG 'DRA BA LAS DE'I DBUS MA'I
RE'U CHA LA RDO RJE SEMS DPA'I DKYIL 'KHOR RO, ,SHAR LA SOGS PA'I
RE'U CHA RNAMS LA, DE BZHIN GSHEGS PA DANG RAB TU DGA' BA'I RDO

RJE KHRO BO DANG, 'PHAGS PA SPYAN RAS GZIGS DBANG PHYUG DANG, RDO
RJE RIN CHEN GYI DKYIL 'KHOR BSHAD MA THAG PA'O, ,ME LA SOGS PA'I
MTSAMS SU NI ME TOG MA LA SOGS PA'I LHA MO RNAMS SO, ,PHYI'I
DKYIL 'KHOR GYI MTSAMS KYI ME'I PHYOGS NAS BRTZAMS TE, BSKOR
PHYOGS SU MING

PO GSUM DANG, SRING MO BZHI DANG, LHA MA YIN DANG, KLU'I DKYIL
'KHOR 'OG NAS BSHAD PA RNAMS LA BYA'O, ,SHAR LA SOGS PA'I SGO
RNAMS SU NI LCAGS KYU LA SOGS PA GNAS PAR BYA'O, ,BSDUS PA'I
DKYIL 'KHOR RO,, ,,MING PO DANG SRING MO'I DKYIL 'KHOR NI SNGA MA
DANG 'DRA STE, KHRU

GANG TZAM GYI SKAS BZHI LAS BABS PAR BRKOS PA, RGYAR KHRU BRGYAD
PA ZUR BZHI PA, SHAR DU GYEN DU BLTAS PA'I SGO GCIG PA'I DKYIL
'KHOR DU GNAS PA LA, DE'I DBUS SU KHYAB 'JUG GI 'KHOR LO, ,DE'I
SHAR PHYOGS LA SOGS PA'I CHA LA BDE MCHOG NGANG THAGS BZANGS RIS
DANG LAG

BZANGS DANG, SRIN PO ZHES BYA BA'I LHA MA YIN GYI BDAG PO 'KHOR
DANG BCAS PA RNAMS SO, ,MTSAMS RNAMS SU NI LHA MA YIN GYI BU MO
RNAMS GNAS PAR BYA'O, ,LHA MA YIN GYI DKYIL 'KHOR RO, ,ZUR BZHI
PA LA SGO BZHI PA'I DKYIL 'KHOR LA SPRUL GYI MJUG MA'I RI MOS
MTSAMS BZHIR MDUD

BAR BYAS BA GDENGS KA BRGYAD BSGRENG PA SGO BZHI SGO KHYUD DANG
LDAN PA NI KLU'I DKYIL 'KHOR TE, DE LA CHU SRIN LA SOGS PA DANG,
CHUS YONGS SU GANG BA'I MTSO'I DBUS SU KLU'I RGYAL PO MGO BRGYAD
PA'O, ,DE'I PHYOGS LOGS KYI PHYOGS DANG MTSAMS RNAMS SU MTHA' YAS
DANG, NOR RGYAS DANG,

'JOG PO DANG, KARKO tA DANG, PADMA DANG, PADMA CHEN PO DANG, DUNG
SKYONG DANG, RIGS LDAN GDENGS KA BDUN BDUN DANG LDAN PA SKYES
BU'I GZUGS SU GNAS PAR BYA'O, ,KLU'I DKYIL 'KHOR RO,, ,,THAMS CAD
DKYIL 'KHOR DANG PO DANG 'DRA BAR BYAS LA DKYIL 'KHOR GYI DBUS SU
BCOM LDAN

@9B 'DAS RDO RJE SEMS DPA'O, ,DE'I SHAR PHYOGS NAS BRTZAMS TE,
RDO RJE GO CHA LA SOGS PA NAS RDO RJE DRIL BU'I MTHAR THUG GI BAR
DU THAMS CAD LHA MO'I TSUL GYIS BZHUGS PAR BYA'O, ,RDO RJE SEMS
DPA'I GSANG BA'I DKYIL 'KHOR RO,, ,,DUM BU GNYIS PA LAS GSUNGS
PA'I RTZA BA'I RGYUD KYI

DKYIL 'KHOR BCU GCIG YIN NO, ,PHYI DANG NANG DU BCAS PA THAMS CAD
DKYIL 'KHOR DANG PO'I TSUL DU GNAS PA'I DKYIL 'KHOR LA, DE'I DBUS
SU BCOM LDAN 'DAS RDO RJE SEMS DPA' DE'I PHYOGS THAMS CAD DU 'DOD
CHAGS RDO RJE LA SOGS PA'O, ,DE'I MTSAMS RNAMS SU SHIN TU DGA' MA

DANG RAB TU DGA' MA DANG, SPYAN DANG DPAL CHEN MO'O, ,PHYI'I
DKYIL 'KHOR GYI MTSAMS RNAMS SU NI SGEG MO LA SOGS PA'O, ,SHAR LA
SOGS PA'I SGO RNAMS SU NI RDO RJE LCAGS KYU LA SOGS PA'O, ,PHYI'I
MTSAMS RNAMS SU NI BUM PA LA SOGS PA DANG, TOG RNAMS GNAS PA'O,
,BCOM

LDAN 'DAS KYI SPYAN SNGAR BUM PA GCIG GZHAG PAR BYA'O, ,DUM BU
GNYIS PA NAS GSUNGS PA'I RGYUD PHYI MA'I DKYIL 'KHOR DANG PO'O,
,PHYI'I DKYIL 'KHOR DANG PO DANG 'DRA BAR BYAS PA, DE'I NANG DU
DE'I PHYED KYI ZLUM PO LA RDO RJE'I THIG DANG, KA BA BRGYAD KYIS
NYE BAR MDZES PAR BYAS PA LHA THAMS CAD

KYI GNAS SU SNA TSOGS PADMA'I GDAN GZHAG PA LA DE'I DBUS SU BCOM
LDAN 'DAS RNAM PAR SNANG MDZAD DE'I SPYAN SNGAR BCOM LDAN 'DAS MI
BSKYOD PA BDUD LAS RNAM PAR RGYAL BAR MDZAD PA G-YAS SU BCOM LDAN
'DAS RIN CHEN 'BYUNG LDAN BYANG CHUB SEMS DPA' PHYAG NA RIN CHEN
COD PAN LA

SOGS PA LA DBANG BSKUR BAR MDZAD PA'O, ,RGYAB TU BCOM LDAN 'DAS 'OD
DPAG TU MED PA BYANG CHUB SEMS DPA' CHEN PO KUN DU BZANG PO LA
SOGS PAS YONGS SU BSKOR BA LA CHOS KYI 'KHOR LO BSKOR BAR MDZAD
PA'O, ,G-YON DU BCOM LDAN 'DAS DON YOD PAR GRUB PA 'DOD CHAGS LA

SPYOD PA'I SEMS CAN RNAMS 'DUL BAR MDZAD PA'O, ,ME LA SOGS PA'I
MTSAMS RNAMS SU RDO RJE SEMS MA DANG, RIN CHEN SEMS MA DANG, CHOS
KYI SEMS MA DANG, LAS KYI SEMS MA RNAMS SO, ,PHYI'I DKYIL 'KHOR
GYI MTSAMS RNAMS SU SGEG MO YA SOGS PA'O, ,SHAR LA SOGS PA'I SGO

@10A *, ,RNAMS SU NI LCAGS KYU LA SOGS PA GNAS PAR BYAS PA, DE
BZHIN GSHEGS PA'I DKYIL 'KHOR RO, ,PHYI'I DKYIL 'KHOR RDO RJE
SEMS DPA'I DKYIL 'KHOR DANG 'DRA BA LAS DE'I DBUS SU RDO RJE'I
'KHOR LO ZLUM PO 'BAR BA DANG BCAS PA KA BA BRGYAD KYIS NYE BAR
MDZES

PAR BYAS PA LA, DE'I PHYI ROL DU CHA MNYAM PA'I ZLUM PO RIM PA
BDUN PA BYAS TE, LHA THAMS CAD KYI SNA TSOGS PADMAR GNAS PA LA
'BAR BA'I 'KHOR LO'I DBUS SU BCOM LDAN 'DAS RDO RJE ME LTAR RAB
TU 'BAR BA'O, ,DE'I MDUN DU RDO RJE MTSON CHA 'DZIN MA G-YON
BRKYANG PAS GNAS PAS

BZHUGS PA, G-YON PA'I KHRO BO'I KHU TSUR SDIGS MDZUB BYED PA,
G-YAS PA'I RDO RJE'I KHU TSUR GYIS RDO RJE RTZE LNGA PA BSNAMS
PA'O, ,G-YAS SU NI MDUNG RTZE GSUM PA 'DZIN MA'O, ,RGYAB TU NI
RAL GRI 'DZIN MA'O, ,G-YON DU NI PADMA DANG THOD PA 'DZIN MA'O,
,ME LA SOGS PA'I MTSAMS SU

NI MDA' GZHU DANG KHA tV'I GA DANG 'KHOR LO DANG, BA DANG SNA
TSOGS 'DZIN PA'I LHA MO RNAMS GZHAG PAR BYA'O, ,DE'I PHYI ROL GYI
THIG DANG PO'I NANG DU RDO RJE GTZUG TOR LA SOGS PA GO RIMS BZHIN
DU BZHUGS PAR BYAS TE, DE BZHIN DU G-YON BRKYANG PAS BZHUGS SHING
G-YON PA'I KHRO BO'I KHU

TSUR GYIS SDIGS MDZUB BYED CING G-YAS PA'I RDO RJE KHU TSUR GYIS
RDO RJE GTZUG TOR LA SOGS PA BSNAMS PAR BYA'O, ,DE BZHIN DU GNYIS
PA LA SNGAGS KYI LHA MO RNAMS PHYAG NA RANG GI PHYAG RGYA DANG
LDAN PAR BYA'O, ,GSUM PAR NI RDO RJE RGYAL PO LHA MO BZHI'I DBUS
NA BZHUGS PA RDO RJE RTZE LNGA PA BSNAMS

PA'O; ,BZHI PAR NI RDO RJE ROL MO CHEN MO BCU RDUNG BAR BYED CING
RDO RJE SGEG MO RNAMS GAR BYED CING GLU LEN PA'O, ,LNGA PAR NI
R'A DZA N'A GA DANG PRA TI HA RA DANG, TSOGS DANG KHRO BO RNAMS
SO, ,DRUG PAR NI RDO RJE PHO NYA DANG, RDO RJE GNOD SBYIN DANG,
RDO RJE SRIN PO DANG, RDO RJE MDAG GZHUG RNAMS SO, ,BDUN PAR

NI RDO RJE GTZUG TOR RAM, RDO RJE SMIN MTSAMS KYIS BRNYAS PAR
GYUR CING, CHAD PA BCAD PA DANG, RDO RJE RGYAL PO DANG, PRA TI HA
RAS G-YUL DU BCOM PA LA SOGS PA'I RIM GYIS TE, LHA CHEN PO LA
SOGS PA BTUL BA NAS CHU LHA'I MTHAR THUG GI BAR DU MA MO'I TSOGS
DANG BCAS PAR GNAS PA RNAMS

@10B SO; ,RDO RJE GTZUG TOR LA SOGS PA NAS RDO RJE MNGAG GZHUG GI
MTHAR THUG GI BAR NI 'JIG RTEN LAS 'DAS PA NYID YIN TE, 'JIG RTEN
GSUM GYI GSANG BA'I RGYUD DANG, LA LA NI RGYUD 'DI NYID DU BLTA
BAR BYA'O, ,PHYI'I DKYIL 'KHOR GYI MTSAMS ME'I PHYOGS NAS BRTZAMS
TE, BSKOR PHYOGS SU

MING PO GSUM DANG SRID MO BZHI DANG KLU DANG SDUG BSNGAL GDON
PA'I DKYIL 'KHOR DANG SGEG MO LA SOGS PA'O, ,SGO RNAMS SU NI
LCAGS KYU LA SOGS PA BZHUGS PAR BYA'O, ,RDO RJE ME LTAR RAB TU
'BAR BA'I DKYIL 'KHOR RO,, ,,PHYI'I DKYIL 'KHOR RDO RJE SEMS
DPA'I DKYIL 'KHOR DANG 'DRA BAR

BYAS LA DE'I DBUS SU DE'I PHYED KYI TSAD KYIS SHES RAB KYI PHA
ROL TU PHYIN PA'I DUM BU LAS GSUNGS PA'I 'PHAGS PA SPYAN RAS
GZIGS DBANG PHYUG GI DKYIL 'KHOR DANG 'DRA BAR PADMA'I DKYIL
'KHOR DU YANG DAG PAR GNAS PA LA DE'I DBUS SU BCOM LDAN 'DAS
'PHAGS PA SPYAN RAS GZIGS

DBANG PHYUG GO, ,DE'I MDUN DU SANGS RGYAS BCOM LDAN 'DAS RNAMS
PHYAG MTSAN PADMA BSNAMS TE, TING NGE 'DZIN LA SNYOMS PAR ZHUGS
PA'O, ,DE BZHIN DU LHOR RIN PO CHE'I PADMA BSNAMS PA'I SANGS
RGYAS SO, ,RGYAB TU RDO RJE'I PADMA BSNAMS PA'I SANGS RGYAS SO,
,G-YON DU PADMA GNYIS

BSNAMS PA'I SANGS RGYAS TE, DE DAG THAMS CAD KYANG SPRUL PA'I
SKU'I TSUL CAN GYI SANGS RGYAS TE, TING NGE 'DZIN LA SNYOMS PAR
ZHUGS PA'O, ,MTSAMS RNAMS SU ZHI BA DANG SRED MED KYI BU DANG
TSANGS PA DANG 'DOD PA'I GZUGS PADMA CAN LA, DE BZHIN GSHEGS PA'I
GZUGS CAN NO, ,PHYI ROL

GYI MTSAMS RNAMS SU PADMA'I SGEG MO LA SOGS PA'O, ,SGO RNAMS SU
NI PADMA'I LCAGS KYU BZHUGS PAR BYA'O, ,'JIG RTEN DBANG PHYUG GI
DKYIL 'KHOR RO,, ,,PHYI'I DKYIL 'KHOR DANG PO'I DKYIL 'KHOR DANG
'DRA BAR BYAS LA DE'I DBUS SU DE'I PHYED KYI TSAD KYIS RDO RJE
RIN CHEN GYI 'KHOR LO ZLUM PO LA RIN

PO CHE'I KA BA BRGYAD DANG YANG DAG PAR LDAN PA, MDOG SNGON PO,
ZLA BA DANG NYI MA DANG SKAR MA LA SOGS PA'I GZUGS RNAMS KYIS NYE
BAR MDZES PAR BYAS NAS GNAS PA LA LHA THAMS CAD KYI GNAS SU SNA
TSOGS PADMA'I GDAN BYAS LA DE'I DBUS SU BCOM LDAN 'DAS NAM MKHA'I
SNYING PO DE'I MDUN DU

@11A *, ,RIN PO CHE'I COD PAN THOGS TE DBANG BSKUR BA ZHES
BYA'O, ,G-YAS SU GTER GYI BUM PA PHYAG NA BSNAMS PA'O, ,RGYAB TU
GLEGS BAM DANG RIN PO CHE BSNAMS PAR MDZAD PA'O, ,G-YON DU SNA
TSOGS NOR BU BSNAMS PA'O, ,ME LA SOGS PA'I MTSAMS RNAMS SU RIN

PO CHE'I COD PAN DANG BUM PA DANG RGYAL MTSAN DANG MCHOD PA THAMS
CAD KYIS BKANG BA'I SNOD PHYAG NA BSNAMS PA'I LHA MO RNAMS SO,
,PHYI'I MTSAMS RNAMS SU RIN CHEN SGEG MO LA SOGS PA'O, ,SGO RNAMS
SU RIN CHEN LCAGS KYU LA SOGS PA YANG DAG PAR GNAS PAR BYA'O, ,RIN
PO CHE'I DKYIL

'KHOR RO,, ,,MING PO GSUM DANG, SRING MO BZHI DANG, KLU'I DKYIL
'KHOR NI SNGA MA BZHIN DU BLTA BAR BYA'O, ,SDUG BSNGAL 'JIG PA'I
DKYIL 'KHOR NI ZUR BZHI PA DANG SGO BZHI PA LA GNAS PA LA DE'I
DBUS SU SRIN BO DANG, YI DAGS DANG, 'BYUNG PO DANG, KLU DANG GNOD
SBYIN DANG, PHRA MEN MA DANG,

RIMS LA SOGS PA'I GDON RNAMS DANG, DMYAL BA RNAMS KYANG GNAS PAR
BYA'O, ,SDUG BSNGAL GYI DKYIL 'KHOR RO,, ,,PHYI DANG NANG GI
DKYIL 'KHOR DANG PO DANG 'DRA BAR BYAS LA, DBUS KYI RE'U CHA LA
YANG DANG PO'I DKYIL 'KHOR, SHAR PHYOGS KYI RE'U CHA LA DE BZHIN
GSHEGS PA'I

DKYIL 'KHOR, LHO PHYOGS SU RDO RJE ME LTAR RAB TU 'BAR BA'I DKYIL
'KHOR, NUB TU 'PHAGS PA SPYAN RAS GZIGS DBANG PHYUG GI DKYIL
'KHOR, BYANG GI RE'U CHA LA 'PHAGS PA NAM MKHA'I SNYING PO RNAMS
GZHAG PAR BYA'O, ,DBUS SU BCOM LDAN 'DAS RDO RJE SEMS DPA'I LHA
MO THAMS CAD

KYIS YONGS SU BSKOR BA'O, ,SHAR PHYOGS KYI DKYIL 'KHOR GYI DBUS
SU SANGS RGYAS BCOM LDAN 'DAS SRED MED KYI BU'I GZUGS CAN LA ZLA
BA BSNAMS PA'O, ,LHOR RDO RJE ME LTAR RAB TU 'BAR BA GTUM PA'I
DBANG PHYUG GI GZUGS CAN RDO RJE MDUNG BSNAMS PA'O, ,NUB TU
'PHAGS PA SPYAN

RAS GZIGS DBANG PHYUG TSANGS PA'I GZUGS CAN RDO RJE'I PADMA
BSNAMS PA'O, ,BYANG GI PHYOGS KYI DKYIL 'KHOR GYI DBUS SU NAM
MKHA'I SNYING PO 'DOD PA'I LHA'I GZUGS CAN TE, 'DI DAG THAMS CAD
KYANG 'KHOR DANG BCAS PAR BZHUGS PA'O, ,ME LA SOGS PA'I MTSAMS
RNAMS SU

@11B GZUNGS KYI DKYIL 'KHOR DU RDO RJE DPAL MO DANG, RDO RJE SER
MO DANG, RDO RJE SGROL MA DANG RDO RJE NAM MKHA' MA 'KHOR LO RDO
RJE DANG MDUNG RTZE GSUM LA SOGS PA DANG RDO RJE'I PADMA DANG,
RDO RJE'I ME TOG CAN GYIS MDA' DANG GZHU BSNAMS NAS BZHUGS PAR
BYA'O, ,PHYI'I DKYIL 'KHOR GYI MTSAMS SU

NI SGEG MO LA SOGS PA RNAMS SO, ,SGO RNAMS SU NI LCAGS KYU LA
SOGS PA RNAMS SO, ,YANG PHYI'I DKYIL 'KHOR GYI SNAM BU LA 'DOD PA
DANG, TSANGS PA DANG, TSANGS PA'I MCHOG DANG, BDE BYED LA SOGS
PA'I 'KHOR DANG BCAS PA RNAMS SO, ,YANG DUM BU DANG PO LAS GSUNGS
PA'I DKYIL

'KHOR GYI TSUL DU BYAS PA LA DE NYID KYI PHYI'I DKYIL 'KHOR GYI
KHA KHYER LA PI BANG DANG GLING BU DANG RNGA BO CHE DANG MU KUNDA
DANG, CHA LANG DANG BHI RI DANG RDZA RNGA DANG RNGA DANG RNGA
RINGS DANG RNGA RKED NYAG STE, RDO RJE ROL MO CHEN PO BCU BRDUNG PA
LA BRTZON PA'I CHOGS KYI DBANG PHYUG RNAMS GNAS BAR BYA'O, ,BSDUS

PA'I DKYIL 'KHOR RO,, ,,'DI DAG NI DUM BU GNYIS PA'I RTOG PA
THAMS CAD KYI PHYI MA DANG, RTZA BA'I RGYUD KYI DKYIL 'KHOR BCU
STE, RTOG PA THAMS CAD KYI RGYUD PHYI MA DANG RTZA BA'I RGYUD
RDZOGS SO ZHES GSUNGS PAS NA 'DIR SO MA NYI MI BYA'O, ,'DI DAG
NYID MYUR DU 'GRUB PAR BYA BA'I PHYIR RDO RJE

SEMS DPA' DANG, RDO RJE DAM TSIG GSUM PA DANG, RDO RJE ME LTAR
RAB TU 'BAR BA DANG SPYAN RAS GZIGS DBANG PHYUG DANG NAM MKHA'I
SNYING PO'I RAS RIS DANG DKYIL 'KHOR DU RNAM PAR GNAS PA 'DI DAG
THAMS CAD NI 'KHOR DANG BCAS PA YIN TE SNGAR BSHAD PA'I BDAG NYID
KYI DKYIL 'KHOR

GYIS BSKOR BA LAS RDO RJE ME LTAR RAB TU 'BAR BA'I CHO GA LA NI
RDO RJE MTSON CHA DANG MDUNG RTZE CHEN PO DANG RAL GRI DANG ZHAGS
PA 'DZIN PA'I LHA MO BYED PA LA DE BZHIN DU RIM PA BDUN GYI NANG
DU MING PO GSUM DANG SRING MO BZHI DANG, KLU DANG SDUG BSNGAL GYI
DKYIL 'KHOR MED PAR BLTA BAR BYA'O, ,GSANG

BA'I CHO G-YANG GZHAN YIN NO, ,'PHAGS PA SPYAN RAS GZIGS DBANG
PHYUG GI CHO GA NI SANGS RGYAS KYI SKU GZUGS BRGYAD MED PA LA
SBRANG RTZI RDO RJE LA SOGS PA NAS PADMA'I DRIL BU'I MTHAR THUG
PA DANG LDAN PA'O, ,NAM MKHA'I SNYING PO'I YANG SEMS DPA' BZHI
MED PA'O, ,RAS RIS KYI CHO

@12A *, ,GA THAMS CAD LA YANG DE BZHIN NO, ,RAS RIS KYI DKYIL
'KHOR GYI CHO GA DRUG PO 'DI DAG NI RGYUD KYI DUM BU GNYIS PAR
GSUNGS PA YIN NO,, ,,DUM BU GSUM PAR YANG RDO RJE SEMS DPA' DANG,
DE BZHIN GSHEGS PA DANG RDO RJE ME LTAR RAB TU 'BAR BA DANG
'PHAGS PA SPYAN RAS GZIGS

DBANG PHYUG DANG NAM MKHA'I SNYING PO DANG, MING PO GSUM DANG,
SRING MO BZHI DANG, KLU DANG SDUG BSNGAL LAS GDON PA DANG, BSDUS
PA'I DKYIL 'KHOR RNAMS DUM BU GNYIS PA LAS GSUNGS PA'I DKYIL
'KHOR LA BLTA BAR BYA'O, ,KHYAD PAR NI 'DI YOD DE RDO RJE ME LTAR
RAB TU 'BAR BA'I DKYIL 'KHOR

LA NANG GI RIM PA BDUN GYI PHYI ROL DU SHAR PHYOGS LA SOGS PA NAS
BRTZAMS TE, 'JIG RTEN GYI KHAMS BRGYAD LA DE RNAMS SU SANGS RGYAS
RE RE ZHING BYAMS PA DANG, MTHONG BA DON YOD LA SOGS PA BYANG
CHUB SEMS DPA' GNYIS GNYIS KYI DBUS NA BZHUGS PAR BYA'O, ,YANG
'DI NYID MYUR DU 'GRUB

BAR BYA BA'I PHYIR RDO RJE SEMS DPA' DANG DE BZHIN GSHEGS PA
DANG, RDO RJE ME LTAR RAB TU 'BAR BA DANG 'PHAGS PA SPYAN RAS
GZIGS DBANG PHYUG DANG, NAM MKHA'I SNYING PO DANG, GSANG BA'I
DKYIL 'KHOR LHA MO BZHI DANG YANG DAG PAR 'DUS PA LA SOGS PA'I
TSUL GYIS YANG DAG BAR GNAS PAR

BYA'O; ,RDO RJE KHRO BO'I GSANG BA'I DKYIL 'KHOR DU NI KHYAD PAR
'DI YIN TE, YI GE H'Um BZHIS SPYAN DRANG BA'O, ,H'Um AA RA LI
ZHES BYA BA NI BSGRUB PAR BYA BA'I SNYING PO'O, ,YANG GSANG BA'I
RAS RIS LNGA PO'I CHO GA NI SNGA MA NYID DANG, RDO RJE ME LTAR
RAB TU 'BAR BA'I RAS RIS KYI CHO GA LA NI KHYAD PAR 'DI YOD DE,

RDO RJE MTSON CHA 'DZIN PA LA SOGS PAS SO, ,YANG DANG PO'I DKYIL
'KHOR DU RDO RJE SEMS DPA' LA SOGS PA LHA MO BZHI DANG YANG DAG
PAR 'DUS PA'I DKYIL 'KHOR LA SOGS PA RNAM PAR GNAS SO, ,BSDUS
PA'I DKYIL 'KHOR NYID DO, ,DE LTAR DKYIL 'KHOR NYI SHU RTZA GCIG
NI GSUM PA'I YIN NO, ,

BZHI PAR YANG RDO RJE SEMS DPA' DANG, DE BZHIN GSHEGS PA DANG,
RDO RJE ME LTAR RAB TU 'BAR BA'I DKYIL 'KHOR RNAMS NI DUM BU
GNYIS PAR GSUNGS PA NYID YIN NO, ,'PHAGS PA SPYAN RAS GZIGS DBANG
PHYUG GI LA NI TING NGE 'DZIN DANG BCAS PA LA SOGS PAR BZHUGS
PA'I SANGS RGYAS KYI SKU

@12B GZUGS KYI GNAS SU 'PHAGS PA SPYAN RAS GZIGS DBANG PHYUG GI
SKU GZUGS BZHI BZHUGS PAR BYA'O, ,'PHAGS PA NAM MKHA'I SNYING PO
DANG, MING PO GSUM DANG SRING MO BZHI DANG, KLU DANG SDUG BSNGAL
LAS GDON PA DANG BSDUS PA'I DKYIL 'KHOR RNAMS NI DUM BU GNYIS PA
LAS

GSUNGS PA'I DKYIL 'KHOR NYID YIN NO, ,RAS RIS KYI DKYIL 'KHOR
LNGA PA YANG SNGA MA BZHIN DU BLTA BAR BYA'O, ,DE LA YI GE H'Um
LA SOGS PA'I NGO BO NYID DANG, PHYAG RGYA DANG PHYAG RGYA CHEN
PO'I TSUL DANG BSRUNG BA DANG GO CHA DANG BSKRAD PA DANG PHUR BU
LA SOGS PA'I RANG RANG GI NGO BO DANG GSANG

BA'I LCAGS KYU LA SOGS PAS DGUG PA DANG SPYAN DRANG BA DANG MCHOD
YON DBUL BA DANG, PHYAG RGYA BZHI LA SOGS PAS RGYAS GDAB CING
DBANG BSKUR BA LA SOGS PA'I CHO GA'I TSUL DANG BZLAS PA LA SOGS
PA'I TSUL DANG, PHYI DANG NANG GI MTSAN NYID CAN GYI SBYIN SREG
DANG, NYE BAR BSDU BA STE

PHYAG RGYA GANG DANG GANG LAS BYUNG BA DE DANG DE NYID DU DGROL
BA DANG GSHEGS SU GSOL BA STE, RANG GI LUS LA DKYIL 'KHOR CHUD
PAR BYA BA DANG, JI SKAD DU BSHAD PA'I GSHEGS SU GSOL BA'O, ,JI
SKAD DU BSHAD PA'I DKYIL 'KHOR LA SOGS PA'I GZUGS CAN BCOM LDAN
'DAS

RDO RJE 'DZIN PA CHEN PO NI DPAL MCHOG DANG PO ZHES BYA BA'I
SGRAR BRJOD DE, DE LA 'DI NYID RGYUN GYI NGO BO NYID YIN PAS NA,
DE STON PAR BYED PA'I SGRA'I RGYUN NI RGYUD CES BYA STE, SKYES
PA'I RABS DANG 'DRA'O, ,DE NI MDOR BSDUS NAS BSHAD PA YIN NO, ,DE
LTAR GYUR PA'I DPAL MCHOG DANG PO'I

RGYUD RDO RJE 'DZIN PA CHEN PO'I NGO BO NYID BLO LA BZHAG NAS
SDUD PAR BYED PA, SA BCU'I DBANG PHYUG RDO RJE 'DZIN PAS, 'DI
SKAD BDAG GI THOS PA ZHES BYA BA LA SOGS PA 'DI GSUNGS PA YIN TE,
'DIS NI BDAG NYID KYIS MNGON SUM DU THOS KYI GZHAN DAG LAS BRGYUD
PA NI MA YIN NO ZHES BYANG

CHUB SEMS DPA' CHEN PO KUN DU BZANG PO LA SOGS PA RNAMS LA STON
PA YIN NO, ,KHYOD KYIS GANG GI TSE THOS SHE NA, DUS GCIG NA ZHES
BYA BA GSUNGS TO, SKAD CIG MA GCIG LA ZHES BYA BA'I DON TO, ,'DIS
NI RNAM PAR THAR PA BSAM GYIS MI KHYAB PA THOB PA NYID KYIS DUS
GSUM GYIS

@13A *, ,BSKAL PAR SPOBS PA LA SOGS PA THOS PAR BYA BA CUNG ZAD
CI YOD PA DE THAMS CAD SKAD CIG MA GCIG GIS BDAG GIS THOS SO ZHES
BDAG NYID TSAD MA'I SKYES BU YIN PAR STON TO, ,KHYED KYIS GANG
LAS GANG DU THOS SHE NA, GANG GI TSE BCOM LDAN 'DAS 'DOD PA'I

KHAMS THAMS CAD KYI GZHAN 'PHRUL DBANG BYED KYI LHA'I RGYAL PO'I
GNAS NA BZHUGS PA ZHES BYA BAR SBYAR TE, DE'I TSE BCOM LDAN 'DAS
LAS BDAG GIS THOS SO ZHES BYA BA'I DON TO, ,GZHAN GYIS MI THUB
PA'I BDUD BZHI BCOM PAS NA BCOM LDAN 'DAS SO, ,BCOM LDAN 'DAS DE
YON

TAN CI LTA BU DAG DANG LDAN ZHE NA, DE BZHIN GSHEGS PA THAMS CAD
KYI RDO RJE'I BYIN GYI RLABS DANG DAM TSIG DANG ZHES BYA BA LA
SOGS PA GSUNGS TE, DE BZHIN GSHEGS PA YANG YIN LA THAMS CAD KYANG
YIN PAS DE BZHIN GSHEGS PA THAMS CAD DE DKYIL 'KHOR PA'I SANGS
RGYAS DANG BYANG

CHUB SEMS DPA' RNAMS SO, ,DE NYID NI RDO RJE YIN PAS NA, DE BZHIN
GSHEGS PA THAMS CAD KYI RDO RJE STE, DNGOS PO DANG DNGOS PO MED
PA YONGS SU TSOL BA DANG BRAL BA'I GNYIS SU MED PA'I SEMS DANG
SEMS LAS BYUNG BA'I TSUL LO, ,DNGOS PO'I DON THAMS CAD KYIS MI
PHYED PAS NA RDO

RJE'O; ,DE BZHIN GSHEGS PA THAMS CAD KYI RDO RJE DE'I BYIN GYI
RLABS NI NUS PA YIN PAS NA, DE BZHIN GSHEGS PA THAMS CAD KYI RDO
RJE'I BYIN GYI RLABS TE, RDO RJE SEMS DPA' LA SOGS PA'I TSUL LO,
,DE NYID DAM TSIG YIN PAS NA DE BZHIN GSHEGS PA THAMS CAD KYI RDO
RJE'I BYIN GYI RLABS DANG

DAM TSIG STE, MI 'DA' BA'I DON NI DAM TSIG GO, ,DE BAS NA, DE
BZHIN GSHEGS PA KUN GYIS KYANG, ,'DA' BA RU NI MI MDZAD PAS,
,PHYAG RGYA DAM TSIG YIN PAR BSHAD, ,YID KYI GZUGS NI BSTAN PHYIR
RO, ,ZHES GSUNGS PA'I PHYIR RO, ,DAM TSIG DE RNAMS LA MKHYEN PA
NI RDO RJE SEMS

DPA' LA SOGS PA'I NGO BO NYID MNGON SUM DU BYA BA NGES PA'I TSUL
LO, ,DE NYID NI BYE BRAG RNAM PA THA DAD PA STE, RAB TU DGA' BA'I
RNAM PAR DAG PA'I GNAS 'DI NI 'DI LTA STE BYANG CHUB SEMS DPA'I
GNAS SO, ,'DOD CHAGS KYI MDA' RNAM PAR DAG PA'I GNAS 'DI NI 'DI
LTA STE BYANG CHUB SEMS DPA'I

@13B GNAS SO ZHES BYA BA LA SOGS PA'I DBYE BAS PHYE BA STE, DES
NA DE LTA BU'I TSUL DANG YANG DAG PAR LDAN ZHING BCAS PA'O ZHES
BYA BA'I DON TO, ,'DI NI DE BZHIN GSHEGS PA'I RIGS KYI NGO BO
NYID MNGON SUM DU MDZAD PAS DAM TSIG MKHYEN PA NYID DANG DAM TSIG
GI NGO BO NYID YIN PA STE, RDO RJE

SEMS DPA' LA SOGS PA'I TSUL GYIS SEMS DPA' RE RE ZHING THAMS CAD
RDO RJE'I YE SHES KYI GZUGS BRNYAN LAS SKYES PA'I RGYU CAN NYID
KYIS NA, ME LONG GI DKYIL 'KHOR DANG 'DRA BAS NA BCOM LDAN 'DAS
ME LONG LTA BU'I YE SHES KYI NGO BO NYID DU LUNG STON PAR MDZAD
PA YIN NO, ,DE LTAR RE ZHIG

BCOM LDAN 'DAS NYID DAM TSIG MKHYEN PA NYID YIN PAS NA, GSANG
SNGAGS KYI SGO LA SPYAD PA SPYOD PA RNAMS KYIS SHIN TU YANG DAM
TSIG SHES PAR BYA'O ZHES BSHAD PAR GYUR PA YIN NO, ,DA NI BCOM
LDAN 'DAS DE DAM TSIG MKHYEN PA 'BA' ZHIG TU MA ZAD KYI DBANG
BSKUR BA YANG BRNYES PA YIN

NO ZHES BSTAN PA'I PHYIR DE BZHIN GSHEGS PA THAMS CAD KYIS ZHES
BYA BA LA SOGS PA GSUNGS PA YIN TE, DE BZHIN GSHEGS PA THAMS CAD
NI MI BSKYOD PA LA SOGS PA STE, DE NYID RIN PO CHE YIN LA DE
RNAMS LAS BSGRUBS PA'I RIN PO CHE'I COD PAN NI DE BZHIN GSHEGS PA
THAMS

CAD KYI COD PAN NO ZHES DES 'DOD PA DANG GZUGS DANG, GZUGS MED
PA'I KHAMS KYI NGO BO NYID KYI KHAMS GSUM DU KUN GZHI RNAM PAR
SHES PA LA DMIGS SHING BDAG TU RMONGS PA DANG, BDAG TU NGA RGYAL
BA DANG, BDAG TU CHAGS PA DANG, BDAG TU LTA BA STE NYON MONGS PA
BZHI DANG LDAN PA'I

YID SPANGS PAS MNYAM PA NYID KYI YE SHES BRNYES PAR YANG DAG PAR
BSTAN PA NI DBANG BSKUR BA NYID BRNYES PA STE, 'DIS NI RIN PO
CHE'I RIGS THUGS SU CHUD CING MNYAM PA NYID KYI YE SHES BRNYES
PAR STON PA YIN NO, ,GSANG SNGAGS KYI SGO LA SBYANG BA SPYOD PA
RNAMS KYIS KYANG, DBANG BSKUR

PA DANG LDAN PAR BYA'O ZHES STON TO, ,DE NYID RNAL 'BYOR LA DBANG
THOB PA BSTAN PAR BYA BA'I PHYIR, DE BZHIN GSHEGS PA THAMS CAD
KYI ZHES BYA BA LA SOGS PA GSUNGS TE, DE BZHIN GSHEGS PA THAMS
CAD KYI THAMS CAD MKHYEN PA'I YE SHES NI DNGOS PO'I DON THAMS CAD
JI LTA BA BZHIN DU

@14A *, ,THUGS SU CHUD PA STE, LAM GYI RNAM PA'I YID KYI RNAM PAR
SHES PA'O, ,DE NYID NI RNAL 'BYOR CHEN PO STE, ZHI GNAS DANG LHAG
MTHONG ZUNG DU 'JUG PA'I LAM GYI NGO BO NYID DE, RNAL 'BYOR DE
GANG LA YOD PA DE LA DE SKAD CES BYA'O, ,DBANG PHYUG KYANG DE
NYID YIN NO, ,DE BAS NA

DE BZHIN GSHEGS PA THAMS CAD KYI THAMS CAD MKHYEN PA'I YE SHES
DANG LDAN PA RNAL 'BYOR CHEN PO'I DBANG PHYUG CES BYA STE, 'DIS
KYANG CHOS THAMS CAD JI LTA BA BZHIN DU YONGS SU MKHYEN PA YIN
PAS SO SOR RTOG PA'I YE SHES BRNYES PA YIN TE, BCOM LDAN 'DAS NI
YID KYI RNAM PAR SHES

PA RNAM PAR DAG PA PADMA'I RIGS KYI NGO BO NYID THUGS SU CHUD PA
YIN PAR STON TO, ,SNGAGS PA RNAMS KYIS KYANG RNAL 'BYOR LA GOMS
PAR BYA'O ZHES STON PA YIN NO, ,BYA BA SGRUB PA DANG, THUGS RJE
CHEN POS GZHAN GYI DBANG LA 'JUG PA YIN NO ZHES BSTAN PAR BYA
BA'I PHYIR DE BZHIN GSHEGS PA

THAMS CAD KYI ZHES BYA BA LA SOGS PA GSUNGS TE, DE BZHIN GSHEGS
PA THAMS CAD KYI PHYAG RGYA NI PHYAG RGYA CHEN PO LA SOGS PA'I
MTSAN NYID CAN GYI PHYAG RGYA RNAM PA BZHI'O, ,DE RNAMS KYI MNYAM
PA NYID NI DON DAM PAR DNGOS PO MED PA'I NGO BO NYID DANG, KUN
RDZOB TU DBYE BA MED PA KHYAD PAR

DU 'BYED PAR BYED PA NYID DE DES THUGS SU CHUS PA NI BRNYES PA'O,
,SNA TSOGS PA NI SEMS CAN GYI KHAMS MA LUS PA'I RGYU DANG 'BRAS
BU'I MNGON PAR 'DOD PA MTHONG BA DANG, MA MTHONG BA'I 'BRAS BU
THOB PAR MDZAD PAS NA SNA TSOGS PA'I BYA BA MDZAD PA STE, SNA
TSOGS PA'I BYA BA MDZAD PA'I NGO BO

YIN PAS NI, SNA TSOGS PA'I BYA BA MDZAD PA NYID DE DE RGYUR GYUR
PAS MA LUS PA STE, THAMS CAD LUS PA MED PA STE SEMS CAN GYI KHAMS
THAMS CAD KYI RE BA THAMS CAD CES BYA BA SRID PA'I RNAM PA THAMS
CAD DO, ,DE YONGS SU BSKONG BA NI MNGON PAR 'DOD PA'I DON YONGS SU
RDZOGS PAR MDZAD

PA'O; ,DE NYID PHRIN LAS TE, DE MDZAD PA NA RE BA THAMS CAD YONGS
SU BSKONG PA'I PHRIN LAS MDZAD PA'O, ,'DIS KYANG BCOM LDAN 'DAS
MIG DANG, RNA BA DANG, SNA DANG, LCE DANG, LUS KYI RNAM PAR SHES
PA RNAM PAR DAG PA'I NGO BO NYID MNGON SUM DU MDZAD PAS BYA BA
SGRUB PA'I YE SHES BRNYES TE,

@14B LAS KYI RIGS KYI NGO BO NYID YIN PAR STON TO, SNGAGS PA
RNAMS KYIS KYANG ZHI BA LA SOGS PA'I LAS RNAMS LA GOMS PAR BYA'O
ZHES STON PA YIN NO, ,DE LTA BU DE SU ZHIG YIN ZHE NA, THUGS RJE
CHE BA ZHES BYA BA LA SOGS PA GSUNGS TE RNAM PAR SNANG MDZAD
KYANG YIN LA CHEN PO YANG YIN PAS, RNAM

PAR SNANG MDZAD CHEN PO STE, RNAM PAR SNANG BAR BYED PA NYID KYIS
NA RNAM PAR SNANG MDZAD DO, ,'DI SKAD STON TE NAM MKHA'I KHAMS
THAMS CAD LTAR RTAG TU BZHUGS PA, SKU DANG GSUNG DANG THUGS RDO
RJE BCOM LDAN 'DAS RNAM PAR SNANG MDZAD CHEN PO BYANG CHUB PA'I
MTSAN NYID RDO RJE SEMS DPA'

GZHI'I SA LA RNAM PAR BZHUGS PA'I BYANG CHUB SEMS DPA' LAS LHAG
PA NYID DO, ,DE BAS NA DE LTAR CHEN PO NYID DE THAMS CAD DU KHYAB
PAS PHYOGS BCUR SKAD CIG MA GCIG GI SHUGS KYIS RNAM PAR SNANG
ZHING 'BAR LA, GZUGS THAMS CAD YANG DAG PAR STON PAR MDZAD PAS NA
RNAM

PAR SNANG MDZAD CHEN PO ZHES BYA'O, ,DE LTA BU'I BCOM LDAN 'DAS
DUS JI SRID CIG GI BAR DU BZHUGS SHE NA, RTAG PA ZHES BYA BA
GSUNGS TE, RGYUN GYI RTAG PA NYID KYI DKYIL 'KHOR BA JI SRID KYI
BAR DU BZHUGS SO ZHES BYA BA'I DON TO, ,DE CI'I PHYIR ZHE NA,
THUGS RJE CHEN PO'I GZHAN GYI DBANG GIS

SEMS CAN GYI DON DU BZHUGS SO, ,JI LTAR NA 'DAS PA DANG MA 'ONGS
PA DANG, DA LTAR BYUNG BA ZHES BRJOD PAR BYA ZHE NA, DUS GSUM
GYIS MNYAM PA NYID LA BZHUGS ZHES BYA BA GSUNGS TE, 'DAS PA DANG
MA 'ONGS PA DANG, DA LTAR BYUNG BA'I DUS GSUM NI DUS GSUM MO, ,DE
DAG SPRUL PA'I

SKUS YONGS SU MYA NGAN LAS 'DAS PA LA SOGS PA YANG DAG PAR STON
PAR MDZAD PAS DUS GSUM GYIS MNYAM PA NYID LA BZHUGS PA STE, KUN
RDZOB TU BZHUGS PA ZHES BYA BA'I DON TO, ,LONGS SPYOD RDZOGS PA'I
SKU DANG, CHOS KYI SKU DAG NI RGYUN CHAD PA MED PAS 'DAS PA DANG
MA 'ONGS PA'I DBYE BA

YOD PA MA YIN NO, ,CI 'DI DAG GZHAN DU RNAM PAR DBYE BA'AM 'ON TE
MA YIN ZHE NA, SKU DANG GSUNG DANG THUGS THAMS CAD CES BYA BA LA
SOGS PA GSUNGS TE, SKU YANG YIN LA THAMS CAD KYANG YIN PAS, SKU
THAMS CAD DE LONGS SPYOD RDZOGS PA DANG, SPRUL PA'I SKU ZHES BYA
BA'I DON TO, ,GSUNG THAMS

@15A *, ,CAD NI BKA' RNAMS SO, ,THUGS THAMS CAD NI ME LONG LTA BU
DANG MNYAM PA NYID DANG SO SOR RTOG PA DANG, BYA BA GRUB PA'I YE
SHES RNAMS SO, ,SKU DANG GSUNG DANG THUGS DE NYID RDO RJER GYUR
PA GANG YIN PA DE LA DE SKAD CES BYA STE GNYIS SU MED PA'O, ,DE
YANG RE ZHIG

SEMS DANG SEMS KYI TSOGS RNAMS DER RO GCIG PAR GYUR PA NYID KYIS
RNAM PAR RTOG PA THAMS CAD KYIS BSKYOD PAR MI NUS PAS RDO RJE
DANG 'DRA BAS RDO RJE'O, ,BDAG PO DE LAS NGES PAR BYUNG BA'I
LONGS SPYOD RDZOGS PA'I SKU DANG, GSUNG RNAMS KYANG DNGOS PO'I
DON THAMS CAD KYIS

MI PHYED PAS NA RDO RJE STE DE LTAR NA GSUM CHAR LA YANG RDO RJE
NYID DU 'DOD PAS SKU DANG GSUNG DANG THUGS RDO RJE'O, ,DE YANG JI
LTAR SKU DANG GSUNG DANG THUGS 'DI DAG RDO RJER GNAS PA DE BZHIN
DU BLOS RTOGS PAR MDZAD CING DE BZHIN DU GZHAN DAG LA STON PAR
MDZAD PA NI, THUGS RJE GZHAN GYI DBANG DU

GYUR PA, DE BZHIN GSHEGS PA'O ZHES GSUNGS TE, STON PAR MDZAD PA'I
YON TAN YANG DAG PAR STON PAR MDZAD PA 'DIS, DAG PA'I CHOS KYI
RJES SU 'BRANG BA RNAMS SNGAGS KYI TSUL LA 'JUG PAR BYA BA'I
PHYIR BRTZON PAR 'GYUR BA DANG, DAD PA'I RJES SU 'BRANG BA RNAMS
RE ZHIG STON PA PO'I

YON TAN THOS PAS 'DAB DE, DANG BAS BCOM LDAN 'DAS KYIS BSTAN PA
YIN NO ZHES NGES PA SKYES PAR GYUR NAS 'JUG PAR 'GYUR BA DANG,
CHOS KYI RJES SU 'BRANG BA RNAMS KYANG SHES RAB LA SPYOD PAR
'GYUR BA NYID KYIS NYES PA THAMS CAD DANG BRAL BAR GYUR CING
THUGS RJE'I BDAG NYID CAN SLU

BAR MI MDZAD PAS SNGAGS KYI TSUL 'DI BSTAN PA YIN NO ZHES NGES PA
SKYES PAR GYUR NAS 'JUG PAR 'GYUR TE, NYES PA ZAD PA BRDZUN GYI
TSIG ,SMRA BAR MI 'GYUR RGYU MED PHYIR, ,ZHES BSHAD PA STE, DE
LTAR GYUR PAS 'DI BSHAD PA YIN NO ZHES NGES PA BSKYED NAS, GANG
DU BZHUGS PAS

'DI GSUNGS ZHES RNAL 'BYOR GYI GNAS BSTAN PAR BYA BA'I PHYIR DE
BZHIN GSHEGS PA THAMS CAD BZHUGS SHING ZHES BYA BA LA SOGS PA
SMOS TE, DE BZHIN GSHEGS PA THAMS CAD BSTEN PA YIN PAS NA DE
BZHIN GSHEGS PA THAMS CAD BZHUGS SHING ZHES BYA'O, ,DE CI'I PHYIR
ZHE NA, SMRAS

@15B PA GANG GI PHYIR BSNGAGS PAS SO, ,BSNGAGS PA NYID KYIS NA
BSTOD PA'O, ,DE LTAR NA DE NI DE BZHIN GSHEGS PA THAMS CAD BZHUGS
PA DANG, BSNGAGS PA DANG BSTOD PA STE, DE BAS NA DE LTAR DE BZHIN
GSHEGS PA THAMS CAD BZHUGS SHING BSNGAGS PA'ANG BSTOD PA DE LTA
BU'I GNAS

DER BZHUGS SO ZHES BYA BAR SBYAR RO, ,NOR BU RIN PO CHE DANG ZHES
BYA BA LA SOGS PA LA NOR BU RNAMS DANG, RIN PO CHE RNAMS NI NOR
BU RIN PO CHE STE, NOR BU NI YID BZHIN GYI NOR BU'O, ,RIN PO CHE
NI PADMA R'A GA LA SOGS PA'O, ,NOR BU DANG RIN PO CHE YANG YIN
LA, CHEN PO YANG YIN PAS

NOR BU RIN PO CHE CHEN PO STE, DE RNAMS KYIS SPRAS PA NI RNAM PAR
BRGYAN PA'O, ,DE NOR BU DANG RIN PO CHES SPRAS PA 'BA' ZHIG TU MA
ZAD KYI KHA DOG SNA TSOGS PA YANG YIN TE, KHA DOG SNA TSOGS PA NI
SNGON PO DANG SER PO LA SOGS PA'I KHA DOG RNAM PA DU MA'O, ,DRIL
BU BTAGS PA NI DRIL BU

DANG SPREL BA'O, ,DRIL BU BTAGS PA YANG YIN LA NGAR GYI BA NGAN
LA SOGS PA RLUNG GIS BSKYOD PA YANG YIN PAS, DE SKAD CES BYA STE,
ME TOG GI PHRENG BA NI ME TOG BRGYUS PA'O, ,RNGA MA NI RNGA YAB
BO, ,DRA BA NI MCHOG DBUS NA YOD PA'O, ,DRA PA PHYED PA NI MCHOG
THA MA NA YOD PA'O, ,ZLA BA NI

YE SHES KYI PHA ROL TU PHYIN PA STON PAR BYED PA'I ME LONG GI
DKYIL 'KHOR TE, DE RNAMS RLUNG GIS BSKYOD PA NI RLUNG GIS BTEG
CING G-YO BAR BYAS PA'O, ,DE LTAR NA DE LTA BU'I DAR GYI BA DAN
DANG, ME TOG GI PHRENG BA DANG, RNGA MA DANG, DRA BA DANG, DRA BA
PHYED PA DANG, ZLA BA RLUNG GIS BSKYOD PA DE

RNAMS KYIS GZHAL YAS KHANG DE RNAMS NYE BAR MDZES PAR BYAS PA'O,
,DE LTA BUR GYUR PA DANG, GANG NA BZHUGS SHE NA, 'DOD PA'I KHAMS
THAMS CAD KYI ZHES BYA BA LA SOGS PA GSUNGS TE, 'DOD PA'I KHAMS
KYANG YIN LA, THAMS CAD KYANG YIN PAS, 'DOD PA'I KHAMS THAMS CAD
DE

PHYOGS BCU'I NAM MKHA'I KHAMS MTHAR THUG PA CI SNYED PA'I 'DOD PA'I
KHAMS DE SNYED DANG GZHAN 'PHRUL DBANG BYED KYI LHA'I RGYAL PO'I
GNAS JI SNYED PA DE SNYED DU BDAG NYID KYI DNGOS PO TSAD MED PA
NYID KYIS BZHUGS SO ZHES BYA BA'I DON TO, ,DE YANG GZHAN RNAMS
KYIS SPRUL PAS NA GZHAN 'PHRUL

@16A *, ,TE; LONGS SPYOD DE RNAMS LA DBANG SGYUR BAR NUS PA DE LA
GNAS PA'I NGANG TSUL CAN GYI LHA GANG YIN PA DE LA DE SKAD CES
BYA'O, ,GZHAN GYI SPRUL PA LA LONGS SPYOD PAR NUS PA'I LHA DE
RNAMS NYID KYI RGYAL PO YIN PAS NA, GZHAN 'PHRUL DBANG BYED KYI
LHA'I RGYAL PO STE, BCOM

LDAN 'DAS BDE BA CHEN PO RDO RJE SEMS DPA' 'DOD PA'I KHAMS KYI
DBANG PHYUG CHEN PO 'DUL BAR BYA BA'I PHYIR, BTZUN MO'I 'KHOR GYI
NANG NA BZHUGS TE, GZHAN DAG GIS NI DE BZHIN GSHEGS PA THAMS CAD
BZHUGS PA LA SOGS PA'I YON TAN DANG LDAN PA'I GZHAL YAS KHANG
LONGS

SPYOD PAR 'OS PA MA YIN NO, ,'DIS NI GDUL BYA RNAMS 'DOD PA
BSKYED PAR BYA BA'I PHYIR, GNAS PHUN SUM TSOGS PA GSUNGS PA YIN
NO, ,CI BCOM LDAN 'DAS 'DI GCIG PU ZHIG BZHUGS SAM ZHE NA, 'DI
LTA STE BYANG CHUB SEMS DPA' SEMS DPA' CHEN PO ZHES BYA BA LA
SOGS

PA GSUNGS SO, ,DER GTZO BO SU ZHIG YIN ZHE NA, PHYAG NA RDO RJE
LA SOGS PA'I BYANG CHUB SEMS DPA' BRGYAD DE, BYANG CHUB STON PAR
BYED PA'I MTSAN MA NI RDO RJE STE, DES NYE BAR MTSAN PA'I PHYAG
MDA' BAS NA PHYAG NA RDO RJE'O, ,GZIGS PAR MDZAD PAS NA SPYAN RAS
GZIGS TE, RANG BZHIN

GYIS RNAM PAR DAG PA LA SO SOR RTOG PAR MDZAD PA DANG, SEMS CAN
THAMS CAD YONGS SU BSKYAB PA LA SO SOR RTOG PAR MDZAD PA'O, ,DE'I
DBANG PHYUG NI GTZO BO STE, SPYAN RAS GZIGS DBANG PHYUG GO, ,NAM
MKHA' NI MNYAM PA NYID KYI YE SHES TE, DE'I SNYING PO DE SKYE
BA'I GNAS MNGA'

BA GANG YIN PA DE NI NAM MKHA'I SNYING PO'O, ,CHOS BDAG MED PAR
RJES SU DRAN PAS SKU DANG GSUNG DANG THUGS RDO RJE GCIG TU BYA BA
NI KHU TSUR TE, DE LAS BYUNG BA LA YANG NYE BAR GDAGS PAS RDO RJE
KHU TSUR ZHES BYA'O, ,'JAM ZHING MNYEN PA'I DPAL GANG LA YONG PA
NI 'JAM DPAL TE, GZHON

NU'I MDANGS DANG LDAN PA'I NGO BO NYID DANG LDAN PA'O, ,SHES RAB
KYI PHA ROL TU PHYIN PA LA GNAS PA'I RGYU MTHUN PA NYID KYIS NYON
MONGS PA CAN DANG, NYON MONGS PA CAN MA YIN PA'I RMONGS PA'I SRA
BA MI MNGA' BA'I PHYIR RO, ,SEMS BSKYED PA'I RJES THOGS NYID LA
CHOS KYI 'KHOR LO STE, DKYIL

@16B 'KHOR BSKOR BA'I DANG TSUL GANG LA YOD PA DE LA DE SKAD CES
BYA STE, BYANG CHUB SEMS DPA' YANG YIN LA SEMS BSKYED MA THAG TU
CHOS KYI 'KHOR LO BSKOR BA YANG YIN PAS DE SKAD CES BYA'O, ,NAM
MKHA' NI GO 'BYED DE, DE NYID NI RDZAS KYI SNOD KYI KHANG PAR
GYUR PA GANG YIN PA DE NI NAM

MKHA'I MDZOD DO, ,BDUD KYANG YIN LA THAMS CAD KYANG YIN PAS BDUD
THAMS CAD DE, LHA'I BU DANG, PHUNG PO DANG, NYON MONGS PA DANG,
'CHI BDAG GI BDUD DO, ,DE RNAMS RAB TU 'JOMS SHING ZLOG PA'I
NGANG TSUL GANG LA YOD PA DE NI DE SKAD CES BYA'O, ,DE DAG LA
SOGS PA ZHES BYA

BA NI DE DAG NYID CES BYA BA'I DON TO, ,DE LTAR NA DE DAG LA SOGS
PA'I BYANG CHUB SEMS DPA' SEMS DPA' CHEN PO BYE BA PHRAG BRGYAD
KYIS YONGS SU BSKOR BA STE, KUN NAS YONGS SU BSKOR BA DANG, MDUN
GYIS BLTAS PA STE, MOS PA'I KHYAD PAR PHUL DU BYUNG BAS BLO LA
'JOG PA'O, ,CI

ZHIG MDZAD NAS CHOS STON PAR MDZAD CE NA, CHOS THAMS CAD KYI NGO
BO NYID RNAM PAR DAG PA'I SGO ZHES BYA BAR RNAM PAR SBYAR TE,
STON TE ZHES BYA BA NI 'CHAD PAR MDZAD DO, ,KHYAD PAR JI LTA BU
ZHIG CE NA THOG MAR DGE BA ZHES PA LA SOGS PA GSUNGS TE, DANG POR
THOS PAR GYUR PA NI GNAS

SKABS SU MOS PA DAM PA'I RGYUR GYUR PAS NA THOG MAR DGE BA'O,
,BAR DU BSAM PA'I GNAS SKABS NA DGA' BA'I RGYUR GYUR PAS NA BAR
DU DGE BA'O, ,THA MAR BSGOM PA'I GNAS SKABS NA GROL BA'I RGYUR
GYUR PAS NA THA MAR DGE BA'O, ,YANG NA TSUL KHRIMS DANG TING NGE
'DZIN DANG SHES

RAB SKYED PAR BYED PA NYID KYIS THOG MA DANG BAR DANG THA MAR DGE
BA STE DGE BA NI 'TSE BA MED PA'O, ,BYANG CHUB KYI SEMS LA SOGS
PA'I TSIG GI TSUL YIN PAS NA DON BZANG PO'O, ,SKAD ZUR CHAG PA LA
SOGS PA DANG BRAL BAS NA TSIG 'BRU BZANG PO'O, ,GANG ZAG DANG
CHOS SU 'DZIN PA DANG

BRAL BAS NA MA 'DRES PA'O, ,THEG PA MA LUS PA LA LHAG PAR MOS
PA'I SEMS CAN RNAMS KYI MNGON PAR 'DOD PA'I DON THOB PAR MDZAD
PAS NA YONGS SU RDZOGS PA'O, ,CHOS THAMS CAD DNGOS PO MED PA'I
NGO BO NYID DU STON PA'I RANG BZHIN YIN PAS NA YONGS SU DAG PA'O,
,DE NYID YANG DANG

@17A *, ,YANG DU MNGON SUM DU BYED PAR 'GYUR BA'I BSGOM PA'I LAM
NI YONGS SU BYANG BA'O, ,CHOS KYANG YIN LA THAMS CAD KYANG YIN
PAS NA CHOS THAMS CAD DE, RAB TU DGA' BA LA SOGS PA'O, ,DE RNAMS
KYI RNAM PAR DAG PA YIN PAS NA, CHOS THAMS CAD RNAM PAR

DAG PA STE, RAB TU DGA' BA LA SOGS PA'I SKYE BA MED PA MNGON SUM
DU BYAS PA'O, ,CHOS THAMS CAD RNAM PAR DAG PA'I SGO NI THABS TE,
GANG GI RAB TU DGA' BA LA SOGS PA, THOS PA DANG, BSAM PA DANG,
BSGOM PA'I TSUL GYIS RNAM PAR DAG PA THOB PA'O, ,MING DE SKAD CES
BYA

BA'I SHES RAB KYI PHA ROL TU PHYIN PA'I TSUL GANG YIN PA DE LA DE
SKAD CES BYA STE, DE LA SHES RAB NI CHOS THAMS CAD BDAG MED PAR
RNAM PAR 'BYED PA'I RNAM PA'I BLO GROS SO, ,DE NYID NI BDAG NYID
KYI PHUN SUM TSOGS PA'I PHA ROL TU SON CING PHYIN PA YIN PAS NA,
SHES RAB KYI PHA ROL TU PHYIN

PA STE; NYON MONGS PA CAN DANG, NYON MONGS PA CAN MA YIN PA'I
RMONGS PA DANG BRAL BAS CHOS THAMS CAD BDAG MED PA'I RNAM PAR
LHUN GYIS GRUB PA THOB PA'I BLO GROS ZHES BYA BA'I DON TO, ,DE'I
TSUL NI RAB TU DGA' BA RNAM PAR DAG PA'I GNAS LA SOGS PA THOS PA
DANG, BSAM PA DANG

BSGOM PA'I MTSAN NYID NI TSUL TE THOB PAR BYED PA'O, ,DES DE
RTOGS PAR MDZAD NAS DE LTA BU'I TSUL TE, YANG DAG PAR STON TE
ZHES BYA BA NI GSUNG GIS STON CING 'CHAD PAR MDZAD PA'O, ,CHOS
THAMS CAD RNAM PAR DAG PA'I SGO ZHES BYA BA'I SHES RAB KYI PHA
ROL TU PHYIN PA'I TSUL 'DI YANG DAG

PAR STON TE ZHES BYA BA 'DI GANG ZHIG YIN ZHE NA, 'DI LTAR RAB TU
DGA' BA RNAM PAR DAG PA'I GNAS NAS, RO RNAM PAR DAG PA'I GNAS KYI
BAR DU GSUNGS PA'O, ,'DI LTAR ZHES BYA BA NI GANG ZHE NA ZHES BYA
BA'I DON TO, ,RAB TU DGA' BA RNAM PAR DAG PA LA SOGS PA'I RANG
BZHIN CAN 'DI

YIN NO ZHES BYA BA'I DON TE, DE LA SKYES PA DANG BUD MED KYI
DBANG PO GNYIS SNYOMS PAR 'JUG PA LAS BYUNG BA'I TSIM PA'I KHYAD
PAR NI RAB TU DGA' BA'O, ,DE'I RNAM PAR DAG PA NI RAB TU DGA' BA
RNAM PAR DAG PA STE, DON DAM PA NYID DO, ,DE YANG RAB TU DGA'
BA'I NGO BO NYID MED PA NI RAB

@17B TU DGA' BA RNAM PAR DAG PA'O, ,RAB TU DGA' BA RNAM PAR DAG
PA'I GNAS NI RAB TU DGA' BA RNAM PAR DAG PA'I GZHI'O, ,'DI NI
ZHES BYA BA NI GNAS NI 'DI YIN NO ZHES STON PA STE, DES NA GNAS
KYI SGRA GNYIS PA DANG 'DI SBYAR BAR BYA'O, ,'DI LTA STE ZHES BYA
BA NI SNGA MA DANG SBYAR BAR

BYA'O; ,BYANG CHUB SEMS DPA'I GNAS SO ZHES BYA BA NI NGO BO NYID
KYIS BYANG CHUB SEMS DPA'I GNAS YIN TE, DE'I DON NI 'DI YIN NO,
,GANG GI TSE BCOM LDAN 'DAS RDO RJE SEMS DPA' 'DI BYANG CHUB SEMS
DPA'I DKYIL 'KHOR LA SOGS PA'I TSUL GNAS KYI RNAM PA BCU BDUN BO

LA SEMS CAN RNAMS GDUL BAR BYA BA'I PHYIR BSTEN PAR MDZAD PA 'AM,
PHYAG RGYA CHEN PO LA SOGS PA BSGOM PA'I TSUL DE NI RAB TU DGA'
BA RNAM PAR DAG PA'I GNAS SAM, RAB TU DGA' BA RNAM PAR DAG PA'I
DON DU'AM, RAB TU DGA' BA RNAM PAR DAG PA'I RGYU'O, ,GSANG

SNGAGS KYI SPYAD PA SPYOD PA RNAMS KYIS NI, DES DKYIL 'KHOR LA
SOGS PA LA DGONGS BAR GYUR NA GSANG SNGAGS KYI SGO'I SPYAD PA
SPYOD PA RNAMS KYIS RAB TU DGA' BA RNAM PAR DAG PA THOB PAR 'GYUR
RO, ,DE BAS NA RAB TU DGA' BA RNAM PAR DAG PA DE NI GNAS SU 'GYUR
RO, ,YANG NA

THAMS CAD LA MCHOG TU 'GYUR BA'I DNGOS GRUB ZAG PA MED PA'I BDE
BA DANG YID BDE BA'I NGO BO NYID BCOM LDAN 'DAS RDO RJE SEMS DPA'
NI RAB TU DGA' BA STE, DE NYID NI RAB TU DGA' BA RNAM PAR DAG
PA'O, ,DE NYID NI GNAS YIN PAS NA RAB TU DGA' PA RNAM PAR DAG
PA'I GNAS SO, ,

'DI GANG GI GNAS YIN ZHE NA, BCOM LDAN 'DAS RDO RJE SEMS DPA'
BYANG CHUB SEMS DPA'I'O, ,'DIS NI 'DI SKAD STON PAR 'GYUR TE,
GANG 'DI RAB TU DGA' BA RNAM PAR DAG PA'I GNAS GANG YIN PA DE NI
BCOM LDAN 'DAS RDO RJE SEMS DPA' BYANG CHUB SEMS DPA'I GNAS TE,
SEMS CAN

GDUL BAR BYA BA'I PHYIR RTEN DU GYUR PA'O, ,DE YANG GANG GI PHYIR
RAB TU DGA' BA RNAM PAR DAG PA'I GNAS 'DI DES 'DUL BA'I SEMS CAN
GYI KHAMS RNAMS LA 'DOD CHAGS KYIS 'DOD CHAGS RAB TU SPONG BAR
MDZAD PA'AM, GSANG SNGAGS KYI SGO'I SPYAD PA SPYOD PA'I BYANG
CHUB SEMS DPA'

@18A *, ,RNAMS KYI GNAS DE NI BCOM LDAN 'DAS RDO RJE SEMS DPA'I
GNAS TE, SEMS CAN RNAMS GDUL BA'I PHYIR RTEN DU 'GYUR BA'O, ,GANG
GI PHYIR RAB TU DGA' BA RNAM PAR DAG PA'I GNAS DES RAB TU DGA' BA
RNAM PAR DAG PA LA BRTEN TE BSGOM PA'I STOBS KYIS GNAS

DE NYID THOB PAR 'GYUR RO, ,DE BAS NA RAB TU DGA' BA NI BCOM LDAN
'DAS RDO RJE SEMS DPA' YIN PAS SOM NYI MI BYA'O, ,DE YANG DE NYID
LAS, KUN GYI DAM PA DNGOS GRUB MCHOG ,DBANG PHYUG CHEN PO THOG
MA'I LHA, ,RDO RJE 'DZIN PA RGYAL PO CHE, ,RAB TU DGA' BA MI
'GYUR MCHOG ,

CES GSUNGS PA'I PHYIR RO, ,SHIN TU DGA' BAS NA RAB TU DGA' BA'O
ZHES BSHAD DE, GSANG BA LNGAS SEMS CAN RNAMS SMIN PA LA SPYOD PAR
MDZAD DO ZHES BYA BA'I DON TE, ,DE LTAR NA RAB TU DGA' BA RNAM
PAR DAG PA'I GNAS 'DIS NI RDO RJE SEMS DPA'I NGO BO NYID 'DI
BSHAD PA YIN

NO; ,BUD MED DANG SKYES PA'I DBANG PO GNYIS SNYOMS PAR 'JUG PA'I
BDE BA DANG YID BDE BA'I DUS KYI RJES THOGS LA PHAN TSUN KUN DU
CHAGS PA NYE BAR SKYE BAR 'GYUR RO ZHES BSTAN PAR BYA BA'I PHYIR,
'DOD CHAGS KYI MDA' ZHES BYA BA LA SOGS PA GSUNGS TE, 'DOD CHAGS
NI

ZHEN PA'I MTSAN NYID CAN NO, ,'DOD CHAGS NYID MDA' YIN PAS NA
'DOD CHAGS KYI MDA' STE, SEMS DANG SEMS LAS BYUNG BA PHRA MO
'BIGS PA'I PHYIR RO, ,'DOD CHAGS KYI MDA'I RNAM PAR DAG PA ZHES
SBYAR TE, PHAN TSUN KUN DU CHAGS PA LAS 'KHYUD PA DANG, REG PAR
BYED LA

REG PAR GYUR PA LAS NI PHAN TSUN GCIG LA GCIG YONGS SU MI 'DOR
BA'I CHAGS PA 'BYUNG NGO, ,CHAGS PAR GYUR PA LAS NI PHAN TSUN NYE
PAR SBYOR BA'I PHYIR, RGYAL PO LA SOGS PA'I LONGS SPYOD THAMS CAD
KYI DBANG PHYUG GI BDAG PO NI 'DOD CHAGS KYI MDAS RNAM PAR BCOM
PA NI

BDAG TU 'DZIN BA'I RNAM PA'I SHES RAB NI LTA BA'O, ,PHAN TSUN REG
PA LAS KUN DU BYUNG BA'I MGU BA NI DGA' BA'O, ,CHAGS PAS ZIL GYIS
NON PA RNAMS NI MA 'ONGS PA NA 'ANG 'BRAL BAR MI 'GYUR BAR 'DOD
PA NI SRED PA'O, ,DBANG PHYUG GI GNAS KYIS MYOS PA RNAMS KYI NGA
RGYAL GYI NGO BO

@18B NYID NI SNYEMS PA'O, ,BDAG TU LTA BA LA ZHUGS PA RNAMS KYI
ME TOG LA SOGS PAS BDAG NYID BRGYAN PA NI RGYAN NO, ,MGU BA DANG
DGA' BA'I 'DEBS YID TSIM PA'O, ,MNGON PAR SBYOR BAR 'DOD PA'I MAR
ME LA SOGS PA NI SNANG BA'O, ,NGA RGYAL GYIS ZIL GYIS NON PA
RNAMS MTHO BA

LAS NYAMS PA NI 'JIGS PAS KHRUS LA SOGS PAS LUS KYI DRI MA BSAL
BA NI LUS KYI BDE BA'O, ,BDAG NYID KYI RGYAN GYI RGYUR GYUR BA
RAB TU DANG BA LA SOGS PA NI GZUGS SO, ,YID TSIM PA THOB PA
RNAMS KYIS GCIG LA GCIG SMRA BA NI SGRA'O, ,SNANG BA YOD PAS NA
GCIG

GIS GCIG MTHONG BAS DRIS NYUG PA NI DRI'O, ,LUS KYI DRI MA DANG
BRAL NAS PHAN TSUN ZAS SNYOD PA NI RO'O, ,DE NAS DE'I RJES SU
MYONG BA STE, 'DI NI 'KHOR BAR 'JUG PA'I RIM PA YIN NO, ,GANG GI
TSE RDO RJE YID LAS BYUNG BA LA SOGS PA NYID 'DOD CHAGS KYI MDA'
ZHES BSHAD PA DE'I TSE, RDO RJE

SEMS DPA'I BDE BA MYONG BA RNAMS SAM BDE BA MA MYONG BA RNAMS DE
THOB PAR 'DOD PAS YANG DANG YANG DU RDO RJE SEMS DPA'I NGO BO
NYID LA KUN DU ZHEN PAR SGOM PA NI 'DOD CHAGS TE, DE SKAD DU,
'DOD CHAGS DAM TSIG YIN PAR BSHAD, ,CHOS KYI 'DOD PA YID DU 'ONG,
,ZHES GSUNGS

PA'I PHYIR RO, ,'DI BSGOMS PAS KYANG RDO RJE SEMS DPA'I NGO BO
NYID MNGON SUM DU BYED PA NI REG PA'O, ,REG PA LAS NI CHOS THAMS
CAD DNGOS PO MED PA'I NGO BO NYID YANG DAG PAR SKYES PA LAS KYE
MA'O SEMS CAN 'DI DAG NI NGO BO NYID KYIS SDUG BSNGAL PA STE,
BDAG DANG BDAG GIR

'DZIN PA LA MNGON PAR ZHEN PA'I KHAMS GSUM PA RNAMS NI, ZO CHUN
GYI RGYUD MO LTAR 'KHOR BA NI CHOS THAMS CAD DNGOS PO MED PA'I
NGO BO NYID DU MA MTHONG BA YIN GYI GANG BDAG GIS 'DI RNAMS LA
LAM YANG DAG PAR BSTAN PAR BYA'O ZHES BYA BA'I SNYING RJE CHEN
PO'I MTSAN NYID CAN GYIS

SEMS CAN RNAMS LA CHAGS PA NYE BAR SKYE BAR 'GYUR TE, JI LTAR
RTOGS PA'I YE SHES NYID DANG MI BRAL BAR 'DOD PA NI CHAGS PA STE
SDUG PA'O, ,SNYING RJE CHEN PO GZHAN GYI DBANG DU GYUR PAS SEMS
CAN THAMS CAD KYI DON BYA BA'I PHYIR, RDO RJE H'Um MDZAD LA SOGS
PA'I SPRUL PAS THAMS

@19A *, ,CAD LA DBANG PHYUG DANG, DBANG RNAM PAR DAG PA NI DBANG
PHYUG STE, DPANG PHYUG NI LONGS SPYOD MA LUS PA PHUN SUM TSOGS
PA'O, ,DBANG NI DE LA DBANG DU GYUR PA NYID DO, ,BSGOM PA LA KUN
DU ZHEN PA RNAMS KYI YANG DAG PA'I DON RAB TU 'BYED PA'I SHES RAB
NI LTA BA'O, ,

RDO RJE SEMS DPA'I NGO BO NYID MNGON SUM DU BYED PA'I MGU BA NI
DGA' BA'O, ,SDUG PAR SEMS PA THAMS CAD YONGS SU MYA NGAN LAS 'DAS
PAR 'DOD PA NI SRED PA'O, ,THAMS CAD LA DBANG PHYUG DANG RNAM PAR
DAG PA LA GNAS PA RNAMS SEMS CAN RNAMS KYI DON BYA BA'I PHYIR

BDAG NYID LAS GNYIS SU MED PA NYID DU YANG DAG PAR STON PA'I
DREGS PA NI SNYEMS PA STE, SPRO BA'I MTSAN NYID CAN NO, ,BDAG TU
LTA BA DANG BRAL BA RNAMS KYI BYANG CHUB KYI YAN LAG BDUN GYI
MTSAN NYID CAN GYI RGYAN NI RGYAN NO, ,DE NAS KYANG BAR CHAD MED
PA'I LAM GYI MTSAN NYID CAN GYI SHES

RAB NI YID TSIM PAR BYED PA'O, ,DE NAS KYANG SPYAN LNGA'I RANG
BZHIN CAN NI SNANG BA'O, ,SKYES BU CHEN PO'I MTSAN SUM CU RTZA
GNYIS KYI MTSAN NYID NI LUS BDE BA'O, ,DPE BYAD BZANG PO BRGYAD
CU NI GZUGS TE, SKU DES MNGON PAR DAD PAR BYAS PA'I SEMS CAN
RNAMS LA PHA ROL TU PHYIN PA

BCU LA SOGS PA'I SGRA THOS PAR MDZAD PA NI SGRA'O, ,DE'I DON LA
LHAG PAR MOS PA NI DRI'O, ,LHA DANG RO GCIG TU GYUR PA'I SEMS NI
RO'O, ,DE NAS KYANG RDO RJE SEMS DPA' LA SOGS PA'I NGO BO NYID
KYIS RAB TU DGA' BA MNGON SUM DU BYED DO, ,'DOD CHAGS KYI MDA' LA
SOGS PA'I

GNAS RNAMS KYIS KYANG RIM PA CI LTA BA BZHIN DU RDO RJE YID LAS
BYUNG BA DANG KI LI KI LA DANG, RDO RJE SDUG PA DANG, RDO RJE
SNYEMS PA DANG, SGEG MO DANG, BZHAD PA MO DANG, GLU MKHAN MO
DANG, RDO RJE DPYID DANG, RDO RJE SPRIN DANG, RDO RJE STON DANG,
RDO RJE DGUN DANG, GZUGS DANG SGRA DANG DRI DANG RO'I

LHA MO'I NGO BO NYID DU YANG DAG PAR STON PA YIN TE, RAB TU DGA'
BA RNAM PAR DAG PA'I GNAS BZHIN DU THAMS CAD LA YANG BSHAD PAR
BYA'O, ,BCOM LDAN 'DAS RDO RJE SEMS DPA' 'DOD PA'I KHAMS KYI
DBANG PHYUG GDUL BAR BYA BA'I PHYIR, BTZUN MO'I 'KHOR GYI NANG NA
BZHUGS PA'I RAB TU

@19B DGA' BA'I SKUR SPRUL PAR MDZAD PA DANG, DE MTHONG NAS 'DOD
PA'I KHAMS KYI DBANG PHYUG RANG GI CHUNG MA'I 'KHOR RNAMS LA SDUG
BSNGAL BSKYED PA'I BLO SKYES PA DANG BCOM LDAN 'DAS LA YANG MNGON
PAR DAD PAS BCOM LDAN 'DAS LA PHYAG BYAS SO, ,DE LTA BAS NA BCOM
LDAN 'DAS KYIS

GZUGS RNAM PAR DAG PA'I GNAS SO SNYAM NAS BCOM LDAN 'DAS JI LTAR
NA KHYED KYI PHUN SUM TSOGS PA 'DI DAG THOB PAR 'GYUR ZHES ZHUS
PA DANG, DE'I PHYIR DE GSUM LA SKYABS SU 'GRO BA DANG, BYANG CHUB
TU SEMS BSKYED PA LA RAB TU BKOD NAS DE NYID LA DMIGS TE, BCOM
LDAN

'DAS KYIS RAB TU DGA' BA RNAM PAR DAG PA'I GNAS LA SOGS PA STON
PAR MDZAD PA GANG YIN PA DE NI SGRA'O, ,SGRA DE THOS PA DANG DE'I
DON DE LA LHAG PAR MOS PA'I NGO BO NYID KYI TSUL KHRIMS NI DRI'O,
,DE SKAD DU, GAL TE BYANG CHUB SEMS DPA' 'DOD YON LNGA SPYOD
KYANG, ,ZHES GSUNGS PA

DANG; GZHAN YANG, TSUL KHRIMS DRI NI BLA NA MED, ,CES GSUNGS PA'I
PHYIR RO, ,DE NYID LA LHAG PAR MOS PA'I SHIN TU MTHAR THUG PA NI
RO'O, ,DE NAS KYANG BYANG CHUB KYI YAN LAG BDUN GYI ME TOG GI
MTSAN NYID CAN GYI BSAM GTAN NI RGYAN NO, ,DE NAS KYANG NGES PAR
'BYED PA'I CHA DANG

LDAN PA'I CHOS RAB TU RNAM PAR 'BYED PA CAN GYI MTSAN NYID CAN
GYI SHES RAB NI YID TSIM PAR BYED PA'O, ,DE NAS KYANG SNANG BA
THOB PA DANG SNANG BA MCHED PA DANG, DE KHO NA NYID KYI DON LA
PHYOGS GCIG PA LAS BYUNG BA'I BAR CHAD MED PA'I TING NGE 'DZIN
GYI MTSAN NYID NI SNANG BA'O, ,DE NYID LA

YANG SEMS CAN DANG BDAG TU LTA BA'I RNAM PAR RTOG PA LA SOGS PA
DE'I DRI MA DANG BRAL BA'I LUS KYI BDE BA'I RGYUR GYUR PA'I PHYIR
LUS SO, ,DE NAS BDAG MED PAR MTHONG BA NI LTA BA'O, ,DE'I RGYU LA
RAB TU MGU BA NI DGA' BA'O, ,DE NAS JI LTAR MTHONG BA'I DON YANG
DANG YANG DU MNGON

SUM DU BYED PAR MNGON PAR 'DOD PA NI SRED PA'O, ,MNGON PAR 'DOD
PAR GYUR PA DE LA SPRO BA'I GRAGS PA NI SNYEMS PA'O, ,SPRO BAR
GYUR PA DANG YANG DANG YANG DU RAB TU DGA' BA RNAM PAR DAG PA'I
GNAS LA KUN DU ZHEN PAR BSGOM PA NI 'DOD CHAGS KYI MDA'O, ,DES
KYANG RAB KYI MTHAR

@20A *, ,THUG PAR GYUR PA DANG, DE LA SPYAN LNGA STE, SHA'I SPYAN
DANG, LHA'I SPYAN DANG, SHES RAB KYI SPYAN DANG, CHOS KYI SPYAN
DANG, SANGS RGYAS KYI SPYAN TE, DE NAS PHUNG PO LNGA'I MTSAN NYID
CAN TSUL KHRIMS 'TSAL PA LA SOGS PA'I DRI MA DANG BRAL BA CHOS
KYI SKU LA SOGS PA'I RANG

RANG GI NGO BO NYID DE MNGON SUM DU BYED PA NI REG PA'O, ,RAB TU
DGA' BA RNAM PAR DAG PA'I GNAS MNGON SUM DU BYAS PA DANG, DE
YONGS SU MI SPONG BA'I CHAGS PA NI SDUG PA'O, ,DES NA NYON MONGS
PA CAN DANG NYON MONGS PA CAN MA YIN PA'I RMONGS PAS SKABS MI
PHYED PAR RANG BZHIN GYIS

'OD GSAL BA'I RNAM PAR THAR PA THOB PAS LHUN GYIS GRUB PAR 'JUG
PA NI THAMS CAD LA DBANG PHYUG DANG, DBANG RNAM PAR DAG PA THOB
PA STE, BDE BA CHEN PO RAB TU DGA' BA'I BDE BAS BRGYAD PA'I DBANG
PHYUG TU GYUR PA STE, 'DI NI DE'I SGO'I RIM PA YIN NO, ,YUL
SPANGS PA'I THAR PAS SKRAG PA

RNAMS LA NI TSUL 'DI YIN TE, DE RNAMS KYIS 'KHOR BA'I GZUGS MI
BRTAN PA SPANGS NAS, LTA BAS MI NGOMS PA'I GZUGS THOB STE, BDE BA
CHEN PO MYONG BAR 'GYUR RO ZHES NGES PAR DGOD PAR BYA BA'I PHYIR
BCOM LDAN 'DAS KYIS JI SKAD DU BSHAD PA'I GZUGS YANG DAG PAR STON
PAR

MDZAD PA NI GZUGS SO, ,PI WANG LA SOGS PA'I SGRA NI PI WANG GI
GZUGS TZAM GYIS DGA' BA SKYED PAR MI 'GYUR TE, DE BAS NA PI WANG
BRDUNGS PA LA BRTZON PA NI SGRA'O, ,DE MED PAR YANG MA YIN NO
ZHES BSTAN PA'I PHYIR PHYAG NA DRI BSNAMS PA NI DRI'O, ,BZA' BA
MED PAR SHIN TU DGA'

BAR MI 'GYUR TE, DE BAS NA RO'I SNOD PHYAG NA BSNAMS PA NI RO'O,
,ME TOG GI RGYAN MED NA DE DANG 'DRA STE, DE BAS NA ME TOG GI
GZUGS NE RGYAN NO, ,BDUG SPOS MED PAR YID TSIM PAR MI 'GYUR TE DE
BAS NA SPOS SO, ,MUN PAR NI GCIG GIS GCIG MTHONG BA MED PAS DE'I
PHYIR DE BAS

NA NOR BU RIN PO CHE LA SOGS PA'I SNANG BA PHYAG NA BSNAMS PA'O,
,DRI BYUG PA MED PAR LUS KYIS BDE BA'I RGYUR MI 'GYUR TE, DE BAS
NA DRI BYUG PA'O, ,LAS BYED PA'I BRAN MO DANG SLAS KYI TSOGS MED
PAR RAB TU DGA' BAR MI 'GYUR TE, DE BAS NA SGEG MO LA SOGS PA
STE, MIG GI CHAGS

@20B PA DANG LTA BA DANG DGA' BA DANG SRED PA DANG, RAB TU DGA'
BA'I SPROS PAS MTHO BA'I SNYEMS PA'I NGO BO NYID DO, ,GZHAN MA
YIN PAR GYUR PA NI 'KHYUD PAR BYED PA STE, NAM YANG YONGS SU
SPONG BAR MI BYED CING 'DI RNAMS LA RNAM PA THAMS CAD DU DBANG DU
GYUR PA NYID KYIS RAB TU BDE BA CHEN PO MYONG BAR

'GYUR BAS 'DOD CHAGS KYI MDA' DANG, REG PA DANG, SDUG PA'I 'CHING
BA DANG THAMS CAD LA DBANG PHYUG DANG DBANG RNAM PAR DAG PA'I RAB
TU DGA' BA'I GNAS KYIS YANG DAG PAR STON PAR MDZAD PA 'DI NI 'DOD
CHAGS DANG LDAN PA RNAMS 'DOD CHAGS KYIS 'DOD CHAGS YANG DAG PAR
SPONG

BA'I RIM PA YIN NO, ,DE SKAD DU DAM TSIG CHEN PO LAS DAM TSIG
CHEN PO'I DKYIL 'KHOR LA 'JUG PAR BYA BA'I PHYIR, RTAG TU 'DOD LA
GNAS PA YI, ,LHA YI BU NI 'DI RNAMS DANG, ,'DOD CHAGS CAN NI
GZHAN GYI PHYIR, ,RAB DGA'I DKYIL 'KHOR BSHAD PA YIN, ,ZHES
GSUNGS PA DANG,

GZHAN DAG LAS KYANG, BIN DA'I NAGS NI NYAMS DGA' PA'I, ,WA NYID
GYUR KYANG MCHOG YIN GYI, ,GOO TA MA YUL RNAMS SPANGS PA YI, ,THAR
PA NAM YANG MI 'TSAL LO, ,ZHES 'BYUNG STE DE BAS NA YON TAN YIN
NO, ,DE CI'I PHYIR ZHE NA ZHES BYA BA NI GTAN TSIGS GANG GI
PHYIR, RAB TU

DGA' BA RNAM PAR DAG PA'I GNAS 'DI NI, 'DI LTA STE BYANG CHUB
SEMS DPA'I GNAS SO ZHES BYA BA'I GTAM RGYUD BSTAN PA'I PHYIR
GSUNGS PA YIN TE, DE YANG 'DI LTAR CHOS THAMS CAD NI NGO BO NYID
KYIS RNAM PAR DAG PA STE ZHES GSUNGS TE DE YANG GANG GI PHYIR RAB
TU DGA' BA LA SOGS PA NAS,

RO'I MTHAR THUG PA RNAMS NI DON DAM PAR DNGOS PO MED PA'I NGO BO
NYID DO ZHES BYA BA'I DON TO, ,DE LTA YIN DU ZIN KYANG, SHES RAB
YONGS SU DAG PA MED PAR 'DI DAG JI LTAR THOB PAR 'GYUR ZHE NA,
DE'I PHYIR CHOS THAMS CAD CES BYA BA LA SOGS PA GSUNGS TE, CHOS
THAMS CAD NGO BO NYID

KYIS DNGOS PO MED PA'I NGO BO NYID DU GYUR PA GANG YIN PA DE NYID
NI SHES RAB KYI PHA ROL TU PHYIN PA YONGS SU DAG PA YIN TE, CHOS
RNAMS NI CHOS NYID LAS MI 'GYUR BA YIN PA'I PHYIR RO, ,GANG GI
PHYIR STONG PA NYID KYI SGRAS SHES RAB KYI PHA ROL TU PHYIN PA
NYID YIN PAR BSHAD DE, DE PAS NA RAB TU

@21A *, ,DGA' BA RNAM PAR DAG PA'I GNAS 'DI NI 'DI LTA STE BYANG
CHUB SEMS DPA'I GNAS SO ZHES BYA BA NAS, RO RNAM PAR DAG PA'I
GNAS 'DI NI 'DI LTA STE BYANG CHUB SEMS DPA'I GNAS SO ZHES BYA
BA'I BAR DU GRUB PAR GYUR PA YIN TE, GANG GI PHYIR DE MNGON SUM

DU BYAS PA'I NGO BO NYID YIN PA'I PHYIR RO, ,DA NI PHAN YON BSTAN
PAR BYA BA'I PHYIR, GANG LA LA ZHES BYA BA LA SOGS PA LA SOGS PA
GSUNGS PA YIN TE, CHOS THAMS CAD NI RAB TU DGA' BA LA SOGS PA'O,
,DE RNAMS KYI NGO BO NYID RNAM PAR DAG PA NI SNGA MA DANG 'DRA'O,
,DE NYID NI GNAS SO, ,

DE MNGON PAR BSGRUB PA NI MNGON SUM DU BYED CES BYA BA'I DON TO,
,SGRIB PA THAMS CAD CES BYA BA NI BSTAN PA'O, ,MCHOD PA DANG ZHES
BYA BA LA SOGS PA NI BSHAD PA YIN TE, SGRIB PA NI RNAM PA LNGA
STE, 'DOD PA LA 'DUN PA DANG, GNOD SEMS DANG, GNYID DANG, RMUGS
PA DANG,

RGOD PA DANG, 'GYOD PA DANG, THE TSOM GYI NGO BO NYID DANG, NYON
MONGS PA'I SGRIB PA NI 'DOD CHAGS CHEN PO LA SOGS PA NYON MONGS
PA RNAMS SO, ,CHOS KYI SGRIB PA NI 'PHAGS PA'I LAM SKYES PA'I
GEGS SU GYUR PA STE, DAM PA'I CHOS SPONG BA LA SOGS PA'O, ,LAS
KYI SGRIB PA NI

MTSAMS MED PA LNGA LA SOGS PA'O, ,'DZIN PA NI TSIG DANG DON GYI
TSUL MA BRJED PAR DE SEMS LA NGES PAR 'JOG PA'O, ,KLOG PA NI
GLEGS BAM DU BYAS NAS KLOG PA'O, ,KHA TON DU BYED PA NI DAM TSIG
TU BZUNG BA DE YANG DANG YANG DU GOMS PAR BYED PA'O, ,TSUL BZHIN
DU YID LA

BYED PA NI SEMS PA DANG SGOM PA'O, ,CHOS THAMS CAD KYI MNYAM PA
NYID RDO RJE 'DZIN NI STONG PA NYID KYI TING NGE 'DZIN TE DE THOB
PA'O, ,CHOS THAMS CAD LA DBANG PHYUG TU 'GYUR RO, ,DGA' BA NI
TING NGE 'DZIN GYI RGYUR GYUR PA'I YID BDE BA'O, ,DE NYID 'BRING
DANG CHEN PO LA SOGS PA'I DBYE BAS

MGU BA DANG, MCHOG TU DGA' BA'I SGRAR BSHAD DO, ,BYANG CHUB SEMS
DPA' ZHES BYA BA LA SOGS PA NI GZUGS LA SOGS PA NAS RDO RJE
BSNYEMS PA'I BAR GYI TING NGE 'DZIN THOB PAS ZHES BYA BA'I DON
TO, ,DE LTAR RE ZHIG BCOM LDAN 'DAS RNAM PAR SNANG MDZAD KYI RAB
TU DGA' BA RNAM PAR

@21B DAG PA LA SOGS PA STON PAS DKYIL 'KHOR SBRUL PAR BYA BA'I
PHYIR BSKUL BA DANG, DE'I PHYIR BCOM LDAN 'DAS RDO RJE SEMS DPA'
RANG GI DE KHO NA NYID KYI SNYING PO GSUNGS PA NI DE NAS ZHES BYA
BA LA SOGS PAS STON PA YIN TE, DE NAS ZHES BYA BA NI BAR MA CHAD
PA STE, BSKUL BA'I RJES

THOGS NYID LA ZHES BYA BA'I DON TO, ,SKAL BA PHUN SUM TSOGS PA
DANG LDAN PA'I PHYIR BCOM LDAN 'DAS TE, BYANG CHUB SEMS DPA'I LAM
'BRAS BU DANG BCAS PA THUGS SU CHUD PA'I NGO BO NYID DU GYUR PAS
NA BCOM LDAN 'DAS RDO RJE SEMS DPA'O, ,DKYIL 'KHOR BA'I SANGS
RGYAS DANG

BYANG CHUB SEMS DPA' MA LUS PA'I NGO BO NYID DU GYUR PAS NA DE
BZHIN GSHEGS PA THAMS CAD PA'O, ,DE BZHIN GSHEGS PA THAMS CAD PA
YANG YIN LA THEG PA CHEN PO'I MNGON PAR RTOGS PA YANG YIN PAS, DE
BZHIN GSHEGS PA THAMS CAD PA THEG PA CHEN PO MNGON PAR RTOGS
PA'O,,

DE NYID NI DKYIL 'KHOR THAMS CAD BA STE GANG GI PHYIR DKYIL 'KHOR
THAMS CAD NI RDO RJE SEMS DPA' YONGS SU GYUR PA'I NGO BO NYID YIN
PA'I PHYIR RO, ,'DIS KYANG DAM TSIG CHEN PO'I DE KHO NA NYID RDO
RJE DANG PO'O, ,BYIN GYIS BRLABS PA ZHES BYA BA'I RAB TU DGA'
BA'I RDO RJE'I DKYIL 'KHOR GYI NGO BO

NYID NI, BCOM LDAN 'DAS RDO RJE SEMS DPA'I NGO BO NYID YIN PAR
BSHAD PA YIN NO, ,RDO RJE DBYINGS KYANG YIN LA MTHA' DAG KYANG
YIN PAS NA RDO RJE DBYINGS MTHA' DAG YIN TE, DE BZHIN GSHEGS PA'I
DKYIL 'KHOR GYI NGO BO NYID DO, ,DE DAG GI SEMS DPA'I MCHOG NI
RNAM PAR SNANG MDZAD

CES BYA BA'I DON TO, ,KHAMS GSUM MTHA' DAG NI KHAMS GSUM RNAM PAR
RGYAL BA STE, 'DIS NI RDO RJE H'Um MDZAD KYI NGO BO NYID YIN NO
ZHES PA'O, ,'JIG RTEN GSUM PO MA LUS PA ZHES BYA BA LA SOGS PA NI
'GRO BA 'DUL BA'I NGO BO NYID DO, ,DON THAMS CAD GRUB PA ZHAS BYA
BA NI NAM MKHA'I

SNYING PO'I NGO BO NYID DO, ,LAG NA RDO RJE THAMS CAD DAM TSIG
CHEN PO ZHES BYA BA NI DKYIL 'KHOR MA LUS PA'I NGO BO NYID DO,
,DE LTAR GYUR PA 'DI GCIG PU ZHIG YIN NAM 'ON TE MA YIN ZHE RJE
ZHES BYA BA NI GTZUG TO RA LA SOGS PA STE, RJE ZHES BYA BA NI
GTZUG TOR LA SOGS PA STE,

@22A *, ,DE NYID NI SEMS CAN CHEN PO DU MAS G-YOG BYAS PA GANG
YIN PA DE NI RDO RJE GSANG BA'I SEMS CAN CHEN PO DU MAS G-YOG
BYAS PA'O, ,DON CI ZHIG STON PAR MDZAD CE NA, SHES RAB KYI PHA
ROL TU PHYIN PA ZHES BYA BA LA SOGS PA GSUNGS TE, RAB TU DGA' BA
RNAM

PAR DAG PA'I GNAS LA SOGS PA'I MTSAN NYID CAN ZHES BYA BA'I DON
TO, ,DE LAS GZHAN YANG GANG RDO RJE DBYINGS SU BDE BA CHEN PO DON
YOD PA'I SGRAR BSHAD PA DE NI RDO RJE SEMS DPA'I DKYIL 'KHOR YIN
PAR BSHAD LA DE'I DAM TSIG NI RGYU STE, DE SKAD CES BYA BA'I RANG
GI DE KHO NA NYID KYI

SNYING PO GANG YIN PA DE SMRAS PA'O, ,DE LA RANG GI BDAG NYID KYI
DE KHO NA NYID NI RANG GI DE KHO NA NYID DE RAB TU DGA' BA RNAM
PAR DAG PA'I TSUL LO, ,DE NYID NI SNYING PO STE DE SMRAS SO ZHES
BYA BA NI DE STON PAR BYED PA'I SGRA GSUNGS SO ZHES BYA BA'I DON
TO, ,DE YANG DE BZHIN GSHEGS PA'I ZHI BA'I

TSUL RNAM PAR SPANGS NAS RDO RJE SEMS DPA'I SKU LA SOGS PA SGEG
PA'I GZUGS SU 'JOG PAR MDZAD CING BCINGS LA, DES 'DUL BA RNAMS LA
GZUGS LA SOGS PA'I DNGOS PO GRUB TU GYUR PA NI DNGOS GRUB THAMS
CAD GRUB PA STE, DE BZHIN GSHEGS PA RNAM BAR SNANG MDZAD

BDE BA CHEN PO RDO RJE 'BEBS PAS ZHUGS NAS, BCOM LDAN 'DAS RDO
RJE SEMS DPA'I PHYAG RGYA CHEN PO BCINGS PA'O, ,DE BZHIN GSHEGS
PA THAMS CAD KYI GSANG BA'I RDO RJE ZHES BYA BA NI DE BZHIN
GSHEGS PA THAMS CAD KYANG YIN LA GSANG BA'I RDO RJE YANG YIN PAS
DE SKAD CES BYA STE,

BCOM LDAN 'DAS RDO RJE SEMS DPA' NI DE BZHIN GSHEGS PA THAMS CAD
KYI GSANG BA'I NGO BO NYID YIN PA'I PHYIR RO, ,DE LA DMIGS PA'I
TING NGE 'DZIN MING DE SKAD CES BYA BA GANG YIN PA'I TING NGE
'DZIN DE LA SNYOMS PAR ZHUGS PAS BZHUGS PA NI, ZHI BA'I TSUL
SPANGS NAS RDO RJE SEMS

DPA'I SKU DANG GCIG TU GYUR NAS BZHUGS SO ZHES BYA BA'I DON TO,
,'OG MIN DU MNGON PAR RDZOGS PAR SANGS RGYAS NAS LHA'I RGYAL PO'I
GNAS NA BCOM LDAN 'DAS BYANG CHUB SEMS DPA' RNAMS KYIS YONGS SU
BSKOR NAS BZHUGS SO ZHES BYA BA'I DON TO, ,'DIS NI SNGAGS PA
RNAMS KYI DAM

@22B TSIG PA'I SBYOR BA DANG DKYIL 'KHOR GYI MCHOG GI TING NGE
'DZIN STON PA YIN NO, ,RAB TU DGA' BA RNAM PAR DAG PA LA SOGS PA
NAS BRTZAMS TE, BCOM LDAN 'DAS RNAM PAR SNANG MDZAD GSANG BA'I
RDO RJE ZHES BYA BA'I TING NGE 'DZIN LA SNYOMS PAR BZHUGS SO ZHES
BYA BA'I BAR 'DIS DKYIL

'KHOR GYI RGYAL PO MCHOG GI TING NGE 'DZIN STON TO, ,TING NGE
'DZIN GNYIS PO DE DAG MNGON SUM DU BYAS NAS BDE BA CHEN PO'I GNAS
LA GNAS PA'I SNGAGS PAS BSDU BAR BYAS TE, DE BZHIN GSHEGS PA
THAMS CAD LAS RDO RJE 'DZIN PA CHEN PO'I DBANG BSKUR BA BLANGS LA
RDO RJE GZUGS

LA SOGS PAS DKYIL 'KHOR DU DE BZHIN GSHEGS PA THAMS CAD BKUG NAS
BCUG STE, BCINGS NAS DBANG DU BYAS NAS, LAS KYI PHYAG RGYA RNAMS
KYI RANG GI LAS RNAMS LA, BDE BA CHEN PO RDO RJE SEMS DPA' LA
SOGS PA NGES PAR SBYAR BA NI LAS KYI MCHOG CES BYA BA'I TING NGE

'DZIN TO, ,DE LTAR NA TING NGE 'DZIN GSUM PO DE DAG NI DKYIL
'KHOR GYI BRTUL ZHUGS LA GNAS PA'I SLOB DPON GYIS NGES PA KHO NAR
SNYOMS PAR 'JUG PAR BYAS TE, RNAL 'BYOR GYI GSANG BA LAS DANG
PO'I SBYOR BA DANG DKYIL 'KHOR GYI MCHOG DANG LAS KYI MCHOG GI
TING NGE 'DZIN

RNAMS LA SNYOMS PAR 'JUG PAR BYA'O ZHES GSUNGS PA'I PHYIR RO, ,DE
NAS RGYUD PHYI MA LAS GSUNGS PA'I TSUL DU DE BZHIN GSHEGS PA
THAMS CAD KYIS GSOL BA BTAB PAS TING NGE 'DZIN LA SNYOMS PAR 'JUG
STE, DKYIL 'KHOR GSUNGS PA YIN NO, ,DE YANG DE NAS ZHES BYA BA'I

SGRA NI BAR MA CHAD PA STE, GSOL BA BTAB PA'I RJES THOGS LA ZHES
BYA BA'I DON TO, ,GSANG BA YANG YIN LA CHEN PO YANG YIN PAS GSANG
BA CHEN PO STE, DE NYID RDO RJE YIN PAS NA GSANG BA CHEN PO'I RDO
RJE'O, ,GSANG BA CHEN PO'I RDO RJE NYID DAM TSIG YIN PAS NA GSANG
BA CHEN PO'I RDO RJE'I

DAM TSIG STE, DAM TSIG NI DKYIL 'KHOR RO, ,DE LAS BYUNG BA'I
DKYIL 'KHOR BYIN GYIS RLOB PA'I YE SHES GANG LAS BYUNG BA'I YE
SHES GANG YIN PA DE LA DE SKAD CES BYA'O, ,DE NYID NI PHYAG RGYA
STE, MING DE SKAD CES BYA BA'I TING NGE 'DZIN GANG YIN PA DE LA
SNYOMS PAR ZHUGS PA STE, DKYIL

@23A *, ,'KHOR GYI RNAM PAR THUGS RTZE GCIG TU MDZAD CES BYA BA'I
DON TO, ,DAM TSIG KYANG YIN LA CHEN PO YANG YIN PAS NA DAM TSIG
CHEN PO STE, BCOM LDAN 'DAS BYANG CHUB PA'I MTSAN NYID CAN RDO
RJE SEMS DPA'O, ,DE'I DE KHO NA NYID NI RAB TU DGA' BA'I NGO BO
NYID LA

SOGS PAR STON PA'O, ,DE NYID NI RDO RJE STE RDO RJE BYIN GYIS
BRLABS PA'I DKYIL 'KHOR RO, ,MING DE NYID CES BYA BA'I DKYIL
'KHOR DE NYID GANG YIN PA DE GSUNGS PA NI BKA' STZAL TO ZHES BYA
BA'I DON TO, ,DE NAS ZHES BYA BA NI GTAN TSIGS 'DI'I PHYIR ZHES
BYA BA'I DON TO, ,GANG GI

PHYIR DKYIL 'KHOR DU 'JUG PA NI MED PAR SEMS CAN RNAMS SANGS
RGYAS KYI BYANG CHUB MTHONG BA'I SKAL BA CAN DU MI 'GYUR RO ZHES
BYA BA'I DON TO, ,DE BAS NA YANG DAG PAR BSHAD PAR BYA STE, YANG
DAG PA DANG BCAS PAR RAB TU PHYE BA BSHAD PAR BYA'O ZHES BYA BA'I
DON TO, ,CI ZHIG CE

NA DKYIL 'KHOR CHEN PO STE, DKYIL 'KHOR YANG YIN LA CHEN PO YANG
YIN PAS NA DKYIL 'KHOR CHEN PO STE, PHYAG RGYA CHEN PO'I GTZO BO
YIN GYI, GZUNGS LA SOGS PA'I PHYAG RGYA GTZO BOR GYUR PA NI MA
YIN NO ZHES BYA BA'I DON TO, ,DBYIBS JI LTA BU ZHE NA DAM PA ZHES
BYA BA STE,

MCHOG CES BYA BA'I DON TO, ,MING DE SKAD CES BYA BA ZHIG CE NA,
DE NYID DANG PO DAM TSIG STE, ,RDO RJE BYIN RLABS ZHES BYA BA'O
ZHES BYA BA STE, MING DE SKAD CES BYA BA ZHES BYA BA'I DON TO,
,DBYIBS JI LTA BU ZHE NA, GRUB ZHIR BGYI ZHING ZHES BYA BA STE,
GRVA BZHI DANG LDAN PA ZHES BYA BA'I DON TO,,

KHYAMS RNAMS KYIS YONGS SU BSKOR BA ZHES BYA BA NI GZHAL YAS
KHANG GI PHYI ROL KUN NAS BSKOR PHYOGS SU KHYAMS KYIS BSKOR BA LA
NI KHYAMS RNAMS ZHES BYA'O, ,RDO RJE DANG, RDO RJE RIN PO CHE
DANG, RDO RJE PADMA DANG, SNA TSOGS RDO RJE NI RDO RJE KUN NO,
,SNA TSOGS PA'I BA DAN GYI

RTZE MOR DRIL BU'I MCHOG BTAGS PA GANG YIN PA DE LA DE SKAD CES
BYA'O, ,DE LTAR PHYI'I DKYIL 'KHOR BRIS NAS DE'I NANG DU DKYIL
'KHOR GNYIS PA DE'I PHYED KYI TSAD LA, PHYI'I DKYIL 'KHOR DANG
'DRA BAR SGO BZHI DANG LDAN PA, KA BA BRGYAD LA SOGS PA'I GZUGS
CAN DU YANG DAG

@23B PAR BRIS LA, DE NYID PHYI ROL DU RDO RJE PHRENG BA ZLUM POS
BSKOR BAR BYA'O, ,DE NAS LHA THAMS CAD KYI GNAS SU PADMA'I GDAN
BRI BAR BYA'O, ,SANGS RGYAS SKU NI ZHES BYA BA LA SOGS PA NI, RDO
RJE SEMS DPA'I SKU GZUGS TE, ,SANGS RGYAS RDO RJE 'DZIN PHYIR
BSHAD, ,CES GSUNGS PA'I,

PHYIR RO, ,RDO RJE PHRENG BA LA SOGS KYIS SPRAS SHING ZHES BYA BA
NI RDO RJE'I PHRENG BAS MDZES PAR BYAS PA'O, ,SOGS PA'I SGRAS NI
PADMA DANG RIN PO CHE DANG SANGS RGYAS KYI PHRENG BA GZUNG BAR
BYA STE, RDO RJE SEMS DPA'I GZUGS CAN YIN PA'I PHYIR, DBANG BSKUR
BA'I NGO BO NYID NI PHRENG BA YIN TE,

DKYIL 'KHOR GNYIS PAR DE BZHIN GSHEGS PA'I SKU BSTAN PAS 'DIR
YANG SOM NYI MI BYA'O, ,MDUN DU RDO RJE SEMS DPA' ZHES BYA BA NI
RDO RJE YID LAS BYUNG BA STE, PHYAG G-YON NA GZHU BSNAMS PA PHYAG
G-YAS KYI MTHE BO DANG MDZUB MO GNYIS KYIS RDO RJE MDA' 'DREN PA
LA BRTZON PAR

MDZAD PA'O, ,G-YAS SU NI RDO RJE KI LI KI LA DKAR SER RDO RJE
DMAR PO BSNAMS PA'O, ,YAN LAG KUN GYIS YONGS 'KHYUD CES BYA BA
SKU KUN GYIS YONGS SU 'KHYUD PA'O, ,DE CI'I PHYIR ZHE NA, RDO RJE
GZUGS TE ZHES BYA BA STE, RDO RJE RTZE LNGA PA'I GZUGS CAN NI,
,SKU MDOG JI LTA BU ZHE NA, NYI

MA'I 'OD CES BYA BA STE, NYI MA'I 'OD KYIS MDANGS DMAR POR SNANG
BA'O, ,RGYAB TU NI RDO RJE 'DOD PA CHU SRIN GYI RGYAL MTSAN THOGS
PA, SKU MDOG LJANG SER DANG LDAN PAR CI RIGS PAR BLO DANG LDAN
PAS GZHAG PAR BYA'O, ,G-YON DU RDO RJE SNYEMS PA RDO RJE KHU TSUR
GNYIS KYIS RDO RJE SNYEMS PA'I

TSUL GNYIS 'DZIN PA BTZO MA'I GSER GYI 'OD 'DRA BA DGOD PAR
BYA'O, ,MTSAMS RNAMS SU NI SPYI GTZUG TU THAL MO KHA PHYE BAS ME
TOG DANG BDUG SPOS DANG MAR ME DANG DRI 'DZIN PA RDO RJE YID LAS
BYUNG BA LA SOGS PA'I SKU MDOG DANG MTHUN PA RDO RJE SBRANG RTZI
LA SOGS PA GZHAG PAR BYA'O, ,PHYI'I

DKYIL 'KHOR GYI MTSAMS RNAMS SU NI RDO RJE DANG RIN PO CHE'I
PHRENG BA DANG PI WANG DANG, RDO RJE THOGS PA'I LAG PAS GAR BYED
PA'I SGEG MO LA SOGS PA BRI BAR BYA'O, ,SHAR PHYOGS KYI SGOR NI
RDO RJE GZUGS PHYAG NA ME LONG BSNAMS PA STE, RDO RJE SEMS DPA'
LA SOGS PA'I SEMS

@24A *, ,DPA' THAMS CAD KYI GZUGS BRNYAN SKYED PA'I RGYUR GYUR
PA'O, ,LHOR NI SGRA PI BANG BRDUNG PA LA BRTZON PA'O, ,NUB TU NI
DRI STE, DRI'I SNOD PHYAG NA BSNAMS PA'O, ,BYANG DU NI RO'I SNOD
PHYAG NA BSNAMS PA'O, ,NANG GI SGO RNAMS LA YANG DE BZHIN DU BLTA
BAR BYA'O,,

DE LTAR ME LONG DANG PI WANG DANG DRI'I SNOD DANG, RO'I SNOD KYI
MTSAN MA RNAMS NI DAM TSIG CHEN PO DANG KHAMS GSUM RNAM PAR RGYAL
BA LA SOGS PA'I RGYUD RNAMS LA STON PAS 'DIR SOM NYI MI BYA'O,
,MI BSKYOD PA LA SOGS PA'I DE BZHIN GSHEGS PA RNAMS LA, RDO RJE
SEMS

DPA' LA SOGS PA'I 'KHOR GYIS BSKOR BA SNGAR BSHAD PA'I TSUL DU
BRI BAR BYA'O, ,PHYI'I DKYIL 'KHOR GYI NANG GI SNAM BU LA 'DOD
PA'I KHAMS KYI DBANG PHYUG DANG TSANGS PA DANG KHYAB 'JUG DANG
KARTI KA DANG DBANG PO DANG BDE BYED CHUNG MA DANG BCAS PAR KUN
DU BRI BAR BYA STE, GANG GI

PHYIR MCHOG GI SGRAS NI KHYAB 'JUG DANG, KARTI KA DANG DBANG PO
YIN PAR MNGON PAR 'DOD DO, ,LHO PHYOGS SU NI ZLA BA DANG NYI MA
DANG SBEN PA DANG MIG DMAR CHUNG MA DANG BCAS PA RNAMS SO, ,NUB
PHYOGS SU NI GTUN DANG RLUNG LHA DANG ME LHA DANG LUS NGAN PO
CHUNG MA DANG BCAS PA'O, ,BYANG

GI PHYOGS SU NI PHAG DANG GSHIN RJE DANG TSOGS KYI BDAG PO CHUNG
MA DANG BCAS PA'O, ,SGO RNAMS SU NI STOBS BZANGS DANG SBRANG
RTZIS MYOS PA DANG RGYAL BA DANG RGYAL BA THOB PA CHUNG MA DANG
BCAS PA BRI BAR BYA'O, ,RDO RJE SEMS DPA' LA SOGS PA 'DI DAG
THAMS CAD KYANG RDO RJE H'Um ZLOS

SHING BRI BAR BYA'O, ,SGO NI THAMS CAD KYANG CHA BRGYAD PAR
BYA'O, ,DE LTAR DKYIL 'KHOR LEGS PAR BRIS NAS THA MA RNAMS SPOS
CHUS BYUGS LA ME TOG GI SIL MA BKRAM STE, BUM PA DANG BUM PA GANG
BA BZHAG LA MCHOD YON MNGON PAR BZLAS PA BYAS NAS, RDO RJE KHU
TSUR GNYIS

KYI MDZUB MO LCAGS KYU GNYIS SU BYAS LA, MKHRIG MA GNYIS RDO RJE
BCINGS PA GNYIS BSNOL LA, RDO RJE SE GOL BRDAB PA BYAS PAS DPAL
RDO RJE SEMS DPA'I SBYOR BA DANG, SANGS RGYAS THAMS CAD BSDU BAR
BYA'O, ,DE NAS MYUR DU PHYAG RGYA CHE, ,RDO RJE SEMS DPA'I RTEN
BYED CING, ,

@24B MTSAN BRGYA RTZA BRGYAD DAM PA YIN, ,LAN CIG BAR DU BRJOD
PAR BYA, ,DPAL MCHOG DANG PO'I SEMS DPA' STE, ,ZHES BYA BA LA
SOGS PA'O, ,RDO RJE CAN NI MDUN GNAS TE, ,SEMS DPA'I SKYIL KRUNG
GIS LEGS GNAS, ,BDE CHEN RDO RJE BZANG PO MCHOG ,BDAG PO LAN

GCIG YANG DAG 'GUG ,YI GE H'Um NYID DANG DANG PO'I RDO RJE MNYAM
PAR GZHAG PA DANG BCAS PA NYID KYIS, DBUS MA'I RDO RJE LCAGS KYU
GNYIS DANG DGUG PA'I SBYOR BAS SNYING PO DANG RANG GI LCAGS KYUS
DGUG PAR BYA'O, ,DE NAS RDO RJE'I MCHOD YON DBUL BAR BYA STE, YI
GE H'Um NYID DANG

RDO RJE'I ME TOG GI THAL MO KHA PHYE BA'I MCHOD YON GYI PHYAG
RGYA BCOM LDAN 'DAS 'KHOR DANG BCAS PA'I THUGS KA'I ZLA BA'I RDO
RJE SEMS DPA'I PHYAG RGYA BCINGS LA, DZA: H'Um BAm HO: ZHES BRJOD
LA, H'Um GI MTHAR BCOM LDAN 'DAS 'KHOR DANG BCAS PA LEGS PAR
BZHAG LA DE NYID BRJOD

CING RDO RJE'I LTA BAS BLTAS LA, YI GE H'Um GIS LJAGS LA RDO RJE
BZANG PO BSKYED DE, BCOM LDAN 'DAS 'KHOR DANG BCAS PA'I THUGS
KA'I ZLA BA'I DKYIL 'KHOR LA YI GE H'Um BKOD LA, YI GE AA LAS
RANG GI SNYING GAR SNA TSOGS RDO RJE BSKYED LA GAR LAS BYUNG BA
NI LAS KYI PHYAG RGYA STE,

THAMS CAD LA BSTAN PAR BYA'O, ,BDE BA'I THUGS MCHOG KUN LA RJES
SU CHAGS, ,RDO RJE SEMS KHYOD RAB TU BDE BA'I MCHOG ,BDE BA CHEN
PO BSTAN ZHING MTHO BAR MDZOD, ,GRUB PAR BYED CING MYUR DU 'DUD
PAR BGYI, ,ZHES BYA BA'I RDO RJE'I GLU LEN PA DANG, BA DAN GSUM
PA RTZE

GSUM CAN, ,BSGYINGS BCAS MTHA' NAS DGROL BA DANG, ,MDUN DU BSKOR
ZHING GLOG LTAR GDEG ,DE NI RDO RJE'I GAR ZHES BSHAD, ,DE NAS RDO
RJE KHU TSUR GNYIS BCINGS LA G-YON PA DKUR BSTEN NAS, G-YAS PAS
'DEGS PA'I TSUL GYIS SNYING GAR 'JOG PA NI LAS KYI PHYAG RGYA'O,,

RDO RJE KHU TSUR GNYIS KYIS MDA' 'PHEN PA'I TSUL DU BYED PA NI
RDO RJE YID LAS BYUNG BA'O, ,RDO RJE KHU TSUR GNYIS PO DE NYID
KYIS RANG LA 'KHYUD PA NI KI LI KI LA'O, ,RDO RJE KHU TSUR GNYIS
PO DE NYID KYIS RGYAL MTSAN BSGRENG BA'I TSUL DU BYED PA NI, RDO
RJE 'DOD PA'I'O, ,RDO RJE KHU TSUR DE NYID BKAN TE BZHAG

@25A *, ,PA GNYIS NI BCOM LDAN 'DAS KYI LAS KYI PHYAG RGYA GNYIS
LTA BU NI RDO RJE SNYEMS PA'I'O, ,RDO RJE THAL MO GNYIS BSKOR LA,
SNYING GA'I PHYOGS SU BYUG PA LTAR BYA BA NI RDO RJE DGUN GYI'O,
,MDUD PA BYAS NAS SPYI BOR BZHAG NAS PHAB STE, 'THOR BA LTAR BYAS
PA NI RDO RJE

SBRANG RTZI'O, ,DE NYID DU THUR DU LDUGS PA LTAR BYED PA NI RDO
RJE SPRIN NO, ,DE NYID LAS MTHE BO BSNYAMS NAS BSKOR BA NI RDO
RJE STON GYI'O, ,DE NYID SHIN TU BRKYANG NAS BYUG PA NI RDO RJE
DGUN GYI'O, ,MI BSKYOD PA LA SOGS PA'I SA GNON PA'I PHYAG RGYA NI
RGYUD PHYI MA LA BLTA BAR BYA'O, ,

RDO RJE MDA' NI RDO RJE SEMS DPA'I LAS KYI PHYAG RGYA NYID DO,
,'PHAGS PA 'JAM DPAL LA SOGS PA BYANG CHUB SEMS DPA' BDUN GYI
PHYAG RGYA NI DE RNAMS NYID KYI DKYIL 'KHOR LAS SHES PAR BYA'O,
,PHYI ROL GYI MTSAMS RNAMS SU RDO RJE THAL MO SNYING GAR BSKOR BA
NI SGOG MO'I

PHYAG RGYA'O, ,DE NYID G-YON NAS BSKOR TE, SPYI BOR BZHAG PA NI
BZHAD PA MO'I PHYAG RGYA'O, ,DE NYID LAS G-YON PA'I MDZUB MO BKUG
PA YU BAR BYAS LA G-YAS PA'I MDZUB MO BKUG PAS PI WANG BRDUNG
BA'I TSUL DU BYED PA NI RDO RJE GLU MKHAN MA'I PHYAG RGYA'O, ,RDO
RJE KHU TSUR

GNYIS KYIS GAR BYAS NAS SPYI BOR RDO RJE THAL MO BCING BA NI RDO
RJE GAR MKHAN MA'I PHYAG RGYA'O, ,RDO RJE BSDAMS PA BSNYEMS PA'I
MTHIL LA LTA BA NI RDO RJE GZUGS KYI'O, ,RDO RJE BSDAMS PA'I
MDZUB MO G-YON PA YU BAR BYAS PA LA MDZUB MO G-YAS PA BKUG NAS
BRDUNG BA NI SGRA'I'O, ,

RDO RJE BSDAMS PA BRKYANG BAS SNYING GAR BYUG PA NI DRI'O, ,RDO
RJE BSDAMS PA NYID BSDAMS NAS BKAN LA RO'I SNOD LTAR BYA BA NI RO
RDO RJE'I PHYAG RGYA'O, ,DE NAS BCOM LDAN 'DAS 'KHOR DANG BCAS PA
RNAMS SANGS RGYAS KYI RIN PO CHE'I DBANG BSKUR BAS DBANG BSKUR
BAR BYA'O, ,MI BSKYOD PA

LA SOGS PA'I DE BZHIN GSHEGS PA RNAMS NI RDO RJE RIN PO CHE'I
DBANG BSKUR BAS DBANG BSKUR BAR BYA'O, ,DE NAS BUM PA GANG BA
DANG ME TOG LA SOGS PA CI SNYED PA RNAMS KYIS YANG DAG PAR MCHOD
PAR BYA BA STE, DE LA SOGS PAR BYA BAR BLTA BAR BYA'O, ,DE LTAR
DKYIL 'KHOR

@25B RDZOGS PAR BYAS NAS, DE NAS DKYIL 'KHOR 'DIR ZHES BYA BA LA
SOGS PAS STON TE, DE NAS ZHES BYA BA NI DE'I RJES THOGS LA'O,
,'DIR ZHES BYA BA NI DKYIL 'KHOR 'DIR RO, ,'JUG PA LA SOGS PA'I
CHO GA NI DBAB PA DANG DBANG BSKUR BA DANG, SNYING PO 'DZIN DU
GZHUG

PA RNAMS NI STZOGS PA ZHES BYA BA'I SGRAS STON TO, ,'JUG PAS CIR
'GYUR ZHE NA, RDO RJE SEMS DPA' NYID KYI BAR DU THOB PAR 'GYUR
TE, DE NI DE LA DANG PO NYID DU ZHES BYA BA LA SOGS PAS STON TO,
,DE LA DANG PO NYID DU JI SKAD DU BSHAD PA'I TSOGS ZHUGS PA'I
SLOB DPON NI,

RDO RJE SEMS DPA'I GZUGS SU SBYIN GYIS BRLABS LA, PHYAG BZHI BYA
BA SNGON DU 'GRO BAS SDOM PA BZUNG LA, SGOR BZHAG PA'I BUM PA'I
CHU YI GE H'Um SNGON POR BZLAS PAS DBANG BSKUR TE, GOS DMAR PO LA
SOGS PA BGO'O ZHES BYA BA'I DON TO, ,RDO RJE CHEN PO'I SLOB DPON
ZHES

BYA BA NI BCOM LDAN 'DAS KYIS RDO RJE SEMS DPA'I DKYIL 'KHOR GYI
SLOB DPON DU BYIN GYIS BRLABS PAR 'GYUR RO ZHES BYA BA'I DON TO,
,DKYIL 'KHOR THAMS CAD KYI SLOB DPON DANG ZHES BYA BA NI, DE
BZHIN GSHEGS PA'I DKYIL 'KHOR GYI SLOB DPON ZHES BYA BA'I DON TO,
,DAM

TSIG THAMS CAD SHES PA DANG ZHES BYA BA NI RDO RJE RIGS KYI SLOB
DPON DU'O, ,CHOS THAMS CAD RIG PA DANG ZHES BYA BA NI PADMA'I
RIGS KYI SLOB DPON DU'O, ,LAS THAMS CAD BSGRUB PA DANG ZHES BYA
BA NI, RIN PO CHE'I RIGS KYI SLOB DPON NO, ,DNGOS GRUB THAMS CAD
GRUB PA DANG ZHES BYA

BA NI RDO RJE KHU TSUR LA SOGS PA'I DKYIL 'KHOR GYI SLOB DPON
NYID DU 'GRUB PAR 'GYUR RO ZHES BYA BA'I DON TO, ,BCOM LDAN 'DAS
RDO RJE SEMS DPAS BYIN GYIS BRLABS PA DANG ZHES BYA BA NI NGES PA
THAMS CAD DANG LDAN PAR MDZAD DO ZHES BYA BA'I DON TO, ,GANG GI
PHYIR DE LTAR 'GYUR BA

DES NA DE BZHIN GSHEGS PA DANG, RIN PO CHE DANG, PADMA DANG, LAS
KYI RIGS KYI DBANG BSKUR BA THAMS CAD THOB PAR 'GYUR BA DANG, 'DI
LA RIGS THAMS CAD SHES PA DANG LDAN PA MNGON DU PHYOGS PAR 'GYUR
RO, ,MCHOD PA THAMS CAD DANG ZHES BYA BA NI SANGS RGYAS DANG
BYANG CHUB SEMS

@26A *, ,DPA' RNAMS DANG LHA DANG BCAS PA'I 'JIG RTEN GYIS MCHOD
PAR 'OS PA ZHES BYA BA'I DON TO, ,BYIN GYIS BRLABS PA LA SOGS
PA'I GNAS KYIS NI DE BZHIN GSHEGS PA DANG, RDO RJE DANG, RIN PO
CHE DANG, PADMA DANG, LAS KYI RIGS RTOGS PAR 'GYUR BAR STON PA

YIN LA, 'JIG RTEN DANG 'JIG RTEN LAS 'DAS PA'I DKYIL 'KHOR THAMS
CAD CES BYA BA LA SOGS PAS NI, RDO RJE KHU TSUR GYI DKYIL 'KHOR
GRUB PA'I YE SHES STON TE, 'DI'I SNYING LA ZHUGS SHING DON YOD
PA'I PHYIR ZHES BYA BA NI THOGS PA MED PA'I NUS PA DANG LDAN PAR
'GYUR RO

ZHES BYA BA'I DON TO, ,RDO RJE'I PHYAG RGYA BCINGS LA ZHES BYA BA
NI DANG PO'I RDO RJE NI RDO RJE'I PHYAG RGYA STE, DE'I MTSAN NYID
NI 'DI YIN NO, ,LNGA PO BSDUS PA BCINGS NAS NI, ,GUNG BSGRENG
SRIN LAG NANG DU GZHUG ,MTHE BONG MTHE CHUNG BSNYAMS RDO RJE, ,DE
NI DANG PO'I RDO RJE MCHOG ,CES BYA BA'O, ,

RDO RJE'I LTA BA NI KUN DU CHAGS SHING RAB TU DGA' BAS MIG GDANGS
PA'O, ,SNYING PO LAN CIG BRJOD NAS ZHES BYA BA NI YI GE H'Um NGO,
,BSGRUB PAR BYA'O ZHES BYA BA NI SNGAR BSHAD PA'I TSUL NYID KYIS
DAM TSIG GI PHYAG RGYAS GZHAG PAR BYA'O ZHES BYA BA'I DON TO,
,RDO RJE RNAM PAR SGEG PA'I

ZHES BYA BA LA SOGS PA NI RNAM PAR SGEG PA'I DGA' BA'I RDO RJE
ZHES BYA BA'I DON TO, 'DI YANG RDO RJE GAR DANG BCAS PA'I MCHOD
PAS RNAM PAR 'GYUR ZHING 'DZUM PA DANG BCAS PA'I MIG GIS 'DUD
PA'I PHYAG BYAS PAS, RDO RJE SEMS DPA' YANG DE BZHIN GSHEGS PA
THAMS CAD RJES

SU MNYES PAR PHYAG BYA'O, ,RDO RJE THAL MOS RDO RJE'I GAR BYED
CING BSKOR BAS SNYING GAR ME TOG THOGS TE BDAG NYID 'JUG PAR
BYA'O ZHES BYA BA NI RDO RJE SEMS DPA'I SBYOR BAS, BADZRA BADZRA
ZHES SMRAS SHING, YI GE H'Um YANG ZLOS BZHIN DU 'JUG PAR BYA'O,
,DE BZHIN DU 'DUG NAS BCOM

LDAN 'DAS BSGRUB PAR BYA'O ZHES BYA BA NI, SEMS DPA'I SKYIL MO
KRUNG GIS 'DUG LA, DE BZHIN DU PHYAG RGYA CHEN PO BCINGS LA YI GE
H'Um ZLOS SHING JI SRID BCOM LDAN 'DAS JI SKAD DU BSHAD PA'I
MTSAN MA STON PAR MDZAD PA DE SRID KYI BAR DU BYA'O ZHES BYA BA'I
DON TO, ,BYA BA THAMS CAD

@26B NI 'DIR YI GE H'Um NYID KYIS BYA BA YIN NO, ,RAB TU DGA'
BA'I DAM TSIG GI PHYAG RGYA NI LNGA PO'I BSDUS PA'I PHYAG RGYA'O,
,GANG YANG DE BZHIN GSHEGS PA LA SOGS PA LA, MOS PA DE RNAMS KYIS
KYANG RANG GI DAM TSIG GI PHYAG RGYA RNAMS DANG, RANG GI DKYIL
'KHOR DU 'JUG PA'I CHO

GAS 'JUG PAR BYA ZHING DBANG BSKUR BA LA SOGS PA'I CHO GA RNAMS
KYANG BLANG ZHING, PHYAG RGYA RNAMS KYIS RGYAS GDAB PAR BYA STE,
PHYAG RGYA RNAMS NI RGYAS 'DEBS PAR BYED PA YIN NO, ,DE YANG CI
STE ZHE NA GZUGS BRNYAN GYI TSUL DU DE BZHIN GSHEGS PA LA SOGS
PA'I PHYAG RGYA

RNAMS GDUL BYA RNAMS LA SKYED PAR BYED PA YIN NO, ,BDE BA CHEN PO
RDO RJE'I DAM TSIG CES BYA BA NI BDE BA YANG YIN LA CHEN PO YANG
YIN PAS BDE BA CHEN PO STE, ZAG PA MED PA'I RGYUN DANG LDAN PA'I
BDE BA DANG, YID BDE BA YIN LA, DE'I RGYU MTHUN PA LAS 'BYUNG
BA'I RDO RJE SEMS DPA'I

SKU LA RDO RJE'I SGRAR BSHAD DE, DPER NA BDEN PAR SMRA BA LA BDEN
PAR SMRA BA PO ZHES ZER BA LTA BU'O, ,DE'I DAM TSIG NI DKYIL
'KHOR RO, ,RDO RJE CHOS KYI ZHES BYA BA LA SOGS PA LA GZUNG BA
DANG 'DZIN PA'I RNAM PAR RTOG PA DANG BRAL BA'I SEMS KYI GSANG BA
NI RDO RJE CHOS YIN LA, DE

RNAMS KYI MNYAM PA NYID NI DE KHO NA NYID DE, DE RGYUR GYUR PAS
SEMS CAN GYI KHAMS MA LUS SHING LUS PA MED PAR PHYAG RGYAS RGYAS
GDAB PAR BYED PA 'DI NI DAM TSIG GO, ,RAB TU DGA' BA'I RDO RJE'I
PHYAG RGYA LNGA PO BSDUS PA BCINGS LA BYIN GYIS BRLAB PAR BYA STE
BZLAS BRJOD

BYA'O ZHES BYA BAR SBYAR RO, ,RDO RJE BRI BA'I PHYAG RGYA NI
'PHAGS PA RDO RJE DAM TSIG GI PHYAG RGYA'O, ,PHYAG RGYA DGROL LA
ZHES BYA BA NI NGAL BAR GYUR NA, PHYAG RGYA DAM PA BCING BAR MA
BYAS PAR YANG BZLAS BRJOD BYA'O ZHES BYA BA'I DON TO, ,DKYIL
'KHOR DU ZHUGS PA TZAM GYIS ZHES BYA BA

NI SNGON DU BSNYEN PA MED PAR TE, RIM PA 'DI NI YE SHES BABS PAR
GYUR PA YIN NO, ,GZHAN DAG GI NI MTSAN MA THOB PAR GYUR PAS NA,
LAS RNAMS 'GRUB PAR 'GYUR BA YIN NO, ,'DOD CHAGS LA SOGS PA'I BDE
BA THAMS CAD PHUL BAS SO ZHES BYA BA LA 'DOD CHAGS THOG MAR

@27A *, ,BYAS PA'I BDE BA THAMS CAD GANG YIN PA DE NI 'DOD CHAGS
LA SOGS PA'I BDE BA STE, 'DIR 'DOD CHAGS LA SOGS PA'I SGRAS NI
RDO RJE SEMS DPA' LA SOGS PA STON TO, 'DOD CHAGS DAM TSIG YIN PAR
BSHAD, ,CHOS KYI 'DOD PA YID DU 'ONG, ,

ZHES RGYUD PHYI MA'I LAS STON PA'I PHYIR RO, ,DE YANG RDO RJE
SEMS DPA' LA SOGS PA BSGOMS PAS DUB PAR GYUR NA, PHYAG BZHI YANG
DANG YANG DU BYAS PAS NGAL BA BSAL BA NI BDE BA THAMS CAD PHUL BA
STE, PHYAG BZHI'I MCHOD PA PHUL BAS GRUB PAR 'GYUR RO ZHES GSUNGS

PA'I PHYIR RO, ,DE YANG 'DI NI RANG GI SEMS BRTAN PAR BYA BA YIN
TE, DE LTA BUS NI DE BZHIN GSHEGS PA THAMS CAD MNYES PAR BYAS PAR
'GYUR RO, ,DE SKAD DU, DE'I RJES SU, SGRUB PA'I SBYOR BAS RJES
MNYES PA, ,RDO RJE SEMS DPA' NYID NI YIN PAR BSHAD, ,CES BSHAD

PA'AM, RDO RJE SEMS DPA' LA SOGS PA'I BSGOM PAS BDE BAR GYUR NA,
BDE BA 'DIS SEMS CAN THAMS CAD BDE BAR GYUR CIG CES BYA BA NI
PHUL BA YIN NO, ,RDO RJE SEMS DPA' DANG 'KHYUD CING 'O BYED PAS
SO ZHES BYA BA NI RDO RJE SEMS DPA' MDUN DU BZHUGS SU GSOL TE
BCINGS

LA; 'KHYUD CING 'O BYA'O, ,'KHYUD PA DANG 'O BYED PA LA SOGS PA'I
PHYAG RGYA NI, 'DI NYID KYI 'OG NAS 'CHAD DO, ,YANG NA KHAMS GSUM
RNAM PAR RGYAL BA'I MCHOG LAS BTUS PA'I BZLAS PA'I RNAM PA YIN
PAR BSTAN TE, GZUGS DE LA NI BZHUGS BZHIN NAM ZHES BSHAD PA'I

PHYIR RO, ,BYANG CHUB SEMS DPA' ZHES BYA BA LA SOGS PAS, DE BSAM
PAS YI GE H'Um NYID DPAG TU MED PAR BZLAS PAS BYANG CHUB SEMS
DPA' THAMS CAD RJES SU MNYES PAR BYAS PAR 'GYUR RO, ,RDO RJE
THAMS CAD NI RDO RJE YID LAS BYUNG BA LA SOGS PA STE, DE RNAMS

KYIS NI AOm NA MO BHA BA BADZRA ZHES BYA BA LA SOGS PA RANG GI
SNYING PO BZLAS PAS NANG GI DBANG DU GYUR PA NYID DU BYAS PA NI
RJES SU MNYES PAR BYAS PAR 'GYUR RO, ,LHA ZHES BYA BA LA SOGS PA
LA, BRGYA BYIN LA SOGS PA'I GZUGS BRNYAN GYI MDUN DU DE RJES SU
CHAGS PAR BYA BA'I

@27B BSAM PAS YI GE H'Um BZLAS BRJOD 'BUM BYAS NA, DE NAS DE RJES
SU CHAGS PAS BDAG NYID KYI THAMS CAD NYE BAR STOBS PAR 'GYUR RO,
,GNOD SBYIN MO LA SOGS PA YANG CHUNG MA LA SOGS PA'I GZUGS KYIS
BDAG NYID STOBS PAR BYED DO, ,BDAG BSRUNG BA LA NI

YUNGS KAR H'Um LAS RDO RJE RTZE LNGA PA'I GZUGS SU BSKYED LA RANG
GI SPYI BOR BZHAG LA, RDO RJE 'BAR BA'I NANG DU BDAG NYID TSUD
PAR BSAMS NA BDAG NYID BSRUNG BAR BYAS PAR 'GYUR RO, ,GZHAN
BSRUNG BA NI G-YAS PA'I RDO RJE KHU TSUR GYIS RDO RJE RTZE LNGA
PA BLANGS LA, PHA ROL GYI YAN

LAG DANG NYID LAG THAMS CAD DU RDO RJER BYA BA'I BSAM PAS H'Um
ZLOS SHING RDO RJE BSKOR BAS BYA STE, DE LTA BUS NI GZHAN BSRUNG
BAR 'GYUR RO, ,'ON TE SKYE BO'I TSOGS CHEN PO SRUNG BAR BYED PAR
'DOD PA DES, YID KYI RDO RJE BSAMS LA, DE RNAMS KYI YAN LAG DANG
NYID LAG

RNAMS SU DE BZHIN DU BSKOR ZHING PHUR BU DANG MTSAMS DANG, DKYIL
'KHOR GYI RA BA LA SOGS PA'I TSUL DU BYAS PAS BSRUNG BAR BYA'O,
,DE BZHIN DU MIG GNYIS SU YI GE H'Um LAS RDO RJE BSKYED LA, SNGA
MA BZHIN DU MTSAMS LA SOGS PA BCING BAR BYA'O, ,DE BZHIN DU RENGS

PAR BYA BA LA NI SENG GE LA SOGS PA'I MDUN DU RDO RJE SEMS DBA'
BSAM PAR BYA'O, ,RMUGS PAR BYA BA LA NI BSGRUB PAR BYA BA'I LCE
GZUNG BA'I TSUL GYIS, RDO RJE BSDAMS PAS RDO RJE BZUNG LA DE
BCING BA'I TSUL DU BYAS NA DE LKUGS PAR 'GYUR TE, TSIG 'PHROG PAR
'GYUR RO

ZHES BYA BA'I DON TO, ,RMONGS PAR BYA BA LA NI BSGRUB PAR BYA BA
DANG GCIG TU BYAS LA MIG BTZUMS TE BZLAS PA BYA'O, ,THAMS CAD
BSAD PA LA NI LAG PA G-YAS DANG G-YON PA LA YANG H'Um LAS RDO RJE
BSKYED LA, LAG PA G-YON PA'I RDO RJE LA BSGRUB PAR BYA BA'I MING
BLOS BSAMS

TE; LAG PA G-YAS PA'I RDO RJES BSNUN NA THAMS CAD GSOD PAR 'GYUR
RO, ,SEMS CAN THAMS CAD CES BYA BA LA SOGS PA LA DE RNAMS RGYAS
GDAB PA LA NI, PHYAG NA RDO RJES BCOM LA, DBANG PO NYI MA GZHAN
GYI DBANG DU 'GYUR TE, JI LTAR DES MTHONG DU ZIN KYANG CI YANG MI
DRAN

@28A *, ,PA DANG, DE BZHIN DU RNA BA LA SOGS PAS KYANG MI THOS PA
DANG, DRI MI TSOR BA DANG, RI MO TSOR BA DANG, REG PA MYONG BAR
MI 'GYUR BA DANG, SEMS KYIS KYANG CI YANG SHES PAR MI 'GYUR RO,
,DE GANG GIS 'GYUR ZHE NA, RDO RJE MKHA' 'GRO MA'I PHYAG RGYAS SO
ZHES

BYA BA GSUNGS TE, MDA' 'DZIN MA'I LAS KYI PHYAG RGYAS SO ZHES BYA
BA'I DON TO, ,GANG GI PHYIR DE NI RDO RJE ME LTAR RAB TU 'BAR
BA'I DKYIL 'KHOR RGYAS 'DEBS PA'I LAS CAN YIN PAR BSTAN PA'I
PHYIR RO, ,'DI YANG KHRO BO CHEN PO'I KHU TSUR GNYIS KYIS GAR
BYAS LA, BSTOD PA DANG

BCAS PA NYID KYIS MDA' 'PHEN PA'I TSUL YIN NO, ,SNYING THAMS CAD
CES BYA BA LA SOGS PA LA LHA'I SBYOR BAS BSGRUB PAR BYA BA'I LUS
LA, YID KYIS ZHUGS LA, SNYING GI PADMA DANG, MIG LA SOGS PA'I
DBANG PO DRANGS LA, DE RANG GI LAG GIS BTON TE, DE RANG GI SNYING

GAR BZHAG NAS GCIG TU 'DRES PAR GYUR PAR BSAM PAR BYA STE, DE LTA
BUS NI SNYING THAMS CAD 'DREN CING 'BYIN PAR 'GYUR RO, ,SEMS CAN
THAMS CAD CES BYA BA LA SOGS PA LA, BDAG NYID RDO RJE GNOD SBYIN
GYI GZUGS NAM MKHA'I KHAMS THAMS CAD KHYAB PAR BSAMS LA,

SPRIN LA SOGS PA'I BGEGS THAMS CAD KHAR BCUG NAS, BSNYEMS PA DANG
BCAS PAS H'Um BZLAS PAR BYA'O, ,THAMS CAD CES BYA BA LA SOGS PA
LA MYUR ZHING MYUR BA NYID DU GAR LAS BYUNG BA'I RDO RJE KHU TSUR
GNYIS KYIS BCINGS LA KHA PHYE STE, DE NYID ZHAL SHIN TU 'JIGS PA
DANG

DBU SKRA GYEN DU BRDZES PA, DBU 'OG NAS BSTOD PA'I TSUL GYIS BHYO
ZHES BYA BA BRJOD PAR BYA STE, DE LTA BU NI RDO RJE 'JIGS BYED
KYI PHYAG RGYA YIN NO, ,NOR THAMS CAD CES BYA BA LA SOGS PA LA,
DONG RTZE DGUG PA LA SOGS PA'I TSUL GYIS BZLAS BRJOD BYA BA NI,
NOR THAMS CAD 'GUGS

PA YIN NO, ,NOR DANG 'BRU ZHES BYA BA LA SOGS PA LA, RDO RJE H'Um
LAS BYUNG BA'I LAG PA G-YAS PA'I MDZUB MO'I RTZE MO DE DANG,
G-YON PA'I H'Um GI GZHU RGYUD 'DREN PA'I TSUL NI RDO RJE RNAL
'BYOR MA'I PHYAG RGYA STE, RDO RJE ME LTAR RAB TU 'BAR BA'I
PHYI'I DKYIL 'KHOR DU 'DIS NOR DANG 'BRU

@28B THAMS CAD 'GUGS PA YIN NO, ,THAMS CAD CES BYA BA LA SOGS PA
LA RDO RJE SGRA'I PHYAG RGYA BCINGS LA, RANG GI MDUN DU H'Um GI
GLU BYAS PA DE DBANG DU 'GYUR RO, ,RDO RJE YID LAS BYUNG BA'I LAS
KYI PHYAG RGYA NI RDO RJE MDA'I PHYAG RGYA STE, 'DIS NI THAMS CAD
'BIGS PA DANG, RJES

SU CHAGS PAR 'GYUR RO, ,KI LI KI LA'I LAS KYI PHYAG RGYAS PHYOGS
BCU'I DE BZHIN GSHEGS PA THAMS CAD 'KHYUD PAS NI THAMS CAD MNYES
PAR 'GYUR RO, ,GNOD SBYIN MA'I GZUGS BRNYAN LA SOGS PA LA YANG
'KHYUD NAS BSGRUB PAR BYA'O, ,SDUG PA'I BCING BA

BSTAN PA LA NI RDO RJE SDUG PA'I PHYAG RGYAS SNYING BTZIR BAR
BYA'O, ,RDO RJE SNYEMS PA LA NI RDO RJE SNYEMS PA'I LAS KYI PHYAG
RGYAS MA RUNGS PA RNAMS RAB TU BSGRUB PAR BYA'O, ,'BAR BA'I LTA
BA GNYIS KYIS DBROG PA LA NI LTA BAS DBROG PA'O, ,RDO RJE KHU
TSUR SNYING GAR BZHAG PA NI GOS

LA'O; ,SNANG BAR BYA BA LA NI RDO RJE THOGS LA RTZE MO 'BAR BA
'PHRO BA'I TSUL GYIS BSKOR BA BYA BA YIN NO, ,LUS BDE BAR BYA BA
LA NI RDO RJE BSDAMS PAS RANG GI MTSAN MA BZUNG NAS BZLAS BRJOD
BYA STE, 'DI NI BCOM LDAN 'DAS KYIS G-YOGS TE BYA BA YIN NO ZHES
GSUNGS PA YIN

NO; ,RDO RJE MCHOG GI GZUGS KYI PHYAG RGYA NI GAR LAS BYUNG BA'I
RDO RJE BSDAMS PA BCINGS LA GUNG MO GNYIS MDZUB MO 'KHYUD DE,
MTHE BONG GNYIS KYI MDZUB MO'I RTZE MO SBYOR, MTHE'U CHUNG GNYIS
KYANG SBYAR BAR BYA BA 'DI NI RDO RJE'I GZUGS KYI MCHOG STE, 'DI
BCINGS LA RDO RJE

YID LAS BYUNG BAR LHAG PAR MOS PAS THAMS CAD DU GZUGS SU SNANG
BAR BYA'O, ,SGRA THAMS CAD CES BYA BA LA SOGS PA GAR LAS BYUNG
BA'I RDO RJE BSDAMS PA LAS G-YON PA'I MDZUB MO'I RTZE MO BKUG PA
NI YU BA YIN LA G-YAS PA'I MDZUB MOS DE LA BRDUNG PA STE, 'DIR

SGRA THAMS CAD THOS PAR BYA'O, ,GAR LAS BYUNG BA'I RDO RJE'I LAG
MTHIL MNYED CING DBUGS 'BYIN PA DANG BCAS PA'I H'Um GI GLUS DRI
ZHIM PO TSOR BAR BYA'O, ,RDO RJE BSDAMS PAS BZUNG LA MNGON PAR
'DOD PA'I GNAS SU BZHAG PA NI RDO RJE SPO BAR BYA'O, ,LAG PA
GNYIS KYIS SE

@29A *, ,GOL BRDEBS [*BRDEB?] SHING BCOM LDAN 'DAS RDO RJE SEMS DPA' SKU
MDOG DMAR POS BSGRUB PAR BYA BA KUN DU GANG BAR BSAMS LA, YI GE
H'Um GIS GLU LEN PAR BYED PA NI DBAB PA'O, ,GAR BYED DU 'JUG PA
LA NI LHA'I SBYOR BAS BSGRUB PAR BYA BA'I LUS LA YID KYIS

ZHUGS TE RANG NYID GAR BYED CING BZLAS PA BYA'O, ,THAMS CAD GLU
LEN DU GZHUG PA LA NI DE BZHIN DU BSGRUB PAR BYA BA'I LUS LA YI
GE H'Um LAS RANG GI LCE LAS RDO RJE BSKYED DE GLU LEN DU GZHUG
PA'I BSAMS PAS LCE BSKYOD CING H'Um GI BZLAS BRJOD BYA'O, ,SMRAR
GZHUG PA LA NI DRI CHAB

KYIS RDUL PHRA RAB YI GE H'Um LAS RDO RJE RTZE LNGA PA'I 'BAR
BA'I NGO BO NYID DU BSKYED LA, H'Um DE NYID YONGS SU BZLAS LA,
GDON LA SOGS PAS ZIN PA RNAMS CHU DE 'THUNG DU BCUG NA THAMS CAD
SMRA BAR 'GYUR RO, ,BABS NAS LAN STON PA LA NI RDO RJE DBAB PA
LAS RDO RJE BCINGS PA'I RANG GI

SRIN LAG DANG MTHE'U CHUNG GI BAR DU MTHE BONG BCUG LA BSKYOD PA
'DI DANG, YI GE H'Um GI BZLAS PAS THAMS CAD BABS NAS LAN STON PA
LA NI SBYOR RO, ,GDON THAMS CAD LAS THAR BAR BYA BA LA NI, GAm
LAS BYUNG BA'I BA DAN GSUM PA GNYIS BYAS LA, MTHE'U CHUNG GNYIS
GSHIBS

TE; MDZUB MO GNYIS RDO RJER BYA, GUNG MO GNYIS MDUD DE BZLOG NAS
DBANG BSKUR BA'I GNAS SU MDZUB MO'I RTZE MO GNYIS SBYAR LA BZHAG
NAS 'DI DANG YI GE MUS GDON THAMS CAD LAS THAR PAR BYA'O, ,GDON
THAMS CAD 'DZIN DU GZHUG PA LA NI TSOGS KYI BDAG PO BKUG STE,

DE'I MDUN DU RANG GIS RDO RJE GSOR ZHING H'Um ZHES BYA BA BZLAS
LA, CHE GE MO GDON GYIS 'DZIN DU CHUG SHIG CES BSKUL BAR BYA'O,
,RIMS THAMS CAD 'DZIN DU GZHUG PA LA NI RDO RJE BSDAMS PA BRKYANG
LA SNYING GAR 'DAR BAR BYA ZHING RDO RJE RIMS KYI GDON GYIS 'DZIN
DU GZHUG PA NI RIMS

THAMS CAD 'DZIN DU GZHUG PA STE, RDO RJE BCING BAS NAM MKHA' LAS
RIMS BLANGS TE BSGRUB PAR BYA BA'I SNYING PO LA BCUG PA NI 'DZIN
DU GZHUG PA'O, ,RIMS THAMS CAD BSAL BA LA NI RDO RJE LTA BAS BYA
BA CING RIMS THAMS CAD BSAL BAR BYA BA'O, ,SBYAR BA LA NI KHROS
PAS MIG MI 'DZUMS

@29B PAR LTA BAS BLTA BAR BYA BA NI RDO RJE LTA BA'I DUG GI PHYAG
RGYA'O, ,BYA BA PA NI GO SLA'O, ,DUG THAMS CAD BZA' BA LA NI DANG
PO'I RDO RJE'I MDZUB MO GNYIS SBYAR LA RKANG PA'I SOR MO SGYUR
BAR BYED CING, DUG GI STENG DU BZHAG LA, YI GE H'Um GIS BDUD
RTZIS DUG BDUD RTZIR GYUR PAR BSAM PA NI,

RDO RJE'I BDUD RTZI STE, 'DIS DUG THAMS CAD BZA' BAR BYA'O, ,BDUD
LA SOGS PA ZHES BYA BA LA BGEGS THAMS CAD BSKRAD CING GZHIG PA LA
NI 'KHRUGS PAS DPAG TU MED PAR BZLAS PA BYAS TE, MA RUNGS PA
THAMS CAD BSAD PA LA SOGS PA NI BRLAG PA'O, ,MKHA' 'GRO

MA ZHES BYA BA LA SOGS PA LA RDO RJE BSNYEMS PAS RDO RJE GSOR
ZHING RDO RJE 'BAR BAS MKHA' 'GRO MA'I GDON RNAMS BSREG PAR GYUR
PAR BSAM ZHING H'Um ZHES BYA BA BRJOD NA MKHA' 'GRO MA'I GDON
THAMS CAD LAS GROL BAR 'GYUR RO, ,PHYAG RGYA ZHES BYA BA LA SOGS
PA LA RDO RJE KHU

TSUR GNYIS RDO RJE 'PHEN PA'I TSUL DU 'PHANGS NA GDON THAMS CAD
LA SOGS PA'I PHYAG RGYA RNAMS 'JIG PAR 'GYUR RO, ,MKHA' 'GRO MA
ZHES BYA BA LA SOGS PA LA RDO RJE H'Um MDZAD KYI PHYAG RGYAS
G-YON PA'I MDZUB MO THAD KAR PHRED DU BZHAG STE, G-YAS PA'I
MTHE'U CHUNG BRKYANG LA,

PHYAG RGYA STENG DU BTEG NAS BZHAG PA 'DI NI RDO RJE KHA tV'Am
GA'I PHYAG RGYA'O, ,MA MO THAMS CAD KYI ZHES BYA BA LA SOGS PA LA
KHROS PAS RDO RJE KHRO BO'I KHU TSUR GYIS LTUNG BAR BYED PA'I
TSUL DU SDIGS MDZUB BYED CING H'Um PHAt ZLOS PA 'DI NI, RDO RJE
KHRO BO'I PHAt KYI KHRO BO STONG GI PHYAG RGYA STE, 'JIG

RTEN DANG 'JIG RTEN LAS 'DAS PA'I RDO RJER BSHAD DO, ,MA MO'I
GNAS SU KHROS PAR RDO RJE GSOR ZHING BZLAS BRJOD 'BUM BYAS NA
MKHA' 'GRO MA THAMS CAD DBANG DU GYUR NAS CI BGYI ZHES BYA BA'I
MNGAG GZHUG MAR 'GYUR RO, ,KHROS PAS HA HA HA HA H'Um ZHES ZLOS
SHING RDO RJE KHU TSUR GNYIS

BZLOG STE, KHA'I GRVAR BZHAG PA 'DI NI RDO RJE DRAG PO'I HA HA
ZHES BYA BA'I GAD RGYANGS SO, ,GZHAN GYI DBUNG THAMS CAD GZHOM PA
LA NI LAG PA G-YAS PAR YI GE H'Um LAS RDO RJE RTZE LNGA PA 'BAR
BA'I PHRENG BA KUN DU RNAM PAR BSAMS LA LAG PA DE NYID KYIS RDO
RJE KHU TSUR BCINGS LA MNGON PAR BZLAS

@30A *, ,TE; BSKAL PA'I ME LTAR 'BAR BA'I KHU TSUR DE NYID KYIS
YANG DANG YANG DU 'PHANG PAR BYA'O, ,RAB TU DGA' BA'I RDO RJE'I
PHYAG RGYA BCINGS LA SRIN LAG DANG MTHE'U CHUNG BSNYAMS LA PHYE
STE BRKYANG NAS, BDAG GI RTZE MO LTA BUR BYAS LA GYEN DU BSGRENG
BA DE NI RDO RJE RGYAL MTSAN

GYI PHYAG RGYA STE, 'THAB PA THAMS CAD LAS THAR PAR BYED PA'O,
,RDO RJE BSDAMS PA BCINGS LA 'PHEN PA 'PHANG BA 'DI NI RDO RJE
'JIGS BYED DO, ,LCAGS SGROG DANG 'KHRUL 'KHOR THAMS CAD DGROL BA
LA NI RDO RJE H'Um MDZAD KYI PHYAG RGYA RDO RJE GAR LAS BYUNG BA
'PHANG BAS TE, 'DI NI KHAB

LONG NGO, ,DANG PO'I RDO RJE'I PHYAG RGYA BCINGS LA MTHE BONG
DANG MTHE'U CHUNG GI RTZE MO BZHI LAS ME STAG RNAM PAR 'PHRO BA'I
TSUL DU BYA BA 'DI NI RDO RJE ME SHEL LO, ,DE BZHIN GSHEGS PA'I
SKU'I MCHOG GI PHYAG RGYA BCINGS LA SNYING GAR BZHAG PA LA KHRO
BA'I LTA BAS BLTA BA NI CHU MED BAR CHU YANG

DAG PAR BSKYED PA STE, 'DI NI RDO RJE CHU SHEL LO, ,RDO RJE
BSDAMS PA LAS MTHE BONG G-YAS PA BSGRENG LA G-YON PA'I MDZUB MO
LCAGS KYUR BYA BA NI PRA SE NA THAMS CAD DBAB PA'O, ,LAG NGAR RDO
RJER MNYAM BZHAG STE, ,MTHE'U CHUNG GNYIS NI LCAGS KYUR BCINGS,
,MDZUB MO GNYIS NI

SDIGS MDZUB BSGRENG, ,KHAMS GSUM RNAM RGYAL ZHES BYA'O, ,ZHES BYA
BA 'DI NI RDO RJE KHU TSUR LAS BYUNG BA YIN TE, RDO RJE H'Um
MDZAD 'DIS LAN GLON PA THAMS CAD STON PA YIN NO, ,DANG PO RDO
RJE'I PHYAG RGYA BCINGS LA NAM MKHA'I RDO RJE SEMS DPA' LA SOGS
PA BYANG CHUB SEMS DPA'

CHEN PO BSKYED PA'I TSUL DU BYA BA NI RDZU 'PHRUL THAMS CAD BSTAN
PA'O, ,TING NGE 'DZIN GYI MCHOG NI BCOM LDAN 'DAS 'OD DPAG TU MED
PA'I TING NGE 'DZIN GYI PHYAG RGYA STE, DES CHO 'PHRUL THAMS CAD
BSTAN PAR BYA'O, ,RDZU 'PHRUL DANG CHO 'PHRUL DAG GI KHYAD PAR NI
NAM MKHA' LA 'GRO BA NI RDZU

'PHRUL LO, ,'OD ZER RAB TU 'GYED PA LA SOGS PA NI CHO 'PHRUL YIN
NO, ,RDO RJE KHU TSUR GNYIS GLOG 'GYU BA 'DEBS PA'I TSUL DU NAM
MKHA' LA BSKOR BAR BYA BA 'DI NI RDO RJE RDZU 'PHRUL RNAM PAR
'PHRUL PA'O, ,RDO RJE KHU TSUR GYI MDZUB MO GNYIS LCAGS KYUR BYAS
LA GCIG LA GCIG

@30B MDUD PA BYAS LA GCU ZHING GCU BAR BYA BA 'DI NI LHA THAMS
CAD DBAB PAR BYED PA'I RDO RJE SKOR BAR BYED PA'I PHYAG RGYA'O,
,KLU'I GZUGS BRNYAN BYAS LA KLU YOD PA'I MTSOR ZHUGS TE, KLU DE
NYID G-YON BRKYANG BAS MNAN LA BZLAS BRJOD BYAS NA RJES SU 'BRANG
BAR 'GYUR RO, ,RDO RJE

BKA' BSGO BA NI RDO RJE KHU TSUR GNYIS KYI LUNG BSGO BAR BYED
PA'O, ,LHA CHEN PO G-YON BRKYANG BA'I GNAS PAS MNAN LA KHROS PAS
BZLAS BRJOD BYAS NA 'BYUNG PO THAMS CAD 'DUL BA YIN NO, ,DANG
PO'I RDO RJE'I PHYAG RGYA BCINGS LA, MDZUB MO BSGRENG BAS BZLOG
PA NI RDO RJE SRID SRUNG GI PHYAG

RGYA STE, SER BA THAMS CAD ZLOG PAR BYED PA'O, ,RDO RJE THAL MO
LAS MDZUB MO GNYIS GSHIBS LA DPRAL BAR BZHAG NAS, SOR MO LHAG MA
RNAMS 'OD ZER 'GYED PA'I TSUL DU BYAS PA 'DI NI RDO RJE KHRO
GNYER CAN GYI PHYAG RGYA STE GLOG 'BAB PA THAMS CAD ZLOG PAR BYED
PA'O, ,CHAR DBAB PA

DANG CHAR GCAD PA DANG, SPRIN BSKYED PA NI GO SLA'O, ,DANG PO'I
RDO RJE NI PHYAG RGYA BCINGS LA, RDO RJE LTA BAS BLTA BA NI SPRIN
GZHIG PA STE, RDO RJE NAM MKHA'I SPRIN NO, ,DANG PO'I RDO RJE
PHYAG RGYA BCINGS LA MTHE BONG GNYIS GDENGS KA BSGYINGS PA'I TSUL
DU BSTAN PA BYAS PA 'DI NI RDO RJE GLU'I PHYAG

RGYA'O; ,ZANGS MA'I BUM PA SPOS CHUS YONGS SU GANG BA RDO RJE KHU
TSUR GYIS BZUNG LA, JI SRID CHU LUD PAR GYUR PA DE SRID KYI BAR
DU BZLAS BRJOD BYA STE, 'DI NI GTER SHES PAR BYA BA'I PHYAG
RGYA'O, ,DANG PO'I RDO RJE'I PHYAG RGYA DBANG BSKUR BA'I GNAS SU
BZHAG LA GTER BRKO BA'I TSUL DU

BYA BA NI RDO RJE 'JOR GYI PHYAG RGYA'O, ,'DI NYID NOR LEN
PA'I TSUL GYIS DPRAL BAR BZHAG PA NI GTER THAMS CAD RNYED PA'O,
,MDUN DU RGYAL SRID THOB PA NYID KYI TSUL DU DPRAL BAR BZHAG PA
'DI NI RDO RJE DBANG BSKUR BA STE, 'DIS RGYAL SRID THAMS CAD THOB
PAR 'GYUR RO, ,MDUN

NYID DUS RNAMS THOB PA'I TSUL DU DPRAL BAR BZHAG PA 'DI NI RDO
RJE DBANG BSKUR BA STE, 'DIS SA THAMS CAD KYI BDAG NYID DU 'GYUR
RO, ,RDO RJE 'KHOR LO NI 'OG NAS BSHAD PA'I RDO RJE 'KHOR LO'I
DKYIL 'KHOR DES DKYIL 'KHOR THAMS CAD BSGRUB PAR BYA'O, ,DANG
PO'I RDO RJE'I PHYAG RGYA

@31A *, ,NI BDE BA CHEN PO'I DAM TSIG GI PHYAG RGYA'O, ,RAB TU
DGA' BA'I RDO RJE ZHES BSHAD PA NI BCOM LDAN 'DAS RDO RJE SEMS
DPA'I LAS KYI PHYAG RGYA'O, ,GANG LAG PA G-YAS PA'I MDZUB MO
LCAGS KYUR BYA BA NI RDO RJE BSNYEMS PA'I LCAGS KYU'I PHYAG
RGYA'O, ,DANG PO'I

RDO RJE'I PHYAG RGYA NYID NI RDO RJE GRUB PA'I PHYAG RGYA'O,
,BCOM LDAN 'DAS RDO RJE SEMS DPA'I PHYAG RGYA CHEN POR BSAMS LA,
ZLA BA'I GZUGS LA GNAS NAS NI, ,NAM MKHA'I STENG DU 'DUG NAS SU,
,LAG TU RDO RJE BSGOMS NA NI, ,RDO RJE RIG PA 'DZIN PAR 'GYUR,
,ZHES BYA

BA 'DI NI RDO RJE RIG PA 'DZIN PA'I PHYAG RGYA'O, ,RIG PA THAMS
CAD KYI MCHOG GI PHYAG RGYA NI DANG PO'I RDO RJE NYID RDO RJE
PHRA MO'I SBYOR BA SHIN TU MNYAM PAR GZHAG LA BSGOM PAR BYA'O,
,BYANG CHUB SEMS DPA' THAMS CAD BSGOM PA LA NI THUGS KYI PHYAG
RGYAS SO ZHES BYA BA NI GANG THUGS

KYI RDO RJE 'DI NYID KYIS BYANG CHUB SEMS DPA' THAMS CAD BSGRUB
PAR BYA'O, ,RDO RJE SEMS DPA'I PHYAG RGYA CHEN PO NI GO SLA'O,
,BYANG CHUB MCHOG GI YE SHES KYI PHYAG RGYA STE DES SANGS RGYAS
NYID BSGRUB PAR BYA'O, ,DPAL MCHOG DANG PO'I SHES RAB KYI PHA ROL
TU PHYIN PA'I DUM BU LAS

RAB TU DGA' BA'I RDO RJE'I DKYIL 'KHOR GYI 'GREL PA MDOR BSHAD PA
RDZOGS SO,, ,,RANG BZHIN MNYAM ZHING CHA MNYAM PA LA SPYOD PA'I
SEMS CAN RNAMS RJES SU GZUNG BAR BYA BA'I PHYIR, DE BZHIN GSHEGS
PA'I DKYIL 'KHOR STON PAR MDZAD PAR BZHED PAS DE RNAMS ZHES

BYA BA LA SOGS PAR NYE BAR DGOD PAR MDZAD PA YIN TE, DE NAS ZHES
BYA BA'I SGRA NI DE MA THAG PA STE, RAB TU DGA' BA'I DKYIL 'KHOR
GYI RJES SU THOGS LA ZHES BYA BA'I DON TO, ,YANG ZHES BYA BA'I
SGRA NI SLAR YANG ZHES BYA BA'I DON TO, ,DE BZHIN GSHEGS PA THAMS
CAD KYI

ZHI BA'I CHOS NYID NI DE BZHIN NYID DU RO GCIG PA'I YE SHES TE,
ZAD PA DANG MI SKYE BA SHES PA'I MTSAN NYID CAN NO, ,DE NYID NI
MNGON PAR RDZOGS PAR BYANG CHUB PA STE, DE MNGON PAR BSGRUB CING
MNGON SUM DU MDZAD PAR SHES RAB KYI PHA ROL TU PHYIN PA'I TSUL
GANG GIS 'GYUR BA 'DI NYID

@31B STON PAR MDZAD CING GSUNGS PA'O, ,RDO RJE RNAMS KYI MNYAM PA
NYID YIN PAS NA RDO RJE MNYAM PA NYID DE, GZUNG BA DANG 'DZIN PA
DANG BRAL BA NYID DO, ,DE BAS NA RDO RJE'I SGRAS NI SEMS DANG
SEMS LAS BYUNG BA GNYIS SU MED PA NYID YIN PAR MNGON PAR 'DOD LA,
DE'I MNGON

PAR RDZOGS PAR BYANG CHUB PA NI MNGON SUM DU BYED PA'O, ,DE NYID
NI BYANG CHUB PO, ,GTAN TSIGS GANG GI PHYIR ZHE NA, RDO RJE SRA
BA NYID KYI PHYIR ZHES BYA BA GSUNGS TE, GANG GI PHYIR DE BZHIN
NYID DANG STONG PA NYID DANG, 'DUS MA BYAS PA'I NGO BO NYID YIN
PAS RDO RJE DE NI RO GCIG PA'I YE

SHES TE, DE THOB PAS SROG CHAGS DANG SROG CHAGS MA YIN PA RNAMS
DANG, 'DOD CHAGS DANG ZHE SDANG LA SOGS PA GNYIS SU RTOG PA RNAMS
KYIS MI PHYED PAS NA, RDO RJE LTAR SRA BA YIN TE, DE BAS NA RDO
RJE SRA BA NYID KYI PHYIR ZHES BYA BA GSUNGS PA YIN NO, ,DON ZHES
BYA BA'I SGRAS NI

GZUGS LA SOGS PA'I DON NO, ,YUL RNAMS LA BYA BAR BSHAD LA, DON
RNAMS KYI MNYAM PA NYID NI DON GYI MNYAM PA NYID DE, DON DAM PAR
DNGOS PO MED PA'I NGO BO NYID DO, ,YANG NA BDAG GI RNAM PA'I NYON
MONGS PA CAN GYI YID NI DON YIN LA, DE DE'I MNYAM PA NYID YIN PAS
NA

DON GYI MNYAM PA NYID DE SNGA MA BZHIN NO, ,DE MNGON PAR RDZOGS
PAR BYANG CHUB PA YANG SNGA MA DANG 'DRA'O, ,DE NYID NI BYANG
CHUB CHEN PO YANG YIN NO, ,CI'I PHYIR ZHE NA, DON GCIG PA NYID
KYI PHYIR ZHES BYA BA STE, DON GCIG PA NI DE BZHIN NYID YIN LA,
DON GCIG PA'I DNGOS POR GYUR PAS

NA DON GCIG PA NYID CES BYA BA STE, DE RGYUR GYUR PAS DON GYI
MNYAM PA NYID MNGON PAR RDZOGS PAR BYANG CHUB PA NI BYANG CHUB
CHEN PO'O, ,CHOS ZHES BYA BA NI LUNG GI CHOS TE, THEG PA GSUM LA
SOGS PA BSHAD PA'I TSUL LAM YANG NA BYANG CHUB KYI PHYOGS KYI
CHOS SUM CU RTZA BDUN DANG,

SANGS RGYAS KYI CHOS MA 'DRES PA LA SOGS PA NI CHOS SO, ,DE RNAMS
KYI MNYAM PA NYID NI SNGA MA BZHIN DU BLTA BAR BYA'O, ,'DI'I
MNGON PAR RDZOGS PAR BYANG CHUB PA YANG SNGA MA BZHIN DU BSHAD
PAR BYA STE DE NYID NI BYANG CHUB CHEN PO'O, ,GTAN TSIGS GANG GI
PHYIR ZHE NA, NGO BO NYID

@32A *, ,KYIS RNAM PAR DAG PA'I PHYIR ZHES BYA BA GSUNGS TE,
GZUNG BA DANG 'DZIN PA'I RNAM PAR RTOG PA DANG BRAL BA NYID KYI
PHYIR ZHES BYA BA'I DON TO, ,THAMS CAD NI MIG DANG RNA BA DANG
SNA DANG LCE DANG LUS DANG YID KYI TSOGS RNAMS TE, DE RNAMS KYI
MNYAM PA NYID NI THAMS CAD KYI MNYAM

PA NYID DE DNGOS PO MED PA'I NGO BO NYID DE, DE'I MNGON PAR
RDZOGS PAR BYANG CHUB PA NI RTOGS PAR GYUR PA'O, ,DE NYID NI
BYANG CHUB CHEN PO STE, NYAN THOS DANG RANG SANGS RGYAS KYI BYANG
CHUB CHEN PO LA LTOS NA BYANG CHUB KYANG YIN LA, CHEN PO YANG YIN
PAS NA BYANG CHUB CHEN PO STE, BLA NA MED PA YANG DAG PAR

RDZOGS PA'I BYANG CHUB BO, ,GTAN TSIGS GANG GI PHYIR ZHE NA,
THAMS CAD LA RNAM PAR MI RTOG PA'I PHYIR ZHES BYA BA GSUNGS TE,
MIG LA SOGS PA'I RNAM PAR SHES PA'I RNAM PAR RTOG PA MED PA NYID
KYI PHYIR ZHES BYA BA'I DON TO, ,YANG NA DE BZHIN GSHEGS PA DANG,
RIN PO CHE DANG, PADMA DANG LAS

KYI RIGS RNAMS LA RDO RJE DANG DON DANG CHOS DANG THAMS CAD KYI
SGRAS BSHAD LA, DE RNAMS KYI MNYAM PA NYID DE, DE NYID MNGON PAR
RDZOGS PAR BYANG CHUB PA YIN LA, BYANG CHUB CHEN PO YANG DE NYID
YIN ZHES SNGA MA BZHIN DU THAMS CAD BRJOD PAR BYA'O, ,YE SHES KYI
KHU TSUR YONGS SU 'DZIN PA

ZHES BYA BA NI, BYANG CHUB MCHOG GI PHYAG RGYA BCINGS PA ZHES BYA
BA'I DON TO, ,DON GYI GNAS 'DI NYID CES BYA BA NI, RDO RJE MNYAM
PA NYID MNGON PAR RDZOGS PAR BYANG CHUB PA ZHES BYA BA LA SOGS PA
TSIG BZHI PO'I DON SLAR YANG RGYA CHER STON CING YANG RNAM GRANGS
GZHAN GYIS 'CHAD PAR MDZAD PA'O,,

'DZUM PA ZHES BYA BA NI CUNG ZAD BZHAD PA STE, DE DANG BCAS PAS
'DI GSUNGS SO ZHES BYA BAR SBYAR RO, ,CHOS THAMS CAD NI TSIG
BZHIR GSUNGS PA'O, ,DE RNAMS KYIS MNYAM PA NYID NI CHOS THAMS CAD
KYI MNYAM PA NYID DE, DE LA DMIGS PA'I NGES PA'I TSUL GYIS THUGS
NI SNYING STE DE STON

PAR BYED PA'I YI GE LA YANG NYE BAR GDAGS PAS SNYING PO ZHES BYA
STE, DE GSUNGS PA NI BKA' STZAL PA'O, ,BZHAD PA CHEN POS BZHAD
CING ZHES BYA BA NI DE BZHIN GSHEGS PAS 'DUL BA'I SEMS CAN GYI
KHAMS RNAMS KYIS DE BZHIN GSHEGS PA'I CHA LUGS KYIS SANGS RGYAS
KYI BYANG

@32B CHUB THOB PAR MTHONG BA DANG, DGA' ZHING RAB TU MGU BA SKYES
NAS BZHAD PA CHEN POS BZHAD PA MDZAD DO, ,DE BZHIN GSHEGS PA YANG
YIN LA THAMS CAD KYANG YIN PAS DE BZHIN GSHEGS PA THAMS CAD DE,
DE NYID NI RDO RJE YIN LA, DE RNAMS KYI DKYIL 'KHOR TE, DE BYIN
GYIS

RLOB PA NI BSTAN PAR BYAS PA DE LA DMIGS PA'I SEMS RTZE GCIG PA
GANG GIS KHYAD PAR DU BYAS PA GANG YIN PA DE LA NI MING 'DI NYID
CES BYA STE, TING NGE 'DZIN DE LA SNYOMS PAR ZHUGS NAS DKYIL
'KHOR CHEN PO 'DI GSUNGS SO ZHES BYA BAR SBYAR RO, ,MING 'DI SKAD
CES BYA ZHE NA, DE

BZHIN GSHEGS PA THAMS CAD KYI ZHES BYA BA LA SOGS PA GSUNGS TE,
DE BZHIN GSHEGS PA THAMS CAD KYI DE KHO NA NYID NI RDO RJE'I
MNYAM PA NYID MNGON PAR RDZOGS PAR BYANG CHUB PA LA SOGS PA'I
MTSAN NYID CAN NO, ,DE NYID NI RDO RJE STE, DE STON PAR BYED PA
NYID KYIS NA MING DE NYID CES BYA

BA'I DKYIL 'KHOR CHEN PO GANG YIN PA 'DI GSUNGS SO ZHES BYA BA NI
BKA' STZAL PA'O, ,DKYIL 'KHOR NI SNGAR BSHAD PA NYID DE THAMS CAD
DU SGO NI BRGYAD CHAR BYA'O, ,'DIR SGRUB PA THAMS CAD NI YI GE
A'A NYID KYIS BYA'O, ,DE BZHIN GSHEGS PA ZHES BYA BA LA SOGS PA
LA DE BZHIN

GSHEGS PA THAMS CAD KYI RDO RJE'I PHYAG RGYA BCING BA LAS BYUNG
BA'I DANG PO'I RDO RJE NYID BCINGS LA, BADZRA BADZRA AA ZHES ZLOS
SHING CHO GA JI LTA BA BZHIN DU 'JUG PAR BYA'O, ,RNAM PAR MI RTOG
SBYOR BA YI, ,ZHES BYA BA NI CHOS BDAG MED PA BSGOMS PAS SO,
,SLOB MA RNAMS LA SBYIN ZHES BYA BA NI

'BYOR PA CI YOD PAS KHA ZAS SBYIN NO ZHES BYA BA'I DON TO, ,MTSAN
MA BZHI ZHES BYA BA NI RDO RJE DANG RIN PO CHE DANG, PADMA DANG,
SNA TSOGS RDO RJE SKAL PA JI LTA BA BZHIN DU ME TOG GANG LA BABS
PA DE LA MTSAN MA DE SBYIN PAR BYA'O, ,DKYIL 'KHOR DU ZHUGS PA
TZAM NYID KYIS LAS RNAMS 'GRUB PAR

'GYUR ZHES BYA BA 'DI NI YE SHES BABS PAR GYUR PA RNAMS KYI YIN
PAR THAMS CAD BLTA BAR BYA'O, ,DE BZHIN GSHEGS PA THAMS CAD KYI
BDE BA NI RDO RJE SEMS DPA' LA SOGS PA BSGOMS PA'I BDE BA STE,
DES DE BZHIN GSHEGS PA THAMS CAD TSIM PAR BYA BA'I PHYIR, RDO RJE
SEMS DPA'

@33A *, ,LA SOGS PA BABS PAS SO, ,BDAG PHUL BA NI PHYAG BZHI'I
SBYOR BAS SO, ,ME TOG LA SOGS PA LA BZLAS PA NI RDO RJE SBRANG
RTZI DANG, RDO RJE SPRIN DANG, RDO RJE STON DANG, RDO RJE DGUN
RNAMS KYI SNGAGS BRJOD PA STE, DES, SANGS RGYAS CHOS DANG DGE
'DUN NI, ,DAM

TSIG CHEN PO GSUM 'DI YIN, ,ZHES 'OG NAS BSHAD DE, DE LTA BUS
DKON MCHOG GSUM MCHOD PAR BYA'O, ,THAMS CAD LA BYAMS PA'I BZLAS
PA NI PHYOGS BCU'I SEMS CAN GYI KHAMS THAMS CAD LA BYAMS PAS
KHYAB PAR SPRO STE BZLAS PA NI BYAMS PA'I BZLAS PA'O, ,SA GNON
GYI PHYAG RGYA

BCINGS LA, STONG PA NYID KYI TING NGE 'DZIN LA LHAG PAR MOS PAR
BYAS PA'I BZLAS PA NI BRTAN ZHING NGES PA'I BZLAS PA'O, ,NAM
MKHA'I SNYING PO'I TING NGE 'DZIN LA GNAS TE, RDO RJE RIN CHEN
GYI TING NGE 'DZIN GYI PHYAG RGYA BCINGS LA, RGYAN THAMS CAD KYIS
DE BZHIN GSHEGS PA RNAMS YANG DAG PAR

MCHOD LA, BDAG NYID KYIS RANG NYID LA RNAM PA THAMS CAD BCING BAR
BYA'O, ,LAG PA G-YON PAS PADMA BZUNG LA, RANG GI SNYING GAR BZHAG
STE, LAG PA G-YAS PAS DBYE BAR BYA BA 'DI NI RDO RJE PADMA LA LTA
BA'O, ,'PHAGS PA RDO RJE NYID NI RDO RJE LAS KYI MCHOG GO, ,YE
SHES KYI KHU TSUR NI BYANG

CHUB KYI MCHOG GO, ,DE BZHIN GSHEGS PA'I DKYIL 'KHOR GYI 'GREL
PA'O, ,DA NI KHRO BAS KHRO BA SPANG BAR BYA BA'I PHYIR, RDO RJE
H'Um MDZAD KYI DKYIL 'KHOR STON PAR BZHED PA, DE NAS ZHES BYA BA
LA SOGS PA GSUNGS TE, DE NAS ZHES BYA BA'I SGRA NI SNGA MA BZHIN
NO, ,MA RUNGS PA YANG YIN LA THAMS

CAD KYANG YIN PAS MA RUNGS PA THAMS CAD DE, LHA CHEN PO LA SOGS
PA'O, ,MA RUNGS PA THAMS CAD 'DUL BAR MDZAD PAS NA MA RUNGS PA
THAMS CAD 'DUL BA STE 'DUL BAR MDZAD CING DES KHRO BA SPONG BAR
MDZAD PAS 'DUL BA'O, ,DE NI RDO RJE H'Um MDZAD KYI GZUGS CAN GYI
DE BZHIN GSHEGS

PA SH'AKYA THUB PA'O, ,YANG ZHES BYA BA NI SLAR YANG ZHES BYA
BA'I DON TO, ,CHOS KYANG YIN LA THAMS CAD KYANG YIN PAS CHOS
THAMS CAD DE, 'DOD CHAGS LA SOGS PA'O, ,DE RNAMS KYI MNYAM PA
NYID NI DE BZHIN NYID DO, ,DES RNAM PAR RGYAL BA NI MNYAM PA NYID
BSGOMS PAS, ZHE SDANG LA SOGS

@33B PA NGES PAR BSTZAL BA ZHES BYA BA'I DON TO, ,RNAM PAR RGYAL
BA DE'I BSDU BA SHES RAB KYI PHA ROL TU PHYIN PA SGRUB PA GANG
GIS MNGON SUM DU BYED PAR 'GYUR BA GANG YIN PA DE LA MING 'DI
NYID CES BYA STE, SHES RAB KYI PHA ROL TU PHYIN PA SGRUB PA DE
GSUNGS PA'O, ,'DOD CHAGS KYI ZHES BYA BA LA

SOGS PA LA, DE LA 'DOD CHAGS NI KUN DU ZHEN PA'I MTSAN NYID CAN
NO, ,DE'I SPROS PA NI KHA DOG DANG DBYIBS DANG REG PA DANG NYE
BAR SPYOD PA'I MTSAN NYID CAN NO, ,SPROS PA YOD PA MA YIN PAS NA
SPROS PA MED PA STE, 'DOD CHAGS KYI SPROS PA RNAMS MNYAM PA NYID
DU BSGOMS PAS 'DOD

CHAGS NYE BAR MI DMIGS SO ZHES BYA BA'I DON TO, ,'DOD CHAGS KYI
SPROS PA MED PA'I NGO BO NYID NI 'DOD CHAGS KYI SPROS PA MED PA
NYID DO, ,DES ZHE SDANG SPROS PA MED PA NYID DO, ,DE YANG ZHE
SDANG NI SEMS CAN LA GNOD PAR BYA BAR 'DOD PA STE, DE'I SPROS PA
NI MNAR SEMS RING PO DGU DANG,

BCU PO GNAS MA YIN PA LA KHRO BA'O, ,SPROS PA YOD PA MA YIN PAS
NA SPROS PA MED PA STE, MNAR SEMS CAN GYI DNGOS PO DMIGS SU MED
PA'O, ,'DI SKAD STON PAR 'GYUR TE, GANG LA RJES SU CHAGS PA MED
PA DE LA KHONG KHRO BAR 'GYUR TE, RJES SU CHAGS PA'I DNGOS PO
DMIGS SU MED PAS KHONG

KHRO BA 'DI'I DNGOS PO YANG NYE BAR DMIGS PAR MI 'GYUR RO, ,DE
BAS NA 'DOD CHAGS KYI SPROS PA MED PA NYID KYI ZHE SDANG GI SPROS
PA MED PA NYID DU 'GYUR RO, ,ZHE SDANG GI DNGOS PO NYE BAR MI
DMIGS PAS GTI MUG GI DNGOS PO DMIGS PAR MI 'GYUR TE, DE BAS NA
GTI MUG GI SPROS PA MED PA NYID DU

'GYUR RO, ,DE YANG GTI MUG NI MA RIG PA STE DE'I SPROS PA NI
DBANG PHYUG RGYUR 'DOD PA LA SOGS PAR YONGS SU BTAGS PA'O, ,GTI
MUG GI DNGOS PO DMIGS SU MED PAS KYANG CHOS THAMS CAD DMIGS SU
MED PA YIN TE, DE BAS NA GTI MUG GI SPROS PA DMIGS SU MED PA NYID
KYIS

CHOS THAMS CAD SPROS PA MED DO ZHES GSUNGS TE, CHOS THAMS CAD NI
KHAMS GSUM NA SPYOD PA'I SEMS SAM SEMS LAS BYUNG BA RNAMS SAM,
BYANG CHUB KYI PHYOGS KYI CHOS RNAMS DANG, SANGS RGYAS KYI CHOS
MA 'DRES PA BCO BRGYAD LA SOGS PA'O, ,DE RNAMS KYI SPROS PA NI
DBYE BAR YONGS

@34A *, ,SU BRTAGS PA'O, ,'DOD PA'I KHAMS NA SPYOD PA LA SOGS
PA'I TSUL GYIS CHOS THAMS CAD LA MA SPROS PAS NA SPROS PA MED PA
STE, SNGA MA BZHIN NO, ,CHOS THAMS CAD DMIGS SU MED PAS KYANG
SHES RAB KYI PHA ROL TU PHYIN PA SPROS PA MED PA NYID DU RIG PAR
BYA'O ZHES BYA

BA STE; GANG CHOS THAMS CAD DMIGS SU MED PA DE NYID NI SHES RAB
KYI PHA ROL TU PHYIN PA YIN NA ZHES BYA BA'I DON TO, ,DE NYID
KYIS NA 'DI NI CHOS THAMS CAD KYI MNYAM PA NYID KYIS RNAM PAR
RGYAL BA BSDU BA ZHES BYA BA SHES RAB KYI PHA ROL TU PHYIN PA
BSGRUB PAR 'GYUR RO, ,'JIG RTEN GSUM

LAS RNAM PAR RGYAL BA'I RDO RJE'I PHYAG RGYA NI RDO RJE H'Um
MDZAD KYI PHYAG RGYA'O, ,PADMA'I GDONG KHRO GNYER DANG BCAS PA LA
SOGS PAS SNYING PO'I YAN LAG 'DI GSUNGS SO ZHES PAR SBYAR RO,
,KHRO BAR STON PAR BYED PA'I DPRAL BA'I GNYER MA NI KHRO GNYER
GYI SGRAR BSHAD DO, ,KHRO GNYER DANG BCAS

SHING SMIN MA BTEG PA DANG LDAN PAS KHRO GNYER DANG BCAS SHING
SMIN MA BTEG PA'O, ,RAB TU MYUR BAR G-YO BA'I MIG ,MIG GI RDZI MA
'DREN PA NI, ,'BAR BA'I LTA BA YIN PAR BSHAD, ,CES BYA BA NI 'BAR
BAR LTA BA STE, DES NA KHRO GNYER DANG BCAS SHING SMIN MA BTEG PA
DANG, 'BAR

BAR LTA BA DANG PADMA'I GDONG KHRO ZHING DGOD DE MCHE BA CUNG ZAD
GTZIGS NAS ZHAL BSTOD BA GANG YIN PA DE LA DE SKAD CES BYA'O, ,DE
NAS RDO RJE KHRO BO STE KHRO BO CHEN PO RDO RJE H'Um MDZAD PHYUNG
NAS BZHUGS SO ZHES BYA BAR SBYAR RO, ,BDAG NYID DNGOS PO CI LTA
BU ZHE NA PHYAG NA RDO RJE DANG 'DRA BA'I DNGOS PO'I BDAG NYID

CAN NO ZHES BYA BA'O, ,KHA DOG LA SOGS PA CI LTA BU ZHE NA, KHA
DOG SNA TSOGS PA LA SOGS PA STE, KHA DOG SNA TSOGS PA NI SNGON PO
DANG SER PO LA SOGS PA'O, ,RGYAN NI SPRUL GYI GDU BU DANG RNA CHA
DANG DPUNG RGYAN DANG COD PAN LA SOGS PA'O, ,MTSON CHA NI RDO RJE
LA SOGS PA'O, ,DE LTAR NA KHA

DOG DANG RGYAN DANG MTSON CHA RNAM PA SNA TSOGS PA 'CHANG BAR
MDZAD PAS NA KHA DOG DANG RGYAN DANG MTSON CHA RNAM PA SNA TSOGS
BSNAMS PA'O, ,RDO RJE MCHE BA GTZIGS PA NI RDO RJE MCHE BA LHAG
GER BYUNG BA'O, ,MCHE BA RNAM PAR GTZIGS PA NYID KYI TSEMS KYI
SGROS MA MCHU GNON PA GANG YIN PA DE LA DE

@34B SKAD CES BYA'O, ,DE LTA BU'I TSEMS KYI SGROS RNON PO MI BZAD
PA DANG KHRO GNYER BSNYER BA DANG, SMIN MA 'BAR BA DANG, DBU SKRA
DANG, AAG TSOM RNAMS 'BAR ZHING 'JIGS SU RUNG BA'I ZHAL GANG LA
MNGA' BA DE LA NI RNAM PAR 'GYUR BA'I MCHE BA GTZIGS PA TSEMS KYI
SGROS GNON PA SMIN MA MI

BZAD CING KHRO GNYER BSNYER BA SPYAN DANG DBU SKRA DANG AAG TSOM
'BAR BA ZHAL 'JIGS PA ZHES BYA'O, ,THUGS RJE CHEN PO'I THABS DES
BSKYED PA'I KHRO BO YIN PAS NA THUGS RJE CHEN PO'I THABS KYI KHRO
BO STE, DE NYID NI RDO RJE YIN LA DE LA DMIGS PA'I TING NGE 'DZIN
NI RDO RJE H'Um MDZAD LA SEMS RTZE

GCIG PA'O, ,PHYOGS BCU'I 'DOD PA GZUGS DANG GZUGS MED PA'I KHAMS
RNAMS LA KHAMS GSUM ZHES BYA BA'I SGRAR BSHAD DO, ,DER GNAS PA LA
SOGS PA'I LHA CHEN PO LA SOGS PA GDUL BAR MDZAD PAS NA KHAMS GSUM
PO MTHA' DAG LAS RNAM PAR RGYAL BA STE, RNAM

PAR RGYAL BA DE DKYIL 'KHOR GANG DU MDZAD PA DE NI DKYIL 'KHOR
CHEN PO'O, ,YANG NA KHAMS GSUM PO MTHA' DAG LAS RNAM PAR RGYAL BA
ZHES BYA BA LA KHAMS GSUM RNAM PAR RGYAL BA NI, RDO RJE H'Um
MDZAD STE, DES BYIN GYIS BRLABS PA'I GZHAL YAS KHANG LA MING DE
NYID CES BYA STE, DKYIL

'KHOR MING DE SKAD CES GSUNGS SO, ,RDO RJE NI BCOM LDAN 'DAS H'Um
MDZAD NYID DE DE'I DKYIL 'KHOR RO, ,'DUL BA CHEN PO 'DUL BYED PA,
,ZHES BYA BA LA, CHEN PO NI DBANG PHYUG CHEN PO LA SOGS PA STE,
DE RNAMS 'DUL BAS 'DUL BAR MDZAD PA'AM DE RNAMS KYIS 'DUL BA'I
KHRO BO 'DI

NYID KYIS 'DUL BAS NA 'DUL BA STE, KHRO BO SPANG BAR MDZAD CES
BYA BA'I DON TO, ,DE LTAR NA BCOM LDAN 'DAS RDO RJE H'Um MDZAD NI
'DUL BA CHEN PO YIN LA DE NYID DKYIL 'KHOR GANG DU 'DUL BA POR
GYUR PA DE NI 'DUL BA CHEN PO 'DUL BAR BYED PA'O, ,DKYIL 'KHOR
DANG PO NI RDO RJE SEMS

PA'I PHYI'I DKYIL 'KHOR TE, BRGYAD CHA BA'I SGO DANG LDAN PAR
BRIS LA NANG DU DE'I PHYED KYI TSAD KYIS RDO RJE'I PHRENG BA ZLUM
PO DANG LDAN PA'I 'KHOR LO LA RDO RJE KA BA BRGYAD DANG LDAN PAR
BRI BAR BYA'O, ,LHA THAMS CAD KYI GNAS SU NI SNA TSOGS PADMA'I
GDAN BYAS LA DBUS SU BCOM LDAN 'DAS RDO RJE H'Um

@35A *, ,MDZAD RDO RJE DANG DRIL BU BSNAMS PA RDO RJE H'Um MDZAD
KYI PHYAG RGYAS BZHUGS PA JI SKAD DU BSHAD PA'I GZUGS DANG LDAN
PAR BRI BAR BYA'O, ,DE BZHIN DU GZHAN DAG KYANG SNGAR BSHAD PA
NYID YIN TE, 'DIR YI GE H'Um NYID KYIS DKYIL 'KHOR BRI BA LA SOGS
PA BYA'O, ,RDO RJE BSDAMS

PA NANG DU BCINGS LA SOR MO RNAMS 'BAR BA NANG DU BSNOL LA, MTHE
BO'I RDO RJE BSGRENG PA 'DI NI RDO RJE DAM TSIG GI PHYAG RGYA STE
'DIS BADZRA BADZRA H'Um ZHES ZLOS SHING DKYIL 'KHOR DU 'JUG PAR
BYA'O, ,LAG PA GNYIS KYIS PHYAG RGYA BCINGS TE ZHES BYA BA NI LAG
PA GNYIS KYIS RDO RJE H'Um MDZAD KYI

PHYAG RGYA BCINGS LA ZHES BYA BA'I DON TO, ,LNGA PO BSDUS PA'I
PHYAG RGYA BCINGS LA, BZLOG STE KHA'I GRVAR MCHE BA BSTAN PA 'DI
NI RDO RJE KHRO BO MTHAR BYED DO ZHES BYA BA NI KHRO BO'I LTA BA
STE, 'DI NI RDO RJE H'Um MDZAD KYI PHYAG RGYA BCAS PAS THAMS CAD
RGYAS GDAB PAR BYA'O, ,RDO RJE PHRA MO'I RTZE LNGA PA RDO RJE KHU

TSUR GYIS KHROS PAR 'GYUR BAS, BSGRUB PAR BYA BA GZHIG PA'I BSAM
PAR BYA BA STE, 'DIS NI THAMS CAD GZHIG PAR 'GYUR RO, ,NGES PAR
GNON PA NI LTUNG BAR BYA BA STE, YUNGS KAR LA SOGS PA'I YI GE
H'Um LAS RDO RJE RTZE LNGA PA BSAMS LA DE DANG KHROS PAR GYUR PAS
BSGRUB PAR BYA BA

LTUNG BAR BYA BA'I BSAM PAS PHYOGS DER BRDEG PAR BYA'O, ,RDO RJE
H'Um MDZAD KYI PHYAG RGYA'I LAG PA G-YAS PA'I MDZUB MO'I LCAGS
KYU G-YON LOGS NAS G-YON PA'I MDZUB MO DRANG BAR BYAS TE, 'DI NI
RDO RJE GLU'I KHRO BO'I PHYAG RGYA PHRA MO 'BIGS PAR BYED PA'O,
,'DIS NI GNOD PA THAMS

CAD DGUG PAR BYA'O, ,SNYING 'BYIN PA DANG GDUG PA THAMS CAD TSAR
GCAD PA NI GO BAR ZAD DO, ,RAL GRI LA SOGS PA'I PHYE MA'I SBYIN
SREG NI LCAGS PHYI'I SBYIN SREG GO, ,RANG GI SA BON NI SGRA JI
BZHIN PAR YANG 'DOD MOD KYI, GZHAN DAG NI RDO RJE CAN GYI'O, ,MA
YIN PAR 'CHAD DO, ,RDO RJE

H'Um MDZAD KYIS DGOD PA'I TSUL DU BYED PA STE, HA HA HA HA H'Um
ZHES BZLAS PAS GNOD SBYIN THAMS CAD SKROD PAR 'GYUR RO, ,RDO RJE
SA LA BRDEBS [*BRDEB?] SHING BZLAS PAS SO ZHES BYA BA NI GO SLA'O, ,RDO RJE
H'Um MDZAD KYI MDZUB MO LCAGS SGROG TU BCINGS LA SPYI BAR BRDEG
NAS LTUNG BAR BYA BA 'DIS LHA THAMS CAD

@35B BSDU BAR BYA'O, ,SRID PA GSUM PO 'DUL BAR BYED PA NI RDO RJE
H'Um MDZAD DE, HRI ZHES BYA BAS G-YON BRKYANG BA'I GNAS PAS GNAS
LA RKANG PA G-YON PAS RNAM THOS SRAS KYI GZUGS BRNYAN MNAN LA,
RDO RJE H'Um MDZAD KYI PHYAG RGYA BCINGS TE KHROS PAS BZLAS NA
RJES SU 'BRANG BAR 'GYUR RO, ,RDO RJE H'Um

MDZAD KYI PHYAG RGYA LAS G-YAS DANG G-YON GYI KHU TSUR GYIS MNAN
LA, G-YON PA'I MDZUB MO'I PHRA SKAM GYIS BZUNG LA DRANG BAR BYA
BA NI RDO RJE SKYES BU STE, 'DIS LUS NGAN PO MNAN LA DPAL DBROG
PAR BYA'O, ,RDO RJE H'Um MDZAD KYI PHYAG RGYA BCINGS LA, 'DOD
PA'I LHA'I MDUN DU BZLAS BRJOD

BYA'O; ,LNGA PO BSDUS PA NI, RDO RJE RAB TU DGA' BA'I PHYAG RGYA
STE, DES TSANGS PA LTUNG BAR BYA'O, ,RDO RJE H'Um MDZAD KYI PHYAG
RGYAS G-YON PA'I KHRO BO'I LTE BA DANG, 'KHOR LO'I TSUL DU BYAS
LA G-YAS PA'I KHRO BO'I MDZUB MO YANG DANG YANG DU BRDAB PA 'DI
NI RDO RJE 'KHOR LO DRAL BA'O, ,RDO RJE H'Um MDZAD

KYI PHYAG RGYAS LAG PA G-YON PA'I MDUD RTZE GSUM PA LAG PA G-YAS
PA'I MDZUB MOS BRDEB PA 'DI NI DBANG PHYUG CHEN PO'I 'DUL BA'O,
,RDO RJE H'Um MDZAD KYI MDZUB MO GNYIS KYI LCAGS KYU NI RDO RJE
KHRO BO'I TSOGS KYI SRIN MO'O, ,RDO RJE H'Um MDZAD NI RDO RJE
KHRO BO'I GDUG PA'I DAM TSIG 'JIG PAR

BYED PA'O, ,RDO RJE KHRO BO'I KHU TSUR GNYIS DANG MIG BSGUL BAS
DE'I BSAM PAS RDO RJE LTUNG BAR BYA BA NI THAMS CAD LTUNG BA'O,
,RDO RJE H'Um MDZAD DANG BSLANG BA'I TSUL DU BYA BA NI RDO RJE
KHRO BO BSLANG BA'O, ,GAR LAS BYUNG BA'I RDO RJE'I KHRO BO'I KHU
TSUR GNYIS KYIS BZUNG NAS DRANGS LA GZHAN DU BZHAG PA NI

RDO RJE KHROS PA'I RNAL 'BYOR MA'I PHYAG RGYA'O, ,KHRO BA'I KHU
TSUR GNYIS KYIS BLANGS NAS 'PHROG PA NI THAMS CAD 'PHROG PA'O,
,KHRO BO'I LTA BAS BLTA BA NI GO BAR ZAD DO, ,RDO RJE KHU TSUR
GNYIS BCINGS LA KHA PHYE STE GDONG 'JIGS SU RUNG ZHING SKRA GYEN
DU BRDZES PA MGO 'OG NAS BSTOD DE BTEG

CING BHYO ZHES BYA BA SMRA BA 'DI NI RDO RJE KHRO BO'I GNOD SBYIN
MA STE 'DIS BDUD KYI DPUNG THAMS CAD GSOD PAR BYED DO, ,RDO RJE
KHU TSUR GNYIS BCINGS LA MTHE'U CHUD GNYIS KHA'I GRVA GNYIS SU
BZHAG STE, MDZUB MO GNYIS KYI LCAGS KYUS MCHE BA LTAR BYA BA 'DI
NI RDO RJE KHRO BO MA RUNGS PA'I SRIN MO'I

@36A *, ,PHYAG RGYA'O, ,SBYIN SREG NI GO SLA'O, ,GZHIG PA DANG
BSREG PA'ANG GO SLA BA YIN NO, ,RDO RJE H'Um MDZAD ZLOS SHING NUB
PA'I TSUL GYIS SA THAMS CAD NUB PAR BYA'O, ,RDO RJE ME LTAR RAB
TU 'BAR BA'I PHYAG RGYA CHEN PO DANG, RDO RJE GSOR BA'I MTSAN
NYID CAN NI RDO RJE 'JIGS

PA'I PHYAG RGYA'O, ,'DI NYID DANG HI ZHES BYA BAS 'JIG RTEN GSUM
PO THAMS CAD LAS RNAM PAR RGYAL BAR BYA STE, H'Um HI ZHES BYA
BA'O, ,RDO RJE H'Um MDZAD KYI MDZUB MO GNYIS RTZE MOR SBYAR BA NI
RDO RJE SEMS DPA'I KHRO BA'I PHYAG RGYA'O, ,RDO RJE BSDAMS PA
NANG DU BCINGS LA SOR MO THAMS CAD

'BAR BA'I DBUS SU MTHE BONG BZHAG PA'I RDO RJE 'DI NI BDE BA CHEN
PO'I RDO RJE'I DAM TSIG GI KHRO BO'O, ,KHAMS GSUM RNAM PAR RGYAL
BA'I DKYIL 'KHOR GYI 'GREL PA'O, ,DA NI GTI MUG GI GNYEN POR GYUR
PA PADMA'I RIGS STON PAR BZHED PAS, DE NAS ZHES BYA BA LA SOGS PA
GSUNGS

TE; DE NAS ZHES BYA BA'I SGRA NI SNGA MA BZHIN NO, ,NGO BO NYID
KYI DAG PA YANG YIN LA CHOS NYID KYANG YIN PAS NA NGO BO NYID DAG
PA'I CHOS NYID DE DE BZHIN NYID DO, ,DE THOS PA NI DE BZHIN NYID
DU RO GCIG PA'I YE SHES THOB PAR GYUR TO ZHES BYA BA'I DON TO,
,YANG ZHES BYA BA'I SGRA NI SNGA MA LA LTOS PA YIN

TE; SHES RAB KYI PHA ROL TU PHYIN PA'I TSUL 'DI GSUNGS TE ZHES
BYA BAR SBYAR RO, ,DE LA CHOS THAMS CAD NI BYANG CHUB KYI PHYOGS
KYI CHOS SUM CU RTZA BDUN DANG SANGS RGYAS KYI CHOS MA 'DRES PA
BCO BRGYAD LA SOGS PA'O, ,DE RNAMS KYI MNYAM PA NYID KYI GZUNG BA
DANG 'DZIN PA DANG BRAL BA NYID

DE; CHOS THAMS CAD MNYAM PA NYID LA SPYAN RAS KYIS GZIGS PA NI
MNGON SUM DU MDZAD PA STE, DE LA DBANG PHYUG TU GYUR PAS NA CHOS
THAMS CAD KYI MNYAM PA NYID SPYAN RAS GZIGS DBANG PHYUG GO, ,DE'I
YE SHES NI DKYIL 'KHOR LA SOGS PA'I NGES PA'O, ,DE NYID NI PHYAG
RGYA STE, MING DE

NYID CES BYA BA'I SHES RAB KYI PHA ROL TU PHYIN PA'I TSUL GANG
YIN PA DE GSUNGS PA'O, ,'DOD CHAGS KYANG YIN LA THAMS CAD KYANG
YIN PAS 'DOD CHAGS THAMS CAD DE, SNGAR BSHAD PA'I SEMS CAN SMIN
PA DANG GROL BA DANG KUN DU ZHEN PA'AM SEMS CAN LA DMIGS PA DANG
CHOS LA DMIGS

@36B PA'I THUGS RJE CHEN PO NI 'DOD CHAGS SO, ,DE'I RNAM PAR DAG
PA NI DGE BA BCU'I LAS KYI LAM MA 'DRES PA DANG, DON DAM PAR
DNGOS PO MED PA'I NGO BO NYID DO, ,'DOD CHAGS THAMS CAD RNAM PAR
DAG PAR GYUR PA'I NGO BO NYID YIN PAS NA 'DOD CHAGS THAMS CAD
RNAM PAR DAG PA NYID DE,

DE NI ZHE SDANG RNAM PAR DAG PA NYID DE, DE NI ZHE SDANG RNAM BAR
DAG PA'I PHYIR 'BYUNG BAR 'GYUR TE, RGYU'I NGO BO NYID DU GNAS
PAR 'GYUR RO, ,GANG DAG GNAS PAR 'GYUR ZHE NA, ,'JIG RTEN NA ZHES
BYA BA STE 'JIG PAS NA 'JIG RTEN TE, SEMS CAN GYI KHAMS NYID DO,
,'DI DAG KYANG SNGA MA KHO NA

BZHIN DU BLTA BAR BYA'O, ,MA RIG PA'I RNAM PA THAMS CAD NI DRI MA
STE, DE'I RNAM PAR DAG PA NI DON DAM PAR BDAG LA SOGS PA DMIGS SU
MED PA'O, ,BDAG MI DMIGS PA DE LAS NI SDIG PA'I SEMS 'BYUNG MI
SRID PAS DE'I PHYIR SDIG PA THAMS CAD RNAM PAR DAG PAR 'GYUR RO,,

CHOS THAMS CAD NI SEMS DANG SEMS LAS BYUNG BA STE, DE RNAMS KYI
RNAM PAR DAG PA NI GZUNG BA DANG 'DZIN PA RNAM PAR DAG PAS RNAM
PAR RTOG PA MED PA'O, ,DE BAS NA DE NI SEMS CAN THAMS CAD RNAM
PAR DAG PA'I RGYUR 'GYUR RO, ,YANG NA BYANG CHUB KYI PHYOGS KYI
CHOS SUM CU RTZA BDUN NI,

CHOS THAMS CAD DO, ,SHES PA THAMS CAD NI SHES PA BCU STE, SDUG
BSNGAL SHES PA DANG, KUN 'BYUNG DANG, 'GOG PA DANG, LAM DANG, KUN
RDZOB DANG, GZHAN GYI SEMS DANG, CHOS DANG, ZAD PA DANG, MI SKYE
BA SHES PA RNAMS SAM, YANG NA MIG GI RNAM PAR SHES PA LA SOGS
PA'AM,

ME LONG LTA BU DANG MNYAM PA NYID DANG, SO SOR RTOG PA DANG, BYA
BA SGRUB PA'I YE SHES RNAMS SO, ,YANG NA BYA BA SGRUB PA'I YE
SHES NI DGE BA'I RTZA BA THAMS CAD SPRUL PA'I RGYUR GYUR PA YIN
PAS NA SHES PA THAMS CAD DE, DE'I RNAM PAR DAG PA NI DE BZHIN
NYID DE, DGE BA BCU KUN NAS SLONG BA DANG,

DON DAM PAR GNYIS SU MED PA'O, ,DE RNAM PAR DAG PAS SHES RAB KYI
PHA ROL TU PHYIN PA RNAM PAR DAG PAR 'GYUR TE, GANG DE RNAMS KYI
RNAM PAR DAG PA DE NYID NI SHES RAB KYI PHA ROL TU PHYIN PA YIN
NO ZHES BYA BA'I DON TO, ,SPYAN RAS GZIGS PA NI LTA BA STE SEMS
CAN YONGS SU BSKYAB BAL

@37A *, ,GZIGS PA DANG, NGO BO NYID KYIS RNAM PAR DAG PA'I CHOS
NYID LA GZIGS PA STE, DE LA DBANG PHYUG TU GYUR PA'O, ,DE NYID
BYANG CHUB SEMS DPA' CHEN PO STE, BYANG CHUB CHEN PO'I NGO BO
NYID KYI SEMS DPA' YIN PAS NA BYANG CHUB SEMS DPA' CHEN PO'O,
,'DOD CHAGS PA

LA SOGS PA'I DRI MAS MI GOS PA NI JI SKAD DU BSHAD PA'I RNAM PA
BZHI PA'O, ,'GRO BA THAMS CAD NI KHAMS GSUM PA THAMS CAD DO, ,DER
SNA TSOGS PA STE, THA DAD PA'I GZUGS THAMS CAD STON PA'O, ,'GRO
BA THAMS CAD KYI GZUGS SNA TSOGS PA DE NYID NI 'KHOR BA'I NYES

RNAMS KYIS MI GOS PAS PADMA STE, DE SKAD CES BYA BA'I SNYING PO
GSUNGS SO ZHES PA'O, ,DE YANG SNYING PO NI GZUGS THAMS CAD STON
PA'I NGES PA'I YE SHES YIN LA DE STON PAR BYED PA'I SGRA LA YANG
NYE BAR GDAGS PAS SNYING PO ZHES BYA'O, ,CHOS THAMS CAD NI 'GRO
BA 'DUL BA'I DKYIL

'KHOR LA SOGS PA'I NGO BO NYID DO, ,DE RNAMS LA GZIGS PA NI DKYIL
'KHOR GYI DE KHO NA NYID LA SOGS PA YONGS SU SHES PA'O, ,DE NYID
NI YE SHES TE DE'I DBANG PHYUG YIN LA DE'I PHYAG RGYA NI DKYIL
'KHOR LA SOGS PA STE, MING DE NYID CES BYA BA'I TING NGE 'DZIN
GANG YIN PA DE LA SNYOMS

PAR ZHUGS PA STE, DKYIL 'KHOR GYI BYA BA'I RNAM PAR THUGS RTZE
GCIG TU MDZAD PA LA MNGON DU PHYOGS PAR MDZAD CES BYA BA'I DON
TO, ,DKYIL 'KHOR NI LHA RNAMS KYI GNAS TE SNGAR BSHAD PA'I YI GE
HRI NYID KYIS 'DIR BYA BA THAMS CAD BYA'O, ,DKYIL 'KHOR DU 'JUG
PA NA YANG PADMA CHEN

PO SNYING GAR BCINGS TE BADZRA BADZRA HRI ZHES ZLOS SHING 'JUG
PAR BYA'O, ,'DI YANG RDO RJE THAL MO KHONG STONG DANG BCAS PA LAS
GUNG MO DANG MTHE BONG KHA PHYE LA 'DAB MA BZHI PA BYA'O, ,RDO
RJE BSDAMS PA BCINGS LA MDZUB MO GNYIS BRKYANG NAS BSNYAMS TE
BKUG NAS MIG LTA BUR BYAS NAS KHRO

GNYER DU GZHAG LA 'DI THAMS CAD GSAD PAR BYA'O, ,GDENG BA'I TSUL
GYIS LAG PA G-YON PA BSKUMS LA LAG PA G-YAS PA RANG GI MGO BO'I
STENG DU BZHAG PA NI PADMA CHEN PO'I PHYAG RGYA'O, ,G-YON PA DKUR
BSTAN PAS PADMA BZUNG LA, LAG PA G-YAS PAS SNYING GA'I PHYOGS SU

@37B KHA 'BYED CING RNAM PAR BLTA LA, RDO RJE LTA BAS BLTA BAR
BYED PA 'DI NI PADMA CHEN PO RNAM PAR GZIGS PA'I PHYAG RGYA'O,
,RDO RJE BSDAMS PA BSTAN BYAS LA, ,SNYING GAR RAB TU BRKYANG PA
YI, ,SOR MO THAMS CAD RAB ZLUM PA'I, ,PADMA'I NYI MA ZHES BYAR
BSHAD, ,RDO RJE KHU TSUR

GNYIS KYIS BA DAN GYI TSUL DU BYA BA NI, PADMA CHEN PO RLUNG GI
PHYAG RGYA'O, ,PADMA'I RIGS KYI 'GREL PA'O,, ,,DA NI SER SNA'I
GNYEN POR GYUR PA RIN PO CHE'I RIGS STON PAR BZHED PAS DE NAS
ZHES BYA BA LA SOGS PA GSUNGS TE, NYON MONGS PA CAN DANG NYON
MONGS PA CAN MA YIN

PA'I KUN DU RMONGS PA DANG BRAL BAS KHAMS GSUM GYI BDAG POR GYUR
PA NI, DE BZHIN GSHEGS PA THAMS CAD KYI DBANG BSKUR BA ZHES BYA
BAS NA DE BZHIN GSHEGS PA THAMS CAD KYI DBANG BSKUR BA STE, CHOS
KYI COD PAN GYIS KHAMS GSUM GYI CHOS KYI RGYAL SRID THOB PA'I
PHYIR,

YE SHES GANG GIS MNYAM PAR GYUR PA DE NI DBANG BSKUR BA LAS BYUNG
BA'I YE SHES SO, ,DE NYID NI SNYING PO STE, BSKYED PA'I GNAS SU
GYUR PA GANG YIN PA'I SHES RAB KYI PHA ROL TU PHYIN PA'I TSUL DE
NI DBANG BSKUR BA LAS BYUNG BA YE SHES KYI SNYING PO ZHES BYA
BA'I SHES RAB KYI PHA ROL TU PHYIN PA'I

TSUL TE, DE BSHAD PA'O, ,DBANG BSKUR BA SBYIN PA ZHES BYA BA NI
DKYIL 'KHOR DU SPYAN DRANGS PAR GYUR BA'I SANGS RGYAS DANG BYANG
CHUB SEMS DPA' THAMS CAD LA DBANG BSKUR BA'I PHYAG RGYA RNAMS
KYIS GANG DBANG BSKUR BA BSTAN PA DANG, SLOB MA RNAMS LA DKYIL
'KHOR DU GANG SBYIN PAR GYUR

PA'O; ,NOR NI DBYIG DANG GSER LA SOGS PA'O, ,CHOS SBYIN PA NI MDO
SDE LA SOGS PA RNAMS ZANG ZING MED PA'I SEMS KYIS JI LTA BA BZHIN
DU STON PA'O, ,ZANG ZING GI SBYIN PA NI ZAS DANG SKOM DANG MAL
CHA DANG STAN LA SOGS PA'I RNAM PA'O, ,DBANG BSKUR BA THAMS CAD
KYI RIN PO CHE NI RIN PO CHE'I

RIGS KYI NGO BO NYID DE 'BRAS BU'O, ,DE RNAMS KYI DAM TSIG NI
RGYU STE, SNYING BO GANG NGES PAR GYUR PAS RIN PO CHE'I RIGS
BSKYED PA DE NI SNYING PO YIN LA, DE STON PAR BYED PA'I SGRA'I
SNYING PO STE, DE STON PAR BYED PA'I SGRA'I TSOGS LA YANG SNYING
PO ZHES BYA'O, ,DKYIL 'KHOR NI SNGAR BSTAN PA NYID DANG

@38A *, ,'DRA'O, ,'DIR BYA BA THAMS CAD LA YI GE TRAm ZHES BYA BA
BZLAS PAR BYA'O, ,BADZRA BADZRA TRAm ZHES ZLOS ZHING DAM TSIG GI
PHYAG RGYA SNYING GAR BCINGS LA 'JUG PAR BYA'O, ,DE LA PHYAG RGYA
NI 'DI YIN TE RDO RJE THAL MO LAS MTHE BONG DANG MDZUB MO'I SOR
MO BZHI KHA THUR DU BRKYANG LA,

DE'I DBUS SU DBANG BSKUR BA'I GNAS SU BZHAG PA NI RDO RJE RIN
CHEN GYI DBANG BSKUR BA'O, ,PHRENG BA DANG RIN PO CHE'I KHU TSUR
GNYIS KYIS PHRENG BA BCING BA'I TSUL LO, ,RDO RJE RIN CHEN GYI
DAM TSIG GI PHYAG RGYA NYID LAS GUNG MO DANG SRIN LAG DANG MTHE'U
CHUNG GI SOR MO BRKYANG LA SRIN LAG DANG,

MTHE'U CHUNG PHAN TSUN SBYAR BAR BYAS PA NI RIN PO CHE'I RGYAL
MTSAN MCHOG GI'O, ,RIN PO CHE'I KHU TSUR GNYIS KYIS RIN PO CHE'I
SROG SHING 'DZIN PA'I TSUL DU BYA BA NI RIN PO CHE'I SROG SHING
GI PHYAG RGYA'O, ,RIN PO CHE'I RIGS KYI 'GREL PA'O,, ,,SKU DANG
GSUNG DANG THUGS GCIG TU BYAS

PA NI MTSAN NYID KYI DE BZHIN NYID DU RO GCIG PA YIN LA, DE DRAN
PAS PHYAG RGYA 'GRUB PAR 'GYUR RO ZHES BSTAN PAR BYA BA'I PHYIR,
DE NAS ZHES BYA BA LA SOGS PA GSUNGS TE, DE BZHIN GSHEGS PA THAMS
CAD KYI YE SHES KYI PHYAG RGYA YIN PAS NA DE BZHIN GSHEGS PA
THAMS CAD KYI YE

SHES KYI PHYAG RGYA STE, DE NI 'DI LTAR, BDEN ZHING DE NYID MI
SLU GANG, DE NI RDO RJE KHU TSUR ZHES, ,YE SHES PHYAG RGYA LDAN
SBYOR NYID, ,THOB PA DON GSUM YIN PAR BSHAD, ,CES GSUNGS PA 'DI
NI DE BZHIN GSHEGS PA THAMS CAD KYI BSDUS PA'I YE SHES KYI PHYAG
RGYA STE, DE THOB PA NI

MNGON SUM DU MDZAD CES BYA BA'I DON TO, ,DE THOB PAR STON PAR
BYED PA'I DAM TSIG GI KHU TSUR DE 'DZIN PAR MDZAD PAS NA DE BZHIN
GSHEGS PA THAMS CAD KYI KHU TSUR 'DZIN PA'O, ,DE SU ZHIG YIN ZHE
NA, DE BZHIN GSHEGS PA ZHES BYA BA STE, DNGOS PO'I DON JI LTAR
GNAS PA DE BZHIN

DU THUGS SU CHUD PAS NA DE BZHIN GSHEGS PA ZHES BYA'O, ,DE BZHIN
GSHEGS PA THAMS CAD KYI YE SHES KYI PHYAG RGYA NI SNGAR BSHAD PA
YIN NO, ,DE'I BYIN GYIS BRLABS PA NI 'KHOR BA JI SRID PA'I BAR DU
BSTAN PAR MDZAD PA'O, ,DE NYID NI RDO RJE STE, MING DE SKAD CES
BYA BA'I SHES RAB

@38B KYI PHA ROL TU PHYIN PA'I TSUL BSHAD PA'O, ,DE BZHIN GSHEGS
PA THAMS CAD KYI SKU'I PHYAG RGYA NI PHYAG RGYA CHEN PO'O, ,DE
YONGS SU 'DZIN PA NA GZHAN DANG MA 'DRES PAS KUN NAS DE RJES SU
DRAN PA'O, ,GNAS SKABS DE NYID DU GSUNG GI PHYAG RGYA YONGS SU
'DZIN PA NI LCE LA RDO RJE

DKAR PO RTZE LNGA PA BSAMS LA SNGAGS THAMS CAD BRJOD PA'O, ,SO SO
YANG DAG PAR RIG PA BZHI THOB PA NI CHOS THAMS CAD THOB PA'O,
,RANG GI SNYING GA'I ZLA BA LA RDO RJE RTZE LNGA PA BSAM PA NI
THUGS KYI PHYAG RGYA YONGS SU 'DZIN PA'O, ,RANG GI SNYING GA'I
ZLA BA LA SNA TSOGS RDO RJE

BSAMS LA LAS KYI PHYAG RGYA BCINGS PA NI RDO RJE'I PHYAG RGYA
YONGS SU 'DZIN PA'O, ,DE LTAR NA PHYAG RGYA BZHI PO 'DI DAG GIS
NI DNGOS GRUB KYI THABS BSHAD PA YIN NO, ,DAM TSIG CHEN PO'I RDO
RJE'I PHYAG RGYA YONGS SU 'DZIN PA ZHES BYA BA NI, DAM TSIG GI
RDO RJE'I KHU TSUR BCINGS LA ZHES BYA

BA'I DON TO, ,RDO RJE SRA BA'I PHYAG RGYA THAMS CAD KYI DNGOS
GRUB KYI PHYIR TE, DE LA DAM TSIG GI NI RGYU YIN PAS RDO RJE SRA
BA'I PHYAG RGYA THAMS CAD DE, PHYAG RGYA CHEN PO DANG, DAM TSIG
GI PHYAG RGYA DANG, CHOS KYI PHYAG RGYA DANG LAS KYI PHYAG RGYA
STE, PHYAG RGYA 'DI THAMS CAD KYIS KUN DU RGYAS BTAB

PA'O ZHES BYA BAR SBYAR RO, ,PHYAG RGYA CHEN PO DANG, PHYAG RGYA
THAMS CAD KYIS RDO RJE SEMS DPA' NYID DU ZHES BYA BA RDO RJE SEMS
DPA'I NGO BO NYID DO, ,RDO RJE SEMS DPA' DE'I DNGOS GRUB MCHOG GI
RGYUR RGYAS BTAB PA'O, ,RDO RJE KHU TSUR GYI RNAM PAR THUGS RTZE
GCIG PA NI DE BZHIN GSHEGS PA

THAMS CAD KYI YE SHES KYI PHYAG RGYA'I RDO RJE ZHES BYA BA'I TING
NGE 'DZIN TO, ,YE SHES KYI PHYAG RGYA LNGA'I RDO RJE'I TING NGE
'DZIN SUM KHRI LNGA STONG JI SNYED PA CIG BSTAN PA YANG 'DIR
BSDUS PA YIN NO, ,PHYAG RGYA THAMS CAD NYID NI RDO RJE YIN PAS NA
PHYAG RGYA THAMS CAD KYI RDO RJE STE, DE RNAMS KYI DAM TSIG YIN

PAS NA DE SKAD CES BYA STE, MING DE NYID CES BYA BA'I DKYIL 'KHOR
GANG YIN PA DE GSUNGS PA'O, ,DKYIL 'KHOR NI SNGAR BSHAD PA NYID
DANG 'DRA'O, ,BCOM LDAN 'DAS RDO RJE KHU TSUR GYI MDUN DU NI RDO
RJE SNYEMS MA STE, RDO RJE SEMS DPA' GNYIS PA'I GZUGS CAN NO,
,RDO RJE LJAGS NI RDO RJE SMRA BA'I

@39A *, ,GZUGS CAN NO, ,TING NGE 'DZIN RDO RJE YANG TING NGE
'DZIN MCHOG GI PHYAG RGYAS RDO RJE RTZE LNGA PA BSNAMS PA'O, ,RDO
RJE RDO RJE NI SNA TSOGS RDO RJE BSNAMS PA'I RDO RJE LAS SO, ,DE
BZHIN DU LHO'I MTSAMS TE, ME LA SOGS PA'I MTSAMS RNAMS SU RDO RJE
DANG RDO RJE RIN CHEN DANG

RDO RJE PADMA DANG, SNA TSOGS RDO RJE 'DZIN PA'I DAM TSIG GI RDO
RJE'I KHU TSUR DANG, DAM TSIG GI RIN PO CHE'I KHU TSUR DANG, DAM
TSIG GI PADMA'I KHU TSUR DANG, DAM TSIG GI LAS KYI KHU TSUR RIM
PA JI LTA BA BZHIN DU BYA'O, ,DKYIL 'KHOR GYI PHYI'I MTSAMS RNAMS
SU NI SGEG MO LA SOGS

PA'O; ,SGO RNAMS SU NI RDO RJE SNYEMS MA LA SOGS PA RDO RJE SEMS
DPA' DANG, RDO RJE SMRA BA DANG, RDO RJE TING NGE 'DZIN DANG, RDO
RJE LAS KYI MTSAN MA 'DZIN PA'I LHA MO DE'I DBYIBS DANG MTHUN PA
NYID DU BRI BAR BYA'O, ,'DIR BYA BA THAMS CAD NI YI GE AA ZHES
BYA BA BRJOD CING BYA'O, ,DE'I 'OG TU

SPYAN DRANGS PA LA SOGS PA THAMS CAD BYAS LA DAM TSIG GI KHU TSUR
BCINGS TE, BADZRA BADZRA AA ZHES BYA BA BRJOD CING 'JUG PAR
BYA'O, ,RDO RJE BSDAMS PA BCINGS LA RANG GI SRIN LAG DANG, MTHE'U
CHUNG GI BAR DU MTHE BO BCUG LA MDZUB MO BKUG LA BTZIR BA 'DI NI
DAM TSIG GI KHU TSUR

GYI MTSAN NYID DO, ,RDO RJE KHU TSUR GNYIS PHAN TSUN KHA SBYOR LA
SNYING GAR BZHAG NAS BTZIR BA 'DI NI SNYING GA'I RDO RJE'I KHU
TSUR GYI PHYAG RGYA'O, ,RDO RJE CHEN PO'I KHU TSUR NI BCOM LDAN
'DAS RDO RJE KHU TSUR GYI DAM TSIG GI PHYAG RGYA'O, ,RDO RJE H'Um
MDZAD KYI PHYAG RGYA LAS MDZUB MO GNYIS LCAGS SGROG TU

BCING BA BYAS LA, MTHE BONG GNYIS GSHIBS LA SNYING GAR BZHAG PA
'DI NI RDO RJE 'DOD PA'I KHU TSUR RO, ,RDO RJE KHU TSUR GNYIS
BCINGS LA, MDA' 'PHEN PA'I TSUL DU BYA BA NI RDO RJE CHAGS PA'I
KHU TSUR RO, ,RDO RJE BZHED PA'I DAM TSIG GI PHYAG RGYA NI RDO
RJE BZHED PA'I KHU TSUR TE, DES THAMS

CAD DBANG DU BYA'O, ,RDO RJE BCINGS PA NYID NI RDO RJE BSDAMS PA
STE, DES THAMS CAD BCING BAR BYA'O, ,YANG RNAM PA GZHAN GYIS
KYANG THAMS CAD BCING BA BSTAN BA NI, THAMS CAD BSDAMS PA LA NI
RDO RJE LU GU RGYUD KYI KHU TSUR GYIS SO ZHES BYA BA STE, DE YANG
'DI YIN TE, RDO RJE

@39B BSDAMS PA NANG DU BCINGS LA MDZUB MO DANG MTHE BONG LCAGS
SGROG TU BYA BA'O, ,RDO RJE DGUN GYI PHYAG RGYA NI, RDO RJE ZHAL
ZHAL GYI KHU TSUR TE, DES THAMS CAD LKUGS PAR BYA'O, ,RDO RJE
BSDAMS PA BCINGS LA DES BSGRUB PAR BYA BA BZUNG NAS MDUN DU BTZIR
BA 'DI NI RDO RJE BSDAMS PA'I KHU TSUR

RO; ,G-YAS PA'I KHRO BO'I KHU TSUR GYIS RDO RJE BZUNG LA BSGRUB
PAR BYA BA BTZIR BA'I BSAM PAS BTZIR BA 'DI NI RDO RJE NGES PAR
BTZIR BA'I KHU TSUR RO, ,RDO RJE KHU TSUR GNYIS BCINGS LA, DRAL
BA 'DI NI RDO RJE DRAL BA'I KHU TSUR TE RAL GRI DANG LDAN PAS SO,
,RDO RJE BSDAMS PA NANG DU BCINGS

LA; RANG GI SRIN LAG DANG MTHE'U CHUNG GI BAR DU MTHE BO BZHAG PA
'DI NI RDO RJE 'BEBS PA'I KHU TSUR RO, ,RDO RJE GAR GYI PHYAG
RGYA NI RDO RJE GAR GYI KHU TSUR RO, ,RDO RJE KHU TSUR GNYIS KYIS
PI BANG BRDUNG BA'I TSUL DU BYED PA NI RDO RJE BRDUNG BA'I KHU
TSUR RO, ,SNYING GA'I ZLA BA LA, RDO RJE RTZE LNGA PA 'OD

ZER GYI PHRENG BA KUN DU 'KHRIGS PA DANG LDAN PA BSAMS LA, RDO
RJE 'BAR BA DES PHYOGS BCU'I BSGRUB PAR BYA BA THAMS CAD RENGS
PAR BYA BA 'DI NI RDO RJE DMIGS PA'I KHU TSUR RO, ,GZHAN GYI
DPUNG THAMS CAD RMONGS SHING LKUGS PAR BYA BA NI GZHAN GYI DBANG
DU BYA BA'O, ,RDO RJE RNGA BO CHE'I KHU

TSUR GYIS ZHES BYA BA NI RDO RJE H'Um MDZAD KYI PHYAG RGYA LAS
MDZUB MO GNYIS LA BRTEN PA LA BLTAS PA DANG, PHYAG RGYA BCINGS PA
DE LAS RDO RJE KHRO BO 'BAR BA'I PHRENG BA KUN DU 'KHRIGS PA'I
'OD DANG LDAN PA'I GZUGS CAN PHYUNG LA, DES GZHAN GYI DPUNG
RMONGS PAR BYA ZHING BRGYAL BAR BYA STE 'DI NI RNGA BO

CHE'I KHU TSUR RO, ,DAM TSIG GI RDO RJE'I KHU TSUR GYI LAG MTHIL
GNYIS KYIS MTHE BONG BZUNG LA PHYAG RGYA THAMS CAD DGROL BAR BYA
STE, 'DI NI RDO RJE THAL BA'I KHU TSUR RO, ,RDO RJE HE RU KA'I
KHU TSUR NI RDO RJE H'Um MDZAD KYI RDO RJE KHU TSUR TE, DES MKHA'
'GRO MA THAMS CAD KYI PHYAG RGYA GZHIG PAR BYA'O, ,

RDO RJE H'Um MDZAD KYI PHYAG RGYA LAS DE NYID MKHRIG MA BSNOL TE
BRDAB PA NI RDO RJE H'Um MDZAD KYI RDO RJE KHU TSUR RO, ,RDO RJE
KHU TSUR GNYIS MDUN DU KHA SPRAD LA BTZIR BA NI RDO RJE KHU TSUR
GYI KHU TSUR RO, ,RDO RJE KHU TSUR GNYIS KYIS YAN LAG DANG NYID
LAG RNAMS SU BYUG PA NI RDO RJER BYA BA'O, ,RDO RJE KHU TSUR
GNYIS

@40A *, ,KHAR BZHAG PA 'DI NI RDO RJE RJE MA MO'I KHU TSUR TE,
'DI THAMS CAD RGYAS GDAB PAR BYA'O, ,DAM TSIG GI RDO RJE'I KHU
TSUR GYIS BSGRUB PAR BYA BA PHYE MAR BRLAG PA'I BSAM PAS SA LA
BTZIR BA 'DI NI RDO RJE BZANG PO'I KHU TSUR RO, ,RDO RJE KHU TSUR
GNYIS BCINGS LA RNAM PAR

GZHIG PA'I TSUL DU BRI BA 'DI NI RDO RJE BDUG PA'I KHU TSUR RO,
,RDO RJE BSDAMS PA BCINGS LA, GNYIS SU BYAS NAS LAG PA G-YAS PAS
G-YON PA BSDAMS LA, DE YANG GNYIS SU BYAS TE, KHU TSUR GNYIS
BCINGS LA G-YAS PA'I MTHE BONG GI STENG DU G-YON PA'I KHU TSUR
BZHAG PA 'DI

NI DBANG DE'I RDO RJE'I KHU TSUR RO, ,CHU'I NANG DU GNAS SHING
ZHES BYA BA LA SOGS PAR JI LTAR 'GYUR ZHE NA, RDO RJE GNON PA'I
KHU TSUR GYIS SO ZHES BYA BA LA, DANG PO'I RDO RJE'I PHYAG RGYA'I
MDZUB MOS GUNG MO MNAN LA MTHE BONG DANG SBYAR TE, MIG GI 'BRAS
BU LTA BUR BYAS NAS SRIN LAG DANG, MTHE

CHUNG MNYAM POR BRKYANG PA BCINGS NAS BLTA BCING 'GRO BAS CHU
STENG DU BTEG STE, RANG GI PHYAG RGYA LAS BYUNG BA'I 'OD ZER GYI
TSOGS RNAMS KYIS TSOGS PAR BYAS LA CHU'I NANG DU GNAS TE, 'CHAGS
PAR BYA STE, 'DI NI RDO RJE GNON PO'I KHU TSUR RO, ,RDO RJE KHU
TSUR GNYIS BCINGS LA G-YON

PA'I MDZUB MO DANG MTHE BO'I BU GAR G-YAS PA'I MDZUB MO BCUG PA
'DI NI SNA TSOGS RDO RJE KHU TSUR TE, 'DIS GZUGS MANG POR BSTAN
PAR BYA'O, ,'DI NYID MOS PA'I KHYAD PAR GYIS MI SNANG BAR 'GYUR
TE, DES NA 'DI NI MI SNANG BA'I RDO RJE KHU TSUR RO, ,'PHAGS PA
NAM MKHA'I SNYING

PO'I DAM TSIG GI PHYAG RGYA NI RDO RJE NAM MKHA'I KHU TSUR TE,
DES RGYU BA DANG MI RGYU BA'I DNGOS PO RNAMS 'BYUNG BAR 'GYUR TE,
DE LTAR MOS PA LAS SNANG BA YIN NO, ,RDO RJE BSDAMS PA BCINGS PA
NI RDO RJE KHU TSUR TE, RNAL 'BYOR PA ZLA BA'I DKYIL 'KHOR LA
'DUG NAS NAM MKHA' LA 'GRO BAR

BSAMS NA NAM MKHA' LA 'GRO BAR 'GYUR RO, ,RDO RJE RAL GRI'I KHU
TSUR NI 'PHAGS PA 'JAM DPAL GYI PHYAG RGYA CHEN PO'O, ,RDO RJE
KHU TSUR GNYIS KYIS SNA TSOGS RDO RJE 'DZIN PA NI RDO RJE LAS KYI
KHU TSUR RO, ,PADMA'I DAM TSIG GI KHU TSUR GYIS RDO RJE'I PADMA
YONGS SU 'DZIN PA NI RDO RJE YE SHES KYI KHU TSUR

@40B RO; ,RIN PO CHE'I RIGS KYI DAM TSIG GI PHYAG RGYAS RDO RJE
RIN CHEN YONGS SU 'DZIN PA NI RDO RJE NOR GYI KHU TSUR RO, ,RDO
RJE KHU TSUR GYI DAM TSIG GI KHU TSUR GYIS RDO RJE RTZE LNGA PA
YONGS SU 'DZIN PA NI RDO RJE NOR GYI PHYAG RGYA'I KHU TSUR RO,
,PHYAG RGYA 'DI RNAMS NI SNGAR BSHAD ZIN TO, ,RDO RJE LAS KYI

PHYAG RGYA CHEN PO NI RDO RJE THAL MO'I KHU TSUR RO, ,RDO RJE
TING NGE 'DZIN GYI PHYAG RGYA CHEN PO NI RDO RJE 'DZIN PA'I KHU
TSUR RO, ,DE YANG PHYAG RGYA CHEN PO'I TING NGE 'DZIN MCHOG GI
PHYAG RGYAS RDO RJE 'DZIN PAS NA, DE'I PHYIR RDO RJE 'DZIN PA'I
KHU TSUR ZHES BYA BA'O, ,RDO RJE SMRA BA'I PHYAG RGYA CHEN PO NI
RDO RJE LJAGS

KYI MCHOG GI KHU TSUR RO, ,RDO RJE SEMS DPA'I PHYAG RGYA CHEN PO
NI RDO RJE BSNYEMS PA'I KHU TSUR RO, ,BYANG CHUB MCHOG NI DE
BZHIN GSHEGS PA THAMS CAD KYI RDO RJE'I KHU TSUR RO, ,RDO RJE KHU
TSUR GYI DKYIL 'KHOR GYI 'GREL PA'O,, ,,GSANG SNGAGS NI SHES RAB
NYID KYIS GRUB PAR 'GYUR

GYI; GZHAN DU NI MA YIN NO ZHES BSTAN PA'I PHYIR, 'PHAGS PA 'JAM
DPAL GYI DKYIL 'KHOR STON PAR BZHED PAS, DE NAS ZHES BYA BA LA
SOGS PA GSUNGS TE, CHOS THAMS CAD CES BYA BA NI GZUGS LA SOGS PA
STE, DE RNAMS LAS SPROS PA NI SNGON PO LA SOGS PAR RNAM PAR RTOG

PA'O; ,CHOS THAMS CAD LA SPROS PA MI MNGA' BA GANG YIN PA DE NI
CHOS THAMS CAD LA SPROS PA MED PA STE BCOM LDAN 'DAS SO, ,GTAN
TSIGS GANG GI PHYIR ZHE NA, GZUGS LA SOGS PA'I NGO BO NYID DO,
,'KHOR LO LTAR YI GE BSKOR BA ZHES BYA BA NI, AA RA PA TZA NA LA
SOGS PA'I 'KHOR LO DANG 'DRA

BA STE, AA NI 'DOD PA'O ZHES BYA BA LA SOGS PA STON PAR BYED PAS
YONGS SU 'KHOR BAR 'JUG CING MNGON SUM DU GYUR PA'I THOS PA DANG
BSAM PA DANG BSGOM PA'I RANG BZHIN CAN GYI SHES RAB KYI PHA ROL
TU PHYIN PA'I TSUL GANG YIN PA DE NI SHES RAB KYI PHA ROL TU
PHYIN PA'I TSUL DU 'KHOR LO LTAR YI GE

BSKOR BA ZHES BYA BA STE, SHES RAB KYI PHA ROL TU PHYIN PA'I TSUL
BSHAD PA NI GSUNGS PA'O, ,CHOS THAMS CAD NI ME LONG LTA BU DANG,
MNYAM PA NYID DANG, SO SOR RTOG PA DANG, BYA BA SGRUB PA'I YE
SHES KYI NGO BO NYID DANG, DE BZHIN DU PHUNG PO LNGA DANG, SKYE
MCHED BCU GNYIS DANG, KHAMS BCO BRGYAD

@41A *, ,DE; DE RNAMS NI DON DAM PAR DNGOS PO MED PA'I NGO BO
NYID YIN PAS STONG PA'O, ,CI'I PHYIR DE DAG STONG PA NYID YIN ZHE
NA, NGO BO NYID MED PA'I TSUL GYIS SO ZHES BYA BA GSUNGS TE, GANG
GI PHYIR, DE RNAMS LA SHES RAB KYI STOBS KYIS RNAM PAR BRTAGS PAR

GYUR NA; NGO BO NYID DMIGS SU MED DE, DE BAS NA DE NI STONG PA
NYID YIN NO, ,MTSAN MA NI RGYU STE, BDAG LA SOGS PA RNAM PAR SHES
PA BSKYED PA'I RGYU'O, ,MTSAN MA MED PAS NA MTSAN MA MED PA STE,
RGYU MED PA'I STONG PA NYID KYIS NA MTSAN MA MED PA'O, ,CHOS
THAMS

CAD NI CHOS THAMS CAD DMIGS SU MED PA STE, DE NYID NI MTSAN MA
MED PA'O, ,SMON PA MED PA ZHES BYA BA LA SOGS PA LA, GSOL BA
'DEBS PA MED PAS NA SMON PA MED PA'O, ,RANG BZHIN NI NGO BO NYID
KYI SKYE BA MED PA NYID KYIS NYON MONGS PA CAN DANG NYON MONGS PA
CAN

MA YIN PA'I KUN DU RMONGS PA DANG BRAL BAS NA RANG BZHIN GYIS 'OD
GSAL BA'O, ,DE JI LTAR RTOGS PAR 'GYUR ZHE NA, SHES RAB KYI PHA
ROL TU PHYIN PA YONGS SU DAG PA ZHES BYA BA GSUNGS TE, GZUNG BA
DANG 'DZIN PA DMIGS SU MED PA NI SHES RAB KYI PHA ROL TU PHYIN PA
YONGS SU

DAG PA YIN TE, SHES RAB KYI PHA ROL TU PHYIN PA YONGS SU DAG PA'I
RGYUR GYUR PA DES RTOGS PAR 'GYUR RO, ,TSIG 'DI DAG GIS NI ME
LONG LTA BU DANG, MNYAM PA NYID DANG, SO SOR RTOG PA DANG, BYA BA
SGRUB PA'I YE SHES RNAM PAR BRTAGS PA YIN PAR RIM GYIS STON TO, ,

DE BZHIN DU STONG PA NYID DANG, MTSAN MA MED PA DANG, SMON PA MED
PA DANG, RANG BZHIN GYIS 'OD GSAL BA'I RNAM PAR THAR PA'I SGO
BZHI BSHAD PA YIN NO, ,RAL GRI DES ZHES BYA BA NI 'OG NAS BSHAD
PA'I RAL GRI BZHI STE, GRANGS SAM RIGS LAS TSIG GCIG PAR BYAS PA
YIN

NO; ,'DEBS SHING SHES BYA BA NI MI SNANG BAR MDZAD PA'O, ,DE YANG
'DIS NI CHOS KYI SKUR YANG DE BZHIN GSHEGS PA RNAMS RJES SU MA
MTHONG BA YIN NO, ,SHES RAB KYI PHA ROL TU PHYIN PA NYID MCHOG
STE, DAM PAR GYUR PA YIN PAS NA SHES RAB KYI PHA ROL TU PHYIN
PA'I MCHOG GO, ,

@41B DE STON PAR BYED PA'I SGRA'I TSUL YANG NGES PA'I DON STON
PAR BYED PA YIN PA'I PHYIR RO, ,SNYING PO DANG 'DRA BAS NA SNYING
PO STE, DE GSUNGS PA NI BKA' STZAL PA'O, ,CHOS THAMS CAD NGO BO
NYID KYIS SPROS PA MED PA ZHES BYA BA LA, CHOS THAMS CAD KYI NGO
BO NYID NI SRA BA LA SOGS PA'I TSUL

TE; DE RNAMS LA SRA BA LA SOGS PAR RNAM PAR RTOG PA NI SPROS
PA'O, ,SPROS PA MED PAS NA SPROS PA MED PA STE, CHOS THAMS CAD
NGO BO NYID KYIS RNAM PAR RTOG PA DANG BRAL BA STE, DON DAM PAR
CHOS THAMS CAD DMIGS SU MED PA'I PHYIR RO, ,CHOS THAMS CAD LA
SPROS PA MED PA

NYID NI GZUNG BA DANG 'DZIN PA'I RNAM PAR RTOG PA GCOD PAR BYED
PA'I NGO BO NYID YIN PAS NA RAL GRI DANG CHOS MTHUN PA'I PHYIR
RAL GRI ZHES BYA BA LA, DE'I RGYU MTHUN PA LAS BYUNG BA'I 'PHAGS
PA 'JAM DPAL GYI DKYIL 'KHOR LA YANG DE SKAD CES BYA STE, DE LA
DMIGS SHING MING DE SKAD

CES BYA BA'I TING NGE 'DZIN LA SNYOMS PAR 'JUG GO, ,'KHOR LO LTAR
YI GE BSKOR BA'I DAM TSIG CES BYA BA LA, 'KHOR LO LTAR YI GE
BSKOR BA NI BSHAD ZIN TE DE'I DAM TSIG GI GNAS SKABS SO, ,PHYI'I
DKYIL 'KHOR JI LTA BA ZHES BYA BA NI, SNGAR THAMS CAD BSHAD ZIN
PAS SLAR

MA BSHAD PA'O, ,'DIR BYA BA THAMS CAD NI YI GE AA BRJOD PAS BYA
STE, DE NAS RAL GRI DANG GLEGS BAM GYI PHYAG RGYA DANG, BADZRA
BADZRA AA DZA ZHES ZLOS SHING PADMA'I DKYIL 'KHOR DU 'JUG PAR
BYA'O, ,LAG PA G-YAS PA'I RDO RJE KHU TSUR GYI MDZUB MO BRKYANG
LA RTZE MO CUNG ZAD BKUG NAS

RAL GRI'I TSUL DU BZHAG PA 'DI NI RAL GRI'I PHYAG RGYA'O, ,G-YON
PA'I RDO RJE KHU TSUR GYIS SNYING GAR SHES RAB KYI PHA ROL TU
PHYIN PA'I GLEGS BAM 'DZIN PA LTAR BYA BA 'DI NI GLEGS BAM GYI
PHYAG RGYA'O, ,AA LA SOGS PA'I YI GE NGO BO NYID BSGOMS PA NI AA
RA PA TZA NA LA SOGS PA'O, ,RDO RJE

RAL GRI'I PHYAG RGYA NI, RDO RJE BSDAMS PA LAS MTHE BOD GNYIS
GSHIBS LA, MDZUB MO GNYIS PADMAR BYA, GUNG MO GNYIS GSHIBS LA
TSIGS GSUM PA BKUG LA RAL GRI LTA BUR BYA'O, ,'PHAGS PA 'JAM DPAL
GYI DKYIL 'KHOR GYI 'GREL PA'O,, ,,DKYIL 'KHOR DU

@42A *, ,'JUG PA MED PAR NI, DNGOS GRUB THOB PAR MI 'GYUR TE, DE
BAS NA DKYIL 'KHOR DU 'JUG PAR BYA'O ZHES BSTAN PAR BYA BA'I
PHYIR, DE NAS ZHES BYA BA LA SOGS PA GSUNGS PA YIN TE, DE BZHIN
GSHEGS PA THAMS CAD KYI NGO BO 'KHOR LO NI DKYIL 'KHOR RO, ,DE'I
NANG

DU 'DUS PA NI ZHUGS PA STE, DE YANG DE RNAMS DER CHUD CING ZHUGS
PAR GYUR TO ZHES BYA BA'I DON TO, ,DE NI DE BZHIN GSHEGS PA THAMS
CAD KYI 'KHOR LO'I NANG DU 'DUS PA ZHES BYA'O, ,'KHOR LO YANG YIN
LA CHEN PO YANG YIN PAS NA 'KHOR LO CHEN PO STE, DE RNAMS SU
ZHUGS PA YIN

BAS NA 'KHOR LO CHEN POR 'JUG PA'O, ,'JUG PA DE YANG PHYI DANG
GSANG BA'I DBYE BAS RNAM PA GNYIS TE, PHYI'I 'JUG PA NI JI SKAD
DU BSHAD PA'I MNGON PAR RTOGS PA'I PHYAG RGYA RNAMS KYIS SO,
,GSANG BA'I 'JUG PA NI DER ZHUGS PA'I BSHAD PAR RTOGS PAR GYUR
CING, SLOB DPON

LAS DE KHO NA NYID BCU GNYIS THOS PA'O, ,'JUG PA DER GANG GIS
'GYUR BA'I MING DE SKAD CES BYA BA SHES RAB KYI PHA ROL TU PHYIN
PA'I TSUL BSHAD PA 'DI GSUNGS PA'O, ,RDO RJE MNYAM PA NYID CES
BYA BA LA RDO RJE NI DE BZHIN GSHEGS PA DANG, DE BZHIN GSHEGS
PA'I RIGS RNAMS SO, ,

DE RNAMS KYI MNYAM PA NYID NI STONG PA NYID DO, ,KUN RDZOB KYANG
DBYER MI PHYED PA NYID KYIS RNAM PAR BSHIG PA'AM, GZUNG BA DANG
'DZIN PA'I RNAM PAR RTOG PA DANG BRAL BA'I SEMS DANG SEMS LAS
BYUNG BA'I RDO RJE YIN LA, DE'I MNYAM PA NYID NI DE KHO NA NYID
DE RDO RJE MNYAM PA NYID DES RANG

GI NGO BO NYID YONGS SU SHES PA NI 'JUG PA'O, ,DER JI LTAR 'JUG
PAR 'GYUR ZHE NA, DE BZHIN GSHEGS PA THAMS CAD KYI 'KHOR LO 'JUG
PAR 'GYUR RO ZHES BYA BA GSUNGS TE, DE BZHIN GSHEGS PA THAMS CAD
KYI DKYIL 'KHOR DU MNGON SUM DU 'JUG PA'I DON DU 'GYUR RO ZHES
BYA BA'I

DON TO, ,DON DU GNYER BAR BYA BA YIN PAS NA DON TO, ,GZUGS LA
SOGS PA GZUNG BAR BYA BA'I NGO BOR YONGS SU CHAD PA'AM, RIN PO
CHE'I RIGS NI DON TO, ,DE'I MNYAM PA NYID NI DE BZHIN NYID DO,
,CHOS NI STOBS DANG MI 'JIGS PA LA SOGS PA DANG PADMA'I RIGS LA
CHOS ZHES

@42B BSHAD DE, DE'I MNYAM PA NYID NI SNGA MA BZHIN NO, ,'JUG PA
LA YANG SNGA MA DANG 'DRA'O, ,THAMS CAD NI PHYAG RGYA BZHI DANG
LAS KYI RIGS LA BYA BAR BSHAD LA, DE RNAMS LA ZHUGS PA NI SNGAR
JI SKAD DU BSHAD PA'O, ,DE'I DON GYI DAM TSIG NI RGYU STE, MING
DE NYID CES BYA BA GANG YIN

PA DE GSUNGS PA'O, ,DKYIL 'KHOR THAMS CAD DU 'JUG PA'I RGYUR GYUR
PA'I PHYAG RGYA NI DKYIL 'KHOR THAMS CAD LA RAB TU 'JUG PA'I
PHYAG RGYA STE, RDO RJE 'KHOR LO'I DKYIL 'KHOR LA DMIGS PA'I TING
NGE 'DZIN TO, ,DE LTAR NA MING DE NYID CES BYA BA'I TING NGE
'DZIN GANG YIN PA

DE LA SNYOMS PAR ZHUGS PA'O, ,DKYIL 'KHOR CHEN PO YANG YIN LA
THAMS CAD KYANG YIN PAS DKYIL 'KHOR CHEN PO THAMS CAD DE, 'JIG
RTEN DANG 'JIG RTEN LAS 'DAS PA'I DKYIL 'KHOR THAMS CAD DO, ,DE
RNAMS SU 'JUG PA'I PHYIR, DAM TSIG NI MI 'DA' BA'I DON

DU RNAM PAR GZHAG PA'O, ,DE YANG GANG GI PHYIR, DKYIL 'KHOR 'DIS
DKYIL 'KHOR THAMS CAD DU ZHUGS SHING NANG DU CHUD PAR BYED PA YIN
NO ZHES BYA BA'I DON TO, ,DKYIL 'KHOR 'DIR NI DANG PO NYID DU
GSUNGS PA'I H'Um NYID ZLOS SHING DKYIL 'KHOR GYI BYA BA THAMS CAD
BYA'O, ,

DE NAS BADZRA BADZRA ZHES ZLOS SHING RDO RJE 'KHOR LO'I DAM TSIG
GI PHYAG RGYA BCINGS LA 'JUG PAR BYA'O, ,RDO RJE KHU TSUR GNYIS
BCINGS LA MDZUB MO GNYIS DANG MTHE CHUNG GNYIS RDO RJER BCINGS PA
NI RDO RJE 'KHOR LO'I DAM TSIG GI PHYAG RGYA'O, ,DKYIL 'KHOR BZHI
THIG GDAB PA ZHES

BYA BA NI, RDO RJE 'KHOR LO'I DKYIL 'KHOR LEGS PAR THIG GDAB PA'I
RJES THOGS NYID LA, ZHI BA MDUNG GIS MTSAN PA DANG, MA MO DANG,
MING PO GSUM DANG, SRING MO BZHI'I DKYIL 'KHOR BZHI PO THIG GDAB,
DE'I 'OG TU 'JUG PA'I TSE RDO RJE 'KHOR LO'I DKYIL 'KHOR DU GZHUG

LA; ZHI BA MDUNG GI DKYIL 'KHOR LA SOGS PAR DE NYID LAS BSHAD
PA'I CHO GAS 'JUG PAR BYA'O, ,RDO RJE 'KHOR LO'I PHYAG RGYA'I
DKYIL 'KHOR DU 'JUG PAR BSTAN PAS DKYIL 'KHOR THAMS CAD DU 'JUG
PAR 'GYUR RO, ,RDO RJE KHU TSU RA GNYIS BCINGS LA, MGAL ME LTAR

@43A *, ,BSKOR PA NI RDO RJE 'KHOR LO CHEN PO STE, 'DIS DKYIL
'KHOR CHEN POR 'JUG PAR 'GYUR RO, ,DE BZHIN GSHEGS PA THAMS CAD
KYI RDO RJE'I PHYAG RGYA NI DANG PO'I RDO RJE'O, ,DAM TSIG CHEN
PO'I 'KHOR LO NI RDO RJE BSDAMS PA BCINGS LA, GUNG MO GNYIS
BRKYANG NAS

MDZUB MO GNYIS KYANG BRKYANG LA GUNG MO'I RDO RJE DE NYID KYI
RGYAB TU BZHAG PA 'DI NI DAM TSIG CHEN PO'I 'KHOR LO STE, 'DIS
DAM TSIG GI DKYIL 'KHOR DU 'JUG GO, ,THAMS CAD KYI 'KHOR LO NI
NAM MKHA' MDZOD KYI DAM TSIG GI PHYAG RGYA YIN NO, ,GZHAN DAG NI
RDO RJE 'DZIN MA THAMS CAD

KYI 'KHOR LO YIN PAR 'CHAD DO, ,RDO RJE SEMS DPA' DANG, 'JAM DPAL
GZHON NU DANG, NAM MKHA'I SNYING PO DANG, NAM MKHA'I MDZOD DANG,
'PHAGS PA SPYAN RAS GZIGS DBANG PHYUG DANG, SEMS BSKYED MA THAG
TU CHOS KYI 'KHOR LO BSKOR BA DANG, RDO RJE KHU TSUR DANG, RDO
RJE

GNOD SBYIN GYI PHYAG RGYA RNAMS NI G-YON NA 'KHOR LO DANG BCAS PA
STE, DBANG DU BYA BA LA SOGS PA DNGOS GRUB BYED DO, ,DE LA RDO
RJE SEMS DPA'I DAM TSIG GI PHYAG RGYAS NI DBANG DU BYA'O, ,'PHAGS
PA SPYAN RAS GZIGS DBANG PHYUG GI DAM TSIG GI PHYAG RGYAS NI
DBANG DU BYA'O, ,

'PHAGS PA NAM MKHA'I SNYING PO'I DAM TSIG GI PHYAG RGYAS NI DON
THOB PA'O, ,RDO RJE KHU TSUR GYI DAM TSIG GI PHYAG RGYAS NI RGYAS
BTAB PA'O, ,'PHAGS PA 'JAM DPAL GYI DAM TSIG GI PHYAG RGYAS NI
BCAD PA'O, ,RDO RJE 'KHOR LO'I DAM TSIG GI PHYAG RGYAS NI DKYIL
'KHOR DU 'JUG

PA'O; ,NAM MKHA' MDZOD KYI DAM TSIG GI PHYAG RGYAS NI MCHOD PA'O,
,RDO RJE GNOD SBYIN GYI DAM TSIG GI PHYAG RGYAS NI GDUG PA 'DUL
PA'O, ,RDO RJE 'KHOR LO'I DKYIL 'KHOR GYI 'GREL PA'O,, ,,MCHOD
PAS GSANG SNGAGS 'GRUB PAR 'GYUR RO ZHES BSTAN PA'I PHYIR, DE NAS

ZHES BYA BA LA SOGS PAS, NAM MKHA' MDZOD KYI DKYIL 'KHOR STON TO,
,MCHOD PA YANG YIN LA THAMS CAD KYANG YIN PAS MCHOD PA THAMS CAD
DE, DE'I CHO GA RGYAS PA NI RNAM PA RGYA CHE BA'O, ,LUS DANG NGAG
DANG YID KYIS PHYAG 'TSAL BA NAM MKHA'I KHAMS THAMS CAD KHYAB PAR

@43B BYED PA NI MCHOD PA THAMS CAD DE, BSHAD MA THAG PA DE NYID
MCHOG STE, DAM PA YIN PAS NA MCHOD PA THAMS CAD KYI MCHOG GO,
,MING DE NYID CES BYA BA'I SHES RAB KYI PHA ROL TU PHYIN PA'I
TSUL GANG YIN PA DE NI MCHOD PA THAMS CAD KYI MCHOG CES BYA BA'I
SHES RAB KYI PHA

ROL TU PHYIN PA'I TSUL LO, ,DE BSHAD PA NI BKA' STZAL PA'O, ,AOm
SARBA YO GA TZITTAm AUTPA DA Y'A MI ZHES BYA BA NI SMON PA BYANG
CHUB KYI SEMS SO, ,GNYIS PA SEMS BSGOM PA'I MTSAN NYID CAN NI
'JUG PA BYANG CHUB KYI SEMS SO, ,GSUM PA NI BYANG CHUB KYI NGO BO
NYID KYI

SEMS NI BYANG CHUB SEMS SO, ,DE LTAR NA GSUM PO 'DI DAG BSKYED PA
NI BYANG CHUB TU SEMS BSKYED PAS TE, DE'I NGO BO NYID NI
BYANG CHUB KYI SEMS BSKYED PA NYID DO, ,DE NI SGRUB PA'I MCHOD
PA'I NGO BO NYID YIN PAS DE'I PHYIR, DE BZHIN GSHEGS PA THAMS CAD
LA MCHOD

PA'I CHO GA RGYAS PA'O ZHES GSUNGS SO, ,BYANG CHUB TU SEMS BSKYED
PAS NI NGES PA KHO NAR SEMS CAN GYI DON BYA BA YIN NO ZHES BSTAN
PA'I PHYIR, SEMS CAN GYI KHAMS THAMS CAD YONGS SU SKYOB PA NYID
NI ZHES BYA BA GSUNGS TE, PHYOGS BCU MA LUS PA'I SEMS CAN GYI

KHAMS THAMS CAD KYI NGAN SONG DANG BSAD PA DANG BCINGS PA LA SOGS
PA'I SDUG BSNGAL YONGS SU BSAL BA NI YONGS SU SKYOB PA'O, ,DAM PA
NI SANGS RGYAS DANG BYANG CHUB SEMS DPA' DANG, RANG SANGS RGYAS
DANG NYAN THOS RNAMS SO, ,DE RNAMS KYI CHOS YIN PAS NA DAM

PA'I CHOS SO, ,DE YONGS SU BZUNG BA NI THOS PA DANG BSAM PA DANG
SGOM PA'I RJES SU SBYOR BAS SO, ,SHES RAB KYI PHA ROL TU PHYIN PA
YI GE 'DRI BA DANG ZHES BYA BA NI GO SLA'O, ,LAS THAMS CAD NI
MCHOD PA RNAM PA BZHI STE, DE'I DON YOD PA'I DAM TSIG NI ZLOG PAR
DKA'

BA'I RGYU'O, ,MCHOD PA THAMS CAD KYI CHO GA RGYAS PA DE'I BYIN
GYIS RLOB PA NI NAM MKHA'I MDZOD KYI DKYIL 'KHOR RO, ,DE LA DMIGS
SHING MING DE SKAD CES BYA BA'I TING NGE 'DZIN LA SNYOMS PAR
ZHUGS PA'O, ,RDO RJE NI BYANG CHUB SEMS DPA' RNAMS TE, DE RNAMS
KYI MCHOD PA

@44A *, ,YIN PAS NA RDO RJE'I MCHOD PA STE, DE NYID NI MCHOG GO,
,DE'I DON YOD PA'I DAM TSIG NI NGES PA NYID DU GRUB PA'I RGYU
STE, MING DE SKAD CES BYA BA'I DKYIL 'KHOR 'DI GSUNGS PA'O,
,DKYIL 'KHOR NI SNGAR BSHAD PA NYID DO, ,DE'I DBUS SU BCOM LDAN

'DAS MTSON CHA SNA TSOGS 'DZIN PA ZHES BYA BA NI G-YON PA'I RDO
RJE KHU TSUR DKUR BRTEN PAS SNA TSOGS RDO RJES MTSAN PA'I RDO RJE
DRIL BU BSNAMS PA PHYAG G-YAS PA'I RANG GI THUGS KAR BSTOD PA'I
TSUL GYIS SNA TSOGS RDO RJE BSNAMS PA'O, ,SKU DANG YAN LAG ZLA
BA'I

MDOG LA SOGS PA'I KHA DOG LNGA PA'I MDOG CAN ZHES BYA BA LA ZHAL
NI DKAR PO'O, ,THUGS KA NI DMAR PO'O, ,PHYAG NI SER PO'O, ,PHYAG
GNYIS NI LJANG GU'O, ,SKU SMAD NI NAG PO'O, ,DE'I THAMS CAD DU
ZHES BYA BA NI PHYOGS DANG MTSAMS RNAMS SU'O, ,MCHOD PA'I

DAM TSIG CES BYA BA NI BYANG CHUB TU SEMS BSKYED PA LA SOGS PA
RDZOGS PAR BYED PA'I RGYU'O, ,DE RNAMS KYI GNAS SKABS NI SNGAR
BSHAD PA NYID DO, ,DE RNAMS LAS GANG ZHIG GZHAG CE NA, PHYAG NA
RDO RJE DANG ZHES BYA BA LA SOGS PA BRGYAD PO GSUNGS SO, ,PHYAG
NA

CI ZHIG BSNAMS SHE NA, BYANG CHUB KYI SEMS LA SOGS PA BLA NA MED
PA'I MCHOD PA'I CHO GA RGYAS PA PHYAG NA 'DZIN PA'I TSUL GYIS
ZHES BYA BA GSUNGS SO, ,DE LA BYANG CHUB KYI SEMS PHYAG NA BSNAMS
PA NI RDO RJE SEMS DPA' STE, PHYAG NA RDO RJE RTZE LNGA PA BSNAMS
ZHES BYA BA'I DON

TO; ,PHYAG NA TING NGE 'DZIN NI 'PHAGS PA SPYAN RAS GZIGS DBANG
PHYUG STE, 'DIR PADMA NI TING NGE 'DZIN STON PAS TING NGE 'DZIN
ZHES BSHAD DO, ,NAM MKHA'I SNYING PO NYI PHYAG NA DBANG BSKUR BA
STE, RDO RJE RIN CHEN BSNAMS ZHES BYA BA'I DON TO, ,RDO RJE KHU
TSUR NI PHYAG GI PHYAG

RGYAS YONGS SU 'DZIN PA STE, DAM TSIG GI KHU TSUR GYIS RDO RJE
BTZIR ZHING BZHUGS PA'O, ,'PHAGS PA 'JAM DPAL NI PHYAG NA STONG
PA NYID SMRA BA STE, PHYAG NA RAL GRI BSNAMS ZHES BYA BA'I DON
TO, ,SEMS BSKYED MA THAG TU CHOS KYI 'KHOR LO BSKOR BA NI PHYAG
NA DKYIL 'KHOR

@44B 'DRI BA STE, RDO RJE 'KHOR LO BSNAMS PA ZHES BYA BA'I DON
TO, ,NAM MKHA' MDZOD NI PHYAG NA MCHOD PA THAMS CAD DE, SNA TSOGS
RDO RJES BSNAMS PA ZHES BYA BA'I DON TO, ,RDO RJE GNOD SBYIN
PHYAG NA SEMS CAN RNAMS YONGS SU SKYOB PA STE, RDO RJE MCHE BA
BSNAMS ZHES BYA BA'I DON TO, ,

'DIR BYA BA THAMS CAD NI YI GE AOm BRJOD LA BYA'O, ,DE NAS BADZRA
BADZRA AOm ZHES ZLOS SHING DKYIL 'KHOR DU 'JUG PAR BYA'O, ,RDO
RJE THAMS CAD BCINGS LA ZHES BYA BA LA, DE LA RDO RJE THAMS CAD
NI 'DI YIN TE, RDO RJE BSNAMS PA LAS BYUNG BA'I RDO RJE RIN CHEN
GYI DAM TSIG GI

PHYAG RGYA LAS SRIN LAG DANG MTHE'U CHUNG GNYIS BRKYANG LA RGYAL
MTSAN DANG, BA DAN GYI RTZE MO LTAR BYA'O, ,LUS DANG NGAG DANG
YID KYIS PHYAG BYA BA NI YID KYI MCHOD PA'O, ,RANG GI SNYING GAR
RDO RJE RTZE LNGA PA BSGOM PA DANG, RDO RJE SBRANG RTZI LA SOGS
PA'I PHYAG RGYA RNAMS KYIS KYANG MCHOD PAR

BYA'O; ,BYANG CHUB KYI SEMS KYI MCHOD PA DANG TING NGE 'DZIN GYI
MCHOD PA NI GO SLA'O, ,RDO RJE RIN CHEN GYI DAM TSIG NI RDO RJE
DBANG BSKUR BA SNA TSOGS SO, ,RDO RJE KHU TSUR GYI DAM TSIG GI
PHYAG RGYA NI RDO RJE THAMS CAD KYI SNA TSOGS SO, ,STONG PA NYID
KYI MCHOD PA LA NI AA LA SOGS PA'I

YI GE'I LUNG BSTAN PAS SO ZHES BYA BA NI GO BAR ZAD DO, ,RDO RJE
'KHOR LO'I DAM TSIG GI PHYAG RGYA NI RDO RJE 'KHOR LO SNA TSOGS
SO, ,NAM MKHA' MDZOD KYI DAM TSIG GI PHYAG RGYA NI SNA TSOGS RDO
RJE'O, ,RDO RJE GNOD SBYIN GYI DAM TSIG GI PHYAG RGYAS NI GDUG PA
THAMS CAD GDUL BAR BYA'O, ,

RDO RJE SBRANG RTZI LA SOGS PA'I PHYAG RGYAS NI ME TOG DOR BA LA
SOGS PA BYA'O, ,NAM MKHA' MDZOD KYI DKYIL 'KHOR GYI 'GREL PA'O,,
,,BSRUNG BA YONGS SU BSKYANGS PAS GSANG SNGAGS YONGS SU 'GRUB PAR
'GYUR RO ZHES BSTAN PAR BYA BA'I PHYIR, DE NAS ZHES PA LA SOGS

PAS RDO RJE GNOD SBYIN GYI DKYIL 'KHOR STON PAR MDZAD PA YIN TE,
GDUG PA CAN THAMS CAD KYI SROG GCOD PA LA SOGS PA LAS BZLOG PA NI
THAMS CAD 'DUL BA STE, THAMS CAD 'DUL BAR NUS PA NI SPYOD PA'O,
,DE SU ZHIG YIN ZHE NA, BCOM LDAN 'DAS YE SHES KYI KHU TSUR TE,
BYANG CHUB

@45A *, ,MCHOG YONGS SU 'DZIN PA'O, ,SEMS CAN THAMS CAD 'DUL BA
YE SHES KYI SNYING PO ZHES BYA BA LA SEMS CAN THAMS CAD NI SDIG
PA THAMS CAD BYED PA'O, ,DE LTA BU'I SEMS CAN 'DUL BAS SEMS CAN
THAMS CAD 'DUL BA STE, SDIG PA THAMS CAD

YONGS SU SPANGS NAS DGE BA LA NGES PAR SBYOR BAR MDZAD PA'O,
,DE'I DON GYI YE SHES YIN PAS NA SEMS CAN THAMS CAD 'DUL BA'I YE
SHES TE, RDO RJE GNOD SBYIN GYI KHRO BOR YANG DAG PAR STON PA'I
YE SHES SO, ,DE NYID NI BSKYED PA'I GNAS YIN PAS NA SNYING PO
STE, MING DE

NYID CES BYA BA GANG YIN PA DE BSHAD PA'O, ,SEMS CAN THAMS CAD NI
MDZA' PO DANG, THA MAL PA DANG, DGRA BO RNAMS SO, ,DE RNAMS LA
MNYAM PA NYID NI BU GCIG PA LTA BUR SDUG PAR SEMS PA DANG, DON
DAM PAR SEMS CAN THAMS CAD MI DMIGS PA'I MNYAM

PA NYID DO, ,SEMS CAN THAMS CAD LA MNYAM PA NYID KYI THUGS RJE
CHEN PO'I MTSAN NYID CAN DES GDUG PA THAMS CAD GDUL BA'I PHYIR,
KHRO BO'I GZUGS SU YANG DAG PAR STON PA NI KHRO BO MNYAM PA NYID
DO, ,KHRO BO'I GZUGS DE GANG GI TSE LDOG PAR 'GYUR ZHE NA, SEMS

CAN THAMS CAD CES BYA BA LA SOGS PA GSUNGS TE, GANG GI TSE SEMS
CAN THAMS CAD 'DUL BA DE'I TSE KHRO BO NYID KYANG DUL ZHING LDOG
GO ZHES BYA BA'I DON TO, ,DE'I NGO BO NYID CI ZHIG YIN ZHE NA,
SEMS CAN THAMS CAD CHOS NYID PAS KHRO BO CHOS NYID DO ZHES BYA BA
GSUNGS TE,

SEMS CAN THAMS CAD KYI CHOS NYID NI DON DAM PAR DNGOS PO MED PA'I
NGO BO NYID DO, ,SEMS CAN THAMS CAD KYI NGO BO NYID KYI CHOS NYID
GANG YIN PA DE NYID NI CHOS NYID YIN NO ZHES BYA BA'I DON TO,
,KHRO BO'I GZI BRJOD 'DI CI ZHIG YIN ZHE NA, SEMS CAN THAMS CAD
CES BYA BA LA SOGS

PA GSUNGS TE, DON DAM PAR SEMS DANG SEMS LAS BYUNG BA RNAMS NI
GZUNG BA DANG 'DZIN PA DANG BRAL BA NYID YIN PAS NA SEMS CAN
THAMS CAD RDO RJE NYID DE, SEMS CAN THAMS CAD RDO RJE NYID YIN PA
DES NA KHRO BO RDO RJE NYID DO ZHES BYA BA STE, SEMS CAN THAMS
CAD KYI GZUNG

@45B BA DANG 'DZIN PA DANG BRAL BA GANG YIN PA DE NYID NI KHRO
BO'I RDO RJE NYID DO, ,DE CI'I PHYIR ZHE NA ZHES BYA BA NI RGYU
GANG GIS NA SEMS CAN THAMS CAD MNYAM PA NYID NAS KHRO BO RDO RJE
NYID DO ZHES BYA BA'I BAR YIN ZHE NA, GANG GI PHYIR 'DI LTAR SEMS
CAN THAMS CAD 'DUL BA NI BYANG CHUB PO ZHES

BYA BA GSUNGS TE, DE NYID NI BYANG CHUB KYI MTSAN NYID DO, ,DE
YANG 'DI LTAR KHRO BO MNYAM PA NYID LA SOGS PAS SEMS CAN RNAMS
'DUL BAR BYED CING SANGS RGYAS KYI BYANG CHUB THOB PAR MDZAD PAS
NA, DE'I PHYIR SEMS CAN THAMS CAD 'DUL BA NI BYANG CHUB PO ZHES
GSUNGS

PA YIN NO, ,DKYIL 'KHOR NI SNGAR BSHAD PA KHO NAR ZAD DO, ,'DIR
BYA BA THAMS CAD NI YI GE HA ZLOS SHING BYA'O, ,DE NAS BADZRA
BADZRA HA ZHES BRJOD LA, MCHE BA'I PHYAG RGYA BCINGS NAS DKYIL
'KHOR DU 'JUG PAR BYA'O, ,RDO RJE THAL MO BCINGS LA, MTHE BO
GNYIS SO SOR BSGRENG

LA MDZU BA MO GNYIS LCAGS KYU LTA BUR BKUG PA'I PHYAG RGYA KHAR
BZHAG PA 'DI NI MCHE BA STE, 'DI NI MCHE BA'I PHYAG RGYA'O, ,RDO
RJE KHU TSUR GYI PHYAG RGYAS THAMS CAD PHYE MAR BRLAG PA NI GO
BAR ZAD DO, ,RDO RJE GNOD SBYIN GYI DKYIL 'KHOR GYI 'GREL PA'O,,
,,SBYOR BA GCIG GIS

DAM TSIG THAMS CAD THOB PAR MI 'GYUR BA DANG, DKYIL 'KHOR THAMS
CAD NI RDO RJE SEMS DPA' YONGS SU GYUR PA'I NGO BO NYID YIN NO
ZHES BSTAN PA'I PHYIR, BSDUS PA'I DKYIL 'KHOR STON PAR BZHED PAS,
DE NAS ZHES BYA BA LA SOGS PA GSUNGS TE, 'JIG RTEN DANG

'JIG RTEN LAS 'DAS PA'I DKYIL 'KHOR RNAMS KYI NGO BO NYID GCIG PA
NYID NI THAMS CAD MNYAM PA NYID DE, DON DAM PAR DNGOS PO MED PA'I
NGO BO NYID DO, ,DE RAB TU GNAS PA NI MNYAM PA NYID LA RAB TU
GNAS PA STE, MI ZAD PA THUGS SU CHUD PA'I TSUL GYIS BZHUGS PA'O,,

DE SU ZHIG YIN ZHE NA, DE BZHIN GSHEGS PA ZHES BYA BA STE, DE
BZHIN DU GSHEGS SHING THUGS SU CHUD PA'O, ,CHOS THAMS CAD KYI
MCHOG CES BYA BA NI, RIGS THAMS CAD KYI CHOS NYID NI DE BZHIN
NYID DE, DE NYID NI MCHOG YIN PAS CHOS THAMS CAD KYI MCHOG STE,
MING DE NYID

@46A *, ,CES BYA BA GANG YIN PA DE BSHAD PA'O, ,DE BZHIN GSHEGS
PA'I RIGS DE THAMS CAD KYI MNYAM PA NYID NI GNYIS SU MED PA NYID
DE, DE LTA BU'I THAMS CAD MNYAM PA NYID KYI SHES RAB KYI PHA ROL
TU PHYIN PA MNYAM PA NYID DE, SHES RAB KYI PHA ROL TU PHYIN PA
DBYER

MI PHYED PA NYID DO, ,DE NYID NI DE BZHIN GSHEGS PA'I RIGS KYI
GNYIS SU MED PA NYID DE DE NYID NI SHES RAB KYI PHA ROL TU PHYIN
PA'I GNYIS SU MED PA DANG THA MI DAD PA YIN NO, ,THAMS CAD DON
NYID CES BYA BA LA SOGS PA LA DON NI RIN PO CHE'I RIGS SO, ,THAMS
CAD KYANG YIN

LA; DON YANG YIN PAS NA THAMS CAD DON ZHES BYA BA'AM, THAMS CAD
KYI DON YIN PAS NA THAMS CAD DON TO, ,THAMS CAD KYI DON GYI NGO
BO NYID YIN PAS NA, THAMS CAD DON NYID DO, SHES RAB KYI PHA ROL
TU PHYIN PA'I DON NYID DO, ,'DI SKAD STON PAR 'GYUR TE, RIN PO
CHE'I

RIGS NI KHAMS GSUM NA SPYOD PA'I NYON MONGS PA CAN DANG, NYON
MONGS PA CAN MA YIN PA'I KUN DU RMONGS PA'I BAG CHAGS DANG BCAS
PAR SPANGS PA'I YE SHES TE, DE NYID NI SHES RAB KYI PHA ROL TU
PHYIN PA'O, ,THAMS CAD CHOS NI STOBS DANG MI 'JIGS PA LA SOGS PA
DANG,

PADMA'I RIGS SO, ,THAMS CAD KYI CHOS YIN PAS NA THAMS CAD KYI
CHOS TE SANGS RGYAS THAMS CAD KYI CHOS YIN PA'I PHYIR RO, ,YANG
NA THAMS CAD KYANG YIN LA CHOS KYANG YIN PAS NA THAMS CAD CHOS
TE, DE'I NGO BO NYID YIN PAS NA THAMS CAD CHOS NYID DE, DES SHES
RAB KYI

PHA ROL TU PHYIN PA'I CHOS NYID DO, ,THAMS CAD LAS ZHES BYA BA LA
THAMS CAD KYANG YIN LA LAS KYANG YIN PAS NA THAMS CAD LAS TE,
SEMS CAN GYI DON MDZAD PA'I MTSAN NYID DANG SANGS RGYAS LA MCHOD
PA'I LAS KYI RIGS SO, ,LAS THAMS CAD KYI NGO BO NYID DU GYUR PAS

NA THAMS CAD LAS NYID DE, DE SA SHES RAB KYI PHA ROL TU PHYIN PA
LAS NYID DU RIG PAR BYA'O, ,'DIS KYANG 'DI SKAD STON PAR 'GYUR
TE, THAMS CAD LAS NYID NI BYA BA GRUB PA'I YE SHES YIN LA, DE LA
DON DAM PAR GNYIS SU MED PA YIN NO, ,DE BAS NA THAMS CAD LAS NYID

@46B PAS SHES RAB KYI PHA ROL TU PHYIN PA NI DBYER PHYED PA YIN
TE, DE NYID SHES RAB KYI PHA ROL TU PHYIN PA YIN NO, ,DE BZHIN
GSHEGS PA RNAMS DANG BYANG CHUB SEMS DPA' THAMS CAD NI DE BZHIN
GSHEGS PA DANG BYANG CHUB SEMS DPA' THAMS CAD DE, DE RNAMS KYI
DON YOD

PA'I DAM TSIG NI 'DA' BAR MI BYED PA, DE NYID NI DKYIL 'KHOR YIN
PAS NA DON YOD PA'I DAM TSIG GI DKYIL 'KHOR RO, ,DE BYIN GYIS
BRLAB PAR BYA BA NI BSTAN PAR BYA BA'I PHYIR BYIN GYIS RLOB PA
STE, TING NGE 'DZIN YANG MING DE NYID CES BYA BA STE, DE LTA BU'I
TING NGE 'DZIN GANG YIN

PA DE LA SNYOMS PAR ZHUGS PA NI MNGON SUM DU MDZAD PA'O, ,DON YOD
PA THAMS CAD KYI DAM TSIG NI DKYIL 'KHOR TE, DE'I SNYING PO NI
BSDUS PA'I DKYIL 'KHOR LTA BUR NGES PA'O, ,DE STON PAR BYED PA'I
SGRA LA YANG SNYING PO ZHES BYA'O, ,DAM TSIG KYANG YIN LA, THAMS

CAD KYANG YIN PAS DAM TSIG THAMS CAD DE, RIGS LNGA'I NGO BO NYID
DO, ,DE NYID NI RDO RJE YIN PAS NA DAM TSIG THAMS CAD KYI RDO RJE
STE DE RNAMS BYIN GYIS RLOB PA'O, ,DKYIL 'KHOR NI GZHAL YAS KHANG
STE, DE LA DMIGS PA'I TING NGE 'DZIN LA YANG DE SKAD CES BYA STE,
BSDUS

PA'I DKYIL 'KHOR LTA BUR THUGS RTZE GCIG TU MDZAD CES BYA BA'I
DON TO, ,'DI DAG KYANG SNGAR THAMS CAD BSHAD ZIN PAS YANG MA
BSHAD DO, ,'DIR DANG POR RDO RJE PHYAG RGYA BCINGS LA, THOG MA
KHO NAR 'JUG PAR BYA'O, ,DE NAS RANG NYID KYI DAM TSIG GI DKYIL
'KHOR LA

SOGS PAS DKYIL 'KHOR THAMS CAD DU 'JUG PAR BYA'O, ,BSDUS PA'I
DKYIL 'KHOR GYI 'GREL PA'O,, ,,DA NI 'JIG RTEN PA'I LHA RNAMS LA
MOS PA RNAMS LA DE NYID KYI SGO NAS BSTAN PA LA 'JUG PAR BYA BA'I
PHYIR, DE NAS ZHES BYA BA LA SOGS PAS DKYIL

'KHOR BZHI STON PAR MDZAD PA YIN NO, ,SEMS CAN YANG YIN LA THAMS
CAD KYANG YIN PAS SEMS CAN THAMS CAD DE, DE RNAMS KYIS BYIN GYIS
RLOB PA YIN PAS SEMS CAN THAMS CAD BYIN GYIS RLOB PA STE, RDO RJE
SEMS DPA' LA LHAG PAR MOS PA BSKYED PA'O, ,SEMS

@47A *, ,CAN THAMS CAD DE BZHIN GSHEGS PA'I SNYING PO CAN NO ZHES
BYA BA NI KHAMS GSUM PA'I RNAM PA'I SEMS DANG SEMS LAS BYUNG BA
NI DE BZHIN GSHEGS PA'I YE SHES MTHONG BA'I SGRIB PAR GYUR PA LA
SNYING PO ZHES BYA BA'I SGRAR BSHAD DO, ,DE NYID NI SEMS

CAN THAMS CAD DO, ,DE BZHIN GSHEGS PA'I SNYING PO GZHAN GANG YIN
PA DE NI DE BZHIN GSHEGS PA'I SNYING PO STE, KHAMS GSUM PA'I RNAM
PAR YANG DAG PA MA YIN PA'I KUN DU RTOG PA'O, ,DE SKAD DU DE
BZHIN GSHEGS PA'I SNYING PO NI DAG CING GSAL LA DRI MA MED

PAR SEMS CAN THAMS CAD KYI RGYUD LA RJES SU ZHUGS PA SKYES BU
CHEN PO'I MTSAN SUM CU RTZA GNYIS DANG LDAN PA, DPE BYAD BZANG PO
BRGYAD CUS RNAM PAR MDZES PA YIN NO ZHES GSUNGS PA YIN NO, ,'DIS
NI 'DI SKAD STON PAR 'GYUR TE, DON DAM PAR SEMS CAN THAMS

CAD NI GNYIS SU MED PA'I YE SHES KYI NGO BO NYID YIN TE, KHAMS
GSUM PA'I RNAM PA'I SEMS DANG SEMS LAS BYUNG BA NI SHIN TU SKYES
PA MED PA NYID YIN PA'I PHYIR RO, ,DE BAS NA BYANG CHUB SEMS DPA'
SEMS DPA' CHEN PO KUN DU BZANG PO THAMS CAD KYI RANG BZHIN YIN
PAS

ZHES BYA BA GSUNGS TE, LHA CHEN PO LA SOGS PA GZUGS SU STON PAR
MDZAD KYANG, ZHE SDANG LA SOGS PAS GOS PA MI MNGA' BAS NA KUN NAS
BZANG BA YIN PA'I PHYIR KUN DU BZANG PO'O, ,BYANG CHUB SEMS DPA'
CHEN PO YANG YIN LA KUN DU BZANG PO YANG YIN PAS NA BYANG CHUB

SEMS DPA' KUN DU BZANG PO STE, BYANG CHUB SEMS DPA'I NGO BO NYID
KYI SEMS DPA' GNYIS SU MED PA'I YE SHES CAN ZHES BYA BA'I DON TO,
,BYANG CHUB SEMS DPA' CHEN PO KUN DU BZANG PO THAMS CAD KYI RANG
BZHIN NI THUGS THAMS CAD KYI BDAG NYID THAMS CAD DU GYUR PAS NA
THAMS

CAD KYI RANG BZHIN TE, DE RGYUR GYUR PAS NA SEMS CAN THAMS CAD DE
BZHIN GSHEGS PA'I SNYING PO CAN NO, ,SEMS CAN THAMS CAD NI DON
DAM PAR BAG CHAGS DANG BCAS PA'I NYON MONGS PA MA SKYES PA'I
DBANG BSKUR BA'I NGO BO NYID YIN PAS NA RDO RJE'I SNYING PO CAN
NO, ,CHOS KYI SNYING

@47B PO CAN ZHES BYA BA NI, DE BZHIN DU NGAG RAB TU 'BYUNG BA'I
GNAS SU GYUR PA MA SKYES PA YIN PA'I PHYIR RO, ,SO SO YANG DAG
PAR RIG PA THOB PA'I NGO BO NYID KYIS NA, NGAG THAMS CAD RAB TU
'BYUNG BAS SO, ,MYA NGAN LAS 'DAS PA DANG 'GAL BA'I LAS THAMS CAD
SHIN TU MA SKYES

PAS NA, BYA BA MA GRUB PA THAMS CAD RAB TU 'JUG PA YIN NO, ,DE
BAS NA BYA BA BYED PA THAMS CAD LA RAB TU SBYOR BAS ZHES BYA BA
GSUNGS TE, BYA BA BYED PA THAMS CAD NI SEMS CAN GYI DON BYA BA
DANG SANGS RGYAS LA MCHOD PA'O, ,BYA BA BYED PA THAMS CAD KYI NGO
BO NYID YIN PAS NA

BYA BA THAMS CAD BYED PA NYID DO, ,DE'I RAB TU SBYOR BA NI SO SOR
STON PA STE, SPRUL BA SKU LA RAB TU 'JUG PA'O, ,DKYIL 'KHOR NI
KUN NAS ZLUM PO LA RIM PA GSUM PA STE, RIM PA GNYIS PA DBUS MA'I
NYIS 'GYUR NI RIM PA GNYIS PA'O, ,SUM 'GYUR NI RIM PA GSUM PA

STE THAMS CAD KYANG SGO BZHI PAR BYA'O, ,MTSAMS BZHI RA NI MDUD
RTZE GSUM GYIS MTSAN PA BRI BAR BYA'O, ,DE LA DBUS SU NI LHA CHEN
PO GDONG BZHI PA DGOD PAR PHYA STE, GDONG DANG PO ZHI BA LA ZHAL
THAMS CAD DRAG CING 'JIGS SU RUNG BA DE'I SPYI BOR KHRO BO PHYAG
BZHI PA BYA'O, ,LAG PA

BZHI YOD PA BYA STE, MDUD DANG, KHA tV'Am GA NI LAG PA G-YON NA
THOGS PAR BYA'O, ,DE BZHIN DU LAG PA G-YAS PA GNYIS SU NI PHRENG
BA DANG, G-YUNG DRUNG THOGS PAR BYA'O, ,DE'I SHAR PHYOGS SU NAG
PO CHEN PO MDUD RTZE GSUM THOGS PA'O, ,LHO PHYOGS SU NI DGA' BYED
DBANG

PHYUG RDZA RNGA BRDUNG BAR BRTZON PA'O, ,NUB TU NI DRIL CHEN LAG
NA DRIL BU THOGS PA'O, ,BYANG DU NI GAR GYI DBANG PHYUG LAG NA
MDUNG RTZE GSUM PA THOGS PA'O, ,SHAR LHO'I MTSAMS SU NI THOD PA
BZANG PO MDUNG RTZE GSUM DANG THOD PA LAG NA THOGS PA'O, ,LHO NUB
MTSAMS SU NI GTUM

PO'I DBANG PHYUG DBYIG PA LA DBANG BYED PA'I NGO BOR DBYIG PA LA
DBANG BYED PA'O, ,NUB BYANG MTSAMS SU NI LAG NA KHA tV'Am GA DANG
THOD PA LAG NA THOGS PA'O, ,BYANG SHAR MTSAMS SU NI BA LANG SNA'I
DBANG PHYUG MDUD RTZE GSUM PA LAG NA THOGS PA'O, ,RIM PA GNYIS
PA'I SHAR PHYOGS

@48A *, ,SU DRAG MO LAG NA MDUNG RTZE GSUM PA THOGS PA'O, ,LHO
PHYOGS SU TSANGS MA LAG NA PHRENG BA THOGS PA'O, ,NUB PHYOGS SU
KHYAB 'JUG MA LAG NA 'KHOR LO THOGS PA'O, ,BYANG DU GZHON NU MO
LAG NA DRIL BU THOGS PA'O, ,DE BZHIN DU GZHAN

DAG KYA NGA SNGAR BSHAD PA BZHIN DU BLTA BAR BYA'O, ,SHAR PHYOGS
KYI SGOR NI DBYIG PA'I DBANG PHYUG LAG NA DBYIG PA DANG THOD PA
THOGS PA'O, ,LHO'I SGOR NI MGO'I DBANG PHYUG MDUNG RTZE GSUM PA
DANG THOD PA THOGS PA'O, ,NUB PHYOGS KYI SGOR NI DRIL RNA DRIL BU
THOGS PA'O, ,

BYANG PHYOGS KYI SGOR NI DRAG PO CHEN PO MDUNG DANG THOD PA LAG
NA THOGS PA BRI BAR BYA'O, ,'DIR BYA BA THAMS CAD NI TRI ZHES BYA
BA ZLOS SHING BYA'O, ,LHAG MA RNAMS NI SNGA MA DANG 'DRA BA'O,
,DE NAS MDUNG RTZE GSUM PA'I PHYAG RGYA BCINGS LA, BADZRA BADZRA
TRI ZHES BRJOD LA 'JUG PAR BYA'O, ,

LAG PA GNYIS KYI MTHE BOS MTHE'U CHUNG MNAN LA, LU GU RGYUD DU
SPREL BA NI MDUD RTZE GSUM PA'O, ,DBANG PHYUG CHEN PO'I DKYIL
'KHOR GYI 'GREL PA'O,, ,,MA MO'I DKYIL 'KHOR NI SNGAR BSHAD PA
NYID DE, 'DIR BYA BA THAMS CAD LA YI GE BHYO ZHES BYA BA BRJOD
PAR BYA'O, ,DE

NAS CE SPYANG PO NYA MO'I SPYOD PAS BADZRA BADZRA BHYO ZHES BRJOD
LA DKYIL 'KHOR DU 'JUG PAR BYA'O, ,MKHRIG MA BSNOL BAS LAG PA
GNYIS BRKYANG LA SA LA BZHAG STE, TZOG PUS MCHONGS LA, CE SPYANG
GI SGRA SGROGS SHING 'JUG PAR BYA STE, 'DI NI CE SPYANG PHO NYA
MO'I PHYAG RGYA'O, ,LAG

PA G-YON PA'I LAG NGAR MDUN DU BKUG PA NI KHA tV'Am GA 'DZIN PA'I
PHYAG RGYA'O, ,LAG PA G-YAS PA GYEN DU BTEG LA, BA DAN GSUM PAR
BYAS PA LA MTHE BONG DANG SRIN LAG GIS THOD PA BZUNG BA NI BTUNG
BA 'PHROG PA'I PHYAG RGYA STE, NAG PO CHEN PO'I DAM TSIG GO,
,GZHAN

DAG NI GO SLA'O, ,MA MO'I DKYIL 'KHOR GYI 'GREL PA'O,, ,,MING PO
GSUM GYI DKYIL 'KHOR YANG SNGAR BSHAD PA NYID DO, ,'DIR SVA ZHES
BYA BA ZLOS SHING THAMS CAD BYA'O, ,DE NAS BADZRA BADZRA SVAm
ZHES BRJOD NAS DAM TSIG GI PHYAG RGYA BCINGS LA 'JUG PAR BYA'O,
,MDUNG RTZE GSUM

@48B BA MTSAN PA NYID NI DAM TSIG GI PHYAG RGYA'O, ,MING PO GSUM
GYI DKYIL 'KHOR GYI 'GREL PA'O,, ,,SRING MO BZHI'I DKYIL 'KHOR
YANG SNGAR BSHAD PA NYID DO, ,'DIR BYA BA THAMS CAD NI HAm ZHES
BYA BA BRJOD PAR BYA'O, ,DE NAS SLOB DPON DRIL BU DKROL ZHING LAG
PA G-YON NA KHA tV'Am

GA THOGS PA DANG BCAS PAS BADZRA BADZRA HAm ZHES BRJOD DE 'JUG
PAR BYA'O, ,SRING MO BZHI'I DKYIL 'KHOR GYI 'GREL PA'O,, ,,MTHA'
YAS MU MED PAS MTHAR THUG CING ZHES BYA BA LA, DE LA MTHA' YAS PA
NI CHOS KYI DBYINGS DANG, NAM MKHA'I KHAMS RNAMS SO, ,DE NYID

DU MU MED PA YIN PAS NA MTHA' YAS MU MED PA'O, ,DE LTAR NA MTHA'
YAS PA YANG YIN LA MU MED PA YANG YIN PAS NA MTHA' YAS MU MED
PA'O, ,DE NYID NI MTHAR THUG PA STE, YONGS SU RDZOGS PAR GYUR PA
GANG YIN PA DE LA DE SKAD CES BYA STE, NAM MKHA'I KHAMS THAMS CAD

KHYAB PA ZHES BYA BA'I DON TO, ,DE GANG ZHIG YIN ZHE NA, DE BZHIN
GSHEGS PA ZHES BYA BA GSUNGS SO, ,DE'I CHOS NYID GANG YIN ZHE NA,
MTHAR THUG CING MU MED PA'I CHOS DANG LDAN PA ZHES BYA BA GSUNGS
TE, DE LA NAM MKHA'I KHAMS THAMS CAD LTAR RTAG TU GNAS PA'I SKU
DANG

GSUNG DANG THUGS RDO RJE DANG LDAN PAS NA MU MED PA'O, ,DE NYID
NI MTHAR THUG PA MED PA'I CHOS TE, YONGS SU RDZOGS PA'I CHOS SO,
,DE LTAR NA MU MED PA YIN LA, MTHAR THUG PA YANG YIN PA'O, ,CHOS
GANG YIN PA DE NI MU MED CING MTHAR THUG PA'I CHOS TE, DE LTA
BU'I SHES

RAB KYI PHA ROL TU PHYIN PA'I TSUL 'DI BSHAD DO ZHES BYA BAR
SBYAR RO, ,DE CI'I PHYIR ZHE NA, MTHAR THUG PAR BYIN GYIS RLOB
PA'I PHYIR ZHES PA STE YONGS SU RDZOGS PAR BYA BA'I PHYIR RO,
,MING CI SKAD BYA ZHE NA, CHOS THAMS CAD KYI ZHES BYA BA LA SOGS
PA STE, DE LA CHOS THAMS CAD NI RIGS

LNGA'I NGO BO NYID YIN LA, DE RNAMS KYI MNYAM PA NYID YIN PAS NA
CHOS THAMS CAD KYI MNYAM PA NYID DO, ,DE THAMS CAD KYANG MTHA'
YAS SHING MTHAR THUG PA MED PAR MNYAM PA NYID YIN LA, MNYAM PA
NYID DES MTHAR THUG PAR BYIN GYIS BRLABS PA STE, MDOR BYAS NAS
BSDUS TE

@49A *, ,BSHAD PA'O, ,DE NYID NI RDO RJE STE, DE NI TSAD KYIS
GZHAL BAR NUS PA MA YIN PA'I PHYIR RO, ,DE LA SHES RAB KYI PHA
ROL TU PHYIN PA NI PHYOGS BCUR 'DAS PA DANG, MA 'ONGS PA DANG, DA
LTAR BYUNG BA'I CHOS THAMS CAD JI LTA BA BZHIN DU YONGS SU SHES
PA'I TSUL GYIS

THAMS CAD DU KHYAB PA'I PHYIR DANG, DE'I NGO BO NYID KYI DE BZHIN
GSHEGS PA RNAMS NI MTHA' YAS PA NYID DE, 'DIS NI DE BZHIN GSHEGS
PA'I RIGS MTHA' YAS PA NYID DU STON TO, ,SHES RAB KYI PHA ROL TU
PHYIN PA NI SNGAR BSHAD PA DANG 'DRA'O, ,RDO RJE THAMS CAD MU MED
PA NYID

NI RIN PO CHE'I RIGS MU MED PA NYID DE, MNYAM PA NYID KYI YE SHES
NYID KYIS THAMS CAD DU KHYAB PA NYID YIN PA'I PHYIR RO, ,STOBS
DANG MI 'JIGS PA LA SOGS PA'I DBYE BAS SHES RAB KYI PHA ROL TU
PHYIN PA DU MA NYID PAS, CHOS THAMS CAD DU MA NYID DO, ,PADMA'I
RIGS TSAD MED PA

NYID DO, ,BYA BA GRUB PA'I YE SHES KYI NGO BO NYID KYIS 'KHOR BA
DANG MYA NGAN LAS 'DAS PA JI SRID PAR RAB TU 'JUG PA'I SHES RAB
KYI PHA ROL TU PHYIN PA MTHAR THUG PA MED PA NYID DE, YONGS SU
RDZOGS PA MED PA NYID DO, ,CHOS THAMS CAD MTHAR THUG PA MED PA
NYID KYIS NA, BYA BA GRUB

PA'I YE SHES YONGS SU RDZOGS PA MED PA NYID DE, SKAD CIG MA RE RE
ZHING SPRUL PA'I SPRIN RNAMS KYIS SEMS CAN THAMS CAD KYI DON TO,
,THUG PA MED PA ZHES BYA BA NI TSAD MED PA RNAMS SO, ,MTHAR PHYIN
PA ZHES BYA BA NI YONGS SU RDZOGS PAR 'GYUR BA'O, ,SGRIB PA THAMS
CAD

ZAD NAS ZHES BYA BA NI SGRIB PA RNAMS GTUGS PAR GYUR PAS SO,
,'DUS TE ZHES BYA BA NI TSOGS PAR MDZAD PA'O, ,BDE BA YANG YIN LA
CHEN PO YANG YIN PAS NA BDE BA CHEN PO STE, DNGOS GRUB KUN GYI MI
'GYUR BA'I BDE BA CHEN PO ZHES BSHAD DO ZHES 'DI NYID KYI 'OG NAS
BSHAD PA'I

PHYIR; ZAG PA MED PA'I SEMS DANG SEMS LAS BYUNG BA'I TSOGS NI, DE
BZHIN GSHEGS PA'I BDE BA CHEN PO'O, ,DE NYID RDO RJE CHEN PO YIN
PAS NA, BDE BA CHEN PO RDO RJE STE, DE'I DON YOD PA'I DAM TSIG TU
GYUR PAS NA BDE BA CHEN PO'I RDO RJE DON YOD PA'I DAM TSIG STE,
RDO RJE SEMS

@49B DPA' LA SOGS PA'I DKYIL 'KHOR DANG PHYAG RGYA'I TSUL LO,
,DPAL MCHOG DANG PO LAS SHES RAB KYI PHA ROL TU PHYIN PA'I DUM
BU'I 'GREL PA, SLOB DPON KUN DGA' SNYING POS MDZAD PA RDZOGS SO,,
,,RGYA GAR GYI MKHAN PO PADMA KA RA BARMA DANG, ZHU CHEN GYI LO
TZ'A BA DGE

SLONG RIN CHEN BZANG POS BSGYUR CING ZHUS TE GTAN LA PHAB PA'O,,
,,