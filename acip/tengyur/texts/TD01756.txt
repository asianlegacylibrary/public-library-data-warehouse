@234B #, ,RGYA GAR SKAD
DU, MA H'A K'A LA AA BHI SA MA YA, BOD SKAD DU, NAG PO CHEN PO'I

MNGON PAR RTOGS PA, DPAL NAG PO CHEN PO LA PHYAG 'TSAL LO, ,DANG
PO DKA' THUB LA GNAS PAS, DUR KHROD LA SOGS PA'I GNAS SU, GCIG TU
DBEN PAR GNAS PAS, LUS YONGS SU DAG PAR BYAS LA, SNGAGS 'DI BRJOD
PAR BYA'O, ,AOm MA H'A K'A LA P'URBA AINDRA BANDHA,

DAKshI NA YA MO BANDHA, PAshCI MA BA RU nA BANDHA, BE RA AA DHI
PA TI BANDHA, A'I SHA NA BH'U TA AA DHI PA TI BANDHA, AA GNI PEE
SHVA RA NA, NEE RRi TYE RAKshA SA BANDHA, B'A YA BE B'A YU DE BA
TA, AURDHE SI TA MA HO BANDHA, AADHVA PRi THW'I N'A GENDRA,
TZANDRA S'URYA DE BA GRA HA, M'A TRi DZRA MI KA BH'U TA, KA tA
P'U TA NA SHTZA DZ'AKsh'AshtAR

GHA TE, YE KA TZI TA DUsht'A NA, SARBAN, BANDHA, BANDHA, K'I LA
YA K'I LA YA, BADZRA MUNG+GA RE nA KA HA KA HA SHAPTA PA TA LA,
A'A KO tA YA A'A KO tA YA H'Um PHAt PHAt SV'A H'A, 'DIS BGEGS
BSAL BAR BYAS LA, DE NAS SNGAGS BSGRUB PA LA SNGAGS PAS 'BAD PAR
BYA STE, RANG GI LUS

KYI SNYING GAR YI GE RA YONGS SU GYUR PA LAS, NYI MA'I DKYIL
'KHOR GYI DBUS SU H'Um SNGON PO LAS 'OD ZER 'PHROS PAS, BLA MA
DANG SANGS RGYAS BYANG CHUB SEMS DPA'I TSOGS SPYAN DRANGS LA,
GLANG PO CHE'I LTA STANGS TZAM GYI NAM MKHA' LA BZHUGS SU GSOL
TE, THUGS

KA'I SA BON LAS, ME TOG MA DANG BDUG SPOS MA SOGS MCHOD PA'I LHA
MO RNAMS KYIS MCHOD LA, SDIG PA YANG BSHAGS TE, 'KHOR BA THOG MA
MED PA NAS, ,SKYE BA'I BRGYUD PA THAMS CAD DU, ,JI LTAR BYAS PA'I
SDIG PA'I TSOGS, ,BYAS DANG RJES SU YI RANG BA, ,THAMS

CAD SO SOR BSHAGS PAR BGYI, ,PHYIN CHAD BDAG NI MI BGYID DO,
,DKON MCHOG GSUM LA SKYABS SU MCHI, ,MNGON DU THAMS CAD SO SOR
BSHAGS, ,BSOD NAMS KUN LA RJES YI RANG, ,SANGS RGYAS BYANG CHUB
YID KYIS GZUNG, ,TSANGS PA'I GNAS RNAMS

@235A *, ,BSGOM PA YIS, ,THOG MA MED PA'I 'KHOR BA NAS, ,BDAG GI
MA DANG, PHA DANG, SPUN ZLA DANG, SRING MO LA SOGS PAS GTZO BYAS
PA'I SEMS CAN THAMS CAD LA MA BU GCIG PA LTAR BYAMS PA'I SEMS
LTAR DU GNAS PAS, 'KHOR BA'I PHA ROL TU BSGRAL BAR

BGYI'O, ,DE LTAR BYAMS PA CHEN PO'I SEMS DANG LDAN LA, 'KHOR BA'I
NAGS KHROD NYAM NGA BA'AM, SDUG BSNGAL GYIS GDUNGS PA'I SEMS CAN
RNAMS YONGS SU BSGRAL BA'I BLO BSKYED LA, SDUG BSNGAL GYI RANG
BZHIN LA BSAM STE, SNYING RJE CHEN PO BSKYED LA, DGA' BA CHEN
PO'I

SEMS KYIS THAMS CAD BDE BA CHEN PO'I SEMS DANG LDAN PAS, KUN LA
SNYOMS SHING KHYAB PAR BYA STE, DE NAS GRUB PA'I DPAL NAG PO CHEN
PO'I GZUGS RNYED PA DANG LDAN PAR BSAMS LA, 'JIG RTEN GYI CHOS
BRGYAD RNAM PAR SPANGS TE, BTANG SNYOMS CHEN PO'I SEMS SU

GNAS PAR BYA'O, ,DE LTAR TSANGS PA'I GNAS BZHI RAB TU GNAS PAR
BYA'O, ,DE'I NANG DU RANG GI LUS KYI KUN DU SPYOD PA'I RANG BZHIN
DU BLTA BAR BYA BA DANG, AOm SV'A BH'A BA SHUDDHA:SARBA
DHARM'A:SV'A BH'A BA SHUDDHONYAHAm, AOm SH'U N+YA T'A DZNY'A NA
BADZRA SV'A BH'A BA A'ATMA KONYAHAm, SKAD CIG GIS NAM

MKHA'I DKYIL DU, SNA TSOGS PADMA'I LTE BA LA, YI GE RAm LAS BYUNG
BA'I NYI MA DANG H'Um NAG PO YONGS SU RDZOGS PA'I NAG PO CHEN PO,
BZANG PO'I DBANG PHYUG PHYAG GNYIS PA, ZHAL GCIG PA, RAB TU GANG
PA, SPYAN GSUM PA, MGO BO'I PHRENG BAS BRGYAN PA, DBU SKRA DMAR
SER

GYEN DU LANGS PA, RO'I GDAN LA GNAS PA, MCHE BA RAB TU GTZIGS PA,
'JIGS PA'I TSOGS RNAMS KYANG RAB TU 'JIGS PAR MDZAD PA, KLU
BRGYAD KYIS RNAM PAR BRGYAN PA, MI'U THUNG GI GZUGS CAN, GZI
BRJID DANG LDAN PA, MI BSKYOD BAS RGYAS BTAB PA, G-YAS NA

GRI GUG 'DZIN PA, G-YON PA THOD PA DANG MCHAN KHUNG NA KHA tV'Am
GA 'DZIN PA, RAB TU RNGAM PAS KHRAG GSOL ZHING 'BO BA'I ZHAL CAN,
LJAGS RNAM PAR ROL ZHING BSGYUR BA, MCHE BA RAB TU GTZIGS PAR
RANG NGA NYID BLTA BAR BYA'O, ,RAS RIS LA BYAS PA'I SKU RNAMS KYI
RANG BZHIN

@235B YANG DE LTAR YONGS SU RDZOGS PAR BYA'O, ,DE DAG MDUN DU
'DUG PAS KYANG MYUR DU 'GRUB PA YIN TE, DUG DANG, KHRAG DANG SGOG
PA DANG, YUNGS KAR DKAR PO RNAMS GCIG TU BSRES TE, BTAGS PA'I
SBOS KYIS BDUG PAR BYA STE, LUGS MA DANG THANG SKU LA SOGS PA

YANG BDUG PAR BYA'O, ,SRAN MA DANG LHAN CIG BTZOS PA'I 'BRAS
DANG, CHAD DANG ME TOG DANG, BDUG PA DANG, BYUG PA DANG, SHA LNGA
DANG, BDUD RTZI LNGA DANG, DE RNAMS KYIS NAG PO CHEN PO LA GTOR
MA SBYIN PAR BYA'O, ,DE RNAMS YONGS SU RDZOGS NAS, SNGAGS

BZLAS PAR BYA STE, AOm MA H'A K'A L'A YA H'Um H'Um PHAt PHAt SV'A
H'A, 'DI NI SNGAGS KYI RGYAL PO DPAG BSAM GYI LJON SHING NGAM,
YID BZHIN GYI NOR BU RIN PO CHE LTA BU'O, ,SNYING GA DANG KHA NAS
MNGON PAR 'THON TE, LTE BA'I PADMA LA BABS PAR BSAM PAR BYA'O,
,DE YANG MYUR BA MA

YIN CING BUL BA YANG MA YIN LA, YI GE 'BRU YANG MA LUS PAR MA
YENGS PAR BZLAS PAR BYA'O, ,DE LTAR SNGAGS PAS BYA'O, ,DE LTAR
SNGAGS KYI SKYON THAMS CAD SPANGS PA'O, ,MTSAN MO'I THUN GSUM LA
GTOR MA BYIN TE, SROD DANG GUNG DANG THO RANGS KYI SNANG BA
SPANGS

PA'O, ,BRTAN PA'I SEMS KYIS BZLAS PAS ZLA BA DRUG GIS 'GRUB PO,
,GRUB PA RNAMS KYANG RAB TU STAR ZHING, GRUB PA RNAMS GANG ZHE
NA, DBANG DANG DGUG PA DANG POR 'BYUNG NGO, ,GNYIS PA LA RENGS PA
DANG BSKRAD PA'O, ,GSUM PA LA DBYE BA DANG BSAD PA, ZHI BA

DANG RGYAS PA, LNGA PA LA DON THAMS CAD 'GRUB PO, ,DE LTAR GRUB
PA BRGYAD GRUB NAS, JI LTAR CHU KLUNG GI RGYUN 'GRO ZHING SGRA
SGROGS PA LTAR, RTAG TU NAG PO CHEN PO SGRUB PA'I RNAL 'BYOR LA
BRTZON PAR BYA'O, ,SEMS MA YANGS PAR BSGRUBS PAS THE TSOM MED PAR
'GRUB PO, ,

SEMS MI G-YO BAS NI SANGS RGYAS KYI GRUB PA YANG STER RO, ,DE
,NAS GZHAN BRJOD PAR BYA BA, BRTZON 'GRUS KYIS SNGAGS PA'I 'BRAS
BU BRJOD PAR BYA STE, ZLA BA DRUG LA RTZOL BA BYAS TE 'BUM PHRAG
GSUM BZLAS PAS, BLO GROS RAB TU RNO BAR 'GYUR ZHING, DRI MA MED
CING KUN DU

@236A *, ,RNO BA'I SHES RAB DANG LDAN PAR 'GYUR RO, ,'BUM PHRAG
DRUG BZLAS PAS, LHA RNAMS KYANG DBANG DU 'GYUR NA, DMAN PA'I MI
RNAMS SMOS CI DGOS TE, JI LTAR BYAS PA BZHIN DU DBANG DU 'GYUR
RO, ,'BUM PHRAG DGU BZLAS PAS DUG THAMS CAD KYANG DBANG DU 'GYUR

ZHING, BSOD NAMS DANG GRAGS PA CHEN PO DANG LDAN PAR 'GYUR RO,
,BYE BA'I BAR DU BZLAS NA 'JIG RTEN GSUM DBANG DU 'GYUR RO, ,BYE
BA GNYIS BZLAS NA GRUB PA CHEN PO DANG LDAN PAR 'GYUR RO, ,JI
LTAR YID LA BSAMS PA'I LHA THAMS CAD 'GRUB PAR 'GYUR RO, ,SA
BRGYAD KYI

RNAL 'BYOR KYANG 'GRUB NA, GZHAN MANG DU BRJOD PAS CI BYA, CHOS
DANG RDZAS DANG, DON DANG 'DOD PA DANG, RNAM PAR GROL BA'I SNGAGS
KYI RGYAL BO 'DI BRJOD PA'I MOD LA SDIG PA THAMS CAD KYANG ZAD
PAR BYED LA, RTAG TU BRGYA PHRAG RE BZLAS PAS KYANG GRUB PA STER
RO, ,KHRI PHRAG GCIG

GIS BUD MED DBANG DU 'GYUR ZHING, 'BUM PHRAG GCIG GIS RGYAL PO
DBANG DU 'GYUR LA, 'BUM PHRAG LNGAS LHA DANG GNOD SBYIN RNAMS
NGES PAR 'GRUB NA, MI'I DPA' MO LTA CI SMOS DBANG GI SNGAGS SO,
,DE NAS LAS KYI RAB TU DBYE BA BRJOD PAR BYA STE, LAS THAMS

CAD KYI 'BRAS BU STER BA JI LTAR SHES PA'I MOD LA MYUR DU GRUB
PAR 'GYUR RO, ,AOm KsHI HA BU HA AA MU KA TZA tA YA H'Um PHAt,
KHRI PHRAG GCIG BZLAS PAS DUR KHROD KYI RUS PA LA LING+GA BYAS
NAS DGRA BO'I SGOR SBAS NA ZHAG BDUN GYIS NGES PAR SKROD PAR
'GYUR RO, ,AOm MAm DZHAm KshA AA MU

KAm STVAm BHA YA H'Um PHAt, BRGYA PHRAG BZLAS PAS DGRA BO RENGS
PAR 'GYUR RO, ,AOm DZRA H'Um HA STAm STAm BHA YA H'Um PHAt, BYI
BA'I RNGA MA LA LAN BDUN BTAB STE BRGYAB PAS GLANG PO CHE RENGS
PAR 'GYUR RO, ,AOm KHA HA PHAt, BA GLANG GI SHA LA BTAB STE
BRGYAB NA RTA RENGS PAR BYED DO, ,AOm MU

HAm SARBA SHU NA STVAm BHA YA MO HA YA H'Um PHAt, STAG GI PAGS PA
LA LAN BDUN BSNGAGS TE BRGYAB NA, STAG LA SOGS PA'I PHYUGS THAMS
CAD RENGS PAR BYED DO, ,'DI LA THE TSOM MED DO, ,AOm MA H'A NAN
TA H'Um GTOR MA LA LAN BDUN BZLAS TE BRGYAB NA SBRUL RENGS PAR
BYED DO,,

@236B MI'I NGAG BCING BAR BYED NA, AOm MU KHA STVAm BHA YA AA MU
KA SHA BHAm PHAt, MI'I NGAG 'CHING BAR BYED DO, ,DE NAS GTOR MA'I
SNGAGS NI, AOm HRA KA HA KA HA MA LI NI MU KHRI PRA SHA THA YA
PRA SHA THA YA, MA H'A K'A LA BH'U TA AA DZRA PRA HO TO shI M'A
RA YA K'A RA YA K'A RA YA, SARBA DUshtA PRA DUshtA NA GRiH nA
GRiHnA,

M'A RA M'A RA, KHA KHA, KH'A HI KH'A HI, SH'I GHRAm DA HA DA HA,
PA TZA PA TZA, HU LU HU U, MAm RAm H'Um PHAt, AI DAm BA LIm
GRiHnA GRiHnA SHI:SV'A H'A, SANGS RGYAS KYI BSTAN PA LA GNOD PAR
BYED PA DANG, RTZOD PA DANG RAB TU RTZOD PAR BYED PA RNAMS, MI'I
THOD PA'I NANG DU GTOR MA KHRAG GIS BTAB LA

SHA'AM SHA CHEN POS BRGYAN PA NAG PO'I BRGYAD LA SBYIN PAR BYA'O,
,DE MA THAG TU DGRA BO 'KHOR DANG BCAS PA NYAMS PAR 'GYUR RO,
,GZHAN YANG MIG LONG BA DANG, RIMS KYIS 'DEBS PA'AM, MGO CHAG
PA'AM, GNOD PA CHEN PO'I GTOR MA'I CHO GA'O, ,DE NAS SHA ZA'I

SGRUB THABS BRJOD PAR BYA STE, NA MO RATNA TRA Y'A YA, AOm MA H'A
K'A LA PI SH'A TZ'I NI S'A DHA YA H'Um H'Um PHAt PHAt SV'A H'A,
KHRI PHRAG GCIG BZLAS PAS SNGON DU BSNYEN PAR 'GYUR RO, ,DE NAS
SGRUB THABS LA 'JUG PAR BYA STE, AOm KHA RA MU KHI MA H'A PI SH'A
TZ'I NI DE HI DA D'A BHYA:SV'A H'A, SNGAGS

'DI NYI SHU RTZA GCIG GIS LHA LA MNGON PAR BSNGAGS TE, ZLA BA
GCIG GI BAR DU GTOR MA'I SNOD DU BYIN NA, 'GRON BU PA nI NYI SHU
RTZA GCIG RTAG TU STER BAR 'GYUR RO, ,NYIN RE BZHIN DU THOS PA
RTAG TU SPYAD PAR BYA STE, 'GRON BU GCIG LUS NA'ANG PHYIS MI THOB
PAR 'GYUR RO,,

DE NAS YANG, AOm AA NA LE KUndA LE GRiHnA PIndA PI SH'A TZ'I NI
SV'A H'A, LHAG MA LA LAN BDUN MNGON PAR BSNGAGS LA, ZHAG BDUN GYI
BAR DU BYIN NA, ZLA BA GSUM GSUM NAS GOS ZUNG RE STER BAR 'GYUR
RO, ,DE NAS YANG, AOm AA LA GHU SA TI GRiHnAm PIndA PI SH'A TZ'I
SV'A H'A,

SNGAGS 'DI LAN BRGYAD MNGON PAR BSNGAGS PAS LHAG MA ZLA BA GCIG
TU BYIN NA, RTAG TU GSER TI NA RE STER BAR 'GYUR RO, ,RTAG TU ZAD
PAR SPYAD PAR BYA'O, ,DE NAS DPA' MO LA BYA BA BRJOD PAR BYA STE,
AOm MA H'A K'A LA HRIm HRIm HRIm HA SNGAGS 'DI BRGYA RTZA BRGYAD
BZLAS PAS,

@237A *, ,SNGON DU BSNYEN PAR 'GYUR RO, ,AOm TZA LE TZA LE TZI TE
TZE DO MANYTZA PA YA SV'A H'A, BRGYA PHRAG BRGYAD BZLAS PAS, REG
PA'I MOD LA BUD MED KYI KHU BA 'PHO ZHING CHAGS PA RAB TU RGYAS
PAR 'GYUR RO, ,DA DU RA DANG, BA BLA DANG, SHING THOG BI DZA P'U
RA DANG, BYA PHO'I RTUG

PA DANG, DE LTAR RDZAS BZHI MNYAM PAR BTAGS LA, NAG PO CHEN PO LA
SPOS KYIS BDUG PAR BYA'O, ,AOm MA H'A K'A LA AA MU KAm MUN MA DAm
KU RU DZA:DGRA BO SMYO ZHING MYOS PAR 'GYUR RO, ,SKRA BZHAR NA
GROL BAR 'GYUR RO, ,DE NAS RKANG PAS 'GUGS PA, NA MA:SARBA BH'U
TE BHYO GA MI

NI BHA MA DZI L'A YA SV'A H'A, SNGAGS 'DI RGYAB PA'I THAL BAS
BRGYAB NA DBANG DU 'GYUR RO, ,THAL BA BKRUS PAS NI GROL BAR 'GYUR
RO, ,DE NAS MI SNANG BA'I LAS LA, NA MO BO DHI SA TVE BHYA H'Um
SHI GI NI SV'A H'A, DE'I RJES LA BRGYA PHRAG RE BZLAS PAS, RGYAL
PO THAMS CAD KYI THIG

BYAS PAS MGO RMONGS PAR 'GYUR RO, ,DE'I TSE DBANG GI RANG BZHIN
DU'ANG 'GYUR RO, ,SNGAGS 'DI BRGYA PHRAG BDUN, YUNGS KAR LA MNGON
PAR BSNGAGS TE BRGYA RTZA BRGYAD KYI BZLAS PA SGO LA BTAB NA SGO
BYE BAR 'GYUR RO, ,DE NAS RENGS PA'I LAS LA, NA MO BUDDHE BHYA:TA
TA STVAm BHA

YA DZAm BHA YA MO HA YA SV'A H'A, DE'I RJES SU KHYO PO DANG BCAS
PA'I BRAM ZE MO SHI BA'I THAL BA BLANGS TE, BRGYA PHRAG GCIG GIS
THAL BA LA BSNGAGS TE SANGS RGYAS GANG LA GTOR BA DE, SANGS RGYAS
RENGS PAR BYED NA BSOD NAMS DMAN PA'I MI RNAMS LA LTA CI SMOS,
SNGAGS 'DI

BRJOD PA TZAM GYIS G-YUL DU ZHUGS PA'I MTSON CHA THAMS CAD KYANG
RENGS PAR BYED DO, ,DE NAS ME BSIL BAR BYA BA'I LAS LA, NA MO
AARHANTE BHYO, RU HA YA SA TZA RU HA DZA MI DZVA LA NI, PRA BE
SHI MA, SI TA LO MO BHA BA TU SV'A H'A, DE'I RJES SU MA HE'I MAR
BLANGS LA, NAGS KYI

SPO BA RTZI SNGO BLANGS LA GCIG TU BTAGS TE, RANG GI LUS PO LA
BYUGS LA SNGAGS KYIS MNGON PAR BTAB STE, ME'I NANG DU PHYIN YANG
LUS PO MI 'TSIG PAR 'GYUR RO, ,DE NAS RGYAL PO RENGS PA'I LAS LA,
NA MO RATNA TRA Y'A YA, DZA YA DZA YA STAm BHA NI SV'A H'A,

@237B SMAN TRI SHA GA TI'I RTZA BA BLANGS LA BRGYA PHRAG GCIG GIS
MNGON PAR BSNGAGS TE, RGYAL PO RENGS PAR BYED DO, ,DE NAS CHU
BCING BAR BYED PA'I CHO GA LA, NA MO BHA GA WA TE, BIGHN'AN DRE
DZA LAm PRA BI SHA ME SV'A H'A, CHU LA 'DUG STE BZLAS PAS, NYA
'UD 'UD PA'I KHA RU RIN PO CHE BCUG LA, RANG GI

LAG PAR BLANGS TE, CHU'I STENG DU PHYIN PAS CHU BCING BAR 'GYUR
RO, ,DE NAS BSKRAD PAR BYA BA NI BYA ROG GI SGRO BLANGS TE, BRGYA
BZLAS NAS, GANG GI SGO RU SBAS PAS SKROD PAR 'GYUR RO, ,DE BTON
NA ZHI BAR 'GYUR RO, ,DE'I SNGAGS LA, NA MO RATNA TRA Y'A YA, TZA
LA PRA TZA LA SH'I GHRAm BHA MI

NI SV'A H'A, DE NAS ZHES DANG BAS, NA MO RATNA TRA Y'A YA, DE BA
YA MA H'A PRE SHA KA MA H'A BI LAm SU TU SV'A H'A, BRAM ZE MO
DANG DGE TSUL DANG, BYI BA'I SKRA BLANGS LA, GCIG TU BTAGS TE,
GANG GI MING NAS BZUNG TE SA LA SBAS PA DE THAMS CAD DANG 'KHON
PAR 'GYUR RO, ,BTON NA NI GROL

BAR 'GYUR RO, ,DE NAS SBYIN SREG GI LAS SPYAD PAR BYA STE, BA
GLANG GI SHA CHANG GIS BSRES LA THUN GSUM DU BSREGS PAS, ZLA BA
GCIG GI NANG DU SANGS RGYAS KYANG DBANG DU 'GYUR NA, MI'I DPA' MO
LTA CI SMOS, WA'I SHA LA BSNGAGS TE, LAN BRGYA'I BAR DU BSREGS

NA; ,ZLA BA GSUM GYIS RAGS DANG RGYUD DU BCAS PA'I PHONGS PA
SPONG BAR 'GYUR RO, ,BYA ROG GI SGRO'I SBYIN SREG LA, MAR KHU
CHEN PO'I ZHAG LA SNAG TSA BYAS LA, AOm MA H'A K'A LA SIDDHI
AANYTZA DZNY'A NA S'A DH'A YA SV'A H'A, KHRI PHRAG GCIG BZLAS LA,
RTAG TU MIG LA BSKUS NAS

MIG SMAN DU BYAS NA, LKOG TU GYUR PA'I GTER LA SOGS PA MTHONG BAR
'GYUR RO, ,DE NAS RAL GRI'I SGRUB PA BRJOD DE, 'OD DANG LDAN PA'I
LCAGS LAS GRI BRDUNGS LA, LAG PA G-YAS PAS BZUNG STE, NAM MKHA'
LA SPYOD PA'I MIG GIS DPRAL BAR THIG BYAS LA, BRAM ZE DKAR

PO'I SHING 'DAB MA BLANGS LA, SNGON DU MCHOD PA RGYA CHEN PO DBUL
BAR BYA'O, ,SHING GI THIG LAS LHA MA BYAS LA, BA GLANG GI KO BAS
SGREGS TE, KHRI PHRAG GCIG BZLAS PAS, DE'I TSE THIG GRUB PAR
'GYUR RO, ,AOm MA H'A K'A LA SIDDHA DA DA DU KA S'A DHA YA SV'A
H'A, DE LA SOGS TE

@238A *, ,'JIG RTEN GSUM GYI GRUB PA THAMS CAD 'GRUB PAR 'GYUR
RO, ,NAG PO CHEN PO'I RNAL 'BYOR DANG LDAN PAS SO, ,'BAD PA DANG
RTZOL BA CHEN POS MI SBYIN CING SBA BAR BYA'O, ,SBAS SHING MI
SBYIN PAR RTZOL BA CHEN POS 'GRUB PAR 'GYUR RO, ,SMRAS SHING BYIN
NA MI 'GRUB

PAR 'GYUR RO, ,DAM TSIG NYAMS PAS MI 'GRUB PAR 'GYUR RO, ,THAMS
CAD RAB TU MI SBYIN SBA, ,SBYIN BYA RDO RJE THEG PA CAN, ,BYED
PAR LDAN PA LA SBYIN ZHING, ,DE LA SOGS PA'I LAS RNAMS NI, ,RGYUD
KYI NANG NAS 'BYUNG BA BZHIN, ,DE YI RANG BZHIN RNAL 'BYOR PAS,
,RNAM GROL 'GRUB

LDAN RNAL 'BYOR PA, ,SHES RAB NAG MO LA NI 'KHYUD, ,LEGS PAS
MTHUN BYED BDAG LA GUS, ,RDO RJE PADMA RAB SBYOR BAS, ,'JIG RTEN
GSUM PO STONG PAR LTA, ,STONG NYID NGO BO NYID STONG PAS, ,STONG
PA CHEN PO THAMS CAD STONG, ,'JIG RTEN GSUM PO BDAG MED PAS, ,BDE
BA

CHEN PO BYA BA YIN, ,RTZOL BAS SANGS RGYAS THOB PAR 'GYUR, ,RANG
BZHIN MED PAS SGRIB KUN SPANGS, ,YE SHES SKU STE SPRO BSDU BA,
,'GRO BA PHA ROL YID DANG SBYOR, ,DE NAS LAS THAMS CAD 'GRUB PA'I
GTOR MA SBYIN TE, DE'I SNGAGS LA, AOm SHRI KshI H'Um PHAt, MA TA
MA YA, PUshPA,

DH'U PA, MA LE P'A T'A LE, AAshtA N'A GA DE BA DZA KshA R'A KshA
SA, GRiHNA GRiHnA, AI DAm BA LIm, HA HA HA H'Um, KH'A HI KH'A HI,
KHA KHA, H'Um H'Um DZHA, PHUm PHEm MA H'AttA H'A SA, GHA DZA GHA
DZHA KRishnA BHA SNA YA PHREm PHREm SV'A H'A, RTAG TU SHA DANG,
SRAN MA BSRES PA'I THUG PA DANG, SRAN MA DANG, KHRAG DANG, ZAN
GYIS SNOD RAB

TU GANG BAR BYAS TE, DE LTAR GTOR MA BYIN PAS ZHAG NYI SHU RTZA
GCIG NA LEGS PA DANG NYES PA STON PAR 'GYUR RO, ,ZLA BA GCIG TU
BYIN NA DON THAMS CAD 'GRUB PAR 'GYUR RO, ,LO GCIG GI BAR DU BYIN
PAS, JI LTAR YID LA BSAMS PA 'GRUB PAR 'GYUR RO, ,AOm KA R'A LA
BI

KA R'A LA, HU LU HU LU, KI LI KI LI, MA H'A K'A LA, HA LA, KshIm
SHRIm TZAndA TZAndA MAm HAm H'Um, MA H'A NANDVE SHVA R'A YA SV'A
H'A, SNGAGS 'DI LAN BDUN GYI BAR DU CHU LA BTAB STE GDONG BKRU
BAR BYA'O, ,MI THAMS CAD MTHUN PAR 'GYUR RO, ,DGRA BO THAMS CAD
RMONGS PAR 'GYUR RO, ,AOm MA H'A

@238B K'A LA HRIm HRIm HRIm PHAt SV'A H'A, THAMS CAD 'GRUB PAR
BYED PA'I SNGAGS SO, ,MA BYUNG 'BYUNG BAR MI 'GYUR RO, ,DE NAS
RANG RIS BRI BA'I CHO GA BRJOD PAR BYA'O, ,RIGS LNGA'I BUD MED
KYI ZLA MTSAN BLANG LA MAR KHU CHEN PO DANG BSRES TE, RO BSREGS
PA'I SHUL DU BZHAG LA, NAG PO'I

BRGYAD KYI NANG DU THUN GNYIS PA'I GUNG LA RI MO BYED PA DBANG
BSKUR DANG LDAN PAS, CHANG 'THUNGS NA MIG DMAR POR GYUR PAS, DAM
TSIG GI RDZAS CI 'BYOR PA'I MCHOD PA BSHAMS TE, RO SOL GYIS BSRES
LA, SNGON DU BRJOD PA LTAR NAG PO CHEN PO BRI BAR BYA'O, ,NAG
PO'I PHYOGS

KYI MTSAMS BCU BZHI LA BRI BAR BYA'O, ,RTZI LA DNGUL GYIS KYANG
BSRES TE, THUN GNYIS PA LA MIG LA BSKUS LA, RAB TU GNAS PA YANG
DE NYID LA'O, ,JI LTAR 'BYOR PA'I STOBS KYIS BLA MA MCHOD LA, GUS
PAS SGRUB THABS BSTAN PAR BYA'O, ,THANG SKU BKRAM LA, GTOR MA

LA SOGS PA'I YO BYAD DANG LDAN PAS, SNGON DU BSNYEN PA 'BUM PHRAG
GSUM BYA'O, ,DE NAS 'BUM PHRAG GCIG BZLAS PAS 'GRUB PAR 'GYUR RO,
,THAMS CAD KYI BYA BA BYED PAR 'GYUR RO, ,SEMS CAN THAMS CAD KYI
DON BYED PA'I SANGS RGYAS SU 'GYUR RO, ,NAG PO

CHEN PO'I SGRUB THABS RDZOGS SO,, ,,PHYAG RGYA CHEN PO MCHOG GI
DNGOS GRUB THOB PA'I DPAL LHAN CIG SKYES PA'I ZHABS KYIS MDZAD
PA'O, ,RGYA GAR GYI MKHAN PO SHR'I NA RENDRA BHA DRA DANG, BOD
KYI LO TZ'A BA AU RGYAN PA RIN CHEN DPAL GYIS, RI BO CHEN PO SPU
TRA'I MGUL DU BSGYUR

BA'O,,