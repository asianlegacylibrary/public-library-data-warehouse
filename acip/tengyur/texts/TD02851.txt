@192A #, ,RGYA GAR SKAD DU, sh'A tA AA KshA RA TANTRA KRA
MA MAndAL TZAKRA AU PA DE SHA S'A DHA NAm,

BOD SKAD DU, YI GE DRUG PA'I RGYUD KYI RIM PA'I DKYIL 'KHOR BSTAN
PA'I SGRUB PA'I THABS, MGON PO THUGS RJE CHEN PO DANG LDAN PA
'PHAGS PA SPYAN RAS GZIGS DBANG PHYUG LA PHYAG 'TSAL LO, ,RE ZHIG
DANG POR TING NGE 'DZIN DANG RJES SU MTHUN PA'I SA PHYOGS SU
ZHUGS NAS, THAL MO SBYAR LA SPYI

BOR BZHAG NAS SHAR PHYOGS SU, AOm SARBA TA TH'A GA TA BADZRA
BANDA NAm KA RO MI ZHES PHYAG BYA'O, ,DE BZHIN DU LHO PHYOGS NAS,
AOm SARBA TA TH'A GA TA RATNA BANDA NAm KA RO MI, ZHES BYA BA
DANG, DE BZHIN DU NUB PHYOGS SU, AOm SARBA TA TH'A GA TA PADMA
BANDA NAm KA RO MI, ZHES BYA BA DANG, DE BZHIN DU BYANG PHYOGS
SU, AOm SARBA

TA TH'A GA TA KA RMA BANDA NAm KA RO MI, ,ZHES BYA BAS PHYAG BZHI
BYAS LA, G-YAS PA'I KHU TSUR SPYI BOR BZHAG NAS, AOm SARBA TA
TH'A GA TA AUDBHA BA YA SV'AH'A, ZHES BYA BAS LUS DANG NGAG DANG
SEMS BYIN GYIS BRLAB PAR BYA'O, ,KHU TSUR DE NYID KYIS KHA LA,
AOm PADMOD BHA B'A YA SV'A H'A, ZHES BYA BAS NGAG BYIN GYIS BRLAB
PAR BYA'O, ,G-YON

PA'I KHU TSUR SNYING GAR BZHAG NAS, AOm BADZROD BHA B'A YA SV'A
H'A, ZHES BYA BAS SEMS BYIN GYIS BRLAB BAR BYA'O, ,DE'I RJES LA
CHOG 'DIS BGEGS BSAL BAR BYA STE, AOm AA MRi TA HA NA HA NA SARBA
BI GHN'Am DA HA DA HA, SARBA P'A PAm H'Um PHAt, CES BYA BA BRJOD
LA THAL MO SBYAR NAS, MTHE BONG BAR DU BZHAG PA DE LA BADZRA H'Um
PHAt CES BYA

BA'I YI GE 'BAR PA'I RNAM PAR BKOD LA, THAL MO DE LAS PHYOGS BCUR
'BAR BA'I RDO RJE 'PHRO BAR BSAMS NAS, AOm AA MRi TA HA NA HAN
SARBA BIGHN'ANA DA HA DA HA, SARBA P'A PAm H'Um PHAt, CES BYA BA
'DI LAN BDUN BRJOD LA THAL MO LAN GSUM BRDABS NAS SE GOL YANG LAN
GSUM BRDAB PAR BYA'O, ,DE'I RJES LA

SNGAR BSHAD PA'I 'BAR BA'I RDO RJE LAS RDO RJE DRA BAS BGEGS
THAMS CAD BSAL BAR BYA'O, ,DE'I RJES LA RANG GI SNYING GAR AA LAS
ZLA BA'I DKYIL 'KHOR RO, ,DE'I STENG DU RE PHA LAS ME 'BAR BA'I
RNAM PA BSAMS LA, RDO RJE'I PHYAG RGYA BCINGS NAS, RJE BTZUN GYI
YI GE BRGYA PA BRJOD PAR BYA STE,

@192B AOm PADMA SATVA SA MA YA, MA NU P'A LA YA, PADMA SATVA TVE
NO PA TIshthA, DRi dHO ME BHA BA, SU TO shYO ME BHA WA, AA NU
RAKTO ME BHA WA, SU PO shYO ME BHA WA, SARBA SIDDHI ME PRA
YATZTSA, SARBA KARMA SU TZAME, TZITTAm SHRE YA:KU RU H'Um, HA HA
HA HA HO:, BHAG B'AN SARBA TA TH'A GA TA PADMA M'A ME MUNYTZA
PADMA BADZRI BTA BA MA H'A SA MA YA SA

TVA A'A: ZHES LAN BDUN BRJOD DO, ,SPYI BOR AA LAS ZLA BA'I DKYIL
'KHOR CHA BCU DRUG PA BDUD RTZI'I BDAG NYID LA YI GE AOm GYIS
BRLABS LA BSGOM PAR BYA'O, ,SNGAGS BRJOD PA'I RJES NYID LA SNYING
GA'I GNAS SU RE PHA LAS ME SBAR LA LUS THAMS CAD BSREGS LA YANG
SPYI BO'I ZLA BA'I BDUD RTZI 'BAB

PAR BSAM MO, ,DE'I RJES LA RDO RJE THAL MO BCINGS LA, AOm SARBA
TA TH'A GA TA P'U DZO PASTHA N'A YA A'ATMA NAm NIRYA TA Y'A MI,
AOm SARBA TA TH'A GA TA AA SHA MA SE TA SARBA SATVA NAm SARBA
SIDDHA YA SAm PARYAN TAm, SARBA TA TH'A GA TAshTZA AA DHI TIshthA
TVAm, ZHES BYA BA 'DI NYID LAN GSUM BRJOD LA, SANGS RGYAS DANG
BYANG CHUB SEMS

DPA' DANG, DE BZHIN GSHEGS PA RNAMS KYIS NAM MKHA' YONGS SU GANG
BAR LHAG PAR MOS LA DE RNAMS YID KYIS MCHOD NAS GSUM LA SKYABS SU
'GRO BA LA SOGS PA BYA'O, ,AOm DKON MCHOG GSUM LA SKYABS SU MCHI,
,SDIG PA THAMS CAD SO SOR BSHAGS, ,'GRO BA'I BSOD NAMS

RJES YI RANG, ,SANGS RGYAS BYANG CHUB YID KYIS GZUNG, ,ZHES BYA
BAS SDIG PA BSHAGS PA DANG, BSOD NAMS LA RJES SU YI RANG BA DANG,
BYANG CHUB TU SEMS BSKYED PA LA SOGS PA BYA'O, ,DE'I RJES LA, AOm
SVA DH'A BA SHUDDHA:SARBA DHARM'A:SVA BH'A BA SHUDDHONYA\HAm,
ZHES BRJOD LA, BYANG CHUB KYI SEMS

TZAM LA LHAG PAR GNAS PA SEMS KYIS MTHONG NAS, AOm DHARM'A DH'A
TU SVA BH'A PA A'ATMA KONYA\HAm, ZHES MNGON PAR BRJOD NAS, BYANG
CHUB KYI SEMS DE YI GE PAm GYI RNAM PAR YONGS SU GYUR PAR MTHONG
NAS, DE NAS SNA TSOGS PADMA CHEN POR BSKYED LA, DE'I STENG DU YI
GE AA LAS NYI MA'I DKYIL 'KHOR, DE'I

STENG DU YANG YI GE AA LAS ZLA BA'I DKYIL 'KHOR, DE'I STENG DU
BHR'Um DKAR PO, DE LAS MCHOD RTEN DKAR PO, DE LAS YANG, RNAM PA
GSUM DU SPROS PA NYID KYIS BUM PA DANG, KHA KHYAR THAMS CAD KYI
STENG DU YANG YI GE H'Um BSAMS LA, BUM PA DE'I NANG DU YANG AA
LAS NYI MA'I DKYIL 'KHOR, DE'I

@193A *, ,STENG DU YANG AA LAS ZLA BA'I DKYIL 'KHOR, DE LA YI GE
DRUG LAS 'DAB MA BRGYAD PA'I PADMA DMAR PO, MTSAMS KYI 'DAB MA
BCU GNYIS PA, DE'I STENG DU YI GE HR'I:LAS 'DAB MA DRUG PA'I
PADMA DKAR PO, ,DE'I STENG DU AA LAS ZLA BA'I DKYIL 'KHOR, DE'I
STENG DU AOm

MA nI PADME H'Um, ZHES BYA BA YI GE DRUG PA GONG NAS GONG DU NANG
DU ZHUGS PAR RNAM PAR BSGOMS LA, DE GYUR PA LAS BCOM LDAN 'DAS
SKU MDOG DKAR PO 'PHAGS PA SPYAN RAS GZIGS DBANG PHYUG ZHAL GCIG
PA PHYAG DRUG PA SNANG BA MTHA' YAS KYI DBU RGYAN CAN BSGOM MO,
,BCOM LDAN 'DAS

KYI PHYAG G-YAS PA'I DANG PO NI BA DAN GSUM PA'I PHYAG RGYA DE'I
RTZE MO LA CUNG ZAD DBU 'DUD PA'O, ,GNYIS PA LA PHRENG BA, GSUM
PA'I PHYAG SKYABS SBYIN LA RIN PO CHE ZUR DRUG PA BSNAMS PA'O,
,PHYAG G-YON GYI DANG POS PADMA'I STENG DU RIN PO CHE ZUR DRUG PA
GNAS PA LA PADMA 'DAB MA DRUG PA'O, ,

GNYIS PA LA DBYUG PA, GSUM PA LA RI LA BA SPYI BLUGS BSNAMS PA'O,
,DE'I G-YON GYI PADMA LA BCOM LDAN 'DAS PADMA SGROL MA AOm PADMA
T'A RI H'Um ZHES BYA BA 'DIS DE'I RNAM BAR BSAM MO, ,KHYAD PAR NI
PADMA DOR LA AUTPA LA'I STENG DU RIN PO CHE ZUR DRUG PA'I STENG
DU PADMA 'DAB MA DRUG PA BSNAMS

PA'O, ,SHAR DU AOm BADZRA PADMA H'Um, LHOR AOm RATNA PADMA H'Um,
NUB TU AOm MU NE PADMA H'Um, BYANG DU AOm KARMA PADMA H'Um, ZHES
BYA BA'I SNGAGS KYI RIM PA 'DIS, RDO RJE PADMA DANG, RIN CHEN
PADMA DANG, THUB PA'I PADMA DANG, LAS KYI PADMA RNAMS BCOM LDAN
'DAS NYID KYI RNAM PAR BLTA'O, ,KHYAD PAR NI PADMA'I

STENG DU RIN PO CHE ZUR DRUG PA'I STENG DU RDO RJE DANG, RIN PO
CHE DANG, 'KHOR LO DANG, SNA TSOGS RDO RJE'O, ,ME'I PHYOGS SU AOm
BADZRA T'A RE H'Um, BDEN BRAL GYI PHYOGS SU AOm RATNA T'A RE
H'Um, RLUNG GI PHYOGS SU AOm MU NE T'A RE H'Um, DBANG LDAN DU AOm
KARMA T'A RE H'Um, ZHES BYA BA'I SNGAGS 'DIS GO RIMS

BZHIN DU BCOM LDAN 'DAS NYID KYI RNAM PAR RDO RJE SGROL MA DANG,
RIN CHEN SGROL MA DANG, THUB PA'I SGROL MA DANG, LAS KYI SGROL MA
DAG BCOM LDAN 'DAS LA MNGON DU BLTAS PA'O, ,KHYAD PAR NI AUTPA
LA'I STENG BZHIN DU, RIN PO CHE ZUR DRUG PA'I GNAS SU RDO RJE
DANG, RIN PO CHE DANG, 'KHOR

@193B LO DANG, SNA TSOGS RDO RJE'O, ,BRGYAD PO 'DI DAG SEMS DPA'I
SKYIL MO KRUNG GIS ZLA BA'I DKYIL 'KHOR LA BZHUGS PAR BSAM MO,
,PHYOGS MTSAMS KYI 'DAB MA LA SHAR PHYOGS SU AOm YA M'ANTA KA
H'Um, LHO RU AOm PRADZNY'AN TA KA H'Um, NUB TU AOm PADM'ANTA KA
H'Um, BYANG DU AOm BIGHN'ANTA KA H'Um ZHES BYA

BA'I SNGAGS KYIS BCOM LDAN 'DAS NYID KYI NGO BOR KHRO BO BZHI
BLTA BAR BYA'O, ,KHYAD PAR NI G-YAS BRKYANG BA, MI'U THUNG GI
RNAM PA LA ZHAL RNAM PAR 'GYUR BA, SNA GONG NYAG PA SMIN MA SER
SKYA NYI MA'I DKYIL 'KHOR LA BZHUGS PA, 'OD 'BAR BA'I DBUS SU
GNAS PAR BSGOM MO, ,THAMS

CAD KYI G-YON PA'I RTZA BA'I PHYAG DAG NI SDIGS MDZUB MDZAD PA'O,
,G-YAS PA'I PHYAG DAG LA THO BA'O, ,GNYIS PA LA RAL GRI'O, GSUM
PA LA ZHAGS PA'O, ,LHAG MA'I PHYAG GNYIS LA PADMA DANG SNA TSOGS
RDO RJE'O, ,DE LTAR DKYIL 'KHOR GYI 'KHOR LO BSKYED LA SNYING GAR
BAm LAS

PADMA DKAR PO, DE'I STENG DU AA LAS ZLA BA'I DKYIL 'KHOR DE'I
STENG DU AOm MA nI PADME H'Um ZHES SNGA MA BZHIN DU YI GE RNAMS
BSAMS LA, DE LAS 'OD ZER SPROS NAS SEMS CAN THAMS CAD YANG DAG
PAR SBYANGS NAS, BCOM LDAN 'DAS GYI NGO BOR [?] BSGRUBS NAS, YANG
BSDUS TE DE NYID DU ZHUGS SO, ,

DE'I RJES LA SNGAGS KHA NAS BYUNG NAS RDO RJE'I LAM NAS RJES SU
ZHUGS NAS MU TIG GI PHRENG BA LTAR BSAMS NAS BZLAS PA BYA'O,
,BZLAS PA BYAS NAS SNYING GA'I SNGAGS LAS CIG CAR DKYIL 'KHOR GYI
'KHOR LO PHYI ROL DU SPROS NAS MCHOD PAR BYA'O, ,'DI DAG GI
SNGAGS NI, AOm SARBA TA TH'A GA TA AARGHAm

P'U DZA MA GHA SA MU DRA SPHAR nA SA MA YE H'Um, AARGHAm GYI
SNGAGS SO, ,AOm SARBA TA TH'A GA TA BADZRA PUshPA P'U DZA ME GHAS
MU DRA SPHAR nA SA MA YE H'Um, ME TOG GI SNGAGS SO, ,AOm SARBA TA
TH'A GA TA RATNA P'U JA ME GHAS MU DRA SPHAR nA SA MA YE H'Um,
MAR ME'I SNGAGS SO, ,AOm SARBA TA TH'A GA TA GANDHA P'U DZA ME
GHA SA MU DRA SPHA RA nA BYU

HA H'Um, BYUG PA'I SNGAGS SO, ,AOm SARBA TA TH'A GA TA R'A SA AE
GRO BI TA NI AA HA RI NA SANTA RA PA YA ME P'U DZA ME GHA SA MU
DRA SPHA RA nA SA MA YE H'Um, LHA BSHOS GYI SNGAGS SO, ,DE LTAR
MCHOD PA BYAS NAS, DKYIL 'KHOR GYI 'KHOR LO RANG GI SNYING GA'I
SNGAGS KYI YI GE LA GZHUG PAR BYA'O, ,DE'I RJES

@194A *, ,LA BSTOD PA DANG, SMON LAM YANG BTAB NAS, LANGS LA RANG
GI LHA'I NGA RGYAL GYIS GNAS PAR BYA'O, ,YI GE DRUG PA'I RGYUD
KYI RIM PAS DKYIL 'KHOR GYI 'KHOR LO BSTAN PA'I SGRUB THABS
RDZOGS SO,, ,,RGYA GAR GYI MKHAN PO MA H'A DZA NA DANG, LO TZ'A
BA GZHON NU 'OD KYIS

BSGYUR BA'O,, 