@312B *, ,SGYU 'PHRUL CHEN MO'I SGRUB THABS BZHUGS, #,
,RDO RJE MKHA' 'GRO MA LA PHYAG 'TSAL LO, ,DANG POR SNGAGS PA
BDAG NYID KYI, ,ZHAL GDONG DAG PAR BYAS PAS NA, ,DE NI 'JIG RTEN
PA YI LUGS, ,DON DAM RNAL 'BYOR 'DI LTA STE, ,SNYING

GAR ZLA BA'I DKYIL 'KHOR LA, ,NAG PO H'Um NI BSAM PAR BYA, ,'OD
ZER RNAM LNGAS KHYAB PAR SPROS, ,'JIG RTEN KHAMS NI GSAL BYAS
NAS, ,SLAR 'DUS ZHAL NI DAG PAR BYA, ,DE NAS BSGOM PA'I SA GZHI
NI, ,BDUD RTZI LNGAS NI GTOR BAR BYA, ,DE STENG

BDE BA'I STAN LA 'DUG ,SNYING GAR ZLA DKYIL H'Um NI BSAM, ,DE LAS
'OD ZER RAB 'PHROS NAS, ,RANG BZHIN DKYIL 'KHOR SPYAN DRANGS NAS,
,MDUN GYI NAM MKHAR BSAM PAR BYA, ,RANG GI SNYING GA'I H'Um LAS
NI, ,MKHA' 'GRO MA BZHI RAB SPROS LA, ,PHYI NANG MCHOD BSTOD LA
SOGS BYA,,

DE NAS SDIG PA BSHAGS PAR BYA, ,LUS NGAG YID GSUM LAS BYAS SDIG
,RANG GI BYAS SOGS SDIG PA KUN, ,RANG BZHIN DKYIL 'KHOR DAG PA
BSHAGS, ,SANGS RGYAS LA SOGS BSOD NAMS LA, ,RJES SU YI RANG BA
BYAS NAS, ,RJES SU YI RANG BSOD NAMS 'DIS, ,SEMS CAN

@313A *, ,THAMS CAD DON DU BSNGO, ,DKON MCHOG GSUM LA SKYABS SU
MCHI, ,BYANG CHUB SEMS NI RNAM GNYIS KYIS, ,RANG GI LUS NGAG YID
GSUM 'DIS, ,SANGS RGYAS LA SOGS RNAMS LA DBUL, ,YAN LAG BDUN
MCHOD BYAS NAS SU, ,RANG GI

LUS NGAG YID GSUM LA, ,RANG BZHIN YI GE GSUM 'DI BSAM, ,YI GE
GSUM NI 'DI LTA STE, ,HE DANG RU NI KA DANG GSUM, ,HE ZHES CHOS
RNAMS RGYU MED PA, ,HA ZHES CHOS RNAMS SKYE 'GAG MED, ,AE ZHES
CHOS RNAMS SMRA BRJOD BRAL, ,RU ZHES CHOS RNAMS BRAG CA 'DRA, ,RA
ZHES

YANG DAG BDE CHEN LUS, ,AU ZHES CHOS RNAMS MI RTOG BRTEN, ,K'A
ZHES CHOS RNAMS GNAS MED PA'O, ,KA ZHES CHOS RNAMS BDE DANG LDAN,
,AA LAS CHOS RNAMS SKYE MED BSTAN, ,RANG GI LUS NGAG YID GSUM
GYI, ,RANG BZHIN YI GE GSUM PO 'DI, ,NAN TAN GYIS

NI DE LTAR BSGOM, ,AOm SH'U N+YA T'A DZNY'A NA BADZRA SVA BHA BA
A'ATMA KO&HAm, STONG NYID SEMS NI BRTAN BYAS NAS, ,DE NYID NYI
MA'I DKYIL 'KHOR GYUR, ,DE STENG H'Um NAG BSAM BYA STE, ,DE GYUR
RDO RJER BSGOM PAR BYA, ,RDO RJE BUM PAR H'Um NAG BSAM, ,DE LAS
'OD ZER RDO RJE 'PHROS, ,GRU BZHI

RDO RJE BRTZIG BYAS TE, ,STENG DU RDO RJE GZEB BSAMS NAS, ,'OG NI
RDO RJE SA GZHI STE, ,RDO RJE RA BA'I PHYI ROL DU, ,LAm GYUR SA
GZHI GRU BZHI STE, ,RDO RJE RTZE GSUM GYIS NI MTSAN, ,SA YI DKYIL
'KHOR PHYI ROL DU, ,BAm GYUR CHU YI DKYIL 'KHOR ZLUM, ,DE DBUS
BUM PA DAG TU

BSAM, ,CHU YI DKYIL 'KHOR PHYI ROL DU, ,YAm GYUR RLUNG DKYIL GZHU
LTA BUR, ,G-YAS G-YON BA DAN MTSAN PAR BYA, ,YANG NA DE YI PHYI
ROL DU, ,RAm GYUR ME DKYIL GRU GSUM BSAM, ,RDO RJE RA BA'I NANG
DU NI, ,PHYOGS BZHI MTSAMS BZHI DAG LA NI, ,DUR KHROD

BRGYAD NI BSAM PAR BYA, ,PAm GYUR PADMA DMAR PO BSAM, ,PADMA'I ZE
'BRU'I STENG DU NI, ,NYI MA'I DKYIL 'KHOR BSAM BAR BYA, ,DBUS SU
MTHING NAG H'Um NI BSAM, ,H'Um LAS 'OD ZER RAB SPROS PAS, ,PHYOGS
BCU'I BDE GSHEGS RNAMS BKUG NAS, ,H'Um LA THIM NAS

@313B ZHU BAR GYUR, ,PADMA'I 'DAB MA BZHI LA NI, ,LHA MO BZHI NI
BSKYED PAR BYA, ,TSAD MED BZHI YI RANG BZHIN LAS, ,RDO RJE MKHA'
'GRO LA SOGS BZHIS, ,'DI BZHI'I RDO RJE GLU YIS NI, ,MNYAM NYID
LA GNAS BSKUL BAR BYA, ,DPAL RDO RJE GLU'I DAM PA'I SRID PA

SHIN TU SGRUB BYED PA, ,KYE MA GNYEN MCHOG RDO RJE'I 'OD KYIS
PADMA RAB PHYE SHIG ,AA LA LA LA LA HO, ,BDE BA CHEN PO RAB TU
DGYES PA'I GAR MDZOD CIG ,NYI MA'I 'OD KYIS PADMA'I KHA RAB PHYE
BA BZHIN, ,AA LA LA LA LA HO, ,BDE BA CHEN PO RAB TU DGYES PA'I
GAR MDZOD CIG,

RDO RJE'I GLU NI BLANGS NAS SU, ,GONG BU DE NYID H'Um DU GYUR,
,DE LAS 'OD ZER RAB SPROS PAS, ,PHYOGS BCU'I BDE GSHEGS KUN BKUG
NAS, ,H'Um NYID LA NI THIM PAR BSAM, ,SNYING RJE'I STOBS KYIS RDO
RJER GYUR, ,SKU MDOG MTHING NAG ZHAL BZHI PA, ,PHYAG BZHI DAG GIS

RAB TU MDZES, ,DBUS ZHAL SKU NI MTHING NAG STE, ,G-YAS KYI ZHAL
SER G-YON ZHAL LJANG, ,LHAG MA'I ZHAL NI DKAR PO'O, ,G-YAS GNYIS
KA P'A LA DANG MDA', ,G-YON GNYIS KHA tV'Am GZHU NI 'DZIN, ,NYI
MA'I DKYIL 'KHOR GDAN LA BZHUGS, ,ZHAL BZHI SPYAN NI GSUM

GSUM STE, ,MI MGO GSAR PA'I DO SHAL LA, ,RGYU MA RLON PA'I THAG
PAS BRGYUS, ,THOD SKEM PHRENG BAS DBU LA BRGYAN, ,RUS CHEN RGYAN
DANG YANG DAG LDAN, ,DGA' BZHAD ZHAL GDANGS MCHE BA GTZIGS, ,DBU
SKRA DMAR SER GYEN DU 'BAR, ,DE NAS GNAS DRUG BYIN GYIS

BRLAB, ,DPRAL BA'I MTSAMS SU TZI SER BSAM, ,MIG GNYIS LA NI AOm
DKAR PO, ,RNA BA GNYIS LA A'A DMAR BSAM, ,SNA GNYIS LA NI KHE
DKAR PO, ,MGRIN PAR A'A:DMAR BSAM PAR BYA, ,SNYING GAR DE DMAR
BSAM PAR BYA, ,GNAS DRUG YANG DAG BYIN BRLABS NAS, ,

YAB YUM SKU NI DUS GCIG RDZOGS, ,STONG NYID LA NI SHIN TU 'KHYUD,
,GNYIS MED SKU LAS 'OD ZER 'PHROS, ,'JIG RTEN KHAMS GSAL BYAS NAS
NI, ,RDO RJE 'DZIN PAS DBU NI BRGYAN, ,SKU GSUNG THUGS NI BYIN
GYIS BRLABS, ,CHOS DBYINGS YE SHES RNAM DAG GI ,DE YI NGO BO

@314A *, ,BDAG NYID NI, ,SHAR GYI PADMA'I 'DAB MA LA, ,RDO RJE
MKHA' 'GRO MA NI BSAM, ,SKU MDOG MTHING NAG ZHAL BZHI MA, ,G-YAS
SER G-YON LJANG GU YI ZHAL, ,LHAG PA'I ZHAL NI DKAR PO STE,
,G-YON GNYIS KHA tV'Am DRIL BU LA, ,G-YAS GNYIS KA P'A LA RDO
RJE, ,SA KHAMS

ME LONG RANG BZHIN NO, ,MDOG SER RIN CHEN MKHA' 'GRO MA, ,LHO YI
PAD 'DAB BSAM PAR BYA, ,G-YAS NAG G-YON NI LJANG GU'I ZHAL, ,LHAG
PA'I ZHAL NI DKAR PO'O, ,G-YON GNYIS PA DAN CE SBYANG STE, ,G-YAS
GNYIS RTZE GSUM RIN CHEN 'DZIN, ,CHU KHAMS MNYAM NYID RANG BZHIN
NO, ,

MDOG DKAR PADMA MKHA' 'GRO MA, ,NUB KYI PANG 'DAB BSAM PAR BYA,
,G-YAS SER G-YON NI LJANG BA'I ZHAL, ,LHAG PA'I ZHAL NI NAG PO
STE, ,G-YON GNYIS GZHU DANG KA P'A LA, ,G-YAS GNYIS MDA' DANG SNA
TSOGS PAD, ,ME KHAMS SO SOR RTOG RANG BZHIN, ,LJANG MDOG SNA
TSOGS MKHA' 'GRO

MA, ,BYANG GI PAD 'DAB BSAM PAR BYA, ,G-YAS SER G-YON NI SNGO
BA'I ZHAL, ,LHAG PA'I ZHAL NI DKAR PO'O, ,G-YON GNYIS ZHAGS PA KA
P'A LA 'DZIN, ,G-YAS GNYIS RAL GRI CANG TE'U 'DZIN, ,RLUNG KHAMS
NAN TAN RANG BZHIN NO, ,RDO RJE MKHA' 'GRO LA SOGS BZHI, ,NYE
MA'I GDAN

LA RAB TU GNAS, ,KA P'A LA SOGS RGYAN RNAMS NI, ,GTZO BO'I RGYAN
DANG MTHUN PAR BSHAD, ,SPYAN NI GTZO BO NYID DANG MTHUN, ,CUNG
ZAD ZHAL GDANGS MCHE GTZIGS LA, ,DBU SKRA DMAR SER GYEN DU 'BAR,
,THAMS CAD KYI NI SKU RNAMS LA, ,ME DPUNG 'BAR BA'I 'OD ZER
'PHROS, ,SNYING RJE'I STOBS KYI RDO RJE

BA, ,LHA MO 'DI BZHIS MDZES BSKOR BSGOM, ,JI LTAR RDZOGS PA'I RIM
PA NI, ,SLOB DPON DAG LA DRI BAR BYA, ,SPYI BOR RLUNG GI DKYIL
'KHOR BSAM, ,SNYING GAR SA YI DKYIL 'KHOR RO, ,LTE BAR CHU YI
DKYIL 'KHOR BSAM, ,GSANG BAR ME YI DKYIL 'KHOR TE, ,MA NING GIS
NI BSGOM PAR BYA, ,

AOm A'A:H'Um, RNAL 'BYOR PA NI NGAL BSO'I PHYIR, ,SNGAGS KYI
'DZAB NI BZLAS PAR BYA, ,AOm A'A:HR'I:H'Um PHAt, TING NGE 'DZIN
LAS LANGS NAS NI, ,'KHOR BA DANG NI MYANG NA 'DAS, ,GNYIS SU MED
PAR BSGOM PAR BYA, ,RGYA GAR GYI MKHAN PO SKU MED RDO RJES MDZAD
PA SGYU 'PHRUL CHEN MO'I SGRUB THABS RDZOGS SO,, ,,