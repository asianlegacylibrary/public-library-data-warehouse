@231B #, ,RGYA GAR SKAD DU, A'ARY'A WA LO KA TE SHVA RA S'A DHA NAm,
BOD SKAD DU, 'PHAGS PA SPYAN RAS GZIGS 'JIG RTEN DBANG PHYUG
SGRUB PA'I THABS, 'JIG RTEN MGON PO LA PHYAG 'TSAL LO, ,GANG
THUGS THUGS RJE'I DBANG GYUR TE, ,RTAG TU GZHAN GYI

DON MDZAD PA, ,'JIG RTEN MGON LA PHYAG 'TSAL TE, DE YI SGRUB
THABS BRI BAR BYA, ,BYANG CHUB TU NI SEMS BSKYED CING, ,DAD DANG
SNYING RJER LDAN PA DANG, ,BLA MA LA GUS GTONG SEMS LDAN, ,BDEN
PAR SMRA ZHING BRTZON LDAN PAS, ,YID DANG RJES SU MTHUN GNAS

@232A *, ,SU; ,BDE BA'I STA NA LA 'DUG NAS KYANG, ,SNGON DU BYA BA
RNAMS BYAS LA, ,'JIG RTEN MGON PO BSGRUB PAR BYA, ,DANG PO BDAG
NYID KYI SNYING GAR AA LAS RI BONG CAN BSAMS LA, DE'I STENG DU SA
BON GYI YI GE BSAMS TE, DE LAS 'OD 'PHROS PAS

'JIG RTEN MGON PO SPYAN DRANGS TE, PHYAG LA SOGS PA YAN LAG BDUN
PA BYA'O, ,DE NAS GSUM LA SKYABS SU 'GRO BA DANG SEMS BSKYED PA
BYAS LA SNYING RJE CHEN PO BSGOM PAR BYA'O, ,AOm SH'U N+YA T'A
DZNY'A NA BADZRA SV'A BH'A WA A'ATMA KO&HAm, ZHES BRJOD DO, ,DES
DNGOS PO THAMS CAD GZUNG

BA DANG 'DZIN PA GNYIS SU MED PA STONG PA NYID DU BSGOM PAR BYA'O,
,DE NAS RANG GI SEMS NYID BAm LAS PADMA 'DAB MA BRGYAD PAR BSAMS
TE, DE'I STENG DU AA LAS ZLA BA'I DKYIL 'KHOR RO, ,DE'I DBUS SU
YANG SA BON GYI YI GE DE NYID DO, ,DE LAS 'OD 'PHROS 'GRO

BA RNAMS DAG PAR BYAS NAS DE NYID DU BSDU BAR BYA'O, ,DE YONGS SU
GYUR BA LAS BDAG NYID 'JIG RTEN MGON PO SKU MDOG DMAR PO, ZHAL
GSUM PA, DMAR PO DANG, DKAR PO DANG, SNGON POR SNANG BA DANG, PHYAG
DRUG PA G-YAS G-YON DANG PO GNYIS SNYOM PAR

'JUG PA'I PHYAG RGYA CAN, G-YAS KYI GNYIS PA DANG, GSUM PA NA
PADMA DANG RAL GRI BSNAMS PA, G-YON GYI GNYIS PA DANG, GSUM PA
NA RIN PO CHE DANG 'KHOR LO BSNAMS PA'O, ,DE'I THUGS KAR YE SHES
SEMS DPA' RANG DANG 'DRA BA'I CHA PHRA BA'O, ,DE'I THUGS KAR

RI BONG CAN LA SA BON GYI YI GE'O, ,DE LAS 'OD 'PHROS TE, YE SHES
PA RANG BZHIN GYI GNAS NAS SPYAN DRANGS LA MCHOD PA BYAS LA,
DZA:H'Um BAm HO:, ZHES BRJOD DE, RANG LA DGUG PA DANG, GZHUG
PA DANG, BCING BA DANG, MNYES PAR BYA'O, DE NAS

GNAS GSUM DU YI GE GSUM BSAMS LA, SKU GSUNG THUGS BYIN GYIS
BRLAB PAR BYA'O, ,YANG SA BON LAS 'OD 'PHROS TE, SANGS RGYAS
LNGA SPYAN DRANGS LA MCHOD PA BYAS LA, MGON PO DE BZHIN GSHEGS
PA KUN GYIS, ,BDAG LA DBANG BSKUR MDZAD

@232B DU GSOL, ,ZHES GSOL BA GANG BA CING, DES DBANG BSKUR BAR
BSAM ZHING RIGS KYI BDAG POS RGYAS GDAB PO, DE NYID RNAM PAR GSAL
BAR BSGOM PAR BYA'O, ,YANG 'BYUNG BA RLUNG LAS GRUB PA'I PADMA
TZA NA KA'I TSAD TZAM STENG GI SNA'I RTZE MOR REG PA'I MTSAN MA
DANG,

GZUGS KYI MTSAN MA BYUNG BA'I BAR DU BSGOM PAR BYA'O, ,YANG SA
BON GYI YI GE DE LAS DE'I SKU RNAMS SPRO ZHING BSDU BAR BYA'O,
,DE NAS SPRO BAR GYUR NA YE SHES SEMS DPA'I THUGS KA'I SA BON
LA, AOm A'A:AOm MA NI PADME H'Um H'Um HR'I: SV'A H'A, ZHES BYA
BA G-YON SKOR DU BKOD DE, MAN

NGAG JI LTA BA BZHIN DU BSGOM PAR BYA'O, ,DE NAS LDANG BAR 'DOD NA
YE SHES SEMS DPA' PHYUNG LA MCHOD PA BYAS TE, GANG YANG BDAG BLO
GTI MUG PAS, ,'DIR NI BYA MIN GANG BYAS PA, ,GANG YANG LUS CAN
SKYABS GYUR PA, ,MGON PO KHYOD NI BZOD PAR MDZOD, ,CES

GSOL BA GDAB PAR BYA'O, ,RTAG TU GZHAN GYI DON MDZAD PA, ,'JIG
RTEN DBANG PHYUG GRUB PA NI, ,DGE BA DE YIS THOB GYUR CIG, ,'GRO
BAS KYANG NI DE THOB SHOG ,CES BYA BAS SMON LAM GDAB PAR BYA'O,
,DE NAS, AOm A'A:H'Um:MU, ZHES PAS GSHEGS

SU GSOL LO, ,'BYUNG BA THAMS CAD LA YANG BYA, ,MDUN DU CHOS
'BYUNG PAD ZLA CAN, ,BSAMS LA SA BON 'OD ZER GYIS, ,'BYUNG PO
THAMS CAD BKUG NAS NI, ,RANG 'DOD LHA YI RNAM PAR BYA, ,GTOR MA
SBYANG BA'I RIM PA NI, ,YAm BYUNG RLUNG LAS RAm BYUNG ME, ,

AA LAS BYUNG BA'I PAD SNOD DU, ,MU BI RA SHU MA LAS BYUNG BA YI,
,RDO RJE CHU SOGS RDZAS RNAMS BSANG, ,SBYANG BA LA SOGS RNAM BYAS
NAS, ,DE RU YI GE HR'I:BKOD DE, ,YE SHES BDUD RTZI BKUG BYAS LA,
,H'Um LAS BYUNG BA'I RDO RJES DKRUGS, ,SNGAGS 'DIS BYIN GYIS

BRLABS TE 'BUL, AOm AA K'A RO MU KHAm SARBBA DHARMM'A n'Am A'A
DYA NUTPANNA TV'A TA AOm A'A:H'Um PHAt, CES LAM BDUN NAM GSUM
BZLAS YA DBUL BAR BYA'O, ,DE NAS DE RNAMS TSIM PAS GNYIS SU MED
PA'I BDE BA CHEN PO'I TING NGE 'DZIN THOB PAR BSAMS LA, AOm
A'A:H'Um MU:SA GSHEGS

@233A *, ,SU GSOL BAR BYA'O, ,ZAS LA NYE BAR SPYOD DUS SU SNGA
MA'I TING NGE 'DZIN DE NYID KYIS KHA ZAS SNGA MA BZHIN SBYANGS
LA, SNYING GAR RANG GI HA BSAMS LA, ,NANG GI SBYIN SREG BSAM LDAN
PAS, ,ZAS LA NYE BAR SPYAD PAR BYA, ,DE NAS MCHOD RTEN LA SOGS
KYI, ,

DGE BA'I LAS LA 'BAD PAR BYA, ,NYAL BA'I DUS SU BDAG NYID KYI,
,SNYING GA'I SA BON DE NYID DU, ,BRTAN DANG G-YO BA KUN BSDUS TE,
,BDAG NYID KYANG NI DER BSDUS LA, ,STONG NYID TING 'DZIN LA GNAS
BYA, ,NANG PAR LANGS NAS SNGA MA BZHIN, ,SGRUB BA LA NI 'JUG PAR
BYA, ,KHRUS NI RANG LA

DBANG BSKUR BSAM, ,DPAL LDAN 'DUS PA'I RJES 'BRANGS TE, ,'JIG
RTEN DBANG PO SGRUB PA'I THABS, ,MAR ME MDZAD DPAL YE SHES KYIS,
,MAN NGAG MDOR BSDUS 'DIR BSHAD YIN, ,'JIG RTEN MGON PO SGRUB
PA'I THABS SLOB DPON CHEN PO DPAL MAR ME MDZAD YE SHES KYIS

MDZAD PA RDZOGS SO,, 