@125B #, ,RGYA GAR SKAD DU, ,A'A RY'A
BA LO KE TE SHVA RA STO TRA, BOD SKAD DU, 'PHAGS PA SPYAN RAS
GZIGS DBANG PHYUG LA BSTOD PA, 'JIG RTEN MGON PO LA PHYAG 'TSAL
LO, ,'JIG

RTEN BLA MA SRID PA GSUM GYIS BSTOD PA PO, ,LHA YI GTZO BO BDUD
DANG TSANGS PAS BSTOD PA PO, ,THUB PA'I RGYAL MCHOG BSTOD PAS
GRUB PAR MDZAD PA PO, ,'JIG RTEN GSUM GYI MGON PO MCHOG LA PHYAG
'TSAL LO, ,BDE GSHEGS DPAG MED SKU MCHOG SKU BZANG 'DZIN PA PO,,

BDE GSHEGS SNANG MTHA' YAS KYI DBU RGYAN 'DZIN PA PO, ,PHYAG
G-YAS MCHOG SBYIN YI DAGS BKRES SKOM SEL BA PO, ,G-YON PA'I PHYAG
NI GSER GYI PADMOS BRGYAN PA PO, ,DRI ZHIM RAL BA'I PHRENG BA
DMAR SER 'KHYUG PA PO, ,ZHAL RAS RGYAS PA ZLA BA LTA BUR MDZES PA
PO, ,SPYAN

GYI PADMO MCHOG TU BZANG ZHING YANGS PA PO, ,KHA BA DUNG LTAR
RNAM DKAR DRI NGAD LDANG BA PO, ,DRI MED 'OD CHAGS MU TIG TSOM BU
'DZIN PA PO, ,MDZES PA'I 'OD ZER SKYA RENGS DMAR PO SA BRGYAN PA
PO, ,PADMA'I MTSO LTAR PHYAG NI DNGAR BAR BYAS PA PO, ,STON KA'I
SPRIN GYI MDOG DANG

LDAN ZHING GZHON PA PO, ,RIN CHEN MANG POS DPUNG PA GNYIS NI
BRGYAN PA PO, ,LO MA'I MCHOG LTAR PHYAG MTHIL GZHON ZHING 'JAM PA
PO, ,RI DAGS PAGS PAS NU MA G-YON PA BKAB PA PO, ,SNYAN CHA GDU
BUS SGEG CING RGYAN RNAMS 'CHANG BA PO, ,DRI MA MED PA'I PADMO'I
MCHOG LA GNAS

PA PO, ,LTE BA'I NGOS NI PADMA'I 'DAB LTAR 'JAM PA PO, ,GSER GYI
RKANG GDUB SGRA YIS ZHABS YID 'ONG BA PO, ,GSER GYI SKA RAGS
MCHOG LA NOR BUS SPRAS PA PO, ,STA ZUR DKRIS PA'I RAS BZANG SHAM
THABS 'DZIN PA PO, ,THUB PA'I MKHYEN MCHOG MTSO CHEN PHA ROL
PHYIN

@126A *, ,PA PO, ,MCHOG BRNYES BSOD NAMS MANG PO NYE BAR BSAGS PA
PO, ,RTAG TU BDE BA'I 'BYUNG GNAS RGA NAD SEL BA PO, ,GSUM THAR
MDZAD CING MKHAS SPYOD SPYOD PA STON PA PO, ,LUS CAN MCHOG STE
BDUD DPUNG 'KHRUGS LAS RGYAL PA PO, ,TSANGS PA'I GNAS PA BZHI

YIS DBEN PAR MDZAD PA PO, ,NGANG PA'I 'GROS DANG GLANG CHEN DREGS
'DRAR GSHEGS PA PO, ,TSOGS KUN NYE BAR BSAGS NAS CHOS KUN STON PA
PO, ,SDUG BSNGAL MTSO DANG NYON MONGS MTSO LAS SGROL BA PO, ,GANG
ZHIG RTAG TU THO RANGS LANGS NAS GUS PA YIS, ,SPYAN RAS

GZIGS KYI DBANG PO YID LA SEMS BYED CING, ,BSTOD PA'I MCHOG 'DI
DAG CING GSAL BAR 'DON BYED NA, ,DE NI SKYES PA'AM YANG NA BUD
MED YIN YANG RUNG, ,SKYE BA 'DI DANG MA 'ONGS SKYE BA THAMS CAD
DU, ,'JIG RTEN 'JIG RTEN LAS 'DAS DGOS PA KUN 'GRUB 'GYUR, ,

'PHAGS PA SPYAN RAS GZIGS DBANG PHYUG LA BSTOD PA, DGE SLONG MA
DPAL MOS MDZAD PA RDZOGS SO,,