@19A #, ,RGYA
GAR SKAD DU, SHR'I HE BADZRA PR'A D'I PA SH'U LO PA MA B'A B'A DA
KA N'A MA, BOD SKAD DU, DPAL GYI RDO RJE'I MAR ME'I RTZE MO LTA
BU'I

@19B GDAMS PA ZHES BYA BA, DPAL KYE'I RDO RJE LA PHYAG 'TSAL LO,
,SHES RAB SNYING PO'I RTZER GYUR PA, ,BDAG MED MA LA PHYAG 'TSAL
NAS, ,BDAG MED RDO RJE'I ZHAL SNGA NAS, ,DBANG DANG GDAMS NGAG
'BREL PA YI, ,MAR ME'I RTZE MO LTA BU YI, ,KYE YI RDO RJE'I MAN
NGAG BSHAD, ,RNAL 'BYOR BA

GANG ZHIG DPAL KYE RDO RJE'I DBANG DANG LDAN ZHING, DAM TSIG DANG
LDAN TE RDO RJE 'CHANG CHEN PO BSGRUB PAR 'DOD PAS, ,DANG PO GNAS
LA SOGS PA KHYAD CAN BTZAL TE, ,KHAMS DANG LUS KYI 'BYUNG BAS CHA
BSNYAM MO, ,DE LTAR KHAMS SHIN TU BDE BA DANG, STAN BDE BA'I
STENG DU LUS KHONG GLOD DE BDE BAR NYAL

LO; ,DE NI BSAM GTAN GYI TSOGS SNA TSOGS PAS TSOGS KYI LAM GYI
BDAG NYID DO, ,DE NAS THO RANGS SKYA RENGS DANG PO SHAR BA DANG
LEGS PAR LANGS TE, SKYON MED PA'I GOS LEGS PAR GYON NAS KHAMS
DANG 'BYUNG BA'I DROD SBYAR TE, KHRUS DANG GNYID SAD PA'I CHO GA
BYA'O, ,DE NAS STAN

NANG TSANGS CAN GYI STENG DU LEGS PAR 'DUG STE, LUS LEGS PAR CHA
BSNYAM MO, ,SEMS KYANG CHA BSNYAM STE, DE YAN CHAD KYIS NI BSAM
GTAN LA SBYOR BAS NA SBYOR BA'I LAM GYI BDAG NYID DO, ,DE NAS
BDAG NYID DPAL KYE RDO RJE ZHAL GCIG PHYAG GNYIS PA G-YAS PA NA
RDO RJE RTZE LNGA PA, G-YON

PA NA KA P'A LA BSNAMS PA BSAM MO, ,DE NAS RANG GI SNYING GAR NYI
MA DANG ZLA BA'I STENG DU H'Um SNGON PO BSAMS TE DE LAS 'OD ZER
PHYI RU 'PHROS TE, PHYI ROL SNOD KYI 'JIG RTEN THAMS CAD DANG,
NANG BCUD KYI 'JIG RTEN SKYE 'GRO MO RIGS THAMS CAD KYI RTOG PA
BSREGS TE SLAR 'DUS PAS YUM

BDAG MED MA SHES RAB KYI CHA SNOD KYI 'JIG RTEN GYI RANG BZHIN DU
BSAM MO, ,DE BZHIN DU SKYE 'GRO PHO RIGS THAMS CAD BSREGS TE SLAR
'DUS PAS RANG NYID DPAL HE RU KA BCUD KYI 'JIG RTEN GYI RANG
BZHIN DU BSAMS TE GZHAN SBYONG NGO, ,DE NAS YUM GYI SNYING GAR
ZLA BA DANG NYI MA'I BAR DU

AOm BSAMS TE, 'OD DES YUM NYID 'OD DU ZHU STE, YAB KYI THUGS KAR
THIM PAR BSAM MO, ,DON DE NYID SNGAR MA MTHONG BA MTHONG BA'I LAM
GYI BDAG NYID DO, ,DE NAS YAB KYI SNYING GAR NYI ZLA'I BAR DU
H'Um GI 'OD KYIS YAB NYID 'OD DU ZHU STE STENG DU NYI MA RANG
BSAMS STE THABS SO, ,YUM

@20A *, ,NI 'OG TU ZLA BA STE SHES RAB BO, ,NYI ZLA'I BAR DU SA
BON GYI YI GE H'Um LAS YAN LAG GI YI GE K'A LI BRGYAD CU MGO THUR
DU BLTAS PAR BSAM MO, ,DE BZHIN DU NYID LAG GI YI GE A'A LI SUM
CU RTZA GNYIS MGO GYEN DU BLTAS PAR BSAM MO, ,YI GE H'U% NI THABS
SHES RAB

GNYIS MED DU BSAM MO, ,NYI MA DANG ZLA BA NI SRAN MA TZAM MO,
,H'U% NI YUNGS KAR GYI 'BRU TZAM MO, ,A'A LI K'A LI NI SKRA'I
RTZE MO TZAM MO, ,DE LTAR THIG LE BSGOMS PA NI SGOM PA'I LAM GYI
BDAG NYID DO, ,DE NAS H'U% DE LAS 'OD ZER BYUNG STE, K'A LI 'OD
DU ZHU STE A'A LI LA THIM PAS A'A LI YANG ZHU STE ZLA

BA LA THIM PAR BSAM MO, ,DE BZHIN DU NYI MA YANG ZLA BA LA THIM
PAR BSAM, ,ZLA BA ZHABS KYU LA THIM PAR BSAM MO, ,H'Um YANG RIM
GYIS SPANGS TE RIM GYIS BSGOMS PA NI PHRA MO'I RNAL 'BYOR RO, ,DE
NAS DKAR LA 'TSER BA'I BDUD RTZI'I THIG LE SKRA'I RTZE MO TZAM LA
SEMS GTAD DO, ,DE NAS

N'A DA SKRA RINGS RDUL PHRA RAB TZAM LA, DE NAS SEMS TZAM LA SEMS
GTAD DO, ,DNGOS PO SPONG BA'I MTHAR PHYIN PAS MTHAR PHYIN PA'I
LAM GYI BDAG NYID DO, ,DE NAS SEMS 'OD GSAL BAR BSGOM STE, DE
YANG SNOD BCUD NI YAB DANG YUM GYI BDAG NYID DO, ,YAB YUM NI THIG
LE'I BDAG

NYID, THIG LE 'ANG PHRA MO'I BDAG NYID, PHRA MO'ANG SEMS KYI BDAG
NYID, SEMS KYANG GDOD MA NAS STONG PA'I RANG BZHIN CAN THOG MA
DANG THA MA LA SOGS PA MTHA' THAMS CAD DANG BRAL BA BSGOMS PA NI
RDO RJE 'CHANG CHEN PO STE, LAM LNGA'I 'BRAS BU'I BDAG NYID DO,
,GONG GI RIM PA DE DAG

KYANG RNAL 'BYOR BA'I MOS PA'I BYE BRAG GIS LO 'AM ZLA BAR BZHAG
LA SEMS BRTAN PAR BYA STE, DE NAS YAB YUM LA BSLABS TE RIM GYIS
BSGOM PA'ANG YOD DO, ,GZHAN YANG THUN GCIG LA RIM PA GNYIS RDZOGS
PAR BSGOM PA 'ANG YOD KHA CIG NI GONG MA LA CIG CAR 'JUG PA'ANG

YOD PAS CI RIGS PAR SEMS NGOS BZUNG ZHING MAN NGAG SBYIN NO,
,SKYON NI BYING RGOD GNYIS SO, ,DE LA BYING BA BSAL BA'I THABS NI
SEMS GZENGS BSTOD DE SANGS RGYAS KYI MKHYEN PA'I YE SHES DRAN PAR
BYAS TE DE NAS YANG BSGOM MO, ,GNYID LA NI GDONG PA LA CHU GTOR
BA 'AM BSGOS

@20B PAR BYAS TE BSAL LA YANG BSGOM MO, ,RGOD NA 'KHOR BA'I SDUG
BSNGAL GYI YUL DE NYID LA SKYO BA BSKYOD DE YANG BSGOM MO, ,DES
KYANG MA ZHIN YUL DE NYID DMIGS PA BSGYUR TE SEMS DE NYID LA GTAD
DE BSGOM MO, ,THUN NI BZHI STE SEMS NYAM CHUNG TZAM NA NI THUN
TSOD DBYU GUS GZUNG LA THUN

THUNG BAR BSGOM MTSAMS RING BAR BSGOM, SEMS CUNG ZAD BRTAS NAS
CHU TSOD KYIS THUN TSOD GZUNG NGO, ,DE BZHIN DU SEMS CUNG ZAD
BRTAS NAS NYAMS RNYED PA DANG, SEMS STOBS DANG LDAN PA'I THUN
TSOD NI 'PHO BA DANG, THUN DANG, NYIN ZHAG DANG, LO ZLAS THUN
MTSAMS GZUNG STE,

RING BAR BSGOM ZHING THUN MTSAMS THUNG BAR BSGOM MO, ,RTAGS NI
DANG PO KHAMS MI RTOG PA 'BYUNG NGO, ,DE NAS RANG GI LUS LA NAD
RNYING PA 'BYANG ZHING GSAR PA MI SKYED PA DANG, LUS KYI NYES PA
LAS NGANG GIS LDOG ,DGE BA LA THABS KYIS 'JUG STE, LUS KYI RTAGS
'DAR BA LA

SOGS PA 'BYUNG NGO, ,RNAL 'BYOR PHYI LA MCHOG TU GZHOL BAS NI
THUN BZHI KA'I SNGON DU MCHOD PA DANG BSTOD PA DANG, GTOR MA'I
MCHOD PA BYAS TE BSGOM MO, ,BLA MA BRGYUD PA LAS RNYED PA'I,
,DBANG DANG GDAMS NGAG 'BREL BCAS PA'I, ,MAR ME'I RTZE MO'I GDAMS
NGAG BRTZAMS, ,DE

YIS DGE BA GANG THOB PAS, ,'GRO BA SEMS CAN THAMS CAD KYIS,
,STONG PA'I 'OD GSAL THOB PAR SHOG ,DPAL KYE RDO RJE'I MAR ME'I
RTZE MO LTA BU'I GDAMS NGAG SLOB DPON MTSO SKYES RDO RJES MDZAD
PA RDZOGS SO, ,RGYA GAR GYI MKHAN PO GA YA DHA RA DANG, BLA MA
SH'A KYA YE SHES KYIS BSGYUR CING

ZHUS PA'O,, ,, 