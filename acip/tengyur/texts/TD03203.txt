@210A #, ,RGYA GAR SKAD DU, S'I TA T'A RA S'A DHA
NAm, BOD SKAD DU, SGROL MA DKAR MO'I SGRUB THABS, ZLA BA DRUG TU
SGRUB PA LA BRTZON PAS, ,SGROL MA'I THUGS KAR 'KHOR LO BSGOM

PA LA, ,'CHI BDAG SKYON GYIS GOS PAR 'GYUR MA YIN, ,DNGOS GRUB
RNAMS KYANG THAMS CAD THOB PAR 'GYUR, ,'CHI BA SLU BA BSDUS PA
LAS, ,SGROL MA DKAR MO BTON PA YI, ,BSGOMS PAS 'JIGS PA SEL BYED
PA'I, ,NGAG GI DBANG PHYUG GIS 'DI BYA, ,SDE BZHI DANG PO'I YIG

LDAN LAS, ,'OD ZER NAM MKHAR RNAM SPROS PAS, ,PAD DKAR ZLA BA'I
GDAN BLTAS LA, ,MDUN DU GSUM LA SKYABS 'GRO BRJOD, ,RANG BZHIN
SGRO BTAGS GZHOM DON DU, ,STONG PA NYID DU YUD TZAM BLTA, ,DE NAS
SMON LAM STOBS LAS NI, ,BYANG CHUB SEMS KYI YI GE YIN, ,ZLA BA'I

DKYIL 'KHOR GDAN STENG NA, ,RDO RJE'I SKYIL KRUNG LEGS PAR GNAS,
,MCHOG SBYIN MA DANG AUTPALA BSNAMS, ,STON KA'I ZLA BA LTAR DKAR
ZHING, ,RGYAB NI ZLA BA LA LEGS BRTEN, ,LO NI BCU DRUG MA YI LUS,
,RGYAN RNAMS KUN GYIS LEGS BRGYAN MA, ,RDZOGS SANGS DE DAG THAMS

CAD SRAS, ,YUM GYUR 'DOD PA'I GZUGS 'DZIN MA, ,BSGOMS LA 'PHAGS
MA SGROL MA DE'I, ,THUGS KAR 'KHOR LO'I 'OD DKAR BA, ,RTZIBS
BRGYAD LA NI YI GE YANG, ,BRGYAD KYIS YONGS SU DGANG BYA BA, ,AOm
H'A GSAL BYED DBUS GNAS PA'I, ,BSGRUB BYA'I MING SOGS

@210B LTE BAR NI, ,BSGOM BYA RTZE GCIG SEMS KYIS KYANG, ,ZLA DRUG
BRTAN PAS NGES BYA ZHING, ,SEMS SKYON NI BZLAS BYA BA, ,SNGAGS
KYI YI GE BCU PO 'DI, ,AOm GYI YI GE DANG POR SBYIN, ,PHYI NAS
T'A RE LEGS PAR SBYAR, ,'DI DAG RJES LA TUTT'A RE, ,DE MTHA' SV'A
H'A LAS KUN BYED, ,TSANGS

DBANG KHYAB 'JUG NYI ZLA DRUG ,PHYOGS SKYOD 'DOD PA'I RGYAL POS
KYANG, ,DGAG PAR MI NUS SPU YI RTZE, ,'CHI BDAG 'BYUNG LAS GROL
'GYUR ZHING, ,GNYER MA SKRA DKAR SKAL NGAN NAD, ,DBUL BA'ANG KUN
NAS ZAD PAR BYED, ,SENG GE LA SOGS 'JIGS CHEN BRGYAD, ,SDUG

BSNGAL TSOGS RNAMS 'JIG PAR BYED, ,GOS SKOM KHANG BSANGS RIN CHEN
SOGS, ,BTZAL BA MED PAR BDE BAR RNYED, ,RAL GRI MIG RTZI RKANG
BYUG DANG, ,BUM PA BZANG SOGS DNGOS GRUB 'BYUNG, ,YID GZHUNGS
SMRA MKHAS SNYAN DANG DNGAGS TE, ,SHES RAB GCIG TU DRI MED

DANG; ,'DOD PA'I DNGOS GRUB GZHAN RNAMS KYANG, ,'KHOR LO 'DI LAS
RAB TU 'BYUNG, ,SGROL MA DKAR MO'I SGRUB THABS KYIS, ,NAD DANG
'CHI BDAG RNAM 'JOMS PA, ,LEGS BYUNG DGE BA GANG YIN DES, ,SKYE
DGU SGROL MA NYID DU SHOG ,SGROL MA DKAR MO'I SGRUB THABS,

AA BHA YA LAS DGE SLONG TSUL KHRIMS RGYAL MTSAN GYIS BSGYUR
BA'O,,