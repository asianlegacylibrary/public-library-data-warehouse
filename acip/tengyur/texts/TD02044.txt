@143A #, ,RGYA GAR SKAD DU, ,AA MRi TA AA DHIshth'A NA N'A MA, BOD SKAD
DU, BDUD RTZI BYIN GYIS BRLAB PA ZHES BYA BA, ,'JAM PA'I RDO RJE
LA PHYAG 'TSAL LO, ,GANG ZHIG RNAL 'BYOR GNYIS BRTEN NAS, ,GSHIN
RJE GSHED DPAL GNYER BYED NA, ,DE YI BSTEN BYA DAM TSIG NI, ,

BYIN GYIS BRLAB PA'I RIM PA BSHAD, ,DE LA RNAL 'BYOR PAS DBEN
PA'I GNAS RI'I PHUG GAM DUR KHROD LA SOGS PA MI'I SKYE BOS DBEN
PAR BYAS LA, BCUD MA NYAMS PA'I DRI CHEN DANG, GHANYDZI DANG, BA
RU RA DANG, AA NU RA DANG, BLA BA DANG, MAR DANG, SBRANG RTZI
DANG, BU RAM DANG,

SO GA'I DUS MA YIN PA'I DUS SU 'DUS BYAS PA'I PA RA NA DANG, LEGS
PAR SBYAR BA'I RIL BU AU RIN DHA BA'I SNOD DANG, ,LVA BA DMAR
PO'I NA BZA' DANG BCAS PA STA GON DU BYAS LA, JI SKAD BSHAD PA'I
RIM PA GNYIS SNGON DU 'GRO BAS MCHOD PA DANG GTOR MA 'ANG PHUL
ZHING, SLOB DPON

LA YON PHUL NAS 'KHOD LA, ,LHAN CIG SKYES DGA'I GNYUG MA'I BDE BA
CHE, ,GNYIS MED MNYAM SBYOR SRID ZHI DUS KYI DGRA, ,DPAL LDAN
PHYAG 'TSAL 'DI NI BRTZER DGONGS NAS, ,BRTAN G-YO 'JIG MDZAD DAM
TSIG MCHOD STZOL MDZOD, ,CES LAN GSUM MO, ,DE NAS SLOB

DPON GYIS JI LTAR SNANG BA'I 'JIG RTEN THAMS CAD DE BZHIN GSHEGS
PA LNGA'I NGO BOR SHES TE RANG GI BU BYIN GYIS BRLAB PAR BYA'O,
,SNYING GAR DBU MA'I NANG DU H'Um NGO, ,PHYOGS BZHIR BH'Um A'Am
DZR'Im KHAm NGO, ,DBUS DANG MTSAMS BZHIR MU BI SHU MA RA'O, ,KHA
DOG NI RIGS DANG MTHUN PAR RO,,

DE BZHIN DU LTE BA DANG MGRIN PAR YANG DGOD PAR BYA'O, ,DE NAS
LUS KYI 'DUG STANGS DANG RLUNG RAN PAR BYA ZHING, SNYING GA'I YI
GE LAS SO SO'I KHA DOG DANG MTHUN PA'I 'OD ZER BYUNG NAS MA LUS
PA'I SANGS RGYAS DANG BYANG CHUB SEMS DPA' THAMS CAD KYI SKU DANG
GSUNG DANG THUGS DANG YON TAN

@143B DANG PHRIN LAS SKU LNGA'I RNAM PAR BKUG STE YI GE LNGA LA
SO SOR BSDU'O, ,DE LTA BU'I RIM PA KHO NA YE SHES LNGAS 'BYUNG BA
LNGA SBYANGS SHING SLAR YANG YUM LNGA'I RNAM PAS BSDU'O, ,DE
BZHIN DU LTE BA DANG MGRIN PA LAS KYANG STE, 'DOD PA DANG GZUGS
DANG GZUGS MED PA SPYANG BA'I PHYIR RO, ,

RGYU DANG LAM DANG 'BRAS BU'I DUS KYI DNGOS GRUB BSDU BA'I PHYIR
RO, ,PHUNG PO LNGA DANG 'BYUNG BA LNGA DANG NYON MONGS PA LNGA NI
BSDUS TE YE SHES SU BYIN BRLAB PA'I PHYIR RO, ,DE YANG DUS GSUM
DUG NAS PA'I PHYIR RO, ,SLAR YANG 'OG GI 'KHOR LO YI GE DANG BCAS
PA SNYING GA'I H'Um LA BSDU ZHING YI

GE BRGYAD KYANG BSDUS TE, DE'I 'OD KYIS SANGS RGYAS THAMS CAD KYI
YON TAN BDUD RTZI LNGA'I NGO BO H'Um CHA LNGA PA'I RNAM PAS BSTIM
ZHING, AOm HR'I: shtRI: LWI KRi T'A NA NA H'Um H'Um PHAt PHAt
SV'A H'A, PNYTZA AA MRi TA YUTGHA tA SA MA Y'A TIshth'A BA BADZRA
DZA DZA: H'Um BAm HO MUDGA RA HRI HA HA HA H'Um, SPYI BOR ME TOG
DANG BCAS PAS

BRTAN PAR BYA STE, 'DOD PA LA SOGS PA DUS GSUM GYI DNGOS GRUB
RIGS LNGA DANG, DPA' MO LNGA DANG, YE SHES LNGA LA SOGS PA 'ANG
BRTAN G-YO THAMS CAD KYI BDAG PO RNAM PAR SHES PA H'Um 'DI'O,
,ZHES DES PAR BYAS LA, DAG PA RJES SU DRAN PAS RNAM PAR SHES PA
LHAN CIG SKYES

PA'I YE SHES SGYU MA LTA BU'I NGO BO NYID RTAG TU CHOS KYI
DBYINGS LAS MA G-YOS SHING G-YO BA MED PA NYID LA SEMS GNAS PAR
BYAS LA, BLA MAS RDO RJE DRIL BU 'DZIN PAS TSAD MED PA'I SEMS
KYIS BZLAS PA DANG GDUG PA CAN RNAMS BZLOG PAR BYA'O, ,DE NAS
YANG JI SKAD GSUNGS PA'I

RIL BU'AM, THOD PA CHANG GIS BKANG BA SLOB MA LA SPYIN ZHING,
DPA' BO RNAL 'BYOR MA 'KHOR LO'I, ,DNGOS GRUB BDUD RTZI LAS BYUNG
BA, ,SNGAGS PA MCHOG GIS RAB BSNGAGS PA, ,DAM TSIG 'DI NI KHYOD
LA SPYIN, ,DE SA KYANG BLANGS TE 'THUNGS PAS LUS THAMS CAD BYANG
CHUB KYI

SEMS KYIS GANG STE, ZAG PA MED PA'I BDE BAS TSIM STE, 'DOD PA'I
SRED PA MA LUS PA ZAD NAS BDE BA DANG RAB TU MI RTOG PA'I YE SHES
ZUNG DU 'JUG PA BSKYED PAR BYA'O, ,DE NAS RGYUN MA CHAD PAS GSUM
MAM, BDUN NAM MTHUN BZHI LA SOGS PA JI LTAR NUS PAS BRTAN

@144A *, ,PAR BYA STE PHAN YON NI DPAL LDAN 'DAS PA'I RGYUD LAS
GSUNGS PA'I RIM PA DANG, MTHAR THUG PA NI DAM TSIG 'DIS BCOM LDAN
'DAS GSHIN RJE GSHED DMAR PO NYID MNGON DU BYED PA NYID DO ZHES
BCOM LDAN 'DAS NYID LAS THOS SO, ,KHA DUD RTZI LNGA YI BYIN GYIS

BRLAB PA'I RIM PA RNAL 'BYOR GYI DBANG PHYUG CHEN PO DPAL BI R'U
PAS MDZAD PA RDZOGS SO,, ,,RGYA GAR GYI MKHAN PO DARBAn A'A
TZ'ARYA DANG, LO TZ'A BA ZHE SDANG RDO RJES MANG YUL GYI GTZUG
LAG CHEN POR ZHUGS SHING BSGYUR BA'O,, ,,

