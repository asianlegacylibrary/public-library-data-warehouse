@223A #, ,RGYA GAR SKAD DU, PRADZNY'A P'A RA MI T'A SV'A DHA
NAm, BOD SKAD DU, SHES RAB KYI PHA ROL TU PHYIN MA'I SGRUB THABS,
SNGAR BSHAD PA'I CHO GA'I RIM PAS YI GE AA LAS BYUNG BA'I ZLA BA
LA YI GE HR'I: SER POS BSKYED PA'I SNA TSOGS PADMA LA YI GE HA:
SER PO YI GE AA

LA SOGS PA DBYANGS YIG BCU DRUG GIS YONGS SU BSKOR BA, PHYI ROL
DU KA LA SOGS PA BRJOD PA'I YI GE SUM CU RTZA GNYIS KYIS YONGS SU
BSKOR BAR BYA BA'O, ,DE NAS 'GYING BAG MA DANG, PHRENG BA MA
DANG, GAR MA DANG, GLU DBYANGS MA DANG, ME TOG MA DANG, BDUG

PA MA DANG, MAR ME MA DANG, DRI MA ZHES BYA BA DANG, RNAL 'BYOR
MA BRGYAD DO, ,DE DAG RNAMS THAMS CAD YONGS SU GYUR PA LAS YE
SHES KYI ZLA BA'I DKYIL 'KHOR YIN TE 'OD ZER RAB TU 'BAR BA DANG
LDAN PA'O, ,DE'I STENG DU NI PADMA'O, ,DE'I STENG DU NI SHES RAB
KYI PHA ROL TU PHYIN PA'I PO TI'O, ,

DE'I STENG DU NI ZLA BA'I DKYIL 'KHOR GNYIS PA'O, ,DE'I STENG DU
NI PO TI GNYIS PA'O, ,DE DAG RNAMS THAMS CAD KYANG YONGS SU GYUR
PA LAS NI BCOM LDAN 'DAS MA SHES RAB KYI PHA ROL TU PHYIN MA YIN
TE, SKU MDOG SER MO, ZHAL GCIG PHYAG GNYIS MA, DE BZHIN GSHEGS PA
LNGA DBU RGYAN LA BZHUGS PA,

CHOS 'CHAD KYI PHYAG RGYA DANG LDAN PA, 'DAB MA KHA DOG SNA TSOGS
PA'I PADMA DANG ZLA BA'I GDAN LA BZHUGS PA, RGYAN THAMS CAD DANG
NA BZA' DANG LDAN MA, G-YAS PA DANG G-YON PA'I GLO GNYIS NA
AUTPALA BZHUGS PA'I SHES RAB KYI PHA ROL TU PHYIN PA'I GLEGS BAM
BSNAMS PA'O, ,SNGAGS NI,

AOm A'A: HR'I: H'Um SV'A H'A, YI GE H'Um SER PO DPRAL BAR RO, ,YI
GE A'A: DKAR PO MGUL PAR RO, ,YI GE DH'I: SER PO SNYING GAR RO,
,YI GE H'Um NAG PO LTE BAR YIN TE, BZLAS PA'I DUS SU YI GE BZHI
PA'O, ,RJES SU BSAM PAR BYA BA'O BYA BA YIN NO, ,GSER GYI MDOG GI
SHES RAB KYI PHA ROL TU PHYIN

@223B MA'I SGRUB THABS RDZOGS SO,, ,,PAndI TA CHEN PO AA BHA YA'I
ZHAL SNGA NAS DGE SLONG TSUL KHRIMS RGYAL MTSAN GYIS BSGYUR
BA'O,,