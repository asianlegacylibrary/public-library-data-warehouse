@56B #, ,RGYA GAR SKAD DU, TZI TTA RATNA BI SHO DHA NA KRA
MA N'A MA LE KHA, ,BOD SKAD DU, SEMS RIN PO CHE RNAM PAR SBYANG
BA'I RIM PA ZHES BYA BA'I SPRING YIG ,SANGS RGYAS DANG BYANG CHUB

SEMS DPA' THAMS CAD LA PHYAG 'TSAL LO, ,SA GSUM DBANG PHYUG SKYE
DGU CHOS KYIS SKYONG MDZAD PA, ,LHA MI'I BLA MA 'PHAGS PA'I GANG
ZAG RNAMS KYI YAB, ,RGO LA BA TSAR GCOD RANG GI 'KHOR GYI DGA'
SKYED PA, ,CHOS KYI RGYAL PO GCIG PU DE NI RGYAL GYUR CIG ,BLO
ZHAN BDAG

@57A *, ,'DRAS GZHAN LA SKUL BAR MI NUS SHID, ,BSKUL BAS PHAN PAR
'GYUR BA'ANG DENG SANG NYUNG MOD KYI, ,'ON KYANG SA YI BDAG PO
KHYOD KYIS NONGS PA YAL BOR NAS, ,'GRO MANG DE 'DRAR 'GYUR 'DI MA
BZOD KHYOD LA BSKUL, ,MI SKYONG KHYOD KYI DBANG PHYUG 'DI NI
SNGON CHAD NYID KYI

THUGS; ,GDUL DKA' LEGS PAR BTUL LAS BRNYES KYI GZHAN GYIS BYIN PA
DANG, ,SA YI RUM NAS 'THON DANG GNAM BABS LTA ZHIG GA LA LAGS,
,SA BDAG DPAL 'DI MI NYAMS BZHED NA DA DUNG THUGS THUL 'TSAL,
,GANG ZHIG PHAN NA DE NI BRTAGS TE DKA' YANG MDZAD

RIGS LA, ,GANG ZHIG MI PHAN DE NI BSGRUB PAR SLA YANG GTANG BA'I
RIGS, ,DE PHYIR SNGON TSE THUB CHEN RGYAL BU ZLA BAR GYUR PA YIS,
,RGYAL PO SU TA SA YI BU LA GDAMS PA SMRAS PAS KYANG, ,RGYAL PO
GCIG PUS G-YUL NGOR DMAG GI DPUNG LAS RGYAL, ,SEMS TZAM TSAR GCAD
PHYIR

NI SNGAR MA MA MDZAD CIG ,MI YI BDAG PO 'JIG RTEN PHYI MA'ANG
GZIGS PAR RIGS, ,DE BAS DGYES KYANG PHAN PA MA YIN BSTEN MI RIGS,
,ZHES SO, ,DE PHYIR GANG GIS DMAN PA'I RIGS SU LTUNG BYED PA,
,NGA RGYAL DGRA SPANGS BDAG GI TSIG 'DI SAD PHYIR YANG, ,CI NAS
MI BDAG KHYOD

KYIS GUS PAS GSAN RIGS TE, ,LEGS SMRAS BYIS LAS BLANGS ZHES THUB
CHEN GSAL BAR GSUNGS, ,SA BDAG TSER MA'I SHING LAS SBRANG RTZI
BZHIN, ,DGRA BO LAS KYANG LEGS SMRAS GZUNG BAR BYA, ,GSER GYI RI
LAS DUG GI CHU RGYUN BZHIN, ,YID 'ANG SKYE BO'I TSIG NGAN

SPANG 'TSAL LO, ,ZHES SO, ,GANG ZHIG MA BTUL MNAR MED SOGS, ,SDUG
BSNGAL BZOD DKAR SKYED BYED CING, ,DE NYID BTUL BAS LHA MI DANG,
,'JIG RTEN MIN PA'I BDE BA'ANG 'THOB, ,RAB TU MTHU LDAN SEMS 'DI
NI, ,MKHAS PA SU ZHIG 'DUL MI BYED, ,'DIR SEMS

NI RANG BZHIN GYIS 'OD GSAL BA RTAG TU RNAM PAR MI RTOG PA'I RANG
BZHIN YIN MOD KYI, LUS DANG NGAG BRAN LTA BU DANG BCAS PA GLO BUR
GYI NYON MONGS PA DANG NYE BA'I NYON MONGS PA DAG GIS DKRUGS PA
STE, DE'I PHYIR 'DI DAG RNAM PAR SBYANGS TE NOR BU CHU SHEL GYI
'OD LTAR RAB TU

@57B 'OD GSAL BA'I RANG BZHIN DKRUG MA DANG BRAL BA BSKYED DE,
,'DI TZAM NI MI GNAS PA'I MYA NGAN LAS 'DAS PA'O, ,DE LA 'DIR
BSDU NA SEMS DE DKRUGS PAS RTOG PA CAN DU BYED CING, ,LUS DANG
NGAG BRAN LTAR 'KHOL BA NI RNAM PA BZHI STE, THAMS CAD KYI RGYU
RNAM PAR RTOG PA MANG BA

DANG; 'DOD CHAGS DANG, ZHE SDANG DANG, ,GTI MUG SHAS CHE BA'O,
,DE LA GANG RNAM PAR RTOG PA MANG PA DES NI RLUNG GI TING NGE
'DZIN LA DMIGS PAS DE SPANG BAR BYA STE, BGRANG DANG RJES 'GRO
'JOG PA DANG, RTOG PA DANG NI BSGYUR PA DANG, ,YONGS DAG RNAM PA
DRUG TU 'DOD, ,DE NI

BGRANG BA DANG, ,RJES SU 'GRO BA DANG, 'JOG PA DANG, NYE BAR RTOG
PA DANG, SGYUR BA DANG, YONGS SU DAG PA STE RGYU DRUG DANG LDAN
NA YONGS SU RDZOGS PA YIN NO, ,DE LA BGRANG BA ZHES BYA BA NI,
,DBUGS RNGUB PA DANG DBUGS 'BYUNG BA DAG LA SEMS GTAD NAS MNGON
PAR 'DU BYA BA

MED PAR LUS DANG SEMS RNAL DU BZHAG STE DRAN PA TZAM GYIS GCIG
DANG GNYIS NAS BCU'I BAR DU BGRANG BAR BYED PA'O, ,SEMS MNGON PAR
BSDUS PA DANG RNAM PAR G-YENG BAR DOGS PAS HA CANG MANG BA DANG
NYUNG DUR NI MA YIN NO, ,DE LA SKYON NI GSUM YOD DE, GAL TE GCIG
LA

GNYIS SU BRTZIS NA LHAG PAR BGRANG BA'I SKYON YOD DO, ,GAL TE
GNYIS LA GCIG TU 'DZIN NA MA TSANG BAR BGRANG BA'I SKYON NO, ,GAL
TE DBUGS RNGUB PA LA DBUGS 'BYIN PAR 'DZIN TAM DBUGS 'BYIN PA LA
DBUGS RNGUB PAR 'DZIN NA 'CHOL BAR 'DZIN PA'I SKYON NO, ,DE LAS

GZHAN PA NI YANG DAG PAR BGRANG BA YIN NO, ,BAR SKABS SU SEMS
RNAM PAR G-YENGS NA, ,YANG MGO NAS JI SRID DU TING NGE 'DZIN MA
THOB KYI BAR DU BGRANG BAR BYA'O, ,RJES SU 'GRO BA ZHES BYA BA NI
'DI DAG JI SRID CIG TU 'BYUNG NGAM 'JUG ,CI 'DI DAG LUS THAMS CAD
LA KHYAB

BDAG GCIG GAM PHYOGS 'GA' ZHIG NAS RGYU BA DAG YIN ZHES MNGON PAR
'DU BYA BA MED PAR DBUGS RNGUB PA DANG, ,DBUGS 'BYUNG BA'I RJES
SU 'GRO BA STE, DE 'JUG PA NA LKOG MA DANG, SNYING GA DANG, LTE
BA DANG, RKED PA DANG, BRLA DANG, BYIN PAR 'JUG PA'I RIM

@58A *, ,GYIS RKANG PA GNYIS KYI BAR DU RJES SU 'GRO LA, 'BYUNG
BA NA MTHO GANG DANG 'DOM GANG GI BAR DU 'BYUNG NGO, ,GZHAN DAG
NA RE RLUNG GI DKYIL 'KHOR DANG RNAM PAR 'THOR BYED KYI RLUNG GI
BAR DU'O ZHES ZER TE, 'DI NI DE KHO NA NYID YID LA BYED PA'I
PHYIR RIGS PA YIN NO, ,

'JOG PA ZHES BYA BA NI NOR BU'I THAG PA BZHIN DU SNA'I RTZE MO
NAS RKANG PA'I MTHE BO'I BAR DU GNAS PAR LTA ZHING CI 'DI DAG
PHAN 'DOGS PAR BYED PA ZHIG GAM, GNOD PAR BYED PA ZHIG GAM, GRANG
NGAM DRO BA ZHIG CES RTOG PA'O, ,NYE BAR RTOG PA ZHES BYA BA NI
'DI DAG NI RLUNG 'BA' ZHIG MA YIN GYI

'BYUNG BA CHEN PO BZHI PO DAG DANG 'BYUNG BDAG LAS MNGON PAR GRUB
PA'I RGYUR BYAS PA'I GZUGS DANG, DE DAG LA BRTEN PA'I SEMS DANG
SEMS LAS BYUNG BA RNAMS KYANG YOD DO ZHES PHUNG PO LNGA NYE BAR
RTOG PA'O, ,SGYUR BA ZHES BYA BA NI RLUNG LA DMIGS PA'I BLO
BSGYUR TE CHOS KYI MCHOG GI BAR DU

BLO GONG NAS GONG DU DGE BA'I RTZA BA RNAMS LA YANG DAG PAR SBYOR
BA'O, ,YONGS SU DAG PA NI MTHONG BA'I LAM LA SOGS PA LA 'JUG
PA'O, ,GZHAN DAG NA RE SGYUR BA NI DRAN PA NYE BAR GZHAG PA NAS
RDO RJE LTA BU'I TING NGE 'DZIN GYI BAR YIN LA, RNAM PAR DAG PA
NI ZAD PA SHES PA LA SOGS PA YIN

NO ZHES ZER RO, ,'DI LTA BU NI SLOB DPON DBYIG GNYEN GYI ZHAL
SNGA NAS JI LTAR BRIS PA KHO BOS 'DIR YANG BRIS PAR SHES PAR
BYA'O, ,DE LTAR RIM PA DRUG PO DE DAG GI LAS NI, JI SKAD DU
'PHAGS PA SA'I SNYING PO 'KHOR LO BCU PA'I MDO LAS GSUNGS PA
BZHIN TE, DE LAS NI JI LTAR DRAN PA'I

DBANG GIS YANG DAG PA JI LTA BA BZHIN DU DBUGS PHYI NANG DU RGYU
BA LA RTOG CE NA, ,YANG DAG PA JI LTA BA BZHIN DU BGRANG BA DANG,
RJES SU 'GRO BA DANG, ZHI GNAS DANG, LHAG MTHONG DANG, 'JUG PA
DANG, YONGS SU DAG PA LA RTOG GO, ,DE LA BGRANG BAS NI BYA BA'I
LAS KYI DNGOS PO RNAM

PA GNYIS BYED PAR 'GYUR TE, ,RTEN DU GYUR PAS RNAM PAR RTOG PA
DANG RNAM PAR DPYOD PA GNYIS THUL BAS, ,DBUGS PHYI NANG DU RGYU
BA'I MTSAN NYID 'DZIN PAR NUS PA'O, ,RJES SU 'GRO BAS KYANG BYA
BA'I LAS KYI DNGOS PO RNAM PA GNYIS BYED PAR 'GYUR TE, YANG DAG
PAR 'BYUNG BA LA BRTEN

@58B CING; RNAM PAR RTOG PA DANG RNAM PAR DPYOD PA DANG BRAL BA
DANG, DBUGS PHYI NANG DU RGYU BA'I 'JUG PA'I MTSAN NYID LA MKHAS
PAR 'GYUR BA'O, ,ZHI GNAS KYIS NI BYA BA'I LAS KYI DNGOS PO RNAM
PA GNYIS BYED PAR 'GYUR TE, DBUGS PHYI NANG DU RGYU BA 'BRI BAR
MNGON DU STON PA DANG, TING

NGE 'DZIN GYI MCHOG LA GNAS PAR NUS PA'O, ,LHAG MTHONG GIS KYANG
BYA BA'I LAS KYI DNGOS PO RNAM PA GNYIS BYED PAR 'GYUR TE, DBUGS
PHYI NANG DU RGYU BA ZAD PAR MNGON DU STON PA DANG, SEMS DANG
SEMS LAS BYUNG BA'I CHOS SO SOR RTOG PA LA GNAS PA'O, ,'JUG PAS
KYANG BYA BA'I

LAS KYI DNGOS PO RNAM PA GNYIS BYED PAR 'GYUR TE, NYE BAR LEN
PA'I PHUNG PO SPONG BA'I SBYOR BA LA MKHAS PA DANG, 'PHAGS PA'I
SAR 'JUG PA LA SBYOR BA'O, ,YONGS SU DAG PAS KYANG BYA BA'I LAS
KYI DNGOS PO RNAM PA GNYIS BYED PAR 'GYUR TE, KUN NAS NYON MONGS
PA SPONG BA DANG, LTA BA

YONGS SU DAG PA'O ZHES SO, ,DE LTAR DBUGS THUNG DU RNGUBS NA YANG
DBUGS THUNG DU RNGUBS SO SNYAM DU YANG DAG PA JI LTA BA BZHIN DU
RAB TU SHES SO ZHES BYA BA LA SOGS PA BCU DRUG KYANG LEGS PAR
RTOGS PAR 'GYUR RO, ,'DIR RNAM PAR RTOG PA MANG BA LA BSTAN PA NI
GTZOR BYAS KYI YON TAN MA

LUS PA 'DI LA BRTEN PAS NA THAR PA'I GRONG KHYER GYI SGO 'BYED PA
NI DBUGS RNGUB PA DANG 'BYUNG BA DRAN PA YIN TE ZHES GSUNGS SO,
,JI LTAR ZHE NA RAB TU GDUL DGA' BA'I SEMS ZHES BRJOD PA DE NI
RLUNG LAS GUD DU MA DMIGS PA'I PHYIR TE, DE BAS NA SEMS ZHES BYA
BA DE NI RLUNG DU BRJOD DO ZHES

GSUNGS SO, ,DE LTAR MI BDAG KHYOD KYIS RLUNG GI PHRA DANG ZAB
MKHYEN NAS, ,YUN RING DUS NAS RNAM RTOG DGRA YIS RAB TU GTZES PAS
SHIN TU YANG, ,MNYEL ZHING SKYO BA'I THUGS NI DENG NAS NGAL BSOS
RTOG DGRA BZLOG PA DANG, ,LO YIS MA YIN GUS PAR SBYOR BAS ZHAG GI
RIM PAS RTOG

BRAL MDZOD, ,DE NAS RIM GYIS YONGS SU DAG PA'I MTHAR YANG KHYOD
KYI THUGS GZHOL NA, ,SA BDAG KHYOD GYI SKYE BA 'BRAS BCAS DE NAS
CHOS KYI RGYAL POR 'GYUR, ,DE YI BAR DU LHA MI'I BDE BA TSAD MED
RNAMS LA DGYES BZHIN DU, ,THUGS BTUL MTHU YIS SPYOD PA 'DI LA THE
TSOM

@59A *, ,MED PAR MNGON SUM GNAS, ,RNAM PAR RTOG PA'I GNYEN PO
BSHAD ZIN TE, ,SEMS KYI RTOG PA SBYANG BA'I RIM PA'O, ,MI SKYOD
KHYOD KYI THUGS NI GAL TE BUD MED KYIS PHROGS NA, ,'DI NI SA YI
BDAG PO'I MTHU RTZAL RAB TU DMAN PA STE, ,GANG GI G-YUL CHEN

'JIGS SU RUNG BA GZHOM PA'I THABS MKHYEN NA, ,MI GTZANG KUN SNOD
MNGON GYUR BUD MED MTSAN NYID MI MKHYEN 'DI MTSAR CHE, ,SHIN TU
YID 'ONG TSER MA'I GNOD PA'ANG MI BZOD LUS 'DI NI, ,BUD MED BSTEN
PA'I RGYU LAS 'DI DANG SLAD PA MGO GCOD SOGS, ,RAB TU BZOD DKA'I
SDUG

BSNGAL 'BYUNG 'DI NYID KYIS MNGON SUM NA, ,'ON KYANG BLA MA'I
BKA' YIS 'DOD CHAGS ZHI BAR BYED PA MDOR BRJOD BGYI, ,CHAGS PA
CAN RNAMS KYI GNYEN PO NI RUS GONG YID LA BYA BA YIN TE, KENG RUS
CHAGS CAN THAMS CAD LA ZHES BSHAD PAS SO, ,JI LTAR ZHE NA, ,RUS
PA RGYA

MTSO'I BAR DU NI, ,SPRO ZHING SDUD PAS LAS DANG PO, ,RKANG RUS
DANG NI THOD PHYED BAR, ,BTANG BAS SBYANG BA BYAS PAR BSHAD,
,SMIN MA'I BAR DU SEMS 'DZIN PAS, ,YID LA BYED PA RDZOGS PA YIN,
,ZHES BSHAD PA'I RIM PAS SO, ,GZHAN YANG BYIS PA RNAMS NI PHAL
CHER KHA DOG DANG,

DBYIBS DANG, REG PA 'JAM PA DANG, BSNYEN BKUR LA CHAGS TE, DE DAG
GI GNYEN POR NI RNAM PAR BSDOS PA DANG, RNAM PAR DMAR BA DANG,
RNAM PAR TSIG PA DAG YID LA BYED PAS KHA DOG LA CHAGS PA DAG SEL
TO, ,RNAM PAR RANGS PA DANG, RNAM PAR ZOS PA DANG, RNAM PAR 'THOR
BDAG

YID LA BYED PAS NI DBYIBS LA CHAGS PA SEL BAR BYED DO, ,RNAM PAR
DBUS GZHIG PA DANG RUS GONG RGYUS PAS 'BREL BA DAG YID LA BYED
PAS NI REG BYA 'JAM PA LA CHAGS PA SEL TO, ,RNAM PAR BAM PA'I RO
MI G-YO BA RKYAL BA STONG PA BUS PA LTA BU, ,RDO LTAR BSNYEN BKUR
PHYED PA DANG

BRAL BA YID LA BYED PAS NI RKANG PA BKRU BA LA SOGS PA'I BSNYEN
BKUR LA CHAGS PA SEL BAR BYED DO, ,GZHAN YANG RNAM PAR PHYE STE
BRJOD NA, SNGO BSANGS LA SOGS PA'I KHA DOG LA CHAGS PA ZHIG NA
RNAM PAR BSNGOS PAR YID LA BYA'O, ,TZANDAN DANG GA BUR LA SOGS
PA'I DRIS PHYUGS PA'I

@59B LUS LA CHAGS PA LTA NA RNAM PAR RANGS PAR YID LA BYA'O,
,MTSAN SPRAD PA'I REG BYA LA CHAGS PA ZHIG NA RNAM PAR 'BUS GZHIG
PAR YID LA BYA'O, ,DBYIBS PHUN SUM TSOGS PA LA CHAGS PA LTA NA
RNAM PAR BAM PAR YID LA BYA'O, ,RGYAN GYIS MDZES PA'I LUS LA
CHAGS PA ZHIG NA RNAM

PAR DMAR BAR YID LA BYA'O, ,SHA RGYAS PA'I LUS LA CHAGS PA ZHIG
NA RNAM PAR ZOS PAR YID LA BYA'O, ,'KHYUD PA DANG 'O BYAS PA LA
SOGS PA'I RTZE 'JO LA CHAGS PA'I DUS NA RNAM PAR 'THOR BAR YID LA
BYA'O, ,KHA DOG DANG DBYIBS PHUN SUM TSOGS PA LA CHAGS PAR GYUR
NA RNAM PAR

TSIG PAR YID LA BYA'O, ,SO RNAMS DKAR BA LA CHAGS PA'I TSE NA RUS
GONG GI YID LA BYED PAS ZHI BAR 'GYUR RO, ,RAB TU MI BZAD NAGS
BSREGS ME LCE'I TSOGS, ,CHAR RGYUN DRAG POS SKAD CIG ZHI BYED
LTAR, ,BYIS PA'I NAGS TSAL THAL BAR BYED PA YI, ,'DOD CHAGS ME
CHEN

MI SDUG CHAR GYIS 'JOMS, ,'JIG RTEN GNOD PA'I RTZA BA JI SNYED
PA, ,KUN GYI PHUL BYUNG 'KHRIG PA'I 'DOD CHAGS TE, ,SA BDAG 'DI
MKHYEN 'DOD LAS PHYIR LTOS DANG, ,RAB TU DGYES PA BYIS PAS MA
MYONG BA, ,BSAM GTAN BDE BAS LUS LA PHAN 'DOGS SHING, ,KHA NA
MTHO

MED PA MYONG BA'I RIGS, ,'DOD CHAGS DANG BCAS PA'I SEMS SBYANG
BA'I RIM PA STE, ,'DOD CHAGS KYI GNYEN PO BSHAD ZIN TO,, ,,LHA
MI'I BLA MAS GANG DU 'BAD PAS BKAG GYUR PA, ,DE NI 'GRO LA BYAMS
DANG SNYING RJE MED PA STE, ,DE PHYIR MI DBANG KHYOD KYIS THUB LA
GUS PA DANG, NYID

KYI THUGS KYANG DAM PA'I GRANGS SU 'GYUR BA'I PHYIR, ,GANG LA
SKRA RTZES GZUNG BYA'I SKYE BO DE LA YANG, ,NYID KYI SRAS BZHIN
GCES SHING BYAMS PAS BSKYANG BAR RIGS, ,BSHES GNYEN DAM PA'I LUNG
GIS GOMS PAR BYAS PA LAS, ,SRIN PO SHA ZA SENG GE SOGS KYANG 'GRO
LA BYAMS,,

DE PHYIR MI DBANG KHYOD KYIS THUGS NI 'JAM PA DANG, ,'GRO BA
BSKYANG LAS NAM YANG PHYIR LDOG MA MDZAD CIG ,LEGS PA'I LAM NI JI
SNYED BSTAN PA DAG LAS KYANG, ,GTZO BOR GYUR PA BYAMS DANG SNYING
RJER DAM PAS GSUNGS, ,'DI JI LTAR BSGOM PAR BYA ZHE NA, DANG POR
RANG GI MA'AM

@60A *, ,PHA'AM BU 'AM BU MO 'AM, 'BREL PA GNYIS SAM, GANG YANG
RUNG BA CIG BDE BA MA LUS PA DANG PHRAD PAR GYUR CIG SNYAM PA
DANG, ,BDAG GIS DE DANG PHRAD PAR BYA'O ZHES PA DANG, NUS PA LTA
NA DNGOS SU DE BSGRUB PA DANG, PHRAD PA LA PHRAG DOG MED PA NYI
MA

'GA' ZHIG GUS PAR BSGOM MO, ,DE NAS NI DE BAS CUNG ZAD MI GCUGS
PA LA'O, ,RIM GYIS PAR MA LA'O, ,DE NAS DGRA BO DMAN PA LA'O, ,DE
NAS DE'I BAR MA LA'O, ,DE NAS DE DGRA BO RAB TU MA RUNGS PA LA'O,
,DE LA MA LA SOGS PA DANG MNYAM PA THOB PA NA GRONG DANG GRONG
KHYER PA

LA'O; ,DE NAS NI YUL DANG LJONGS DANG GLING GCIG DANG GNYIS LA
SOGS PA NAS STONG SPYI PHUD DANG, STONG GNYIS BAR MA DANG, STONG
GSUM GYI STONG CHEN PO DANG, PHYOGS BCU'I 'JIG RTEN GYI KHAMS
GANGG'A KLUNG GI BYE MA SNYED LA SOGS PAR BYAMS PAS KHYAB PAR
BYAS TE, DE NAS GZHUNG DE

BZHIN DU SDUG BSNGAL DANG BRAL BAR GYUR CIG CES PA DANG, SDUG
BSNGAL DANG BRAL BA LA DGA' BA DANG, DE DAG 'JIG RTEN LAS 'DAS
PA'I LAM LA DGOD PAR BYA'O ZHES BYA BA'I RIM PAS SNYING RJE DANG
DGA' BA DANG BTANG SNYOMS RNAMS BSGOM MO, ,DANG PO NYID DU SDUG
CING YID DU 'ONG BA'I MTSAN NYID

CAN GYI BYAMS PA YID LA MA BYAS PAR NI SDUG BSNGAL DANG BRAL BA'I
SNYING RJE GA LA 'JUG STE, DE LTAR RIM PA GZHAN YANG NGO, ,GNOD
PAR SEMS PA'I YID TZAM BOR BAS KYANG, ,'KHOR LOS SGYUR NYID THOB
PAR THUB PAS GSUNGS, ,BYAMS SOGS GOMS LAS 'CHI MED MA BRNYES
KYANG,,

TSANGS PA'I 'JIG RTEN BDE BA RGYA CHEN THOB, ,DE PHYIR MI RJE
KHYOD KYIS GANG SPYOD PA, ,TSANGS PA'I GNAS BZHI YIS NI GNAS PAR
RIGS, ,KHYOD KYIS 'BYOR PA DUG CAN ZAS BZHIN DU, ,BOR NAS GCIG PU
GZHAN DU GSHEGS 'TSAL NA, ,GROGS BZANG 'DOD MED DGE BA DE BKRI'I
PHYIR, ,

THUGS NI RNAM PAR SBYANG BAR CIS MI MDZAD, ,ZHE SDANG DANG BCAS
PA'I SEMS SBYANG BA'I RIM PA STE, ZHE SDANG GI GNYEN PO BSHAD ZIN
TO,, ,,RANG DANG GZHAN DANG GNYIS KA LAS SKYE DANG, ,RGYU MED
'BYUNG ZHES SMRA BA GANG LAGS PA, ,'DI DAG LOG PAR SMRA BA PHUNG
KHROL BA, ,

@60B LEGS PAR SPYAD KYANG 'BRAS BU MI 'DOD 'BYIN, ,DE PHYIR KHYOD
KYIS RTEN CING 'BREL 'BYUNG BA, ,LTA NGAN SEL 'JOMS THUB PA'I MAN
NGAG MCHOG ,BDUD RTZI'I MCHOG 'DI MYUR DU GSOL BA YIS, ,DKAR
PHYOGS MA LUS RGYAS SHING BRTAN POR MDZOD, ,RTEN CING 'BREL PAR
'BYUNG BA JI LTA

BU ZHE NA, 'DI LTA STE MA RIG PA'I RKYEN GYIS 'DU BYED, 'DU BYED
KYI RKYEN GYIS RNAM PAR SHES PA, RNAM PAR SHES PA'I RKYEN GYIS
MING DANG GZUGS, MING DANG GZUGS KYI RKYEN GYIS SKYE MCHED DRUG
,DE'I RKYEN GYIS REG PA, DE'I RKYEN GYIS TSOR BA, DE'I RKYEN GYIS
SRED PA, DE'I

RKYEN GYIS LEN PA, DE'I RKYEN GYIS SRID PA, DE'I RKYEN GYIS SKYE
BA, DE'I RKYEN GYIS RGA SHI DANG, MYA NGAN DANG, SMRE SNGAGS 'DON
PA DANG, SDUG BSNGAL BA DANG, YID MI BDE BA DANG, 'KHRUG PA RNAMS
'BYUNG BAR 'GYUR TE, ,DE LTAR NA SDUG BSNGAL GYI PHUNG PO CHEN PO
'DI 'BA' ZHIG

'BYUNG BAR 'GYUR RO ZHES SHES RAB KYI MIG GIS LTA BAR BYAS TE
RGYU MED PA LA SOGS PA BSAL LO, ,DON 'DI NI 'PHAGS PA BYANG CHUB
SEMS DPA'I SDE SNOD LAS, GANG DU MA RIG SKYE 'GYUR BA, ,NYON
MONGS RGYU NI TSUL BZHIN MIN, ,DE YI RKYEN NI 'DU BYED DE, ,SDUG
BSNGAL BAR DU SKYE BAR

'GYUR; ,ZHES PA DANG, GANG GIS SEMS CAN DAG 'GYUR BA, ,RGYU GNYIS
DANG NI RKYEN GNYIS TE, ,GZHAN LAS RJES SU MTHUN SGRA DANG, ,NANG
DU TSUL BZHIN LTA BA'O, ,DE BZHIN RGYU NI ZHI GNAS TE, ,LHAG
MTHONG YANG NI RKYEN YIN NO, ,ZHES GSUNGS SO, ,DE LTAR SRID PA
'BYUNG BA'I RIM PA LA

YID CHES PAR BYAS NAS, YANG MA RIG PA 'GAGS PAS 'DU BYED 'GAG PA
NAS SDUG BSNGAL GYI PHUNG PO CHEN PO 'DI 'BA' ZHIG 'GAG PAR 'GYUR
RO ZHES BYA BA'I BAR DU YID LA BYA'O, ,DE NAS RTAG PAR MA YIN PA
DANG, CHAD PAR MA YIN PA DANG, 'PHO BAR MA YIN PA DANG, DE DANG

'DRA BA'I RGYUD DU 'JUG PA DANG, RGYU CHUNG DU LAS 'BRAS BU CHEN
PO 'BYUNG BA ZHES NGES PAR BZUNG STE, PHYI ROL YANG SA BON LAS
MYU GU DANG DE LAS 'DAB MA DANG, ,DE LAS SDONG BU DANG, DE LAS ME
TOG DANG, DE LAS 'BRAS BU 'BYUNG ZHING RGYU DE DAG DANG RKYEN
'BREL BAR 'BYUNG BA KHAMS BZHI

@61A *, ,DANG NAM MKHA' DANG DUS KYI KHAMS TE, RNAM PA BCU GNYIS
PO 'DI DAG TZAM MO ZHES 'BYUNG BA DANG, 'GAG PA LAS RGYU MED PA
DANG, MI MTHUN PA'I RGYU SPANGS TE 'DIR NI MDOR BSDUS NAS RTEN
CING 'BREL BAR 'BYUNG BA YID LA BYAS PAS RIG PA BSKYED PA DANG,
MA RIG

PA'I NGO BO'AM DE LAS 'BYUNG BA'I LOG PAR LTA BA SPANG BA'O, ,GAL
TE RGYAS PAR YID LA BYED PA LTA ZHIG NA RANG RANG GI MTSAN NYID
DANG, MING GI DON DANG, LAS THA DAD PA DANG, YAN LAG LNGAS YANG
DAG BAR BSDUS PA DANG, YAN LAG GSUM GYIS YANG DAG PAR BSDUS PA
DANG, GSUM LAS

GNYIS 'BYUNG BA DANG, GNYIS LAS BDUN 'BYUNG BA DANG, BDUN LAS
GSUM 'BYUNG BA DANG, DUS GSUM PA'I NGO BOR GZHAG PA DANG, RKYEN
DANG 'BREL BA DAG YID LA BYA'O, ,SA BDAG RTEN CING 'BREL 'BYUNG
MKHYEN NA SNANG BAS MUN PA BZHIN, ,KHYOD KYI THUGS LA GNAS PA'I
GTI MUG GO SKABS

GA LA MCHIS, ,'DI MKHYEN SRID PA'I 'KHOR LO PHRA ZHING ZAB PA
GZIGS PA'I PHYIR, ,SHES RAB YE SHES SPYAN GNYIS DRI MED LUNG GI
SMAN BYUGS GZIGS, ,JI SKAD DU 'PHAGS PA KLU SGRUB KYI ZHAL SNGA
NAS KYANG, ,RTEN CING 'BREL BAR 'BYUNG 'DI RGYAL BA YI, ,GSUNG GI
MDZOD GYI GCES PA ZAB MO

STE; ,GANG GIS 'DI NI YANG DAG MTHONG BA DES, ,SANGS RGYAS DE
NYID RIG PA RNAM MCHOG MTHONG, ,ZHES BSTAN TO, ,GTI MUG DANG BCAS
PA'I SEMS SBYAR BA'I RIM PA STE, RTEN CING 'BREL BAR 'BYUNG BA
YID LA BYED PA BSHAD ZIN TO, ,,MI YI BDAG PO GAL TE PHRA BA'I
THUGS KYI

GO SKABS SU, ,THOG MA'I RTZOM MED DUS CAN SDIG PA'I RTZA BA'I
RTOG DGRA 'DI, ,ZHEN PA GNAS SNYAM ZHUM PA'I RTOG PA MI BZAD
ZHUGS GYUR NA, ,DE YI GNYEN POR BRTEN CING SKYES PA'I DNGOS POS
RANG BZHIN GZIGS, ,DRI MED ME LONG NGOS LA SKYES PA'I BZHIN GYI
GZUGS BRNYAN GANG, ,GAL TE YANG DAG

GNAS NA RKYEN LA RAG LAS MI 'GYUR ZHING, ,SLAR 'DI RNAM PAR 'JIG
'GYUR GO SKABS CAN DU GA LA 'GYUR, ,DE PHYIR DNGOS MED RKYEN LA
RAG LAS GCIG PU RNAM PAR SPANG, ,JI LTAR GNAS PA'I RANG BZHIN 'DI
YANG LEGS PAR RNAM DPYAD NA, ,RAB TU PHRA RDUL BAR DU 'GYUR

@61B ZHES DAM PAS DANG POR GSUNGS, ,GAL TE DNGOS YOD DE DAG SHES
RAB CIS MI 'BAB, ,DE PHYIR DE YANG PHYOGS CHA'I BYE BRAG DAG GIS
GA LA GNAS, ,RIN CHEN SEMS KYI KHYAD PAR 'GA' ZHIG SNA TSOGS
SNANG ZHE NA, ,DE BZHIN 'DI LA'ANG SKAD CIG CES BYA RAB PHRA DAM
PAS GSUNGS, ,SKAD CIG SKAD

CIG CES BYA'I GANG DAG PHRA LA RNAM PAR RMONGS, ,DE YANG JI LTAR
THOGS MA DBUS MTHA' DAG TU BLTA MI NUS, ,DE'I PHYIR RIN PO CHE'I
PHRENG BA LAS, ,SKAD CIG JI LTAR MTHA' YOD LTAR, ,THOG MA DANG
DBUS DE LTAR BRTAG ,SKAD CIG RANG BZHIN GSUM GYI PHYIR, ,'JIG
RTEN SKAD CIG LA MI

GNAS; ,ZHES BSTAN TO, ,DE LTAR 'DI DAG PHYI DANG NANG DU BCAS PA
GCIG MIN ZHING, ,DE NYID PHYIN NA DE YI RANG BZHIN RNAM BSAGS DU
MA'ANG MIN, ,'DI DAG LAS DBEN DNGOS PO SHES RAB MIG GIS 'GA' MA
DMIGS, ,DES NA 'DI DAG MTHA' GNYIS GROL BAR DAM PAS GSAL BAR
GSUNGS,,

DE BZHIN GCIG GIS GCIG NYID SKYES PA MNGON SUM 'GAL MTHONG STE,
,RAB TU PHRA BA'I 'BRAS BU RGYU NI GCIG MIN LA LTOS PAR, ,'GRO
BA'I MNGON SUM NYID DU STON PA BZHIN DU NGES PAR GNAS, ,DE BZHIN
GCIG GIS GCIG MIN SKYED SOGS THAMS CAD GNOD PAR BCAS, ,DNGOS
RNAMS

THUG MED MA LUS SLAR SKYED 'GYUR 'DI BZLOG DKA'I PHYIR, ,YOD PA
'GA' ZHIG SKYE ZHES 'DI NI SUS KYANG SMRA MI NUS, ,GANG MED 'GA'
ZHIG SKYE NA MED PA'I THA SNYAD SU ZHIG 'JOG ,DE PHYIR BDAG LAS
SKYE SOGS 'DI DAG MKHAS PAS RTZA NAS BTON, DE LTAR KHYOD KYI SHES
RAB SPYAN GSAL

DRI MED RNAM RGYAL PAS, ,RTEN CING 'BREL 'BYUNG MTSAN NYID 'DI LA
YUN RING GZIGS PA NA, ,THOG MED SRING RGYUD BSAGS PA'I BSNYENGS
GNAS RAB TU PHRA BA YANG, ,GANG NA'ANG GNAS PAR 'GYUR 'DI GZIGS
MIN MI BDAG GANG GIS ZHUM, ,DE LTAR NI 'PHAGS PA MI PHAM PA'I
ZHAL SNGA NAS, 'DI

LA BSAL BYA CI YANG MED, ,BSNAN PAR BYA BA CUNG ZAD MED, ,YANG
DAG NYID LA YANG DAG LTA, ,YANG DAG MTHONG NA RNAM PAR GROL,
,ZHES GSUNGS SHING, 'PHAGS PA KLU SGRUB KYI ZHAL SNGA NAS KYANG,
MTHONG BA'I CHOS LA MYA NGAN 'DAS, ,BYA BA BYAS PA'ANG DE NYID
YIN, ,ZHES GSUNGS SO, DES NA

@62A *, ,GANG LA DGA' BA'AM YANG DAG SKRAG NAS 'DI CI ZHIG ,BSKAL
PA BYE BAR BSGRUBS KYANG BRTAN GNAS DE NI SU YIS NUS, ,GANG ZHIG
NAM MKHA' GZHOM ZHES 'BAD PA'ANG BLUN TE RNAM PAR NGAL, ,CI'I
PHYIR ZHE NA GDOD NAS MA SKYES DE LA SU YIS DGAG ,DE 'DRA'I

GNAS MED 'DIR GNAS YE SHES CAN TE RTAG BDE LDAN, ,GANG LA RNAM
RTOG MED 'DI BDE ZHES THUB PAS GSAL BAR GSUNGS, ,'DI SPANGS LHA
YUL 'DOD PAS RAB TU YID 'PHROG BYED PA DANG, ,'KHOR LOS SGYUR
BA'I 'BYOR BA'ANG DAM PAS TSER MA'I GNOD 'DRAR GSUNGS, SA BDAG

'ON KYANG GNAS 'DIR SHIN TU DGYES PAR MA GYUR CIG ,CI PHYIR ZHE
NA BDAG GZHAN PHAN PA MI BZOD 'BYOR LAS KHYOD, ,RNAM PAR LTUNG
BA'I SGO MO MI MKHAS RNAMS LA 'DI RAB SPANG, ,KHA CIG SGO 'DIR
RAB DGA' 'JUG LA SNYING BRTZE RING DU SPANGS, ,GZHAN DAG GNAS
'DIR 'KHRUL

PHYIR LAS 'BRAS THAL BA BZHIN DU BYED, ,GZHAN DAG SHIN TU MED LAS
SANGS RGYAS YON TAN BSAM YAS 'DOD, ,'DI 'DRA 'DI DAG SGO 'DIR
ZHUGS NAS RANG GZHAN DE LAS NYAMS, ,DE PHYIR 'DI NI YAN LAG LDAN
BAR BAGS KYIS BSTEN PAR BGYI, ,DE LTAR NI 'PHAGS PA DRI MA MED
PAR

GRAGS PAS BSTAN PA ZHES BYA BA THEG PA CHEN PO'I MDO LAS KYANG,
MING YANG YOD DANG YOD MA YIN PAR TSIG GIS GSUNGS, ,RGYU LA BRTEN
TE BYUNG BA'I CHOS NI 'DI KUN TE, ,'DI LA BDAG MED TSOR BA PO
DANG BYED MED KYANG, ,DGE DANG MI DGE'I LAS RNAMS CUNG ZAD MED MI
'GYUR, ,ZHES GSUNGS

SO; ,RTEN CING 'BREL BAR 'BYUNG BA'I DE BZHIN NYID BSAM GYIS MI
KHYAB PAR YID LA BYA'O, ,MI DBANG YAN LAG BZHI PO 'DI TZAM GYIS,
,KHYOD KYI THUGS KYI DRI MA RAGS PA RNAMS, ,NGES PAR BSAL 'GYUR
'DI LA DGOS PA MDZAD, ,DE LAS GONG DU KHYAD PAR RNAM BZHED NA,
,DKYIL 'KHOR

BYUG PA SNGON DU 'GRO BA YIS, ,SKYE BA GZHAN DU 'BYOR PA MI ZAD
PA, ,DA LTA'I BZHED PA NYID KYI PHYAG GNAS LTAR, ,SLU BA MED PAR
BDAG GIS BRJOD PAR BGYI, ,AOm BADZRA RE KHE H'Um, GTZANG SPYOD PA
YI LCI BA NI, ,CHU DANG 'O MA ZHO DANG MAR, ,THAMS CAD DE LAS
BYUNG BA DAG ,SNOD BA TZANG

@62B BSKOL TE CHU RNAMS DBO, ,TSIGS MA DOR TE DBUS KYI CHAS,
,DBYIBS CI DGA' BA'I MAndAL NI, ,SA BDAG KHRU GANG YAN CHAD PAR,
,GSANG SNGAGS DON LA GZHOL BAR BYUG ,DE NAS DE NI GUS PA YIS,
RGYAL PA SRAS GSUM BCAS LA 'BUL, ,MJUG TU THUB BAS GSUNGS PA YI,
,TSIGS

BCAD 'DI DAG BRJOD PAR BYA, ,BA YI LCI BA CHUR BCAS SBYIN PA STE,
,LEGS PAR BYUG PAR BYED PA TSUL KHRIMS SO, ,SRIN BU GROG SBUR
BSAL BA BZOD PA YIN, ,BYA BA LA NI NYER ZHUGS BRTZON 'GRUS TE,
,DE YI SKAD CIG SEMS NI GCIG BYED PA, ,BSAM GTAN SHES RAB RI MO
GSAL

BA'O; ,THUB PA'I MAndAL BYAS PA YIS, ,PHA ROL PHYIN PA 'DI DRUG
'THOB, ,GSER GYI MDOG TU 'GYUR BA STE, ,NAD RNAMS KUN DANG BRAL
BAR 'GYUR, ,ZLA BA LTAR MDZES GSAL BA YI, ,LHA DANG MI NI DAM PAR
SKYE, ,NOR DANG GSER NI 'BYOR BA YI, ,RGYAL PO'I RIGS SU SKYE BAR

'GYUR; ,BDE BAR GSHEGS PA'I PHO BRANG MCHOG ,MAndAL GANG ZHIG
BYED PA DANG, ,SDIG PA THAMS CAD MI BYED CING, ,DGE BA PHUN SUM
TSOGS PA DANG, ,RANG GI SEMS NI YONGS 'DUL BA, ,'DI DAG SANGS
RGYAS RNAMS KYIS BSNGAGS, ,ZHES SO, ,DE NAS DGE BA DE NYID RGYU
MTSAN

DU BYAS LA, DKON MCHOG GSUM LA PHYAG 'TSAL ZHING, ,DKON MCHOG
GSUM LA SKYABS SU MCHI, ,BDAG NI KHYED LA RNAMS KUN DBUL, ,SDIG
PA THAMS CAD BSHAGS PAR BGYI, ,'GRO BA'I DGE LA RJES YI RANG,
,DAM CHOS 'KHOR LO MCHOG BSKOR DANG, ,YONGS SU MYA NGAN

'DAS SPANG PHYIR, ,BDAG NI KHYOD LA GSOL BA 'DEBS, ,'DI SOGS DGE
BA'I LAS RNAMS NI, ,BYANG CHUB BLA NA MED PAR BSNGO, ,'GRO BA
SDUG BSNGAL KHUR CHEN BOR BA'I PHYIR, ,BDAG GI SEMS NI BYANG CHUB
PHYIR BSKYED DE, ,MA BSGRAL BSGRAL DANG MGROL [*MA GROL?] DGROL
BA DANG, ,

DBUGS MA PHYIN PA BDAG GIS DBYUGS DBYUNG STE, ,MYA NGAN MA 'DAS
BDAG GIS MYA NGAN BZLA, ,DE LTAR BYANG CHUB KYI SEMS RAB TU BRTAN
PAR BSKYED LA JI LTAR 'DOD PA'I BYA BA DGE BA LA 'JUG PAR BYA'O,
,MI DBANG KHYOD THUGS SBYANGS PAS DGE BA RGYA CHEN DAG LA DGYES
BSKYED NA, ,

@63A *, ,SBYIN DANG TSUL KHRIMS BZOD PA BRTZON 'GRUS BSAM GTAN
SHES RAB PHA ROL PHYIN, ,RGYA CHEN SPEL MDZAD DER YANG KHYOD KYI
THUGS NI RMA MED 'BAD 'TSAL TE, ,SEMS MA BSRUNGS PA'I SKYES BU'I
DGE LA 'JUG PA BU CHU'I RGYUN KHRUS LTAR, ,PHAN DANG 'BREL BA'I
GNOD

PA'ANG RAB TU MA RUNGS GYUR PA'I GNAS SKABS MCHIS, ,GNAS 'DI
MKHAS PAS GZIGS NAS MTHU LDAN NYID KYI THUGS NI BSRUNG 'TSAL LO,
,DE LTAR BSNYENGS DANG BRAL NA MANG DU GSOL CI 'TSAL, ,PHAN PA'I
MAN NGAG DON PO 'DI LAGS TE, ,KHYOD KYI THUGS THUL MDZOD CIG BCOM
LDAN

GYIS; ,SEMS NI CHOS KYI RTZA BA LAGS ZHES GSUNGS, ,TSIGS SU BCAD
PA GCIG PU 'DI 'PHAGS PA KLU SGRUB KYI ZHAL SNGA NAS MKHAR GYI
RGYAL PO BDE SPYOD LA GDAMS PA BSHES PA'I SPRING YIG LAS BDAG GIS
DRANGS PA'O, ,MI SKYONG KHYOD NI GAL TE GSANG BA'I LAM LA DGYES
PA NA, ,

LAM DER RAB TU RTOGS DKA' SEMS LA RMA 'BYIN TSIG 'PHROS TE, ,BUD
MED 'KHYUD SOGS TSUL KHRIMS YIN YID LA BYED PAR LDAN, ,KHA CIG
MNGON SUM 'KHRIG DANG DRAG SHUL SPYOD LA 'JUG PA STE, ,MI DBANG
THUGS LA GNOD NA THUB PA'I BKA' YANG DUG DANG 'DRA, ,DE PHYIR
KHYOD KYIS

GSANG BA'I LAM DU ZHUGS PA'I RGYU MTSAN LAS, ,KHYOD THUGS 'DOD
CHAGS LA SOGS DRI MAS GOS PA 'DI NI SPANGS, ,GANG GZHAN SKYE BO
DE 'DRA BZLOG PAR KHYOD KYIS RNAM BSGRUB RIGS, ,DON 'DI NI, ZHU
BA'I 'OG TU ZA BA LA, ,MAR GYI NYING KHU KA RA DANG, ,SBRANG RTZI
DAG NI BDUD RTZI

BZHIN; ,MA ZHU ZA BA DUG TU 'GYUR, ,DE BZHIN RAB RGYAS BDUD RTZI
MCHOG ,DGONGS PA'I TSIG LA MI MKHAS SHING, ,BYIS PA'I BLO DANG
LDAN RNAMS LA, ,ME BZAD PA YI DUG TU 'GYUR, ,ZHES GSUNGS TE, 'DI
NI 'PHAGS PA YONGS SU MYA NGAN LAS 'DAS PA CHEN PO ZHES BYA BA
THEG PA CHEN PO'I

MDO LAS GSUNGS PA BDAG GIS 'DIR BRIS PA'O, ,RIN CHEN SEMS 'DI
RNAM PAR SBYANG BA'I PHYIR, ,THUB PA'I BKA' LUNG CUNG ZAD 'DIR
BRIS PAS, ,SA YI BDAG PO THUGS NI DRI MED PA, ,STON KA'I ZLA
RGYAS LTA BUR GSAL GYUR CIG ,'GRO BA'ANG RIM GYIS SEMS NI RNAM
SBYANGS TE, ,MU TIG

@63B DRI MED 'BRU LTAR RNAM DAG SHOG ,SEMS RIN PO CHE RNAM PAR
SBYANG BA'I RIM PA ZHES BYA BA'I SPRING YIG SLOB DPON BYANG CHUB
SEMS DPA' CHEN PO DGRA LAS RGYAL BA GSANG BAS MDZAD PA RDZOGS
SO,, ,,RGYA GAR GYI MKHAN PO A'A TZ'ARYA DU LO BA DANG, LO TZ'A
BA DGE SLONG CHOS KYI SHES RAB

KYIS BSGYUR CING ZHUS TE GTAN LA PHAB PA'O,,