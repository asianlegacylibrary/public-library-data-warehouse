@61B
`, ,CHOS KYI SKU LA GNAS PA'I YON TAN LA BSTOD PA BZHUGS, #, ,CHOS KYI SKU LA GNAS PA'I YON TAN THUN MONG MA YIN PA LA BSTOD PA, DE BZHIN GSHEGS PA THAMS 
CAD LA PHYAG 'TSAL LO, ,SEMS CAN RNAMS LA THUGS BRTZE BA, ,PHRAD DANG BRAL BAR DGONGS PA CAN, ,MI 'BRAL DGONGS SHING BDE BA CAN, ,DGONGS PA KHYOD LA PHYAG 'TSAL LO, ,SGRIB PA KUN LAS NGES PAR GROL, ,THUB PAS 'JIG RTEN KUN ZIL MNAN, ,KHYOD KYI MKHYEN PAS SHES BYA 

@62A
*, ,KHYAB, ,SEMS GROL KHYOD LA PHYAG 'TSAL LO, ,SEMS CAN KUN GYI NYON MONGS KUN, ,MA LUS PA DAG 'DUL MDZAD PA, ,NYON MONGS SEL BA NYON MONGS PA, ,BRTZER BCAS KHYOD LA PHYAG 'TSAL LO, ,LHUN GYIS GRUB CING CHAGS MI MNGA', ,THOGS PA MI MNGA' RTAG 
TU YANG; ,MNYAM PAR GZHAG CING 'DRI KUN GYI, ,LAN LDON KHYOD LA PHYAG 'TSAL LO, ,GNAS DANG GNAS PA BSHAD BYA DANG, ,TSIG DANG SHES PA STON PA LA, ,RTAG TU BLO GROS MI THOGS PA, ,STON MCHOG KHYOD LA PHYAG 'TSAL LO, ,CHED DU ZHU DANG DE DAG GI, ,TSIG DANG SPYOD MKHYEN 'ONGS 
PA DANG; ,'GRO DANG NGES 'BYUNG SEMS CAN LA, ,LEGS 'DOMS KHYOD LA PHYAG 'TSAL LO, ,LUS CAN KUN GYIS KHYOD MTHONG NA, ,SKYES BU MCHOG TU RTOGS PAR 'GYUR, ,MTHONG BA TZAM GYIS DAD 'GYUR BAR, ,MDZAD PA KHYOD LA PHYAG 'TSAL LO, ,LEN DANG GNAS DANG GTONG BA DANG, , 
SPRUL PA DANG NI BSGYUR BA DANG, ,TING NGE 'DZIN DANG YE SHES LA, ,MNGA' BRNYES KHYOD LA PHYAG 'TSAL LO, ,THABS DANG SKYABS DANG DAG PA DANG, ,NGES 'BYUNG THEG PA CHEN PO LA, ,SEMS CAN RNAMS LA SLU BA YE, ,BDUD 'JOMS KHYOD LA PHYAG 'TSAL LO, ,YE SHES DANG NI SPANGS PA DANG, , 
NGES 'BYUNG BGEGS BYED STON MDZAD PA, ,BDAG GZHAN DON LA MU STEGS GZHAN, ,MI TSUGS KHYOD LA PHYAG 'TSAL LO, ,'KHOR DU TSAR BCAD GSUNG MDZAD PA, ,KUN NAS NYON MONGS GTAN SPANGS LA, ,BSRUNG BA MI MNGA' BSNYEL MI MNGA', ,TSOGS SDUD KHYOD LA PHYAG 'TSAL LO, , 
GSHEGS BZHUGS KUN DU RTAG PAR YANG, ,KUN MKHYEN MA LAGS SPYOD MI MNGA', ,KHYOD NI YANG DAG DON DU NA, ,KUN MKHYEN KHYOD LA PHYAG 'TSAL LO, ,SEMS CAN KUN GYI DON MDZAD PA, ,KHYOD NI DUS LAS YONG MI 'DA', ,RTAG TU 'BRAS BU YOD MDZAD PA, ,MI BSNYEL KHYOD LA 
PHYAG 'TSAL LO, ,'JIG RTEN KUN LA GDUGS ZHAG GCIG ,LAN DRUG TU NI GZIGS MDZAD PA, ,THUGS RJE CHE DANG LDAN PA PO, ,PHAN DGONGS KHYOD LA PHYAG 'TSAL LO, ,GSHEGS DANG THUGS SU CHUD PA DANG, ,MKHYEN PA DANG NI PHRIN LAS KYIS, ,NYAN THOS DANG NI RANG SANGS RGYAS, , 

@62B
KUN MCHOG KHYOD LA PHYAG 'TSAL LO, ,BYANG CHUB CHEN PO'I RNAM PA KUN, ,SKU GSUM DAG GIS BRNYES GYUR PA, ,KUN DU SEMS CAN THAMS CAD KYI, ,DOGS GCOD KHYOD LA PHYAG 'TSAL LO, ,SRI BA MI MNGA' SKYON MI MNGA', ,RNYOG PA MI MNGA' BZHUGS MI MNGA', ,G-YO BA MI MNGA' 
CHOS KUN LA, ,MA SPROS KHYOD LA PHYAG 'TSAL LO, ,CHOS SKU LA GNAS YON TAN 'DI LA BDAG GIS RAB BSTOD PAS, ,YON TAN DRUG LDAN SKU GSUM PO NI YONGS SU RDZOGS PAR NI, ,BDAG SOGS 'GRO BA RNAMS KYIS MYUR DU RTOGS PAR SHOG ,CHOS KYI SKU LA GNAS PA'I YON TAN THUN 
MONG MA YIN PA LA BSTOD PA, ,SLOB DPON THOGS MED KYIS MDZAD PA RDZOGS SO,, ,,RGYA GAR GYI MKHAN PO DZI NA MI TRA DANG, SHR'I LENDRA BO DHI DANG, ZHU CHEN GYI LO TZ'A BA BANDE YE SHES SDES BSGYUR CING ZHUS TE GTAN LA PHAB PA,, 