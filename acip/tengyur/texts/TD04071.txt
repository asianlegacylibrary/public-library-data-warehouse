@63B #,, ,,RGYA GAR SKAD DU, KARMA SIDDHA t'I K'A, BOD SKAD DU,
LAS GRUB PA'I BSHAD PA, BAM PO DANG PO, 'PHAGS PA 'JAM DPAL GZHON
NUR GYUR PA LA PHYAG 'TSAL LO, ,RTOG PA'I DRA BA RNAM BSAL CING,
GZHAN GYI DON LA NGES BSTAN PA, ,

SEMS CAN KUN GYI GNYEN GCIG PO, ,'JAM PA'I DPAL LA PHYAG 'TSAL
LO, ,LAS GRUB RAB TU BYED PA NI, ,MDOR BSHAD 'DOD PA GANG YIN PA,
,DE DAG DGA' BAR BYA BA'I PHYIR, ,MDOR NA DE YI BSHAD PA BYA,
,MDO LAS LAS RNAMS NI GSUM STE, ZHES BYA BA LA SOGS

PA 'BYUNG BA LA, RAB TU BYED PA DGOS PA DANG BCAS PA BSHAD PA NI
RIGS MOD, ,'DI LA NI DGOS PA YANG MED DE, ,DE'I PHYIR RE ZHIG
RTOG PA SNGON DU GTONG BA CAN GYIS DE BRTZAMS PA NYID KYANG MI
RUNG NA, DE BSHAD PA LTA LEGS PAR GA LA 'GYUR, ,'DI LA SBYOR BA
YANG YOD DE,

RTOG PA SNGON DU GTONG BA CAN GYIS NI DGOS PA MED PA GANG YIN PA
DE BRTZAMS PAR MI BYA STE, DPER NA BYA ROG GI SO BRTAG PA'I BSTAN
BCOS LTA BU YIN LA, RAB TU BYED PA 'DI YANG DGOS PA MED PA YIN
PAS KHYAB PAR BYED PA MI DMIGS PA STE, DE BRTZAMS PA LA DGOS PA
DANG LDAN PA NYID

KYIS KHYAB PA'I PHYIR RO, ,DE LTAR RAB TU BYED PA LA GZHAN GYIS
BRGAL BA DANG, 'DIR BSHAD PA DGOS PA MED PA'I PHYIR RO ZHES BYA
BA'I GTAN TSIGS NI MA GRUB PO, ,CI'I PHYIR ZHE NA, 'DI LTAR 'DI
LA LUS LA SOGS PA'I LAS GSUM GYI RANG BZHIN PHYIN CI MA LOG PAR
NGES PAR

BZUNG BA ZHES BYA BA'I DGOS PA YOD DO, ,DE YANG PHYI ROL GYI DON
YOD PAR SMRA BA GZHAN THAMS CAD KYIS LOG PAR RTOGS PA'I PHYIR TE,
,DE'I PHYIR SHES BYA NANG GI YIN PAR SMRA BAS DE'I LUGS DGAG PA
DANG, RANG GI BSAM PA BSTAN PA'I SGO NAS RAB TU BYED PA 'DIS
BSGRUB PAR BYA'O,,

BCOM LDAN 'DAS KYIS MDO LAS LAS RNAMS NI GSUM STE ZHES GSUNGS PA
DGOD PA NI RTZOD PA'I GNAS YIN PA'I PHYIR RO, ,PHA ROL GYI LUGS
BSAL BAS RANG GI NGO BO PHYIN CI MA LOG PAR BSTAN PAR BYA BA'I
PHYIR RO, ,DE LA RE ZHIG DE LA KHA CIG NA RE ZHES BYA BA LA SOGS
PAS PHA ROL GYI

@64A *, ,LUGS DGOD PA MDZAD DE, ,DE'I LUGS DMIGS KYIS BKAR TE
PHYOGS RE RE NAS SUN PHYUNG BAS NI PHYIS RANG GI PHYOGS BDE BLAG
TU KHONG DU CHUD PAR NUS PA'I PHYIR RO, ,DANG PO NI BYE BRAG TU
SMRA BA'I PHYOGS YIN PAR RIG PAR BYA STE, RANG GI BLA MA BRGYUD
PA LAS

BSHAD PA 'ONGS PAS BSLUS PA DE DAG NI 'DI SKAD DU LUS KYIS BYAS
PA'I LAS NI LUS KYI LAS YIN ZHES BYA BA LA SOGS PA ZER TE, LAS
GSUM PO DAG GI TSIG BSDU BA NI GZHAN DANG GZHAN DU RIG PAR BYA'O,
,LUS KYIS BYAS PA'I LAS NI LUS KYI LAS ZHES BYA BA'I TSIG BSDU BA
NI

GSUM PA YIN TE, LUS LA BRTEN NAS ZHES BYA BAR BSAMS PA YIN TE, DE
NI BYA BA'I RANG BZHIN MA YIN PA'I PHYIR RO, ,NGAG NYID NI NGAG
GI LAS YIN TE ZHES BYA BA'I TSIG BSDU BA NI KHYAD PAR DU BYED PA
YIN TE, DBYANGS NI NGAG GI YIN NO ZHES 'BYUNG BAS DE NI BYA BA'I
RANG BZHIN YIN PA'I PHYIR

RO; ;SO SOR ZHES BYA BA NI RE RE ZHING ZHES BYA BA'I DON TE,
,GNYIS KA YANG ZHES BYA BA NI LUS DANG NGAG GI LAS SO, ,RNAM PAR
RIG BYED DANG, RNAM PAR RIG BYED MA YIN PA ZHES BYA BA DE LA,
RNAM PAR RIG BYED PAS NA RNAM PAR RIG BYED DE, THA SNYAD RTOGS PA
GZHAN GYI NANG NA YOD PA'I BSAM

PA STON PAR BYED PA ZHES BYA BA'I DON TO, ,RNAM PAR RIG BYED
GZHAN DU GZUGS DANG BYA BA'I RANG BZHIN YIN DU ZIN KYANG, GZHAN
DAG LA RNAM PAR RIG PAR MI BYED PAS NA RIG BYED MA YIN PA'O, ,YID
DANG MTSUNGS PAR LDAN PA'I LAS NI YID KYI LAS TE ZHES BYA BA 'DIR
YANG TSIG BSDU BA

NI GSUM PA YIN NO, ,YID NI BYA BA'I RANG BZHIN MA YIN PA'I PHYIR,
,LAS NYID DU MI SRID PAS DE DANG MTSUNGS PAR LDAN PA'I SEMS PA NI
LAS SO, ,DE LA 'DIR 'DI DPYAD PAR BYA STE ZHES BYA BA NI SLOB
DPON GYIS DRI BA GLENG BAR MDZAD PA STE, DE'I PHYOGS GTAN LA PHAB
NAS PHYIS SUN DBYUNG

BA'I PHYIR RO, ,RE ZHIG LUS KYI RNAM PAR RIG BYED CES BYA BA LA
SOGS PAR RGYA CHER 'BYUNG BAS NI BYE BRAG TU SMRA BA PA DAG RANG
GI PHYOGS RNAM PAR 'JOG PAR BYED DO, ,RE ZHIG LUS KYI RNAM PAR
RIG BYED CES BYA BA LA, ,RE ZHIG GI SGRAS NI RNAM PAR RIG BYED
CIG SHOS RNAM PAR GCOD PAR

@64B MDZAD DO, ,DE LA DMIGS PA'I SEMS LAS SKYES PA ZHES BYA BA
LA, DE'I SGRAS NI DBYIBS LA SNYEGS SO, ,GANG LA LAG PA LA SOGS PA
DBYIBS KYI DMIGS PA YOD PA DE NI DE LA DMIGS PA'O, ,DE NI DE LA
DMIGS PA YANG YIN LA SEMS KYANG YIN PAS DE LA DMIGS PA'I

SEMS TE, 'JUG PAR BYED PA'I SEMS SO, ,DE LAS SKYES PAS NA DE LA
DMIGS PA'I SEMS LAS SKYES PA YIN TE, ,DE CI ZHE NA, DBYIBS KYI
RNAM PAR RIG BYED DO ZHES BYA BAR SBYAR RO, ,'DI SKAD DU MCHOD
RTEN LA PHYAG 'TSAL BA LA SOGS PA KUN NAS SLONG BAR BYED PA'I
SEMS GANG

YIN PA DE'I DMIGS PA NI MA 'ONGS PA'I LUS KYI LAS RNAM PAR RIG
BYED CES BYA BA'I DBYIBS YIN GYI GZHAN NI MA YIN TE, DE'I PHYIR
SEMS DE LTA BUS KUN NAS BSLANG BA'I RNAM PAR RIG BYED NI DE LAS
SKYES PA YIN NO ZHES BSTAN PA YIN NO, ,GANG GI ZHES BYA BA NI
RGOL BAR BYED PA YIN TE,

'DI YANG G-YA' G-YON 'DUG PA 'GA' ZHIG YIN GYI, SLOB DPON NI MA
YIN NA LUS KYI YIN NO ZHES ZER BA NI BYE BRAG TU SMRA BA DAG GO,
,GAL TE LUS KYI YIN NO ZHES BYA BA NI RGOL BAR BYED PA YIN TE,
DE'I BSAM PA NI RNAM PAR DBYE BA GANG YANG RUNG BA ZHIG BSTAN PAS
DON RTOGS PA'I PHYIR DE

LAS GZHAN PA'I SGRUB PA MED PA'I PHYIR JI LTAR NA DE LUS KYIS
BYAS PA'I LAS ZHES BYA ZHES SMOS NAS LUS KYI ZHES BYA STE, THA
SNYAD GNYI GA YANG MED DO ZHES BYA BA 'DI YIN NO, ,LUS ZHES BYA
BA SPYI'I YAN LAG TU GYUR PA'I PHYIR ZHES BYA BA RGYA CHER 'BYUNG
BAS BYE BRAG TU SMRA BA PA DAG THA SNYAD GNYI

GA GZHUNG 'DZUGS PAR BYED PA YIN NO, ,LUS NI 'BYUNG BA DANG,
'BYUNG BA LAS GYUR PA 'DUS PA STE KHOG PA RIL LA BYA LA, LAS NI
LAG PA LA SOGS PA NYI TSE LA YOD PA MA YIN NAM, ,JI LTAR NA LUS
KYI'AM, ,LUS KYI ZHES BYA ZHES BYA BA'I PHYOGS SNGA MA KHONG NA
SA DBYUNG BA 'DI SEMS

LA BSDOGS NAS SPYI DAG LA YOD CES BYA BA LA SOGS PA SMRAS SO, ,DE
LA DMIGS PA'I SEMS LAS SKYES PA ZHES BYA BA CI DGOS SHE NA ZHES
BYA BA 'DIR 'DRI BA PO DE'I BSAM PA NI SEMS LAS BYUNG BA'I PHYIR,
,SEMS LAS SKYES PA ZHES BYA BA KHO NAR BSTAN PA'I RIGS NA CI'I
PHYIR DE LA

@65A *, ,DMIGS PA'I ZHES SMOS PA BYAS SHE NA ZHES BYA BA 'DI YIN
NO, ,BRGAL ZHING BRTAG PA DE LA BYE BRAG TU SMRA BA PA RNAMS KYIS
SMRA BA NA MCHU LA SOGS PA ZHES BYA BA LA SOGS PAS LAN BTAB PA
YIN TE, DE NI DE LA DMIGS PA'I SEMS LAS SKYES PA MA YIN TE

ZHES BYA BA NI, ,MCHU LA SOGS PA'I DBYIBS NI DBYIBS LA DMIGS PA'I
SEMS LAS SKYES PA MA YIN NO ZHES BYA BA'I DON TO, ,MCHU LA SOGS
PA ZHES BYA BA LA STZOGS PA SMOS PAS NI 'BYED PA DANG 'DZUMS PA
LA SOGS PA BZUNG NGO, ,CI'I PHYIR MA YIN ZHE NA, DE'I PHYIR TSIG
LA DMIGS

PA'I SEMS LAS SKYES PA YIN PA'I PHYIR RO ZHES BYA BA SMOS SO,
,'DI SKAD DU SMRA BAR BYED PA NI 'DI LA TSIG 'DIS BRJOD PAR 'DOD
PA'I DON 'DI KHONG DU CHUD PAR BYA'O ZHES TSIG LA DMIGS NAS TSIG
TU 'DON PAR BYED DO, ,DE'I PHYIR TSIG LA DMIGS PA'I SEMS LAS
SKYES PA NYID YIN PAS,

MCHU LA SOGS PA'I DBYIBS NI DBYIBS LA DMIGS PA'I SEMS LAS SKYES
PA MA YIN NO ZHES BSTAN PA YIN NO, ,SNGON GYI SMON LAM GYI SEMS
LAS SKYES PA YANG GYUR NA MI RUNG BA STE ZHES BYA BA NI BDAG GI
MCHU BIM PA LTAR DMAR PA LA SOGS PA DE DANG DE LTAR GYUR CIG CES
SNGON SMON LAM

BTAB PA GANG YIN PA DE'I SEMS LAS SKYES PA YANG DER GYUR NA MI
RUNG NGO ZHES BYA BA'I DON TO, ,RNAM PAR SMIN PA'I RGYU'I SEMS
GZHAN LAS KYANG SKYES PA'I PHYIR RO ZHES BYA BA NI DE LAS GZHAN
SNGON GYI RNAM PAR SMIN PA'I RGYUR GYUR PA DGE BA'I SEMS GANG YIN
PA RGYUR 'GYUR BA'I KHYAD PAR THOB

PA DE LAS KYANG SKYES SO ZHES BYA BA'I DON TO, ,'DIS KYANG DE LA
DMIGS PA'I SEMS LAS SKYES PA KHO NA YIN NO ZHES NGES PAR BZUNG
BA'I 'BRAS BU CAN DU BSTAN PA YIN NO, ,CI'I PHYIR DE RNAM PAR RIG
BYED CES BYA ZHE NA ZHES BYA BA NI SGRA DRI BA YIN NO, ,PHYI ROL
LA BSKYOD PA'I 'GYUR BA

DAG GIS NI ZHES BYA BA NI SEMS LAS PHYI ROL DU BSKYOD PAS TE
BYUNG BA'O, ,'GYUR BA DAG GIS ZHES BYA BA NI LAG PA LA SOGS PA'I
G-YO BA DAG GIS ZHES BYA BA'I DON TO, ,BSAM PA ZHES BYA BA NI
SEMS PA'O, ,MTSO NA GNAS PA'I NYA NI RAB GAB KYANG, ,ZHES BYA BA
LA

@65B SOGS PAS NI DPE BSTAN TO, ,TSIGS SU BCAD PA LHAG MA'I DON NI
RTOGS PAR ZAD DO, ,DE LTAR RGYA CHER LUS KYI RNAM PAR RIG BYED
KYI MTSAN NYID RNAM PAR GZHAG PA DANG, SLOB DPON GYIS DE'I MTSAN
NYID SUN DBYUNG BAR ZHES NAS, 'O NA DBYIBS ZHES BYA BA 'DI CI YIN
ZHES

BYA BA LA SOGS PA GSUNGS TE, DBYIBS SHIG GRUB NA NI DE'I BDAG
NYID KYI LUS KYI RNAM PAR RIG BYED RTOGS PAR NUS KYI GZHAN DU NI
MA YIN NO ZHES BYA BAR DGONGS PA'O, ,'DI LTA STE RING PO LA SOGS
PA'I ZHES ZER BA NI BYE BRAG TU SMRA BA DAG GO, ,RING PO LA SOGS
PA 'DI CI YIN ZHES GSUNGS

PA NI SLOB DPON TE, 'DI LAS MA GRUB PA'I NGO BO NYID YIN NA, ,JI
LTAR DPER BRJOD CES BYA BAR DGONGS PA YIN NO, ,GANG LAS RING PO
BA'AM ZHES BYA BA LA SOGS PA SMRA BA NI BYE BRAG TU SMRA BA PA
DAG STE, RING PO LA SOGS PA NI MNGON SUM GYI TSAD MAS GRUB NA 'DI
LA CI ZHIG THE TSOM ZA BAR 'GYUR, ,SBYOR BA NI

MNGON SUM GYI TSAD MAS GRUB PA GANG YIN PA DE NI YOD PA YIN TE,
DPER NA SNGON PO LA SOGS PA'I GZUGS LTA BU YIN LA, RING PO LA
SOGS PA YANG MNGON SUM GYI TSAD MAS GRUB PA YIN NO, ,YOD PA NYID
NI MNGON SUM GYI TSAD MAS GRUB PA TZAM NYID KYIS YOD PA NYID YIN
PA'I PHYIR

RANG BZHIN GYI GTAN TSIGS SO SNYAM DU SEMS SO, ,SKYE MCHED GANG
YIN ZHES BYA BA NI SLOB DPON GYIS RE ZHIG DE'I PHYOGS KHO NA SUN
DBYUNG BA'I PHYIR BSTAN PAR MDZAD PA STE, GAL TE DBYIBS DE RDZAS
SU YOD NA SKYE MCHED BCU GNYIS DAG GIS NI RDZAS THAMS CAD BSDUS
PA'I PHYIR DE SKYE MCHED

GANG DU 'DU ZHES BYA BAR DGONGS PA'O, ,GZUGS KYI SKYE MCHED DO
ZHES ZER BA NI BYE BRAG TU SMRA BA DAG STE, 'DI LTAR GRUB PA'I
MTHA' LAS GZUGS NI RNAM PAR GNYIS TE, KHA DOG DANG, DBYIBS SO
ZHES 'BYUNG BAS DE'I PHYIR GZUGS KYI SKYE MCHED DU 'DUS SO, ,CI
STE ZHES BYA BA RGYA CHER 'BYUNG

BA NI SLOB DPON DRI BA GLENG BAR MDZAD PA YIN NO, ,KHA DOG BZHIN
DU ZHES BYA BA NI JI LTAR SNGON PO LA SOGS PA'I RANG BZHIN GYI
MTSAN NYID GRUB PA KHO DOG GI RNGUL PHRA RAB RDZAS SU YOD PA CHA
SHAS SO, ,DU MA NI DE 'DUS PA LA YANG THA MI DAD PAR 'JUG PA YIN
PAR 'DOD NA, CI DBYIBS KYANG DE LTA BUR 'DOD

@66A *, ,DAM; 'ON TE RDUL PHRA RAB KYI BYE BRAG 'DUS PA ZHIG YIN
ZHES BYA BA NI CI DE RDUL PHRA RAB KYI BYE BRAG GI BDAG NYID
RNAMS 'DUS PA ZHIG YIN PAR 'DOD DAM ZHES BYA BA'I THA TSIG GO,
,'ON TE KHA DOG LA SOGS PA 'DUS PA LA KHYAB PA'I RDZAS ZHES BYA
BA NI CI DE BYE BRAG

PA RNAMS KYI CHA SHAS CAN BZHIN DU, DRI DANG, RO DANG, REG BYA'I
KHA DOG LA KHYAB PA ZHIG TU 'DOD DAM ZHES BYA BA'I THA TSIG GO,
,DE NI RNAM PA THAMS CAD DU MI 'THAD DE, NYES PA RNAM PA GSUM YOD
PA'I PHYIR RO, ,JI LTAR ZHE NA, GAL TE RDUL PHRA RAB KYI BYE BRAG
ZHIG YIN NA NI ZHES BYA BA LA

SOGS PA GSUNGS TE, 'DI SKAD DU GAL TE RDUL PHRA MO'I BYE BRAG LA
RING PO LA SOGS PA DE'I BLO SKYE BA'I RGYUR 'DOD NA, DE LTA NA NI
'BYUNG BA DANG 'BYUNG BA LAS GYUR PA 'DUS PA DE'I CHA SHAS RE RE
LA YANG SNGON PO LA SOGS PA'I KHA DOG GI RDUL PHRA RAB LAS MA
GTOGS PAR DBYIBS DE BZUNG BAR 'GYUR TE,

DPER NA KHA DOG BZHIN DU 'GYUR BA ZHIG NA DE LTA YANG MA YIN NO,
,SBYOR BA NI DMIGS PA'I RIG BYAR GYUR PA LAS MI DMIGS PA GANG YIN
PA DE NI MED PAR THA SNYAD GDAGS PA'I YUL YIN TE, DPER NA BONG
BU'I RVA LTA BU YIN LA, RING PO LA SOGS PA'I DBYIBS KYANG KHA DOG
GI RDUL PHRA RAB

LAS LOGS SHIG NA MI DMIGS PAS, RANG BZHIN MI DMIGS PA STE, 'DI
LTAR DE LTA BUR GYUR PA YOD PA LA DMIGS PAS KHYAB PA'I PHYIR RO,
,'DI THAMS CAD KYIS NI PHYOGS SNGA MA SMRA BAS MNGON SUM GYI TSAD
MAS GRUB PA'I PHYIR RO ZHES GTAN TSIGS SBYAR BA DE MA GRUB PA
NYID DU BSTAN PA YIN NO, ,

GAL TE 'O NA RING PO DANG, THUNG NGU LA SOGS PA JI LTAR DMIGS PAR
'GYUR ZHE NA MA YIN TE, DE NI 'OG NAS SNGON PO LA SOGS PA DE LTAR
GNAS PA DAG KHO NAS RING PO LA SOGS PA'I BLO SKYED DO ZHES SGRUB
PA'I PHYIR RO, ,'ON TE RDUL PHRA RAB KYI BYE BRAG 'DUS PA ZHIG
YIN NA NI ZHES BYA BA LA SOGS

PAS NI CI STE DBYIBS KYI RDUL PHRA RAB KYI BYE BRAG 'DUS PA ZHIG
TU 'DAD NA NI, RING PO DANG THUNG NGU LA SOGS PAR MING BTAGS PA
DBYIBS KYI RDUL PHRA RAB KYI BYE BRAG 'DUS PA GANG GIS NA DBYIBS
RDUL PHRA RAB DMIGS KYIS MA PHYE BA'I RANG BZHIN DAG 'DUS PA LA
DBYIBS ZHES BYA BA DE KHA DOG GI

@66B RDUL PHRA RAB KYI BYE BRAG 'DUS PA LAS KHYAD PAR CI YOD DE,
DE BAS NA SNGON PO LA SOGS PA DE DAG KHO NA 'DUS PA'I KHYAD PAR
LAS RING PO LA SOGS PAR 'GYUR RO ZHES BYA BA'I DON 'DI BSTAN PA
YIN NO, ,'ON TE KHA DOG LA SOGS PA 'DUS PA LA ZHES BYA BA LA SOGS
PAS NI 'DI SKAD DU

GAL TE DRI DANG, ,RO DANG, REG BYA'I KHA DOG LA KHYAB PA GCIG PU
ZHIG DBYIBS SU 'DOD NA, DE GCIG PU NYID YIN PA'I PHYIR DANG, CHA
SHAS MED PA'I PHYIR KA BA LA SOGS PA'I CHA SHAS RE RE LA YANG
DMIGS PAR 'GYUR TE, DE CHA SHAS RE RE LA YANG KHYAB PA NYID DU
YOD PA'I PHYIR RO, ,DE

LTA YANG NI MA YIN NO, ,DE LTA BAS NA KHYAB PAR BYED PA GCIG PU
DE YOD PA MA YIN PAS SNGA MA BZHIN DU GANG ZHIG DMIGS PA'I RIG
BYAR GYUR PA LAS ZHES BYA BA LA SOGS PAS KHYAB PAR BYED PA MI
DMIGS PA'I SBYOR BAR RIG PAR BYA'O, ,YANG NA DE GCIG PU MA YIN TE
ZHES BYA BA LA SOGS

PA LA, BSAM PA NI KHYAB PA LA CHA 'KHRUL PA MED PA'I PHYIR DE LA
NGES PAR CHA YOD PAR BYA DGOS SO, ,DE BAS NA RDZAS NI GCIG PA'I
RGYU CAN NYID DU MI 'GRUB PA YIN NO ZHES BYA BA 'DI YIN NO,
,SBYOR BA NI GANG DANG GANG LA CHA DANG CHAR RNAM PAR GNAS PA YOD
PA DE DANG DE NI YANG DAG PAR

NA GCIG PA NYID MED DE, ,DPER NA DMAG DANG NAGS TSAL LA SOGS PA
LTA BU YIN LA, DBYIBS KYANG CHA DANG CHAR RNAM PAR GNAS PA YIN
PAS, KHYAB PAR BYED PA 'GAL BA DMIGS PA'O, ,'DI LTAR CHA CAN
DANG, CHA CAN MA YIN PA DAG NI PHAN TSUN SPANGS TE GNAS PAS 'GAL
BA

YIN TA, GCIG NYID LA CHA CAN MA YIN PAS KHYAB PA'I PHYIR RO, ,DE
BAS NA DE NI CHA CAN 'GAL BA DMIGS PA NA, KHYAB PAR BYED PA CHA
CAN MA YIN PA LDOG GO, ,DE LOG NA, DES KHYAB PAR BYA BA GCIG NYID
LDOG PA YIN NO, ,CI STE PHA ROL PO GAL TE DBYIBS GCIG PA NYID MED
DU ZIN KYANG DES CIR

'GYUR SNYAM DU SEMS NA, DE'I PHYIR SKYE MCHED PA BCU NI ZHES BYA
BA LA SOGS PA GSUNGS TE, 'DI SKAD DU RDZAS NI GCIG PA'I RGYU CAN
NYID YIN PAS DE MED NA RDZAS MED PA'I PHYIR, SKYE MCHED BCU NI
RDZAS SU YOD DO ZHES BYA BA'I GRUB PA'I MTHA' DANG 'GAL LO ZHES
BSTAN PA YIN NO, ,GZHAN YANG

@67A *, ,GZEGS ZAN PA'I GZHUNG GIS ZHES BYA BA LA SOGS PA'I SKYON
GZHAN 'DI YANG YOD DO, ,SPEL BAR 'GYUR RO ZHES BYA BA NI GSOS PAR
'GYUR BAS ZHES BYA BA'I DON TO, ,CI STE GZHAN GAL TE DBYIBS ZHES
BYA BA YONG YE MED NA, JI LTAR NA 'JIG RTEN NA GRAGS PA RING

PO LA SOGS PA'I BLO MED PAR MI 'GYUR SNYAM DU SEMS PAR DOGS NAS,
PHYOGS GCIG GI SGOR ZHES BYA BA LA SOGS PA RGYA CHER GSUNGS TE,
'DI SKAD DU NGED YONG YE DBYIBS MED DO ZHES NI MI ZER TE, JI LTAR
BYE BRAG TU SMRA BA PA LA SOGS PAS RDZAS SU BTAGS PA DE LTA BUR
NI MED KYI, 'JIG

RTEN GYI GRAGS PA YANG MED PA NI MA YIN NO, ,'DI'I PHYIR YANG
RING PO LA SOGS PA'I DBYIBS RDZAS SU MED PAR GSAL BAR SHES PAR
GYIS SHIG ,GANG GI PHYIR ZHE NA RI MO BKRAM PA ZHES BYA BA STE,
KHAB RIS LA SOGS PA'O, ,DE DANG DE LTA BUR SNANG BA LA ZHES BYA
BA NI, RI DAGS DANG, PHAG

LA SOGS PA'I GZUGS THA DAD PAR RO, ,'DI SKAD DU 'DI NI RI MO
BKRAM PA LA SOGS PA DBYIBS SNA TSOGS DMIGS PA DE YANG NAM ZHIG
RUNG STE, GAL TE DBYIBS RDZAS SU MED NA NI RUNG GI, GZHAN DU NA
DE MI SRID PA KHO NA'O ZHES BSTAN PA YIN NO, ,BRGYA LA GZHAN DAG
'DI SKAD DU RDZAS SU

YOD PAR KHAS BLANGS KYANG, CI'I PHYIR DE LTAR MI SRID CES SMRA
BAR GYUR NA, DE'I PHYIR DBYIBS RIGS THA DAD PA DAG NI YUL GCIG
PAR RIGS PA YANG MA YIN TE ZHES BYA BA LA SOGS PA GSUNGS PA'O,
,RIGS THA DAD PA DAG CES BYA BA NI RANG BZHIN THA DAD PA DAG CES
BYA BA'I DON TO, ,DPER NA

KHA DOG DAG BZHIN NO ZHES BYA BA NI JI LTAR SNGON PO LA SOGS PA'I
KHA DOG RANG BZHIN THA DAD PA RNAMS NI PHAN TSUN LHAN CIG MI GNAS
PA'I MTSAN NYID KYI 'GAL BAS 'GAL BA'I PHYIR PHYOGS GCIG TU GNAS
PA MED DO, ,RING PO LA SOGS PA'I DBYIBS RNAMS KYANG DE BZHIN DU
MI 'DOD PAR BYA'O, ,

'ON GAL TE MIG BTZUMS NAS 'OL BYIR 'DI SKAD DU 'GAL BA RNAMS
KYANG YUL GCIG PA KHO NA YIN NO ZHES ZER NA, DE'I PHYIR 'ON KYANG
'GYUR NA NI ZHES BYA BA LA SOGS PA GSUNGS TE, 'GAL BA RNAMS
PHYOGS GCIG NA YOD PAR 'GYUR NA ZHES BYA BA'I DON TO, ,PHYOGS
THAMS CAD DU

@67B DBYIBS THAMS CAD KYI BLO 'BYUNG BAR 'GYUR BA ZHIG NA ZHES
BYA BA CI'I PHYIR ZHE NA, DBYIBS RE RE'I YUL GANG YIN PA DE NI
THAMS CAD KYI YIN PA'I PHYIR RO, ,DE LTA BAS NA DBYIBS ZHES BYA
BA'I RDZAS GZHAN NI MED KYI ZHES BYA BA LA SOGS PAS NI JI SKAD DU
BSHAD PA'I MJUG SDUD PA BSTAN TO, ,

GAL TE DE LTA NA THAG RING PO NAS KHA DOG 'DUS PA DMIGS KYIS MI
PHYED PA BZHIN DU ZHES BYA BA LA SOGS PA NI GAL TE SNGON PO LA
SOGS PA'I KHA DOG 'DUS PA LA DBYIBS KYI BLO 'BYUNG NA, THAG RING
PO NAS DE MI 'DZIN BZHIN DU DBYIBS 'DZIN PA JI LTA BU STE, DE
'DZIN PA KHO NAS DE 'DZIN GYI

GZHAN NI MA YIN NO SNYAM DU BSAMS PA'O, ,RE ZHIG DBYIBS DAG DMIGS
KYIS MI PHYED BZHIN DU, DE'I DNGAR KA ZHES BYA BA LA SOGS PA NI
SLOB DPON NYID KYIS LAN MA BTAB PAR GZHAN LA RMED PAR MDZAD PA
YIN TE, GZHAN DAG YUL DE LTA BU LA BRTZAD PA NA, GZHAN CI ZHIG
SMRA BAR

'GYUR TE CUNG ZAD KYANG SMRA BA MED KYI, 'ON KYANG DE NYID DE LTA
BUR SNANG NGO ZHES SMRA BAR 'GYUR RO, ,DES NA KHO BO'I RIGS PA
YANG DE NYID YIN NO, ,DBYIBS DAG DMIGS KYIS MI PHYED BZHIN DU
ZHES BYA BA NI GANG DAG LA DBYIBS DMIGS KYIS MI PHYED PA YOD PA
DE DAG NI DBYINGS DMIGS

KYIS MI PHYED PA DAG GO, ,DBYIBS DE DAG DMIGS KYIS MI PHYED BZHIN
DU STE, GANG DAG GI ZHE NA, SHING DAG GI ZHES BYA BA TSIG GI LHAG
MA'O, ,DE'I DNGAR KA DANG, TSOGS DAG GI ZHES BYA BA DE LA, DNGAR
KA NI GO RIMS DANG TSAR ZHES BYA BA'I DON TO, ,TSOGS NI 'DUS

PA'O, ,SHING DE DAG GI DNGAR KA DANG, TSOGS DAG NI DE'I DNGAR KA
DANG, CHOGS ZHES BYA BAR TSIG SBYAR RO, ,GZHAN YANG 'DIR BRGAL NA
GZHAN DAG LAN CI ZHIG 'DEBS PAR 'GYUR TE, DE'I PHYIR, GNYI GAR
YANG ZHES BYA BA LA SOGS PA GSUNGS SO, ,GNYI GAR YANG ZHES

BYA BA NI KHA DOG DANG, DBYIBS SU ZHES BYA BA'I DON TO, ,DMIGS
KYIS MI PHYED LA ZHES BYA BA NI GTAN LA MI PHEBS LA ZHES BYA BA'I
THA TSIG GO, ,DE NI CI SNANG ZHES BYA BA NI KHA DOG DANG DBYIBS
LAS MA GTOGS PAR SNANG BAR 'GYUR BA GANG YIN PA'I SNANG BA LAS
GZHAN NI KHAS MA BLANGS

@68A *, ,SO ZHES BYA BAR DGONGS PA'O, ,DE LTA BAS NA DE'I TSE KHA
DOG CES BYA BA LA SOGS PAS NI LAN GSUNGS PA YIN TE, 'DI SKAD DU
'U BU CAG GIS DE NA CI SNANG ZHES DRIS PA NA BRGYANGS KYANG 'DI
SKAD CES DE'I TSE KHA DOG MI GSAL BAR 'DZIN PA YIN GYI

GZHAN NI MA YIN NO ZHES BYA BA 'DI BRJOD DGOS SO ZHES BSTAN PA
YIN NO, ,DE'I PHYIR DBYIBS KYI RNAM PAR RIG BYED MI 'GRUB BO ZHES
BYA BA 'DIS NI BYE BRAG TU SMRA BA PA'I PHYOGS RGYA CHER SUN
PHYUNG NAS MJUG BSDU BA YIN NO, ,GZHAN DAG NA RE ZHES BYA BA NI
'PHAGS PA MANG POS BKUR

BA'I SDE PA RNAMS SO, ,DE DAG NI 'DI SKAD DU YANG DAG PAR NA
DBYIBS MED PA'I PHYIR LUS G-YO BA'I GNAS SKABS KYI 'GRO BA KHO NA
YIN GYI DBYIBS NI MA YIN NO, ,DE BAS NA DE NYID RNAM PAR RIG BYED
YIN PAR RIGS KYI DBYIBS NI MA YIN NO, ,DE'I PHYIR KHO BO CAG GI
PHYOGS

LA NI JI SKAD BSHAD PA'I BSGRUB PA RNAMS NI GRUB PAR BYED PA NYID
YIN NO ZHES ZER RO, ,'PHOS PA 'DI YIN NO ZHES BYA BA 'DI GA LAS
SHE NA ZHES BYA BA NI, MNGON SUM GYI TSAD MAS SAM, ,'ON TE RJES
SU DPAG PAS GTAN LA 'BE BAS SAM CI NA, GANG GI PHYIR 'DI SNYAM DU
DE

NYID YUL GZHAN DU 'PHOS PA 'DI YIN GYI DER GZHAN KHO NA ZHIG
BYUNG BA NI MA YIN NO SNYAM DU SEMS ZHES BYA BA'I THA TSIG GO,
,KHYAD PAR NGES PAR MI ZIN PA'I PHYIR RO ZHES BYA BA 'DIS NI LAN
BTAB BO, ,DE NI 'DI SKAD DU DON 'DI NI RJES SU DPAG PAS GRUB PA
KHO NA YIN TE, 'DI LTAR

GAL TE DE 'PHO BAR MI 'GYUR GYI, 'ON KYANG DER KHYAD PAR CAN
GZHAN KHO NA ZHIG 'BYUNG BAR 'GYUR NA, 'O NA NI KHYAD PAR 'BYUNG
BA DE NGES PAR ZIN PAR 'GYUR BA ZHIG NA DE LTA YANG MA YIN NO,
,DE BAS NA DER GZHAN MI SKYE STE, 'ON KYANG DE NYID 'PHO BA YIN
PAR SHES SO ZHES BSTAN PA YIN NO, ,

SBYOR BA NI GANG ZHIG GANG LAS KHYAD PAR MI DMIGS PA DE NI DE LAS
THA DAD PA MED DE, ,DPER NA RANG BZHIN GCIG PO DE NYID RANG LAS
THA DAD PA MED PA LTA BU YIN LA, SNGA MA'I RANG BZHIN LAS KYANG
YUL GZHAN DU 'PHOS PA'I RANG BZHIN GYI KHYAD PAR MI DMIGS SO,
,DE'I PHYIR THA DAD PA YOD PA NYID NI

@68B DMIGS PAS KHYAB PA'I PHYIR RANG BZHIN MI DMIGS PA YIN NO
SNYAM DU SEMS SO, ,ME DANG, NYI MA DANG, CHAB BRO MA ZHES BYA BA
LA SOGS PAS NI SLOB DPON GYIS PHA ROL POS GTAN TSIGS SBYOR BA MA
NGES PA NYID DU GSUNGS PA YIN NO, ,PHRAD PA NI 'BREL BA YIN NO,
KUN TU REG

CES BYA BA'I THA TSIG GO, ,PHRAD MA THAG TU ZHES BYA BA NI DUS
RING POR DGAG PA'I PHYIR TE, DUS RING POR PHRAD PA LA NI KHYAD
PAR DMIGS PA NYID YIN PA'I PHYIR RO, ,BRAL BAR GYUR BA LA ZHES
BYA BA NI REG MA THAG TU GYES ZHES BYA BA'I THA TSIG GO, ,GANG LA
ZHE NA, ME DANG, NYI MA DANG,

CHAB BRO MA DANG TSVA LA SOGS PA LA'O, ,STZOGS PA SMOS PAS NI BUL
TOG LA SOGS PA BSDU'O, ,KHYAD PAR JI LTA BU ZHIG DANG LDAN PA YIN
ZHEN, DE'I PHYIR TSOS BYED LAS SKYE BA'I RKYEN ZHES BYA BA GSUNGS
TE, TSOS BYED LAS SKYE BA 'BYUNG BA'I RGYU ZHES BYA BA'I THA TSIG
GO, ,TSOS

BYED LAS SKYE BA'I RKYEN GANG DANG PHRAD MA THAG TU BRAL BAR GYUR
ZHE NA, BUM PA LA SOGS PA DANG NGO ZHES BYA BA'I TSIG GI LHAG
MA'O, ,DE DAG GZHAN MA YIN PA YANG MA YIN NO ZHES BYA BA NI GZHAN
YIN PA KHO NA'O ZHES BYA BA'I THA TSIG GO, ,GZHAN YANG 'DI'I
PHYIR YANG KHYAD PAR NGES

PAR MI ZIN LA, DE NA GZHAN MA YIN PA YANG MA YIN TE, JI LTAR ZHE
NA, BSREG BYA CHA SHAS 'DRA BA CAN, ,ZHES BYA BA LA SOGS PA
GSUNGS TE, ME 'BAR RAB GZHAN GANG DAG LA BSREG BYA YANG YIN LA
CHA SHAS YANG YIN PA YOD PA DE DAG NI BSREG BYA CHA SHAS 'DRA BA
CAN NO ZHES

BYA BAR TSIG RNAM PAR SBYAR RO, ,'DRA BA ZHES BYA BA SMOS PA NI
MI 'DRA BA BSAL BAR BYA BA'I PHYIR TE, MI 'DRA BA DE DAG LA NI
CHUNG NGU DANG CHEN PO'I KHYAD PAR GYI BYE BRAG SNANG BA NYID KYI
PHYIR RO, ,TSVA ZHES SMOS PA DE NI 'GYUR BA MYUR BAS 'BAR BA
GZHAN GSAL BAR RTOGS PA'I PHYIR RO, ,RING PO

ZHES SMOS PA NI KHYAD PAR NGES PAR GZUNG BA'I PHYIR TE, THUNG NGU
LA NI RES 'GA' KHYAD PAR MI DMIGS PAR 'GYUR RO, ,'BREL PA ZHES
BYA BA NI RJES SU 'BREL BA ZHES BYA BA'I THA TSIG GO, ,LHAG MA NI
SNGA MA BZHIN NO, ,DPE SNA TSOGS BRJOD PA NI DON 'DI GSAL BAR BYA
BA'I PHYIR RO, ,

@69A *, ,'DI THAMS CAD KYIS NI 'DI SKAD DU GANG GI PHYIR BUM PA
DANG, ME 'BAR BA LA SOGS PA DE LA TSOS BYED LAS SKYE BA LA SOGS
PA'I KHYAD PAR YOD KYANG 'DU BYED RNAMS 'DRA BAS BSLUS PAS MI
DMIGS TE, DE'I PHYIR NGAN DON MI DMIGS PA LAS MED PA'I THA SNYAD
KYI

YUL NYID DU BSGRUB PAR BYA BA LA NI GTAN TSIGS MA NGES PA NYID
YIN NO ZHES BSTAN PA YIN NO, ,CI STE GZHAN GYI LTAR NA NI PHRAD
PA MA THAG TU 'BYUNG BA YIN GYI DE LA NI PHRAD MA THAG TU TSOS
BYED LAS SKYE BA 'BYUNG BA MED PA NYID LA DE BZHIN DU BSREG BYA
CHA SHAS 'DRA BA CAN GYI ME 'BAR BA GZHAN RNAMS

KYI KHYAD PAR YANG BYUNG BA MA YIN NA CI'I PHYIR GTAN TSIGS MA
NGES PA NYID MA YIN SNYAM DU SEMS PAR DGONGS NAS, DE GZHUNG GZUGS
PA'I PHYIR, 'ON TE PHRAD MA THAG TU ZHES BYA BA LA SOGS PA GSUNGS
TE, RKYEN LA KHYAD PAR MED PA'I PHYIR RO ZHES BYA BA NI RKYEN
RNAMS SKAD CIG MA MA

YIN PA NYID KYIS KHYAD PAR MED PA'I PHYIR RO ZHES BYA BA'I DON
TO, ,GAL TE BSREG BYA'I CHA SHAS GZHAN ZHES BYA BA NI BSREG BYA'I
CHA SHAS NI BSREG BYA'I CHA SHAS SO, ,DE NI BSREG BYA'I CHA SHAS
YANG YIN LA GZHAN YANG YIN PAS ZHES TSIG RNAM PAR SBYAR RO, ,YANG
ZHES BYA BA'I

TSIG GI PHRAD SPYI NI BSDU BA'I DON TO, ,DE'I KHYAD PAR LAS ZHES
BYA BA NI BSREG BYA'I KHYAD PAR LAS ZHES BYA BA'I THA TSIG GO,
,TSAD DANG, GSAL BA DANG, TSA BA'I KHYAD PAR MED PAR 'GYUR RO
ZHES BYA BA DE LA TSAD KYI KHYAD PAR NI RING PO DANG, THUNG NGU
LA SOGS PA'I KHYAD PAR RO, ,

GSAL BA'I KHYAD PAR NI SNANG BA CHUNG NGU DANG, 'BRING DANG, CHEN
PO'I KHYAD PAR RO, ,TSA BA'I KHYAD PAR NI REG PA CHUNG NGU DANG,
'BRING DANG, CHEN PO'I KHYAD PAR RO, ,GSUM SMOS PA NI DBYIBS
DANG, KHA DOG DANG RIG PA'I BYE BRAG GI KHYAD PAR DANG LDAN PA'I
ME 'BAR BA SKAD CIG

RE RE LA GZHAN DU 'GYUR BAR BSTAN PA'I PHYIR RO, ,DE'I PHYIR
KHYAD PAR NGES PAR MI ZIN PA'I PHYIR ZHES BYA BA LA SOGS PAS NI
SLOB DPON GYIS JI SKAD DU BSTAN PA'I MJUG BSDU BA GSUNGS PA YIN
NO, ,DE LTAR SLOB DPON GYIS GZHAN GYI GTAN TSIGS SBYAR BA RGYA
CHER SUN PHYUNG BA DANG,

@69B YANG GZHAN DAG JI LTAR SMRA BA BZHIN DU MI RUNG DU ZIN
KYANG, 'O NA 'JIG PA'I RGYU MED PA'I PHYIR RO ZHES GTAN TSIGS
GZHAN SEMS PAR BYED DE, ,CI ZHE NA, DE NYID YUL GZHAN DU 'PHOS PA
'DI YIN PAR 'GYUR RO ZHES BYA BAR SBYAR RO, ,'O NA'I SGRA NI MA
RANGS PA'O, ,'DI SKAD DU SNGON GYI RANG

BZHIN BTANG NA NI, SNGON MED PA'I RANG BZHIN THOB PA'I PHYIR,
,GZHAN ZHIG SKYE BAR YANG 'GYUR NA, DE'I 'JIG PA'I RGYU MED PA'I
PHYIR RANG BZHIN GYIS 'JIG PA NYID MED NA GANG GI PHYIR NA YUL
GZHAN DU GZHAN ZHIG SKYE BAR 'GYUR TE, DE BAS NA DE NYID YUL
GZHAN DU 'PHOS PA YIN NO, ,SBYOR BA NA

GANG DANG GANG LA SNGA MA'I RANG BZHIN 'JIG PA MED PA DE DANG DE
LA, RANG BZHIN GZHAN 'THOB PAS 'GYUR BA MED DE DPER NA, RUS SBAL
GYI SPU LTA BU YIN LA, YUL GZHAN NA 'DUG PA'I DNGOS PO YANG 'JIG
PA'I RGYU MED PA'I PHYIR SNGA MA'I RANG BZHIN 'JIG PA MED DO, ,DE
NYID 'JIG PA DANG, RANG

BZHIN GZHAN 'THOB PA GNYIS KYIS SKYE BA LA KHYAB PA'I PHYIR DE
MED NA KHYAB PAR BYA BA DE YANG MED PAS, KHYAB PAR BYED PA MI
DMIGS PA YIN NO SNYAM DU SKAD CIG MA MA YIN PAR SMRA BA DAG SEMS
SO, ,'DIR SMRAS BA DAG SEMS SO, ,'DIR SMRAS PA, GTAN TSIGS MA
GRUB STE, 'DI LTAR 'DU BYED RNAMS NI RANG GI NGANG GIS

'JIG PA'I PHYIR NA, GANG GIS NA SKYE BA MI SRID PA'I PHYIR, ,DE
NYID YUL GZHAN DU 'PHO BAR 'GYUR BA'I 'JIG PA'I RGYU NI MED DO,
,CI'I PHYIR MED CE NA, DE'I PHYIR SEMS DANG SEMS LAS BYUNG BA
ZHES BYA BA LA SOGS PA GSUNGS TE, 'JIG PA'I RGYU YANG GANG YIN
TE, ,ZHES BYA BA NI

MED PA KHO NA'O ZHES BYA BA'I DON TO, ,SEMS DANG SEMS LAS BYUNG
BA DE DAG NI, SKAD CIG RE RE LA RANG GI NGANG GIS 'JIG PA NYID DU
GZHAN DAG GIS, BDAG NYID KYI KHAS BLANGS PAS DE NYID BSGRUB PA'I
PHYIR 'BAD PAR MI BYA'O, ,SGRA LA SOGS PA DANG, ME LCE DAG GIS
'JIG PA'I RGYU

YANG GANG ZHIG YIN TE ZHES BYA BAR SBYAR RO, ,SGRA LA SOGS PA
ZHES BYA BA LA STZOGS PA SMOS PA LA, BLO LA SOGS PA SKAD CIG MA
NYID DU GRAGS PA KHONG DU CHUD PAR BYA'O, ,'DI LTAR YANG SGRA
DANG, ME LCE LA SOGS PA DAG KYANG SKAD CIG RE RE LA RANG GIS 'JIG
PAR GZHAN BYE

@70A *, ,BRAG PA LA SOGS PAS BDAG NYID KYIS KHAS BLANGS PAS DE
NYID BSGRUB PA'I PHYIR SNGA MA BZHIN DU 'BAD PAR MI BYA'O, ,SEMS
DANG SEMS LAS BYUNG BA ZHES BYA BA LA SOGS PA 'DI THAMS CAD NI
SKAD CIG MA NYID DU GRUB PA'I PHYIR DPE YIN PAR RIG PAR BYA'O,
,DE BZHIN

DU GZHAN LA YANG MED PAR 'GYUR RO ZHES BYA BA NI DNGOS KYI DON
SGRUB PAR BYED PA YIN PAR RIG PAR BYA'O, ,DE BZHIN DU ZHES BYA BA
NI SEMS DANG SEMS LAS BYUNG BA DAG BZHIN DU ZHES BYA BA'I THA
TSIG GO, ,GZHAN LA YANG ZHES BYA BA NI BUM PA LA SOGS PA LA'O,
,MED PAR 'GYUR

RO ZHES BYA BA NI 'JIG PA'I RGYU ZHES BYA BA'I DON TO, ,DE NI 'DI
SKAD DU JI LTAR SEMS DANG SEMS LAS BYUNG BA LA SOGS PA DAG LA CI
DE DAG 'JIG PA'I BDAG NYID DU BYUNG BA DAG CIG GAM, ,'ON TE 'JIG
PA'I BDAG NYID MA NYIN PA ZHES BYA BA LA SOGS PA RNAM PAR BRTAGS
NA 'JIG

PA'I RGYU MI SRID PA'I PHYIR 'JIG PA RGYU DANG BCAS PAR MI 'DOD
DO, ,DE BZHIN DU GZUGS LA SOGS PA GZHAN LA YANG MED PAR 'GYUR RO
ZHES BSTAN PA YIN NO, ,SBYOR BA NI GANG DANG GANG DAG 'DUS BYAS
YIN PA DE DANG DE DAG NI 'JIG PA'I RGYU LA MI LTOS PA YIN TE,
DPER NA SEMS DANG,

SEMS LAS BYUNG BA LA SOGS PA LTA BU YIN LA, BUM PA LA SOGS PA
DNGOS PO THAMS CAD KYANG 'DUS BYAS PA YIN PAS, KHYAB PAR BYED PA
'GAL BA DMIGS PA'O, ,'DI LTAR 'DUS BYAS DANG 'DUS MA BYAS GNYIS
NI, PHAN TSUN SPANGS TE GNAS PA'I MTSAN NYID KYIS 'GAL BA YIN

LA; 'DUS MA BYAS KYANG 'JIG PA'I RGYU LA LTOS PA DANG BCAS PA
NYID LA KHYAB PAR BYED PA YIN PA'I PHYIR RO, ,DE BAS NA 'DUS MA
BYAS DANG, 'GAL BA 'DUS BYAS DMIGS PA DE'I TSE, 'DUS MA BYAS LDOG
GO, ,KHYAB PAR BYED PA DE LOG NA DES KHYAB PAR BYA BA 'JIG PA'I
RGYU LA LTOS PA DANG BCAS

PA YANG LDOG PAR 'GYUR RO, ,SLOB DPON GYIS DE LTAR TSAD MA MDZAD
PA DANG, DE LA GZHAN DAG GI DPE MI 'GRUB PAR BSTAN PA'I PHYIR, DE
DAG GI ZHES BYA BA LA SOGS PA SMOS SO, ,DE DAG GI ZHES BYA BA NI
SEMS DANG SEMS LAS BYUNG BA DE DAG GI'O, ,RANG NYID KYI MI RTAG
PA NYID YIN NO ZHES

@70B BYA BA NI BDAG NYID LA YOD PA NYID DE'I RANG BZHIN 'JOMS PAR
BYED PA'O ZHES BYA BA'I THA TSIG GO, ,GAL TE SEMS DANG SEMS BYUNG
BA RNAMS KYI 'JIG PA'I RGYU GZHAN PHYIR ROL GYI MI SRID DU ZIN
KYANG, GANG GIS NA DE DAG 'JIG PAR BYED PA RANG LA YOD PA NYID
KYI MI RTAG PA NYID

YOD DO, ,DE BAS NA DPE BSGRUB PAR BYA BA DANG MI LDAN NO SNYAM DU
SEMS PA LA, DE BZHIN DU GZHAN DAG LA YANG CI'I PHYIR MI 'DOD CES
BYA BA LA SOGS PA 'DIS SLOB DPON GYIS HA CANG THAL BAR STON PAR
MDZAD DO, ,DE BZHIN DU ZHES BYA BA NI JI LTAR SEMS DANG SEMS LAS
BYUNG

BA DAG GI MI RTAG PA NYID 'JIG PA'I RGYUR 'DOD PA BZHIN DU ZHES
BYA BA'I DON TO, ,GZHAN DAG LA YANG ZHES BYA BA NI BUM PA LA SOGS
PA DAG LA'O, ,GZHAN NI ZHES BYA BA NI PHYI ROL GYI 'JIG PA'I
RGYU'O, ,DE DAG LA MED PA ZHES BYA BA NI SEMS DANG SEMS LAS BYUNG
BA LA SOGS

PA DAG LA'O, ,DE BZHIN DU GZHAN RNAMS LA YANG MED PAR 'GYUR RO
ZHES BYA BA NI BUM PA LA SOGS PA DAG LA STE, MI 'DOD PAR BYA'O
ZHES BYA BA'I THA TSIG GO, ,DPE BSGRUB PAR BYA BA DANG LDAN PA
NYID DU GZHUNG GZUGS PA'I RIGS PA MA YIN NAM, ,HA CANG THAL BA
SKABS MA

YIN PA GZHAN CI STE SMOS SHE NA, DE NI NYES PA MED DE, 'DI LTAR
'DI SNYAM DU CI 'JIG PA'I RGYUS DE NYID BYED DAM, 'ON TE GZHAN
ZHIG BYED CES BYA BA LA SOGS PA'I BRTAGS PAS, JI LTAR PHYI ROL
GYI 'JIG PA'I RGYU GZHAN MI SRID PA LTAR MI RTAG PA NYID KYANG DE
DANG 'DRA STE,

BRGAL ZHING BRTAGS PA MTSUNGS PA'I PHYIR RO, ,'ON TE DE LTA YIN
YANG SEMS DANG SEMS LAS BYUNG BA RNAMS KYI MI RTAG PA NYID 'JIG
PA'I RGYU YIN PAR KHAS LEN GYI, PHYI ROL GYI 'JIG PA'I RGYU GZHAN
NI MA YIN NA, DE BZHIN DU BUM PA LA SOGS PA GZHAN DAG LA YANG DE
KHO NA DANG

'DRA BAR 'GYUR RO ZHES THAL BAR SGRUB PA'I THABS KYIS, DPE GZHUNG
'DZUGS PAR MDZAD PA YIN NO, ,DE LTAR SLOB DPON GYIS THAL BA
BSGRUBS PA DANG, 'DIR SKAD CIG MA MA YIN PAR SMRA BA GZHAN DAG
GAL TE MED NA ZHES BYA BA LA SOGS PAS, BUM PA LA SOGS PA LA PHYI
ROL

@71A *, ,GYI 'JIG PA'I RGYU YOD PA NYID DU GZHUNG 'DZUGS TE, GAL
TE MED NA ZHES BYA BA NI GAL TE PHYI ROL GYI 'JIG PA'I RGYU ZHES
BYA BA'I THA TSIG GO, ,ME LA SOGS PA DANG PHRAD PA'I SNGON ROL DU
YANG ZHES BYA BA NI ME DANG PHRAD PA BAS SNGAR TE, ME LA SOGS PA
DANG MA

'BREL PA'I GNAS SKABS SU ZHES BYA BA'I THA TSIG GO, ,JI LTAR DE'I
'OG ROL BZHIN DU ZHES BYA BA NI ME LA SOGS PA DANG PHRAD PA'I 'OG
CES BYA BA'I DON TO, ,YANG NA NI DE'I PHYIS KYANG 'DZIN PAR 'GYUR
RO ZHES BZLOG PAR BYA BA STE, PHYI ROL GYI 'JIG PA'I RGYU NI
THAMS CAD DU MED PAR 'DRA BA'I

PHYIR RO ZHE NA, RE ZHIG JI LTAR NA ZHES BYA BA LA SOGS PAS SLOB
DPON GYIS DRI BA'I SGO NAS MAR ME LA SOGS PA GZUNG BA DANG, MI
GZUNG BAR GRAGS PAS DE MED PA KHO NAR SGRUB PAR MDZAD DO, ,GAL TE
ZHES BYA BA LA SOGS PAS BSNAN PA BSTAN TO, ,PHRAD PA TZAM GYIS
BRAL MA THAG PA NA

YANG 'GYUR RO ZHES BYA BA CI ZHE NA, MI GZUNG BAR 'GYUR RO ZHES
BYA BAR SBYAR RO, ,DE CI'I PHYIR ZHE NA, RKYEN LA KHYAD PAR MED
PA'I PHYIR RO, ,GZHAN YANG TSOS BYED LAS SKYE BA'I PHYI ROL GYI
RKYEN KHYAD PAR MED NA ZHES BYA BA LA SOGS PA 'DI'I PHYIR YANG
'JIG PA'I RGYU MI 'THAD DO, ,KHYAD PAR CAN

DANG CHOS KHYAD PAR CAN DANG, CHES SHIN TU KHYAD PAR CAN 'BYUNG
BA LA ZHES BYA BA NI, DMAR BA DANG, CHES DMAR BA LA SOGS PA LA'O,
,JI LTAR 'BYUNG BA DAG LA ZHE NA, DE'I PHYIR, PHYI MA PHYI MA'I
RGYU NYID KYIS, ,ZHES BYA BA GSUNGS TE, DMAR BA LA SOGS PA PHYI
MA PHYI MA 'BYUNG

BA'I RGYU'I DNGOS PO ZHES BYA BA'I THA TSIG GO, ,GANG ZHIG CE NA,
ME LA SOGS PA'I ZHES BYA BA TSIG GI LHAG MA'O, ,SNGA MA DAG GI
ZHES BYA BA NI DMAR BA LA SOGS PA SNGA MA SNGA MA 'BYUNG BA'I
ZHES BYA BA'I DON TO, ,'JIG PA GANG LAS 'BYUNG ZHES BYA BA NI, ME
LCE LA SOGS PA

LAS SAM, 'ON TE GZHAN 'GA' ZHIG LAS ZHES BYA BA'I DON TO, ,CI STE
GZHAN CI'I PHYIR THE TSOM ZA 'ON KYANG ME LA SOGS PA NYE BA NYID
DE DAG GI 'JIG PA'I RGYUR 'GYUR RO SNYAM DU 'DOD PAR DOGS NAS,
GANG KHO NA LAS GANG YOD PA DE KHO NA LAS MED PA NI RIGS PA MA
YIN TE ZHES BYA

@71B BA GSUNGS SO, ,CI'I PHYIR MA YIN ZHE NA, DE'I PHYIR 'GAL BA
GNYIS KYI RGYU ZHES BYA BA LA SOGS PA GSUNGS TE, RGYU THA DAD NA
NI DNGOS PO RNAMS KYANG THA DAD PAR 'GYUR TE, GAL TE GZHAN GYI
RGYU GZHAN YIN NA, GZHAN GYI GZHAN YIN NO ZHES SO SOR NGES PAR
'GYUR RO, ,DE BAS NA

GANG SKYE BA LA PHAN 'DOGS PAR BYED PA GANG YIN PA DE NYID 'JIG
PAR BYED PAR JI LTAR 'GYUR TE, ,DE NI 'GAL BA YIN NO, ,DE BAS NA
'JIG PA'I RGYU MED PAR ZHES BYA BA LA SOGS PAS NI MJUG SDUD DO,
,CI STE GZHAN 'JIG PA'I RGYU MED PAR 'JIG PA YIN LA DE LTA NA,
SNGA MA

BZHIN DU ME LA SOGS PA DANG PHRAD PA'I 'OG TU, BUM PA LA SOGS PA
GZUNG BAR JI LTAR MI 'GYUR TE, DA DUNG DU KHYOD KYIS BRGAL BA
DE'I LA NA MA BTAB PO SNYAM DU SEMS PAR DOGS NAS, SNGA MA BZHIN
DU ZHES BYA BA LA SOGS PA GSUNGS TE, GZUNG BA DANG, MI GZUNG BA
RIG

PAR BYA'O ZHES BAR DU CHOD PA DANG SBYAR RO, ,GZUNG BA DANG MI
GZUNG BA NI GZUNG BA DANG, MI GZUNG BA'O, ,DE JI LTAR RIG PAR BYA
ZHE NA, DE'I PHYIR SMAD KYI KHYAD PAR MED PA'I ZHES BYA BA LA
SOGS PA GSUNGS TE, SMAD KYI KHYAD PAR MED PA NI 'DRA BA GZHAN
DANG, GZHAN 'BYUNG BAS MTSAN

NYID MI 'DRA BA MTSAR CIG MED PA ZHES BYA BA'I DON TO, ,'JUG PA
DANG, LDOG PA ZHES BYA BA NI, GO RIMS BZHIN DU 'JUG PAS NI SNGA
MA BZHIN DU GZUNG BA YIN LA, LDOG PAS NI SNGA MA BZHIN DU GZUNG
BA MA YIN NO ZHES BYA BA'I THA TSIG GO, ,GZHAN YANG GAL TE ZHES
BYA BA LA SOGS

PA GTAN TSIGS BSNAN PA BSTAN PA 'DI'I PHYIR YANG, JI LTAR 'JIG
PA'I RGYU MED PAR KHONG DU CHUD PAR BYOS SHIG ,DPER NA SKYE BA
BZHIN NO ZHES BYA BA NI, JI LTAR SEMS DANG SEMS LAS BYUNG BA LA
SOGS PA DE DAG DANG, BUM PA LA SOGS PA GZHAN DAG SKYE BA THAMS
CAD

NI RGYU DANG BCAS PA YIN NO, ,DE LTA MA YIN TE, RGYU MED PA YIN
NA, RTAG TU YOD PA'AM, MED PAR 'GYUR RO, ,DE BZHIN DU GAL TE 'JIG
PA YANG RGYU DANG LDAN PAR 'DOD NA NI DE YANG DE NYID DANG 'DRA
BAR 'GYUR TE, DE'I PHYIR 'JIG PA THAMS CAD RGYU DANG BCAS PAR
'GYUR RO, ,SEMS

@72A *, ,DANG SEMS LAS BYUNG BA LA SOGS PA ZHES SMOS PA NI KHYOD
MI 'DOD PA NYID YIN NO ZHES BYA BA'I THA TSIG GO, ,BRGYA LA PHA
ROL PO DE DAG LA YANG 'JIG PA'I RGYU RANG MI RTAG PA NYID YOD DO,
,DE BAS NA THAMS CAD 'JIG PA'I RGYU DANG BCAS PA NYID DU BSGRUB
PAR

BYA BA NI, NGA MI 'DOD PA NYID MA YIN NO ZHES ZER DU DOGS NAS, MI
RTAG PA NYID NI ZHES BYA BA LA SOGS PA GSUNGS TE, DE DAG LAS ZHES
BYA BA NI SEMS DANG SEMS LAS BYUNG BA LA SOGS PA LAS SO, ,GZHAN
PAR ZHES BYA BA NI LOGS SHIG TU'O, ,'DI SKAD DU GANG GIS NA, SEMS
DANG

SEMS LAS BYUNG BA RNAMS KYI 'JIG PA YANG RGYU DANG BCAS PAR 'GYUR
BA MI RTAG PA NYID CES BYA BA NI, SEMS DANG SEMS LAS BYUNG BA LAS
LOGS SHIG NA YOD PAR MNGON SUM LA SOGS PA'I TSAD MAS CUNG ZAD
KYANG GRUB PA MED DO ZHES BSTAN PA YIN NO, ,GZHAN YANG RGYU'I
KHYAD PAR LAS ZHES

BYA BA LA SOGS PA SMOS TE, RGYU'I KHYAD PAR LAS ZHES BYA BA NI,
'JIG PA'I RGYU'I KHYAD PAR LAS SO, ,DE'I KHYAD PAR YOD PAR 'GYUR
TE ZHES BYA BA NI 'JIG PA'I KHYAD PAR YOD PAR 'GYUR TE ZHES BYA
BA'I THA TSIG GO, ,CI 'DRA BA'I KHYAD PAR YOD PAR 'GYUR ZHE NA,
DE'I PHYIR MI DANG, NYI MA ZHES BYA

BA LA SOGS PA SMOS SO, ,DNGOS PO LA NI KHYAD PAR RAM, KHYAD PAR
MED PAR 'GYUR MOD, 'JIG PA NI DNGOS PO THAMS CAD KYI MTSAN NYID
DANG BRAL BA YIN TE, CUNG ZAD KYANG MED PA MA YIN NAM JI LTAR
RGYU'I KHYAD PAR LAS DE LA YANG KHYAD PAR YOD PAR 'GYUR ZHE NA,
DE NI MA YIN TE, 'DI

LTAR GANG GI TSE SKYE BA BZHIN DU DE YANG BLO GROS RNAM PAR
RMONGS PA GZHAN DAG GIS RGYU DANG BCAS PAR DAM BCAS PA NA, DE CI
ZHIG GIS NA, 'JIG PA DE CUNG ZAD KYANG MED PA NYID YIN NO ZHES
DGONGS PA'O, ,GZHAN YANG 'JIG PA DANG LDAN PAR YANG 'GYUR TE ZHES
BYA BA LA SOGS PA SKYON GZHAN 'DI

YANG YOD DE, RGYU DANG BCAS PA YIN PA'I PHYIR, GZUGS LA SOGS PA
BZHIN DU, 'JIG PA YANG DNGOS PO NYID DU GYUR PA YIN LA, DE YANG
'DUS BYAS YIN PA'I PHYIR 'JIG PA STE, 'JIG PA GZHAN DANG YANG
LDAN PAR 'GYUR RO, ,DE'I PHYIR DE YANG 'JIG PA GZHAN DANG LDAN PA
NYID PAS

@72B THUG PA MED PAR 'GYUR RO, ,DE LTA BAS NA 'JIG PA'I RGYU NI
'GA' YANG ZHES BYA BA LA SOGS PA RGYA CHER 'BYUNG BAS, 'DI SKAD
DU GSUNGS PA'I MJUG SDUD PA YIN NO, ,GANG DANG GANG DAG 'DUS BYAS
YIN PA DE DANG DE DAG NI 'JIG PA'I RGYU LA MI LTOS PA YIN TE ZHES
BYA BA LA SOGS PA

TSAD MA SNGA MA'I DON KYANG SBYAR BAR BYA'O, ,DE BAS NA GZUGS LA
SOGS PA'I 'DU BYED RNAMS SKAD CIG MA YIN NO, ,SBYOR BA NI GANG
DANG GANG DAG 'JIG PA'I RGYU LAS MI LTOS PA DE DANG DE DAG NI,
RANG GI DANG GIS 'JIG PA DAG YIN TE DPER NA SEMS DANG SEMS LAS
BYUNG BA LA

SOGS PA DE DAG NYID LTA BU YIN LA, GZUGS LA SOGS PA 'DU BYED
RNAMS KYANG 'JIG PA'I RGYU LA MI LTOS PA YIN NO, ,RANG GI NGANG
GIS 'JIG PA NI, 'JIG PA'I RGYU LA MI LTOS PA TZAM DANG 'BREL PA
YIN PAS, RANG BZHIN GYI GTAN TSIGS YIN NO, ,DE LTAR SLOB DPON
GYIS GZHAN

GYIS SBYAR BA'I GTAN TSIGS GNYIS PA YANG RGYA CHER SUN PHYUNG BA
DANG, YANG SKAD CIG PA MA YIN PAR SMRA BA GZHAN DAG 'GRO BA RAB
TU SGRUB PA'I PHYIR 'O NA DE GZHAN DU SKYE BA'I RGYU MED PA'I
PHYIR ZHES BYA BA LA SOGS PAS GTAN TSIGS GZHAN SEMS SO, ,'DI SKAD
DU RGYU GZHAN YOD

NA 'BYUNG BA NYID KYIS DE LA RAG LAS PA'I PHYIR YUL GZHAN DER
GZHAN SKYE BAR RTAG PA ZHIG NA GANG GI TSE, RGYU DE NYID MED PA
DE'I TSE DE MED PA'I PHYIR, JI LTAR GZHAN SKYE BAR 'GYUR, DE BAS
NA DE NYID 'PHO BAR MNGON NO ZHES BSTAN PA YIN NO, ,SBYOR BA NI
GANG, RGYU DANG BRAL BA DE NI

'BYUNG BA MED DE, DPER NA BONG BU'I RVA LTA BU YIN LA, YUL GZHAN
NA GNAS PA'I DNGOS PO YANG RGYU DANG BRAL BA YIN NO, ,DE NI RGYU
LA RAG LAS PA'I PHYIR DE MED NA DE YANG MED PAS, RGYU MI DMIGS PA
YIN NO SNYAM DU SEMS SO, ,DE LTAR GZHAN DAG GI PHYOGS SNGA MA
BTZUGS PA

DANG; 'DIR SLOB DPON GYI GTAN TSIGS MA NGES PA NYID DU BSNYAD
PA'I PHYIR, SNGA MA NI PHYI MA SKYE BA'I RGYU YIN BAS YOD PA NYID
DO ZHES BYA BA LA SOGS PA GSUNGS SO, ,DGONGS PA NI 'DI YIN TE,
GAL TE LOGS SHIG NA RGYU GZHAN MED DU CHUG NA YANG DNGOS PO YUL
GZHAN NA

@73A *, ,GNAS PA'I SKAL BA MNYAM PA'I RGYU SKAD CIG MA SNGA MA
SNGA MAS BSDUS PA YIN PA NA, 'DI LTAR DE RGYU DANG BRAL BA YIN NO
ZHES CI'I PHYIR BZLOG ,DPE MANG PO SMOS PA NI DON DE GSAL BAR BYA
BA'I PHYIR RO, ,DE BAS NA 'PHO BA'I MTSAN NYID KYI ZHES BYA BA LA

SOGS PAS NI MJUG SDUD PAR BYED DO, ,'PHO BA'I MTSAN NYID KYIS
'GRO BA ZHES BYA BA 'GA' YANG MED DO ZHES BYA BA NI KHYAD PAR DU
BYED PA YIN TE, BAR CHAD MED PAR YUL GZHAN DU 'BYUNG BA LA 'GRO
BA BTAGS PAR KHAS BLANGS PA'I PHYIR RO, ,'DI LTAR YANG, DNGOS PO
GNAS NA 'GRO BA MED,,

CES BYA BA LA SOGS PA 'DI'I PHYIR YANG DNGOS PO RNAMS KYI 'GRO BA
MED PAR KHONG DU CHUD PAR BYA BA'O, ,'DI SKAD DU 'DIR GZHAN NI
'DI LTA STE, DNGOS PO GNAS PA'AM, MI GNAS PA ZHIG LA 'GRO BA YOD
DO SNYAM DU DE TZAM ZHIG GI RTOG PA 'BYUNG BAR 'GYUR GRANG NA, DE
LA RE ZHIG GNAS PA LA

'GRO BA MED DO, ,GNAS PA DANG, 'GRO BA PHAN TSUN DU 'GAL BA'I
PHYIR RO, ,'O NA MI GNAS PA LA YOD DO ZHE NA, DE YANG MED DE,
'GRO BA MED PAR NI MI GNAS PA NYID MI SRID DO, ,CI'I PHYIR 'GRO
BA MI SRED CE NA, DE NI, 'GRO BA MED DANG RTAG TU GNAS GNAS, ZHES
BYA BAS BSTAN TO, ,DE

LTAR SLOB DPON GYIS SKAD CIG RE RE LA 'DU BYED RNAMS 'BYUNG BAR
RAB TU BSGRUBS PA DANG, MNGON PAR ZHEN PA'I PHYIR, GAL TE DE LTA
YIN NA ZHES BYA BA LA SOGS PAS YANG RGOL BAR BYED DO, ,GZHAN NA
SNANG BA DE CI YIN ZHES BYA BA NI DE NYID SNANG NGO ZHES BYA BAR
BSAMS BA'O, ,DE NYID SNANG BA

NI MA YIN NO ZHES BYA BA NI SLOB DPON GYIS 'GOG PAR MDZAD PA'O,
,'O NA CI ZHE NA ZHES ZER BA NI GZHAN NO, ,YUL DANG YUL DU ZHES
BYA BA LA SOGS PA GSUNGS PA NI SLOB DPON NO, ,GSAR DANG GSAR CI
ZHE NA, SNANG NGO ZHES BYA BAR SBYAR RO, ,CI DANG 'DRA ZHE NA,
DE'I PHYIR RTZVA ME LTA BU'AM,

ZHES BYA BA LA SOGS PA GSUNGS TE, 'DI SKAD DU JI LTAR KHYAD PAR
MNGON PAR MI RTOGS PA'I PHYIR, ME 'BAR BA NA ME DE NYID 'GRO ZHES
MNGON PA'I NGA RGYAL 'BYUNG BA DE BZHIN DU MI 'GRO'O, ,GRIB MA
'GRO'O SNYAM DU STE, SKAD CIG MA YIN PA'I PHYIR, DON DAM PAR ME
'BAR BA DANG, GRI BA

@73B MA LA 'GRO BA MED DO, ,GZUGS LA SOGS PA 'DU BYED SKAD CIG RE
RE LA GZHAN DANG GZHAN 'BYUNG BA DAG LA YANG DE BZHIN DU 'DOD PAR
BYA'O ZHES BSTAN PA YIN NO, ,MNGON CHES PA'I PHYIR ME 'BAR BA'I
'GRO BA LTA MNGON PA'I NGA RGYAL DU CHUG NA, GRIB MA NI GZUGS LA
SOGS

PA BZHIN DU BRTZAD PA YIN PA'I PHYIR, JI LTA BU YIN SNYAM DU DOGS
PAS, GRIB MA YANG SKAD CIG MA NYID DU RAB TU BSGRUB PA'I PHYIR,
GRIB MA ZHES BYA BA LA SOGS PA SMOS TE, DE DANG LDAN PA ZHES BYA
BA NI GRIB MA DANG LDAN PA'I MI LA SOGS PA'O, ,DE SKYE BA DANG,
'GRIB PA DANG,

'GYUR BAR SNANG BA'I PHYIR ZHES BYA BA NI, GRIB MA SKYE BA DANG,
'GRIB PA DANG, 'GYUR BAR SNANG BA'I PHYIR RO, ,'DI SKAD DU NYI MA
THAG RING NA GRIB MA SKYE BAR SNANG, NYE NA NI GRIB MA 'GRIB PAR
SNANG, 'GYUR BAS NI 'GYUR BAR SNANG BA YIN NO, ,GAL TE GRIB MA
YUL GZHAN DU 'PHO

NA; DE NI NGO BO GCIG PA YIN PA'I PHYIR JI LTAR NA GRIB MA DANG
LDAN PA'I MI LA SOGS PA 'DUG BZHIN DU, DE NYI MA 'GYUR BA'I RJES
SU 'GYUR BA BSTEN PAR 'GYUR ZHES BSTAN PA YIN NO, ,RGOL BA GANG
ZHIG GRIB MA YUL GZHAN DU 'PHO BA NYID YIN GYI, 'BYUNG BA NI MA
YIN

PAR LTA BA DE'I LTAR NA DE NI GCIG PA NYID YIN PA'I PHYIR SKAD
CIG PA YANG MA YIN NA DE CI'I PHYIR, DE DANG LDAN PA 'DUG BZHIN
DU, ,ZHES BYA BA NI KHYAD PAR SMOS, DE LA NI GNAS 'GYUR BAS KYANG
'GYUR BA YOD PAR MI SRID DO ZHE NA, DE NI BDEN TE 'ON KYANG RDZA
MA DANG, 'BRU MAR BZHIN

DU DE LA BRTEN PA DE TZAM GYIS GNAS KYI DBANG GIS GRIB MA DE
'GYUR BA YIN DU NI CHUG NA, DE DANG LDAN PAR 'DUG BZHIN DU DE DAG
GCIG PA YIN PA'I PHYIR, NYI MA'I 'GYUR BAS 'GYUR BAR MI RUNG NGO
ZHES ZHAL GYIS BZHES NAS BSHAD DO SNYAM DU DGONGS PA YIN NO,
,SNANG BA'I

PHYOGS GZHAN DU BSGRIBS NA 'BYUNG BA'I PHYIR RO ZHES BYA BA CI
ZHE NA, GRIB MA DE NYID YUL GZHAN DU SNANG BA NI MA YIN NO ZHES
BYA BAR SBYAR RO, ,DGONGS PA NI GAL TE GRIB MA DE NYID YUL GZHAN
DU 'PHO BA NA, 'O NA NI RE LDE DANG, RTZIG PA LA SOGS PAS SNANG
BA'I PHYOGS GZHAN DU

@74A *, ,BSGRIBS NA DE 'BYUNG BAR DMIGS PAR MI 'GYUR GYI, 'ON
KYANG THAMS CAD DMIGS PA KHO NAR 'GYUR TE, DE NI SNANG BA'I
PHYOGS MA BSGRIBS PA GZHAN DU YANG, 'PHO BAR KHYAD PAR DU MED
PA'I PHYIR RO, ,DE LTA YANG MA YIN TE, DE BAS NA SKAD CIG RE RE
LA

GZHAN DU 'GYUR BA'I PHYIR GRIB MA YANG ME 'BAR BA DANG, TSUL 'DRA
BAR GRUB PA YIN NO ZHES BYA BA 'DI YIN NO, ,DE LTAR 'DU BYED
RNAMS SKAD CIG RE RE LA GZHAN DU 'GYUR BAR BSGRUBS NAS, SLOB DPON
GYIS RGOL BA GZHAN GYIS SMRAS PA LA YANG, GANG ZHIG CES BYA BA LA
SOGS PA SLA

CHOS KYIS RTZIS MGOS BSGRE BAR MDZAD DO, ,GANG ZHIG CES BYA BA NI
RGOL BA'O, ,BRTZAD PA ZHES BYA BA NI BRGAL PA STE, SKAD CIG PAS
SMRA BAS ZHES BYA BA TSIG GI LHAG MA'O, ,JI LTAR RGOL ZHE NA,
DE'I PHYIR 'DI GA LAS ZHES BYA BA LA SOGS PA SMOS SO, ,DE NI ZHES
BYA BA NI YUL GZHAN NA

SNANG BA GANG YIN PA'O, ,DE NYID MA YIN NO ZHES BYA BA NI SNGON
MTHONG BA GANG YIN PA ZHES BYA BA TSIG GI LHAG MA'O, ,'DI GA LAS
ZHES BYA BA NI CI'I PHYIR RO, ,PHYIR RGOL BAR 'GYUR BA ZHES BYA
BA NI, SKAD CIG PAR SMRA BA DE NYID LA DE RTZOD PAR 'GYUR BA ZHES
BYA BA'I THA TSIG GO, ,DE NYID KHUNGS

YIN NO ZHES BYA BA NI, BSHAD MA THAG PA DE NYID GZHAN DU 'GYUR
BA'I YID CHES PAR BYED PA'I RGYU YIN NO ZHES BYA BA'I THA TSIG
GO, ,DE CI ZHE NA, DE'I PHYIR 'DI LTAR ZHES BYA BA LA SOGS PA
GSUNGS SO, ,GZHAN YANG TSOS BYED LAS SKYE BA RNAMS KYI PHYI ROL
GYI RKYEN THA DAD PA MED PAS KYANG

ZHES BYA BA LA SOGS PA GSUNGS TE, 'DI SKAD DU ME LA SOGS PA PHYI
ROL GYI RKYEN RNAMS NI, SKAD CIG PA MA YIN PA NYID DU KHYAD PAR
MED PA'I PHYIR THA DAD MED DO, ,GAL TE YANG DE DANG PHRAD MA THAG
KHO NAR BUM PA LA SOGS PA SNGON GYI GZUGS 'DZIN PAS PHYI MA'I
GZUGS KYI KHYAD PAR 'BYUNG

BAR MI 'GYUR NA NI PHYIS KYANG MI 'GYUR TE, RKYEN RNAMS NI SNGA
MA BZHIN DU SNGON GYI RANG BZHIN MA BTANG BA'I PHYIR RO, ,DE LTA
YANG MA YIN TE, 'ON KYANG KHYAD PAR DMIGS SO, ,DE LTA BAS NA PHYI
MA'I KHYAD PAR GZUNG BA 'DI NYID TSOS BYA DANG, TSOS BYED KYI
RDZAS RNAMS SKAD CIG RE RE LA GZHAN DU 'GYUR BA'I

@74B KHUNGS TE, GTAN TSIGS YIN NO ZHES BYA BAR BSTAN PA YIN NO,
,GZHAN YANG RE ZHIG NGED KYI GZHAN DU 'GYUR BA'I GTAN TSIGS RGYA
CHER BSHAD ZIN MOD KYI KHAS BLANGS TE, YANG GAL TE YANG ZHES BYA
BA LA SOGS PA SMOS TE, GZHAN DU 'GYUR BA'I ZHES BYA BA NI GZHAN
DU 'GYUR

BAR BSGRUB PAR BYA BA'I'O, ,KHUNGS MED PAS ZHES BYA BA NI GTAN
TSIGS MED PAS SO, ,DNGOS POR RTOG PAR BYED NA ZHES BYA BA NI, DE
NYID YIN NO SNYAM DU SEMS PA NI DNGOS PO STE, GANG LAS DE NYID
'DI YIN NO ZHES BYA BAR SHES PA'O ZHES BYA BA'I THA TSIG GO,
,YANG NA DE NYID KYI DNGOS PO NI

DE'I DNGOS PO STE, GNAS PA'I 'GRO BA NI DNGOS PO'O ZHES BYA BA'I
THA TSIG GO, ,DE'I DNGOS PO YIN PA'I ZHES BYA BA NI RANG BZHIN
GCIG PA'I DNGOS PO STE, RANG BZHIN THA MI DAD PA'I DNGOS PO'O
ZHES BYA BA'I THA TSIG GO, ,DE BAS NA ZHES BYA BA LA SOGS PAS NI
MJUG SDUD PAR BYED DO, ,GANG

GI PHYIR CI GCIG PA NYID YIN NAM, 'ON TE GZHAN DU 'GYUR BA NYID
YIN ZHES THE TSOM ZA STE, KHUNGS MED PA'I PHYIR RO, ,DE BAS NA
GNYI GAR NGES PAR MI GZUNG BAR THAL BAR 'GYUR BAS ZHES BYA BA NI,
PHYOGS GNYI GAR NGES PAR MI GZUNG BAR THAL BAR 'GYUR BA STE, DE'I
DNGOS

PO'AM, GZHAN DU 'GYUR BA'I DNGOS POR NGES PAR GZUNG DU MED PAR
THAL BAR 'GYUR BAS SO, ,DE YANG 'DOD PA MA YIN TE, DNGOS PO GCIG
LA DE'I DNGOS PO DANG, GZHAN DU 'GYUR BA'I DNGOS PO PHAN TSUN
'GAL BA DAG DANG LDAN PA NI MA YIN NO, ,'PHO BA NI MA GRUB PA KHO
NA YIN

NO ZHES BYA BA NI, 'PHO BA NI GTING MI TSUGS PA KHO NA YIN NO
ZHES BYA BA'I THA TSIG GO, ,SBYOR BA NI GANG DANG, GANG DAG SKAD
CIG PA YIN PA DE DANG, DE DAG LA YUL GZHAN DU 'PHO BA MED DE,
DPER NA ME 'BAR BA DANG, GRIB MA LA SOGS PA LTA BU YIN LA, GZUGS
LA SOGS PA 'DU

BYED RNAMS KYANG SKAD CIG PA YIN PAS KHYAB PAR BYED PA 'GAL BAR
DMIGS PA'O, ,'DI LTAR SKAD CIG PA DANG, SKAD CIG PA MA YIN PA NI
PHAN TSUN SPANGS TE, GNAS PAS 'GAL BA YIN LA, 'PHO BA YANG SKAD
CIG PA MA YIN PAS KHYAD PA'I PHYIR RO, ,DE DANG 'GAL BA SKAD CIG

@75A *, ,PA DMIGS PA NA, SKAD CIG MA YIN PA LDOG GO, ,DE LOG NA
DES KHYAB PAR BYA BA 'PHO BA YANG LDOG PAR 'GYUR RO, ,DE LTAR
SLOB DPON GYIS RGYA CHER 'GRO BA RNAM PAR RIG BYED MA YIN NO ZHES
'PHAGS PA MANG POS BKUR BA'I SDE PA DAG GI PHYOGS SUN

PHYUNG BA DANG, 'DIR MDO SDE PA'I KHYAD PAR RNAMS LAS, NYI MA
'CHAR KA PA ZHES BYA BA LA LA DAG CHOS GZHAN GYI RANG BZHIN ZHIG
RNAM PAR RIG BYED YIN PAR BRJOD PAS NA, NYI MA 'CHAR KA PA DAG NA
RE ZHES BYA BA LA SOGS PA SMOS TE, NYI MA 'CHAR KA PA DAG NA RE
ZHES BYA BA NI, GNAS BRTAN

GZHON NU LEN GYIS BYAS PA'I BSTAN BCOS NYI MA 'CHAR KA ZHES BYA
BA DES THA SNYAD BRJOD PA GANG DAG YIN PA DE DAG NI NYI MA 'CHAR
KA PA DAG GO, ,GAL TE KHA CIG NA RE 'ON KYANG 'DU BYED RNAMS NI
RANG BZHIN GYIS 'JIG PA'I PHYIR 'PHO BA MED LA, DES NA DE MED
PA'I PHYIR RNAM PAR RIG BYED KYANG MED NA,

'JIG RTEN NA 'GRO BA'I THA SNYAD DAM, RNAM PAR RIG BYED KYI THA
SNYAD JI LTAR 'BYUNG ZHES ZER BA 'DIS DOGS NAS, DE'I PHYIR YUL
GZHAN DU 'BYUNG BA'I RGYU ZHES BYA BA LA SOGS PA SMOS SO, ,YUL
GZHAN DU 'BYUNG BA'I RGYU ZHES BYA BA NI, YUL GZHAN DU 'DU BYED
RNAMS 'BYUNG BA GANG YIN PA DE'I RGYU

ZHES BYA BA'I THA TSIG GO, ,DE GANG ZHE NA, DE'I PHYIR CHOS GZHAN
ZHES BYA BA SMOS TE, RANG BZHIN GZHAN DANG DNGOS PO GZHAN ZHES
BYA BA'I THA TSIG GO, ,DE YANG RGYU CI LAS BYUNG BA ZHIG YIN ZHE
NA, DE'I PHYIR SEMS KYI KHYAD PAR GYI RGYU CAN ZHES BYA BA GSUNGS
TE, SEMS KYI KHYAD PAR NI DE

'DOD PAS RAB TU BCUG PA'I SEMS SO, ,CHOS GZHAN GANG LA RGYU DE
YOD PA DE NI CHOS GZHAN SEMS KYI KHYAD PAR GYI RGYU CAN NO, ,DE
LTA BUR GYUR PA DE YUL GANG DU 'BYUNG ZHE NA, DE'I PHYIR LAG PA
LA SOGS PA LA ZHES BYA BA SMOS SO, ,DE NI 'GRO BA ZHES KYANG BYA,
RNAM PAR RIG BYED CES KYANG

BYA'O ZHES BYA BA NI, DE LTA BU'I RNAM PA'I CHOS GZHAN DE NYID
NI, 'JIG RTEN NA 'GRO BA'AM, RNAM PAR RIG BYED CES BYA'I, DE LAS
MA GTOGS PA'I YUL GZHAN DU 'BYUNG BAR BYED PA GZHAN DANG, DE'I
'BRAS BUR GYUR PA GZHAN NI 'GA' YANG MED DO ZHES BYA BA'I THA
TSIG GO, ,'O NA

@75B ZHES BYA BA LA SOGS PAS SLOB DPON GYI CHOS GZHAN SUN DBYUNG
BA GSUNGS PA YIN NO, ,'DI SKAD DU GAL TE CHOS GZHAN DE GZUGS KYI
SKYE MCHED DU GTOGS PA YIN NA, GZUGS KYI SKYE MCHED NI BLTA BAR
BYA BA YIN PA'I PHYIR, DER GTOGS PA DE YANG KHA DOG BZHIN DU
MTHONG BAR 'GYUR

RO; ;DE LTA YANG MA YIN TE, DE BAS NA MED PA NYID DO ZHES BSTAN
PA YIN NO, ,SNGAR DBYIBS GSAL BA'I TSAD MA'I DON GANG DMIGS PA'I
RIG BYAR GYUR PA LAS ZHES BYA BA LA SOGS PA BSTAN PA DE NYID 'DIR
YANG SBYAR BAR BYA'O, ,GAL TE MNGON PAR ZHEN PA'I PHYIR GZHAN DAG
NA

RE; GAL TE GZUNG BA MA YIN DU CHUG NA, CHOS GZHAN DE GZUNG BAR
BYA BA MA YIN YANG YOD PA NYID YIN NO ZHES ZER DU DOGS NAS, MI
MTHONG NA ZHES BYA BA LA SOGS PA GSUNGS TE, GZHAN LA RNAM PAR RIG
PAR BYED PAS NA RNAM PAR RIG BYED CES BYA NA, DE JI LTAR GZHAN LA
RNAM

PAR RIG PAR BYED PAR 'GYUR TE, GAL TE GZUNG BA ZHIG SRID NA NI
'GYUR RO, ,GANG GI TSE DE LA GZUNG BA NYID MED PA DE'I TSE, JI
LTAR GZHAN LA RNAM PAR RIG PAR BYED PAR 'GYUR SNYAM DU DGONGS
PA'O, ,GZHAN YANG KHYED KYIS DE YOD PAR YANG TSAD MAS NGO BO
DMIGS KYIS MA

PHYED BZHIN DU, JI LTAR KHONG DU CHUD PA GZHAN 'DI YANG BRJOD PAR
'OS TE, CHOS GZHAN DE JI LTAR YOD CES BYA BA'I THA TSIG GO, ,CI
STE GZHAN DAG CHOS GZHAN DE DBANG PO LAS 'DAS PA'I PHYIR MNGON
SUM GYI TSAD MAS KHONG DU CHUD PAR BYA BA MA YIN DU ZIN KYANG
'BRAS BUS RDZES

SU DPAG PAS, KHONG DU CHUD PAR BYA BAR 'GYUR RO SNYAM DU SEMS
SHING DE NYID BSTAN PA'I PHYIR, DE LTA MA YIN NA ZHES BYA BA LA
SOGS PA SMROS TE, 'DI SKAD DU, GAL TE CHOS GZHAN MED NA, DE MED
PAR YUL GZHAN DU LUS 'BYUNG BAR JI LTAR 'GYUR TE, DE BAS NA YUL

GZHAN DU LUS 'BYUNG BA'I RGYUR GYUR PA'I CHOS GZHAN ZHIG YOD PAR
KHAS BLANG BAR BYA'O ZHES BSTAN PA YIN NO, ,SBYOR BA NI GANG ZHIG
GANG YOD NA 'BYUNG BA DE NI RGYU DE SNGON DU SONG BA YIN TE, DPER
NA SA BON YOD NA MYU GU 'BYUNG BA LTA BU YIN LA, YUL GZHAN DU LUS
'BYUNG BA YANG CHOS GZHAN

@76A *, ,YOD NA 'BYUNG BAR 'GYUR BA YIN NO, ,RGYU DE SNGON DU
SONG BA CAN DE NI DE YOD NA 'BYUNG BA TZAM DU 'GYUR BA'I PHYIR,
RANG BZHIN GYI GTAN TSIGS YIN NO SNYAM DU NYI MA 'CHAR KA PA DAG
SEMS SO, ,DE LTAR GZHAN DAG GIS TSAD MA BTZUGS PA DANG, 'DIR SLOB

DPON GYIS GTAN TSIGS MA GRUB PA NYID DU BSTAN PA'I PHYIR, SEMS
KYI KHYAD PAR LAS SKYES PA'I RLUNG GI KHAMS ZHES BYA BA LA SOGS
PA GSUNGS TE, 'DI SKAD DU DE YOD NA 'BYUNG BA NYID KYI RGYU CHOS
GZHAN SNGON DU SONG BA NYID DU BSGRUB PAR BYA BA DE YANG NAM ZHIG
NA RUNG BAR 'GYUR TE, GAL TE DE

YOD NA 'BYUNG BA NYID DE, KHO NA GRUB NA NI RUNG BAR 'GYUR BA
ZHIG NA, 'ON KYANG DE NI MA GRUB STE, SEMS KYI KHYAD PAR LAS
SKYES PA'I RLUNG GI KHAMS KHO NAS YUL GZHAN DU LUS 'BYUNG BAR
BYED PA'I PHYIR RO ZHES BSTAN PA YIN NO, ,'DI LTA STE YUL GZHAN
DU ZHES BYA BA LA SOGS PAS NI DON

'DI NYID DON DANG MTHUN PA'I MING BSTAN PA'I SGO NAS GZHUNG
'DZUGS PAR MDZAD DO, ,RTZVA DANG LO MA LA SOGS PA'I JI LTAR 'GYUR
ZHE NA ZHES BYA BA CI ZHE NA, YUL GZHAN DU 'BYUNG BA'I RGYU ZHES
BYA BAR SBYAR RO, ,'DIS NI GZHAN DAG GIS RLUNG GI KHAMS LA 'KHRUL
PA YOD PAR BSTAN PA YIN TE, KHYOD

YUL GZHAN DU DNGOS PO 'BYUNG BA'I RGYU NI RLUNG GI KHAMS YIN PAR
'DOD LA, RTZVA DANG LO MA LA SOGS PA LA NI, KHYOD KYI SEMS KYI
KHYAD PAR LAS SKYES PA'I RLUNG GI KHAMS YOD PA MA YIN NO ZHES BYA
BAR BSAMS SO, ,G-YO BAR BYED PA DANG 'PHEN PAR BYED PA DANG,
PHRAD PA'I RLUNG GI KHAMS

LAS SO ZHES BYA BA NI CI ZHE NA, RTZVA DANG LO MA LA SOGS PA'I
YUL GZHAN DU 'BYUNG NGO ZHES BYA BAR SBYAR TE, 'DI NI SLOB DPON
GYIS LAN BTAB PA YIN NO, ,DE LA G-YO BAR BYED PA DANG 'PHEN PAR
BYED PA NI 'GUL BA STE, GANG LA ZHIG GIS GNAS PA SPYOD PAR BYED
CES BYA BA'I THA TSIG

GO; ;'PHEN PAR BYED PA NI BRDEG PAR BYED PA STE, SHUGS DANG LDAN
PAS RDZAS DANG SPROD PAR BYED CES BYA BA'I THA TSIG GO, ,DE GNYIS
LAS BYUNG BA'I RLUNG GI KHAMS GANG YIN PA DE LA DE SKAD CES BYA'O
ZHES BYA BA'I TSIG BSDU'O, ,DON NI GAL TE NGED YUL GZHAN DU SKYE
BA THAMS

@76B CAD KYI RGYU SEMS KYI KHYAD PAR LAS SKYES PA'I RLUNG GI
KHAMS KHO NA YIN PAR SMRA NA NI, DE'I TSE RTZVA DANG LO MA LA
SOGS PA LA JI LTAR 'GYUR ZHES 'KHRUL BAR 'GYUR NA, 'ON KYANG JI
LTAR SRID PAR SMRA STE, KHA CIG TU NI SEMS KYI KHYAD PAR LAS
SKYES PA'I RLUNG GI KHAMS YIN LA, KHA CIG LA NI G-YO BAR

BYED PA LA SOGS PA DANG PHRAD PA YIN PAS, DE'I PHYIR 'GAL BA MED
DO ZHES BSTAN PA 'DI YIN NO, ,YANG NA GANG LAS ZHES BYA BA NI
RGYU RLUNG GI KHAMS LAS SO, ,'GRO BA 'BYUNG BAR 'DOD PA ZHES BYA
BA NI CHOS GZHAN GYI RANG BZHIN GYI 'GRO BA 'BYUNG BAR 'DOD PA
ZHES BYA BA'I THA TSIG GO, ,DE NYID

LAS ZHES BYA BA NI CHOS GZHAN 'BYUNG BA'I RLUNG GI KHAMS KHO NA
LAS ZHES BYA BA'I THA TSIG GO, ,NUS PA DMIGS KYIS MA PHYE BA CAN
GYI 'GRO BA BRTAGS TE CI ZHIG BYA ZHES BYA BA LA, 'GRO BA GANG LA
TSAD MAS DMIGS KYIS MA PHYE ZHING, NGES PAR MA BYAS PA'I NUS PA
STE BYED PA YOD PA DE LA DE SKAD

CES BYA'O, ,DE LTA BU BRTAGS TE CI ZHIG BYA STE, DGOS PA MED PA
KHO NA'O ZHES BYA BA'I THA TSIG GO,, ,,BAM PO GNYIS PA, 'O NA YUL
GZHAN DU LUS 'BYUNG BA'I RGYU ZHES BYA BA LA SOGS PAS NI CHOS
GZHAN SUN PHYUNG BA'I PHYIR YANG NYI MA 'CHAR KA PA DAG PHYOGS
GZHAN

SEMS PA YIN TE, 'DI SKAD DU, GAL TE CHOS GZHAN GYI RANG BZHIN MA
GRUB PA'I PHYIR, RNAM PAR RIG BYED DU MI RUNG BAR GYUR NA, 'O NA
SEMS KYI KHYAD PAR LAS SKYES PA'I RLUNG GI KHAMS DE NYID LUS
'BYUNG BA'I RGYU NYID DU YU BU CAG LA GRAGS PA'I PHYIR, RNAM PAR
RIG BYED DU 'GYUR

MOD CE NA ZHES BSTAN PA YIN NO, ,JI LTAR NA RNAM PAR RIG PAR MI
BYED PA ZHES BYA BA LA SOGS PAS NI SLOB DPON GYIS DGAG PA MDZAD
DO, ,RLUNG GI KHAMS NI REG BYA'I SKYE MCHED YIN PAS, BLTAR RUNG
BA MA YIN PA'I PHYIR, RNAM PAR RIG PAR BYED PA MA YIN NO, ,GAL TE
RNAM PAR

RIG BYED KYANG DE'I RANG BZHIN YIN NA, RNAM PAR RIG PAR BYED PA
LAS DE JI LTAR RNAM PAR RIG PAR BYED PA MA YIN PAR 'GYUR ZHES
DGONGS PA'O, ,GZHAN YANG REG BYA'I SKYE MCHED DGE BA DANG, MI DGE
BAR 'DOD PA ZHES BYA BA LA SOGS PA SKYON GZHAN 'DI YANG YOD DO,
,SH'AKYA'I

@77A *, ,SRAS PO'I ZHES BYA BA LA, SH'AKYA NI SANGS RGYAS BCOM
LDAN 'DAS SO, ,DE'I SRAS PO NI DE'I SLOB MA'O, ,DE RNAMS KYI GANG
YIN PA DE NI SH'AKYA'I SRAS PO'I'O, ,SH'AKYA'I SRAS PO'I MA YIN
PAS, SH'AKYA'I SRAS PO'I MA YIN PA'O ZHES BYA BAR TSIG

BSDU'O, ,DE LTA BU DE CI YIN ZHE NA, DE'I PHYIR REG BYA'I SKYE
MCHED DGE BA DANG, MI DGE BAR 'DOD PA'O ZHES BYA BA GSUNGS TE,
RLUNG GI KHAMS NI REG BYA'I SKYE MCHED DU GTOGS PA'I PHYIR, GCIG
TU MA BSGRIBS LA LUNG DU MA BSTAN PA YIN LA, RNAM PAR RIG BYED NI
DE LTA BU MA YIN TE,

DE DANG MTSAN NYID MI 'DRA BA'I PHYIR RO, ,DE BAS NAD RLUNG GI
KHAMS DE'I RANG BZHIN DU JI LTAR 'GAL BA DGE BA LA SOGS PA NYID
YIN PAR RUNG BAR 'GYUR ZHES DGONGS PA'O, ,PHYOGS SNGA MAS SMRAS
MA THAG PA YANG RGYA CHER SUN PHYUNG BA DANG, YANG NYI MA 'CHAR
KA PA DAG 'O NA ZHES BYA BA LA

SOGS PAS, PHYOGS GZHAN SEMS PAR BYED DE, RLUNG GI KHAMS NI RNAM
PAR RIG PAR MI BYED PA LA SOGS PAR THAL BAR 'GYUR BAS RNAM PAR
RIG BYED NYID DU MI RUNG NA, YUL GZHAN DU LUS 'BYUNG BA GANG YIN
PA SEMS KYI KHYAD PAR LAS SKYES PA'I RLUNG GI KHAMS DE NYID KYIS
BSKYOD

PA DE KHO NA SKYON MED PA'I PHYIR, RNAM PAR RIG BYED DU 'GYUR RO
ZHES BYA BA'I THA TSIG GO, ,RNAM PAR RIG BYED BTAGS PA CAN YIN
GYI ZHES BYA BA LA SOGS PAS NI SLOB DPON GYIS SUN PHYUNG BA MDZAD
PA'O, ,LUS NI RDZAS DU MA'I BDAG NYID YIN PA'I PHYIR RNAM PAR RIG
BYED DE'I RANG BZHIN YIN

NA RDZAS NYID NYAMS SO ZHES BYA BA'I THA TSIG GO, ,GZHAN YANG
RNAM PAR RIG BYED NI RNAM PAR RIG PAR BYED PA MA YIN PAR YANG
'GYUR TE ZHES BYA BA LA SOGS PA SKYON GZHAN 'DI YANG YOD DO,
,'DIR NI DRI LA SOGS PA PHYOGS GCIG GI SGO NAS, RNAM PAR RIG PAR
MI BYED PA NYID KYI SKYON YOD PA'I

GZUGS KYI SGO NAS NI MA YIN TE, DE NI BLTAR RUNG BA YIN PA'I
PHYIR RO, ,DE NYID KYI PHYIR, DRI LA SOGS PA ZHES BYA BA GSUNGS
SO, ,DRI LA SOGS PA'I SKYE MCHED DGE BA DANG ZHES BYA BA LA SOGS
PA NI SNGA MA BZHIN NO, 'O NA YANG ZHES BYA BA LA SOGS PAS NI,
YANG DE DANG DE DAG NYID PHYOGS

@77B GZHAN LA SEMS PA YIN NO, ,SLOB DPON GYIS PHYOGS DE YANG YI
MI RUNG BA'I PHYIR, ,DE NI ZHES BYA BA LA SOGS PAS SUN DBYUNG BA
GSUNGS TE, RANG GI SA BON DANG, RLUNG GI KHAMS KYI KHYAD PAR LAS
ZHES BYA BA NI, KHA DOG DE'I RANG GI SA BON NI SKAD CIG MA SNGA
MAS BSDUS BSKAL BA MNYAM PA'I

RGYU YIN NO, ,RLUNG GI KHAMS NI YUL GZHAN DU 'BYUNG BA'I RGYU
STE, LHAN CIG BYED PA'I RKYEN YIN NO, ,RANG GI SA BON DANG RLUNG
GI KHAMS NI, RANG GI SA BON DANG RLUNG GI KHAMS DAG GO, ,DE GNYIS
KYI KHYAD PAR NI, RANG GI SA BON DANG, RLUNG GI KHAMS KYI KHYAD
PAR TE, DE NI DE KHO NA LAS

SKYES PA YIN GYI GZHAN LAS NI MA YIN NO ZHES BYA BA'I THA TSIG
GO, ,THOG MAR YUL GZHAN DU BSKYOD PAR BYA'O SNYAM PA'I SEMS
'BYUNG LA, DE LAS NI RTZOL BA 'BYUNG BA, DE LAS KYANG RLUNG
'BYUNG, RLUNG LAS KYANG LAG PA 'BYUNG BA MA YIN NAM, DE JI LTAR
LAG PA LA GNAS PA'I KHA DOG

SEMS KYI KHYAD PAR LAS SKYES PA MA YIN ZHE NA, DE NI NYES PA MED
DE, 'DI LTAR GZHAN GYIS DE NI DE'I DBANG GIS DGE BA LA SOGS PAR
'GYUR RO ZHES MNGON SUM GYI RGYU NYID KYIS KHA DOG SEMS KYI KHYAD
PAR LAS SKYES PAR 'DOD KYI BRGYUD PAS NI MA YIN PAS SO, ,KHA DOG
DGE BA DANG,

MI DGE BAR 'DOD PA ZHES BYA BA LA SOGS PA GZUGS KYI SKYE MCHED NI
DGE BA LA SOGS PAR 'DOD PA'I PHYIR, JI LTAR DER GTOGS PA'I KHA
DOG DGE BA LA SOGS PA'I GZUGS MA YIN ZHE NA, BSHAD PA 'GAL BA MED
DE, 'DI LTAR KUN NAS SLONG BA'I DBANG GIS, DE LA RNAM PAR

RIG BYED DGE BA LA SOGS PA'O ZHES BYA BAS DE'I RANG BZHIN GYI
GZUGS LA DGE BA LA SOGS PA'I GZUGS ZHES BYA'I, SNGON PO LA SOGS
PA KHA DOG GI RANG BZHIN GCIG TU MA BSGRIBS LA LUNG DU MA BSTAN
PA YANG YIN PA NI MA YIN NO, ,'DAS MA THAG PA'I PHYOGS KYANG SUN
PHYUNG BA KHO NA'I PHYIR,

KHA DOG LTAR MA YIN YANG RUNG ZHES BYA BA LA SOGS PAS PHYOGS
GZHAN SEMS PA YIN NO, ,LHA RNAMS DGA' BA ZHES BYA LA SOGS PAS NI
SLOB DPON GYI BSTING TSIG GIS SUN 'BYIN PAR MDZAD PA'O, ,GZUGS LA
SOGS PA BZHIN DU YANG MA MTHONG LA ZHES BYA BAS NI MNGON SUM

@78A *, ,GYI TSAD MAS GZUNG BAR BYA BA MED PAR STON TE, NUS PA
YANG MA MTHONG ZHES BYA BAS NI RGYU DANG 'BRAS BU'I NUS PA MED
PAS RJES SU DPAG PA MED PAR STON TO, ,MI MTHONG NA NI ZHES BYA BA
LA SOGS PA LA, 'BYUNG BA NI GZUGS KYI RANG BZHIN MA YIN PA'I
PHYIR

BLTAR MI RUNG BA NYID DO, ,GAL TE RNAM PAR RIG BYED KYANG DE'I
RANG BZHIN YIN NA NI DE YANG RNAM PAR RIG PAR MI BYED PA YIN TE
BLTAR MI RUNG BA'I PHYIR RO ZHES BYA BA'I THA TSIG GO, ,GZHAN
YANG KHA DOG DGE BA DANG, MI DGE BA NYID YIN NA NI ZHES BYA BA LA
SOGS PA'I SKYON GZHAN 'DI YANG YOD DO, ,

KHA DOG NI DE LTA MA YIN NO ZHES DE NI BSHAD ZIN TO ZHES BYA BA
NI, KHA DOG DGE BA DANG, MI DGE BAR 'DOD PA 'DI YANG SH'AKYA'I
SRAS PO'I MA YIN NO ZHES BYA BA LA 'DAS MA THAG PA 'DIS SO, ,'DI
SKAD DU 'BYUNG BA NI KHA DOG LA RAG LAS PA'I PHYIR DE'I DBANG GIS
NI, DGE BA LA SOGS PAR 'GYUR

YANG SRID NA, GANG GI TSE DE NYID DGE BA LA SOGS PAR MI SRID PA
DE'I TSE, 'BYUNG BA DE LTAR JI LTAR 'GYUR ZHES BYA BSTAN PA YIN
NO, ,RNAM PAR RIG BYED RGYA CHER SUN PHYUNG BA DANG, BYE BRAG TU
SMRA BA PA DAG PHUGS THUG NAS RNAM PAR RIG BYED MA YIN PA TZAM
ZHIG YOD NA YANG DRAG GO SNYAM

NAS, 'O NA RNAM PAR RIG BYED MA YIN PA TZAM ZHIG CES BYA BA LA
SOGS PA SMOS SO, ,SLOB DPON RNAM PAR RIG BYED MA YIN PA YANG SUN
DBYUNG BAR BZHED NAS, RNAM PAR RIG BYED MA YIN PA ZHES BYA BA 'DI
CI ZHIG YIN ZHES RGYAS PAR DRIS PAS RGOL BAR MDZAD DO, ,SDOM PA

LA SOGS PA'I GZUGS CHOS KYI SKYE MCHED PA YIN NO ZHES BYA BA NI,
BYE BRAG TU SMRA BA PA DAG RNAM PAR RIG BYED MA YIN PA'I RANG
BZHIN RNAM PAR 'JOG PAR BYED PA'O, ,SDOM PA LA SOGS PA ZHES BYA
BA LA STZOGS PA SMOS PAS NI, SDOM PA MA YIN PA LA SOGS PA BSDU'O,
,JI LTAR

NA 'DOD PA NA SPYOD PA'I RNAM PAR RIG BYED MA YIN PA ZHES BYA BA
LA SOGS PA NI, RNAM PAR RIG BYED SUN PHYUNG BA'I PHYIR RO, ,'DOD
PA NA SPYOD PA ZHES SMOS PA NI, GZUGS NA SPYOD PA BZLOG PA'I
PHYIR TE, DE NI BSAM GTAN GYI SEMS LA RAG LAS PA'I PHYIR RNAM PAR
RIG BYED GZHAN LA

@78B LTOS PAR MI BYED DO, ,'DI LA RNAM PAR RIG BYED MED PA YOD
PAS NA, RNAM PAR RIG BYED MED PA STE, RNAM PAR RIG BYED YOD PA MA
YIN PA CAN ZHES BYA BA'I THA TSIG GO, ,GAL TE YIN NA CI 'GYUR ZHE
NA ZHES ZER BA NI BYE BRAG TU SMRA BA PA DAG GO, ,GAL TE YIN NA
ZHES BYA BA NI, 'DOD

PA NA SPYOD PA'I RNAM PAR RIG BYED MA YIN PA RNAM PAR RIG BYED MA
YIN PA CAN YIN NA'O, ,CIR 'GYUR ZHES BYA BA NI, SKYON CIR 'GYUR
ZHES BYA BA'O, ,SEMS KYI RJES SU 'BRANG BAR 'GYUR TE ZHES BYA BA
NI, SLOB DPON GYIS SKYON BRJOD PAR MDZAD PA'O, ,JI LTA BU ZHE NA,
DE'I PHYIR, DPER NA GZUGS

NA SPYOD PA LTA BU'O ZHES BYA BA GSUNGS SO, ,GAL TE BYE BRAG TU
SMRA BA DAG SKYON 'DI NI YOD DU ZAD DE KHO BO CAG KHAS KYANG LEN
NA, DE LTAR GYUR PA LA SKYON GZHAN CI YOD CES ZER DU DOGS NAS,
DES NA ZHES BYA BA LA SOGS PA GSUNGS TE, SEMS GZHAN DANG SEMS MED
PA PA DAG LA ZHES BYA

BA LA, DE LA SEMS GZHAN DAG NI SDOM PA LA SOGS PA LEN PA DGE BA
LA SOGS PA'I SEMS LAS LOGS SHIG PA NI SEMS GZHAN DAG GO, ,SEMS
MED PA PA DAG NI 'GOG PA'I SNYOMS PAR 'JUG PA LA SOGS PA'I SEMS
YOD PA MA YIN PA'O, ,SDOM PA DANG SDOM PA MA YIN

PA GNYIS MED PAR 'GYUR RO ZHES BYA BA NI 'DIR YANG, DPER NA BSAM
GTAN GYI SDOM PA LTA BU ZHES DPE KHONG NAS DRANG BAR BYA'O, ,DUS
YONGS SU BZUNG BAS 'PHANGS PA'I PHYIR ZHES BYA BA LA SOGS PAS NI,
BYE BRAG TU SMRA BA PA DAG GIS THAL BAR 'GYUR BA LA LAN BTAB PA
YIN NO, ,

'DI SKAD DU GAL TE DUS KYI MTSAMS YONGS SU 'DZIN PA'I SEMS 'PHEN
PAR BYED PA MED NA NI, DE'I TSE GZUGS NA SPYOD PA'I RNAM PAR RIG
BYED MA YIN PA BZHIN DU, SEMS GZHAN DANG SEMS MED PA DAG LA SDOM
PA LA SOGS PA MED DO, ,ZHES BYA BAR THAL BAR 'GYUR BA ZHIG NA,

DE LTA YANG MA YIN TE, 'ON KYANG JI SRID 'TSO'I BAR DU SROG GCOD
PA LA SOGS PA LAS LDOG GO SNYAM PA DE NI YOD PA KHO NA'O, ,DE BAS
NA DES 'PHANGS PA'I PHYIR, THAL CHES PAR GA LA 'GYUR ZHES BSTAN
PA YIN NO, ,SO SOR THAR PA'I MDO BSTAN PA DANG ZHES BYA BA LA
SOGS PA 'DI'I

@79A *, ,PHYIR YANG, RNAM PAR RIG BYED MED PAR YANG RNAM PAR RIG
BYED MA YIN PA 'BYUNG BAR RTOGS PAR BYA'O, ,GAL TE RNAM PAR RIG
BYED SNGON DU SONG BA KHO NA LAS RNAM PAR RIG BYED MA YIN PA
'BYUNG NA, DE MED PAR YANG SO SOR THAR PA'I MDO BSTAN

PA DANG, LTUNG BA BCABS PAS DGE 'DUN SLU BAR BYED PA LA RNAM PAR
RIG BYED MA YIN PA'I RANG BZHIN BRDZUN DU SMRA BA'I KHA NA MTHO
BA JI LTAR 'BYUNG SNYAM DU BSAMS SO, ,'O NA NI RNAM PAR RIG BYED
MA YIN PA RNAM PA GNYIS YIN PA'I PHYIR ZHES BYA BA LA SOGS PAS,
SLOB DPON

GYIS SKYON GZHAN DU STON PAR MDZAD DO, ,RNAM PAR RIG BYED MA YIN
PA RNAM PA GNYIS YIN PA'I PHYIR ZHES BYA BA NI DGE DANG MI DGE
ZHES BYA BAR MTSAN NYID GSUNGS PA'I PHYIR LUNG DU MA BSTAN PA'I
SKABS MED DO, ,GZHAN YANG DE'I SKAD CIG PA'I DGE BA DANG MI DGE
BA YANG RNAM

PAR RIG BYED MA YIN PAR MI 'GYUR RO ZHES BYA BAR SBYAR RO, ,CI'I
PHYIR MI 'GYUR ZHE NA, DE'I PHYIR RNAM PAR RIG BYED MA YIN PA NI
RJES SU 'BRANG BA YIN PA'I PHYIR ZHES BYA BA GSUNGS TE, RJES
'BRANG GANG ZHES BYA BAR MTSAN NYID BSTAN PA'I PHYIR NA, SKAD CIG
MA GCIG GIS

BSDUS PA LA RNAM PAR RIG BYED MA YIN PA NYID MED DO ZHES BYA BA'I
THA TSIG GO, ,LUS DANG NGAG GI LAS GZUGS CAN NI, JI LTAR BRTAGS
KYANG RUNG ZHES BYA BA LA SOGS PA NI, SLOB DPON NYID KYIS GSUNGS
PA YIN TE, 'DI SKAD DU, BDAG CAG GIS RNAM PAR RIG BYED 'DI CI
DBYIBS

KYI BDAG NYID CAN YIN NAM, 'ON TE 'GRO BA'I BDAG NYID YIN ZHES
BYA BA DANG, DE BZHIN DU RNAM PAR RIG BYED MA YIN PA RNAM PAR RIG
BYED MED PAR JI LTAR 'BYUNG BAR 'GYUR ZHES BYA BA LA SOGS PA'I
'BAD PAS CI ZHIG BYA STE, 'ON KYANG RNAM PAR RIG BYED DAM, RNAM
PAR RIG BYED MA

YIN PA'AM, GZHAN GYI NGO BO NYID DU LUS DANG, NGAG GI LAS GZUGS
CAN NI JI LTAR BRTAGS KYANG RUNG STE, 'ON KYANG DGE BA LA SOGS PA
NYID DU MI 'GRUB PA KHO NA'O ZHES BSTAN PA YIN NO, ,CI'I PHYIR NA
ZHES BYA BA 'DIS BYE BRAG TU SMRA BA PA LA SOGS PA 'DRI BAR BYED
DO, ,LUS

@79B BOR NA GANG LAS TSE PHYI MA LA 'BRAS BU YID DU 'ONG BA'AM
ZHES BYA BA LA SOGS PA NI, SLOB DPON GYIS DGE BA LA SOGS PA NYID
DU MI 'GRUB PAR STON PAR MDZAD DO, ,'DI SKAD DU TSE PHYI MA LA
'BRAS BU YID DU 'ONG BA DANG, YID DU MI 'ONG BAR 'BYUNG BAR 'GRUB
PAR NUS PAS, DGE

BA LA SOGS PA NYID DU RNAM PAR GZHAG GO, ,LUS LA SOGS PA'I LAS
GZUGS CAN YIN NA NI LUS ZHIG NA, DE YANG 'JIG PA KHO NA YIN NA,
'BRAS BU 'BYUNG BAR 'GYUR BA LA LTOS NAS, DGE BA LA SOGS PA NYID
DU JI LTAR 'GRUB PAR 'GYUR ZHES BSTAN PA YIN NO, ,KHA CIG NA

RE ZHES BYA BA LA SOGS PA NI BYE BRAG TU SMRA BA PA DAG GIS, LUS
LA SOGS PA'I LAS GZUGS CAN 'DAS PA YIN PA NYID KYIS DGE BA LA
SOGS PA NYID DU SGRUB PAR BYED PA YIN NO, ,LAS 'DAS PA YOD DO
ZHES BYA BA 'DI NI ZHES BYA BA LA SOGS PAS, SLOB DPON GYIS DPYA
BA'I

TSIG GIS SUN DBYUNG BA GSUNGS PA YIN NO, ,'BRAS KYI STENG DU
'BRUM BU BYUNG BA YIN TE ZHES BYA BA NI, DE LA 'DAS PA'I LAS YOD
DO ZHES BYA BA NI 'BRAS LTA BU'O, ,DE YANG TSE PHYI MA LA 'BRAS
BU SKYED PAR NUS PA'O ZHES BYA BA NI 'BRUM BU LTA BUS TE, SHIN TU
SDUG BSNGAL SKYED PA'I RGYUR

GYUR PA'I PHYIR RO, ,'DI LTA STE GZHAN 'DI LA GANG GIS 'BRAS KYI
STENG DU 'BRUM BU BYUNG BAR GYUR PA LTA BU'I SKYON CI YOD SNYAM
DU SEMS SU DOGS PAS, 'DAS PA ZHES BYA BA LA SOGS PA GSUNGS TE,
GANG ZHIG SNGON BYUNG LA ZHES BYA BA NI, GANG ZHIG SNGON GYI GNAS
SKABS SU BYUNG ZHING GRUB PA

PA'O, ,PHYIS MED PA ZHES BYA BA NI DA LTAR GYI GNAS SKABS LAS
PHYI MA STE, 'DAS PA'I GNAS SKABS SU MED CING YOD PA MA YIN PA
ZHES BYA BA'I THA TSIG GO, ,DON 'DI BSTAN PA YIN TE, 'DAS PA LA
SOGS PA'I MTSAN NYID NI SNGON BYUNG BA LA SOGS PA RIGS PA'I STOBS
KYIS GRUB PA

'DI KHO NA YIN PAR RIGS KYI, BYA BA ZHIG PA LA SOGS PA NI MA YIN
TE, RANG BZHIN KHO NAR GNAS PA DE LA NI DE MI RUNG BA'I PHYIR RO,
,'DAS PA LA SOGS PA JI LTAR RDZAS SU MI 'THAD PA DE LTAR NI TSIGS
SU BCAD PA BRGYA PA LA SOGS PA'I BSTAN BCOS GZHAN LAS RGYA CHER
BSGRUBS

@80A *, ,PAS 'DIR NI MANGS PAR 'GYUR BA'I PHYIR SPRO BAR MI
BYA'O, ,'O NA ZHES BYA BA LA SOGS PA 'DIS NI BYE BRAG TU SMRA BA
DAG GIS LUNG DANG 'GAL BAR STON TE, TSIGS SU BCAD PA'I DON NI
KHONG DU CHUD PAR SLA'O, ,'DIR, KHUNGS NI CHUD ZAR MI 'GYUR TE,
,ZHES BYA BA NI 'DI

YIN NO, ,CHUD ZAR MI 'GYUR TE ZHES BYA BA'I DON CI ZHE NA ZHES
BYA BA LA SOGS PAS NI, SLOB DPON GYIS RMA BA'I SGO NAS 'GAL BA
LAN GDAB PA YIN NO, ,'BRAS BU MED PAR MI 'GYUR ZHES BYA BA'I THA
TSIG GO ZHES BYA BA NI, DE DAG NI 'BRAS BU SKYED PA'I NUS PA DANG
LDAN PA YIN GYI, NUS PA

DANG BRAL BA NI MA YIN NO ZHES BYA BA'I THA TSIG GO, ,DE CI'I
PHYIR ZHE NA, DE'I PHYIR PHYED 'OG MAS BSTAN PA YIN NO ZHES BYA
BA NI TSIGS SU BCAD PA PHYED PHYI MA NI PHYED 'OG MA STE, TSOGS
SHING ZHES BYA BA LA SOGS PA'O, ,DES NA LAS KYI NUS PA CHUD MI ZA
BAR BSTAN PA YIN NO, ,DE LTA MA YIN

TE; 'DAS PA'I RANG BZHIN YOD PA NYID SGRUB PA BRJOD PAR BZHED PA
YIN NA NI, PHYED GONG MA NYID KYIS DE'I DON DU KHONG DU CHUD PA'I
PHYIR PHYED 'OG MA DON MED PAR 'GYUR RO, ,CHUD ZAR MI 'GYUR TE
ZHES BYA BA DE'I DON 'BRAS BU MED PAR MI 'GYUR ZHES BYA BA 'DI
YIN DU CHUG NA, DES CI ZHIG YIN ZHE NA,

DE'I PHYIR LAS RNAMS YUN RING POR YANG ZHES BYA BA LA SOGS PA
SMOS SO, ,DE DAG NYID JI LTAR 'BRAS BU 'BYIN PAR 'GYUR ZHES BYA
BA 'DI NI DPYAD PAR BYA'O ZHES BYA BA BAR DU CHOD PA 'DI DANG
SBYAR BAR BYA'O, ,'BRAS BU 'BYIN PAR DPYAD PA 'DI LA NI RNAM PA
GZHAN MI SRID PA'I PHYIR, 'BRAS

S'A LU LA SOGS PA'I SA BON BZHIN DU ZHES BYA BA LA SOGS PAS RNAM
PAR BRTAG PA GNYIS KHO NA GSUNGS TE, RNAM PAR BRTAG PA DE GNYIS
LAS KYANG DANG PO NI SKYON MED PA'I PHYIR, RANG GI PHYOGS KHO NA
YIN PAS, GNYIS PA'I DBANG DU BYAS TE, GAL TE ZHES BYA BA LA SOGS
PAS

SKYON BSTAN PA YIN NO, ,MA ZHIG PAS 'BRAS BU 'BYIN PA'I BSTAN PAR
'GYUR RO ZHES BYA BA 'DIS NI SKAD CI MAR 'JIG PA LA GNOD PAR
'GYUR BAS BSTAN TO, ,DE DAG CES BYA BA LA SOGS PAS NI BYE BRAG TU
SMRA BA MA DAG LAN 'DEBS PA YIN NO, ,DON 'DI BSTAN PA YIN TE,

@80B GANG GIS NA LAS RNAMS MA ZHIG PAR 'BRAS BU 'PHEN PAR BYED
PAS SKAD CIG PA NYID LA GNOD PAR 'GYUR BA RNAM PA THAMS CAD DU
RANG BZHIN 'CHAD PAS 'JIG PA NI MA YIN NO, ,'ON KYANG BYA BA BYED
PA'I GNAS SKABS DANG BRAL BA'I PHYIR YANG, 'BRAS BU 'PHEN PAR NI
MI BYED DE, ,DE BAS

NA ZHIG PA ZHES BYA BA YIN PAS DE'I PHYIR GNOD PA YANG GANG LA
YOD, CI'I PHYIR ZHES BYA BA LA SOGS PA NI, SLOD DPON GYIS SUN
DBYUNG BA GSUNGS PA YIN TE, DE NI MA TSANG BA MED PA'I NGO BOR
GNAS PA'I PHYIR, 'BRAS BU 'PHEN PAR MI BYED PA NYID MI RUNG NGO
ZHES BYA BAR DGONGS PA'O, ,

'PHANGS ZIN PA'I PHYIR ZHES BYA BA LA SOGS PAS NI BYE BRAG TU
SMRA BA PA DAG LAN 'DEBS PAR BYED PA'O, ,'PHEN PA YANG 'DIR MA
'ONGS PA'I 'BRAS BU 'BYUNG BA'I RGYU'I DNGOS POR GNAS PA GANG YIN
PA'O, ,DE DANG 'DRA BA'I 'BRAS BU GZHAN, ,ZHES BYA BA LA SOGS PA
GSUNGS PA NI SLOB

DPON NO, ,'DI SKAD DU GAL TE 'BRAS BU 'PHANGS ZIN PA'I PHYIR YANG
MI 'PHEN DU CHUG NA 'PHEN PAR BYED PA'I RANG BZHIN MA ZHIG PA'I
PHYIR, DE DANG 'DRA BA GZHAN CI'I PHYIR MI 'PHEN, DE DANG 'DRA BA
SMOS PA NI 'BRAS BU MTHUN PA 'PHEN PA LA BYA STE, RGYU THAMS CAD
NI 'BRAS BU THAMS CAD

'PHEN PAR BYED PA MA YIN NO ZHES BSTAN PA YIN NO, ,RE ZHIG JI
LTAR 'BRAS BU ZHES BYA BA LA SOGS PAS NI, ,SLOB DPON NYID KYIS
SUN DBYUNG BA'I PHYIR RMED PAR MDZAD PA'O, ,SKYE BAR 'JOG PA RUNG
BA ZHES BYA BA LA SOGS PAS NI BYE BRAG TU SMRA BA PA DAG 'PHEN
PA'I MTSAN NYID STON PAR

BYED PA YIN NO, ,'O NA NI ZHES BYA BA LA SOGS PAS NI SLOB DPON
GYIS MTSAN NYID 'KHRUL BAR BSTAN PA YIN NO, ,DE LA DGRA BCOM PA
YONGS SU MYA NGAN LAS 'DA' PA'I TSE'I SKAD CIG MA'I MTHA' STE,
THA MA GANG YIN PA DE NI LHAN CIG BYED PA'I RGYU MA TSANG BA'I
PHYIR 'BRAS BU MI 'PHEN NO, ,

GZHAN YANG LAS GANG ZHIG GI 'BRAS BU SO SOR BRTAGS PA MA YIN PA'I
'GOG PAS 'GAGS PA DE YANG 'PHEN PAR BYED PA MA YIN PAS, DE'I
PHYIR SO SOR BRTAGS PA MA YIN PAS PAS 'GOG PA ZHES BYA BA LA SOGS
PA GSUNGS SO, ,RGYU GZHAN MA TSANG BA'I PHYIR 'BRAS BU MI SKYE
BAR

@81A *, ,ZAD KYI, THA MA LA SOGS PA DES NI 'PHANGS PA NYID MA YIN
NAM, JI LTAR NA 'BRAS BU 'PHEN PA MA YIN ZHES BYA ZHE NA, DE LTAR
NI MED DE, 'DI LTAR GANG GIS NA RGYU GZHAN MA TSANG YANG DE LA DE
'PHEN PA'I NUS PA YOD PAR YID CHES PAR 'GYUR PA DE LTA BU LAS

'BRAS BU 'BYUNG BA NI 'GA' YANG MI DMIGS PAS DE NI GYI NA'O, ,DE
'PHEN PA'I NUS PA MED DU ZAD MOD, DES CIR 'GYUR ZHE NA, DE'I
PHYIR THOG MA NYID NAS ZHES BYA BA LA SOGS PA GSUNGS TE, 'DI SKAD
DU GZHAN GYIS BYA BA BYED PA'I GNAS SKABS ZHIG PAS DNGOS PO ZHIG
PA NYID DU RNAM PAR

GZHAG GI RANG GI NGO BO CAD PAS NI MA YIN NA, THA MA LA SOGS PA
LA YANG BYA BA BYED PA'I GNAS SKABS NYID MED PAS JI LTAR ZHIG PA
NYID DU 'GYUR, DE BAS NA ZHES BYA BA LA SOGS PAS NI MJUG BSDU PAR
BYED DO, ,DE LTA BU'I RANG BZHIN CAN ZHES BYA BA NI DE LTA BU'I
RNAM PA ZHES BYA BA'I

THA TSIG GO, ,'O NA JI LTA ZHE NA ZHES ZER BA NI BYE BRAG TU SMRA
BA PA DAG GO, ,GANG GIS ZHES BYA BA LA SOGS PAS NI SLOB DPON GYIS
'PHEN PA'I MTSAN NYID PHYIN CI MA LOG PAR STON PA YIN NO, ,GANG
GIS ZHES BYA BA NI LAS KYI RANG BZHIN GYI RGYUS SO, ,'BRAS BU'I
SA BON GSO BAR

BYED PA ZHES BYA BA NI NANG NA 'BRAS BU DANG 'BREL PA'I SA BON
GNAS PA BRTAG PAR BYED CES BYA BA'I THA TSIG GO, ,'DIR YANG SNGON
MED PA'I SA BON 'BYUNG BA NI 'PHEN PA MA YIN NO, ,'O NA CI ZHE
NA, RNAM PAR SHES PA'I RGYUD LA GNAS PA KHO NA GSO BAR BYED PA
YIN PAR RIG PAR BYA'O,,

DE LTA MA YIN NA NYAN THOS LA SOGS PA'I RIGS RNAM PAR GZHAG PA
RGYUD SO SOR NGES PAR MI 'GYUR RO, DE NYID KYI PHYIR SLOB DPON
GYIS KYANG GANG GIS 'BRAS BU'I SA BON GSO BAR BYED PA ZHES GSUNGS
SO, ,GANG GI LTAR NA 'DAS PA YOD PA ZHES BYA BA LA SOGS PAS NI
SLOB DPON NYID

KYIS GZHAN GYI PHYOGS HA CANG THAL BAR STON PA YIN TE, MA 'ONGS
PA YANG DA LTAR BYUNG BA BZHIN DU GRUB PA'I NGO BO YIN PA'I
PHYIR, 'BRAS BU 'PHEN PAR 'GYUR RO ZHES BYA BA'I THA TSIG GO,
,GZHAN YANG RTAG TU ZHES BYA BA LA SOGS PA'I SKYON GZHAN 'DI YANG
YOD DO, ,GANG LAS

@81B DE'I 'BRAS BU 'DI YIN NO ZHES BYA BA LA SOGS PA GZHAN 'DI
YANG BRJOD PA'I RIGS SO, ,DE BAS NA ZHES BYA BA LA SOGS PAS NI
MJUG SDUD PA YIN NO, ,SLOB DPON GYIS LUS LA SOGS PA'I LAS GZUGS
CAN DGE BA LA SOGS PA NYID YIN PA RGYA CHER BKAG PA DANG,

BYE BRAG TU SMRA BA PA DAG 'O NA NI DGE BA DANG, MI DGE BA'I ZHES
BYA BA LA SOGS PAS PHYOGS GZHAN SEMS SO, ,PHUNG PO'I RGYUD LA
ZHES BYA BA NI, SEMS KYI RGYUD LA YIN GYI, BDAG LA NI MA YIN TE,
DE NI YOD PAR MI 'THAD PA'I PHYIR RO, ,CHOS GZHAN ZHIG BSKYED DE
ZHES BYA BA

NI SEMS DANG, SEMS LAS BYUNG BA LAS MA GTOGS PAR RANG BZHIN GZHAN
KHO NA ZHIG SKYED KYI, DE NYID LA BSGO BAR BYED PA NI MA YIN NO
ZHES BYA BA'I THA TSIG GO, ,KHA CIG NA RE ZHES BYA BA LA SOGS PAS
NI DON 'DI NYID SDE PA GZHAN LA GRAGS PA'I RNAM GRANGS KYIS STON
PA YIN TE,

DE LA NGES PA SKYED PA'I PHYIR RO, ,KHA CIG NA RE BSTZAGS PA ZHES
ZER BA ZHES BYA BA NI DGE 'DUN PHAL CHEN SDE PA RNAMS YIN TE, DE
DAG NI DE LTA BU'I RANG BZHIN LA BSTZAGS PA ZHES BYA BA'I SGRA
'DIS THA SNYAD RJOD PAR BYED DO, ,GZHAN DAG NA RE CHUD MI ZA BA
ZHES ZER BA ZHES BYA BA NI, 'PHAGS

PA MANG POS BKUR BA'I SDE PA DAG STE, DE DAG KYANG RANG GI SDE PA
DAG GI NANG NA CHUNG MI ZA BA ZHES BYA BA 'DIS THA SNYAD RJOD PAR
BYED DO, ,CI STE GZHAN DE LTA BU'I CHOS GZHAN YOD PAR TSAD MA
GANG LAS MNGON SNYAM DU SEMS PAR DOGS NAS, DE NI 'BRAS BU ZHES
BYA BA'I RJES SU DPAG PAS GRUB

PAR BSTAN PA'I PHYIR, GANG LAS TSE PHYI MA LA 'BRAS BU ZHES BYA
BA LA SOGS PA SMOS TE, GANG ZHIG GANG YOD NA 'BYUNG BA DE NI RGYU
DE SNGON DU SONG BA ZHES BYA BA LA SOGS PA SNGAR BSHAD PA'I TSAD
MA'I DON YANG 'DIR BLTA BAR BYA'O, ,'DI'I PHYIR YANG JI LTAR
'BRAS BU YID DU 'ONG BA LA SOGS PA 'GRUB

PAR NUS PA'I CHOS GZHAN KHO NA ZHIG SKYED PAR YID CHES PAR GYIS
SHIG CES BSTAN PA'I PHYIR, GAL TE SEMS KYI RGYUD LA CHOS GZHAN
ZHIG MI SKYED NA ZHES BYA BA LA SOGS PA SMOS SO, ,GDON MI ZA BAR
DE 'DOD PAR BYA'O ZHE NA ZHES BYA BA 'DIS NI MJUG SDUD PA YIN NO,
,'O NA ZHES BYA BA LA

@82A *, ,LA SOGS PAS NI SLOB DPON GYIS CHOS GZHAN 'KHRUL PA YOD
PA'I SGRO NAS, GTAN TSIGS MI 'GRUB PAR STON PA YIN NO, ,'DI SKAD
DU RE ZHIG NGED LA NI, 'DI LTA STE, 'BRAS BU YID DU 'ONG BA LA
SOGS PA SKYE BA NI CHOS GZHAN YOD NA 'BYUNG BA YIN NO ZHES

GRAGS PA'I DON 'DI NYID MA GRUB PA YIN TE, CI'I PHYIR ZHE NA, 'DI
LTAR DE NI BAG CHAGS SNGON DU SONG BAR YANG SRID PAS, GTAN TSIGS
MI 'GRUB PA YIN NO, GZHAN YANG 'BRAS BU SKYE BA NI, BAG CHAGS
SNGON DU 'GRO BA KHO NA YIN PAR RTOGS PAR NUS TE, 'DI LTAR DE NI
GZHUNG LA SOGS PA'I

YUL LA YANG 'BYUNG BAS SO, ,DE LTA MA YIN NO, ,GZHAN GYIS DE'I
YUL LA CHOS GZHAN LAS MA BLANGS PA'I PHYIR, JI LTAR 'BRAS BU
'BYUNG ZHES BSTAN PA YIN NO, ,GZHUNG LA GOMS PA ZHES BYA BA NI,
'DRIS PA ZHES BYA BA'I THA TSIG GO, ,MTHONG BA LA SOGS PA'I DON
GZHAN LA ZHES BYA BA

NI; MTHONG BA DANG, THOS PA DANG, BYE BRAG PHYED PA DANG, RNAM
PAR SHES PA'I DON DAG LA STE, CI ZHE NA, DRAN PA SKYE BA ZHES BYA
BAR SBYAR RO, ,DE LA ZHES BYA BA NI GZHUNG LA SOGS PA LA'O, ,GOMS
PA DES CHOS CI ZHIG SKYED PAR BYED CES BYA BA NI, GZHAN GYIS DGE
BA LA SOGS PA'I

YUL LAS MA GTOGS PAR CHOS GZHAN KHAS MA BLANGS PA'I PHYIR DE MI
SKYED DO ZHES BYA BA'I THA TSIG GO, ,GZHAN YANG SKAD CIG MA GANG
LA ZHES BYA BA 'DI YANG BRJOD PAR BYA STE, SKYED PAR BYED CES BYA
BAR SBYAR RO, ,DON NI 'DI SKAD DU CI SKAD CIG MA DANG PO LA SKYED
DAM, 'ON TE GNYIS PA DAG

LA SKYED, GAL TE RE ZHIG SKAD CIG MA DANG PO LA YIN NO ZHE NA, DE
LTA NA 'O NA NI LAN CIG GOMS PA NA, CHOS GZHAN DE SKYED PAS, DE'I
'OG TU GOMS PA DON MED PA NYID YIN NO, ,'ON TE SKAD CIG MA GZHAN
GNYIS PA LA SOGS PA DAG LA'O ZHE NA, DE NI MI 'THAD DE, RKYEN LA
KHYAD

PAR MED PA'I PHYIR BSTAN PA YIN NO, ,SKAD CIG MA GANG LA ZHES BYA
BA 'DI NI, SKAD CIG PA MA YIN PAR SMRA BA DAG SUN DBYUNG BA YIN
PAR RIG PAR BYA'O, ,DE LTA MA YIN NA NI, SKAD CIG MA NYID KYIS
RKYEN LA KHYAD PAR YOD PA'I PHYIR, DE JI LTAR SUN DBYUNG BAR RUNG
MTHONG BA LA SOGS PA DES

@82B ZHES BYA BA NI, CHOS CI ZHIG GAM SKAD CIG MA GANG LA SKYED
PAR BYED CES BYA BAR SBYAR LA, 'DI YANG SNGA MA DANG MTHUN PAR
THAMS CAD LA SBYAR RO, ,PHYIS ZHES BYA BA NI DUS GZHAN NO, ,'GOG
PA'I SNYOMS PAR 'JUG PA LA SOGS PA'I 'JUG PA'I SEMS KYIS KYANG
ZHES BYA BA CI ZHE NA,

CHOS CI ZHIG GAM, SKAD CIG MA GANG LA SKYED PAR BYED CES BYA BA
THAMS CAD LA SBYAR BAR BYA STE, 'DIR YANG BSHAD PA NI SNGA MA
BZHIN NO, ,MA DU LUNG GA'I ME TOG CES BYA BA LA SOGS PA GZHAN 'DI
YANG KHYED KYIS BRJOD DGOS SO, ,BSGOS PA NI ZHEN PAR BYAS PA'O,
,DE DANG LHAN

CIG TU 'GAGS PAS ZHES BYA BA NI MA DU LUNG GA'I ME TOG DANG LHAN
CIG TU 'GAGS PA ZHES BYA BA'I THA TSIG GO, ,DE'I 'BRAS BU LA ZHES
BYA BA NI MA DU LUNG GA'I 'BRAS BU LA STE, CHOS CI ZHIG SKYED PAR
BYED DO ZHES MI SKYED DO ZHES BYA BA'I THA TSIG GO, ,DE LTAR NA
RE ZHIG SLOB DPON

GYIS BYE BRAG TU SMRA BA PA'I PHYOGS LA CHOS GZHAN SKYED PA JI
LTAR MI 'THAD PA DE LTAR RGYA CHER BSGRUBS PA YIN NO, ,DA NI MDO
SDE PA DAG GI PHYOGS GZHAN BSTAN PA'I PHYIR DE BAS NA JI LTAR KUN
TU BRTAGS PA'I CHOS GZHAN ZHES BYA BA LA SOGS PA SMOS SO, ,MA DU
LUNG GA'I ME TOG RGYA

SKYEGS KYI KHU BAS ZHES BYA BA LA SOGS PA NI DPE YIN TE GO BAR
SLA'O, ,'O NA LUS DANG NGAG GI LAS KYIS KYANG ZHES BYA BA LA SOGS
PA NI, BYE BRAG TU SMRA BA PA DAG PHYIR RGOL BAR BYED PA YIN NO,
,'DI SKAD DU SEMS DANG MI LDAN PA'I CHOS GZHAN DANG, 'BRAS BU
SKYE BA'I RGYUR MA RUNG

NA MA RUNG DU ZAD DO, ,'ON KYANG JI LTAR SEMS PAS SEMS KYI RGYUD
LA BSGO BAR BYED CES BYA BA DE BZHIN DU LUS DANG, NGAG GI LAS
KYIS KYANG CI'I PHYIR BSGO BAR MI BYED CES BSTAN PA YIN NO, ,'DI
LTAR DE NI ZHES BYA BA LA SOGS PA NI, MDO SDE PA DAG LAN 'DEBS PA
YIN NO, ,

DE NI ZHES BYA BA NI, LUS DANG, NGAG GI LAS SO, ,SEMS LA LTOS NAS
DGE BA DANG, MI DGE BA NYID DU 'GYUR RO ZHES BYA BA NI KUN NAS
SLONG BAR BYED PA'I SEMS LA LTOS NAS DGE BA LA SOGS PAR 'GYUR
GYI, RANG GIS NI MA YIN NO ZHES BYA BA'I THA TSIG GO, ,SEMS LA
LTOS NAS

@83A *, ,LUS DANG NGAG GI LAS DGE BA LA SOGS PA NYID DU 'GYUR DU
CHUG NA, DES CIR 'GYUR ZHE NA, DE'I PHYIR, GANG ZHIG GANG GIS
ZHES BYA BA LA SOGS PA SMOS TE, GANG ZHIG CES BYA BA NI LUS DANG
NGAG GI LAS SO, ,GANG GIS DGE BA DANG, MI DGE BA NYID DU

BYAS PA ZHES BYA BA NI SEMS KYIS BYAS PA'O, ,DE NYID KYIS ZHES
BYA BA NI, LUS DANG NGAG GI LAS KYIS SO, ,DE'I RGYUD LA ZHES BYA
BA NI SEMS KYI RGYUD LA'O, ,DE'I RGYUD NI MA YIN NO ZHES BYA BA
NI SEMS KYI RGYUD DGE BA DANG MI DGE BA STE, 'DIR YANG DE'I RGYUD
LA 'BRAS BU YID DU 'ONG BA DANG,

MI 'ONG BA 'BYIN PAR NUS PA ZHES RNAL MA DANG SBYAR BAR BYA'O,
,DON NI 'DI SKAD DU SEMS KYI KHYAD PAR GANG ZHIG GI LUS LA SOGS
PA'I LAS DGE BA LA SOGS PA'I GZUGS GZHAN YANG BYAS NAS RANG GI
RGYUD LA BSGO BAR NUS PA DES DE LA BSGO BAR BYA BA BRGYUD PA LA
LTOS KYI, RANG NYID MNGON SUM

DU BSGO BAR BYED PA NI MA YIN NO ZHES BYA BA 'DI NI, RNAR MI 'ONG
ZHES BSTAN PA YIN NO, ,DE LTAR MDO SDE PA DAG GIS RANG GI PHYOGS
RGYA CHER BSGRUBS PA DANG, DA NI SLOB DPON GYIS PHYOGS DE YANG MI
RUNG BA NYID DU BSTAN PA'I PHYIR, 'O NA NI GAL TE ZHES BYA BA LA
SOGS PA GSUNGS TE,

LAS NUB KYANG ZHES BYA BA NI SKYES PA 'GAGS KYANG NGO, ,DES BSGOS
PA'I ZHES BYA BA NI, LAS KYI BAG CHAGS KYIS BSGOS PA'I'O, ,TSE
PHYI MA LA 'BRAS BU 'BYUNG NA ZHES BYA BA NI, MA 'ONGS PA'I DUS
NA 'BRAS BU 'BYUNG BA YIN NA ZHES BYA BA'I THA TSIG STE, DE YAN
CHAD KYIS NI PHA ROL

GYIS SMRAS PA BZLAS PA YIN NO, ,SEMS MED PA'I ZHES BYA BA LA SOGS
PAS NI SUN 'BYIN PA YIN PAR RIG PAR BYA'O, ,SEMS KYI RGYUN CHAD
PA DAG GI ZHES BYA BA NI, GANG DAG LA SEMS KYI RGYUN CHAD PA YOD
PA DE DAG LA DE SKAD CES BYA'O, ,LAS SNGA MA'I ZHES BYA BA NI
SNGAR SKYED PA'I'O, ,

KHA CIG NA RE ZHES BYA BA LA SOGS PAS NI, MDO SDE PA'I NANG NAS
KHA CIG LAN 'DEBS PA YIN NO, ,TSE DE NYID LA ZHES BYA BA NI, TSE
GANG LA DE LAS SKYED PA DE NYID LA YIN GYI, TSE GNYIS PA LA SOGS
PA LA NI MA YIN NO ZHES BYA BA'I THA TSIG GO, ,DES BSGOS PA'I
SEMS KYI RGYUD MTSAMS

@83B 'BYOR PA LAS SO ZHES BYA BA NI, LAS KYIS BSGOS PA'I SEMS KYI
RGYUD PHYIR MTSAMS 'BYOR PA LAS SO, ,DE YANG ZHES BYA BA LA SOGS
PA GSUNGS PA NI SLOB DPON NO, ,DE YANG ZHES BYA BA NI SEMS KYI
RGYUD DO, ,CI'I PHYIR MTSAMS 'BYOR ZHES BYA BA NI, RGYU MED PA'I
PHYIR MTSAMS

NI 'BYOR PA KHO NA'O ZHES BYA BA'I THA TSIG GO, ,SNYOMS PAR 'JUG
PA'I SEMS NI ZHES BYA BA LA SOGS PA SMRA BA NI MDO SDE PA KHA CIG
GO, ,SNYOMS PAR 'JUG PA'I SEMS NI 'DIR 'JUG PA'I SEMS YIN PAR
BLTA BAR BYA STE, GANG GIS 'GOG PA'I SNYOMS PAR 'JUG PA LA SOGS
PA DES

MNGON SUM DU BYED PA'O ZHES BYA BA'I THA TSIG GO, ,RING MO ZHIG
LON PA SMOS PA NI SHIN TU MI SRID PA BSTAN PA'I PHYIR TE, RE ZHIG
'GAGS MA THAG PA YANG MED PA'I PHYIR, RKYEN DU MI 'GYUR NA 'GAGS
NAS RING MO ZHIG LON PA LTA GA LA 'GYUR ZHES BYA BA'I THA TSIG
GO, ,DE NI 'DAS

PA LAS 'BRAS BU MI 'BYUNG NGO ZHES BYA BA LA SOGS PAS NI, SLOB
DPON NYID KYIS BYE BRAG TU SMRA BA'I PHYOGS BSHAD PA DRAN PAR
MDZAD PA'O, ,GANG LAS ZHES BYA BA LA SOGS PA NI MJUG SDUD PA PA
YIN NO, ,KHA CIG NA RE DE'I SA BON ZHES BYA BA LA SOGS PA SMOS
TE, KHA CIG NA RE ZHES

BYA BA NI MDO SDE PA'I KHYAD PAR GZHAN KHA CIG GO, ,DE'I SA BON
DBANG PO GZUGS CAN LA GNAS PA LAS ZHES BYA BA NI SEMS KYI SA BON
LAS TE, CI ZHE NA, SEMS KYI RGYUD MTSAMS SBYOR BAR BYED CES BYA
BAR SBYAR RO, ,GNYIS LA GNAS PA YIN TE ZHES BYA BA LA SOGS PAS

NI; JI SKAD DU BSTAN PA'I GZHUNG 'DZUGS PA YIN NO, ,CI RIGS SU
SBYAR RO ZHE NA ZHES BYA BA NI 'DOD PA DANG, GZUGS KYI KHAMS SEMS
DANG BCAS PA'I GNAS SKABS NA NI, SEMS KYI RGYUD DANG, GZUGS KYI
RGYUD LA'O, ,SEMS MED PA'I GNAS SKABS NA NI GZUGS KYI

RGYUD LA'O, ,GZUGS MED PA'I KHAMS NA NI SEMS KYI RGYUD KHO NA LA
STE, CI RIGS SU SBYAR RO ZHES BYA BA'I DON NI DE YIN NO, ,'O NA
ZHES BYA BA LA SOGS PA 'DIS NI SLOB DPON GYIS RNAM PAR SHES PA
SKYE BA'I RGYU MA TSANG PAS LUNG DANG 'GAL BA NYID GLENG BAR
MDZAD DO, ,KHA CIG TU ZHES

@84A *, ,BYA BA LA SOGS PA NI MDO SDE PA'I KHYAD PAR DAG LAN NA
'DEBS PA YIN NO, ,KHA CIG TU ZHES BYA BA NI THAMS CAD DU MA YIN
GYI, 'ON KYANG GANG LA YID MNGON DU GYUR PAR 'JUG PA MED PA DE LA
'DIR NYE BAR 'DOGS SO ZHES BYA BA'I THA TSIG GO, ,DPER NA ZHES

BYA BA LA SOGS PA'I DPE NI GO BAR SLA'O, ,JI LTAR NA ZHES BYA BA
LA SOGS PA GSUNGS PA NI SLOB DPON NO, ,SA BON GYI RGYUD GNYIS SU
ZHES BYA BA NI GZUGS CAN DANG, GZUGS CAN MA YIN PA'I SA BON GYI
RGYUD GNYIS SU'O, ,CI'I PHYIR MI 'GYUR SNYAM PA LA, DE'I PHYIR,

MYUG LA SOGS PA ZHES BYA BA LA SOGS PA GSUNGS TE, CHOS 'DI MA
MTHONG NGO ZHES BYA BA NI SA BON GYI RGYUD THA DAD PA'I NGO BO
ZHES BYA BA'I THA TSIG GO, ,BRGYA LA GZHAN DAG 'DI SKAD DU, SA LA
SOGS PA RGYU DU MAS KYANG MYU GU LA SOGS PA SKYED PAR BYED PA MA
YIN NAM, DE JI LTAR

NA RGYU THA DAD PA MA MTHONG NGO ZHES BYA, ZHES SMRA BAR 'GYUR
BAS DE'I PHYIR, RKYEN NI ZHES BYA BA LA SOGS PA GSUNGS TE, RKYEN
NI ZHES BYA BA NI LHAN CIG BYED PA'I RKYEN YIN NO, ,SA BON NI MA
YIN NO ZHES BYA BA NI, NYE BAR LEN PA'I RGYU MA YIN NO, ,CI ZHE
NA, GCIG LA DU MA ZHES BYA BA DANG RNAL

'BYOR DU SBYAR RO, ,'DI THAMS CAD KYIS NI 'DI SKAD DU NANG DANG,
PHYI ROL GYI MI DANG, 'BRAS S'A LU LA SOGS PA'I RGYU THA DAD PA
NI NYE BAR LEN PA'I RGYU THA DAD PAS BYAS PA YIN NO, ,DE'I PHYIR
GAL TE SEMS DANG SEMS LAS BYUNG BA RNAMS KYI SA BON GYI RGYUD
KYANG THA DAD PAR 'GYUR NA NI, DES

NYE BAR LEN PA'I RGYU DAD PA'I PHYIR LUS GCIG LA YANG SEMS DANG
SEMS LAS BYUNG BA'I RGYUN RNAM PA GNYIS KHO NAR 'GYUR RO, ,DE
YANG 'DOD PA MA YIN PAS NYES PA YIN NO ZHES BSTAN PA YIN NO, ,'ON
KYANG ZHES BYA BA LA SOGS PA GSUNGS PA NI SLOB DPON NYID DE, 'DI
SKAD DU,

GANG GI TSE SA BON DBANG PO GZUGS CAN LA GNAS PA LAS KYANG SEMS
KYI RGYUD NYID MTSAMS SBYOR BAR MI 'THAD PA DE'I TSE, SKYON SNGAR
BSHAD PA DE SO NA 'DUG PA KHO NA YIN NO ZHES BSTAN PA YIN NO,
,SKYON DE NI PHYOGS LA YOD PA YIN NO ZHE NA ZHES BYA BA NI, PHYI
ROL GYI DON YOD

@84B PAR SMRA BA KHA CIG LAN 'DEBS PA YIN NO, ,PHYOGS GANG LA YOD
CES GSUNGS PA NI SLOB DPON NO, ,GANG DAG GI LTAR NA ZHES BYA BA
LA SOGS PA SMRA BA NI PHA ROL PO'O, ,'DIR MDO'I KHUNGS KYANG ZHES
BYA BA LA SOGS PA SMRA BA YANG PHA ROL PO NYID YIN NO, ,'GOG PA'I

SEMS PAR ZHUGS PA'I LUS KYI 'DU BYED DAG 'GAGS PA NAS ZHES BYA BA
NAS MA 'BRAL BA'I BAR YIN NO ZHES BYA BA 'DIS NI MDO'I BAR SKABS
SU YANG DE BZHIN DU SBYAR BA YIN TE, 'DU SHES DANG, SEMS PA DANG,
YID LA BYED PA DANG, DBANG PO DAG CES BYA BA'I THA TSIG GO, ,MA

GYUR PA YIN ZHES BYA BA NI MA RNYIS PA YIN ZHES BYA BA'I THA TSIG
GO, ,MA BRAL BA ZHES BYA BA NI, MED PA MA YIN PA DANG, MA ZHIG PA
ZHES BYA BA'I THA TSIG GO, DE DAG DE'I TSE ZHES BYA BA NI, SLOB
DPON GYIS PHA ROL GYI PHYOGS SUN DBYUNG BA'I PHYIR RMED PAR MDZAD
PA YIN NO, ,RNAM

PAR SHES PA GANG YIN PAR 'DOD CES BYA BA NI, CI MIG GI RNAM PAR
SHES PA YIN NAM, 'ON TE RNA BA'I RNAM PAR SHES PA NAS YID KYI
RNAM PAR SHES PA'I BAR YIN ZHES BYA BA YIN NO, ,KHA CIG NA RE YID
KYI RNAM PAR SHES PA YIN NO ZHES ZER RO ZHES BYA BA NI, RE ZHIG
PHYI ROL GYI

DON YOD PAR SMRA BA KHA CIG NA RE NI DE'I TSE, DE LAS GZHAN PA'I
RNAM PAR SHES PA MI SRID PA'I PHYIR YID KYI RNAM PAR SHES PA KHO
NA 'BYUNG BA YIN NO ZHES ZER RO, ,'ON NA ZHES BYA BA LA SOGS PAS
NI, SLOB DPON GYIS DE MI 'THAD PA NYID DU GSUNGS PA YIN NO, ,YANG
DAG PAR 'DUS PA

ZHES BYA BA LA SOGS PA'I TSIG GI DON NI GO BAR SLA'O, ,'DI SKAD
DU, RNAM PAR SHES PA DANG, TSOR BA LA SOGS PA DAG NI PHAN TSUN
MED NA MI 'BYUNG BA YIN TE, DE BAS NA GAL TE DE'I TSE RNAM PAR
SHES PA DE YOD NA, REG PA LA SOGS PA GDON MI ZA BAR 'BYUNG NGO,
,'ON TE

DE DAG MED NA NI RNAM PAR SHES PA YANG GCIG TU MED DO ZHES BSTAN
PA YIN NO, ,KHA CIG NA RE ZHES BYA BA LA SOGS PAS NI GZHAN DAG
GIS THAL BA DE'I LAN GDAB PA YIN NO, ,GSUNGS PA ZHES BYA BA NI,
RTEN CING 'BREL PAR 'BYUNG BA LA SOGS PA BSTAN PA LAS, TSOR BA'I
RKYEN

@85A *, ,GYIS SRED PA ZHES BYA BA LA SOGS PA'I RNAM PAR RO, ,TSOR
BA THAMS CAD NI MA YIN NO ZHES BYA BA LA SOGS PA NI, 'DI LTAR ZAG
PA ZAD PA DAG LA TSOR BA RNAM PA GSUM CHAR 'BYUNG YANG SRED PA MI
SKYE BA'I PHYIR RO, ,DE BZHIN DU ZHES BYA BA LA SOGS

PAS NI, DPE NYE BAR BSTAN NAS, DON GYI DNGOS PO DANG SBYOR BAR
BYED PA YIN NO, ,DE NI BCOM LDAN 'DAS KYIS ZHES BYA BA LA SOGS PA
'DIS NI, SLOB DPON GYIS NGES PAR GZHUNG 'DZUGS PA NYID DU MDZAD
PA'O, ,DE NI ZHES BYA BA NI TSOR BA'O, ,JI LTAR DE KHYAD PAR DU
MDZAD CE NA,

DE'I PHYIR MA RIG PA'I ZHES BYA BA LA SOGS PA GSUNGS TE, MA RIG
PA DANG MTSUNGS PAR LDAN PA'I REG PA NI, MA RIG PA'I 'DUS TE REG
PA'O, ,DE LAS SKYES PA NI MA RIG PA'I 'DUS TE REG PA LAS SKYES
PA'I ZHES BYA'O, ,CI STE GZHAN JI LTAR BCOM LDAN 'DAS KYIS SRED
PA 'BYUNG

BA'I TSOR BA KHYAD PAR DU MDZAD PA DE BZHIN DU TSOR BA LA SOGS PA
'BYUNG BA'I REG PA YANG KHA CIG TU KHYAD PAR DU MDZAD DO SNYAM DU
SEMS SU DOGS NAS, REG PA NI ZHES BYA BA LA SOGS PA GSUNGS SO, ,DE
BAS NA ZHES BYA BA LA SOGS PA NI MJUG SDUD PA YIN NO, ,GZHAN DAG

NA RE ZHES BYA BA LA SOGS PAS NI GZHAN DAG GZHAN DU LAN 'DEBS PA
YIN TE, 'DI SKAD DU GAL TE REG PA GANG DU YANG KHYAD PAR MA MDZAD
DU ZIN KYANG, 'ON KYANG TSOR BA LA SOGS PA SKYED PA GSUM YANG
DAG 'DUS PA KHYAD PAR DU 'PHAGS PA KHO NA YIN PAR BRJOD PAR 'DOD

DE; KHYAD PAR DU 'PHAGS PA GANG ZHE NA, GANG GI MJUG THOGS SU REG
PA 'BYUNG BA'I 'DUS PA NUS PA CAN GANG YIN PA STE, DE YANG TSOR
BA LA SOGS PA SUN 'BYIN PA'I TSE MED NA JI LTAR REG PA YIN, DE
MED PA'I PHYIR, TSOR BA LA SOGS PA LA GA LA YOD DE, DE'I PHYIR,

YID KYI RNAM PAR SHES PA 'BA' ZHIG LUS PA YIN NO ZHES BYA BA
BSTAN PA YIN NO, ,'O NA DE ZHES BYA BA LA SOGS PA NI SLOB DPON
GYIS SUN DBYUNG BA'I PHYIR, DGE BA LA SOGS PA'I PHYOGS YONGS SU
'DZIN DU 'JUG PAR MDZAD PA YIN NO, ,DE LAS CIR 'GYUR ZHE NA ZHES
BYA BA NI

@85B GZHAN GYI SKYON MA MTHONG NAS SMRAS PA YIN NO, ,GAL TE DGE
BA YIN NA ZHES BYA BA LA SOGS PA GSUNGS PA NI SLOB DPON NO, ,CI
STE GZHAN SU ZHIG MA CHAGS PA LA SOGS PA MED PA YIN NO ZHES DE
SKAD DU SMRA SNYAM DU SEMS NA, DE'I PHYIR, MA CHAGS PA LA SOGS PA
YOD

NA YANG ZHES BYA BA LA SOGS PA GSUNGS SO, ,GAL TE MA CHAGS PA LA
SOGS PA DANG MTSUNGS PAR LDAN PA MED PA'I PHYIR DGE BA MA YIN PAR
'GYUR NA, 'O NA RNAM PAR SHES PA DE, DE MA THAG PA'I RKYEN DGE BA
'GOG PA'I SNYOMS PAR 'JUG PA LA 'JUG PA'I SEMS KYIS BSKYED

PA'I PHYIR, DGE BA NYID DU 'GYUR RO SNYAM DU SEMS PAR DOGS NA MA
YIN TE, DGE BA'I ZHES BYA BA LA SOGS PA GSUNGS TE, DGE BA'I MJUG
THOGS SU SEMS RNAM PA GSUM 'BYUNG BA'I PHYIR ZHES BYA BA'I DON NI
'DI SKAD DU, DGE BA'I MJUG THOS SU NI DGE BA LA SOGS PA'I

SEMS RNAM PA GSUM 'BYUNG BAR GZHAN NA DMIGS PA YIN NO, GAL TE DE
MA THAG PA'I RKYEN DGE BA'I DBANG GIS DGE BA NYID DU 'GYUR NA, MI
DGE BA DANG LUNG DU MA BSTAN PA GNYIS KYANG DER THAL BAR 'GYUR BA
ZHIG NA DE YANG 'DOD PA MA YIN TE, DE BAS NA PHAN PA'I DBANG

GIS DGE BA NYID MA YIN PAR 'DOD PAR MI BYA'O ZHES BSTAN PA YIN
NO, ,GZHAN YANG SKYON 'DI YANG YOD DO ZHES BSTAN PA'I PHYIR, DGE
BA'I RTZA BA'I STOBS KYIS ZHES BYA BA LA SOGS PA GSUNGS TE, DGE
BA'I RTZA BA RNAMS KYI STOBS NI, DGE BA'I RTZA BA'I STOBS TE NUS
PA

NYID DO, ,DES GANG LA DGE BA NYID DE, DGE BA'I NGO BO YOD PA
'PHANGS SHING BSKYED PA DE LA DE SKAD CES BYA'O, ,DE YANG CI ZHIG
CE NA, SEMS SO, ,DE LTA YIN NA CIR 'GYUR ZHE NA, DE'I PHYIR, DE
LTOG PA'I RGYU MI RUNG BA'I PHYIR ZHES BYA BA GSUNGS SO, ,DE LDOG
PA NI DGE BA

NYID LOG PA STE, MED PAR 'GYUR BA'O, ,DE LDOG PA'I RGYU NI DE
LDOG PA'I RGYU'O, ,DE MI RUNG BA NI MI 'THAD PA NYID DO, ,'DI
SKAD DU GAL TE DE MA THAG PA'I RKYEN DGE BA'I DBANG GIS PHYI MA'I
DUS NA 'BYUNG BA'I SEMS DGE BA NYID DU 'GYUR NA, DE LTA NA 'O NA
NI LAN CIG

@86A *, ,DGE BA SKYES NA 'KHOR BA JI SRID YOD KYI BAR DU PHYI
MA'I DUS NA 'BYUNG BAR 'GYUR BA THAMS CAD DGE BA NYID DU 'GYUR
TE, MI DGE BA DANG, LUNG DU MA BSTAN PA GNYIS MED PAR 'GYUR RO
ZHES BSTAN PA YIN NO, ,DE NI MI DGE BA LA YANG THAL BAR 'GYUR RO,

ZHES BYA BA 'DIS NI RTZIS MGO BSGRE BA STE, JI LTAR DGE BA NYID
MI 'THAD PA DE BZHIN DU MI DGE BA YANG BSHAD MA THAG PA'I RIGS
PAS MI 'THAD DO ZHES BYA BA'I THA TSIG GO, ,CI STE GZHAN GAL TE
'GOG PA'I SEMS DGE BA DANG, MI DGE BAR MI 'THAD NA SNYOMS PAR
'JUG

PA DE JI LTAR NA, DGE BA ZHES BYA SNYAM DU SEMS NA, DE'I PHYIR
'GOG PA'I SNYOMS PAR 'JUG PA NI, ,ZHES BYA BA LA SOGS PA GSUNGS
TE, 'GOG PA BZHIN DU ZHES BYA BA NI, JI LTAR THAR PA NI SDUG
BSNGAL THAMS CAD NYE BAR ZHI BA'I MTSAN NYID YIN PA'I PHYIR DGE
BA ZHES BYA'I,

DNGOS PO MED PA'I NGO BO NYID YIN PA'I PHYIR, YANG DAG PAR NI MA
YIN PA DE BZHIN DU, 'GOG PA'I SNYOMS PAR 'JUG PA YANG DUS RE ZHIG
ZHI BAS DE TZAM GYIS NA DE DGE BA YIN GYI, YANG DAG PAR NI MA YIN
NO ZHES BYA BA'I THA TSIG GO, ,CI STE DE DGE BA DANG, MI DGE BA
MA YIN PAR

'GYUR NA, 'O NA BSGRIBS LA LUNG DU MA BSTAN PAR 'GYUR MOD SNYAM
DU SEMS SU DOGS NAS, GAL TE NYON MONGS PA CAN ZHIG YIN NA ZHES
BYA BA LA SOGS PA GSUNGS SO, ,ZHU BA BCU'I MDO ZHES BYA BA NI,
MDO GANG LAS ZHU BA BCU 'BYUNG BA DE NI, ,ZHU BA BCU'I MDO STE
DES

MTSON PA ZHES BYA BA'I THA TSIG GO, ,GZHAN YANG 'DU SHES MED PA'I
SNYOMS PAR 'JUG PA YANG ZHES BYA BA LA SOGS PAS, SKYON GZHAN 'DI
YANG YOD DO ZHES BSTAN PA YIN NO, ,CI STE GZHAN GAL TE NYON MONGS
PA CAN MA YIN PAR 'GYUR NA, 'O NA MA BSGRIBS LA LUNG DU

MA BSTAN PAR 'GYUR MOD SNYAM DU SEMS SU DOGS NA, 'ON TE ZHES BYA
BA LA SOGS PA GSUNGS TE, DE LA YANG RNAM PA BZHI SRID PA'I PHYIR,
CI STE RNAM PAR SMIN PA LAS SKYES PA ZHIG YIN NAM ZHES BYA BA LA
SOGS PAS RTOG PAR MDZAD DO, ,DE LAS CI 'GYUR ZHES BYA BA

@86B NI GZHAN GYI SKYON MA MTHONG BA'I PHYIR DE SKAD SMRAS SO,
,GAL TE RNAM PAR SMIN PA LAS SKYES PA ZHIG YIN NA ZHES BYA BA LA
SOGS PAS NI SLOB DPON GYIS PHYOGS RE RE NAS RGYA CHER SUN DBYUNG
BA GSUNGS PA YIN NO, ,JI LTAR NA ZHES BYA BA 'DI NI MNGON DU
'GYUR ZHES BYA BA BAR DU

CHOD PA 'DI DANG SBYAR BAR BYA'O, ,RNAL 'BYOR PA NI PHRA BA DANG,
PHRA BA'I MJUG THOGS SU DE LA SNYOMS PAR 'JUG PA YIN NO, ,DE'I
PHYIR SRID PA'I RTZE MO PA'I SNYOMS PAR 'JUG PA'I MJUG THOGS SU
'GOG PA'I SEMS MNGON SUM DU BYA DGOS NA, GAL TE RNAM PAR SMIN

PA LAS SKYE BA YIN NA, DE 'DOD PA SPYOD PAR 'GYUR TE, RNAL 'BYOR
PA 'DOD PA NA SPYOD PA YIN PA'I PHYIR RO, ,DE'I PHYIR SRID PA'I
RTZE MO'I SEMS KYI MJUG THOGS SU BSAM GTAN DANG PO LA SOGS PAS
'OG MA BRGYAD KYIS BAR DU TSAD PA'I SEMS DE RNAL 'BYOR PAS JI
LTAR MNGON

SUM DU BYED DE, SHIN TU THAG RING BA'I PHYIR RO, ,'DI LTAR THOD
RGAL DU SNYOMS PAR 'JUG PAR BYED PA DAG KYANG RE ZHIG SNYOMS PAR
'JUG PA'I SEMS KYI MJUG THOGS SU BZHI PA YANG MNGON SUM DU BYA
BAR MI NUS NA, DES SA 'OG MA BRGYAD KYIS BAR DU CHOD PA 'DOD PA
NA SPYOD

PA'I SEMS ZHIG MNGON SUM DU BYED DAM, DE'I ZHES BYA BA LA SOGS PA
SKYON GZHAN 'DI YANG YOD DE, 'DIR YANG SHIN TU THAG RING BA NYID
KYI PHYIR LANGS PA LA MNGON DU 'GYUR MI SRID DO, ,MI G-YO BA LA
SOGS PA'I ZHES BYA BA LA SOGS PA SMOS PAS NI, CI YANG MED PA
DANG,

MTSAN MA MED PA BSDU'O, ,CI STE PHA ROL PO GANG GIS NA SKYON DER
'GYUR BAR 'GOG PA'I SEMS KYI MJUG THOGS SU MI G-YO BA LA SOGS
PA'I SEMS MNGON DU 'GYUR BA DE JI LTAR MI MNGON ZHE NA ZHES SMRA
BAR 'GYUR RO SNYAM DU BSAMS NAS LUNG GIS BSGRUB PA'I PHYIR, JI
SKAD

DU ZHES BYA BA LA SOGS PA GSUNGS SO, ,REG PA DU ZHIG LA REG CES
BYA BA NI MNGON DU BYED CES BYA BA'I THA TSIG GO, ,DE LA MI G-YO
BA NI BSAM GTAN BZHI PA'I SA PA'O, ,CI YANG MED PA NI CI YANG MED
PA'I SKYE MCHED KYI SA PA'O, ,MTSAN MA MED PA NI 'DU SHES PHRA

@87A *, ,BAS MTSAN MA THAMS CAD DANG BRAL BA'I PHYIR, SRID PA'I
RTZE MO PA YIN PAR RIG PAR BYA'O, ,GZHAN YANG SNGON GYI LAS KYIS
'PHANGS PA'I ZHES BYA BA LA SOGS PA GZHAN 'DI YANG BRJOD PA'I
RIGS TE, SNGON GYI LAS KYIS 'PHANGS PA ZHES BYA BA NI TSE

RABS GZHAN GYI LAS KYIS 'PHANGS PA ZHES BYA BA'I THA TSIG GO,
,DUS TSIGS ZHES BYA BA NI DUS MTSAMS SO, ,SNGAR BSAMS PA ZHES BYA
BA NI, SNGAR BRNAG BRNAG PA'O, ,'DI LA YANG RIGS PA CI ZHIG YOD
CES BYA BA NI MED PA KHO NA YIN NO ZHES BYA BA'I THA TSIG GO,
,'DI

SKAD DU RNAM PAR SMIN PA NI RANG GI NGANG GIS 'BYUNG BA YIN NA,
JI LTAR NA DE RANG GI CHOS LAS 'DAS NAS, GANG GIS NA DES LDANG
BA'I DUS KYI DUS TSIGS BSAMS PA LAS 'DA' BAR MI BYED PAR RNAL
'BYOR PA'I SEMS KYI RJES SU 'BRANG ZHES BSTAN PA YIN NO, ,MI
'THAD PA GZHAN

'DI YANG YOD DO ZHES BSTAN PA'I PHYIR, RE ZHIG JI LTAR NA ZHES
BYA BA LA SOGS PA GSUNGS TE, 'DIR YANG RNAM PAR SMIN PA'I SEMS
'GRUB PAR BYA BA'I PHYIR 'JUG PA THOB KYIS CHES SNGA BA NI MA YIN
ZHES BYA BA BAR DU CHOD PA 'DI DANG SBYAR RO, ,'GOG PA LA DMIGS
PA ZHES BYA

BA NI; ZHI BA LA SOGS PA'I RNAM PAR TSOR BA LA SOGS PA 'GOG PA LA
DMIGS PA ZHES BYA BA'I THA TSIG GO, ,SRID PA'I RTZE MO'I SNYOMS
PAR 'JUG PA'I SEMS KYI MTHAR PHYIN PA NA ZHES BYA BA NI, SNYOMS
PAR 'JUG PA'I MTHAR PHYIN PA'I TSE NA ZHES BYA BA'I THA TSIG GO,,

CHOS SNGA BAR NI MA YIN ZHES BYA BA NI, CHES DANG PO SA GZHAN
PA'I SEMS MNGON SUM DU GYUR PA NA YANG MA YIN ZHES BYA BA'I THA
TSIG GO, ,TSOR BA LA SOGS PA GCOD PAR BYED PA NYID KYIS SHIN TU
DGRA BOR GYUR PA'I GNAS SKABS NA, BAG CHAGS 'JUG PA 'THOB KYI
CHES SNGA BA

RJES SU MTHUN PA'I GNAS SKABS SU NI, LAN 'GA' YANG MA YIN ZHES
BYA BA DE JI LTAR RUNG ZHES BYA BA BSTAN PA YIN NO, ,SKYON GZHAN
'DI DANG YANG LDAN NO ZHES BSTAN PA'I PHYIR, RE ZHIG CI'I PHYIR
ZHES BYA BA LA SOGS PA GSUNGS TE, CI'I PHYIR ZHES BYA BA LA NI
'DI LA RIGS PA CI ZHIG

@87B YOD CES BYA BA'I THA TSIG GO, ,'DIR ZHES BYA BA NI 'DOD PA
DANG, GZUGS KYI KHAMS SU'O, ,YANG MTSAMS MI 'BYOR LA ZHES BYA BA
NI, SNGON GYI LAS KYIS 'PHEN PA'I DBANG GIS RANG GI NGANG GIS
'BYUNG BA'I RGYUN CHAD PA'I PHYIR RO, ,RNAM PAR SMIN PA'I SEMS NI
MTSAMS

'BYOR ZHES BYA BA NI NGES PAR SEMS GZHAN MNGON DU GYUR PA'I TSE
NA CHAD PA YANG MTSAMS 'BYOR TE, 'GOG PA'I SNYOMS PAR 'JUG PAS
ZHES BYA BA'I THA TSIG GO, ,CI STE GZHAN DE LTA RNAM PAR SMIN PA
MA YIN YANG RUNG, 'ON KYANG SPYOD LAM PA LA SOGS PAS 'GYUR MOD
SNYAM DU SEMS

SU DOGS NAS, 'ON TE SPYOD LAM PA LA SOGS PA ZHIG YIN NO ZHE NA
ZHES BYA BA LA SOGS PA GSUNGS SO, ,SPYOD LAM PA LA SOGS PA ZHES
BYA BA LA STZOGS PA SMOS PAS NI, BZO'I GNAS DANG, SPRUL PA'I SEMS
BSDU'O, ,ZHI BA LA SOGS PA'I RNAM PAR TSOR BA LA SOGS PA

'GOG PA LA DMIGS PAS RNAM PA GZHAN DU ZHUGS PA'I PHYIR SPYOD LAM
PA LA SOGS PA MNGON PAR 'DU BYED PA LTA GA LA YOD CES BYA BA'I
THA TSIG GO, ,GZHAN YANG REG PA MED PAR ZHES BYA BA LA SOGS PA
GSUNGS TE, DE MNGON PAR 'DU BYED PA ZHES BYA BA NI, SPYOD LAM LA
SOGS PA

MNGON PAR 'DU BYED PA STE, CI ZHEN LTA GA LA YOD CES BYA BAR
SBYAR RO, ,GA LA YOD CES BYA BA NI, DE'I TSE MED PA NYID DE, 'GOG
PA'I SNYOMS PAR 'JUG PA DE MNGON SUM DU GYUR PA'I DUS NA ZHES BYA
BA'I THA TSIG GO, ,GZHAN YANG 'DI'I PHYIR YANG MI 'THAD DO ZHES
BSTAN

PA'I PHYIR, MTHAR GYIS GNAS PA'I SNYOMS PAR 'JUG PA DGU ZHES BYA
BA LA SOGS PA GSUNGS TE, MTHAR GYIS GNAS PA'I SNYOMS PAR 'JUG PA
DGU ZHES BYA BA NI, BSAM GTAN DANG, GZUGS MED PA BRGYAD DANG,
'GOG PA'I SNYOMS PAR 'JUG PA STE, DE DAG NI MTHAR

GYIS GNAS PA'I SNYOMS PAR 'JUG PA DGU'O, ,RNAM PAR THAR PA BRGYAD
DAG CES BYA BA NI, GZUGS CAN GZUGS RNAMS LA LTA BA ZHES BYA BA LA
SOGS PA BRGYAD DAG GO, ,DE DAG GI NANG NAS 'GOG PA'I SNYOMS PAR
'JUG PA YANG 'BYUNG STE, 'DU SHES DANG, TSOR BA

@88A *, ,'GOG PA LUS KYIS MNGON SUM DU BYAS TE, RDZOGS PAR BYAS
NAS GNAS PA ZHES 'BYUNG BA'I PHYIR RO, ,GZHAN YANG SRID PA'I RTZE
MO'I SNYOMS PAR 'JUG PA LA BRTEN NAS ZHES BYA BA LA SOGS PA GZHAN
'DI YANG BRJOD PAR BYA STE, SRID PA'I RTZE

MO'I ZHES BYA BA LA SOGS PA GZHUNG 'DIS NI RE ZHIG JI LTAR 'GOG
PA'I SNYOMS PAR 'JUG PA MNGON SUM DU BYED PA DE LTA BU'I TSUL
STON TE, PHYIS NI DE'I DMIGS PA DANG, RNAM PA CI ZHIG YIN ZHES
BYA BA LA SOGS PAS 'GAL BA BRJOD DO, ,STOBS KYI DON NI RTEN NAS
KYI DON

DU RIG PAR BYA'O, ,TSUL 'DI GNYIS JI SKAD DU ZHES BYA BA LA SOGS
PA'I LUNG GIS GRUB BO, ,MTSAN MA MED PA'I DBYINGS ZHES BYA BA NI,
'GOG PA'I SNYOMS PAR 'JUG PA ZHES BYA BA'I THA TSIG GO, ,RGYU
DANG RKYEN NI 'DIR DON GCIG TU RIG PAR BYA'O, ,YANG NA RGYU NYE
BA NI RKYEN NO,,

RGYU NI BRGYUD PA GZHAN DAG KYANG YIN NO, ,YID LA MI BYED PA ZHES
BYA BA NI 'JUG PA MED PA'O, ,JI LTAR DGE BA MA YIN ZHES BYA BA NI
DGE BA KHO NA YIN NO ZHES BYA BA'I THA TSIG GO, ,GAL TE DE DGE BA
KHO NA YIN NO SNYAM DU SEMS NA, DE'I PHYIR, DGE BA YIN NA YANG
ZHES BYA BA LA SOGS PA

GSUNGS SO, ,'DIR YANG JI LTAR ZHES BYA BA SBYAR BAR BYA'O, ,GAL
TE 'DI YANG 'DOD PA NYID YIN NO SNYAM DU SEMS NA, DE'I PHYIR,
MTSUNGS PAR LDAN NA YANG ZHES BYA BA GSUNGS TE, 'DI YANG DE BZHIN
DU SBYAR RO, ,GAL TE 'GOG PA LA DMIGS PA DANG, ZHI BA'I RNAM PA
MA YIN DU ZIN

KYANG, DE'I DMIGS PA DANG, RNAM PA GZHAN DU 'GYUR MOD CE NA, DE'I
PHYIR, 'ON TE ZHES BYA BA LA SOGS PA GSUNGS SO, ,JI LTAR ZHES BYA
BA 'DIS NI SEMS G-YENGS BAR RUNG ZHES BYA BA 'DI DANG SBYAR BAR
BYA'O, ,MTSAN MA MED PA'I SEMS KYI TING NGE 'DZIN LA GNAS PA'I
DMIGS PA

DANG, RNAM PA GZHAN ZHIG YIN NO, SBYOR BA'I SEMS KYI MJUG THOGS
SU G-YENG BAR 'GYUR RO, ,DES NA MTSAN MA MED PA NI SBYOR BA DANG
MTHUN PA'I PHYIR RKYEN GNYIS TE ZHES BYA BA 'DI DANG 'GAL BAR
'GYUR RO ZHES BSTAN PA YIN NO, ,DE LTAR NA RE ZHIG LUNG

@88B DU MA BSTAN PA RNAM PA BZHI RGYA CHER MI 'THAD DO, ,GAL TE
'DIR GZHAN DAG 'ON TE LUNG DU MA BSTAN PA GZHAN ZHIG TU 'GYUR MOD
CES ZER DU DOGS NAS, GNYIS PO DE NYID KYI PHYIR ZHES BYA BA LA
SOGS PA GSUNGS SO, ,GNYIS PO DE NYID KYI PHYIR ZHES BYA BA NI,
MTHAR GYIS GNAS PA'I

SNYOMS PAR 'JUG PA DGU ZHES GSUNGS PA'I PHYIR DANG, SRID PA'I
RTZE MO'I SNYOMS PAR 'JUG PA LA BRTEN NAS ZHES GSUNGS PA'I PHYIR
ZHES BYA BA'I THA TSIG GO, ,DE LTAR GZHAN GYI PHYOGS RGYA CHER
BSAL NAS, DE BAS NA ZHES BYA BA LA SOGS PAS MJUG BSDU BA MDZAD
DO,, ,,

BAM PO GSUM PA, 'O NA ZHES BYA BA LA SOGS PAS NI, GZHAN DAG SLOB
DPON LA ZHU BA BYED PA YIN TE, GAL TE 'GOG PA'I SNYOMS PAR 'JUG
PA YID KYI RNAM PAR SHES PA'I SEMS DANG BCAS PAR MI 'THAD NA, KYE
KHYOD KYIS KYANG DE SEMS DANG BCAS PA JI LTA BU YIN PAR BRJOD
DGOS

SO ZHES BYA BA'I THA TSIG GO, ,'DIS GDON MI ZA BAR GNYER GSAD
DGOS SAM, CI NA GANG GIS NA DE SKAD DU ZHU BAR BYED, 'DI LTAR
SLOB DPON GYIS NI, DE SEMS DANG BCAS PAR GSUNGS PA MED DO ZHE NA,
DE NI MA YIN TE, SLOB DPON GYIS KYANG LUNG GI TSAD MAS ZHAL GYIS
BZHES

PA KHO NA YIN TE, RNAM PAR SHES PA LUS DANG MA BRAL BA YIN ZHES
GSUNGS PA'I PHYIR RO, ,DE LTA BAS NA DE NI GYI NA'O, ,JI LTAR MDO
SDE PA KHA CIG 'DOD PA LTA BU'O ZHES BYA BA NI, DE LTA BUR SEMS
DANG BCAS PAR 'DOD DO ZHES BYA BA LHAG MA'O, ,'DIS NI SLOB DPON
BZHED PA'I

PHYOGS STON TO, ,KHA CIG PA ZHES BYA BA NI DANG PO'I KHYAD PAR
RNAM PAR 'BYED PA'I CHOS KYI RNAM GRANGS LA SEMS PA DE DAG YIN NO
ZHES BYA BA'I THA TSIG GO, ,MDO SDE PA KHA CIG JI LTAR ZHES BYA
BA LA SOGS PA SMRA BA NI GZHAN DAG GO, ,RNAM PAR SMIN PA'I RNAM
PAR SHES PA ZHES

BYA BA LA SOGS PA SMRA BA NI SLOB DPON NO, ,RNAM PAR SMIN PA'I
RNAM PAR SHES PA ZHES BYA BA NI, RNAM PAR SMIN PA ZHES BYA BA'I
RNAM PAR SHES PA'O, ,SA BON THAMS CAD PA ZHES BYA BA NI, DGE BA
LA SOGS PA'I CHOS BSKYED NUS PA'O, ,NYID MTSAMS SBYOR BA NAS
BZUNG STE

@89A *, ,ZHES BYA BA NI, MA'I RUM DU NYID MTSAMS SBYOR BA KHU BA
DANG, KHRAG BRDOS PAR RNAM PAR SMIN PA'I RNAM PAR SHES PA MYOS PA
DE NAS BZUNG STE ZHES BYA BA'I THA TSIG GO, ,SKYE BA DE DANG DER
ZHES BYA BA NI MI LA SOGS PAR RO, ,BAR CHAD MED PA ZHES BYA

BA NI, RNAM PAR CHAD PA MED PAR SBYAR RO, ,RNAM PAR SMIN PA'I
RGYU THA DAD PAS THA DAD PAR GYUR PA ZHES BYA BA NI, DGE BA LA
SOGS PA THA DAD PAS THA DAD PA LA SOGS PA ZHES BYA BA'I THA TSIG
GO, ,MYA NGAN LAS 'DAS PA LA THUG GI BAR DU ZHES BYA BA NI, MYA
NGAN LAS 'DAS PA'I

MTHAR PHYIN PA STE MYA NGAN LAS 'DAS PA ZAD CES BYA BA'I THA TSIG
GO, ,RGYUN GYIS 'JUG PA ZHES BYA BA NI RGYUN GYIS SO, ,DE ZHES
BYA BA NI RNAM PAR SMIN PA LA SOGS PA'I NGO BO'I RNAM PAR SHES PA
BSHAD MA THAG PA DE LTA BU DE ZHES BYA BA'I THA TSIG GO, ,DE'I
TSE ZHES BYA BA NI 'GOG PA'I

SNYOMS PAR 'JUG PA'I TSE'O, ,MI 'CHAD DE ZHES BYA BA NI MI 'BRAL
ZHING MI 'GAG CES BYA BA'I THA TSIG GO, ,DES NA ZHES BYA BA NI
RNAM PAR SHES PA MI 'THAD PAS SO, ,SEMS DANG BCAS PA ZHES BYA'O
ZHES BYA BA NI RNAM PAR SHES PA DANG BCAS PA ZHES BYA BA'O, ,RNAM
PAR SHES

PA'I TSOGS DRUG PO GZHAN DAG NI MI 'JUG STE ZHES BYA BA NI, RNAM
PAR SMIN PA'I RNAM PAR SHES PA LAS GZHAN PA'I TSOGS RNAMS SO,
,CI'I PHYIR MI 'JUG CE NA, DE'I PHYIR RNAM PAR SHES PA DE DAG GIS
BON NYAMS PA'I PHYIR ZHES BYA BA GSUNGS TE, MIG GI RNAM PAR SHES
PA LA

SOGS PA'I NUS PA NYAMS PA'I PHYIR RO, ,GANG GIS SA BON NYAMS PAR
BYAS SHE NA, DE'I PHYIR, 'GOG PA'I ZHES BYA BA LA SOGS PA GSUNGS
SO, ,'JUG PA'I SEMS KYI ZHES BYA BA NI SBYOR BA'I SEMS SU RIG PAR
BYA STE, GANG GIS NA DE MNGON SUM DU BYED PA'O, ,DUS JI

SRID CIG TU NYAMS SHE NA, DE'I PHYIR, DUS RE ZHIG CES BYA BA
GSUNGS SO, ,DES NA ZHES BYA BA NI, MIG GI RNAM PAR SHES PA LA
SOGS PA CHANG PAS SO, ,'O NA RNAM PAR SHES PA'I SEMS YOD BZHIN DU
YANG JI LTAR DE'I GNAS SKABS SEMS MED PA ZHES BYA ZHE NA, ZHES
GZHAN

@89B GYIS GLAN KA 'BYUNG DU DOGS NAS, SEMS NI RNAM PA GNYIS TE
ZHES BYA BA LA SOGS PA GSUNGS SO, GCIG NI ZHES BYA BA NI, 'DI NI
RE ZHIG GCIG YIN TE'O, ,DE'I SA BON RNAMS ZHES BYA BA NI, MIG GI
RNAM PAR SHES PA LA SOGS PA'I SA BON RNAMS SO, ,BSTZAGS

PA ZHES BYA BA NI KUN TU BSTZAGS PA STE, NGES PA'I TSIG GI TSUL
GYIS NA BSTZAGS PA'I PHYIR SEMS YIN NO, ,GNYIS PA NI ZHES BYA BA
NI, 'DI NI GZHAN YIN TE'O, ,SNA TSOGS PA ZHES BYA BA NI, RNAM PAR
SNA TSOGS PA ZHES BYA BA'I THA TSIG GO, ,GANG GIS SNA TSOGS PA

YIN ZHE NA, DE'I PHYIR DE'I DMIGS PA ZHES BYA BA LA SOGS PA
GSUNGS TE, DE LA DMIGS PA RNAM PA THA DAD PA NI GZUGS LA SOGS
PA'O, ,RNAM PAR RNAMS THA DAD PA NI GZUGS LA SOGS PA DE DAG NYID
KYI SNGON PO LA SOGS PA'O, ,BYE BRAG THA DAD PA NI SNGON PO LA
SOGS

PA DE DAG GI NANG GI BYE BRAG STE, RMA BYA'I MGRIN PA LA SOGS
PA'O, ,DE NYID KYI TSUL GYIS NA, SNA TSOGS PA'I PHYIR SEMS YIN
NO, ,'DIS NI RE ZHIG SEMS KHO NA RNAM PAR DBYE BAR ZAD DO, ,DA NI
SEMS GNYIS PA ZHES BYA BA LA SOGS PAS LAN 'DEBS PA YIN NO, ,

DPE NI GO BAR SLA'O, ,GAL TE DUS RE ZHIG SA BON NYAMS PA'I PHYIR,
MIG GI RNAM PAR SHES PA LA SOGS PA MI 'BYUNG NA, PHYIS RNAL 'BYOR
PA LANGS PA NA YANG DE'I RNAM PAR SHES PA DE JI LTAR 'BYUNG SNYAM
DU GZHAN DE LTAR SEMS PAR THUGS SU CHUD NAS, SA BON NYAMS

PA'I GNAS SKABS DE ZHES BYA BA LA SOGS PA RGYA CHER GSUNGS SO,
,ZHAN PA DANG, CHES ZHAN PA DANG, ZHES BYA BA NI ZHAN PA DANG,
CHES ZHAN PA DANG, SHIN TU CHES ZHAN PA'I RIM GYIS ZHES BYA BA'I
THA TSIG GO, ,CI 'DRA BA ZHIG CE NA, DE'I PHYIR, CHU TSAN DANG
ZHES BYA BA LA

SOGS PA GSUNGS SO, ,'BRI BA'I TSUL GYIS SGRA NI CHU TSAN 'BRI
BA'I TSUL DANG, MDA' 'PHANGS PA'I SHUGS 'BRI BA'I TSUL DU ZHES RE
RE LA SBYAR BAR BYA STE, JI LTAR CHU TSAN DANG, MDA' 'PHANGS PA'I
SHUGS ZHAN PA DANG, CHES ZHAN PA DANG, SHIN TU CHES ZHAN PA'I RIM
PAS

@90A *, ,'BRI BA LTAR DE YANG DE BZHIN NO ZHES BYA BA'I THA TSIG
GO, ,DES ZHES BYA BA NI ZHAN PA DANG, CHES ZHAN PA DANG, SHIN TU
CHES ZHAN PA'I RIM PAS SO ,LDANG BA'I DUS 'PHANGS PA'I MTHAR THUG
PA NA, ZHES BYA BA 'DIS NI GNAS SKABS DE NYID KHYAD PAR DU BYED

DO; ,'PHANGS PA'I ZHES BYA BA NI BDAG GIS DUS 'DI SRID CIG TU
SNYOMS PAR ZHUGS PAS GNAS PAR BYA'O SNYAM PA RNAL 'BYOR PA'I SEMS
KYI SHUGS SO, ,DE'I MTHAR NI RDZOGS PA STE DER THUG CING PHYIN PA
GANG YIN PA DE LA DE SKAD CES BYA'O ZHES BYA BA'I THA TSIG GO,
,SKAD

CIG RE RE LA ZHES BYA BA NI, SKAD CIG SKAD CIG LA'O, ,'GYUR BA'I
KHYAD PAR LAS ZHES BYA BA NI, RGYU'I SKAD CIG DANG MI MTHUN PA'I
MTSAN NYID 'BRAS BU MI 'DRA BA 'BYUNG BA LAS ZHES BYA BA'I THA
TSIG GO, ,'JUG PA RNYED PAS ZHES BYA BA LA, 'JUG PA RNYED PA NI
GANG GIS YONGS SU

BRTAS PA DE NI 'JUG PA RNYED PA STE DES SO, ,DE CI ZHE NA, DE'I
PHYIR, SA BON ZHES BYA BA GSUNG SO, ,RKYEN JI LTAR BA BZHIN DU
ZHES BYA BA NI, GANG GI RKYEN DAG GANG YIN PA ZHES BYA BA'I THA
TSIG GO, ,GZHAN DAG KYANG ZHES BYA BA NI YID KYI RNAM PAR SHES PA
LAS GZHAN PA

MIG GI RNAM PAR SHES PA LA SOGS PA'O, ,DE LTAR DANG PO'I KHYAD
PAR RNAM PAR 'BYED PA'I CHOS KYI RNAM GRANGS LA SEMS PA'I MDO SDE
PA DE DAG GI SEMS DANG BCAS PAR 'DOD PA RGYA CHER BSGRUBS NAS, DE
NI RNAM PAR SMIN PA'I RNAM PAR SHES PA DE NYID KYI RNAM PAR GZHAG
PA

BSTAN PA'I PHYIR, RNAM PAR SMIN PA'I RNAM PAR SHES PA ZHES BYA BA
LA SOGS PA RGYA CHER GSUNGS SO, ,RNAM PAR SMIN PA'I RNAM PAR SHES
PA CI ZHE NA, BSGO BAR BYED DO ZHES BYA BA 'DI DANG SBYAR RO, ,SA
BON RNAM PA SNA TSOGS KHONG NA YOD PA ZHES BYA BA 'DIS NI DE'I
RANG BZHIN

BSTAN PA YIN TE, GANG LA SA BON RNAM PA SNA TSOGS KHONG NA YOD
CING LUS YOD PA DE LA DE SKAD CES BYA BA'I THA TSIG GO, ,GANG GIS
DE LA BSGO BAR BYED CE NA, DE'I PHYIR, DE LAS GZHAN PA'I RNAM PAR
SHES PA ZHES BYA BA LA SOGS PA GSUNGS SO, ,DE LAS GZHAN PA'I

@90B RNAM PAR SHES PA DANG LHAN CIG 'BYUNG BA'I ZHES BA BA NI MIG
GI RNAM PAR SHES PA LA SOGS PA DANG LHAN CIG 'BYUNG PA'I'O, ,CHOS
GZHAN ZHES BYA BA NI DAG PA DANG, 'DOD CHAGS LA SOGS PA'O, ,JI
LTAR BSGO BAR BYED CE NA, DE'I PHYIR, SA BON BRTAS PAR BYED PA'I
SGO NAS ZHES

BYA BA SMOS TE, SA BON GSO BAR BYED PA'I SGO NAS YIN GYI, SNGON
MED PA SKYED PAS NI MA YIN TE, JI SKAD SNGAR BSHAD PA BZHIN NO
ZHES BYA BA'I THA TSIG GO, ,JI LTAR RIGS PAR ZHES BYA BA NI JI
LTAR SRID PAR RO, ,STOBS JI LTA BA BZHIN DU ZHES BYA BA NI NUS PA
JI LTA BA BZHIN DU'O, ,BAG

CHAGS 'JUG PA RNYED NA ZHES BYA BA NI, BAG CHAGS BRTAS NA ZHES
BYA BA'I THA TSIG GO, ,DE NYID KYI DBANG DU BYAS NAS ZHES BYA BA
NI, GNAS BRTAN RTA SKAD KYIS, RNAM PAR SMIN PA'I RNAM PAR SHES PA
DE NYID KYI DBANG DU BYAS NAS, TSIGS SU BCAD DE BSHAD DO ZHES BYA
BA'I THA TSIG

STE; 'DIS NI SKYES BU TSAD MAS BSHAD PAR STON TO, ,SEMS 'DI ZHES
BYA BA NI, SEMS DE YIN PAR RIG PAR BYA'O, ,KHYAD PAR JI LTA BU
DANG LDAN PA ZHIG CE NA, DE'I PHYIR, SA BON MTHA' YAS PA DANG
LDAN PA ZHES BYA BA GSUNGS TE, DGE BA LA SOGS PA'I CHOS KYI SA

BON DPAG TU MED PA DANG 'BREL PA ZHES BYA BA'I THA TSIG GO, ,'DIS
KYANG BSTZAGS PA'I PHYIR NA, SEMS ZHES BYA BA LA BSTAN TE, BAG
CHAGS BSTZAGS PA'I PHYIR RO ZHES BYA BA'I THA TSIG GO, ,RGYUN
GYIS 'JUG 'GYUR ZHING ZHES BYA BA NI, DE YANG RGYUN GYIS 'JUG

PA'O; ,DE DANG DE'I SA BON BRTAS ZHES BYA BA NI, CHOS DE DANG DE
'BYUNG BA'I RGYU BAG CHAGS ZHES BYA BA SA BON THOG MA MED PA'I
DUS NAS ZHUGS PA'O, ,BRTAS PA NI GSOS PA'O, ,'GYUR ZHES BYA BA NI
'GRO'O ZHES BYA BA'I THA TSIG GO, ,GANG ZHIG YOD NA DE BRTAS PAR
'GYUR

ZHE NA, DE'I PHYIR, SEMS LA RANG RKYEN BYUNG NA ZHES BYA BA
GSUNGS TE, SEMS LA DAD PA DANG, 'DOD CHAGS LA SOGS PA'I RKYEN KUN
TU BYUNG NA ZHES BYA BA'I THA TSIG GO, ,DE BRTAS ZHES BYA BA NI
RNAM PAR SMIN PA'I RNAM PAR SHES PA DE YONGS SU BRTAS NA'O, ,RIM
GYIS 'JUG

@91A *, ,PA RNYED NA DUS SU 'BRAS BU 'BYIN PA 'GRUB CES BYA BA
NI, RNAM PAR SMIN PA'I RNAM PAR SHES PA GANG GIS RIM GYIS 'JUG PA
RNYED NA 'BRAS BU YANG 'BYIN PA DE LA DE SKAD CES BYA'O, ,DUS SU
ZHES BYA BA NI DUS GZHAN NA'O, ,CI 'DRA BAR 'GRUB CE NA, DE'I
PHYIR,

MA DU LUNG GA'I ZHES BYA BA LA SOGS PA GSUNGS SO, ,DE'I SHA ZHES
BYA BA NI, MA DU LUNG GA'I NANG GI SHA LA'O, ,CI ZHE NA, TSON
DE'I RIM GYIS 'JUG PA RNYED NAS DUS SU 'BRAS BU 'BYIN PA 'GRUB
CES BYA BAR SBYAR RO, ,DE NYID BCOM LDAN 'DAS KYIS ZHES BYA BA LA
SOGS PAS NI,

BCOM LDAN 'DAS KYIS KYANG RNAM PAR SMIN PA'I RNAM PAR SHES PAR DE
BSTAN PA NYID YIN NO ZHES BYA BA DE BSTAN TO, ,LEN PA'I RNAM PAR
SHES PA ZHES BYA BA LA SOGS PA'I TSIGS SU BCAD PA'I DON NI BRDA
PHRAD PAR ZAD DO, ,DA NI DE YANG YANG SRID PAR ZHES BYA BA LA
SOGS PAS NI,

LEN PA'I RNAM PAR SHES PA DE'I MING GI RNAM GRANGS RNAMS BSTAN
TO, ,LUS NYE BAR LEN PA'I PHYIR ZHES BYA BA NI, LUS RANG GIR BYED
PA'I PHYIR RO, ,LEN PA'I RNAM PAR SHES PA ZHES BYA'O ZHES BYA BA
NI 'DIS LEN PAR BYED PAS NA LEN PA'O, ,DE NI LEN PA YANG YIN LA
RNAM PAR

SHES PA YANG YIN PAS LEN PA'I RNAM PAR SHES PA'O, ,GZHIR GYUR
PA'I PHYIR ZHES BYA BA NI RTEN DU GYUR PA'I PHYIR RO, ,KUN GZHI'I
RNAM PAR SHES PA ZHES BYA BA NI, 'DIR CHOS THAMS CAD KUN TU SBYOR
BAR BYED PAS KUN GZHI STE, TSIG BSDU BA NI SNGA MA BZHIN NO,
,RNAM PAR

SMIN PA'I RNAM PAR SHES PA ZHES BYA BA NI, RNAM PAR SMIN PAS RNAM
PAR SMIN PA STE, 'DIR YANG TSIG BSDU BA NI SNGA MA KHO NA DANG
'DRA'O, ,LUNG GIS RNAM PAR SMIN PA'I RNAM PAR SHES PA RAB TU
BSGRUBS NAS, DA NI RIGS PAS KYANG DE 'GRUB PAR BSTAN PA'I PHYIR,
GAL TE DE YANG MI 'DOD

NA, ,ZHES BYA BA LA SOGS PA GSUNGS SO, ,DE LAS GZHAN PA'I RNAM
PAR SHES PA ZHES BYA BA NI MIG GI RNAM PAR SHES PA LA SOGS PA'O,
,MI GTONG BAR 'DUG PA ZHES BYA BA NI, YONGS SU MA BTANG BAR 'DUG
PA'O, ,KHYAB PAR BYA BA CI ZHE NA, 'DUG PA ZHES BYA BAR SBYAR TE,

@91B MIG LA SOGS PA'I RTEN NYI TSE LA 'DUG PA'I PHYIR RO, ,'DI
SKAD DU LUS NI RNAM PAR SHES PAS ZIN PA'I PHYIR MA SHI'I BAR DU
RUL BAR MI 'GYUR RO, ,DE NI GAL TE DE LA RNAM PAR SHES PA RGYUN
MI 'CHAD PA'AM, KHYAB PAR 'DUG NA, DE LTA NA ZIN PA YIN NA, RNAM
PAR

SMIN PA'I RNAM PAR SHES PA LAS MA GTOGS PA'I RNAM PAR SHES PA
GZHAN LA NI JI SKAD BSHAD PA'I RNAM PA YANG MI SRID DO, ,DE BAS
NA DE DANG BRAL BA'I PHYIR, SHI BA'I RO BZHIN DU RUL BAR 'GYUR BA
ZHIG NA, DE LTA YANG MA YIN TE, DE BAS NA GANG GI DBANG GIS 'DRUL
BAR MI 'GYUR

BA DE BAS NA, GDON MI ZA BAR RNAM PAR SHES PA GZHAN YOD PAR KHAS
BLANG BAR BYA'O ZHES BSTAN PA YIN NO, ,SBYOR BA NI GANG ZHIG GANG
LAS 'BRAS BU MI 'BYUNG BA 'GRUB PAR BYED PA DE NI DE DANG THA DAD
PA YIN TE, DPER NA SNAM BU LAS CHU 'DZIN PA LA SOGS PA'I 'BRAS BU
MI

'BYUNG BA BUM PAS 'GRUB PAR BYED PA LTA BU YIN LA, DE LAS GZHAN
PA'I RNAM PAR SHES PA LAS 'BRAS BU LUS MI 'DRUL BA LA SOGS PA MI
'BYUNG BA LA YANG RNAM PAR SHES PAS 'GRUB PAR BYED DO, ,THA DAD
PA NI DE LAS 'BRAS BU MI 'BYUNG BA 'GRUB PAR BYED PA TZAM GYIS
YOD

PA YIN PAS, RANG BZHIN GYI GTAN TSIGS YIN NO, ,GAL TE DE YANG MI
'DOD NA NYON MONGS PA'I BAG LA NYAL BA GANG LA GNAS PA ZHES BYA
BA LA SOGS PA SMOS PA GZHAN 'DI YANG BRJOD DGOS SO, ,GANG LA GNAS
PA ZHES BYA BA NI RNAM PAR SHES PA GANG LA RNAM PAR GNAS

PA ZHES BYA BA'I THA TSIG GO, ,DE'I GNYEN POS ZHES BYA BA NI, BAG
LA NYAL GYI GNYEN PO 'PHAGS PA'I LAM GYIS SO, ,RE ZHIG RNAM PAR
SHES PA'I TSOGS LNGA PO RNAMS NI PHYI ROL DU RNAM PAR G-YENGS
PA'I PHYIR, DE'I TSE MI SRID PAS YID KYI RNAM PAR SHES PA KHO NA
'DUS LA, DE

YANG BAG LA NYAL GYI GNYEN POR GYUR PA YIN NO, ,DE'I PHYIR BAG LA
NYAL GANG LA GNAS PA SPONG BAR 'GYUR ZHES BYA BA'I THA TSIG GO,
,CI STE GZHAN DAG DE NI GNYEN PO'I SEMS LA GNAS PA NYID SPONG BAR
'GYUR RO SNYAM DU SEMS SU DOGS NAS, DE'I PHYIR, GAL TE ZHES

@92A *, ,BYA BA LA SOGS PA GSUNGS SO, ,'DI SKAD DU 'PHAGS PA'I
LAM NI BAG CHAGS DPYIS DBYUNG BA'I PHYIR ZHUGS PA YIN NA, JI LTAR
NA GANG GIS NA GZHIR 'GYUR BAR DE DE DANG MTHUN PAR 'GYUR TE,
GANG ZHIG GANG GZHOM PAR BRTZON PA DE NYID DE LA PHAN 'DOGS

PAR BYED PA NI MI RUNG NGO ZHES BSTAN PA YIN NO, ,SBYOR BA NI
GANG ZHIG GANG 'JOMS PAR BYED PA DE NI, DE SKYED PAR BYED PA MA
YIN TE, DPER NA CHU DANG, ME LTA BU YIN LA, 'PHAGS PA'I LAM YANG
BAG CHAGS 'JOMS PAR BYED PA YIN PAS, KHYAB PAR BYED PA 'GAL BA
DMIGS

PA STE, 'DI LTAR 'JOMS PAR BYED PA DANG, 'JOMS PAR BYED PA MA YIN
PA NYID GNYIS KYIS NI PHAN TSUN SPANGS TE, GNAS PA'I MTSAN NYID
KYIS 'GAL BA YIN LA, 'JOMS PAR BYED PA MA YIN PA NYID KYIS NI
SKYED PAR BYED PA NYID LA KHYAB PA'I PHYIR, DE DANG 'GAL BA 'JOMS
PAR

BYED PA NYID DMIGS NA, 'JOMS PAR BYED PA MA YIN PA NYID LDOG GO,
,DE LOG NA DES KHYAB PAR BYA BA SKYED PAR BYED PA NYID KYANG LDOG
PAR 'GYUR RO, ,DE BAS NA RNAM PAR SHES PA GZHIR GYUR PA GZHAN
ZHIG GDON MI ZA BAR KHAS BLANG BAR BYA'O, ,SBYOR BA NI GANG ZHIG
GANG YOD NA 'BYUNG BA

DE NI SNGON DU 'GRO BA CAN YIN TE, DPER NA SA BON YOD NA MYU GU
'BYUNG BA LTA BU YIN LA, RNAM PAR SHES PA GZHAN YOD NA YANG NYON
MONGS PA'I BAG CHAGS 'BYUNG BA YIN NO, ,DE SNGON DU 'GRO BA CAN
DANG NI DE YOD NA 'BYUNG BA TZAM DANG 'BREL PA'I PHYIR, DE YOD PA
KHO NAS YOD PA YIN PAS, RANG

BZHIN GYI GTAN TSIGS SO, ,GZHAN YANG GZUGS MED PA'I KHAMS SU
SKYES PA ZHES BYA BA LA SOGS PA GSUNGS TE, GANG DAG LA SEMS KYI
RGYUD NYON MONGS PA CAN DANG, DGE BA DANG, ZAG PA MED PA YOD PA
DE DAG LA DE SKAD CES BYA'O, ,'DI SKAD DU GZUGS MED PA DE NI
GZUGS KYI 'DOD

CHAGS DANG BRAL BAS GZUGS DANG, DE'I RNAM PAR SHES PA MI SRID
PA'I PHYIR, YID KYI RNAM PAR SHES PA KHO NA LUS SO, ,DE YANG GANG
GI TSE NYON MONGS PA CAN LA SOGS PA'I NGO BO YIN PA DE'I TSE,
RNAM PAR SMIN PA NYID MED PAS, RNAM PAR SMIN PA'I RDZAS MED DO,
,DE BAS NA 'GRO BA NI RNAM

@92B PAR SMIN PA MA YIN PA DANG LDAN PA MA YIN PAR YANG 'GYUR RO,
,DE YANG MI 'DOD DE, DE LTA BAS NA RNAM PAR SMIN PA'I 'GRO BA
GDAGS PA'I RGYU RNAM PAR SHES PA GZHAN ZHIG GDON MI ZA BAR KHAS
BLANG BAR BYA'O ZHES BSTAN PA YIN NO, ,'DIR YANG GANG ZHIG GANG
YOD NA, 'BYUNG BA ZHES BYA BA LA SOGS

PA SBYOR BA BSHAD MA THAG PA GANG YIN PA DE NYID RIG PAR BYA STE,
'DI LTAR GZUGS MED PA NA RNAM PAR SMIN PA'I 'GRO BAR GDAGS PA NI
RNAM PAR SHES PA GZHAN YOD NA 'BYUNG NGO, ,SKYON 'DI YANG BYE
BRAG TU SMRA BA PA DAG LA YOD DE, DE DAG NI 'GRO BA DAG NI MA
BSGRIBS LA LUNG DU MA BSTAN PA NYID

YIN NO ZHES RJOD PAR BYED DO, ,GZHAN YANG SRID PA'I RTZE MO'I
ZHES BYA BA GZHAN 'DI YANG BRJOD DGOS SO, ,DON NI 'DI SKAD DU
,SRID PA'I RTZE MO LAS MA GTOGS PA'I GZUGS MED PA NA NI GAL TE
ZHIG NA RNAM PAR SMIN PA MA YIN PA YANG 'GRO BA YIN PAR 'GYUR
GRANG NA, SRID PA'I RTZE MO DE NA NI LAN

CIG PHYIR MI 'OD PA ZAG PA ZAD PAR BYED PA RNAMS CI YANG MED PA'I
SKYE MCHED KYI ZAG PA MED PA'I SEMS MNGON DU GYUR PA NA, DE YANG
MI SRID PAS 'GRO BA CHAD PA NYID DU 'GYUR RO ZHES BSTAN PA YIN
NO, ,DE YANG MI 'DOD DE DE BAS NA 'DIR YANG SBYOR BA SNGA MA
BZHIN NO, ,SKYON 'DI NI SPYIR RNAM PAR SHES

PA DE KHAS MI LEN PAR GYUR PA THAMS CAD LA YOD DO, ,'DIR GAL TE
BYE BRAG TU SMRA BA PA DAG RGOL PA GANG ZHIG ,SEMS DANG SEMS LAS
BYUNG BA LAS MA GTOGS PA LDAN PA MA YIN PA GZHAN KHAS MI LEN PA
DE LA SKYON 'DI YOD KYI GANG ZHIG RIGS MTHUN PA LA SOGS PA LDAN
PA MA YIN PA YANG

YOD PAR KHAS LEN PA DE LA NI THAL BA 'DIR YANG MI 'GYUR RO ZHES
SMRAS NA, DE'I PHYIR PHA ROL GYI GLAGS BZLOG PA'I PHYIR, RIGS
MTHUN PA'AM ZHES BYA BA LA SOGS PA GSUNGS TE, JI LTAR RIGS MTHUN
PA LA SOGS PA MI SRID PA DE LTA BU NI MDZOD KYI BSTAN BCOS LAS
RGYA CHER BSHAD ZIN PA'I PHYIR,

'DIR SPRO BAR MI BYA'O ZHES BYA BA'I THA TSIG GO, ,DE BAS NA ZHES
BYA BA LA SOGS PA NI RIGS PAS RGYA CHER RAB TU BSGRUBS NAS MJUG
BSDU BA MDZAD DO, ,DE NYID CES BYA BA LA SOGS PA NI SNGE PA GZHAN
LA RAB TU GRAGS PAS KYANG RNAM PAR SMIN PA'I RNAM PAR SHES PA
'GRUB PAR STON PA'O, ,BTZUN

@93A *, ,PA GOS DMAR SDE BA RNAMS ZHES BYA BA NI 'PHAGS PA GNAS
BRTAN PA RNAMS TE, DE DAG NI KUN GZHI'I RNAM PAR SHES PA KHO NA
LA SRID PA'I YAN LAG GI RNAM PAR SHES PA'I SGRAS THA SNYAD RJOD
PAR BYED DO, ,GZHAN DAG NA RE RTZA BA'I RNAM PAR SHES PA ZHES ZER
RO ZHES BYA

BA NI 'PHAGS PA DGE 'DUN PHAL CHEN PA RNAMS TE, DE DAG KYANG RANG
GI SDE PA DAG LAS RTZA BA'I RNAM PAR SHES PA'I SGRAS THA SNYAD
RJOD PAR BYED DO, ,'O NA DE'I ZHES BYA BA LA SOGS PAS NI, SLOB
DPON LA GZHAN DAG RGOL BAR BYED PA STE, GAL TE MIG GI RNAM PAR
SHES PA LA SOGS PA LAS MA

GTOGS PA'I KUN GZHI'I RNAM PAR SHES PA GZHAN ZHIG YOD NA, DE'I
DMIGS PA CI YIN PA DANG, RNAM PA CI YIN PAR BRJOD DGOS TE, RNAM
PAR SHES PA DMIGS PA MED PA DANG, RNAM PA MED PA NI MED DO ZHES
BSAMS PA'O, ,DMIGS PA DANG, RNAM PA MA CHAD PA YIN NO ZHES BYA BA
'DIS NI, SLOB DPON LA

LAN 'DEBS PAR MDZAD PA STE, GANG LA DUS THAMS CAD DU RNAM PAR
SMIN PA'I RANG BZHIN DU RO GCIG PA NYID KYI PHYIR DANG, RJES SU
DPAG PAS SHES PAR BYA BA NYID KYI PHYIR, DMIGS PA DANG, RNAM PA
'DI YIN NO ZHES BYA BAR MI GSAL BA DANG, YONGS SU MI CHOD PA DAG
YOD PA DE LA DE SKAD CES BYA'O ZHES

BYA BA'I THA TSIG GO, ,JI LTAR NA RNAM PAR SHES PA YANG YIN LA DE
DANG 'DRA BA YANG YIN ZHE NA ZHES BYA BA 'DI NI GZHAN GYIS RNAM
PAR SHES PA 'DI 'DRA BA MI SRID POR BSTAN PA'I PHYIR SMRA BA YIN
NO, ,DE NI 'GOG PA'I SNYOMS PAR 'JUG PA LA SOGS PA'I ZHES BYA BA
LA SOGS PAS NI RNAM PAR SHES PA RGYU BA MI

GSAL BA NI, GZHAN GYIS KYANG KHAS BLANGS SO ZHES BSTAN TO, ,RNAM
PA SHES PA YOD PAR SMRA BA GZHAN DAG DANG YANG ZHES BYA BA NI,
BTZUN PA DBYIG BSHES LA SOGS PA KUN GZHI'I RNAM PAR SHES PA KHAS
MI LEN PAR SMRA BA DAG GO, ,MTSUNGS SO ZHES BYA BA NI DE DANG
YANG BRTZAD PAR BYA BA 'DI MTSUNGS ZHES

BYA BA'I THA TSIG GO, ,'O NA DE ZHES BYA BA LA SOGS PA SMRA BA NI
GZHAN TE, GAL TE MIG GI RNAM PAR SHES PA LA SOGS PA LAS MA GTOGS
PA'I KUN GZHI'I RNAM PAR SHES PA GZHAN ZHIG YOD NA, ZAG PA DANG
BCAS PA THAMS CAD NI NYE BAR LEN PA'I PHUNG POR BSDUS PA'I PHYIR,
'ON DE GZUGS LA

@93B SOGS PA'I NYE BAR LEN PA'I PHUNG PO GANG DU GTOGS ZHES BYA
BA'I THA TSIG GO, ,DON GYIS NA RNAM PAR SHES PA'I NYE BAR LEN
PA'I PHUNG POR RO ZHES BYA BA 'DIS NI SLOB DPON GYIS RTOGS PA
STON PAR MDZAD DO, ,DON GYIS NA ZHES BYA BA NI KUN GZHI'I RNAM
PAR SHES PA NI RNAM PAR SHES PA'I RANG BZHIN YIN PA'I PHYIR SHUGS

KYIS NA, RNAM PAR SHES PA'I NYE BAR LEN PA'I PHUNG POR GTOGS PA
YIN GYI, SGRAS NI MA YIN TE, KUN GZHI'I RNAM PAR SHES PA DNGOS SU
NYE BAR LEN PA'I PHUNG POR GTOGS PAR GSUNGS PA NI MED PAS SO, ,'O
NA ZHES BYA BA LA SOGS PAS NI GZHAN DAG LUNG DANG 'GAL BAR BRJOD
PA YIN TE, GAL TE KUN

GZHI'I RNAM PAR SHES PA GZHAN ZHIG YOD NA, MDO 'DI GNYI GA LAS
KYANG RNAM PAR SHES PA'I TSOGS DRUG DAG GO ZHES 'BYUNG BA DE DANG
'GAL LO ZHES BYA BA'I THA TSIG GO, ,DGONGS PA CAN YIN ZHES BYA BA
LA SOGS PAS NI, SLOB DPON GYIS MI 'GAL BAR STON PAR MDZAD PA'O,
'DI LA DGONGS PA

GANG YIN ZHE NA, ZHES ZER BA NI GZHAN TE, SEMS PA NI YANG SRID PA
MNGON PAR 'DU BYED PA ZHUGS PA'I PHYIR, DE LAS DE SKAD CES BRJOD
PAR CHED CHE BA NI DGONGS PA YIN NA, RNAM PAR SHES PA'I TSOGS
DRUG BSTAN PA 'DI LA GO DGOS PA CI ZHIG YOD CES BYA BA'I THA TSIG
GO, ,RE ZHIG BCOM LDAN 'DAS

KYIS ZHES BYA BA LA SOGS PAS NI, SLOB DPON DGONGS PA STON PAR
MDZAD DO, ,CI'I PHYIR DE LTAR RTOG PAR 'GYUR ZHE NA ZHES ZER BA
NI GZHAN NO, ,DE'I RNAM PA NI ZHES BYA BA LA SOGS PA GSUNGS PA NI
SLOB DPON TE, KUN GZHI'I RNAM PAR SHES PA NI RNAM PAR SMIN PA
RANG BZHIN GCIG PA'I PHYIR, 'KHOR BA

JI SRID PAR GZHAN DU 'GYUR BA MED DE, DES NA SHIN TU PHRA BA'I
PHYIR DE'I RANG BZHIN KHONG DU MA CHUD PA RNAMS, GAL TE NA BDAG
TU YANG RTOG PAR 'GYUR RO, ,RE ZHIG MDO LAS GSUNGS PA'I DGONGS PA
GCIG NI DE LTA BU YIN NO, ,DE NI DGONGS PA GZHAN BSTAN PA'I
PHYIR, GANG ZHIG RTEN DANG ZHES BYA BA LA SOGS

PA GSUNGS TE, RNAM PAR SHES PA GANG ZHIG GO, ,CI ZHE NA, RAGS
PA'O, ,JI LTAR RAGS PA YIN ZHE NA, DE'I PHYIR, RTEN ZHES BYA BA
LA SOGS PA GSUNGS SO, ,DE LA RTEN NI MIG LA SOGS PA'O, ,DMIGS PA
LA SOGS PA NI SNGAR BSTAN ZIN TO, ,GANG ZHIG LA ZHES BYA BA NI
RNAM PAR SHES PA LA'O, ,

@94A *, ,CI ZHE NA, KUN NAS NYON MONGS PA DANG, RNAM PAR BYANG BA
RNAM PAR GZHAG PA'O, ,DE JI LTAR RNAM PAR GZHAG CE NA, DE'I
PHYIR, NYON MONG PA DANG, DE'I GNYEN PO DANG MTSUNGS PAR LDAN
PA'I PHYIR ZHES BYA BA GSUNGS TE, 'DOD CHAGS LA SOGS PA NYON
MONGS PA DANG MTSUNGS PAR LDAN PA'I PHYIR DAG NYON MONGS PA'I
GNYEN PO DANG

MTSUNGS PAR LDAN PA'I PHYIR ZHES BYA BA'I THA TSIG GO, ,'BRAS BU
ZHES BYA BA NI BYA BA'O, ,GANG GIS ZHES BYA BA NI MIG GI RNAM PAR
SHES PA LA SOGS PA'O, ,CI ZHE NA, RJES SU DPOG PAR BYED PA'O,
,RJES SU DPAG PAR BYA BA DE CI ZHIG YIN ZHE NA, DE'I PHYIR, DE'I
SA BON GYI ZHES BYA BA LA SOGS PA GSUNGS

TE; MIG GI RNAM PAR SHES PA LA SOGS PA DE DAG GI SA BON NI DE'I
SA BON NO, ,DE NI DE'I SA BON YANG YIN LA, RNAM PAR SHES PA YANG
YIN PAS DE'I SA BON GYI RNAM PAR SHES PA'O, ,DE RJES SU DPOG PA
NI DE SA BON GYI RNAM PAR SHES PA RJES SU DPOG PA'O, ,DE KHO NA
'DIR RNAM PAR SHES PAR

BSTAN GYI ZHES BYA BA'I TSIG 'DI NI RAGS PA LA SOGS PA JI SKAD
BSTAN PA THAMS CAD LA RAG PAS LAS PA GANG YIN PA DE NYID 'DIR
RNAM PAR SHES PAR BSTAN GYI ZHES BYA BA LA SOGS PA RE RE LA SBYOR
RO, ,'DIR ZHES BYA BA NI RNAM PAR SHES PA'I TSOGS DRUG BSTAN PA'I
MDOR RO, ,RNAM PAR SHES PA ZHES BYA BA NI

'JUG PA'I RNAM PAR SHES PAR RIG PAR BYA'O, ,RGYU'I RNAM PAR SHES
PA NI MA YIN TE ZHES BYA BA CI ZHE NA, BSTAN PA NI ZHES BYA BAR
SBYAR TE, KUN GZHI'I RNAM PAR SHES PA NI 'JUG PA'I RNAM PAR SHES
PA'I RGYUR GYUR PA'I PHYIR, RGYU'I RNAM PAR SHES PA'O, ,CI'I
PHYIR ZHE NA, DE'I PHYIR, DE LAS BZLOG PA'I PHYIR

RO ZHES BYA BA GSUNGS TE, RAGS PA LA SOGS PA LAS BZLOG PA'I PHYIR
TE, 'DI LTAR RTEN DANG, DMIGS PA DANG, RNAM PA DANG, RNAM PA
DANG, BYE BRAG YONGS SU MA CHAD PA'I PHYIR, RAGS PA YANG MA YIN
ZHING, DE LA NI NYON MONGS PA DANG, DE'I GNYEN PO DANG MTSUNGS
PAR LDAN PA'I PHYIR KUN NAS NYON MONGS PA DANG, RNAM PAR

BYANG BA RNAM PAR GZHAG PA YANG MED LA 'BRAS BUR GYUR PA DES, SA
BON DU GYUR PA'I RNAM PAR SHES PA 'GAL ZHIG RJES SU DPOG PAR YANG
MI BYED DO, 'DIS NI ZHES BYA BA NI RTZIS MGOS BSGRE BA STE, JI
LTAR RNAM PAR SHES PA'I PHUNG PO BSTAN PAR LAN GDAB PA DE BZHIN
DU, RTEN CING 'BREL PAR 'BYUNG BA'I MDO

@94B RNAM PAR DBYE BA BSTAN PA YANG LAN BTAB PA MTSUNGS PA YIN NO
ZHES BYA BA'I THA TSIG GO, ,JI LTAR RIGS PAR ZHES BYA BA NI JI
LTAR 'BYOR PA STE, RNAM PAR SHES PA GSAL BAR SNANG BAR MYONG BA
GANG YIN PA DE NYID BSTAN GYI, KUN GZHI'I RNAM PAR SHES PA RJES
SU DPAG PAS KHONG DU CHUD PAR BYA BA NI MA YIN NO, ,GZHAN

YANG RNAM PAR BSHAD PA'I RIGS PA LAS ZHES BYA BA LA SOGS PA
GSUNGS TE, RNAM PAR BSHAD PA'I RIGS PA LAS YANG DAG PAR BSDUS
PA'I GZHI NI NUB PA'I PHYIR LA, GSUNG RAB KYANG DENG SANG RNAM PA
DU MAR 'THOR BA'I PHYIR ZHES BYA BA LA SOGS PAS, DENG SANG MDO
SDE THAMS CAD NI MI SNANG NGO ZHES RGYA CHER BSGRUBS

SO; ;DE'I PHYIR MDO SDE DAG LAS ZHES BYA BA NI, JI LTAR DMIGS
PA'I MDO SDE DAG LAS ZHES BYA BA'I THA TSIG GO, ,LHANGS POR ZHES
BYA BA NI GZUGS BOR RO, ,'O NA DE LTA NI ZHES BYA BA LA SOGS PAS
NI GZHAN DAG PHYIR RGOL BAR BYED PA'O, ,GZHAN ZHES BYA BA NI MIG
LA SOGS PA'I RNAM PAR SHES PA'O, ,KUN

GZHI'I RNAM PAR SHES PA NI RGYUN MI 'CHAD PAR 'BYUNG BAS RTAG TU
GNAS PA YIN PA'I PHYIR LA, GANG GI TSE MIG GI RNAM PAR SHES PA LA
SOGS PA GZHAN YANG DMIGS PA DE'I TSE, DE DANG KUN GZHI'I RNAM PAR
SHES PA LHAN CIG PA YIN PAS, CIG CAR RNAM PAR SHES PA'I RGYUN
GNYIS SU 'GYUR RO ZHES BYA BA'I THA

TSIG GO, ,DE LTA YIN NA CI NYES ZHES BYA BA NI, SLOB DPON GYIS
SKYON MA GZIGS NAS GSUNGS PA YIN NO, ,RNAM PAR SHES PA'I RGYUD
GNYIS ZHES BYA BA LA SOGS PAS NI, PHA ROL PO SKYON BRJOD PA YIN
TE, SEMS CAN DU GDAGS PA THA DAD PA NI RNAM PAR SHES PA'I RGYUD
THA DAD PAS BYAS PA YIN NA, GAL TE

LUS GCIG LA YANG RNAM PAR SHES PA'I RGYUN RNAM PA GNYIS NYID DU
KHAS LEN NA, SEMS CAN GNYIS SU GDAGS PAR THAL BAR 'GYUR RO ZHES
BYA BA'I THA TSIG GO, ,DPER NA ZHES BYA BA LA SOGS PA'I DPE NI
BRDA PHRAD PAR SLA'O, ,DE LTAR MI 'GYUR TE ZHES BYA BA LA SOGS PA
'DIS NI SLOB DPON GYIS THAL BA'I LAN

'DEBS PAR MDZAD PA YIN NO, ,DE GNYIS NI ZHES BYA BA NI KUN GZHI
DANG 'JUG PA'I RNAM PAR SHES PA GNYIS SO, ,RGYU DANG 'BRAS BU'I
DNGOS PO DANG THA DAD PA MA YIN PAR 'JUG PA NYID KYI PHYIR ZHES
BYA BA NI RGYU DANG 'BRAS BU'I DNGOS PO DANG THA DAD PA MA YIN
PAR 'JUG PA'I NGANG TSUL CAN NI, RGYU DANG 'BRAS BU'I DNGOS PO
DANG,

@95A *, ,THA DAD PA MA YIN PAR 'JUG PA'O, ,DE'I NGO BO NI RGYU
DANG 'BRAS BU'I DNGOS PO DANG THA DAD PA MA YIN PAR 'JUG PA NYID
DE, DE'I PHYIR RO, ,GZHAN YANG RNAM PAR SMIN PA'I ZHES BYA BA LA
SOGS PA GSUNGS TE, CIG SHOS KYIS ZHES BYA BA NI 'JUG PA'I RNAM
PAR SHES PAS SO, ,

YONGS SU BSGO BAR BYED PA'I PHYIR RO ZHES BYA BA NI YONGS SU SPOG
PAR BYED PA'I PHYIR RO, ,CHOS NYID DE YANG MED DE ZHES BYA BA NI
BSHAD MA THAG PA'I RGYU DANG, 'BRAS BU DANG THA DAD PA MA YIN
PA'I CHOS NYID DAM, YONGS SU BSGO BAR BYED PA'I CHOS NYID GANG
YIN PA DE MED DO ZHES BYA BA'I THA TSIG GO, ,'GA' ZHIG LA

SA BON DANG ZHES BYA BA LA SOGS PAS NI GZHAN YANG MI SRID PAR
STON TO, ,SA BON DANG, SA BON CAN GYI ZHES BYA BA DE LA SA BON NI
RGYU'O, ,SA BON CAN NI 'BRAS BU'I KHYAD PAR TE, 'DI LAS SA BON
YOD PA'I PHYIR RO, ,AUTPALA'I RTZA BA DANG ZHES BYA BA LA SOGS
PAS NI SLOB DPON GYIS SRID PAR STON PAR MDZAD

PA'O; ;SRID PAR BSGRUBS NAS, DA NI GAL TE ZHES BYA BA LA SOGS PAS
KUN GZHI'I RNAM PAR SHES PA GDON MI ZA BAR KHAS BLANGS PAR BSGRUB
PAR MDZAD DO, ,GAL TE MA MTHONG YANG RUNG ZHES BYA BA NI 'BRAS
S'A LU LA SOGS PA LA'O, ,DE LTAR MI 'DOD NA ZHES BYA BA NI KUN
GZHI'I RNAM PAR SHES PA

GZHAN YOD PAR RO, ,JI SKAD DU BSHAD PA'I SKYON RNAMS SU ZHES BYA
BA NI GZHAN GANG ZHIG GIS LUS ZIN PAR 'GYUR ZHES BYA BA LA SOGS
PA'O, ,'O NA CI'I PHYIR BDAG GIS ZHES BYA BA LA SOGS PAS NI,
GZHAN MI 'DOD PAR GLENG BAR BYED PA STE, GAL TE MIG GI RNAM PAR
SHES PA LA SOGS PA LAS

LOGS SHIG NA DE DAG GI RTEN NYID DU KUN GZHI'I RNAM PAR SHES PA
GZHAN ZHIG YOD PAR RTOG NA, 'O NA DE LTA NA NANG NA BYED PA'I
SKYES BU BDAG KYANG, CI'I PHYIR DE DAG GI RTEN DU 'GYUR BAR MI
BRTAG STE, BDAG DANG KUN GZHI'I RNAM PAR SHES PA NI MIG GI RNAM
PAR SHES PA LA SOGS PA LAS LOGS SHIG

NA YOD PAR NI MTSUNGS SO ZHES BYA BA'I THA TSIG GO, ,CI 'DRA BAR
'DOD PAR BYA ZHES BYA BA LA SOGS PAS NI, SLOB DPON GYIS RNAM PAR
BRTAGS PA THA DAD PAR MDZAD NAS LAN 'DEBS PAR MDZAD DO, ,DE ZHES
BYA BA NI BDAG GI RDZAS SO, ,KUN GZHI'I RNAMS PAR SHES PA BZHIN
DU ZHES BYA BA NI, 'DI LTAR KUN GZHI'I

@95B RNAM PAR SHES PA NI RGYUN LA GNAS PA YIN TE SKAD CIG GCIG
NAS GCIG TU ZHUGS PA'I PHYIR RO, ,RKYEN GYIS 'GYUR BA YANG YIN
TE, DE DAG GIS GZHAN DU SKYED PA'I PHYIR RO, ,DE DANG DE KHYAD
PAR CI ZHIG YOD CES BYA BA NI BDAG GI RDZAS DE 'DRA BA ZHIG YIN
NA, DE KUN GZHI'I RNAM PAR SHES PA LAS KHYAD PAR MED DO, ,DE BAS

NA DE NI KUN GZHI'I RNAM PAR SHES PA KHO NA YIN PAS 'GRUB PA NYID
BSGRUB PAR 'GYUR RO, ,'ON TE GCIG PA ZHES BYA BA NI CHA SHAS MED
PA'O, ,GTAN DU MI 'GYUR BA YIN NO ZHE NA ZHES BYA BA NI GAL TE
RTAG TU RKYEN GYIS 'GYUR BA DANG BRAL BAR 'DOD NA ZHES BYA BA'I
THA TSIG GO, ,DE LA ZHES BYA BA NI BDAG GI RDZAS LA'O, ,

RNAM PAR SHES PA LA SOGS PAS ZHES BYA BA LA SOGS PA SMOS PAS NI
'DOD CHAGS LA SOGS PA BSDU'O, ,'DI SKAD DU LAN CIG LHA RNAM PAR
SHES PA RNAMS DE LA RAG CI ZHIG LUS NA ZHES BYA BA LA SOGS PAS
BDAG GI RIM DANG, CIG CAR GNYIS KYI DON BYED PA DANG BRAL BA'I
PHYIR, DNGOS PO MED PA BZHIN

DU MED PA NYID YIN NO ZHES BYA BAR BSGRUB PAR BYA MOD KYI, 'ON
KYANG KHAS BLANGS NAS GAL TE DE 'GYUR BA MED PA YIN NA, JI LTAR
NA DE LTA BU LA RNAM PAR SHES PA LA SOGS PAS BAG CHAGS BSGO BA
'GRUB PAR 'GYUR ZHES SMRA'O ZHES BSTAN PA YIN NO, ,CI'I PHYIR
'GRUB PAR MI 'GYUR ZHE NA, DE'I PHYIR, BAG

CHAGS NI ZHES BYA BA LA SOGS PA GSUNGS TE, BAG CHAGS KYI RANG
BZHIN NI 'DI YIN TE, 'DI LTA STE, BSGO BAR BYED PAS BSGO BAR BYA
BA'I RDZAS LA NUS PA'I KHYAD PAR SKYED PA YIN NA, BDAG GI RDZAS
LA NI 'GYUR BA MED PA'I PHYIR DE YANG MI SRID DO ZHES BYA BA'I
THA TSIG GO, ,GAL TE BAG CHAGS

MI SRID DU ZIN KYANG DES CIR 'GYUR ZHE NA, DE'I PHYIR, YONGS SU
'GYUR BA'I KHYAD PAR MED NA ZHES BYA BA LA SOGS PA GSUNGS TE,
YONGS SU 'GYUR BA'I KHYAD PAR MED NA ZHES BYA BA NI GONG NAS GONG
DU NUS PA'I KHYAD PAR MED PAR ZHES BYA BA'I THA TSIG GO, ,DE'I
BAG CHAGS MED PAR ZHES BYA BA NI, RNAM PAR SHES

PA LA SOGS PA'I BAG CHAGS SO, ,SNGON MYONG BA DANG, SHES PA DANG,
'DOD CHAGS LA SOGS PA DAG LA ZHES BYA BA NI, MYONG BA DANG, SHES
PA DANG, 'DOD CHAGS LA SOGS PA NI MYONG BA DANG, SHES PA DANG,
'DOD CHAGS LA SOGS PA'O, ,DE DAG NI SNGON BYUNG BA'I PHYIR SNGON
YANG YIN LA, MYONG BA

@96A *, ,DANG, SHES PA DANG, 'DOD CHAGS LA SOGS PA YANG YIN PAS,
SNGON MYONG BA DANG, SHES PA DANG, 'DOD CHAGS LA SOGS PA'O, ,DE'I
PHYIR, SNGON BYUNG BA'I MYONG BA DANG, SHES PA DANG, 'DOD CHAGS
LA SOGS PA DE DAG LA STE, MYONG BA NI 'DIR SNGON PO LA SOGS PA

MYONG BA'O, ,SHES PA NI NGES PA'I SHES PA LA SOGS PA'O, ,GOMS
PA'I ZHES BYA BA NI 'DRIS PA'I'O, ,DRAN PA DANG, SHES PA DANG,
'DOD CHAGS LA SOGS PA'I ZHES BYA BA NI, SNGON MYONG BA LA SOGS PA
DAG DANG LHAN CIG GO RIMS BZHIN DU SBYAR RO, ,GZHAN YANG BDAG
SEMS MED PA'I GNAS

SKABS SU GYUR PA NI ZHES BYA BA LA SOGS PA YANG GSUNGS SO, ,GANG
DAG BDAG KHO NA LAS SKYE'O SNYAM DU SEMS NA, DE'I PHYIR BDAG LA
NI KHYAD PAR MED NA ZHES BYA BA GSUNGS SO, ,DE LTAR RE ZHIG BDAG
KHAS BLANGS NAS SKYON BSTAN PA YIN NO, ,DA NI DON BYED PA'I NUS
PA DANG BRAL BA NYID KYIS DE YOD PA NYID

MI BZOD PAR BSTAN PA NI, RNAM PAR SHES PA RNAMS CI ZHIG DE LA RAG
LUS NA ZHES BYA BA LA SOGS PA GSUNGS TE, DE LA RAG LUS ZHES BYA
BA NI BDAG LA RAG LAS PA ZHES PA'I THA TSIG GO, ,'DIR NI RNAM PAR
BRTAG PA GNYIS TE, RIM GYI DE LA BDAG RAG LUS PA'I DNGOS PO LA
BYA BA BYED DAM CIG CAR

YIN GRANG NA, DE LA CIG CAR BYA BA MI BYED PAR NI GSAL BA NYID
DE, CIG CAR DE LA RAG LUS PA'I 'BRAS BU MI SNANG BA'I PHYIR RO,
,'ON KYANG RIM GYIS BYED PA BRJOD PAR BYA STE, BDAG LA RAG LAS PA
YANG SKYE BA'AM, YANG NA GNAS PA ZHIG YIN GRANG ZHES BRTAGS PA
LA, ,GAL TE SKYE BA YIN NO ZHE NA ZHES BYA

BA LA SOGS PAS NI RE ZHIG SKYE BA'I PHYOGS KYI DBANG DU MDZAD
NAS, RIM GYIS BYED PA DGAG PAR MDZAD DE, RGYU DE MA TSANG BA MED
PA YIN NA RIM GYIS SKYE BAR RUNG BA MA YIN NO ZHES BYA BA'I THA
TSIG GO, ,GZHAN DAG RGYU NI MA TSANG BA MED PA NYID MA YIN TE,
'DI LTAR BDAG DE NI SHES PA PHYI MA PHYI MA SKYE BAR BYA

BA'I PHYIR LHAN CIG BYED PA'I RGYU GZHAN LA LTOS SO ZHE NA, DE'I
PHYIR, GAL TE LHAN CIG BYED PA'I RGYU, ,ZHES BYA BA LA SOGS PA
GSUNGS TE, GAL TE LHAN CIG BYED PA'I RGYU GZHAN LA LTOS PA'I
PHYIR RO ZHE NA ZHES BYA BA NI, ,RIM GYIS SKYE BA YIN ZHES BYA
BAR SBYAR RO, ,DE DAG LAS ZHES BYA BA NI LHAN CIG BYED PA'I RKYEN

@96B DAG LAS SO, ,GZHAN PA LA ZHES BYA BA NI BDAG LA'O, ,DE SKYED
PA'I ZHES BYA BA NI SHES PA GZHAN SKYED PA'I'O, ,NUS PA YOD PAR
JI LTAR KHONG DU CHUD CES BYA BA NI KHONG DU MI CHUD DO ZHES BYA
BA'I THA TSIG GO, ,'DI SKAD DU PHAN 'DOGS PA LA NI LTOS PAR BYA
BA YIN NA, BDAG NI GANG GIS NA LHAN CIG BYED PA'I RGYU

GZHAN LA LTOS PA'I PHYIR RIM GYIS SKYE BAR 'GYUR BA LHAN CIG BYED
PA'I RGYU LAS CUNG ZAD KYANG PHAN 'DOGS PAR MI LTOS TE, BSKYED
PAR BYA BA MA YIN PA'I PHYIR RO, ,DE BAS NA GAL TE LHAN CIG BYED
PA'I RGYU DE DAG LAS SHES PA PHYI MA PHYI MA 'BYUNG BA YIN NA DE
DAG KHO NA'I NUS PA NYID YIN GYI, ,BDAG NI MA YIN NO

ZHES BSTAN PA YIN NO, ,DE LTAR NA RE ZHIG SKYE BA'I PHYOGS MI
'THAD DO, ,DA NI GNAS PA'I PHYOGS KYI DBANG DU MDZAD NAS, 'ON TE
'DUG PA ZHIG CES BYA BA LA SOGS PA GSUNGS PA YIN TE, 'DUG PA NI
RNAM PAR SHES PA RNAMS RAB TU 'DUG PA DANG GNAS PA ZHES BYA BA'I
THA TSIG GO, ,DE LA RAG LAS PA YIN NO ZHES

BYA BA NI BDAG LA RAG LAS PA YIN NO, ,SKYES NAS MI GNAS PA DAG
CES BYA BA NI SKYES MA THAG TU 'JIG PA DAG YIN NO, ,LTUNG BA MA
YIN PA DAG LA ZHES BYA BA NI LCI BA MA YIN PA'I PHYIR, ,LTUNG
BA'I CHOS CAN MA YIN PA DAG LA ZHES BYA BA'I THA TSIG GO, ,'DUG
PA CI ZHIG YOD CES BYA BA NI DE LTA BU'I RANG BZHIN DE

DAG LA 'DUG PA MED DO ZHES BYA BA'I THA TSIG GO, ,DE BAS NA ZHES
BYA BA LA SOGS PAS NI MED PAR BSGRUBS NAS MJUG SDUD PA YIN NO,
,SBYOR BA NI GANG DON BYED PA'I NUS PA DANG BRAL BA DE NI MED PA
YIN TE, DPER NA DNGOS PO MED PA LTA BU YIN LA, BDAG KYANG DON
BYED PA'I NUS PA DANG BRAL BA YIN PAS

KHYAB PAR BYED PA MI DMIGS PA STE, 'DI LTAR YOD PA NYID NI DON
BYED PA'I NUS PAS KHYAB PA'I PHYIR RO, ,DE BAS NA DON BYED PA'I
NUS PA LOG NA, DES KHYAB PAR BYA BA YOD PA NYID KYANG LDOG PA YIN
NO, ,DE LTAR RIGS PAS MED PAR BSGRUBS NAS LUNG GIS KYANG BSGRUB
PA'I PHYIR, CHOS THAMS CAD NI ZHES BYA BA

LA SOGS PA GSUNGS SO, ,DE LTA NA ZHES BYA BA NI NANG NA BYED PA'I
SKYES BU BDAG YOD PAR RTOGS NA ZHES BYA BA'I THA TSIG GO, ,DE BAS
NA ZHES BYA BA LA SOGS PA NI MJUG BSDU BA YIN NO, ,DE NI GYI NA'O
ZHES BYA BA NI GTAN TSIGS MED PA DANG, RIG PA MED PA CAN YIN NO
ZHES BYA BA'I THA TSIG GO, ,DE CI ZHE NA,

@97A *, ,DE'I PHYIR, RANG DBANG CAN ZHES BYA BA LA SOGS PA GSUNGS
SO, ,DE LTAR GZHAN GYI PHYOGS KYANG RGYA CHER BSAL TE, RANG GI
PHYOGS KYANG BSGRUBS NAS, DES NA SEMS PA ZHES BYA BA LA SOGS PAS
NI MJUG SDUD PA YIN NO, ,DE LTAR LUS DANG NGAG GI LAS MI 'DOD NA
ZHES BYA BA LA

SOGS PAS NI GZHAN DAG MDO DANG 'GAL BA STON PA YIN NO, ,DE LTAR
ZHES BYA BA NI JI LTAR NGED ZER BA DE LTAR RO, ,LAS DAG NI GSUM
STE ZHES BYA BA MDO'I TSIG 'DI CI DE GSAL BAR NUS SAM ZHE NA ZHES
BYA BA NI MI NUS SO ZHES BYA BA'I THA TSIG GO, ,MI NUS TE ZHES
BYA BA LA SOGS PAS NI SLOB DPON GYIS LAN

GSUNGS PA YIN NO, ,JI LTAR SKYON MED CE NA ZHES ZER BA NI GZHAN
DAG GO, ,'DIR LAS DAG NI ZHES BYA BA LA SOGS PA GSUNGS PA NI SLOB
DPON NO, ,'DI SKAD DU RE ZHIG BSTAN PA 'DI CI'I PHYIR YIN ZHES
BYA BA LA SOGS PA 'DI NYID THOG MA KHO NAR BRJOD PAR BYA BA LA
PHYIS NI LUS LA SOGS PA'I LAS JI LTAR BSTAN PA

DE LTA BUR DGONGS PA 'BYUNG NGO ZHES BSTAN PA YIN NO, ,CI'I PHYIR
YIN PA ZHES BYA BA NI DGONGS PA CI ZHIG YOD DO, ,SANGS RGYAS BCOM
LDAN 'DAS RNAMS KYIS BSTAN PA NI DGONGS PA MA YIN NO, ,LUS GANG
YIN ZHES BYA BA NI LUS KYI SGRAS CI ZHIG GSUNGS ZHES BYA BA'I THA
TSIG GO, ,LAS CI YIN ZHES BYA BA

NI LAS KYIS KYANG CI ZHIG GSUNGS ZHES BYA BA'I THA TSIG GO, ,DON
GANG GIS ZHES BYA BA LA SOGS PA 'DI NI SGRA'I DON GYI DBANG DU
MDZAD NAS DRI BA YIN TE, RGYU GANG GIS NA DE LA LUS LA SOGS PA'I
SGRA 'JUG CES BYA BA'I THA TSIG GO, ,DE BZHIN DU ZHES BYA BA LA
SOGS PAS NI MTSAN NYID MTHUN PA'I PHYIR, LAS GNYIS

LA YANG RTZIS MGOS BSGRE BA YIN TE, DE LA YANG DAG 'DI GANG YIN
ZHES BYA BA LA SOGS PAS DRI BAR BYA'O ZHES BYA BA'I THA TSIG GO,
,DE BZHIN DU CI'I PHYIR ZHES BYA BA LA SOGS PA GZHAN 'DI YANG
BRJOD DGOS SO, ,MIG LA SOGS PA'I LAS RNAMS NI 'DIR LTA BA LA SOGS
PAR RIG PAR BYA'O, ,DA NI RE ZHIG BSTAN

PA 'DI CI'I PHYIR YIN ZHE NA ZHES BYA BA LA SOGS PAS DRI BA RE
RE'I LAN GDAB PAR MDZAD DO, ,LAS KYI LAM BCU PO DAG CES BYA BA NI
SROG GCOD PA LA SOGS PA DANG, DE DAG SPONG BA RNAMS SO, ,LAS GSUM
DAG GIS BSDUS PA BSTAN PA'I PHYIR TE ZHES BYA BA NI LUS LA SOGS
PA'I LAS RNAMS KYIS BSDU

@97B BA RAB TU BSTAN PA'I PHYIR TE, 'DI LTAR LUS KYI LAS KYIS
BSDUS PA NI GSUM STE, SROG GCOD PA DANG, MA BYIN PAR LEN PA DANG,
'DOD PAS LOG PAR G-YEM PA RNAMS DANG, DE SPONG BA RNAMS SO, ,NGAG
GI LAS KYIS NI BZHI STE, BRDZUN DU SMRA BA DANG, PHRA MA DANG,
TSIG RTZUB PO DANG, TSIG KYAL

PA RNAMS DANG, DE SPONG BA RNAMS SO, ,YID KYI LAS KYIS NI GSUM
STE, BRNAB SEMS DANG, GNOD SEMS DANG, LOG PAR LTA BA RNAMS DANG,
DE SPONG BA RNAMS BSDUS SO, ,GANG ZAG CI 'DRA BA DAG LA ZHE NA,
DE'I PHYIR, BYA BA MANG POS 'JIGS PA RNAMS LA ZHES BYA BA GSUNGS
TE, SROG GCOD PA LA SOGS

PA SPANG BA'I MTSAN NYID KYI BYA BA NI BDAG CAG GIS MANG PO ZHIG
BYA DGOS SO SNYAM DU DE LTAR BSAMS NAS GANG DAG BRED PA DE DAG NI
BYA BA MANG POS 'JIGS PA RNAMS ZHES BYA'O, ,CI 'DRA BA ZHIG TU
BSDU BA RAB TU BSTAN PA'I PHYIR BSTAN PA YIN ZHE NA, DE'I PHYIR,
BRI DZI'I BU LA BSLAB PA GSUM BSTAN PA BZHIN NO ZHES BYA BA

GSUNGS TE, JI LTAR BRI DZI'I BU ZHES BYA BA'I MI ZHIG BSLAB PA'I
GZHI NYIS BRGYA LNGA BCU LHAN CIG THOS NAS SPRO BAR KHAS MI 'CHE
BA LA BRI DZI'I BU KHYOD KYIS NUS SAM ZHES BYA BA NAS BRI DZI'I
BU KHYOD KYIS BSLAB PA GSUM DAG LA LEGS PAR BSLAB PAR SPRO'AM
ZHES RGYA CHER GSUNGS SO, ,GSOL PA, BCOM LDAN 'DAS

SPRO LAGS SO, ,BDE BAR GSHEGS PA SPRO BAR 'TSAL LAGS SO ZHES RGYA
CHER GSOL PA DANG, 'O NA BRI DZI'I BU KHYOD KYIS DUS DUS SU LHAG
PA'I TSUL KHRIMS KYI BSLAB PA DANG, LHAG PA'I SEMS DANG, LHAG
PA'I SHES RAB KYI BSLAB PA LA SLOBS SHIG CES RGYA CHER GSUNGS TE,
LHAG PA'I TSUL KHRIMS LA SOGS PA

BSLAB PA GSUM BSTAN PA 'DIS NI BSLAB PA'I GZHI NYIS BRGYA LNGA
BCU LHAG PA DE NYID BSLAB PA GSUM DU BSDU BA MDZAD NAS BSTAN PA
YIN NO, ,GZHAN YANG KHA CIG NA RE LUS KHO NAS BYAS PA YIN GYI
ZHES BYA BA LA SOGS PA 'DI'I PHYIR YANG LAS GSUM BSTAN PA YIN NO,
,KHA CIG NA RE ZHES BYA BA NI MU STEGS BYED PA KHA CIG GO, ,

RNAM PAR RTOG PA TZAM YIN PA'I PHYIR RO ZHES BYA BA NI KUN DU
RTOG PA TZAM YIN PA'I PHYIR TE, NGAG DANG YID KYI LAS GNYIS NI
KUN TU RTOG PA TZAM KHO NA YIN TE, KHA NA MA THO BA CHEN PO DANG
BCAS PA MA YIN PAR SEMS SO ZHE'O, ,DE DAG LA ZHES BYA BA NI DE
SKAD CES ZER BA DAG LA'O, ,DE GNYIS KYANG ZHES BYA BA NI LUS DANG
NGAG GI LAS

@98A *, ,GNYIS SU BSTAN PA 'DI NI DE LTA BU'I PHYIR YIN NO ZHES
BSGRUBS NAS, DA NI LUS KYI SGRA'I BRJOD PAR BYA BA BSTAN PA'I
PHYIR, LUS NI ZHES BYA BA LA SOGS PA GSUNGS SO, ,DBANG PO DANG
BCAS PA'I KHOG PA ZHES BYA BA NI MDOR BSTAN PA YIN NO, ,'BYUNG BA
DANG 'BYUNG BA LAS GYUR PA

'DUS PA'I KHYAD PAR ZHES BYA BAS NI DE NYID RGYAS PAR BSTAN PA
YIN NO, ,LAS NI ZHES BYA BA LA SOGS PAS NI LAS KYI SGRA'I BRJOD
PAR BYA BA BSTAN TO, ,BSAGS PA'I DON GYIS TE ZHES BYA BA LA SOGS
PA 'DIS NI LUS KYI SGRA BSDUS PA BSTAN TO, ,JI LTAR BSAGS PA'I
DON GYIS SHE NA, DE'I PHYIR, 'BYUNG BA DANG ZHES

BYA BA LA SOGS PA GSUNGS SO, ,KHA CIG NA RE ZHES PA BYA BA NI
SMRA BA KHA CIG GO, ,NGAN PA BSAGS PA'I DON GYIS TE ZHES BYA BA
NI SMAD PA'I DON GYIS SO, ,JI LTAR SMAD PA YIN ZHE NA, DE'I
PHYIR, MI GTZANG BA'I ZHES BYA BA LA SOGS PA SMOS SO, ,PHYOGS 'DI
GLAGS DANG BCAS PA'I PHYIR SLOB DPON GYIS DE DAG GI

LTAR NA ZHES BYA BA LA SOGS PAS SUN DBYUNG BA GSUNGS TE, GANG DAG
NGAN PA'I DON GYIS LUS YIN PAR 'DOD PA DE DAG GI LTAR NA LHA'I
LUS NI LUS SU MI 'GYUR TE, LUS KYI PHYI NANG DANG BCAS PA YIN DU
'ONG BA YIN PA'I PHYIR RO, ,BYED PA PO'I ZHES BYA BA LA SOGS PAS
NI LAS KYI SGRA BSGRUB PA YIN NO, ,LUS G-YO BAR BYED

PA'I ZHES BYA BA LA SOGS PAS NI LUS KYI LAS KYI SGRA BSGRUB PA
YIN NO, ,GAL TE LUS G-YO BAR BYED PA YIN NA DE JI LTAR LUS KYI
LAS ZHES BYA STE, DE LTAN LUS G-YO BAR BYED PA'I LAS ZHES DE SKAD
BYA DGOS SO ZHES BYA BA'I PHYOGS SNGA MAS DOGS NAS DE'I PHYIR
DE'I GZHUNG GZUGS PA'I PHYIR, SEMS PA NI RNAM PA GSUM STE

ZHES BYA BA LA SOGS PA GSUNGS TE, 'DIS KYANG RE ZHIG SEMS PA KHO
NA RNAM PAR 'BYED PA DE, LAN NI PHYIS 'DEBS SO, ,'GRO BAR BYED PA
ZHES BYA BA NI GANG GIS 'GRO BAR BYED PA STE, 'DI DANG 'DIS 'GRO
BAR BYED DO ZHES SEMS PA GANG YIN PA'O, ,NGES PAR BYED PA ZHES
BYA BA NI 'DI DANG 'DI LTA BU ZHIG NI BYA'O, ,'DI

LTA BU ZHIG NI MI BYA'O ZHES DE LTAR DPYOD PA'I RNAM PAR ZHUGS
PA'I PHYIR RO, ,G-YO BAR BYED PA ZHES BYA BA NI NGES PAR BYAS NAS
DUS PHYIS TE ZHES BYA BA'I TSE'I SEMS PA GANG YIN PA'O, ,DE NYID
GANG GIS ZHES BYA BA LA SOGS PAS BSTAN TO, ,'O NA SKAD CIG PA YIN
PA'I PHYIR JI LTAR DES LUS G-YO BAR BYED CE NA, DE'I PHYIR

@98B DE DANG LDAN PA'I RGYUD CES BYA BA LA SOGS PA GSUNGS TE,
SEMS PA DE DANG 'BREL PA'I RGYUD GANG YIN PA DE NI DE DANG LDAN
PA'I RGYUD DE GANG YOD NA DE SKYE BA'O, ,DE DANG LDAN PA'I RGYU
YUL GZHAN DU 'BYUNG BA GANG YIN PA DE'I RGYUR GYUR PA'I RLUNG
GANG YIN PA DE BSGRUB PAS ZHES BYA BA'I THA TSIG GO, ,SEMS PA
RNAM

PAR PHYE NAS DA NI ZHES BYA BA LA SOGS PAS JI LTAR NA LUS G-YO
BAR BYED PA'I LAS LUS KYI LAS YIN PA DE LTA BUR STON TO, ,BAR GYI
TSIG MI MNGON PAR BYAS PA'I PHYIR ZHES BYA BA NI G-YO BAR BYED
PA'I TSIG MI MNGON PAR BYAS PA'I PHYIR RO ZHES BYA BA'I THA TSIG
GO, ,SMAN PA LA'I 'BRU MAR LTA BU ZHES BYA BA NI SMAN PA LA

DANG BTZOS PA'I 'BRU MAR LA SMAN PA LA'I 'BRU MAR ZHES PAR GYI
TSIG MI MNGON PAR BYAS PA'I PHYIR RO, ,SMAN PA LA'I TSIG GIS NI
'DIR SMAN PA tU LA YIN PAR RIG PAR BYA'O, ,RDUL GYI RLUNG ZHES
BYA BA BZHIN NO ZHES BYA BA BZHIN NO ZHES BYA BA NI RDUL 'THUL
BAR BYED PA'I RLUNG NI RDUL GYI RLUNG NGO, ,DPE SNA TSOGS PA SMOS
PA NI DON 'DI

GSAL BAR BYA BA'I PHYIR RO, ,LUS KYI LAS KYI SGRA BSGRUB PA 'DIS
NI MDO'I TSIG 'DI NYID GSAL BAR NUS SAM ZHES BYA BA LA SOGS PA
SNGAR BRTZAD PA GANG YIN PA DE'I LAN BTAB BAR RIG PAR BYA STE,
SEMS PA'I KHYAD PAR KHO NA LA DE LTA BUR BRJOD PA'I PHYIR RO,
,LAN 'DI NI PHYI MA NGAG GI LAS LA YANG BLTA

BAR BYA'O, ,SEMS PA'I KHYAD PAR KHO NA LA LUS LA SOGS PA'I LAS
RNAM PAR GZHAG PA DANG, 'DIR YANG GZHAN GYIS 'GAL BAR BSTAN PA'I
PHYIR, LAS KYI LAM RNAMS LAS ZHES BYA BA LA SOGS PA SMRAS SO, ,DE
SKAD CES BYA BAR 'GYUR ZHE NA ZHES BYA BA NI SROG GCOD PA LA SOGS
PA ZHES BYA BAR

RO; ;'DI SKAD DU LAS KYI LAM RNAMS KYI NANG NAS SROG GCOD PA LA
SOGS PAS LUS KYI LAS RNAM PA GSUM DU RNAM PAR PHYE LA, KHYED KYI
LUGS KYIS NI LUS KYI LAS KYANG SEMS PA LA BYA BAS DE'I PHYIR JI
LTAR NA DE LA DE LTAR THA SNYAD GDAGS TE, DES NI SROG GCOD PA
DANG MA BYIN PAR LEN PA DANG, 'DOD PA BUD

MED RNAMS LA LOG PAR G-YEM PAR MI BYED KYI, 'ON KYANG LUS KYI
RNAM PAR RIG BYED KYIS DE LTA BUR BYED DO ZHES BSTAN PA YIN NO,
,DES DE ZHES BYA BA LA SOGS PAS NI SLOB DPON GYIS LAN BSTAN PA
YIN TE, DES ZHES BYA BA NI SEMS PAS SO, ,DES BSKYED PA'I ZHES BYA
BA LA SOGS PAS NI TSIG SMOS PA 'DI NYID

@99A *, ,'GREL PA YIN NO, ,JI LTAR ZHES BYA BA LA SOGS PA NI JI
LTAR CHOM RKUN GYIS SPAR BA'I MES GRONG BSREGS PA DANG, DE BZHIN
DU RTZVA LAS BYUNG BA'I SEMS 'BRAS CHAN TSOS PA NA CHOM RKUN
RNAMS KYIS GRONG BSREGS PA DANG, RTZVAS 'BRAS CHAN TSOS ZHES ZER
TE, 'DI YANG DE BZHIN NO ZHES

BYA BA'I THA TSIG GO, ,JI LTAR NA ZHES BYA BA LA SOGS PA LA, 'DIR
GZHAN GYI BSAM PA NI GANG GI LTAR NA SROG GCOD PA LA SOGS PA LUS
DANG NGAG GI LAS KYI RANG BZHIN YIN PA DE'I LTAR NA NI LUS DANG
NGAG LAS KYI RANG BZHIN YIN PA'I PHYIR LAS SEMS PA ZHES BYA BA'I
LAS KYI LAM NYID DU RIGS KYI, GANG GI LTAR

NA SEMS PA NYID LUS LA SOGS PA'I LAS YIN PA DE'I LTAR NA LAS KYI
LAM DU MI RIGS SO ZHES BYA BA 'DI YIN NO, ,DE NI LAS KYANG YIN LA
ZHES BYA BA LA SOGS PAS NI SLOB DPON GYIS LAM BSTAN PA YIN NO,
,LAS KYANG YIN LA ZHES BYA BA NI SEMS PA NI RANG GI LAS KYI RANG
BZHIN YIN PA'I PHYIR RO, ,BDE 'GRO

DANG NGAN 'GRO GNYIS KYI LAM YANG YIN PAS NA ZHES BYA BA NI DGE
BA LA SOGS PA'I RANG BZHIN DES BDE 'GRO DANG NGAN 'GROR 'GRO BA'I
PHYIR RO, ,LUS G-YO BA ZHES BYA BA LA SOGS PA 'DIS NI SEMS PA LAS
LOGS SHIG NA LAS KYI LAM GZHAN ZHIG YOD PA NYID DU SGRUB PAR BYED
DE, LUS 'GUL BAR SNANG BA'I

SHES PA NI 'DIR LUS G-YO BA YIN NO, ,DE NI LAS KYI LAM YIN TE,
LUS KYI LAM NI LAS KYI LAM YIN PA'I PHYIR RO, ,JI LTAR NA DE LAS
KYI LAM YIN ZHE NA, DE'I PHYIR, SEMS PA ZHES BYA BA'I LAS RNAM PA
GSUM NI ZHES BYA BA LA SOGS PA GSUNGS TE, DE LA BRTEN NAS 'JUG
PA'I PHYIR RO ZHES BYA BA

NI LUS G-YO BA LA DMIGS TE 'JUG PA'I PHYIR RO, ,DE NI DES KYANG
ZHES BYA BA LA SOGS PA 'DI'I PHYIR YANG LAS KYI LAM YIN TE, DES
KYANG ZHES BYA BA NI SEMS KYIS BSKYOD PAS LUS G-YO BAS SO, ,GZHAN
YANG 'JIG RTEN DAG GI RJES SU MTHUN PAR DE NI ZHES BYA BA LA SOGS
PAS NI DE NI LAS KYI LAM

ZHES BYA BA 'BA' ZHIG TU MA ZAD KYI 'ON KYANG LUS KYI LAS ZHES
BYA'O ZHES BYA BA'I THA TSIG GO, ,JI LTAR NA DE LUS KYI LAS ZHES
BYA ZHE NA, DE'I PHYIR 'JIG RTEN DAG GI RJES SU MTHUN PAR ZHES
BYA BA GSUNGS TE, 'JIG RTEN RNAMS LA JI LTAR SNANG BA DANG BSTUN
PAR YIN GYI DON DAM PAR NI MA YIN TE, SEMS PA'I KHYAD

@99B PAR KHO NA LA DE SKAD CES BRJOD PA'I PHYIR RO, ,DE LA DGE BA
DANG MI DGE BA NI YOD KYI ZHES BYA BA NI DON DAM PAR NA SEMS PA'I
KHYAD PAR KHO NA LA DGE BA DANG MI DGE BA LA SOGS PA YONG BA'I
PHYIR LUS G-YO BA LA NI DE LTA BU MED DO ZHES BYA BA'I THA TSIG
GO, ,'DOGS PAR NI BYED DE ZHES BYA BA NI MED MOD KYI 'ON KYANG
'DOGS

PAR NI BYED DO, ,CI'I PHYIR 'DOGS SHE NA, DE'I PHYIR, DE'I SGO
NAS ZHES BYA BA LA SOGS PA GSUNGS TE, DE'I SGO NAS ZHES BYA BA NI
SEMS PA'I RTEN LUS G-YO BA'I SGO NAS ZHES BYA BA'I THA TSIG GO,
,SEMS PA DE LA ZHES BYA BA NI LUS G-YO BA DANG 'BREL PA'I SEMS PA
DGE BA LA SOGS PA LA'O, ,'JIG RTEN 'JUG

PA DANG LDOG PAR GZUD PA'I PHYIR RO ZHES BYA BA NI DGE BA RNAMS
LA NI 'JUG PAR GZUD PA'I PHYIR LA, MI DGE BA RNAMS LA NI LDOG PAR
GZUD PA'I PHYIR RO ZHES BYA BA'I THA TSIG GO, ,GAL TE SEMS PA KHO
NA LAS ZHES BYA BA LA SOGS PAS NI GZHAN DAG MDO DANG 'GAL BAR
STON PA YIN NO, ,RNAM PA

GSUM NI SROG GCOD PA LA SOGS PA'I KHYAD PAR GYIS SO, ,CHED DU
BSAMS NAS ZHES BYA BA NI CHED DU BSAMS NAS YIN GYI, ,BAB COL LA
SOGS PAR NI MA YIN PA'O, ,SDUG BSNGAL 'BYUNG BA ZHES BYA BA NI
SDUG BSNGAL GYI RGYUR GYUR PA'I PHYIR NA SDUG BSNGAL KUN 'BYUNG
BA YIN NO, ,SDUG BSNGAL GYI RNAM PAR

SMIN PA CAN ZHES BYA BA NI 'BRAS BU SDUG BSNGAL YIN PA'I PHYIR
SDUG BSNGAL GYI 'BRAS BU CAN YIN NO, ,BYAS SHING ZHES BYA BA NI
KUN TU SPYAD PA'O, ,BSAGS PA YIN ZHES BYA BA NI BRTAS PA DANG
'PHEL BAR BYAS ZHES BYA BA'I THA TSIG GO, ,MDO 'DI LAS NI LUS
KYIS ZHES 'BYUNG BA DE DANG 'GAL LO, ,SGO ZHES BYA BA LA SOGS

PA 'DI NI SLOB DPON GYIS LAN BTAB PA YIN TE, LUS KYI SGO NAS SEMS
PA KHO NAS BYAS PA LA LUS KYI BYA BA ZHES BYA'O ZHES BYA BA'I THA
TSIG GO, ,SGO DANG, RTEN DANG, DMIGS PA NI 'OG MA 'OG MAS BSHAD
PA'AM, RNAM GRANGS SU RIG PAR BYA'O, ,CI STE GZHAN DAG GAL TE LUS
LA SOGS PA'I LAS KYANG

SEMS PA KHO NA YIN NA, 'O NA YIN GYI LAS DANG DE KHYAD PAR CI YOD
SNYAM DU SEMS SU DOGS NAS, DE LAS GZHAN PA'I ZHES BYA BA LA SOGS
PA GSUNGS TE, LUS G-YO BA LA SOGS PA LA BRTEN PA'I SEMS PA LAS
GZHAN PA GANG YIN PA STE, GANG ZHIG LUS LA SOGS PA LA DMIGS PAR
ZHUGS PA MA

@100A *, ,YIN PA'O ZHES BYA BA'I THA TSIG GO, ,JI LTAR NA DE YID
KYI LAS ZHES BYA ZHE NA, DE'I PHYIR, YID DANG MTSUNGS PAR LDAN
PA'I PHYIR, ,ZHES BYA BA GSUNGS TE, YID TZAM KHO NA DANG MTSUNGS
PAR LDAN PA'I PHYIR RO ZHES BYA BA'I THA TSIG GO, ,JI LTAR NA DE
TZAM KHO NA DANG MTSUNGS PAR LDAN ZHEN,

DE'I PHYIR, LUS DANG NGAG CES BYA BA LA SOGS PA GSUNGS SO, ,'O NA
ZHES BYA BA LA SOGS PAS NI GZHAN DAG 'GAL BA GZHAN STON PA YIN
NO, ,'O NA CI STE BCOM LDAN 'DAS KYIS ZHES BYA BA NI 'O NA CI'I
PHYIR ZHES BYA BA'I THA TSIG STE, BSAM PA NI LOGS SHIG NAS LAS
GZHAN ZHIG MED PA MA YIN PA DE'I LTAR NA

SEMS PAS LUS DANG NGAG GI LAS KYI RANG BZHIN DU BYAS PA'I PHYIR
BSAMS PA'I ZHES BYA BAR RIGS KYI, GANG GI LTAR NA SEMS PA NYID
LUS LA SOGS PA'I LAS YIN PA DE'I LTAR NA SEMS PAR BYED PAR MI
RIGS TE, DE NYID KYIS DE BYED PA MA YIN NO ZHES BYA BA 'DI YIN
NO, ,SNGAR SEMS PA ZHES BYA BA LA SOGS PAS

NI SLOB DPON GYIS LAN BTAB PA YIN NO, ,SNGAR SEMS PA RNAM PA GSUM
BSHAD PA ZHES BYA BA NI 'GRO BAR BYED PA'I SEMS PA ZHES BYA BA LA
SOGS PA'I DBYE BAS SO, ,DE LAS GNYIS KYIS NI ZHES BYA BA NI 'GRO
BAR BYED PA DANG, NGES PA GNYIS KYIS SO, ,GSUM PA NI RAB TU 'JUG
PAR BYED PAS ZHES BYA BA NI

G-YO BAR BYED PAS SO, ,DE NI ZHES BYA BA NI G-YO BAR BYED PA'I
SEMS PA'O, ,DE LTAR LUS LA SOGS PA'I LAS RGYA CHER RNAM PAR PHYE
NAS, DA NI NGAG GI LAS RNAM PAR BSHAD PAR BZHED NAS, NGAG NI ZHES
BYA BA LA SOGS PA GSUNGS SO, ,DBYANGS KYI KHYAD PAR GANG GIS DON
GO BAR BYED PA'O

ZHES BYA BA NI, KYE MA 'DU BYED RNAMS MI RTAG ,CES BYA BA LA SOGS
PA'O, ,DE SLONG BAR BYED PA ZHES BYA BA NI NGAG SLONG BAR BYED
PA'O, ,YI GE ZHES BYA BA LA SOGS PAS NI NGAG RNAM PA GZHAN DU
SGRUB PA BSTAN TO, ,YI GE'I RNAM PA YIN PA'I PHYIR ZHES BYA BA NI
YI GE'I RANG BZHIN YIN PA'I PHYIR NA NGES PA'I TSIG

GI TSUL GYIS DBYANGS LA NGAG YOD CES BYA'O, ,'DOD PA'I DON RJOD
PAR BYED PAS NA ZHES BYA BA NI 'DOD PA'I DON TE BRJOD PAR 'DOD
PA'I DON GZHAN LA RJOD PAR BYED, RAB TU STON PAR BYED PAS SO,
,'DIR YANG NGES PA'I TSIG GI TSUL NYID KYIS DBYANGS LA NGAG CES
BYA'O, ,SNGA MA BZHIN DU ZHES BYA BA NI JI LTAR LUS KYI LAS

@100B BSTAN PAR BYED PA PO'I YID MNGON PAR 'DU BYED PA NI LAS SO
ZHES LAS BSGRUBS PA DE NYID 'DIR YANG BLTA BAR BYA'O ZHES BYA
BA'I THA TSIG GO, ,SNGA MA BZHIN DU BAR GYI TSIG MI MNGON PAR
BYAS PA'I PHYIR RO ZHES BYA BA NI JI LTAR LUS KYI LAS NI SMAN PA
LA'I 'BRU MAR LTA BU DANG RDUL GYI RLUNG ZHES BYA BA BZHIN TE,
BAR GYI TSIG MI

MNGON PAR BYAS PA'I PHYIR RO ZHES BSGRUBS PA DE BZHIN DU NGAG GI
LAS LA YANG BLTA BAR BYA'O, ,NGAG GI LAS BYE BRAG TU BSGRUBS NAS,
DA NI YID KYI LAS BSGRUB PA RNAM PAR SHES PA NI ZHES BYA BA LA
SOGS PA GSUNGS SO, ,RNAM PAR SHES PA NI YID DE ZHES BYA BA NI
RNAM PAR SHES PA

LA YID DU RIG PAR BYA'O ZHES BYA BA'I THA TSIG GO, ,JI LTAR NA
RNAM PAR SHES PA LA YID CES BYA ZHE NA, DE'I PHYIR NGA YIR BYAS
PA'I PHYIR ZHES BYA BA LA SOGS PA GSUNGS TE, NGA DANG NGA'I ZHES
NGA YIR BYAS PA'I PHYIR TE, RANG GIR BYA BA'I PHYIR ZHES BYA BA'I
THA TSIG GO, ,SKYE BA GZHAN DANG ZHES BYA BA LA SOGS PA 'DI'I

PHYIR YANG RNAM PAR SHES PA LA YID DU RIG PAR BYA'O, ,GZHOL BAR
BYED PA'I PHYIR ZHES BYA BA NI 'BAB PAR BYED PA'I PHYIR TE, DE NI
SEMS DANG MTSUNGS PA DANG LDAN PAR BYA BA'I PHYIR LHA LA SOGS
PA'I RIS MTHUN PA'I SKYE BA GZHAN DANG GZUGS LA SOGS PA YUL LA
'JUG PAR BYED PAS SO, ,LHAG MA NI SNGAR JI SKAD

BSTAN PA BZHIN NO ZHES BYA BA LA, LHAG MA NI LAS DANG YID KYI LAS
TE, DE NI SNGAR BSTAN TE, 'DI LTAR BYED PA PO'I YID MNGON PAR 'DU
BYED PA NI LAS SO ZHES BYA BA 'DIS NI LAS BSTAN TO, ,DE BZHIN DU
LUS DANG NGAG RAB TU 'JUG PAR MI BYED PA'I PHYIR YID DANG MTSUNGS
PAR LDAN PA'I LAS NI YID KYI LAS ZHES

BYA BA 'DIS KYANG MTSUNGS PAR LDAN PA'I SGRA MI MNGON PAR BYAS
PA'I PHYIR YID KYI LAS ZHES BSTAN PA YIN NO, ,GAL TE ZHES BYA BA
LA SOGS PAS NI GZHAN DAG RGOL BAR BYED PA YIN NO, ,DE LA SEMS
RNAM PAR G-YENGS PA DAG NI SNGON PA LA SOGS PA LEN PA'I SEMS LAS
GZHAN PA'I SEMS GANG DAG

YIN PA'O, ,SEMS MED PA DAG NI SEMS YOD PA MA YIN PA'O, ,SEMS DE
MED NA ZHES BYA BA NI LUS DANG NGAG GI LAS KYI RANG BZHIN GYIS
SEMS PA MED PA'O, ,SDOM PA DANG SDOM PA MA YIN PA GNYIS JI LTAR
YOD CE NA ZHES BYA BA NI MED PA KHO NA YIN NO ZHES BYA BA'I THA
TSIG GO, ,SEMS PA'I KHYAD

@101A *, ,PAR GYI ZHES BYA BA LA SOGS PAS NI LAN 'DEBS PA YIN NO,
,SEMS PA'I KHYAD PAR NI SEMS PA'I KHYAD PAR RO, ,DE'I BAG CHAGS
NI SEMS PA'I KHYAD PAR GYI BAG CHAGS SO, ,DE MA BCOM PA NI SEMS
PA'I KHYAD PAR GYI BAG CHAGS MA BCOM PA STE DE'I PHYIR RO,,

CI ZHE NA, DE'I PHYIR, SDOM PA DANG SDOM PA MA YIN PA GNYIS TE,
YOD PAR 'GYUR RO ZHES BYA BA LHAG MA'O, ,GAL TE NA SEMS PA'I
KHYAD PAR ZHES BYA BA LA SOGS PA'I TSIG LA CI'I PHYIR KHYAD PAR
SMOS PA BYAS SNYAM DU SEMS PAS DE'I PHYIR, KHYAD PAR SMOS PA NI
ZHES BYA BA LA SOGS PA GSUNGS TE,

GANG LAS ZHES BYA BA NI SEMS PA'I KHYAD PAR LAS SO, ,SDOM PA DANG
SDOM PA MA YIN PA'I RNAM PAR RIG BYED MA YIN PA KUN NAS LDANG BAR
BRTAGS PA'I ZHES BYA BA NI SDOM PA DANG SDOM PA MA YIN PA'I RANG
BZHIN GYI RNAM PAR RIG BYED MA YIN PA GANG YIN PA DE NI SDOM PA
DANG SDOM PA MA YIN PA'I RNAM PAR RIG BYED

MA YIN PA STE GANG LAS DE KUN NAS LDANG ZHING 'BYUNG BAR BRTAGS
PA ZHES BYA BA'I THA TSIG GO, ,DE'I BAG CHAGS BCOM PA CI ZHE NA
ZHES BYA BA 'DIS NI GZHAN DAG BCOM PA'I DON 'DRI BA YIN NO,
,SPONG BA DANG ZHES BYA BA LA SOGS PAS NI SLOB DPON GYIS STON PA
YIN NO, ,JI LTAR KHAS BLANGS PA ZHES

BYA BA NI GANG ZHIG NYIN ZHAG GCIG PA'AM JI SRID 'TSO BA DE LTA
BU KHAS LEN PA'O, ,SPONG BA DANG SPONG BA MA YIN PA'I SEMS PA
ZHES BYA BA DE LA SDOM PA NOD PA'I SEMS PA NI SPONG BA'I SEMS
PA'O, ,SPONG BA MA YIN PA'I SEMS PA NI SDOM PA MA YIN PA NOD PA'I
SEMS PA'O, ,RGYU MA YIN PA NYID DO ZHES BYA BA NI

JI LTAR SNGON BAG CHAGS DE SEMS PA 'JUG PA'I RGYU YIN PA DE LTAR
GYU MA YIN PA NYID DO, ,CI ZHE NA, DE BCOM PA YIN NO ZHES BYA BAR
SBYAR RO, ,GANG GIS ZHES BYA BA LA SOGS PA NI GZHAN BCOM PA'I
RGYU 'DI 'DRI BA YIN NO, ,SDOM PA DANG SDOM PA MA YIN PA ZHES BYA
BA LA SOGS PAS NI SLOB DPON

GYIS DE'I RGYU STON PA YIN NO, ,SDOM PA DANG SDOM PA MA YIN PA NI
SDOM PA DANG SDOM PA MA YIN PA DAG GO, ,DE GNYIS GTONG BA NI SDOM
PA DANG SDOM PA MA YIN PA GTONG BA'O, ,DE'I RGYU NI SDOM PA DANG
SDOM PA MA YIN PA GTONG BA'I RGYU'O, ,DE NI SDOM PA DANG SDOM PA
MA YIN PA GTONG BA'I RGYU YANG YIN LA, RNAM

@101B BAR RIG BYED KYANG YIN PAS SDOM PA DANG SDOM PA MA YIN PA
GTONG BA'I RGYU RNAM PAR RIG BYED DO, ,DE GANG ZHE NA, BSLAB PA
GTONG BA'I RNAM PAR RIG BYED DANG, DE KUN DU SPYOD PA'I RNAM PAR
RIG BYED DO, ,GTONG BA'I RGYUR GYUR PA'I RNAM PAR RIG BYED DE KUN
NAS SLONG BAR BYED PA'I SEMS PA GANG YIN PA STE, DES

BAG CHAGS NYAMS PAR BYAS PAS SO, ,DE LAS GZHAN PA'I GTONG BA'I
RGYUS SO ZHES BYA BA NI DGE BA'I RTZA BA CHAD PA LA SOGS PA'O,
,SNGAR CI'I PHYIR LUS LA SOGS PA'I LAS KHO NA ZHES BYA BA'I MIG
LA SOGS PA'I LAS RNAMS NI MA YIN NO ZHES BSTAN PA GANG YIN PA DE
LA, LAN NI MIG LA SOGS PA'I

ZHES BYA BA LA SOGS PA GSUNGS PA YIN TE, 'DIR RTZOL BA CAN ZHES
BYA BA NI DGE BA LA SOGS PA MNGON PAR 'DU BYED PA ZHES BYA BA'I
THA TSIG GO, ,RTZOL BA CAN GYI LAS CI YIN ZHE NA ZHES BYA BA 'DI
SMRA BA NI GZHAN NO, ,BYED PA PO'I YID MNGON PAR 'DU BYED PA GANG
YIN PA'O ZHES BYA BA GSUNG BA NI SLOB DPON NO, ,

BYED PA CI YIN ZHE NA ZHES BYA BA NI GZHAN GYI SKABS SU MIG LA
SOGS PA'I BYED PA 'DRI BA YIN NO, ,SO SO'I NUS PA YOD PA'O ZHES
BYA BA 'DIS NI SLOB DPON GYIS LAN GSUNGS PA YIN NO, ,SO SO'I ZHES
BYA BA NI MIG LA SOGS PA RE RE'O, ,NUS PA ZHES BYA BA NI MIG GI
RNAM PAR SHES PA LA SOGS PA SKYED PAR

BYED PA NYID DO ZHES BYA BA'I THA TSIG GO, ,DE LTAR RAB TU BYED
PA RGYA CHER RDZOGS PAR BYAS NAS BSOD NAMS YOD PA GANG YIN PA DE
SEMS CAN THAMS CAD GO 'PHANG BLA NA MED PA THOB PAR BYA BA'I
PHYIR, SLOB DPON GYIS, LAS GSUM ZHES BYA BA LA SOGS PA'I TSIGS SU
BCAD PAS BSNGO BA GSUNGS PA YIN NO, ,

LAS GSUM ZHES BYA BA NI LUS LA SOGS PA'I LAS GSUM MO, ,BCOM LDAN
'DAS KYIS GSUNGS PA GANG ZHES BYA BA NI BCOM LDAN 'DAS KYIS BKA'
STZAL BA'O, ,DE CI ZHE NA, DE'I PHYIR, MA BSHAD CES BYA BA GSUNGS
TE, RNAM PAR MA PHYE BA'O, ,SUS SHE NA, PHYI ROL GYI DON YOD PAR
SMRA BA

RNAMS KYIS SO ZHES BYA BA TSIG LHAG MA'O, ,RNAM PA GANG GIS MA
BSHAD CE NA, DE'I PHYIR TSUL GANG GIS ZHES BYA BA LA SOGS PA
GSUNGS TE, DE DAG GIS RNAL 'BYOR SPYOD PA'I LUGS KYI RJES SU
'BRANG BA JI SKAD BSHAD PA'I TSUL GANG GI LAS GSUM RAB TU 'GRUB
PA DE LTAR MA BSHAD PA ZHES BYA

@102A *, ,BA'I THA TSIG GO, ,RNAL 'BYOR SPYOD PA RNAMS KYI LUGS
'DI YANG RANG GI BLOS DPYAD PA YIN PAR NI GO BAR MI BYA'O ZHES DE
KUN BKA' STZAL BA'I ZHES BYA BA GSUNGS TE, TSUL BSHAD MA THAG PA
DE THAMS CAD NI BCOM LDAN 'DAS KYIS 'PHAGS PA DGONGS

PA NGES PAR 'GREL PA DANG, LANG KAR GSHEGS PA LA SOGS PA'I MDO
SDE DE DANG DE DAG LAS RGYA CHER BKA' STZAL TO ZHES BYA BA'I THA
TSIG GO, ,LAS GRUB 'DI ZHES BYA BA LA SOGS PA NI BDAG GIS LAS
GRUB PA 'DI BSHAD PAR BYAS PA'I BSOD NAMS GANG YIN PA DES 'GRO BA
SANGS RGYAS PA'I

RNAM PAR DAG PA THOB PAR GYUR CIG CES BYA BA YIN NO, ,RNAM PAR
DAG PA NI NYON MONGS PA DANG, SHES BYA'I SGRIB PA SPANG BA'I
KHYAD PAR LAS RNAM PA GNYIS SO, ,BDAG GIS LAS GRUB BSHAD PAS
DENG, ,BSOD NAMS THOB PA GANG YIN DES, ,'GRO BA BLO GROS BZANG PO
LAS, ,

YOD YE G-YO BA MED PAR SHOG ,LAS GRUB PA'I RAB TU BYED PA'I 'GREL
PA, SLOB DPON DPAL N'A LEN DRA'I GTZUG LAG KHANG CHEN PO NA GNAS
PA'I DGE SLONG BLO BZANG NGANG TSUL GYIS MDZAD PA RDZOGS SO,,
,,RGYA GAR GYI MKHAN PO BI SHUDDHA SIm HA DANG, LO TZ'A BA DGE

SLONG RTZANGS DE BEN DRA RAKshI TAS BSGYUR CING, ZHU CHEN GYI LO
TZ'A BA BAN DE DPAL BRTZEGS KYIS ZHUS TE GTAN LA PHAB PA,