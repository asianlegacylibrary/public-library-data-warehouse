@79A #, ,RGYA
GAR SKAD DU, RU TA STI STA BAm, BOD SKAD DU, BSTOD

PA LAS 'DAS PAR BSTOD PA, 'JAM DPAL GZHON NUR GYUR PA LA PHYAG
'TSAL LO, ,BLA MED LAM LAS GSHEGS PA YI, ,DE BZHIN GSHEGS PA
BSTOD 'DAS KYANG, ,GUS SHING SPRO BA'I SEMS KYIS NI, ,BDAG GIS
BSTOD 'DAS BSTOD PAR BGYI, ,BDAG DANG GZHAN DANG

GNYIS KA LAS, ,RNAM PAR DBEN PA'I DNGOS GZIGS KYANG, ,KHYOD KYI
THUGS RJE SEMS CAN LAS, ,MA LOG PA NI NGO MTSAR LAGS, ,NGO BO
NYID KYIS MA SKYES SHING, ,TSIG LAS 'DAS PA'I SPYOD YUL GYI,
,CHOS RNAMS KHYOD KYIS GANG BSTAN PA, ,DE NI KHYOD KYI NGO MTSAR
LAGS, ,

PHUNG PO KHAMS DANG SKYE MCHED RNAMS, ,KHYOD KYIS BSGRAGS PAR
MDZAD LAGS KYANG, ,DE DAG YONGS SU 'DZIN PA NI, ,SLAD KYIS KYANG
NI BZLOG PAR MDZAD, ,GANG ZHIG RKYEN LAS DE MA MCHIS, ,DNGOS
RNAMS RKYEN LAS JI LTAR SKYE, ,DE SKAD MKHAS PA KHYOD GSUNGS PAS,
,SPROS

PA RNAMS NI BCAD PA LAGS, ,GANG DAG TSOGS LAS RAB GRUB NA, ,TSOGS
PA RGYU LAS 'BYUNG MTHONG BA, ,DE DAG MTHA' GNYIS BRTEN PAR NI,
,KHYOD KYIS SHIN TU GZIGS PA LAGS, ,DNGOS PO RKYEN LA BRTEN GRUB
PAR, ,KHYOD NI SHIN TU BZHED PA LAGS, ,DE LTAR BYAS PA'I SKYON
LAGS

PAR; ,'DI LTAR STON PA KHYOD KYIS GZIGS, ,GANG NAS KYANG NI MCHI
MA LAGS, ,GANG DU YANG NI MCHIS MA LAGS, ,DNGOS PO THAMS CAD
GZUGS BRNYAN DANG, ,MTSUNGS PAR KHYOD NI BZHED PA LAGS, ,LTA BA
THAMS CAD SPANG PA'I PHYIR, ,MGON PO KHYOD KYIS STONG PA GSUNGS,,

@79B DE YANG YONGS SU BTAGS PA STE, ,DNGOS SU MGON PO KHYOD MI
BZHED, ,STONG DANG MI STONG BZHED MA LAGS, ,GNYIS KAR KHYOD DGYES
MA LAGS TE, DE LA RTZOD PA MA MCHIS PAR, ,KHYOD KYIS GSUNG CHEN
SPYOD PA LAGS, ,GZHAN MIN DNGOS PO YOD MIN ZHING, ,GZHAN MIN
GNYIS MIN

ZHES KYANG GSUNGS, ,GCIG DANG GZHAN NYID SPANGS PAS NA, ,JI LTA
BUR YANG DNGOS MA MCHIS, ,GAL TE SKYE SOGS GSUM MCHIS NA, ,'DUS
BYAS MTSAN NYID MCHIS PAR 'GYUR, ,DE DAG GI YANG SKYE LA SOGS,
,GSUM PA THA DAD 'GYUR BA LAGS, ,SKYE SOGS GSUM PO SO SO NI, ,

'DUS BYAS LAS LA NUS MA LAGS, ,GCIG LA GCIG TU 'DUM PA RNAMS,
,PHRAD PAR YANG NI MCHIS MA LAGS, ,DE LTAR MTSAN GZHI MTSAN MA
MCHIS, ,DE LTAR GRUB PA MA LAGS PAS, ,'DUS BYAS GRUB PA MA LAGS
NA, ,'DUS MA BYAS LTA GA LA GRUB, ,SMRA BA'I SENG GES DE SKAD

DU; ,KHYOD NYID GSUNGS NA SENG GE YIS, ,'BIGS BYED GLANG CHEN
SMRA RNAMS KYI, ,RGYAGS PA BSAL PAR GYUR PA BZHIN, ,LAM ZHUGS
GNOD PAR SNA TSOGS DANG, ,LTA BA'I LAM NGAN MI RTEN LTAR, ,KHYOD
LA BRTEN NAS YOD PA DANG, ,MED PA NYID LA'ANG RTEN MA LAGS,
,KHYOD KYIS DGONGS

NAS GSUNGS PA DANG, ,GANG DAG GIS NI DE LTAR RTOGS, ,DE DAG KHYOD
KYIS DGONGS GSUNGS PA, ,PHYIR ZHING RTOGS PAR BGYI MI 'TSAL,
,DNGOS KUN MYA NGAN 'DAS MTSUNGS PAR, ,DE LTAR GANG GIS RNAM SHES
PA, ,DE TSE DE LA JI LTA BUR, ,NGAR 'DZIN KUN DU 'BYUNG BAR
'GYUR, ,DE LTAR

YANG DAG RIG PA'I MCHOG ,DE NYID RIG PA KHYOD BSTOD PA'I, ,BDAG
GIS BSOD NAMS GANG YIN DES, ,'JIG RTEN YANG DAG RIG MCHOG SHOG
,BSTOD PA LAS 'DAS PAR BSTOD PA SLOB DPON CHEN PO 'PHAGS PA KLU
SGRUB KYI ZHAL SNGA NAS MDZAD PA RDZOGS SO,, ,,

