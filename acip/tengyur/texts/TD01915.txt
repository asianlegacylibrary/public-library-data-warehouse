@217B #, ,RGYA GAR SKAD DU, TZA TUR DE BA TI PA RI PRimTZTSA BY'A KHYA
NAm AU PA DE SHA BOOshAtA KAn'A MA, BOD SKAD DU, LHA MO BZHIS
YONGS SU ZHUS PA'I RNAM PAR BSHAD PA MAN NGAG RGYAS PA ZHES BYA
BA, ,DPAL RDO RJE SEMS DPA' LA PHYAG 'TSAL LO, ,'DOD CHEN BCOM
LDAN DGA' CHEN PO, ,BDE CHEN KUN BDAG CHAGS

CHEN PO; ,MGON PO RDO RJE SEMS DPA' LA, ,BTUD NAS RNAM BSHAD 'DI
BRIS SO, ,RGYUD DON BLA MA LA THOS PA, ,SLOB MAS ZHUS BAS 'DI
BYAS KYANG, ,'DI LA SKYON YOD BDAG NYES TE, ,MKHAS PAS SLAD NAS
DPYAD DU GSOL, ,RGYUD 'DI NI THAMS CAD GSANG BA'I MCHOG CES BYA
BA STONG PHRAG GCIG BZHUGS

TE; DE'I RGYUD PHYE MA LHA MO BZHIS YONGS SU ZHUS PA 'DI'O,
,'DI'I BSHAD PA LA RTOG PA SNGON DU BYED PA'I SHES RAB LA RJES SU
'BRANG BA'I SEMS CAN DAD PA LA RJES SU 'BRANG BAR BYA BA'I DON DU
TSIG DANG DON DANG TSIG DANG DON MTSAMS 'BREL PA DANG, DGOS PA
DANG DOGS PA'I YANG DGOS PA LNGA

YANG GDON MI ZA BAR BRJOD PAR BYA'O, ,DE LA TSIG NI GSUM SDE,
GZHUNG TSIG DANG, LE'U'I TSIG DANG, TSIGS BCAD DO, ,DE LA GZHUNG
TSIG NI RGYUD DO, ,LE'U'I TSIG NI LE'U BZHI'O, ,TSIGS BCAD NI
TSIG RKANG BZHI'O, ,DON NI GSUM STE, BSDUS PA'I DON DANG, RGYAS
PA'I DON DANG, KHYAD PAR GYI DON TO, ,

LHAG PA BYANG CHUB KYI SEMS KYI NGO BO BDE BA CHEN PO RDO RJE
SEMS DPA' LA LHA MO BZHIS YONGS SU BSKOR BA NI BSDUS PA'I DON TO,
,CHOS KYI DBYINGS 'PHRO BA DANG, CHOS KYI DBYINGS KYI RIM PA
DANG, CHOS KYI DBYINGS BSDU BA DANG, CHOS KYI DBYINGS KYI DON
SGRUB PA NI RGYAS PA'I DON TO, ,YIG 'BRU

@218A *, ,GZHOM PA LA SOGS PA NI KHYAD PAR GYI DON TO, ,TSIG DANG
DON MTSAMS 'BREL PA NI BSDUS PA'I DON GZHUNG TSIG DANG 'BREL
ZHING RGYAS PA'I DON LE'U'I TSIG DANG 'BRAL LA, KHYAD PAR GYI DON
TSIGS BCAD DANG 'BREL TO, ,DGOS PA NI RNAM PAR MI RTOG PA'I BDE
BA CHEN

PO'I YE SHES MNGON DU BYA BA SHIN TU SBYOR BAS SKYE BO RNAMS KYI
LOG PA'I 'DOD CHAGS LA SOGS PA NYON MONGS PA'I SPYON CAN BCOM NAS
YANG DAG PA'I 'DOD CHAGS LA BRTEN NAS BLA NA MED PA YANG DAG PAR
RDZOGS PA'I SANGS RGYAS NYID THOB PA'O, ,DGOS PA'I YANG DGOS PA
NI SANGS RGYAS ZIN

NAS KYANG SEMS CAN GYI DON BYED PA'O, ,'O NA 'DOD CHAGS KHO NA
SRID PA NA 'KHOR BA LA 'JIG RTEN PA LAS 'GAL BAR 'DOD CHAGS BYANG
CHUB KYI RGYUR BYAS NAS 'DI LTA BU'I RGYUD BCOM LDAN 'DAS KYIS
BSTAN PA CI'I PHYIR ZHES SMRA NA LAN BTAB PA, 'DOD CHAGS LA SPYOD
PA'I SEMS CAN

THAMS CAD THABS GZHAN GYIS SANGS RGYAS NYID DU MI 'GYUR TE, DE
BAS NA SEMS CAN GYI DON DU 'DOD CHAGS YANG DAG PAR SPYOD PA'I SGO
NAS BYANG CHUB BA BCOM LDAN 'DAS KYIS BSTAN PA STE, CI'I PHYIR
ZHE NA, 'DOD CHAGS ZHES BYA BA'I NYON MONGS PA DON DAM PAR NI
RANG BZHIN MED CING MI

DMIGS PA'O ZHES DE LTAR YANG DBU MA LAS GSUNGS PA, GANG NGAM
CHAGS PA GANG DU'ANG, ,CHAGS PA GANG GIS SAM CHAGS PA, ,CHOS DE
DAG NI MI DMIGS TE, ,DMIGS SU MED PA'I CHAGS PA NI SKYON MED CES
SO, ,YANG MNYAM SBYOR LAS KYANG GSUNGS PA, CHAGS MED

CHAGS PA DANG BRAL MIN, ,DBU MAR YANG NI MI DMIGS TE, ,BUD MED
THAMS CAD SGYU MA'I RGYU, ,GNYIS SU MED PA'I THEG BA'I MCHOG ,CES
PA'O, ,DE BAS NA DE KHO NA BZHIN DU ZHE SDANG SPYOD PA'I SEMS CAN
RNAMS LA YANG PHAN PA'I DON DU THUGS RJE CHEN PO DANG LDAN PA'I
BCOM LDAN

'DAS KYIS KYANG SDANG BA'I TSUL KHRO BO'I RGYUD BSTAN PA'O, ,DE
LTAR YANG DAG PA'I CHOS LAS GSUNGS PA, SNOD MI RUNG BA'I BU RNAMS
LA, ,DE RNAMS SNOD RUNG MDZAD BZHED PAS, ,THUGS RJE KHRO RGYUD
BSTAN PA STE, ,SDANG BA NOR 'DOD MA YIN NO, ,YANG MNYAM SBYOR LAS
KYANG GSUNGS

@218B PAR SHIN TU SDANG ZHING GTUM PA LA, ZHI BA NYID NI MI 'BYOR
TE, ,SDANG BA THABS DANG SHES RAB DNGOS, ,DE BZHIN GSHEGS BA KUN
GYIS MDZAD, ,CES SO, ,DE LTAR GTI MUG CAN GYI SEMS CAN RNAMS LA
YANG GTI MUG GI DBANG GIS BDAG DANG BDAG GIS 'DZIN PA LA SOGS
BA'I PHYIN

CI LOG GI LTA BA GZHOM PA'I DON DU NYAN THOS KYI THEG PA LA GANG
ZAG LA BDAG MOD PA'I DON BSTAN PA DANG, BYANG CHUB SEMS DPA'I
THEG PA LA CHOS LA BDAG MED PA'I DON BSTAN PA DANG, BLA MA DANG
BCAS PA'I SANGS RGYAS LA CHOS THAMS CAD BDAG MED PAR BSTAN PA
DANG, RDO RJE'I THEG

PA LA MA RIG PA GZHOM PA'I DON DU, SHES RAB KYI 'KHOR LO BSGOM PA
LA SOGS PA ZHI BA'I PHO GZUGS KYI LHA BSGOM PA LA SOGS PA BCOM
LDAN 'DAS KYIS BSTAN TO, ,DE LTAR YANG THAMS CAD GSANG CHEN RGYUD
LAS GSUNGS PA, ,CHOS BDAG MED PA'I SBYOR BA YIS, ,BCOM NAS RANG

NYAD 'JIGS BYAS TE, ,RANG SEMS KHO NA SANGS RGYAS NYID, ,RANG
SEMS KHO NA SHES PAR BYA, ,ZHES SO, ,DE LTAR YE SHES ZHABS KYIS
KYANG GSUNGS PA, YANG DAG BYANG CHUB SEMS BSKYED NAS, ,BYAMS PA
CHEN POR RAB 'BYOR TE, ,CHOS THAMS CAD LA BDAG MED PAR, ,DE LTAR
SHES NA

RNAM PAR GROL, ,ZHES SO, ,DE BAS NA 'DOD CHAGS DANG, ZHE SDANG
DANG, GTI MUG CAN GYI SEMS CAN RNAMS LA DU MA'I THABS KYIS SEMS
CAN GYI DON BYED PA LA 'GAL BA MED DO, ,DE LTAR YANG BKRA SHIS
SGRUB PA LAS GSUNGS PA, ,GANG DANG GANG GIS BCINGS 'GYUR BA'I,
,SKYE BO DRAG

PO'I LAS RNAMS KYI, ,THABS DANG BCAS NA DE NYID KYIS, ,SRID PA'I
BCING BA LAS GROL LO, ,ZHES PA'O, ,DE LTAR YANG DE NYID BSDUS
PA'I RGYUD LAS GSUNGS PA, JI LTA JI LTAR 'DUL 'GYUR BA, ,SEMS CAN
RANG BZHIN DU NI 'GRO, ,DE LTA DE LTAR SEMS CAN DON, ,'DOD CHAGS
LA SOGS

DAG BAS BYA, ,ZHES SO, ,DE LTA BAS NA RNAL 'BYOR MA'I DE KHO NA
NYID KYI RGYUD 'DI YANG 'DOD CHAGS CAN LA PHAN 'DOGS PA'I DON DU
BSTAN TO, ,DE NAS DANG LA SDUD PA PO RNAMS KYI RGYUD DAG PAR BYA
BA'I DON DU PHUN SUM TSOGS PA BRIS PA, ,LHA MO BZHI DANG MNYAM
LDAN ZHING, ,SANGS RGYAS

@219A *, ,GZUGS KYIS NYER BRGYAN PA, ,SHIN TU DGA' BA'I SBYOR
CHEN LA, ,RDO RJE SEMS DPA' CHER BZHUGS TE, ,ZHES TE, DE LA LHA
MO BZHI ZHES PA NI, SDUD PA PO PHUN SUM TSOGS PA STE, 'OG NAS
SPYAN MA LA SOGS PA BZHIS ZHUS PA'I PHYIR RO, ,LHA MO ZHES PA

NI RANG GI 'OD LA LONGS SPYOD PA DANG, LHA'I RIS SU GYUR PA'I
PHYIR RO, ,LHA MO YANG DE BZHI YANG DE NYID PAS LHA MO BZHI ZHES
PA NI GSUM DANG LNGA'I GRANGS SUN PHYUNG BA STE RANG BZHIN TSAD
MED PA BZHI DANG 'BYUNG BA CHEN PO BZHI'I NGO BO NYID KYI PHYIR
RO, ,LHA MO DE DAG GIS YONGS SU BSKOR BA NI

DE DAG MNYAM LDAN ZHES PA STE, LHA MO DE BZHIS YANG DAG PAR LDAN
PA'I PHYAG RGYA BZHI PA'I DKYIL 'KHOR RO, ,'DI LTA STE, DBUS KYI
GTZO BO NI RDO RJE SEMS DPA' YAB YUM BZHUGS PA LAS ME MTSAMS NA
SPYAN MA DANG, BDEN BRAL GYI MTSAMS NA M'A MA K'I DANG, RLUNG GI
MTSAMS NAN BZA'

DKAR MO DANG, DBANG LDAN GYI MTSAMS NA SGROL MA BZHI'I SKU STE
PHYAG RGYA BZHIS BSKOR NAS BZHUGS PA'O, ,DE LTAR YANG GSANG BA
'DUS PA'I RGYUD PHYI MA LAS GSUNGS PA, SPROS NAS PHYAG RGYA BZHI
DAG NI, ,DKYIL 'KHOR DE LA BSKOR BAR BRTAG ,BDAG NYID DBUS SU
GNAS BYAS TE, ,

'KHOR LO THAMS CAD BSDU BAR BYA, ,ZHES SO, ,YANG NA LHA MO BZHI
DANG MNYAM LDAN ZHES PA NI GSANG BA'I BSNYEN SGRUB YAN LAG BZHI'I
SGO NAS THABS DANG SHES RAB ROL PA LA RDO RJE SEMS DPA' LHA MO
BZHI DANG LDAN TE, BSNYEN PA LA SPYAN MA, NYE BAR SGRUB PA LA M'A
MA K'I, ,SGRUB PA LAN BZA'

DKAR MO, ,SGRUB PA CHEN PO LA SGROL MA RANG GI RIG MA LA SGOM
PA'I PHYIR RO, ,GSANG BA'I BSNYEN SGRUB BZHI NI 'DI LTA STE,
THABS DANG SHES RAB SKU SBYOR BA NI BSNYEN PA'O, ,GSANG BA'I RDO
RJE DANG PADMAR SBYOR BA NI NYE BA'I BSNYEN PA'O, ,BSKUL ZHING
SNGAGS BZLA BA NI SGRUB PA'O, ,BDE BA CHEN PO NI

SGRUB PA CHEN PO'O, ,DE LTAR YANG GSANG BA 'DUS PA'I RGYUD PHYI
MA LAS GSUNGS PA, BSGRUB BYA SGRUB PAR SBYOR BA GANG, ,DE NI
BSNYEN PA ZHES SU GSUNGS, ,RDO RJE PADMO MNYAM SBYOR BA, ,NYE BAR
BSNYEN PA ZHES BYA STE, ,H'Um PHAt TSUL DANG LDAN PA RU, ,BSKYOD
PA SGRUB PAR GSUNGS PA'O, ,RANG

@219B BZHIN RANG BDE ZHI BA NI, ,SGRUB BA CHEN PO ZHES BYA'O,
,ZHES SO, ,ZHING ZHES BA NI GZHAN GYI DON LA BSNYEGS PA STE, ,LHA
MO BZHI KHO NA DANG LDAN PA MA YIN TE, LUS KYI DKYIL 'KHOR GYI
LHA RNAMS DANG YANG LDAN PA'I DON STON PA'O, ,'KHOR PHUN SUM
TSOGS PA BSTAN PA, ,SANGS RGYAS GZUGS

KYIS NYER BRGYAN PA, ,ZHES TE, DE LA SANGS RGYAS ZHES PA NI BLA
NA MED PA YANG DAG BAR RDZOGS PA'I SANGS RGYAS RIGS LNGA DANG,
RIG MA BZHI DANG, LCAGS KYU MA LA SOGS PA BZHI DANG, SPOS ME MA
LA SOGS PA BZHI DANG, SGEG MO LA SOGS BA BZHI DANG, BYANG CHUB
SEMS DPA' BRGYAD DE,

PADMA BZHIN DU SANGS RGYAS KYI CHOS THAMS CAD THUGS SU CHUD NAS
MA LUS PAR BYANG CHUB PA LA BLO RGYAS PA'I PHYIR RO, ,DE DAG GI
SKU PHYAG RGYA NI SANGS RGYAS GZUGS ZHES SO, ,SANGS RGYAS KYI
GZUGS DES RDO RJE SEMS DPA'I PHUNG PO LNGA DANG, 'BYUNG BA CHEN
PO BZHI DANG, RNAM PAR SHES PA BRGYAD DANG,

YAB YUM GYI BDUD RTZI LA SOGS PA'I RIGS LNGA LA SOGS PAR NYE BAR
SBYOR BA DANG LDAN PAS NA, SANGS RGYAS GZUGS KYIS NYER BRGYAN PA,
,ZHES PA NI MDZES PA'O, ,YANG NA SKU GSUNG THUGS DANG LDAN ZHING
SPRO BA DANG BSDU BA MDZAD PAS SANGS RGYAS GZUGS KYIS NYER BRGYA
NA BA ZHES SO, ,GNAS

PHUN SUM TSOGS PA BSTAN PA, SHIN TU DGA' BA'I SBYOR CHEN LA,
,ZHES BA STE, DE LA SHIN TU DGA' BA'I ZHES PA NI KHYAD PAR SKYON
MED CING RTAG PAR KUN DU KHYAB PA'I SEMS CAN GYI DON LA CHAGS
BA'O RDO RJE 'DZIN PA'I SKU'I GSANG BA'O, ,DE LTAR YANG MNYAM
SBYOR GYI RGYUD PHYI MA LAS GSUNGS PA,

SKYON MED RTAG PA GTAN DU NI, ,THAMS CAD 'DOD CHAGS RJES CHAGS
PAS, ,DE NYID GSANG BA BCOM LDAN 'DAS, ,'DOD CHAGS CHEN PO DGA'
BA CHE, ,ZHES SO, ,YANG NA SHIN TU DGA' BA'I ZHES PA NI RNAM PAR
MI RTOG PA'I YE SHES KYI NGO BO BDE BA CHEN PO'O, ,DE GNYIS MNGON
DU BYA BA'I DON

DU THABS DANG SHES RAB MNYAM PAR SBYOR BA NI SBYOR CHEN ZHES PA
STE, ,SEMS CAN GYI DON CHEN PO MDZAD PA'I PHYIR RO, ,LA ZHES PA
NI GNAS DE LA ZHES PA'I DON TO, ,STON PA PHUN SUM TSOGS PA BSTAN
PA, RDO RJE SEMS DPA' ZHES PA STE DE YANG DAM TSIG SEMS DPA'I SGO
NAS NI RIGS LTA'I

@220A *, ,BDAG NYID YE SHES LNGA'I NGO BO NYID DO, ,'DI LTA STE,
STONG PA NYID KYI RANG BZHIN RDO RJE STENG 'OG GI RTZE LNGA NI
RIGS LNGA DANG YE SHES LNGA'I DON BSAM PA BSTAN PA'I PHYIR RO,
,DE LTAR YANG GSANG BA 'DUS PA'I RGYUD PHYI MA LAS GSUNGS PA,
RGYUD LNGA DANG NI 'BRAS DAG

NI; ,RDO RJE ZHES SU BSTAN PA YIN, ,ZHES SO, ,YIG 'BRU 'JOMS PA
NI, RDO NI ME LONG LTA BU'I YE SHES DANG RNAM PAR SNANG MDZAD,
RJE NI MNYAM PA NYID KYI YE SHES DANG RIN CHEN 'BYUNG LDAN, SE NI
SO SOR KUN DU RTOG PA'I YE SHES DANG SNANG BA MTHA' YAS, MA NI
BYA BA NAN TAN GYI YE

SHES DANG DON YOD GRUB PA, SA NI CHOS KYI DBYINGS KYI YE SHES
DANG MI BSKYOD PA, ,DE DAG DANG LDAN PA'I DON NI DPA' BA'O, ,YANG
NA RDO RJE SEMS DPA' ZHES PA NI YE SHES SEMS DPA'I GNAS SKABS SU
MCHOG GI BYANG CHUB YE SHES LAS BYUNG BA'O, ,DE LTAR YANG THAMS
CAD GSANG BA'I RGYUD LAS

GSUNGS PA, MCHOG GI BYANG CHUB DNGOS YE SHES, ,DE NI RDO RJER DER
GSUNGS TE, ,RDO RJE YE SHES LAS BYUNG BA, ,DE NI RDO RJE SEMS
DPAR GSUNGS, ,ZHES SO, ,DUS PHUN SUM TSOGS PA MTSON PA NI CHER
BZHUGS TE ZHES PA STE, RDO RJE SEMS DPA' SBYOR BA CHEN PO LA
BZHUGS PA'I

DUS SU RGYUD 'DI BSTAN PA YIN NO ZHES PA'I DON TO, ,DE LA CHER
ZHES PA NI THABS DANG SHES RAB ROL PA RNAM PA SNA TSOGS RNAM PA
GCIG TU BSKAL PA GZHAN DANG GZHAN GYI MTHA' MED PAR BDE BA CHEN
PO'I LONGS SPYOD LA BZHUGS PA'O, ,BZHUGS SO ZHES PA NI BCOM LDAN
'DAS BDE BA CHEN

PO'I NGO BO BYANG CHUB SEMS KYI THIG LER YUM GYI GSANG BA'I
PADMAR GNAS PA'O, ,DE LTA BAS NA RNAL 'BYOR PA RNAMS KYIS KYANG
LHA DANG SBYOR BA MNGON DU BYED 'DOD NA 'DI LA GOMS PAR BYA'O,
,DA NI RE ZHIG BCOM LDAN 'DAS KYIS SKU'I SGO NAS CHOS BSTAN PA
'OD ZER 'CHANG ZHING ZHES PA LA SOGS

PA STE; DE LA 'OD ZER ZHES PA NI DE BZHIN GSHEGS PA'I NGO BO KHA
DOG LNGA DANG LDAN PA'I DON TO, ,'CHANG ZHING ZHES PA NI 'OD ZER
GYIS CHOS KYI 'BYUNG GNAS LA CHAGS PA'O, ,'KHRIGS PA'I ZHES PA NI
SNGA MA BSDU BA DANG PHYI MA BSNOL BA'O, ,GSANG CHEN ZHES PA NI
BDE CHEN PO'I RNAM PAR MI

@220B RTOG PA'I YE SHES TE THEG PA 'OG MA DANG THUN MONG MA YIN
PA'I PHYIR RO, ,YON TAN DE DAG DANG LDAN PA'I CHOS KYI 'BYUNG
GNAS NI, 'OD ZER 'CHANG ZHING 'KHRIGS PA YI, ,GSANG CHEN CHOS KYI
'BYUNG GNAS ZHES BA STE GSANG BA NI GSANG BA'I PADMA'O, ,DE LA
CHOS ZHES PA NI PHUNG BO DANG KHAMS DANG

SKYE MCHED LA SOGS PA'I 'KHOR BA DANG MYA NGAN LAS 'DAS PA'I
MTSAN NYID DE, MTSAN NYID 'DZIN PAS CHOS ZHES BYA, ,ZHES GSUNGS
PA'I PHYIR RO, ,DE DAG GI SKYE GNAS NI CHOS KYI 'BYUNG GNAS ZHES
SO, ,'DI LTA STE CHOS KYI 'BYUNG GNAS AE GRU GSUM NI SKU GSUNG
THUGS KYI RANG BZHIN YIN

PA DANG; CHOS THAMS CAD SKU GSUNG THUGS KHO NA 'PHROS PA YIN NO,
,DE LTAR YANG GSANG BA 'DUS PA'I RGYUD PHYI MA LAS GSUNGS PA,
,SKU GSUNG THUGS KYI BYE BRAG GIS, ,GRU GSUM LA NI RNAM PAR
BSGOM, ,ZHES SO, ,YANG DE KHO LAS GSUNGS PA, SEMS CAN THAMS CAD
'BYUNG BA NI, ,

DUS GSUM RDO RJE'I NGO BO NYID, ,CES PA'O, ,LA ZHAS PA NI 'PHROS
PA'I GNAS MTSON PA'O, ,BYANG CHUB SEMS ZHES PA NI GSANG BA'I RDO
RJE DANG PADMA'I SBYOR BA LAS BYUNG BA BRJOD KYIS MI LANG BA'I
BDE BA CHEN PO'I NGO BO LHAG BA'I BYANG CHUB KYI SEMS TE, ,DON
DAM PA'I BYANG CHUB KYI SEMS THOB PA'I

RGYUR GYUR PA'O, ,DE LTAR YANG ZLA GSANG THIG LE'I RGYUD LAS
GSUNGS PA, BYANG YIG RDO RJE ZHES GSUNGS TE, ,YI GE CHUB NI
GZUNGS MA'I TSIG ,SEMS YIG BZHU BA GSUNGS PA TE, ,YI GE DPA' NI
BDE BA CHE, ,ZHES SO, ,'PHROS NAS SU ZHES PA NI DE BZHIN GSHEGS
PA THAMS CAD KYI SNYING PO THIG LE'I

GZUGS SEMS CAN GYI BDAG NYID YE SHES LNGA'I NGO BO LHAG PA'I
BYANG CHUB SEMS SU GYUR NAS GSANG BA'I RDO RJE NAS GSANG BA'I
PADMA LA PHAB PA'O, ,CHOS KYI DBYINGS ZHES PA LA CHOS ZHES PA NI
BSHAD ZIN TO, ,DBYINGS ZHES PA NI RGYU'O, ,DON NI 'DI LTA STE
CHOS THAMS CAD KYI SA BON PHRA MO'I YIG 'BRU YI GE

Ksh'Um GI NGO BOR BZHUGS PA'O, ,YI GE 'BRU DE ZHU MDZAD DO, ,ZHES
PA STE, 'OD KYI GONG BUR BYED PA'O, ,DA NI GSUNG GI SGO NAS CHOS
BSTAN PA THOS PAR 'DOD NAS LHA MO SPYAN MAS CHOS KYI DBYINGS
'PHRO BA'I DON ZHUS PA, ,ZHU BA'I DNGOS PO DE MTHONG NAS, ,ZHES
PA LA SOGS PA STE, DE LA ZHU BA'I DNGOS

@221A *, ,PO ZHES PA NI BSHAD ZIN TO, ,DE MTHONG NAS ZHES PA NI
SKU'I SGO NAS CHOS STON PA'I RDO RJE SEMS DPA' DE MTHONG NAS LHA
MO SPYAN MAS YONGS SU ZHUS PA ZHES TE, DE LA LHA MO NI BSHAD ZIN
TO, ,LHA MO YANG DE SPYAN MA YANG DE BAS NA LHA MO SPYAN MA ZHES
TE, SPYAN DANG 'DRA BA'I DAM

TSIG GI PHYAG RGYA'I BDAG MO YIN PA'I PHYIR RO, ,YONGS SHES PA NI
DON MA LUS PA'O, ,ZHUS PA ZHES NGA NI RANG GI STAN LAS LANGS PA
DANG BLA GOS PHRAG PA GCIG TU GZAR BA DANG, LAN GSUM BSKOR NAS
PHYAG BYAS PA DANG, PUS MOS LA BTZUGS TE THAL MO SBYAR BA RNAMS
ZHU BA'I TSUL LNGAS GSOL

BA BTAB PA'O, ,GANG LA ZHUS SHEN, BCOM LDAN 'DAS RDO RJE SEMS
DPA' LA ZHES TE, STON PA PO LA ZHUS PA'I THA TSIG GO, ,YIG 'BRU
'JOMS PA NI BCOM LDAN 'DAS YANG STE, RDO RJE SEMS DPA' YANG DE
YIN PAS BCOM LDAN RDO RJE SEMS DPA'O, ,DE LA BCOM LDAN ZHES PA NI
THEG PA

BZHI'I BYE BRAG GIS BSHAD DE, RDO RJE'I THEG PA LA THEG PA 'OG
MA'I DON BCUG KYANG MI 'GAL TE, RDO RJE SEMS DPA' THEG PA KUN LAS
SANGS RGYAS PA'I PHYIR RO, ,DE LTAR YANG SANGS RGYAS MNYAM SBYOR
GYI RGYUD LAS GSUNGS PA, SEMS DANG SEMS DPA'I TING 'DZIN DANG,
,BYANG CHUB

SPYOD PA SNA TSOGS NYID, ,BDUD DANG DE BZHIN BDUD LAS RGYAL,
,BYANG CHUB SANGS RGYAS DER 'GYUR RO, ,ZHES DANG, YANG MNYAM
SBYOR GYI RGYUD PHYI MA LAS GSUNGS PA, DNGOS GRUB CHEN PO KUN GYI
MCHOG ,DBANG PHYUG LA SOGS LHAG PA'I LHA, ,RGYAL PO RDO RJE 'DZIN
PA CHE, ,YIG 'BRU DAM PA

MCHOG TU DGA', ,ZHES SO, ,'DI LTA STE, NYAN THOS KYI THEG PA BCOM
LDAN ZHES PA NI NYON MONGS PA DANG, 'CHI BDAG DANG, PHUNG PO
DANG, LHA'I BU'I BDUD BZHI BCOM ZHING ZAD PA DANG MI SKYE BA'I YE
SHES DANG LDAN PA'O, ,DE LTAR YANG MDO LAS GSUNGS PA, NYON MONGS
LAS DANG SKYE BA

DANG, ,NYON MONGS SHES BYA'I SGRIB DE BZHIN, ,RNAM PAR SMIN CHOS
GANG DE NI, ,BCOM PAS DES NA BCOM LDAN 'DOD, ,CES PA'O, ,BCOM
PA'I RIM PA NI 'DI LTA STE BYANG CHUB KYI SHING DRUNG DU RDO
RJE'I GDAN MNAN PA'I DUS SU SROD KYI DUS DANG PO LA 'DOD PA'I ZAG
PA ZAD BAS LHA'I BU'I BDUD

@221B BCOM, NAM PHYED KYI DUS GNYIS PA LA LHA'I SPYAN PHYE BAS
'JIG RTEN THAMS CAD GZIGS TE THO RANGS KYI DUS GSUM PA LA MA RIG
PA'I ZAG PA ZAD PAS NYON MONGS PA'I BDUD BCOM, RTZVA MCHOG GI
GRONG KHYER DU YON BDAG BRAM ZE MO DZE T'A'I DON DU ZLA BA GSUM
SROG GI 'DU BYED BYIN

GYIS BRLABS TE SRID PA'I ZAG PA ZAD PAS SHI BA'I BDUD BCOM MO,
,DE'I 'OG TU MYA NGAN LAS 'DAS PA'I DUS MKHYEN NAS RANG GI TSE'I
'DU BYED BTANG STE LTA BA'I ZAG PA ZAD PAS PHUNG PO'I BDUD BCOM
MO, ,DE GNYIS GZHOM PA NI KHA CIG CHU BO NI RANYDZA N'A'I 'GAM NA
TIL PHYED KYI ZAS

LA BRTEN NAS LO DRUG GI BAR DU DKA' THUB MDZAD PA'I DUS SU 'CHI
BA'I BDUD DANG, PHUNG PO'I BDUD BCOM ZHES ZER NA DE YANG BDEN TE,
DER BCOM PAR GYUR NA YANG 'DIR BCOM PA'I DON MNGON DU BSTAN PA'O,
,DE BAS NA LANG KAR GSHEGS PA'I NANG NA RTZA MCHOG GI GRONG KHYER
DU SHI BA'I

BDUD DANG PHUNG PO'I BDUD BCOM ZHES BSTAN TO, ,BYANG CHUB SEMS
DBA'I THEG PA CHAN PO LA BCOM LDAN ZHES PA NI DBUL PO DANG, NGAN
SONG DANG, MI SDUG PA'I GZUGS DANG, GRAGS PA MED PA DANG, DBAL
MED PA DANG, MA RIG PA GO RIMS SU PHA ROL TU PHYIN PA DRUG GIS
BCOM STE,

'BRAS BU DBANG PHYUG DANG, MCHOG DANG, GZUGS BZANG DANG, GRAGS PA
DANG, DPAL DANG, YE SHES RNAMS DANG LDAN PA'I PHYIR RO, ,DA LTAR
YANG GSUNGS PA, DBANG PHYUG DANG NI MCHOG DANG NI, ,GZUGS BZANG
DANG NI GRAGS DANG DPAL, ,YE SHES NAN TAN THOS PA DRUG ,BCOM

LDAN ZHES BYA 'DOD PA'O, ,RDO RJE'I THEG PA LA BCOM LDAN ZHES PA
NI SEMS TZAM GYI LTA BA LA KUN GZHI DANG NYON MONGS PA'I YID
DANG, RNAM PAR RTOG PA'I RNAM PAR SHES PA DANG, SGO LNGA'I RNAM
PAR SHES PA BCOM ZHING ME LONG DANG, MNYAM PA DANG, SO SO DANG,
BYA BA DANG, CHOS KYI DBYINGS

DANG; RDO RJE LTA BU'I YE SHES DRUG DANG LDAN PA'I PHYIR RO, ,DBU
MA'I GNAS SKABS SU GNYIS SU MED PA'I SHES RAB KYIS NYON MONGS PA
THAMS CAD BCOM ZHING RNAM PAR MI RTOG PA'I YE SHES DANG LDAN
PA'O, ,DE YANG GSUNGS PA, NYON MONGS SHES RAB KYIS BCOM NAS,
,SHES RAB BCOM

@222A *, ,ZHES 'DOD PA'O, ,ZHES SO, ,DE LTA BU'I KHYAD PAR CAN
RDO RJE SEMS DPA' LA ZHES PA STE BSHAD ZIN TO, ,TSIG 'DI DAG NI
ZHES PA NI, CHOS KYI DBYINGS RNAMS 'PHRO BA NI, ,ZHES PA NAS,
BDAG GI THE TSOM LHAS BKA' STZAL, ,ZHES BYA BA'I BAR GYI TSIG LA

MTSON PA'O, ,CHOS KYI DBYINGS RNAMS 'PHRO BA NI, ,GANG LAS SKYE
BAR 'GYUR BA LAGS, ,ZHES PA NI CHOS KYI DBYINGS KYI KHUNGS ZHUS
PA STE YIG 'BRU NI BSHAD ZIN TO, ,DANG PO JI LTAR 'ONG BA YIN,
,ZHES PA NI CHOS KYI DBYINGS 'PHRO BA'I LAM ZHUS PA'O, ,DE BZHIN
PHYIR 'GRO JI LTAR LAGS, ,

ZHES PA NI CHOS KYI DBYINGS 'PHRO BA'I GNAS ZHUS PA'O, ,YAN LAG
MED PA GANG DE NI, ,ZHES PA NI CHOS KYI DBYINGS SPYI'I MTSAN NYID
KYI SGO NAS ZHUS PA'O, ,YAN LAG DANG BCAS GYUR NAS SU, ,LUS DNGOS
'GYUR BA JI LTAR LAGS, ,ZHES PA NI RANG GI MTSAN NYID RAGS PA'I
DON ZHUS PA'O, ,

LUS DE'I NYID LAG SKYE MCHED DANG DBANG PO'I DON ZHUS PA'O, ,MIG
DANG RNA BA SNA DANG NI, ,DE BZHIN LCE DANG LUS DANG YID, ,DBANG
PO ZHES PA STE DE LA MIG CES PA NI MIG GI RNAM PAR SHES PA'I RTEN
NANG GI GZUGS DANG BA GO SNYOD KYI ME TOG 'DRA BA GANG DE MIG GI
DBANG PO'O, ,RNA BA ZHAS PA NI

RNA BA'I RNAM PAR SHES PA'I RTEN NANG GI GZUGS DANG GRO GA GCUS
TE BCAD PA 'DRA BA GANG NGE RNA BA'I DBANG PO'O, ,SNA DANG NI
ZHES PA NI SNA'I RNAM PAR SHES PA'I RTEN NANG GI GZUGS DANG BA
ZANGS KYI MO KHAB GSHIBS PA 'DRA BA GANG DE SNA'I DBANG PO'O, ,DE
BZHIN LCE DANG ZHES PA NI LCE'I RNAM PAR SHES PA'I

RTEN NANG GI GZUGS DANG LCE'I DKYIL NA ZLA BA KHAM PA 'DRA BA
GANG DE LCE'I DBANG PO'O, ,LUS DANG ZHES PA NI LUS KYI RNAM PAR
SHES PA'I RTEN NANG GI GZUGS DANG BA BYA REG 'JAM GYI PAGS PA
'DRA BA GANG DE LUS KYI DBANG PO'O, ,YID CES PA NI MIG LA SOGS
PA'I RNAM PAR SHES PA DRUG 'DAS

PA'O; ,DE LTAR YANG CHOS MNGON PA LAS GSUNGS PA, DRUG PO 'DAS MA
THAG PA YI, ,RNAM SHES GANG YIN DE YID DO, ,ZHES SO, ,DBANG PO
ZHES PA NI MIG LA SOGS PA LNGAS BZHI LA DBANG BYED PA'I PHYIR RO,
,BZHI GANG ZHE NA, BDAG MDZES PAR BYA BA DANG, BDAG GIR BYA BA
DANG, RANG RANG GI

@222B RNAM PAR SHES PA SKYED PA DANG, RANG RANG GI SPYOD YUL LA
SPYOD PA BZHI'O, ,DE LTAR YANG CHOS MNGON PA MDZOD LAS GSUNGS PA,
DBANG PO LNGAS NI DON BZHI LA DBANG BYED CES SO, ,YID NI GNYIS LA
DBANG BYED DE, ,SRID PA GZHAN LA 'BREL PA DANG, ,DNGOS LA 'JUG PA
LA DBANG BYED PA'O, ,YANG

PHUNG PO DANG KHAMS KYI SGO NAS ZHUS PA PHUNG PO'I DNGOS RNAMS
DANG, KHAMS RNAMS SU NI 'JUG PA YANG, ,ZHES PA STE, DE LA PHUNG
PO ZHES PA NI 'DUS PA'I DON TE, GZUGS LA SOGS PA'I PHUNG PO
LNGA'O, ,'DI LTA STE, DE LA GZUGS KYI PHUNG PO NI DBANG PO LNGA
DANG YUL LNGA STE BCU'O, ,DE

YANG DUS GSUM GYI GZUGS BZANG NGAN DANG CHE PHRA GCIG TU 'DUS
PA'O, ,GZHAN BYE BRAG TU SMRA BA NA RE, RNAM PAR RIG BYED MA YIN
PA'I GZUGS DANG BCU GCIG 'DOD DO, ,TSOR BA'I PHUNG PO NI MYONG
BA'I MTSAN NYID DE BDE BA DANG, SDUG BSNGAL BA DANG, BDE BA YANG
MA YIN, SDUG BSNGAL

BA YANG MA YIN PA MIG GI 'DUS TE REG PA LA SOGS PA DRUG GSUM BCO
BRGYAD 'DUS PA'O, ,'DU SHES KYI PHUNG PO NI MTSAN MAR 'DZIN PA'I
MTSAN NYID DE, DKAR PO ZHES BYA BA DANG, NAG PO ZHAS BYA BA DANG,
BZANG PO ZHES BYA BA DANG, NGAN PA ZHAS BYA BA DANG, RING PO ZHES
BYA BA DANG, THUNG

DU ZHES BYA BA LA SOGS PA 'DUS PA'O, ,GZHAN MDO SDE PA NA RE, DE
YANG GONG MA BZHIN DU MIG GI 'DUS TE REG PA LAS BYUNG BA'I 'DU
SHES LA SOGS PA BCO BRGYAD LA 'DU SHES ZHES ZER RO, ,'DU BYED NI
PHUNG PO BZHI LA MA GTOGS PA'I 'DU BYED KYI CHOS KUN TE SEMS LAS
BYUNG BA'I

CHOS CAN BZHI KAS 'DUS BYAS PA'I PHYIR RO, ,SEMS TZAM PA NA RE,
SEMS LAS BYUNG BA'I CHOS LA SOGS PA 'DU BYED LNGA BCU RTZA GCIG
GO, ,RNAM PAR SHES PA'I PHUNG PO NI YUL THA DAD PA SO SOR SHES
PA'I MTSAN NYID DE, MIG LA SOGS PA'I RNAM PAR SHES BA DRUG DANG
YID DANG BDUN

'DUS PA'O, ,DE YANG SEMS TZAM PA NA RE, GONG MA BDUN DANG KUN
GZHI RNAM PAR SHES PA DANG BRGYAD 'DUS PA LA 'DOD DO, ,DE BZHIN
DU DBU MA PA NA RE, RNAM PAR SHES PA DRUG 'DUS PA LA 'DOD DE, DE
DAG GI KHUNGS NI BSTAN BCOS LA GSAL BAS MA BRIS SO, ,DNGOS RNAMS
DANG ZHAS PA NI

@223A *, ,'BYUNG BA CHEN PO BZHI'O, ,KHAMS RNAMS SU NI 'JUG PA
YANG, ,ZHES PA NI DE LA KHAMS NI RIGS KYI DON TE, CHOS KUN GYI
'BYUNG KHUNGS YIN PA'I PHYIR RO, ,KHAMS DE RNAMS KYI SGRAS NI
GRANGS BCO BRGYAD 'DREN PA'O, ,'DI LTA STE, MIG GI DBANG PO'I
KHAMS DANG,

RNA BA'I DBANG PO'I KHAMS DANG, SNA'I DBANG PO'I KHAMS DANG,
LCE'I DBANG PO'I KHAMS DANG, LUS KYI DBANG PO'I KHAMS DANG, YID
KYI DBANG PO'I KHAMS DANG, GZUGS KYI KHAMS DANG, SGRA'I KHAMS
DANG, DRI'I KHAMS DANG, RO'I KHAMS DANG, RIG BYA'I KHAMS DANG,
CHOS KYI

KHAMS DANG, MIG GI RNAM PAR SHES PA'I KHAMS DANG, RNA BA'I RNAM
PAR SHES PA'I KHAMS DANG, SNA'I RNAM PAR SHES PA'I KHAMS DANG,
LCE'I RNAM PAR SHES PA'I KHAMS DANG, LUS KYI RNAM PAR SHES PA'I
KHAMS DANG, YID KYI RNAM PAR SHES PA'I KHAMS RNAMS SO, ,'JUG
PA'ANG

ZHES PA NI CHOS KYI DBYINGS DE DAG GI RNAM PA LA KHYAB CING 'JUG
PA JI LTAR LAGS ZHES ZHUS PA'I THA TSIG GO, ,'ANG ZHES PA NI ZHUS
PA'I RNAM GRANGS BSNYAG PA'O, ,NYON MONGS PA'I SGO NAS ZHUS PA,
MA RIG BAG CHAGS SRED PA YIS, ,BCINGS PA'I NYON MONGS 'DOD CHAGS
SOGS, ,

ZHES PA STE, DE LA MA RIG CES PA NI TSE SNGA MA'I 'DOD CHAGS LA
SOGS PA'I NYON MONGS PA STE YANG DAG PA'I DON MTHONG BA'I SGRIB
PA'I PHYIR RO, ,BAG CHAGS ZHES PA NI 'DU BYED DE TSE SNGA MA'I
DGE SDIG GI LAS BAG LA NYAL BAS TSE 'DI'I RNAM PAR SHES PA LA
'DEBS PA'I PHYIR RO, ,SRID PA YIS

ZHES PA NI 'DOD CHAGS LA CHAGS PA STE TSE PHYI MA BYED PA'O, ,DE
BAS NA BCINGS PA ZHES PA STE TSE SNGA MA'I MA RIG PA DANG, 'DU
BYED KYIS TSE 'DI LA GROL BAR MI BYED PA DANG, TSE 'DI'I SRED PAS
TSE PHYI MA'I SRID PA LAS MI GROL BAR BYED PA'I PHYIR RO, ,BCINGS
PA'I DNGOS PO NYON MONGS PA

GANG ZHE NA, DNGOS PO DE BSTAN PA NYON MONGS 'DOD CHAGS SOGS ZHES
TE DE LA NYON MONGS ZHES PA NI MNAR MED PA'I DMYAL BA NAS SRID
PA'I RTZE MO'I BAR GYI SEMS CAN GYI SEMS SDUG BSNGAL GYI SA BON
YIN PA'I PHYIR RO, ,DE LTAR YANG CHOS MNGON PA MDZOD LAS GSUNGS
PA, 'DIR NI

@223B NYON MONGS SA BON YIN, ,KLU BZHIN RTZVA BZHIN LJON SHING
BZHIN, ,DE BZHIN SHUN PA BZHIN DU 'DOD, ,CES SO, ,NYON MONGS PA
YANG DE 'DOD CHAGS KYANG DE BAS NA, NYON MONGS 'DOD CHAGS SOGS
ZHES PA STE, DE YANG DE LA 'DOD CHAGS ZHES PA NI ZHEN PA'I MTSAN
NYID DE, DE YANG

'DOD PA'I 'DOD CHAGS DANG SRED PA'I 'DOD CHAGS SO, ,SOGS PA'I
SGRAS NI ZHE SDANG DANG GTI MUG LA BZUNG STE, DE LA ZHE SDANG NI
GZHAN LA GNOD PAR SEMS PA'O, ,GTI MUG NI DGE BA DANG MI DGE BA LA
KHYAD PAR DU MI SHES PA'O, ,DE DAG BCING BA GSUM YIN TE, TSOR BA
GSUM GYI RANG

BZHIN NYID KYI PHYIR RO, ,'DI LTA STE 'DOD CHAGS NI BDE BA CHOR
BA'I MTSAN NYID DO, ,ZHE SDANG NI SDUG BSNGAL BA TSOR BA'I MTSAN
NYID DO, ,GTI MUG NI BDE BA YANG MA YIN SDUG BSNGAL BA YANG MA
YIN PA TSOR BA'I MTSAN NYID DO, ,DE LTAR YANG CHOS MNGON PA MDZOD
LAS KYANG GSUNGS PA, TSOR

BA'I DBANG GIS 'CHING BA GSUM, ,ZHES SO, ,NYON MONGS PA DES BCING
BA'I RNAM PAR SHES PA DANG, KHAMS GSUM DU GYUR PA DANG BSDU BA'I
DON ZHUS PA, RNAM PAR SHES PA SNA TSOGS PA, ,JI LTAR DNGOS SU
'DUS PA LAGS, ,ZHES PA STE, DE LA RNAM PAR SHES PA ZHES PA

NI SEMS TZAM LA 'DOD DE, DE LTAR YANG RAB TU BYED PA NYI SHU PA
LAS GSUNGS PA, SEMS DANG YID DANG RNAM PAR SHES, ,RNAM PAR RIG PA
ZHES RNAM GRANGS, ,ZHES SO, ,SNA TSOGS PA ZHES PA NI RNAM PAR
SHES PA DE KHAMS GSUM GYI SNOD DANG BCUD DE DNGOS SU GYUR PA'O,
,JI

LTAR DNGOS SU 'DUS PA LAGS, ,ZHES PA NI 'JIG PA'I BSKAL BA LA
KHAMS GSUM DE YANG RNAM PAR SHES PA TZAM DU JI LTAR 'DUS PA LAGS
ZHES ZHUS PA'I THA TSIG GO, ,BSGOM PA'I DON ZHUS PA, DNGOS PO MED
PA BSGOM PA'I GZUGS, ,ZHAS PA STE DE LA DON 'DI YOD MA THAG BYED
PA NI

DNGOS PO ZHES SO, ,DE YANG DON DAM PAR DPYAD NA MI RUNG BA NI
DNGOS PO MED CES PA STE, GZUNG 'DZIN KUN BRTAGS KYI PHYIR DANG,
YOD PA DANG MED PA MI SKYE BA'I PHYIR RO, ,DE LTAR DNGOS PO DNGOS
MED LA SKU PHYAG RGYAL SOGS PA KHYAD PAR DU BSGOM PA'I GZUGS ZHES
PA STE BSAM PA'O, ,YANG

@224A *, ,GONG DU 'PHRO 'DU GZUGS LA SOGS PA'I SKYE MCHED KYI SGO
NAS ZHUS PA, GZUGS SOGS SPYOD YUL MTSAN NYID RNAMS, ,ZHES PA STE
DE LA GZUGS SOGS ZHES PA NI GZUGS KYI SKYE MCHED NAS CHOS KYI BAR
DU DRUG STE, DE LA YANG GZUGS NI NYI SHU STE, SNGON PO DANG, SER

PO DANG, DMAR PO DANG, DKAR PO DANG, RING PO DANG, THUNG DU DANG,
LHAM PA DANG, ZLUM PO DANG, MTHON PO DANG, DMA' BA DANG, PHYA LE
BA DANG, PHYA LE BA MA YIN PA DANG, SPRIN DANG, DU BA DANG, RDUL
DANG, KHUG RNA DANG, GRIB MA DANG, NYI MA DANG, SNANG BA DANG,
MUN PA'O, ,SGRA YI SKYE

MCHED NI BRGYAD DE, ZIN PA'I 'BYUNG BA CHEN PO BZHI'I RGYUN CAN
DANG, MA ZIN PA'I 'BYUNG BA CHEN PO BZHI'I RGYUN CAN DANG, SEMS
CAN DANG SEMS CAN MA YIN PAR STON PA BZHI PHRAG GNYIS YID DU 'ONG
BA DANG YID DU MI 'ONG BAS TE BRGYAD DO, ,DRI'I SKYE MCHED NI
BZHI STE, DRA ZHIM PA DANG, DRI NGA BA DANG,

DRI MNYAM PA DANG, DRI MI MNYAM PA'O, RO'I SKYE MCHED NI DRUG
STE, RO MNGAR BA DANG, SKYUR BA DANG, LAN TSVA DANG, TSA BA DANG,
KHA BA DANG, BSKA BA'O, ,RIG BYA'I SKYE MCHED NI BCU GCIG STE,
'BYUNG BA CHEN PO BZHI DANG, 'JAM PA DANG, RTZUB PA DANG, LCI BA
DANG, YANG BA DANG, GRANG BA DANG,

BKRES PA DANG, SKOM PA'O, ,CHOS KYI SKYE MCHED NI BDUN TE, TSOR
BA DANG, 'DU SHES DANG, 'DU BYED DANG, RNAM PAR RIG BYED MA YIN
PA DANG, SO SOR BRTAGS PA'I 'GOG PA DANG, SO SOR BRTAGS PA MA YIN
PA'I 'GOG PA DANG, NAM MKHA'O, ,SPYOD YUL ZHES PA NI GZUGS LA
SOGS

PA DE DAG MIG GI DBANG POS DMIGS PA'I RTEN YIN PA'I PHYIR RO,
,MTSAN NYID RNAMS ZHES PA NI GZUGS LA SOGS PA'I RANG GI MTSAN
NYID DO, ,GONG DU BSHAD PA'I SNGON PO DANG SER PO LA SOGS PA'O,
,RANG BZHIN MED CING ZHES PA NI GZUGS LA SOGS PA'I SPYOD YUL TE,
GCIG DANG DU MA

MI 'BYOR BA'I PHYIR RO, ,DE LTAR YANG DBU MA RGYAN LAS GSUNGS PA,
DE BZHIN NYID DU BRJOD PA YI, ,DNGOS PO 'DI DAG RANG BZHIN MED,
,GCIG DANG DU MA MI 'BYOR PHYIR, ,RANG BZHIN GYIS NI GZUGS BRNYAN
'DRA, ,ZHES SO, ,RANG BZHIN MED CING DMIGS MED LA, ,ZHES PA STE
DBANG PO LA 'DAS

@224B PA'I PHYIR RO, ,DE 'DRA BA YI SPYOD YUL LA, ,DMIGS PA DANG
BCAS JI LTAR LAGS, ,ZHES ZHUS PA'O, ,ZHUS PA'I MJUG BSDUS PA, DE
DAG NGO MTSAR CHEN PO NI, ,BDAG GI THE TSOM LCAS BKA' STZAL,
,ZHES PA DE LA DE DAG CES PA NI GONG DU THAL BA'I ZHUS PA'I TSIG
RNAMS SO, ,NGO MTSAR

CHEN PO NI ZHES PA NI SNGON MA RTOGS PA'O, ,BDAG CES PA NI LHA MO
SPYAN MA STE, DE'I THE TSOM ZHES PA NI SOM NYIR GYUR PA'O, ,LHA
ZHES PA NI RDO RJE SEMS DPA' STE, LHA'I RJES SU SKYE BA MDZAD PA
DANG, RANG GI 'OD ZER LA LONGS SPYOD PA'I PHYIR RO, ,BKA' STZAL
ZHES PA NI THE TSOM

DE DAG BSAL BAR BYA BA'I DON DU GNAS RNAM PA LNGA DANG LDAN PA'I
GSUNG GI SGO NAS STON CIG PAR ZHUS PA'O, ,GNAS RNAM PA LNGA NI
'DI LTA STE, NGES PA'I TSIG DANG, DE'I RGYU DANG, DPE DANG, NYE
BAR 'GRO BA DANG, NGES PAR 'GRO BA'O, ,DE LA NGES PA'I TSIG NI
'DUS BYAS PA'I CHOS THAMS

CAD MI RTAG PA ZHES SMRA BA LTA BU'O, ,RGYU NI RGYU RKYEN TSOGS
NAS 'DUS BYAS PA'I PHYIR ZHES SMRA BA LTA BU'O, ,DPE NI BUM PA
DANG 'DRA ZHES SMRA BA LTA BU'O, ,NYE BAR 'GRO BA NI JI LTA BA NI
'JIM PA DANG, 'KHOR LO DANG, SKUD PA DANG, RDZA MKHAN RNAMS 'DUS
NAS BYAS PA'I PHYIR BUM PA

MI RTAG PA YIN ZHES SMRA BA LTA BU'O, ,NGES PAR 'GRO BA NI DE
BZHIN DU 'DUS BYAS PA'I CHOS KYANG RKYEN RNAMS TSOGS NAS BYAS PAS
MI RTAG GO ZHES SMRA BA LTA BU'O, ,DE LTAR YANG TSIG DON THAMS
CAD LA YANG GNAS RNAM PA LNGA SHES PAR BYA'O, ,DA NI GSUNG GI SGO
NAS CHOS BSTAN PAS

ZHUS PA'I LAN GSUNGS PA, ,DE LTAR MA THAG TU ZHES PA LA SOGS PA
STE, DE LA DE LTAR ZHES PA NI GONG DU ZHUS PA'I TSIG LA BSNYEG
PA'O, ,ZHUS MA THAG TU NI ZHES PA NI DE MA THAG PA'I DON TO, ,LHA
MOS ZHUS PA STE KHO NAR DUS GZHAN DU MA BSNYAD PAR LAN BTAB PO
ZHES PA'I THA TSIG GO, ,

BCOM LDAN 'DAS RDO RJE SEMS DPAS GSUNGS, ,ZHES PA NI STON PA PO
STE BSHAD ZIN TO, ,GSUNGS ZHES PA NI BRJOD KYIS MI LANG BA'I CHOS
YIN YANG THUGS RJE'I DBANG GIS BSHAD PA'O, ,STON PA'I CHOS NYID
KYI DON MTSON PA, SHES RAB ZAB PA ZAD MED NI, ,ZHES PA STE DE LA
SHES RAB CES PA NI

@225A *, ,GNYIS SU MED PA'I SHES RAB STE, GZUNG BA DANG 'DZIN PA
DANG BRAL BA'I PHYIR DANG, YOD PA DANG MED PA DANG BRAL BA'I
PHYIR RO, ,DE BAS NA DE NYID ZAB PA ZHES PA STE RNAM PAR MI RTOG
PA'I PHYIR RO, ,DE LTAR YANG 'JIG RTEN SNANG BA LAS KYANG GSUNGS
PA, MI RTOG PA NI ZAB PA YIN,

BDAG GZHAN 'BYUNG BRGYAS PA'O, ,ZAD MED CES PA NI CHOS NYID DE
'DUS MA BYAS PA'I PHYIR BSKAL PA GRANGS MED PA GZHAN DU YANG DE
BZHIN DU GNAS PA'I PHYIR RO, ,DE LTAR YANG DE NYID DU 'DUS PA LAS
GSUNGS PA, DE BZHIN GSHEGS PA BYUNG YANG RUNG DE BZHIN GSHEGS PA
MA BYUNG YANG RUNG

CHOS NYID DE BZHIN DU GNAS PA'O ZHES SO, ,NYON CIG CES PA NI BUM
PA KHA MAR SBUBS BA DANG, BUM PA ZHABS RDOL BA DANG, BUM PA MI
GTZANG BAS GANG BA LTA BU'I SKYON GSUM SPANGS TE, DAD PA DANG,
BRTZON 'GRUS DANG, YANG DAG PA'I LTA BA GSUM DANG LDAN NA, ,RNA
BA'I DBANG

POS SGRA LA DMIGS, ,ZHES SMRA BA'O, ,YANG NA SHES RAB GSUM DANG
LDAN NAS NYON CIG CES SMRA BA'O, ,SPYAN MA ZHES PA NI BOD PA'I
TSIG GO, ,BSHAD PAR BYA ZHES PA NI GNANG BA'I TSIG GO, ,BSHAD PAR
DAM BCA' BA'O, ,DA NI RE ZHIG CHOS NYID DE'I YON TAN BSTAN PA NI
DPYAD DU MED

CING ZHES PA LA SOGS PA STE, DE LA DPYAD DU MED CING ZHES PA NI
MNGON SUM DANG RJES SU DPAG PAS SHES SU MED PA'O, ,DE LA MNGON
SUM GYIS MI SHES PA NI DBANG PO'I RNAM PAR SHES PA DANG, YID KYI
RNAM PAR SHES PAS DPYAD DU MED PA LA SO SO YANG DAG PAR RIG PA
DANG RNAM

PAR MI RTOG PA'I YE SHES KYIS DPYAD PA'O, ,'O NA GNYIS KYIS DPYAD
PA DE LA DPYAD DU MED CING ZHES BSTAN PA'I PHYIR ZHE NA LAN BTAB
PA, DBANG PO'I RNAM PAR SHES PA DANG, YID KYI RNAM PAR SHES PA
GNYIS KYIS DPYAD DU MED PA'I PHYIR RO, ,DPER NA RTA RKANG LAG
GSUM YOD BZHIN DU LAG PA

GCIG BCAD NA 'JIG RTEN PAS RTA RKANG MED GCIG CES BRJOD PA LTA
BU'O, ,RJES SU DPAG PA GNYIS KYIS KYANG DPYAD DU MED PA STE,
MTSAN GSUM DANG RTAGS GSUM GYIS DPYAD DU MED PA'I PHYIR RO, ,DE
CI'I PHYIR ZHE NA, CHOS NYID NI JI LTAR SNANG BA DE BZHIN DU MA
YIN PA'I PHYIR RO, ,DE BAS

@225B NA SHES BYA MIN ZHES PA STE THAMS CAD MKHYEN PA'I SPYOD YUL
GYI PHYIR RO, ,DE LTAR YANG RAB TU BYED PA NYI SHU PA LAS GSUNGS
PA, RANG SEMS YE SHES MI SHES PAS, ,JI LTAR SANGS RGYAS SPYOD YUL
LO, ,ZHES SO, ,DE'I PHYIR, ,DE BZHIN DPYAD MKHAN GYIS SHES DKA',
,ZHES PA STE

SHES RAB KYI RJES SU 'BRANG BA RNAMS KYIS MTHONG BA DANG THOS PA
TZAM GYIS MI RTOGS PA'I PHYIR RO, ,'O NA CI 'DRA ZHEN GSUNGS PA,
SANGS RGYAS KUN GYI GSANG CHEN NI, ,NAM MKHA' NAM MKHA'I SPYOD
YUL LO, ,ZHES PA STE DE LA SANGS RGYAS KYANG DE KUN YANG DE BAS
SANGS RGYAS KUN ZHES PA

STE; PHYOGS BCU NA BZHUGS PA'I GANG+GA'I KLUNG GI BYE MA LTA BU'I
BLA NA MED PA YANG DAG PAR RDZOGS PA'I SANGS RGYAS RNAM PAR SNANG
MDZAD LA SOGS PA 'DIR 'DOD DE 'DI LTA STE, GSANG BA'I RGYUD RDO
RJE THEG PA LAS SANGS RGYAS PA NI BLA NA MED PA YIN TE DE'I GONG
DU THEG PA GZHAN MED PA'I PHYIR RO,

YANG DAG PA YANG YIN TE THEG PA CHEN PO LA GNAS PA'I PHYIR RO,
,SBYOR BA'I RGYUD DANG, BYA BA'I RGYUD DANG, MDO SDE CHEN PO'I
THEG PA LA SANGS RGYAS PA NI THEG PA GONG NA YOD PAS BLA DANG
BCAS PA YIN LA YANG DAG PAR RDZOGS PA YIN TE, THEG PA CHEN PO LA
GNAS PA'I PHYIR RO, ,THEG

PA CHUNG DU LAS SANGS RGYAS PA'I NYAN THOS DANG RANG SANGS RGYAS
NI BLA DANG BCAS PA YANG MA YIN, YANG DAG PAR RDZOGS PA YANG MA
YIN TE, THEG PA GONG NA YOD PA'I PHYIR DANG YANG THEG PA CHUNG DU
LAS PHYIR LDOG DGOS PA'I PHYIR RO, ,DE LTA BAS NA SANGS RGYAS
RNAM PA GSUM DU SHES PAR

BYA'O; ,DE RNAMS KYI GSANG CHEN NI ZHES PA NI GONG DU BSHAD ZIN
TO, ,NAM MKHA' NAM MKHA'I SPYOD YUL LO, ,ZHES PA NI STONG PA NYID
KYI SEMS KYIS DMIGS PA MED PAR STONG PA NYID BSGOM PA'O, ,DE LTAR
KLU SGRUB ZHABS KYIS DBU MA LAS GSUNGS PA, DMIGS PA MED PA'I SEMS
DAG

NI, ,NAM MKHA'I MTSAN NYID DU GNAS TE, ,NAM MKHA'I SGOM PA KHO NA
DE, ,STONG PA NYID BSGOM 'DOD PA'O, ,ZHES SO, ,DE BAS NA GSANG
CHEN NI THEG PA CHUNG DU BA RNAMS KYIS KYANG MI SHES PA'I DON
GSUNGS PA, MI SHES MUN PAS SGRIB PAS NA, ,NYAN THOS RNAMS KYIS
SHES PA MIN,

@226A *, ,ZHES PA STE, DE LA MI SHES ZHES PA NI NYON MONGS PA CAN
MA YIN PAS MI SHES PA STE, NYAN THOS RNAMS DANG RANG SANGS RGYAS
LA THAMS CAD MKHYEN PA DANG MI LDAN PA'I PHYIR RO, ,MI SHES KYANG
DE MUN PA YANG DE BAS NA MI SHES MUN PA ZHES PA STE, YANG DAG
PA'I DON RNAM PAR MI RTOG PA'I YE

SHES LA MI GSAL BAR BYED PA'I PHYIR RO, ,DES BSGRIBS PA NI MI
SHES MUN PAS BSGRIBS PAS ZHES PA STE, NYAN THOS KYIS SHES BYA'I
SGRIB PA MA SPANGS PA'I PHYIR RO, ,DE LTAR YANG SHES RAB KYI PHA
ROL TU PHYIN PA LAS GSUNGS PA, RAB 'BYOR DE BZHIN GSHEGS PA'I ZAG
PA MED PA'I PHUNG PO MTHONG NGAM,

BCOM LDAN 'DAS MA MTHONG ZHES SO, ,DE LTA BAS NA, NYAN THOS RNAMS
KYIS SHES PA MIN, ,ZHES PA STE, DE LA NYAN THOS ZHES PA NI NYAN
THOS KYI SANGS RGYAS TE, STON PA LA NYAN ZHING THOS NAS NGES PAR
'BYED PA'I CHA BZHI MTHAR PHYIN TE MTHONG BA'I LAM MNGON DU GYUR
PA'I PHYIR RO, ,DE RNAMS KYIS SHES PA MIN ZHES PA

STE GZUNG BA DANG 'DZIN PA MA SPANGS PA'I PHYIR RO, ,SPYOD YUL
ZHES PA STE GZUGS LA SOGS PA'I PHYI'I SKYE MCHED DRUG GO, ,DE DAG
TSE SNGA MA'I LAS KYI DBANG GIS MED PAR SNANG BA NI SPYOD YUL BAG
CHAGS ZHES SO, ,DE NI KUN BRTAGS TZAM DU RTOGS PA NI, SPYOD YUL
BAG CHAGS SHES MKHAN NI, ,RANG SANGS

RGYAS SU SPRUL PA STE, ZHES PA STE, DE LA RANG SANGS RGYAS ZHES
PA NI TSE 'DI'I SNGON DU NGES PAR 'BYED PA'I CHA BZHI MTHAR PHYIN
NAS MTHONG BA'I LAM DU ZHUGS MA KHYAD LA TSE 'DAS NAS PHYI MA'I
TSE LA STON PA LA NYAN ZHING THOS MI DGOS NGES PAR RANG GIS NGES
PAR 'BYED PA'I CHA BZHI MTHAR PHYIN TE MTHONG BA'I LAM RANG

MNGON DU GYUR PA'I PHYIR RO, ,SPRUL PA STE ZHES PA NI DBYUNG
BA'O, ,DE KUN GYIS KYANG ZHES PA NI RANG SANGS RGYAS KUN GYIS
KYANG MI SHES PA STE, 'DZIN PA'I RTOGS PA MA SPANGS PA'I PHYIR
RO, ,DE LTAR YANG MNGON PAR RTOGS PA'I RGYAN LAS GSUNGS PA, GZUNG
DON RTOG PA SPONG PHYIR DANG, ,'DZIN PA MI SPONG PHYIR DANG

NI, ,RTEN GYI BSE RU LTA BU'I LAM, ,YANG DAG BSDUS PAS SHES PAR
BYA, ,ZHES SO, ,KYANG GI SGRAS NI NYAN THOS KYIS MI SHES PA DE
RANG SANGS RGYAS KYIS KYANG SHES PA MA YIN NO ZHES PA'I DON SNYEG
PA YIN PA'O, ,SHES MED SO SO'I SKYE BO YIS, ,ZHES PA NI MI SHES
PA'I SGRA NI GONG MA LA SNYEG PA STE, SO SO'I SKYE BO

@226B YIS KYANG MI SHES ZHES PA'I THA TSIG GO, ,DE LA SHES MED
CES PA NI NYON MONGS PA CAN GYI MA RIG PA STE SO SO'I SKYE BO
NYON MONGS PA DANG, SHES BYA'I SGRIB PA CAN YIN PA'I PHYIR RO,
,SHES MED KYANG DE SO SO'I SKYE BO YANG DE BAS NA SHES MED SO
SO'I SKYE BO'I ZHES PA STE, 'PHAGS PA LAS GZHAN DU GYUR PA STE,

'PHAGS PA'I CHOS MTHONG BA'I LAM MA THOB PA'I PHYIR DANG MI DGE
BA LAS MA GROL PA'I PHYIR RO, ,DUS KUN LA MI SHES PA'I DON BSTAN
PA, MA 'ONGS PA DANG, 'DAS PA DANG, DA LTAR BYUNG PA'I DUS GSUM
LA ZHES PA STE GO SLA'O, ,BYOL SONG ZHES PA NI LHA DANG MI'I 'GRO
BA LAS BYOL NAS SONG

BA NGAN SONG GSUM MO, ,DE'I MI DGE BA'I LAS NI BYOL SONG BAG
CHAGS ZHES SO, ,DE LAS SKYE BA NI DE LAS BYUNG BA'I, DUD 'GRO YI
DAGS SKYE BA RNAMS, ,ZHES PA STE, DE LA DUD 'GRO ZHES PA NI LHA
DANG MI'I 'GRO BA MA GTOGS PAR PHYUGS KYI KHAMS SU GTOGS PA YIN
PA DE DUD DE 'GRO BAS NA DUD

'GRO ZHES PA STE DE NI MI 'AM CI LA SOGS PA'O, ,'ON KYANG PHYUGS
LA SOGS PA DON GYIS SHES PAR BYA'O, ,YI DAGS ZHES PA NI 'DI LAS
YE NAS PHYIR MI LDOG PAR 'DAS PA'O, ,YANG NA BKRES PA DANG SKOM
PAS SDUG BSNGAL PA'O, ,'GRO BA DE GNYIS LA LHUNG BA NI, DUD 'GRO
YI DAGS SKYES PA RNAMS, ,ZHES PA'O, ,

DE KUN GYIS KYANG MI SHES TE, ,ZHES PA NI NGAN SONG GSUM SDUG
BSNGAL SNA TSOGS KYIS GTZES PA'I PHYIR RO, ,MI SHES PA GANG ZHEN
GSUNGS PA, SANGS RGYAS SPYOD YUL GSANG CHEN NI, ,ZHES PA STE YIG
'BRU NI BCOM ZIN TO, ,DE LTAR CHOS NYID KYI CHE BA'I YON TAN
BSTAN ZIN NAS, DA NI DON BSTAN PA LA, RE ZHIG DANG LA

CHOS KYI DBYINGS RNAM PAR 'PHRO BA NI, GANG LAS SKYE BAR 'GYUR PA
LAGS, ,ZHES PA'I LAN GSUNGS PA, SNYING PO SHIN TU SNYING PO MCHOG
,CES PA LA SOGS PA STE, DE LA SNYING PO ZHES PA NI PHYI'I DKYIL
'KHOR TE, G-YO BA MED PA'I PHYIR DANG, 'DOD PA'I 'BRAS BU SMIN
PAR BYED PA'I PHYIR RO, ,DE LTAR YANG 'JIG

RTEN SNANG BA LAS KYANG GSUNGS PA, SNYING PO 'DUS PHYIR DKYIL
'KHOR GSUNGS, ,ZHES PA STE, DKYIL 'KHOR DE LAS KHYAD PAR DU GYUR
PA NI, SNYING PO SHIN TU SNYING PO MCHOG ,CES PA STE 'OG NAS
'BYUNG BA'I LUS KYI DKYIL 'KHOR PHRA MO'I TING NGE 'DZIN TE DKYIL
'KHOR SHIN TU ZAB PA'I PHYIR RO, ,DE MYA NGAN LAS 'DAS

@227A *, ,BA'I NGO BOR GYUR PA'I PHYIR MCHOG CES SO, ,YANG NA
SNYING PO ZHES PA NI SKU GSUNG THUGS TE, KHAMS GSUM GYI RANG
BZHIN YIN PA'I PHYIR RO, ,SKU GSUNG THUGS DE'I RANG BZHIN DU GYUR
PA NI SHIN TU SNYING PO ZHES PA STE, RDO RJE SEMS DPA'I NGO BO
BDE BA CHEN PO RNAM PAR MI RTOG PA'I YE SHES CHOS KYI DBYINGS SO,
,DE YANG CI

'DRA ZHE NA, GANG DE KUN BDAG LA GNAS PA, ,ZHES PA STE BCUD DANG
SNOD KYI RANG BZHIN DU KHYAB PA'O, ,SANGS RGYAS KUN GYI GSANG
CHEN NI, ,LHA MO KHYOD LA BSHAD PAR BYA, ,ZHES PA NI BSHAD ZIN
TO, ,PHRA MO'I TING NGE 'DZIN BSTAN PA BYANG CHUB SEMS ZHES PA LA
SOGS PA STE, DE LA BYANG CHUB SEMS ZHES PA NI BSHAD ZIN

TO; ,DE NYID BDAG CES PA STE GZUNG BA DANG 'DZIN PA'I BSKYON GYIS
MA GOS PA'I PHYIR RO, ,DE LTAR SEMS TZAM LAS GSUNGS PA, GZHAN GYI
BLO YIS TSOR BA MIN, ,DES KYANG GZHAN LA TSOR BA MIN, ,GZUNG
'DZIN DANG NI BRAL PA'I PHYIR, ,RANG DE KHO NAR SNANG BAR 'GYUR,
,ZHES PA'O, ,DE BAS NA RANG BZHIN 'OD GSAL BA ZHES PA STE,

NAM MKHA' BZHIN DU NYON MONGS PA'I DRI MA GLO BUR BA YIN PA'I
PHYIR RO, ,DE LTAR YANG RAB TU BYED PA DBUS MTHA' LAS GSUNGS PA,
CHU KHAMS GSER DANG NAM MKHA' BZHIN, ,DAG PA BZHIN DU DAG PAR
'DOD, ,CES SO, ,PHRA MO'I TING NGE 'DZIN DE'I MDOG BSTAN PA, ZLA
PA'I SHEL DANG MNYAM PA'I 'OD, ,CES PA STE CHU SHEL GYI

MDOG DANG 'DRA BA DKAR BA'O, ,PHRA MO'I TING NGE 'DZIN GYI DNGOS
PO BSTAN PA, DE NYID YE SHES LNGA YI DNGOS, ,ZHES PA STE DE LA DE
NYID CES PA NI BSKAL BA GZHAN DU YANG MI 'GYUR PA'I PHYIR RO,
,YANG NA DE NYID CES PA NI RIGS LNGA'I RANG BZHIN DANG LDAN PA'I
PHYIR RO, ,DE LTAR YANG GSANG BA 'DUS PA'I RGYUD PHYI MA

LAS GSUNGS PA, DE KHO NA NYID RIGS LNGAR GSUNGS, ,ZHES SO, ,YE
SHES LNGA ZHES PA NI ME LONG LTA BU'I YE SHES DANG, MNYAM PA NYID
KYI YE SHES PA DANG, SO SOR KUN DU RTOG PA'I YE SHES DANG, BYA BA
NAN TAN GYI YE SHES DANG, SHIN TU RNAM PAR DAG PA'I CHOS KYI
DBYINGS KYI YE SHES SO, ,DE LA ME LONG LTA BU'I YE SHES NI, KUN

GZHI GNAS GYUR PA DE BZHIN NYID DANG STOBS BCU'I NGO BO RDO RJE
LTA BU'I BYANG CHUB SEMS KYI RANG BZHIN SHES BYA'I SGRIB PA BSAL
BAR BYED PA NI ME LONG LTA BU'I YE SHES TE, DPER NA ME LONG LA
BSTAN PA'I RDZAS GSAL BA BZHIN DU CHOS NYID LA CHOS THAMS CAD
GSAL BAR RTOGS PA'I PHYIR RO, ,MNYAM PA NYID KYI YE SHES NI NYON
MONGS PA'I

@227B YID GNAS GYUR PA YANG DAG PA'I MTHA' DANG MI 'JIGS PA
BZHI'I NGO BO SBYIN PA'I PHA ROL TU PHYIN PA'I RANG BZHIN NYON
MONGS PA'I SGRIB PA BSAL BA NI MNYAM PA NYID KYI YE SHES TE, BDAG
DANG GZHAN DU MI 'BYED PA'I PHYIR RO, ,SO SOR KUN DU RTOG PA'I YE
SHES NI RNAM PAR RTOG PA'I RNAM PAR SHES PA GNAS GYUR PA

MTSAN MA MED PA DANG, YANG DAG PAR RIG PA BZHI'I NGO BOR GYUR PA,
SHES RAB KYI PHA ROL TU PHYIN PA'I RANG BZHIN LAS KYI SGRIB PA
BSAL BA NI SO SOR KUN DU RTOG PA'I YE SHES TE, DAG PA 'JIG RTEN
PA'I YE SHES YIN PA'I PHYIR RO, ,BYA BA NAN TAN GYI YE SHES NI
SGO LNGA'I RNAM PAR SHES PA GNAS GYUR PA DON DAM

PA DANG SNYING RJE CHEN PO'I NGO BOR GYUR PA MI DMIGS PA'I SNYING
RJE CHEN PO'I RANG BZHIN SKYE PA'I SGRIB PA BSAL BA NI BYA BA NAN
TAN GYI YE SHES TE, SEMS CAN KUN GYI DON BYED PA'I PHYIR RO, ,DE
BZHI'I NI BAR CHAD MED PA'I LAM LA ZAD PA'I YE SHES LNGA'I NGOS
'DZIN ZHES PAR BYA'O, ,SHIN TU RNAM PAR DAG PA CHOS KYI DBYINGS
KYI

YE SHES NI, CHOS KYI DBYINGS DANG STOBS LA SOGS PA GONG GI CHOS
BZHI'I NGO BOR RNAM PAR GROL PA'I LAM DU MI SKYE PA'I RANG BZHIN
NI SHIN TU RNAM PAR DAG PA CHOS KYI DBYINGS KYI YE SHES TE, SANGS
RGYAS KYI RGYUR GYUR PA'I PHYIR RO, ,DE LNGA'I NGO BOR GYUR PA NI
YE SHES LNGA'I DNGOS ZHES PA STE, YE SHES LNGA DANG PHRA MO

DBYER MED PA'I PHYIR RO, ,PHRA MO'I TSAD GSUNGS PA, YUNGS KAR CHE
PA'I TSAD TZAM MO, ,ZHES TE GO SLA'O, ,DE'I DBUS SU ZHES PA NI
YUNGS KAR GYI DKYIL LO, ,DE LA BKOD PA'I YI GE Ksh'Um NI BZHUGS
PA'I LHA ZHES PA STE RDO RJE SEMS DPA'I NGO BO NYID KYI PHYIR RO,
,DE CI 'DRA ZHE NA, MI GSAL GSAL BA'I GZUGS CAN TE,

ZHES PA STE, DE LA MI GSAL ZHES PA NI 'KHOR BA'I DUS SU RANG RIG
PA'I YE SHES NI BU MO'I BDE BA BZHIN DU GZHAN LA BSTAN DU MED
PA'I PHYIR RO, ,GSAL BA ZHES PA NI ZAD PA DANG MI SKYE BA'I YE
SHES THOB PA'I DUS SU MNGON DU GYUR PA'I PHYIR RO, ,DE LTAR SUM
CU PA LAS GSUNGS PA, DGRA BCOM NYID LA DE 'GYUR TE, ,DE LA

BRTEN NAS GNAS PA'O, ,ZHES SO, ,DE 'DRA BA'I NGO BO NI MI GSAL
BA'I GZUGS CAN TE ZHES PA'O, ,PHYED TSAD TZAM GYI PHRA MO'I MCHOG
,CES PA NI YUNGS KAR GYI PHYED PHRA BA YIG 'BRU'I MCHOG GI TSAD
DO, ,DON NI 'DI LTAR BSGOM STE DE BZHIN GSHEGS PA THAMS CAD RANG
GI LUS LA THIM NAS, LHAG PA'I BYANG CHUB SEMS SU

@228A *, ,GYUR NAS GSANG BA'I RDO RJE'I LAM NAS PHYUNG STE, RANG
GI RIG MA'I GSANG BA'I PADMA'I SNA'I RTZE MO LA RDO RJER GYUR PA
BSGOM TE, RDO RJE DE'I DKYIL DU YUNGS KAR GYI TSAD PHRA MO LA YE
SHES Ksh'Um BSGOM PA'O, ,DE MTSAN MA LNGA MA BYUNG GI BAR DU
BSGOM PA STE, MTSAN MA LNGA BYUNG MA THAG 'PHRO BA BSGOM PA'O,
,MTSAN MA LNGA NI GSANG

BA 'DUS PA'I RGYUD PHYI MA LAS GSUNGS PA, DANG PO SMIG RGYU 'DRA
BA DANG, GNYIS PA LA NI DU PA'I TSUL, ,GSUM PA SRIN BU ME KHYER
'DRA, ,BZHI PA MAR ME BZHIN DU 'BAR, ,LNGA PA RTAG TU SNANG BA
NI, ,SPRIN MED PA YI NAM MKHA' BZHIN, ,ZHES SO, ,DE LTAR YANG
GSANG BA 'DUS PA'I RGYUD LAS GSUNGS PA, RIN CHEN KHA

DOG SNA LNGA PA, ,YUNGS KAR GYI NI 'BRU TSAD TZAM, ,SNA YI RTZE
MOR NAN TAN DU, ,RNAL 'BYOR PA YIS RTAG TU BSGOM, ,RIN CHEN BRTAN
PAR RE NAS SPRO, ,BRTAN PAR MA GYUR YANG MI SPRO, ,ZHES SO, ,DE
LTAR PHRA MO'I TING NGE 'DZIN BSTAN NAS, THIG LE'I TING NGE 'DZIN
BSGOM BSTAN PA, YID KYI DNGOS PO THIG LE'I GZUGS, ,ZHES PA

LA SOGS PA STE, DE LA YID CES PA NI RNAM PAR MI RTOG PA'I NGO
BO'O, ,DE LTAR LANG KAR GSHEGS PA'I MDO LAS KYANG GSUNGS PA, LAS
NI SEMS KYIS SDUD PAR BYED, ,YID KYIS KYANG NI RNAM PAR BRTAGS,
,RNAM ZHES KYIS NI SHES BYA STE, ,LNGA DAG GIS NI MTHONG BAR
BRTAGS, ,ZHES SO, ,DE'I NGO BOR GYUR PA'I THIG LE NI YID

KYI DNGOS ZHES PA STE YID DANG THIG LE DBYER MED PA'I PHYIR RO,
,DON DE KHO NA STON PA THIG LE'I GZUGS ZHES PA STE SRAN MA'I 'BRU
TSAD TZAM GYI THIG LE'O, ,DE LTAR YANG GSANG BA 'DUS PA'I SGRUB
THABS ZLA BA LAS GSUNGS PA, 'BRU TZA NA KA'I THIG LE'I 'BRAS BU
ZHES SO, ,DE'I GNAS BSTAN PA, RTAG TU SNYING GA'I DBUS GNAS

PA; ,ZHES TE DE LA RTAG TU ZHES PA NI 'DAS PA DANG MA 'ONGS PA
DANG DA LTAR DANG DUS GSUM MO, ,SNYING ZHES PA NI LUS KYI YAN LAG
SGO LNGA LTA BU LA BYA STE, 'DIR YE SHES SEMS DPA'I THUGS KA NA
MA YIN NO, ,DBUS GNAS PA ZHES PA NI THIG LE RANG GI SNYING GI
DKYIL DU BSGOM PA'O, ,'OD ZER CHEN PO 'BAR BA CAN, ,ZHES PA NI

THIG LE STE KUN DU 'OD ZER SNANG BAR BYED PA'O, ,DON NI 'DI 'DUS
PA'I SGRUB THABS ZLA BA LAS GSUNGS PA, 'BRU TZA NA KA'I DU DE
BZHIN GSHEGS PA THAMS CAD BSDUS TE, BYANG CHUB SEMS KYI 'OD DU
GYUR NAS 'BRU TZA NA KA'I TSAD YID DANG DBYER MED PA'I THIG LE
BSGOMS NAS DE'I DKYIL DU YI GE Ksh'Um GONG MA BZHIN DU BSGOMS TE,
DE LAS BYUNG

@228B BA'I 'OD KYI THIG LE GSAL BAR BYAS TE, DE LAS BYUNG BAS
RANG GI SNYING GA GSAL BAR BYED, SNYING GNAS BYUNG BAS RANG GI
LUS KUN GSAL BAR BYED, LUS KYI BA SPU NAS BYUNG STE 'JIG RTEN
THAMS CAD GSAL BAR BYAS TE, PHYIR LOG PA RIM PA BZHIN DU THIM NAS
YIG 'BRU DANG GCIG TU GYUR PAR BSGOM MO, ,DE NI BSGOM PA'I

MAN NGAG GO, ,YANG LHAG PA'I BYANG CHUB SEMS TSES GRANGS KYI RIM
PAS GNAS PA'I GNAS BSTAN PA, JI SNYED DGUG PA'I BAR DU NI, ,ZHES
TE NU MA DANG, LAG PA'I RTZE MO DANG, MGRIN PA DANG, MCHU DANG,
'GRAM PA DANG, MIG DANG RNA BA'I RTZA DANG, SPYI BO DANG, GSANG
BA'I YAN LAG MCHOG RNAMS TE DGU'O, ,DE RNAMS LA YANG NGO LA NI

MAR BRTZI STE MAR NGO LA NI YAR BRTZI BAR BYA'O, ,DE LTAR 'DOD
PA'I GTZUG LAG BRGYAD BRGYAD LA YANG GSUNGS PA, NU MA LAG RTZE
MGRIN PA DANG, ,MA MCHU DE BZHIN 'GRAM PA MIG ,SNA RTZE SPYI BO
YAN LAG MCHOG ,DE DAG KUN LA GDUNG BYED PAS, ,NAM ZLA YAR TSES
MAR YAR NI, ,ZLA BA MAR TSES LOG PAR BSHAD, ,CES SO, ,YANG LHAG

PA'I BYANG CHUB SEMS KYI GNAS BCO LNGA LA SGRA YIG BCU DRUG TU
BSGOM PA BSTAN PA, DPRAL BA LA GNAS RKANG MTHIL BAR, ,ZHES PA STE
MTHE BONG RTZA LA YI GE AA, RJE NGAR LA A'A DANG, BRLA GNYIS LA
AI DANG, GSANG BA LA A'I DANG, LTE BA LA AU DANG, GSUS PA LA A'U
DANG, NU MA LA Ri DANG, LAG PA LA R'i DANG, MGRIN

PA LA Li DANG, MA MCHU LA L'i DANG, 'GRAM PA LA AE DANG, MIG
GNYIS LA AEE DANG, RNA BA'I RTZA LA AO DANG, SPYI BOR AOO DANG,
LUS KUN LA AAm AA:RNAMS KYI GZUGS SU BSGOM PA'O, ,DE LTAR YANG
'DOD PA'I GTZUG LAG BRGYAD BRGYAD LAS GSUNGS PA, MTHE BO RTZER NI
YI GE AA, ,RJE RANG GNYIS LA DE BZHIN A'A, ,BRAL GNYIS

LA NI YI GE AI, ,YI GE A'I NI GSANG BAR RTEN, ,LTE PA'I RTZA BA
LA YI GE AU, ,DE BZHIN GSUS PAR YI GE A'U, ,NU MA'I RTZE LA YI GE
Ri, ,YI GE R'i NI LAG PAR GNAS, ,MGRIN PA KHO NAR YI GE Li, ,DE
BZHIN MA MCHUR YI GE L'i, 'GRAM PA'I PHYOGS SU YI GE AE, ,DE
BZHIN AEE NI MIG GNYIS LA, ,RNA BA'I RTZAR NI

YI GE AO, ,YI GE AOO NI SPYI BOR GNAS, ,AAm AA:YAN LAG KUN LA
GNAS, ,CHOG GA RNAMS NI SBYAR BAR BYA, ,ZHES SO, ,THIG LE DE KHO
NAR BSDUS TE ZHES PA NI GNAS DGU DANG BCO LNGA LA KHYAB PA'I
BYANG CHUB SEMS SNYING GA'I PADMA'I THIG LE LA DANG LA 'DUS PA'I
DON TO, ,LTE PA'I DBUS SU RNAM PAR GNAS, ,

@229A *, ,ZHES PA NI SNYING GI PADMA LAS BABS TE LTE PA'I PADMAR
GNAS PA'O, ,DE LTAR CHOS KYI DBYINGS SKYE PA'I KHUNGS BSTAN NAS,
DANG PO JI LTAR 'ONG BA YIN, ,ZHES PA'I LAN GSUNGS PA LA, RE ZHIG
GONG DU BSGOM PA'I YIG RTZIS BSTAN PA, CHA SHAS LNGA PA CAN YIN
TE, ,ZHES PA STE YI GE Ksh'Um YAN LAG LNGA DANG

LDAN PA'I PHYIR RO, ,'DI LTA STE, THIG LE DANG, ZLA TSES DANG, KA
DANG, shA DANG, ZHABS SKYED RING PO AU RNAMS TE LNGA'O, ,DON DE
BSTAN PA, BCU GNYIS KYI YI NI THA MA LA, ,ZHES PA STE, MA NING GI
YI GE Ri R'i DANG Li L'i GZHAG PA'I SGRA YIG AAm AA LA SOGS PA'I
BCU GNYIS KYI THA MA NI KA'O, ,CHA SHAS DRUG PAS MTSAN PA

NYID, ,CES PA NI YA LA SOGS PA DRUG PAS MTSAN PA STE YI GE shA'O,
,NGA RO ZHES PA NI ZHABS SKYED AU'O, ,THIG LES RGYAN BYED PA ZHES
PA NI STENG GI ZLA TSES DANG THIG LE'O, ,RDO RJE KHO NAS PHYUNG
NAS SU, ,ZHES PA NI GSANG PA'I RDO RJE'I LAM NAS LHAG PA'I BYANG
CHUB SEMS YI GE Ksh'Um GI NGO BO 'PHRO BSGOM PA'O, ,DA NI, DE
BZHIN PHYIR

'GRO JI LTAR LAGS, ,ZHES PA'I LAN GSUNGS PA, SA BON SKYE GNAS
ZHES PA LA SOGS PA STE, DE LA SA BON ZHES PA NI YI GE Ksh'Um STE,
KHAMS GSUM GYI RGYU YIN PA'I PHYIR RO, ,SKYE GNAS DBUS GZHAG STE
ZHES PA GSANG PA'I PADMA'I NANG DU PHAB PA'O, ,CHOS KYI DBYINGS
NI BZHU BAR BYED, ,CES PA NI YI GE Ksh'Um CHOS THAMS

CAD KYI RGYU LHAG PA'I BYANG CHUB KYI SEMS KYI NGO BO'I CHU'I
KHAMS SU GYUR PA'O, ,DA NI, YAN LAG MED PA GANG DE NI, ,ZHES PA
NAS, KHAMS RNAMS SU NI 'JUG PA YANG, ,ZHES PA'I BAR GYIS LAN
GSUNGS PA, DE NI RIM PAR ZHES PA LA SOGS PA STE, DE LA DE NI ZHES
PA NI YAN LAG MED PA'I CHOS KYI DBYINGS SO, ,RIM PAR BSKYED BYAS

NAS ZHES PA NI MER MER PO DANG, NUR NUR PO DANG, LTAR LTAR PO
DANG, MKHRANG 'GYUR DANG, RKANG LAG 'DUS PA MNGAL GYI RIM PAS
LNGAS MING DANG GZUGS SU GYUR PA'O, ,DON DE GSUNGS PA, SGO DGU LA
NI KUN DU 'GRO, ,ZHES PA STE, SPYI BO TSANGS PA'I BU GA DANG, MIG
DANG, RNA BA DANG, SNA DANG, KHA DANG, SNYING GA DANG, LTE BA
DANG,

GSANG BA DANG, CHU MIG GI BU GA RNAMS TE DGU'O, ,DE RNAMS LA
BYANG CHUB KYI SEMS KHYAB PAR GYUR TO ZHES PA'I THA TSIG GO, ,DE
LAS KYANG 'PHRO BA'I DON GSUNGS PA, KHYAB CING KHYAB NAS 'GRO KUN
LA, ,MI G-YO LA SOGS G-YO DANG BCAS, ,ZHES TE GO RIMS SU 'GRO BA
KUN LA NI KHYAB CING MI G-YO BA LA SOGS PA NI KHYAB LA GNAS

@229B PAR GYUR TO ZHES PA'I THA TSIG GO, ,DE LA 'GRO KUN ZHES PA
NI DUS GSUM DANG KHAMS GSUM GYI BCUD KYI 'JIG RTEN 'GRO BA RIGS
DRUG STE, 'DI NAS GZHAN DANG GZHAN DU BSKYED PA'I PHYIR RO, ,MI
G-YO ZHES PA NI RI RAB LA SOGS PA SNOD KYI 'JIG RTEN NO, ,SOGS
PA'I SGRAS NI GZHAL YAS KHANG LA SOGS PA'O, ,G-YO DANG BCAS

ZHES PA NI PAR SNANG LA LDING BA'I GZHAL YAS KHANG NGO, ,DON DE
GSAL BAR BYED PA GSUNGS PA, TSANGS SOGS LHA DANG LHA MIN GYI,
,GZHI NI DE LAS GYUR PA'O, ,ZHES TE DE LA TSANGS PA ZHES PA NI
'DOD PA'I NYON MONGS PA ZHI PA'I PHYIR RO, ,RNAM PA GCIG TU MU
STEGS PA'I GZHUNG GIS TSANGS PA ZHES PA NI BDEN BA DANG, DKA'

THUB DANG, DBANG PO DUL BA LA 'DOD DO, ,BY'A KA RA nA'I SGRA LAS
NI TSANGS PA ZHES PA NI SA 'OG MA'I TSE DANG BYAD GZUGS DANG
LONGS SPYOD LA SOGS PA 'PHEL BAR BYED PA LA 'DOD DO, ,SOGS ZHES
PA'I SGRAS NI KHYAB 'JUG DANG, DBANG PHYUG CHEN PO DANG, BRGYA
BYIN DANG, NYI MA DANG ZLA BA LA SOGS PA'O, ,YANG NA SOGS

PA'I SGRAS NI RGYAL CHEN RIGS BZHI NAS 'GO MIN GYI BAR GYI LHA
RIS LA GZUNG BAR BYA'O, ,TSANGS PA LA SOGS PA YANG DE LHA YANG DE
BAS NA TSANGS SOGS LHA ZHES PA STE, RANG GI 'OD LA LONGS SPYOD
PA'I PHYIR RO, ,LHA MIN ZHES PA NI LHA'I RIS LAS SMAD PA'I RAB
KYI KHONG BA DANG BAR SNANG LA GNAS PA, GZA' R'A HU LA LA SOGS PA

STE; RIN PO CHE'I 'OD LA LONGS SPYOD PA'I PHYIR RO, ,LHA DANG LHA
MIN DE DAG CHOS KYI DBYINGS DE KHO NA LAS SKYES PAS NA GZHI NI DE
LAS GYUR PA'O ZHES SO, ,GANG LAS GTZO BO SKYED BYED PA, ,ZHES PA
NI GZUGS DANG GZUGS MED PA GANG DU YANG CHOS KYI DBYINGS LAS
'PHRO BA YIN NO ZHES PA'I THA TSIG STE, ,CHOS THAMS CAD

KYI SA BON GTZOR GYUR PA'I PHYIR RO, ,SA DANG NAM MKHA'I NGO BO
YANG CHOS KYI DBYINGS YIN PA BSTAN PA, SA DANG NAM MKHA' DE ZHES
GSUNGS, ,ZHES PA STE DE LAS ZHES PA NI DBYIBS DANG KHA DOG LA
MTSON PA'I, ,DE YANG SA 'OG SA BLA SA STENG GSUM STE, DE LA SA
'OG NI 'DZAM BU'I GLING MAN CHAD DMYAL BA YA NA CHAD DO, ,SA BLA
NI

NYI MAS GAR KHYAB PA'O, ,SA STENG NI RI RAB KYI RTZE MO'O, ,NAM
MKHA' ZHES PA NI MI SGRIB PAR GA 'BYED PA'O, ,DE ZHES GSUNGS ZHES
PA NI CHOS KYI DBYINGS LAS 'PHRO ZHES PA'I THA TSIG GO, ,MA RIG
BAG CHAGS ZHES PA NAS, JI LTAR DNGOS SU 'DUS PA LAGS, ,ZHES PA'I
BAR GYI TSIG GI LAN GSUNGS PA, JI SNYED

@230A *, ,LUS LA GNAS PA'I BAR, ,ZHES PA LA SOGS PA STE, DE LA JI
SNYED CES PA NI LUS KYI TSAD MTSON PA'O, ,LUS ZHES PA NI GZUGS
KYI PHUNG PO'O, ,GNAS PA'I ZHES PA NI MING BZHI'I PHUNG POR GYUR
PA'O, ,BAR ZHES PA NI DUS KYI TSAD DO, ,DE YIS ZHES PA NI CHOS
KYI DBYINGS LA

GZUNG NGO, ,LAS DANG ZHES PA NI LUS NGAG YID KYI DGE BA'I LAS TE
'JIG RTEN DU BSNGAGS PA'I PHYIR RO, ,LAS MIN ZHES PA NI LUS NGAG
YID KYI LAS MI DGE BA KHO NA STE 'JIG RTEN PAS SMAD PA'I PHYIR
RO, ,DE GNYIS LA 'JUG PAS NA BYED PA'O, ,DE LTAR YANG MTSAN YANG
DAG PAR BRJOD PA'I RNAM PAR

BSHAD PA LAS GSUNGS PA, SKYE BA'I DGE BA 'BA' ZHIG MED, ,CES
PA'O, ,DON NI 'DI LTA STE, JI SNYED CHOS KYI DBYINGS KYI LUS LA
GNAS PA DE SNYED KYI BAR DGE BA DANG MI DGE BA'I LAS SNA TSOGS PA
BYED PAR 'GYUR RO ZHES PA'I THA TSIG GO, ,DE SNYED KYI SGRA MED
NA YANG DON GYIS 'BREL PAR SHES PAR BYA

STE; GANG DANG DE NI RTAG TU 'BREL, ,ZHES SGRA LAS GSUNGS PA'I
PHYIR RO, ,DON DE KHO NA GSAL BAR MDZAD PA, BCOM LDAN 'DAS NYID
KYIS YANG GSUNGS PA, DGE DANG MI DGE BSAM PA KUN, ,BYA BA'I LAS
KUN BYED PA YIN, ,ZHES PA STE DE LA DGE DANG ZHES PA NI 'DOD
CHAGS DANG, ZHE SDANG

DANG; GTI MUG MED PA, LUS NGAG GI LAS SROG GCOD PA LA SOGS PA MED
PA, LUS NGAG GI LAS BCU NI 'JIG RTEN PAS SMAD PA LAS 'DAS PA'I
PHYIR RO, ,YANG NA DGE BA DANG ZHES PA NI TZVA KU SHA BZHIN DU
RNO BO'I SHES RAB BSTEN PAR BYE DPA'I PHYIR RO, ,MI DGE ZHES PA'I
NI 'DOD CHAGS DANG, ZHE SDANG

DANG; GTI MUG DANG LDAN PA'I LUS NGAG YID KYI LAS SROG GCOD PA LA
SOGS PA LUS NGAG GI LAS TE, 'JIG RTEN GYIS SMAD PA LA 'JUG PA'I
PHYIR RO, ,YANG NA MA DGE ZHES PA NI MA RIG PA SPYIN PA'I PHYIR
RO, ,DE GNYIS LA RNAM PAR RTOG PA NI, BSAM PA YANG ZHES PA STE,
SEMS KYI LAS GTZOR GYUR PA'I

PHYIR RO; ,DE LTAR YANG CHOS MNGON PA MDZOD LAS GSUNGS PA, BSAM
PA YID KYI LAS YIN TE, ,DE SKYED NGAG DANG LUS KYI LAS, ,ZHES SO,
,DE LTAR DGE BA DANG MI DGE BA'I LAS BYED PAS NA BYA BA'I LAS KUN
ZHES PA STE, DE LA KUN ZHES PA'I SGRAS NI LUNG DU MA BSTAN PA'I
LAS LA SHES PAR BYA'O, ,

@230B DE BAS NA KUN NAS NYON MONGS PA DANG, RNAM PAR BYAD PA'I
CHOS DANG, DGE BA DANG MI DGE BA'I CHOS KUN CHOS KYI DBYINGS LAS
'PHRAS PA YIN PAR SHES PAR BYA'O, ,DNGOS PO MED LA ZHES PA NAS,
DMIGS PA DANG BCAS JI MI LTAR LAGS, ,ZHES PA'I BAR GYI TSI GI LAN
GSUNGS PA, SBYOR BA RTAG TU DE

GSUNGS TE, ZHES PA LA SOGS PA STE, DE LA, SBYOR BA RTAG TU DE
GSUNGS TE, ,ZHES PA NI GANG GI CHOS KYI DBYINGS KYI RANG BZHIN
PHRA MO'I TING NGE 'DZIN DANG, THIG LE'I TING NGE 'DZIN DANG RTAG
TU SBYOR PA'O, ,DE LTAR SBYOR BAS THABS DANG SHES RAB KYI GSANG
BA'I MCHOD PA NI, MCHOD PA BSGOM

PAR GYUR PA YIN, ,ZHES SO, ,DON NI 'DI LTA STE, RNAL 'BYOR PA
DANG, RNAL 'BYOR MAS LE'U BZHI PA'I LUS KYI DKYIL 'KHOR GYI LHA
BSGOM STE, PHRA MO'I TING NGE 'DZIN DANG, THIG LE'I TING NGE
'DZIN BSGOMS NAS, THABS DANG SHES RAB ROL PA'I GSANG BA'I MCHOD
PAS DE BZHIN

GSHEGS PA MNYES PAR BYA'O, ,DE LTAR BSGOMS PAS CIR 'GYUR ZHE NA,
DE'I 'BRAS BU GSUNGS PA, GANG TSE LAS KYI LUS ZHIG NA, ,ZHES PA
LA SOGS PA STE, DE LA GANG TSE ZHES PA NI SHI PA'I DUS MTSON
PA'O, ,LAS KYI LUS ZHES PA NI LUS KYI DKYIL 'KHOR BSGOMS

PA'I DAG PA'I BAG CHAGS DANG LDAN PA'I PHUNG PO'O, ,DE GNAS GYUR
PA NI LUS ZHIG NA ZHES PA STE 'CHI 'PHO BA'O, ,DE'I TSE ZHES PA
NI GANG TSE DANG 'BREL PA'O, ,DE'I RANG MTHU YIS ZHES PA NI RNAL
'BYOR PA'I BSGOM PA'I BYIN GYI BRLABS KYIS DE 'DRA'I LUS SU ZHES
PA NI LUS KYI DKYIL

'KHOR GYI BDAG NYID DE RNAL 'BYOR PAS THOB PAR 'GYUR TE ZHES PA
NI MI GNAS PA'I MYA NGAN LAS 'DAS PA MNGON DU GYUR PA STE, SKYE
GBA DANG 'JIG PA THA SNYAD TZAM GYI PHYIR RO, ,DE LTAR YANG KLU
SGRUB ZHABS KYIS DBU MA LAS GSUNGS PA, GNAS PA SKYE BA SHI BA YOD
MED DMAN PA MNYAM PA KHYAD

PAR NI, ,'JIG RTEN THA SNYAD DBANG GIS GSUNG GI DE BZHIN NYID
DBANG GIS MA YIN, ,ZHES SO, ,DE BAS NA CHOS KYI DBYINGS GANG GIS
G-YO DANG MI G-YO KHYAB PAR NI NAM MKHA' MNYAM PA NYID 'DRA BA
THA SNYAD LA NI YOD LA DON DAM PAR NI MED PA KUN NAS KUN DU KHYAB
PA BZHIN DU, CHOS KYI DBYINGS DE NI GNAS

@231A *, ,PA SNANG BA RNAL 'BYOR PAS SHES PAR BYA'O, ,DE LTAR SA
BCU PA LAS GSUNGS PA, RGYAL PA'I SRAS KHAMS GSUM NI SEMS TZAM YIN
ZHES SMRAS PA'O, ,DA NI DE LTAR BSGOMS PA'I RNAL 'BYOR PA'I YON
TAN GSUNGS PA, BCU GNYIS MTHA' YI TSIG GI DON, ,ZHES PA LA

SOGS PA STE, DE LA BCU GNYIS MTHA'I TSIG DON ZHES PA NI YI GE
Ksh'Um NGO, ,RNAL 'BYOR PA GANG GIS RTAG TU RGYUN MI 'CHAD PAR
GANG GI RIM PAS YI GE Ksh'Um BSGOM BYAS NA RNAL 'BYOR PA DES NI
MCHOG GI DNGOS GRUB MI GNAS PA'I MYA NGAN LAS 'DAS PA BSOD NAMS
DANG YE SHES KYI TSOGS KYIS RGYAS

PA'I RDO RJE 'DZIN PAR NI SGRUB PA PO BDAG NYID KYI BSGOMS PA'I
STOBS KYIS 'GYUR ZHES SO, ,DE LTAR YANG DPAL MCHOG DANG PO'I
RGYUD LAS GSUNGS PA, KUN DU BZANG PO'I YE SHES NI, ,RANG NYID KHO
NAS THOB PA'O, ,ZHES SO, ,DE LA RDO RJE 'DZIN PA ZHES PA NI RDO
RJE SEMS DPA' STE, ,RDO RJE

PHYAG TU LDAN PA'I PHYIR RO, ,GNOD SPYIN DANG, BYANG CHUB SEMS
DPA' RDO RJE 'DZIN PA NI MA YIN PA'O, ,RNAL 'BYOR PAS BSGOM PA'I
YIG 'BRU DE LA YANG DON DAM PAR RANG BA ZHIN MED, STONG PA NYID
KYI DON BSTAN PA SO DANG MCHU DANG ZHES PA LA SOGS PA STE, DE LA

SO DANG MCHU DANG RKA NA DANG LCE ZHES PA NI GO SLA'O, ,DE DAG
'DUS NAS BYUNG BA'I YIG 'BRU'I SGRA NI, MGUL NAS GANG LA YOD PA
NI, ,ZHES PA'O, ,DE'I PHYIR GANG LA DE NI YIG 'BRU NYID CES TE
YIG 'BRU'I NGO BO MED DO ZHES PA'I THA TSIG GO, ,DE CI'I PHYIR

ZHE NA; DE NI ZAD DANG GNAS PHYIR RO, ,ZHES PA STE YIG 'BRU
Ksh'Um DE NI RANG BZHIN MI RTAG PAR GNAS PA'O, ,'DI LTA STE, KA
BRJOD TZAM NA shA MED shA BRJOD TZAM NA KA THAL TE 'GRO'O, ,DE
BZHIN DU ZHABS SKYED BRJOD TZAM NA KA DANG shA THAL TE 'GRO BAS
THIG

LE MA BYUNG, THIG LE BRJOD TZAM NA GONG MA THAL LO, ,DE LTAR MI
RTOG PA NI STONG PA'O, ,DE LTAR YANG BYANG CHUB SEMS 'GREL LAS
KLU SGRUB ZHABS KYIS GSUNGS PA, MI RTAG PA YI SEMS KYI NI, ,STONG
PA NYID DU MI 'GAL LO, ,

@231B ZHES SO, ,'O NA YIG 'BRU'I RANG BZHIN BYANG CHUB SEMS CI
'DRA BA 'DOD CE NA, GSUNGS PA, BRJOD PA MED CING THE TSOM PA,
,ZHES PA LA SOGS PA STE, DE LA BRJOD PA MED CING ZHES PA NI MING
DANG GZUGS KYI NGO BO MED PA'I PHYIR RO, ,DE LTAR YANG GSANG BA
'DUS PA'I

RGYUD PHYI MA LAS GSUNGS PA, BRJOD DU MED PA'I BDAG NYID CHOS,
,MING DANG GZUGS BLO'I NGO BO MED, ,CES SO, ,THE TSOM PA ZHES PA
NI DNGOS PO YOD PA YANG MA YIN MED PA YANG MA YIN PA'I CHOS NYID
MYA NGAN LAS 'DAS PAR 'DOD PA'I PHYIR RO, ,DE LTAR CHOS

KYI SKU'I BSTOD PA LAS GSUNGS PA, GANG ZHIG GCIG MIN DU MA MIN,
,BDAG GZHAN PHAN PHYIR BKRA SHIS RTEN, ,DNGOS PO YOD MIN MED
PA'ANG MIN, ,NAM MKHA' 'DRA BAR RO MNYAM PA, ,SDUG BSNGAL MED
PA'I RANG BZHIN CAN, ,'GYUR

PA MED PA NYES MED PA, ,ZHI BA MNYAM MED MNYAM PAS NA, ,KHYAB
CING SPROS MED DPE MED PA'I, ,SO SOR RANG RIG RGYAL BA YI, ,CHOS
SKU DENG 'DIR BDAG PHYAG 'TSAL, ,ZHES SO, ,DE LTAR YANG RIN PO
CHE'I PHRENG BA LAS GSUNGS PA, DNGOS MED MYA NGAN LAS

'DAS MIN, ,DNGOS NYID DE NI GANG LA YIN, ,DNGOS DANG DNGOS MED
MCHOG 'DZIN PA, ,ZAD PA MYA NGAN 'DAS PAR GSUNGS, ,ZHES SO, ,SGRA
YIG RNAM PAR SPANGS PA YI, ,ZHES PA NI AA LA SOGS PA BCU DRUG GI
NGO BO ME YIN PA'I PHYIR RO, ,RANG GI PHYI NANG ZHES PA NI PHYI
NANG GI

SKYE MCHED BCU GNYIS KYI NGO BOR GNAS PA'O, ,DE BZHIN NYID CES PA
NI 'GYUR BA MED PA'O, ,DE 'DRA BA'I MTSAN NYID NI BYANG CHUB SEMS
NI RGYUD 'DIR GSUNGS SO, ,ZHES 'DOD PA'O, ,LHA MO BZHIS YONGS SU
ZHUS PA ZHES PA NI RGYUD KYI SPYI'I MTSAN TE GO SLA'O, ,LAS ZHES
PA NI DE'I NANG DU YANG LHA MO SPYAN MAS YANGS SU ZHUS PA ZHES

PA STE, SPYAN MAS GTZOR SDUD PA PO BYAS PA'I PHYIR RO, ,LE'U ZHES
PA NI RIM PAR PHYE BA'O, ,DANG PO NI ZHES PA NI GNYIS PA'I GONG
MA'O, ,LHA MO PI ZHIS YONGS SU ZHUS PA'I LE'U DANG PO'I RNAM PAR
BSHAD PA'O,, ,,DA NI LE'U GNYIS PA LA CHOS KYI DBYINGS BYANG CHUB
SEMS KYI RIM PA M'A MA K'IS ZHUS PA, DE NAS LHA MO

@232A *, ,M'A MA K'IS ZHES PA LA SOGS PA STE, DE LA DE NAS ZHES
PA NI LE'U DANG PO DANG GNYIS PA'I MGO MJUG SBYOR BA'I TSIG GO,
,LHA MO ZHES PA NI BSHAD ZIN TO, ,LHA MO YANG DE M'A MA K'I YANG
DE NYID PAS, LHA MO M'A MA

K'IS ZHES PA STE, SANGS RGYAS THAMS CAD KYI YUM ZHES BYA BA'O,
,RDO RJE CAN ZHES PA NI RDO RJE SEMS DPA' STE PHYAG NA RDO RJE
DANG LDAN PA'I PHYIR RO, ,LA ZHES PA NI ZHUS PA'I GNAS BSTAN
PA'O, ,'DI ZHES PA NI 'OG NAS 'BYUNG BA'I ZHUS TSIG GO, ,ZHUS TE
ZHES PA NI ZHU BA'I RIM PA LNGA GONG DU BSHAD ZIN TO, ,

BYANG CHUB SEMS ZHES PA NI CHOS KYI DBYINGS SO, ,DE'I RIM PA NI
BYANG CHUB SEMS KYI RIM PA'O ZHES PA STE 'OG TU 'BYUNG BA'I GNAS
DANG, KHA DOG GI RIM PAR BSKYED PA DANG, MDOR BSDUS PA'I RIM
PA'O, ,DE ZHUS PA, KHA SNYING LTE BA GSANG BA LA, 'GRO DANG PHYIR
'ONG BSTAN PA NI, ,ZHES PA STE GO SLA'O, ,RDO RJE

CHEN POS ZHES PA NI STON PA RDO RJE SEMS DPA' STE, KUN DU KHYAB
PA'I RANG BZHIN NYID KYI PHYIR RO, ,BKA' STZAL 'TSAL ZHES PA NI
BSHAD ZIN TO, ,CHA SHAS RNAM PA DU ZHIG GSUNGS, ,ZHES PA NI BYANG
CHUB KYI SEMS YAN LAG GI SGO NAS ZHUS PA'O, ,GNAS KYI RNAM PA
BSGYUR PA DU, ,ZHES PA NI CHOS KYI DBYINGS KYI

BYANG CHUB SEMS KYI GNAS ZHUS PA'O, ,KHA DOG RNAM PA DU ZHIG
GSUNGS, ,ZHES PA NI CHOS KYI DBYINGS BYANG CHUB SEMS KYI KHA DOG
GI RIM PA ZHUS PA'O, ,DE BZHIN GDAN YANG JI LTAR 'TSAL, ,ZHES PA
NI CHOS KYI DBYINGS BYANG CHUB SEMS KYI GDAN ZHUS PA'O, ,DA NI
STON PAS LAN GSUNGS PA, ,RDO RJE CAN GYIS

BKA' STZAL PA, ,ZHES PA STE GONG DU BSHAD ZIN TO, ,CHA SHAS RNAM
PA DU ZHIG GSUNGS, ,ZHES PA'I LAN GSUNGS PA, CHA SHAS BZHI DANG
MNYAM LDAN ZHING, ,ZHES PA STE YI GE KshA DANG YI GE AOm DANG, YI
GE H'Um DANG, YI GE A'A:RNAMS KYI CHA BZHI DANG LDAN PA'I PHYIR
RO, ,GNAS KYI RNAM PA BSGYUR BA DU, ,ZHES

PA'I LAN GSUNGS PA, PADMA BZHI LA YANG DAG GNAS, ,ZHES PA STE
KHA'I PADMA DANG, SNYING GI PADMA DANG, LTE PA'I PADMA DANG,
GSANG BA'I PADMA'O, ,KHA DOG RNAM PA DU ZHIG GSUNGS, ,DE BZHIN
GDAN YANG JI LTAR 'TSAL, ,ZHES PA'I LAN GSUNGS PA, SNYING GI
PADMA LA GNAS GNAG ,CES PA LA SOGS PA

@232B STE DE LA SNYING GI PADMA LA GNAS GNAG CES PA NI CHOS KYI
DBYINGS KYI YI GE AOm KYI GZUGS SU KHA DOG GNAG PAR GNAS PA'O,
,KHA YI PADMA LA GNAS DKAR, ,ZHES PA STE CHOS KYI DBYINGS KYI
KshA'I GZUGS SU MDOG DKAR BAR GNAS PA'O, ,NGA RO LTE PA'I PADMAR
GNAS, ,ZHES PA NI CHOS KYI DBYINGS KYI YI GE H'Um GI

GZUGS KHA DOG DMAR PAR GNAS PA'O, ,GSANG BA'I PADMAR NGA RO
MTHA', ,ZHES PA NI, CHOS KYI DBYINGS KYI YI GE AA'I GZUGS SU KHA
DOG SER BAR GNAS PA'O, ,DE LTA BU'I RIM PAS, STABS KYIS MTHA' RU
'GRO BYED NAS, ,ZHES PA STE CHAGS PA'I DUS SU 'JIG RTEN KUN
BSKYED PAR BYAS NAS, 'JIG

PA'I DUS SU YANG THIG LE'I DBYINGS SU CHOS KYI DBYINGS BYANG CHUB
SEMS, THIG LE'I SBYOR BAS RAB TU GNAS, ,ZHES PA'O, ,DE LTA BU'I
RIM PAS BSKYED PA'I DON TE GSAL POR GSUNGS PA, SNOM BYED PA DANG
THOS BYED PA DANG GANG ZHES PA LA SOGS PA STE, DE LA SNOM BYED
CES PA NI SNA'I RNAM PAR SHES PAS

DRI LA BYED PA'O, ,DE BZHIN DU THOS BYED LA SOGS PA YANG SHES PAR
BYA'O, ,DBANG PO'I GO RIMS 'KHRUL NA YANG BCOM LDAN 'DAS KYI BKA'
LA SKUR BA GDAB PAR MI BYA STE MDO SDE GZHAN DU RIM PAR SHES PAR
BYA'O, ,DE LA BDE BA ZHES PA NI SIM PA'O, ,BDE BA MA YIN SDUG
BSNGAL ZHES PA NI SIM PA MA YIN PA'O, ,

DE GNYIS DBANG PO DANG YUL DANG RNAM PAR SHES PA GSUM 'DUS PA LAS
MYONG BA NI TSONG BA'O, ,TSOR BA DE YANG CHOS KYI DBYINGS KYIS
BYED PAS NA TSOR BYED CES SO, ,DE LTAR SHES RAB KYI PHA ROL TU
PHYIN PA LA SOGS PA NAS, MIG GI 'DUS TE REG PAS TSOR BA DANG ZHES
PA LA SOGS PA'O, ,GANG LAS ZHES PA LA SOGS

PA NI GO SLA'O, ,'BYED PA ZHES PA NI SHING LA SOGS PA GNYIS SU
GYUR PA'O, ,GCOD PA ZHES PA NI STA RE LA SOGS PA'O, ,DE KHO NAS
ZHES PA NI DE DAG KYANG CHOS KYI DBYINGS KYIS BYED DO ZHES PA'I
THA TSIG GO, ,CHO GA RNAM PA MANG PO SHES, ,ZHES PA NI DE LAS
GZHAN YANG 'JIG RTEN GYI GTZUG LAG THAMS CAD DO, ,

RGYAL PO'I RIGS SU GYUR PA LA SOGS PA'I RIS KYANG CHOS KYI
DBYINGS LAS GZHAN MED PA'I DON BSTAN PA, RGYAL PO'I DON YANG BYED
'GYUR DANG, ,ZHES PA LA SOGS PA STE, DE LA RGYAL PO ZHES PA NI
RNAM PA GNYIS TE 'KHOR LOS SGYUR PA'I RGYAL PO DANG, MKHAR GYI
RGYAL PO'O, ,DE GNYIS RGYAL BAR BYED PA NI, RGYAL

@233A *, ,PO'I DON YANG BYED PAR 'GYUR, ,ZHES PA'O, ,'DI LTA STE,
'KHOR LOS SGYUR BA'I RGYAL PO BZHI LA, GSER GYI 'KHOR LOS SGYUR
BA'I RGYAL POS NI, GLING BZHI MKHAR GYI RGYAL PO LA SOGS PA TSUR
'ONG NAS MNGA' DBUL TE RGYAL PO'O, ,DNGUL GYI 'KHOR LOS SGYUR
BA'I RGYAL POS NI BYANG SGRA MI SNYAN MA

GTOGS PA GLING GSUM LA PHAR 'GRO STE 'DUL NAS RGYAL PO'O, ,ZANGS
KYI 'KHOR LOS SGYUR BA'I RGYAL POS NI SGRA MI SNYAN DANG, LUS
'PHAGS MA GTOGS PA GLING GNYIS LA PHAR 'GRO STE, G-YUL BSHAMS NAS
'DUL BAS RGYAL PO'O, ,LCAGS KYI 'KHOR LOS SGYUR BA'I RGYAL PO NI
SGRA MI SNYAN DANG, LUS

'PHAGS PO DANG, BAN GLANG SPYOD GSUM MA GTOGS PA 'DZAM BU GLING
GCIG LA PHAR 'GRO STE, 'THAB NAS 'DUL BAS RGYAL PO'O, ,DE LTAR
YANG CHOS MNGON PA MDZOD LAS GSUNGS PA, GSER DNGUL ZANGS LCAGS
'KHOR LO CAN, ,DE DAG GLING GCIG GLING GNYIS DANG, ,GSUM DANG
BZHI LA MAS RIM

BZHIN, ,LHAN CIG GNYIS MIN SANGS RGYAS BZHIN, ,PHAS BSU RANG 'GRO
G-YUL BSHAM DANG, MTSON BRTZAMS PAS RGYAL GNOD PA MED, ,CES PA'O,
,MKHAR GYI RGYAL PO RNAMS NI, ,DMAG GI DPUNG GI STOBS KYIS PHA
ROL LA GNON PA BYAS TE 'DUL BAS RGYAL PO'O, ,DE RNAMS KYANG
DBYINGS KYI RANG BZHIN LAS

GZHAN MED PA'I DON TO, ,YANG ZHES PA'I SGRA NI DON GZHAN SNYEG
PA'O, ,DBANG PHYUG DON YANG DE BZHIN DU, ,ZHES PA NI SHING S'A LA
LTA BU PHYUG PA'I KHYIM BDAG GI LONGS SPYOD BYED PA YANG CHOS KYI
DBYINGS KYI RANG BZHIN YIN PA'O, ,DE BAS NA GZHAN YANG BRAN DU
GYUR PA'I SEMS CAN DANG SDUG BSNGAL PA'I SEMS CAN

YANG CHOS KYI DBYINGS BYANG CHUB SEMS KYI RANG BZHIN KHO NA DON
GYIS SHES PAR BYA STE, CHOS KUN GNYIS SU MED PA'I PHYIR RO, ,DE
LTAR YANG GSANG CHEN THAMS CAD RGYUD LAS GSUNGS PA, CHOS BDAG MED
PA LAS BYUNG BA, ,GNYIS SU MED PA'I YE SHES MCHOG ,CHOS NYID DAM
PA YE SHES NI, ,CHOS KYI

DBYINGS ZHES BYA BA'O, ,ZHES PA'O, ,BRAM ZE ZHES PA NI BSKAL PA
DANG PO NA DGON PAR BSNYAGS SHING KHYIM SPANGS TE, BRANG BRJE
BA'I PHYIR RO, ,RGYAL PO ZHES PA NI BSKAL BA DANG PO NA RKUN MA
TSAR GCOD PA'I DON DU 'BRAS S'A LU'I ZHING SRUNG BA'I SRUNG MAR
BSKOS PA'O, ,RJE'U RIGS DANG ZHES PA NI, BSKAL PA DANG POR

@233B PHYUGS LA BRTEN PA'I PHYIR RO, ,DMANGS RIGS ZHES PA NI
BSKAL BA DANG POR ZHING LA BRTEN CING GNAS PA'O, ,SMAD PA ZHES PA
NI RIGS NI LNGA STE, SOG MIG CAN DANG, NYA LAS PA DANG, MDA'
MKHAN DANG, BTZO BLAG MKHAN RNAMS TE, SMAD PA'I LAS LA 'JUG PA'I
PHYIR RO, ,DE DAG DANG PO BZUNG NAS BRGYUD

PA'I RIM PA NI RIGS RNAMS DANG ZHES PA'O, ,DE LTAR YANG GSANG BA
'DUS PA'I RGYUD PHYI MA LAS GSUNGS PA, RIGS NI BRGYUD MAR BSTAN
PA STE, RGYUD NI THOG MA ZHES BYA'O, ,ZHES SO, ,BUD MED DU MA
SPRUL BAR BYED, ,CES PA NI BSKAL BA DANG PO KHO NA LA 'OD GSAL
GYI LHA BABS PA PHO 'BA' ZHIG KHO NA LAS

'DOD CHAGS KYI DBANG GIS MO'I GZUGS SU SPRUL PA'O, ,DE DAG KYANG
CHOS KYI DBYINGS KYI RANG BZHIN MA BSKYED PA LAS GZHAN MED CES
PA'I THA TSIG GO, ,DUD 'GRO YI DAGS SKYE BA DANG, ,ZHES PA NI YIG
'BRU BCOM ZIN TO, ,GZUGS CAN RNAMS DANG ZHES PA NI, GZUGS KYI
KHAMS BSAM GTAN BZHI'I LHA

STE; GZUGS KYI KHAMS LA CHAGS NAS SKYE BA'I PHYIR RO, ,DE LA BSAM
GTAN DANG PO'I GNAS GSUM STE TSANGS RIS DANG, TSANGS PA MDUN NA
'DON DANG, TSANGS PA CHEN PO'O, ,BSAM GTAN GNYIS PA LA YANG GNAS
GSUM STE 'OD CHUNG DANG, TSAD MED 'OD DANG, 'OD GSAL LO, ,BSAM
GTAN

GSUM PA LA YANG GNAS GSUM STE, DGE CHUNG DANG, TSAD MED DGE DANG,
DGE RGYAS SO, ,BSAM GTAN BZHI PA NI GNAS BRGYAD DE, SPRIN MED
DANG, BSOD NAMS SKYES DANG, 'BRAS BU CHE BA DANG, DE LA GTOGS PA
GNAS GTZANG MA LNGA STE, MI CHE BA DANG, MI GDUNG BA DANG, GYA
NOM SNANG BA DANG, SHIN TU

MTHONG BA'O, ,'OG MIN NI GNAS BCU BDUN NO, ,DE LTAR YANG CHOS
MNGON PA MDZOD LAS GSUNGS PA, GONG MA'I GNAS DAG BCU BDUN NI,
,GZUGS KHAMS YIN DE SO SO YI, ,BSAM GTAN SA NI GSUM PA YANG,
,BZHI PA SA NI BRGYAD PA YIN, ,ZHES PA'O, ,GZUGS MED DANG ZHES PA
NI, GZUGS

MED PA'I KHAMS KYI SEMS CAN BZHI STE, GNAS NI MED PA GZUGS MED
PA'I KHAMS LA CHAGS NAS SKYE BA'I PHYIR RO, ,'DI LTA STE, NAM
MKHA' YAS SKYE MCHED DANG, RNAM SHES MTHA' YAS SKYE MCHED DANG,
CI YANG MED PA'I SKYE MCHED DANG, YOD MIN MED MIN SKYE MCHED
BZHI'O, ,DE LTAR YANG CHOS

@234A *, ,MNGON PA MDZOD LAS GSUNGS PA, GZUGS MED KHAMS NA GNAS
MED DE, ,SKYE BA LAS NI RNAM PA BZHI, ,ZHES PA'O, ,DE BZHIN 'DOD
PA'I SRID RNAMS LAS, ,ZHES PA NI 'DOD KHAMS GNAS RIS NYI SHU STE,
'DOD PA LA CHAGS NAS SKYE BA'I PHYIR RO, ,'DI LTA STE, DMYAL PA
CHEN PO

BRGYAD DE, YANG SOS DANG, THIG NAG DANG, BSDUS 'JOMS DANG, NGU
'BOD DANG, NGU 'BOD CHEN PO DANG, TSA BA DANG, RAB TU TSA BA
DANG, MNAR MED PA DANG, YI DGAS DANG, BYOL SONG DANG, 'DZAM BU'I
GLING DANG, LUS 'PHAGS PO DANG, BAN GLANG SPYOD DANG, SGRA MI
SNYAN DANG, RGYAL CHEN RIGS

BZHI DANG, SUM CU RTZA GSUM PA DANG, 'THAB BRAL DANG, DGA' LDAN
DANG, 'PHRUL DGA' DANG, GZHAN 'PHRUL DBANG BYED RNAMS TE NYI
SHU'O, ,DE LTAR YANG CHOS MNGON PA MDZOD LAS GSUNGS PA, DMYAL BA
YI DGAS DUD 'GRO DANG, ,MI RNAMS DANG NI LHA DRUG DAG ,'DOD PA'I
KHAMS YIN DMYAL BA

DANG; ,GLING DBYE BA LA DE NYI SHU, ,ZHES SO, ,'BYUNG BA THAMS
CAD CES PA NI SA DANG, CHU DANG, ME DANG, RLUNG RNAMS SO, ,DE DAG
KYANG CHOS KYI DBYINGS LAS SKYE BA'I PHYIR SKYED BYED PA ZHES SO,
,DE KHO NA NYID CES PA NI CHOS KYI DBYINGS SO, ,DE STONG GSUM GYI
STONG CHEN PO'I 'JIG RTEN GYI KHAMS SU GYUR PA NI, DE KHO NA

NYID RDZU 'PHRUL GNAS ZHES PA STE GCIG LAS DU MAR GYUR PA'I PHYIR
RO, ,MO GZUGS DANG NI ZHES PA NI SKAD PHRA BA DANG, NU MCHE BA
DANG, MO'I DBANG PO RNAMS KYIS MTSAN PA'O, ,PHO'I GZUGS ZHES PA
NI NGA RO'I SKAD DANG, KHA SPU DANG, PHO'I DBANG POS MTSAN PA'O,
,DE GNYIS KYI 'KHRIG PA'I 'DOD

PA'I BDE BA NGO BOR YANG CHOS KYI DBYINGS BYANG CHUB SEMS GNAS
PAS NA, BDE BA CHEN PO'I GO 'PHANG GNAS, ,ZHES SO, ,DE LTAR ZHES
PA NI GONG DU BSTAN PA'I DON LA SNYEG PA'O, ,DE BZHIN NYID CES PA
NI 'GYUR BA MED CING KUN DU KHYAB PA'O, ,SHES PA ZHES PA NI RTOGS
NAS DON DAM PA'I YIG 'BRU

MYA NGAN LAS 'DAS PA'I NGO BO KshA AOm H'Um A'A:SHES PA'I RNAL
'BYOR PA GANG DE NI GSANG CHEN SHES PA STE YIG 'BRU BSHAD ZIN TO,
,DE CI 'DRA BA YIN ZHE NA KHYAD PAR GSUNGS PA, GANG DES BDAG NYID
KUN GNAS PA, ,ZHES PA DE BCUD DANG SNOD KYI RANG BZHIN DU GYUR
PA'I PHYIR RO, ,GONG DU BSTAN PA'I YIG

@234B 'BRU'I KHA DOG GI 'PHRO BSTAN PA, KHA DOG MED CING KHA DOG
DMAR, ,ZHES PA LA SOGS PA STE, DE LA KHA DOG MED CING ZHES PA NI
NAG PO STE, DKAR PO LA SOGS PA KHA DOG MED PA'I PHYIR RO, ,KHA
DOG DMAR ZHES PA LA SOGS PA STE GO SLA'O, ,THIG LE'I GZUGS SU
GYUR PA DE, ,ZHES PA NI YIG 'BRU DE

DAG TZA NA KA'I TSAD KYI THIG LE'I DBUS SU GNAS PA'O, ,'GRO DANG
PHYIR 'ONG RNAM PAR BSTAN, ,ZHES PA NI PADMA RNAM PA BZHI LAS
PHYIR 'GRO BA LA KHAMS GSUM DU KHYAB CING PHYIR BSDU PA'I DON TO,
,DON DE KHO NA GSAL POR BSTAN PA, GANG DE RIG PA RDZU 'PHRUL CHE,
,MTHA' YAS BCAS PA SNA TSOGS GZUGS, ,

ZHES PA STE GANG CHOS KYI DBYINGS DE RIG PA RDZU 'PHRUL CHE ZHES
PA STE GCIG LAS DU MA'I LAS BYED PA'I PHYIR RO, ,MTHA' YAS BCAS
PA ZHES PA NI GANG GA'I KLUNG GI BYE MA SNYED KYI 'JIG RTEN
GRANGS MED PAR GYUR PA'O, ,MTHA' YAS BCAS PA YANG DE, SNA TSOGS
GZUGS KYANG DE BAS NA, ,MTHA' YAS BCAS PA SNA

TSOGS GZUGS, ,ZHES PA STE SEMS CAN GYI LAS KYI DBANG GIS BCUD SNA
TSOGS PA'O, ,'DI LTA STE, BCUD KYI 'JIG RTEN 'GRO BA RIGS LNGA'I
NANG NA CHE BA DANG, CHUNG BA DANG, BZANG BA DANG, NGAN PA DANG,
PHRA BA DANG, SPOM PA DANG, DGE PA DANG, MI DGE BA DANG, PHO
DANG, MO DANG, BDE BA DANG, MI BDE

BA LA SOGS PA SNA TSOGS PA'O, ,SNOD KYI 'JIG RTEN LA NI DKAR PO
DANG, SER PO DANG, DMAR PO DANG, NAG PO DANG, THUNG NGU DANG,
RING PO DANG, ZLUM PO DANG, PHYA LE BA DANG, PHYA LE BA MA YIN PA
DANG, RNGUL DANG, RI RAB LA SOGS PA SNA TSOGS PA'O, ,DE LTAR YANG
CHOS MNGON PA MDZOD LAS GSUNGS

PA; LAS LAS 'JIG RTEN SNA TSOGS SKYE, ,ZHES PA'O, ,DE LTAR KHAMS
GSUM DU KHYAB PA'I BYANG CHUB KYI SEMS CHOS KYI DBYINGS DANG PO
SKYE BA DANG, 'JIG RTEN PA'I DUS SU BSDU PA'I DON YANG GSAL POR
BYED PA GSUNGS PA, SKYE DANG BSDUS NA ZHES PA LA SOGS PA STE, DE
LA SKYE BA DANG ZHES PA NI SNOD DANG BCUD

CHAGS PA'O, ,'DI LTA STE, CHAGS PA'I BSKAL PA LA NAM MKHA' LA
SEMS CAN GYI LAS KYI DBANG GIS RLUNG GI DKYIL 'KHOR DANG, CHU'I
DKYIL 'KHOR DANG, DBANG CHEN GYI DKYIL 'KHOR DANG, RI BDUN DANG,
RI RAB DANG, SUM CU RTZA GSUM NAS BSAM GTAN GSUM PA'I BAR DU MAS
BAR GYI BSKAL PA

@235A *, ,GCIG GI BAR DU SKYE, BCUD NI BSAM GTAN BZHI PA'I LHA
RNAMS GZHAL YAS KHANG DANG BCAS PAR SKYE STE, DE LAS MAR BAB BA
MNAR MED PA'I DMYAL BA NA GCIG SKYES PA'I PAR DANG, BAR GYI BSKAL
BA BCU DGU'I DUS TSAD DO, ,BSDUS NA 'JIG PA LA ZHES PA NI 'JIG
PA'I BSKAL PA MED

PA 'JIG PA'I 'JIG RTEN MNAR MED PA'I DMYAL BA NA DMYAL BA MI SKYE
STE, 'JIG RTEN GZHAN GYI DMYAL BA NA SKYER SONG BA DANG PO BZUNG
NAS YAR 'PHO STE BSAM GTAN BZHI PA'I LHA GZHAL YAS KHANG DANG
BCAS PAR MI SNANG PA'I BAR DU BAR GYI BSKAL BA BCU DGUR RO, ,SNOD
'JIG PA NI MES 'JIG PA'I DUS SU

MNAR MED PA'I DMYAL BA PA NAS BSAM GTAN DANG PO'I BAR DU 'JIG PA
DANG, CHUS 'JIG PA'I DUS SU BSAM GTAN GNYIS PA'I BAR DU 'JIG PA
DANG, RLUNG GIS 'JIG PA'I DUS SU BSAM GTAN GSUM PA'I BAR DU 'JIG
GO, ,DE LTAR 'JIG RTEN SKYE BA DANG, 'JIG PA'I DUS SU BYANG CHUB
SEMS CHOS KYI

DBYINGS YIG 'BRU CAN THIG LE'I GZUGS SU BSDUS NAS RAB TU GNAS SO
ZHES SO, ,DA NI YON TAN GSUNGS PA, GANG GIS BRGYAD KHRI RTZA
BZHI'I CHOS, ,ZHES PA LA SOGS PA STE, DE LA GANG ZHIG CES PA NI
RNAL 'BYOR PA'AM MKHAS PA SPYI LA SHES PAR BYA'O, ,BRGYAD KHRI
RTZA BZHI'I CHOS ZHES PA NI SEMS CAN GYI

NYON MONGS PA BRGYAD KHRI RTZA BZHI'I GNYEN PO'O, ,LAM GYI BDEN
PA CHOS KYI PHUNG PO BRGYAD KHRI RTZA BZHI'I CHOS BSTAN PA'O,
,PHRAG DE GCIG NAS GNYIS SU BRTZIS PA STONG PHRAG BRGYA ZHES PA
NI 'BUM PHRAG GCIG GO, ,DE SNYED CHOS KYI DON SHES NA YANG MKHAS
PA DE YIS CHOS KYI DBYINGS DE NYID MI SHES PA STE RTOGS PA MA

YIN NO ZHES PA'I THA TSIG GO, ,DE BAS NA CHOS KYI DBYINGS DE KHO
NA NYID SHES MA THAG CHOS KYI PHUNG PO BRGYAD KHRI BZHI STONG
SHES PA'I MKHAS PA DE DAG KUN KYANG BLA NA MED PA'I MYA NGAN LAS
'DAS PA'I 'BRAS BU MED DO ZHES PA'O, ,DA NI GONG GI CHA SHAS KYI
YI GE SVAS BSTAN PA, BCU GNYIS LNGA YI LNGA PA YANG, ,ZHES PA LA

SOGS PA STE, DE LA BCU GNYIS ZHES PA NI AA LAS BRTZIS PA'I YI GE
BCU GNYIS KYI MTHA' MA AA'O, ,LNGA'I ZHES PA NI PA'I SDE STE KA'I
SDE LAS BRTZIS PA'I LNGA PA NI PA'I SDE'O, ,DE'I LNGA PA ZHES PA
NI, PA LAS BRTZIS PA'I YI GE MA'O, ,DES AOm GYI KLAD KOR BYAS MA
THAG AOm 'DOD PA'O, ,BRGYAD KYI MTHA'

@235B ZHES PA NI YI GE YA LAS BRTZIS PA'I YI GE HA'O, ,'BYUNG BA
'DUS ZHES PA NI 'BYUNG BA CHEN PO BZHIS BSKOR PA'I HA'O, ,SGRA
YIG DANG PO YI GE AA, ,ZHES PA NI GO SLA'O, ,LNGA PA YIS NI ZHES
PA NI YI GE MA'O, ,DES AA LA KLAD KOR BYAS PA STE YANG DAG BRGYAN
ZHES PA NI YI GE AOm MO, SNYING RJE CHEN PO LAS BYUNG BA,

ZHES PA NI YI GE KA'O, ,RGYA GAR GYI SKAD LA KA KA RU ZHES BYA BA
NI SNYING RJE YIN PA'I PHYIR RO, ,DRUG PA ZHES PA NI YA LAS
BRTZIS PA'I YI GE shA'O, ,DE'I YI GE KA LA BTAGS PA NI DRUG PAS
BTAGS PA DE ZHES TE YI GE KshA'O, ,KHA MAR LTA ZHES PA NI, KHA'I
PADMAR MGO MAR LTA BA BSGOM PA'O, ,YI GE 'BRU

DE'I KHYAD PAR GSUNGS PA, GDOD MA THA MA MED PA'I LHA, ,ZHES PA
STE, DE LA GDOD MA ZHES PA NI SKYE BA'O, ,THA MA ZHES PA NI 'JIG
PA'O, ,DE GNYIS MED PA'I RANG BZHIN YIG 'BRU YIN PAS NA GDOD MA
THA MA MED CES PA STE, MU STEGS PA'I BYED PA PO LTAR SDON DU BYAS
PA MA YIN PA'I PHYIR DANG, RDO RJE LTA BU

DON DAM PAR 'JIG PA MED PA'I PHYIR RO, ,CI'I PHYIR ZHEN, GDOD MA
THA MA NI NAM MKHA' LAS 'BYUNG PA'I MTSAN MA TZAM NYID KYI PHYIR
RO, ,DE LTAR MNYAM SPYOR GYI RGYUD PHYI MA LAS GSUNGS PA, NAM
MKHA' LAS BYUNG MTSAN MA'I PHYIR, ,GDOD MA THA MA MED PA'I MCHOG
,CES PA'O, ,LHA ZHES PA NI YIG 'BRU DE

DAG 'OD ZER DANG LDAN PA'I PHYIR DANG, RDO RJE SEMS DPA'I RANG
BZHIN NYID KYI PHYIR RO, ,DER NI SPYI BOR BSTAN PA YIN, ,ZHES PA
NI YI GE KshA GONG NA BZHAG PA'I THA TSIG GO, ,DE DAG CES PA NI
YIG 'BRU BZHI PO DE DAG CHOS KYI DBYINGS KYI RANG BZHIN YIN PA'I
PHYIR NA GSANG CHEN ZHES TE BSHAD ZIN TO, ,DAM PA ZHES

PA NI YIG 'BRU DE DAG DE BZHIN GSHEGS PA THAMS CAD KYI YE SHES
KYI SKU'I RANG BZHIN YIN PA'I PHYIR RO, ,LHA MO ZHES PA NI M'A MA
K'I STE BOD PA'I TSIG GO, ,BDAG GIS ZHES PA NI STON PA RDO RJE
SEMS DPA'O, ,RAB TU BSTAN NO ZHES PA NI BYANG CHUB SEMS CHOS KYI
DBYINGS KYI RIM PA BSHAD ZIN TO ZHES PA'I THA

TSIG GO, ,LHA MO BZHIS YONGS SU ZHUS PA LAS ZHES PA NI GONG MA
DANG MTHUN, GNYIS PA'O ZHES PA NI DANG PO'I 'OG MA'O, ,LHA MO
BZHIS YONGS SU ZHUS PA'I LE'U GNYIS PA'I RNAM PAR BSHAD PA'O,,
,,DA NI LE'U GSUM PA LA, CHOS KYI DBYINGS BYANG CHUB SEMS BSDU BA
LHA MO NA BZA' DKAR MOS ZHUS PA,

@236A *, ,DE NAS GOS DKAR MOS ZHES PA LA SOGS PA STE, DE LA DE
NAS ZHES PA NI LE'U GNYIS PA DANG GSUM PA LA MGO MJUG 'BREL BA'I
TSIG GO, ,LHA MO ZHES PA NI BSHAD ZIN TO, ,DE NAS GOS DKAR MOS
ZHES PA NI RGYUD GZHAN GYI NANG NAS SKU MDOG DKAR BA'I PHYIR RO,
,YANG NA LHA MO NA

BZA' KHA DOG DKAR BA BSNAMS PA LA BTAGS PA'I MTSAN MA STE, 'DUL
BA LA GOS DKAR CAN GYI SDE ZHES PA BTAGS PA BZHIN NO, ,YAN LAG
KUN GYIS BTUD NAS SU, ,ZHES PA NI LUS KUN SA LA BRKYANG NAS PHYAG
BYAS TE SHIN TU RAB TU STON PA PO BSKUL BA'I PHYIR RO, ,THAL MO
SNYIM PA SBYAR BYAS TE, ,

ZHES PA NI LAN GSUM BSKOR BA BYAS NAS MDUN DU PUS MO'I LHA NGA SA
LA BTZUGS TE, SNYING GAR SNYIM PA'I THAL MO SBYAR NAS, RDO RJE
SEMS DPA' LA GSOL BA ZHES PA'O, ,ZHU BA'I RIM PA DE NI LHA MO
GZHAN LA YANG SHES PAR BYA'O, ,GSOL BA'I TSIG NI, CHOS KYI
DBYINGS KYI BSDU BA DANG, ,ZHES PA NAS,

THUB PA CHEN POS BKA' STZOL MDZOD, ,CES PA'I BAR DU STE, DE LA
CHOS KYI DBYINGS ZHES PA NI BSHAD ZIN TO, ,BSDU BA DANG ZHES PA
NI GCIG TU GYUR PA'I DON DU ZHUS PA'O, ,SKU GSUNG THUGS KYI RDO
RJE YI, ,ZHES PA NI SKU'I RDO RJE DANG, GSUNG GI RDO RJE DANG,
THUGS KYI RDO RJE'I NGO BOR BYANG CHUB SEMS BSDU BA ZHUS

PA'O, ,RANG BZHIN NYID NI JI LTAR LAGS, ,ZHES PA NI THABS DANG
SHES RAB KYI NGO BOR BSDU BA'I DON ZHUS PA'O, ,LHA'I DBANG PHYUG
CES PA NI RDO RJE SEMS DPA' STE, DE BZHIN GSHEGS PA THAMS CAD KYI
GTZOR GYUR PA'I PHYIR RO, ,DE LA BOD CING GSOL BA BTAB PA NI
KHYOD LA ZHU ZHES PA STE, SEMS CAN GYI DON

DU BDAG GZHAN PHYE BA'I PHYIR RO, ,GANG GI 'OD KYIS GONG BUR
BSDU, ,ZHES PA NI BDUD RTZI'I NGO BO 'JIG RTEN LAS 'DAS PA'I 'OD
KYI GONG BU'I SGO NAS ZHUS PA'O, ,RDO RJE SEMS DPA' JI LTAR LAGS,
,ZHES PA NI 'OD KYI GONG BU DE RDO RJE SEMS DPA'I NGO BOR YANG
BSDU BA ZHUS PA'O, ,GSUNGS SHIG DE NYID YIG

'BRU'I TSIG ,'DUS PA JI LTAR 'GYUR BA LAGS, ,ZHES PA NI SNGAGS
KYI SGO NAS BSDU BA ZHUS PA'O, ,CHU YI KHAMS DANG ME YI KHAMS,
,JI LTAR RO NI MNYAM POR 'GYUR, ,ZHES PA NI SA'I KHAMS DANG,
CHU'I KHAMS DANG, ME'I KHAMS DANG, RLUNG GI KHAMS DANG, NAM
MKHA'I

@236B KHAMS DANG, RNAM PAR SHES PA'I KHAMS DRUG GI DNGOS PO'I
SEMS CAN GYI PHUNG PO CHU DANG ME'I KHAMS JI LTAR 'DU BAR 'GYUR
ZHES ZHUS PA'O, ,DE KHO NA YANG RGYAS PAR ZHUS PA, MA LAS SKYE
BA'I GSUM TZAM DANG, ,DE BZHIN PHA LAS SKYE BA GSUM, ,DE DAG DRUG
RDZOGS GONG BU LAS, ,JI LTAR MI

RNAMS SKYE BA LAGS, ,ZHES PA STE 'JIG RTEN PA'I PHUNG PO GONG
BU'I SGO NAS ZHUS PA'O, ,SANGS RGYAS GZUGS NI BDAG MI 'TSAL,
,ZHES PA NI PHUNG PO'I SGO NAS BSDU BA LA ZHUS PA'O, ,THUB PA
CHEN POS BKA' STZOL MDZOD, ,CES PA NI ZHUS PA'I TSIG BSDUS PA
STE, DE LA THUB PA

CHEN PO ZHES PA NI RDO RJE SEMS DPA' STE, SKU GSUNG THUGS RTAG
PAR MNYAM PAR GZHAG PA NYID KYI PHYIR RO, ,DE'I LAN GSUNGS PA,
RDO RJE CAN GYIS BKA' STZAL PA, ZHES PA LA SOGS PA STE, DE LA RDO
RJE CAN GYIS BKA' STZAL PA, ,ZHES PA NI BSHAD ZIN TO, ,DE LA RE
ZHIG ,CHOS KYI

DBYINGS KYI BSDU BA DANG, ,ZHES PA'I LAN GSUNGS PA, GSANG LAS
SHIN TU GSANG 'GYUR PA, ,ZHES PA LA SOGS PA STE, DE LA GSANG ZHES
PA NI GSANG BA'I RDO RJE'O, ,SHIN TU GSANG 'GYUR BA ZHES PA NI
GSANG BA'I PADMA'O, ,DE LTAR YANG GSANG BA'I NOR BU THIG LE'I
RGYUD LAS GSUNGS

PA; RDO RJE DE NI GSANG BA STE, ,DE LAS PADMA SHIN TU GSANG,
,ZHES SO, ,NYON CIG LHA MO BSHAD PAR BYA, ,ZHES PA NI GSANG BA'I
TSIG STE YIG 'BRU BSHAD ZIN TO, ,SHIN TU GSANG BA DE KHO NA'I DON
BSHAD PA, SKYE GNAS DBUS SU RTZA GNYIS NI, ,ZHES PA LA SOGS PA
STE, DE LA

SKYE GNAS ZHES PA NI GSANG BA'I PADMA'O, ,DE'I DKYIL NI SKYE GNAS
DBUS SU ZHES SO, ,DE BYA LCE'I G-YAS G-YON GYI RTZA NI RTZA GNYIS
NI G-YON DANG DE BZHIN G-YAS PA STE ZHES SO, ,DE NAS BCOM LDAN
'DAS NYID KYIS GSAL BAR GSUNGS PA, G-YON DU BYANG CHUB SEMS ZHES
PA NI G-YON

GYI RTZA LAS NI LHAG PA'I BYANG CHUB SEMS 'BAB PA'O ZHES PA'I DON
TO, ,G-YAS SU DE BZHIN RAKTA'O, ,ZHES PA NI G-YAS PA'I RTZA LA NI
RAKTA 'BAB PA'O, ,DE GNYIS PHRAD NAS ZHES PA NI THABS DANG SHES
RAB ROL BA'I DUS SU RTZA DE GNYIS LAS BYANG CHUB SEMS DANG RAKTA
BDE BA CHEN PO'I NGO BO BABS

@237A *, ,TE CHU DANG 'O MA 'DRES PA LTAR GCIG PAR GYUR PA ZHES
SO, ,DE NI, KYE LHA MO CHOS KYI DBYINGS NI 'DUS PA YIN, ,ZHES
BSTAN PA'O, ,SKU GSUNG THUGS KYI RDO RJE YI, ,RANG BZHIN NYID NI
JI LTAR LAGS, ,ZHES PA'I LAN BTAB PA, MUN PA SKU DE RDUL GSUNG
GZUGS, ,

ZHES PA LA SOGS PA STE, DE LA MUN PA ZHES PA NI MA RIG PA'I MUN
PA'O, ,DE'I RANG BZHIN GNAS GYUR PA NI SKU ZHES PA STE SKU'I RDO
RJE'O, ,RDUL ZHES PA NI 'DOD CHAGS TE, DE'I RANG BZHIN GNAS GYUR
PA NI GSUNG ZHES PA STE GSUNG GI RDO RJE'O, ,GZUGS ZHES PA NI
YANG BA GSAL BA'O, ,

DE SEMS KYI RANG BZHIN YIN PAS GZUGS THUGS KYI RANG BZHIN ZHES
SO, ,DE NAS SNYING STOBS TE ZHES PA STE THUGS KYI RDO RJE'O, ,DE
LTAR MUN PA DANG RDUL DANG SNYING STOBS SKU GSUNG THUGS ZHES SHES
PAR BYA'O, ,DE YUM GYI DON BCOM LDAN 'DAS NYID KYIS YANG GSAL POR
BSTAN PA, RDUL NI RAKTA

BYANG SEMS NI, ,MUN PA DE BZHIN BSKYED PA YIN, ,ZHES PA STE DE LA
RDUL NI RAKTA ZHES PA NI RAKTA LA MU STEGS PAS RDUL ZHES BTAGS PA
STE, RAS GSHER BA LA RDUL CHAGS PA BZHIN DU 'DOD CHAGS CHEN PO'I
RANG BZHIN NYID KYI PHYIR RO, ,BYANG CHUB SEMS NI MUN PA ZHES PA
NI LHAG PA'I BYANG CHUB SEMS

KHU BA LA MU STEGS PAS MUN PA ZHES BTAGS TE GTI MUG CHEN PO'I NGO
BO NYID KYI PHYIR RO, ,DE BZHIN BSKYED PA MIN ZHES PA NI DE BZHIN
DU RGYU 'BRAS LA ZHE SDANG BA'I RANG BZHIN GNYIS SU MED PA'I YE
SHES CAN SKYE BA'I NGO BOR GYUR PA LA MU STEGS PAS SNYING STOBS
ZHES BTAGS TE, DE GSUM 'DUS NAS SKYE BAR

'GYUR BA'I PHYIR RO, ,MUN PA DANG, RDUL DANG, SNYING STOBS KYI
RANG BZHIN SKU GSUNG THUGS DE JI LTAR RANG BZHIN CIG TU GYUR ZHE
NA BSHAD PA, RDO RJE PADMA MNYAM SBYAR NAS, ,RANG BZHIN MNYAM
PA'I ROR 'GYUR RO, ,ZHES PA STE, THABS DANG SHES RAB PHYAG RGYA'I
GSANG BAR RDO RJE DANG PADMA SBYOR BA'I

BDE BA CHEN PO LAS SKU GSUNG THUGS KYI RANG BZHIN MNYAM PA RO
GCIG TU 'GYUR BA'O ZHES PA STE, YANG DAG PAR SKU GSUNG THUGS KYI
RANG BZHIN LAS DBYER MED PA'I PHYIR RO, ,GANG GI 'OD KYIS GONG
BUR BSDU, ,ZHES PA'I LAN GSUNGS PA, DRI CHEN CHU DANG ZHES PA LA
SOGS PA STE, DE LA DRI CHEN

@237B ZHES PA NI BSHANG GCI'O, ,CHU DANG ZHES PA NI GSANG BA'I
RDO RJE'I CHU'O, ,SHEL ZHES PA NI LUS KYI SNA LAS BYUNG BA STE,
SHEL DANG KHA DOG MTHUN PA'I PHYIR RO, ,ME TOG CES PA NI PADMA
RAKTA STE, 'BRAS BU LA NYE BA'I PHYIR RO, ,DE BZHIN LNGA PA BYANG
CHUB SEMS, ,ZHES PA NI LHAG PA'I BYANG CHUB SEMS KHU BA STE,
BYANG CHUB

SEMS DANG 'DRA BA'I BDE BA CHEN PO'I SEMS SKYED PAR BYED PA'I
PHYIR RO, ,LNGA PA ZHES PA'I SGRAS NI DRUG DANG BZHI SUN DBYUNG
BA STE SHA CHEN LA SOGS PA'I LCAGS KYU LNGA LA GTOGS PA'I PHYIR
RO, ,DE BAS NA BDUD RTZI NI LNGA KHO NAR SHES PAR BYA'O, ,RDZAS
DE RNAMS BDUD RTZI LNGA ZHES PA STE, 'KHOR BA'I SDUG BSNGAL GZHOM

PA'I RTZI YIN PA'I PHYIR RO, ,'DI LTA STE, DRI CHEN DANG CHU'I NI
LUS KYI RIMS DANG 'BRAS GZHOM PA'O, ,SHEL GYIS NI 'TSE BA DANG
NAD MED PA 'PHEL BAR BYED PA'O, ,DE RNAMS NI 'JIG PA'I YON TAN
NO, ,ME TOG GIS NI SKU GSUNG THUGS GRUB PAR BYED PA'O, ,BYANG
CHUB SEMS KYIS NI YE SHES SHES BYA GRUB PAR BYED

PA'O; ,DE DAG NI 'JIG RTEN LAS 'DAS PA'I YON TAN NO, ,DE LTAR
RDZAS DE LNGAS NAD DANG 'TSE BA'I BAR CHAD LA SOGS PA'I 'KHOR
BA'I SDUG BSNGAL 'JOMS PA'I PHYIR BCOM LDAN 'DAS KYIS BDUD RTZI
ZHES BSTAN TO, ,DE LTAR YANG BDUD RTZI'I RGYUD LAS GSUNGS PA, YE
SHES SHES BYA BSGRUB PA'I PHYIR, ,ZHES PA

LA SOGS PA'O, ,DE LNGA DANG DBYER MED PA'I 'OD KYI GONG BU NI
BDUD RTZI LNGA DNGOS GONG BUR BSDUS ZHES PA STE, 'OD KYI GONG BU
DANG BDUD RTZI LNGA THA MI DAD PA'I PHYIR RO, ,DA NI 'JIG RTEN
LAS 'DAS PA'I 'OD KYI GONG BUR BSDU BA BSTAN PA'O, ,RDO RJE SEMS
DPA' JI LTAR LAGS, ,ZHES PA'I LAN BTAB PA, ,DE LAS

RDO RJE 'DIR GSUNGS SO ZHES PA STE, 'OD KYI GONG BU 'DUS PA DE
LAS GRUB PA RDO RJE SEMS DPA'I RGYUD 'DIR GSUNGS SO ZHES PA STE,
MNGON PAR SHES PA LNGA'I RANG BZHIN YE SHES LNGA DANG RIGS LNGA'I
NGO BO BDUD RTZI LNGA LAS GRUB PA'I BDAG NYID RDO RJE SEMS DPA'
YIN PA'I PHYIR RO, ,GSUNGS SHIG DE NYID YIG 'BRU'I TSIG ,

CES PA'I LAN BTAB PA CHA SHAS GNYIS PA ZHES PA LA SOGS PA STE, DE
LA CHA SHAS GNYIS PA DANG LDAN PA ZHES PA NI YIG 'BRU KshA DE KA
DANG shA BRTZEGS PA'I PHYIR RO, ,YIG 'BRU DE GSAL BAR MDZAD PAS
YANG GSUNGS PA, DE BZHIN DGU PA YANG YIN NO, ,ZHES PA STE, YA'I
SDE LAS BRTZIS PA'I DGU PA NI YI GE KshA KHO NA'O, ,DON

@238A *, ,NI 'DI LTA STE, KshA DE LA MA DANG RA DANG YA BTAGS NAS
ZHABS SKYED RING POR BYAS TE, ZLA TSES DANG THIG LE BRTZEGS PA'I
YIG 'BRU KshMRY'Um 'DOD DE DE NI MAN NGAG GO, ,DON DE GSAL BAR
MDZAD PAS BCOM LDAN 'DAS NYID YANG GSUNGS PA, DE SKAD GSUNGS PA
ZHES PA LA SOGS PA STE, DE LA SUM CU

ZHES PA NI Ri R'i Li L'i MA BRTZIS PA'I YI GE AA LAS BRTZIS PA'I
HA'I BAR DU'O, ,BCU DANG NI ZHES PA NI YI GE DHA NAS BRTZIS PA'I
RA'I BAR DU'O, ,DE BZHIN LNGA PA ZHES PA NI YI GE LA NAS HA'I BAR
DU'O, ,SA BON ZHES PA NI HA DE'I 'OG MA YI GE KshA'O, ,CHA SHAS
GNYIS PA ZHES PA NI KshA'I DNGOS BSTAN PA'O, ,LNGA YIS ZHES

PA NI KshA LA MA DANG RA DANG YA DANG THIG LE BYAS PA NI CHOS KYI
DBYINGS KYI YIG 'BRU BSDU BA DANG GSUNGS PA'O ZHES PA'O, ,'DUS PA
JI LTAR GYUR PA LAGS, ,ZHES PA'I LAN BTAB PA, YIG 'BRU BHR'Um
DANG CHOS KYI DBYINGS YANG ZHES PA LA SOGS PA STE, DE LA YIG 'BRU
BHR'Um ZHES PA NI GO SLA'O, ,CHOS KYI DBYINGS YANG ZHES

PA NI GONG GI YI GE KshMRY'Am NGO, ,SKYE GNAS PADMA ZHES PA NI
GSANG BA'I PADMA'O, ,LA GNAS PA ZHES PA NI GSANG BA'I PADMAR YI
GE DE RNAMS BKOD PA'O, ,YIG 'BRU DE GNYIS 'GYUR BA MED PA'I PHYIR
NA DE NYID CES SO, ,DE NYID SA BON ZHES PA NI SKYE BA RNAMS KYI
RGYUR GYUR PA'I PHYIR RO, ,SV'A H'A MTHA' ZHES PA NI, SNGAGS KYIS

MTHA' NA SV'A H'A SBYOR BA'O, ,'DI LTA STE, BH'Um Ksh'U SV'AH'A,
'DUS PA LA NI SHES PAR BYA, ,ZHES PA NI, CHOS KYI DBYINGS YIG
'BRU DE LTA BU'I NGO BOR 'DUS PA YIN ZHES PA'I THA TSIG GO, ,CHU
KHAMS DANG NI ZHES PA NAS, ,JI LTAR MI RNAMS SKYE BA LAGS, ,ZHES
PA'I BAR GYI LAN BTAB PA, CHU KHAMS PA LAS SKYE

ZHES BYA, ,ZHES PA LA SOGS PA STE DE LA, CHU KHAMS PHA LAS SKYE
ZHES BYA, ,ZHES PA NI CHU'I KHAMS NI PHA LAS 'BA' ZHIG TU SKYE BA
BSTAN PA'O, ,ME'I KHAMS NI MA LAS SKYE, ,ZHES PA NI ME'I KHAMS NI
MA LAS 'BA' ZHIG TU SKYE BA BSTAN PA'O, ,SA DANG, RLUNG DANG,
RNAM PAR SHES PA DANG, NAM MKHA'I

KHAMS NI GNYI GA LA SKYE BA DON GYIS SKYE BA SHES PAR BYA'O, ,DE
LA SA LA SOGS PA'I KHAMS BZHI NI BSHAD ZIN TO, ,NAM MKHA'I KHAMS
NI PHUNG PO'I SGO DGU'I BU GA'O, ,DE LTAR CHOS MNGON PA MDZOD LAS
KYANG GSUNGS PA, BU GA NAM MKHA'I KHAMS ZHES BYA, ,SNANG DANG MUN
PA DAG YIN NO, ,ZHES SO, ,RNAM

@238B PAR SHES PA'I KHAMS NI ZAG PA DANG BCAS PA'I RNAM PAR SHES
PA'I KHAMS SO, ,DE LTAR YANG CHOS MNGON PA MDZOD LAS KYANG GSUNGS
PA, ZAG DANG BCAS PA'I RNAM SHES NI, ,RNAM SHES KHAMS YIN SKYE
BA'I RTEN, ,ZHES SO, ,CHU DANG ME'I KHAMS KYI DON DE GSAL BAR
MDZAD PAS BCOM LDAN 'DAS NYID KYIS BSTAN PA, SHA

DANG KHRAG DANG PAGS PA DANG, MA LAS SKYE PA ZHES BSHAD DE, TSIL
DANG RKANG DANG KHU BA NI, ,PHA LAS SKYE ZHES BSHAD PA YIN, ,ZHES
TE GO SLA'O, ,GONG BUR YANG DAG PAR 'DUS PA NI ZHES PA NI 'JIG
RTEN PA'I GONG BU PHUNG POR 'DUS PA'O, ,BSDUS PA GANG ZHE NA DE
DAG TZAM DU ZHES PA STE, MA'I KHAMS GSUM DANG, PHA'I

KHAMS GSUM DRUG TZAM 'DUS PA NI BSHAD PA YIN ZHES SO, ,SANGS
RGYAS GZUGS NI BDAG MI 'TSAL, ,ZHES PA'I LAN GSUNGS PA, GZUGS
DANG, TSOR BA DANG, 'DU SHES DANG ZHES PA LA SOGS PA STE, DE LA
GZUGS ZHES PA NI GZUGS KYI PHUNG PO STE, PHYIN CI LOG PA'I GLEN
PA'I GZUGS RNAM PAR DAG PA

GNYIS SU MED PA'I YE SHES KYI NGO BO GTI MUG CHEN PO'O, ,DE LTAR
YANG GSANG BA 'DUS PA'I RGYUD PHYI MA LAS GSUNGS PA, GZUGS NI GTI
MUG CES BSTAN PA, ,GLEN PAS BCINGS PA'I NGO BO'O, ,ZHES SO, ,TSOR
BA DANG ZHES PA NI TSOR BA'I PHUNG PO STE, PHYIN CI LOG GI NGA
RGYAL RNAM PAR DAG PA ME THAMS CAD LA MI DMIGS PA'I

NGA RGYAL CAN MNYAM PA NYID KYI BDAG NYID DO, ,DE LTAR YANG GSANG
BA 'DUS PA'I RGYUD PHYI MA LAS GSUNGS PA, TSOR BA 'DOD PAS MYOS
BSTAN PA, ,NGA RGYAL GYI NI NGO BO LA, ZHES SO, ,'DU SHES DANG
ZHES PA NI 'DU SHES KYI PHUNG PO STE, PHYIN CI LOG PAR DNGOS PO
LA MTSAN MAR CHAGS PA RNAM PAR DAG PA DANG, RIG PA'I YE

SHES KYI NGO BO LA CHAGS PA'O, ,DE LTAR YANG GSANG BA 'DUS PA'I
RGYUD PHYI MA LAS GSUNGS PA, 'DU SHES 'DOD CHAGS BDAG NYID NI,
,DNGOS PO LA NI RAGS PA'I MTSAN, ,ZHES SO, ,DE BZHIN 'DU BYED CES
PA NI 'DU BYED KYI PHUNG PO STE, PHYIN CI LOG PA'I RANG DON 'DU
BYED RNAM PAR DAG PA YANG DAG PA'I PHRAG DOG GI RANG

BZHIN TE, SEMS CAN GYI DON DANG RANG KHO NAS BYED 'DOD PA'O, ,DE
LTAR YANG GSANG BA 'DUS PA'I RGYUD PHYI MA LAS GSUNGS PA, 'DU
BYED RTAG TU PHRAG DOG STE, ,RTZE GCIG BDAG NYID STONG PA'O,
,ZHES SO, ,RNAM SHES RNAMS NI ZHES PA NI RNAM PAR SHES PA'I PHUNG
PO STE RGYU 'BRAS DBYE BA LA SDANG BA'I ZHE SDANG CHEN PO'O, ,DE

@239A *, ,LTAR YANG GSANG BA 'DUS PA'I RGYUD PHYI MA LAS GSUNGS
PA, RNAM SHES ZHE SDANG ZHES BSTAN TE, ,RGYU DANG 'BRAS BU ZHES
SU GRAGS, ,ZHES SO, ,DE LTA BU'I RANG BZHIN GO RIMS SU, SANGS
RGYAS DNGOS PO LNGA YI GZUGS, ,ZHES PA STE GZUGS NI RNAM PAR
SNANG MDZAD, TSOR BA NI RIN CHEN 'BYUNG LDAN 'DU

SHES NI SNANG BA MTHA' YAS, 'DU BYED NI DON YOD GRUB PA, RNAM PAR
SHES PA NI MI BSKYOD PA'O, ,DE LTAR RIGS LNGAR SANGS RGYAS PA
RNAL 'BYOR PA'I GZUGS LA SOGS PA PHUNG PO ZHES BYA BA LNGA SHIN
TU SBYOR BA LA BSHAD PA YIN ZHES SO, ,LHA MO BZHIS YONGS SU ZHUS
PA LAS ZHES PA NI GONG MA DANG MTHUN GSUNGS

PA'O ZHES PA NI GNYIS PA'I 'OG MA'O, ,LHA MO BZHIS YONGS SU ZHUS
PA'I LE'U GSUM PA'I RNAM PAR BSHAD PA'O,, ,,DA NI LE'U BZHI PA
LAS CHOS KYI DBYINGS BYANG CHUB SEMS BSGRUB PA, LHA MO SGROL MAS
ZHUS PA, DE NAS ZHES PA LA SOGS PA STE, DE LA DE NAS ZHES PA NI
LE'U GSUM PA DANG BZHI PA MGO

MJUG 'BREL BA'I TSIG GO, ,BZHAD PA'I ZHAL GYUR TE ZHES PA NI
BZHAD PA'I SGO NAS MCHOD PA BYAS PA STE THUGS LA DGYES PA NYID
KYI PHYIR RO, ,DE LTAR YANG 'PHAGS PA GDAN BZHI PA LAS GSUNGS PA,
MCHOD PA NYI SHU LAS BSHAD PA DANG KHRO BA LA SOGS PA YANG MCHOD
PAR GSUNGS SO, ,LHA MO ZHES PA NI BSHAD

ZIN TO, ,LHA MO YANG DE SGROL MA YANG DE NYID PAS LHA MO SGROL MA
ZHES PA STE, SEMS CAN THAMS CAD LA YANG DAG PAR DON BSTAN PA'I
PHYAG BRKYANG NAS SRID PA'I RGYA MTSO LAS SGROL PA'I PHYIR RO,
,LHA MO DE KHO NA'I KHYAD PAR GSUNGS PA, BCOM LDAN 'DAS MAS ZHES
PA STE 'BREL ZIN TO, ,RDO RJE SEMS DPA' LA ZHUS

PA ZHES PA NI GONG MA DANG MTHUN NO, ,CHOS KYI DBYINGS KYI BSGRUB
PA NI ZHES PA NI CHOS KYI DBYINGS GANG GIS GRUB PAR BYED PA DE NI
SGRUB PA STE RGYU'I NGO BOR GYUR BA'O, ,GSUNGS SHIG RDO RJE
'CHANG CHEN PO, ,ZHES PA STE CHOS KYI DBYINGS BSGRUB PA'I SGO NAS
ZHUS PA'O, ,YANG RDZAS BSGRUB PA ZHUS PA, RDZAS RNAMS BSGRUB PA
BKA'

STZAL 'TSAL, ,ZHES PA STE, DE LA RDZAS RNAMS ZHES PA NI DAM TSIG
GI SMAN RNAMS SO, ,DE BZHIN RIG PA'I SNGAGS RNAMS KYANG, ,ZHES PA
NI ZHI BA LA SOGS PA'I LAS BYED PA'I SNGAGS SO, ,DE LTAR 'JIGS
SO, ,DE LTAR 'JIG RTEN SNANG BA LAS KYANG GSUNGS PA LAS BYED PA
NI RIG PA'I SNGAGS ZHES SO, ,DE NI SNGAGS KYI SGO NAS CHOS KYI

@239B DBYINGS BSGRUB PA ZHUS PA'O, ,DKYIL 'KHOR RNAMS NI BRTAGS
PA DANG, ,ZHES PA NI DKYIL 'KHOR BSGRUB PA ZHUS PA'O, ,DE LA
DKYIL ZHES PA NI SNYING PO'AM DBYINGS 'DUS PA'O, ,'KHOR ZHES PA
NI DE LTA BU DANG DU BLANGS PA'O, ,DKYIL 'KHOR DE BSGOM PA NI
BRTAGS PA DANG ZHES PA'O, SBYIN SREG SO SOR BYA BA

DANG; ,ZHES PA NI SBYIN SREG GI SGRUB PA ZHUS PA'O, ,DE LA SBYIN
SREG CES PA NI GSOL ZAS KYIS LHA LA MCHOD PA DBUL BA'I DON DU ME
LA BSREG PA'I MING NGO, ,SO SOR BYA BA DANG ZHES PA NI SBYIN SREG
GIS ZHI BA LA SOGS PA'I LAS BYA BA'O, ,DE BZHIN MCHOD PA'I CHO GA
YANG, ,ZHES PA NI MCHOD PAS SGRUB PA ZHUS

PA'O; ,DE LA MCHOD PA ZHES PA STE, PHA ROL MNYES PAR BYED PA'O,
,CHO GA YANG ZHES PA NI RIM PA'O, ,KHYAD PAR DU YANG ZHES PA NI
MCHOD PA YANG PHYI NANG GI KHYAD PAR DU BKA' STZAL 'TSAL ZHES SO,
,DE NI ZHUS PA'I LAN BTAB PA, ,DE LTAR LHA MOS ZHUS MA THAG ,RDO
RJE SEMS DPAS BKA' STZAL PA, ,ZHES PA STE

DE LA DE LTAR ZHES PA NI GONG MA'I TSIG LA BSNYEGS PA'O, ,GZHAN
NI BSHAD ZIN TO, ,DE LA RE ZHIG CHOS KYI DBYINGS KYI SGRUB PA NI
ZHES PA'I LAN BTAB PA, CHOS KYI DBYINGS KYI SGRUB PA NI, ,ZHES PA
LA SOGS PA STE, GONG MA DANG MTHUN NO, ,GZUGS DANG SGRA DANG DRI
DANG NI, ,DE BZHIN RO DANG REG LA SOGS,,

KHAMS BCO BRGYAD PO DE DAG KYANG, ,CHOS KYI DBYINGS ZHES BYA
BA'O, ,ZHES PA NI KHAMS BCO BRGYAD PO DE DAG NI MDOR NA CHOS KYI
DBYINGS SU SHES PAR BYA STE, RDO RJE SEMS DPA'I RANG BZHIN DANG
'DRA BA'I PHYIR RO, ,DE LTAR YANG MNYAM SBYOR GYI RGYUD PHYI MA
LAS GSUNGS PA, GZUGS DANG SGRA DANG DE BZHIN DRI, ,RO DANG

REG BYA KHO NA YANG, ,DE RNAMS RDO RJE SEMS DANG MNYAM, ,ZHES SO,
,YANG NA SPYI DANG RANG GI MTSAN NYID DANG LDAN PA'I PHYIR NI
CHOS KYI KHAMS NI DBYINGS TE, DE GNYIS RGYU'AM RIGS SU DON GCIG
PA'I PHYIR RO, ,DE DAG NYID LAS BYUNG BA NI ZHES PA NI KHAMS BCO
BRGYAD DE DAG LAS SKYE BA NI, BYANG CHUB SEMS ZHES SHES PAR

BYA; ,ZHES PA STE LHAG PA'I BYANG CHUB SEMS LAS GONG BU SKYE ZHES
PA NI LHAG PA'I BYANG CHUB SEMS DE LAS KYANG SA DANG, CHU DANG,
ME DANG, RLUNG GI KHAMS KYI BDAG NYID GONG BU SKYE'O, ,GONG BU
LAS KYANG YID SKYED DO, ,ZHES PA NI GONG BU DE LAS YANG RNAM PAR
SHES PA'I KHAMS SKYED PA STE, YID DANG RNAM PAR SHES PA

@240A *, ,RJES SU DBYER MED PAS NA, YID KYI RNAM PAR SHES PA'I
KHAMS SU SHES PAR BYA'O, ,YID LAS NAM MKHA'I KHAMS KYANG NI,
,ZHES PA NI YID DE LAS NAM MKHA'I KHAMS SGO DGU'I BU GAR GYUR
PA'O, ,'DI LTA STE, SPYI BO TSANGS PA'I BU GA DANG, MIG DANG, RNA
BA DANG, SNA DANG, KHA DANG, SNYING

GA DANG, LTE BA DANG, GSANG BA DANG, CHU MIG GI BU GA'O, ,DE
BZHIN DU YID KHO NA LAS KHAMS BCO BRGYAD DANG, SKYE MCHED BCU
GNYIS DANG, DBANG PO DRUG DANG, PHUNG PO LNGA DANG, 'BYUNG BA
CHEN PO BZHI YANG SKYES PA'O, ,DE'I DON BSTAN PA, KHAMS RNAMS
DANG NI SKYE MCHED RNAMS, ,DBANG PO PHUNG PO

'BYUNG BA RNAMS, ,ZHES PA STE YIG 'BRU BCOM ZIN TO, ,DE LTAR
DBYINGS SU BSDU BA STE, ,ZHES PA NI DE LA DE LTAR ZHES PA NI,
KHAMS BCO BRGYAD LAS LHAG PA'I BYANG CHUB SEMS KYI KHU BA SKYED
DE, KHU BA DE LAS YANG GONG BU LAS BYUNG BA CHEN PO'I BAR DU
'KHOR BAR SKYES PA, DE NI DBYINGS SU BSDU BA STE, ,ZHES

PA NI PHAN TSUN RGYU RKYEN DU GYUR NAS NANG GI RTEN CING 'BREL
PAR 'BYUNG BA THA MA MED PA'O, ,DE LTAR YANG CHOS MNGON PA MDZOD
LAS GSUNGS PA, SRID PA'I 'KHOR LO THA MA MED, ,CES SO, ,BSDU BA
DE NI BSTAN BYAS PA, ,ZHES PA NI BSDU BA PHAN TSUN DU RGYUR GYUR
PA BSGOM PA'I SEMS MI G-YO BA RTZE GCIG PAR BYED PA

NI; CHOS KYI DBYINGS KYI SGRUB PA YIN, ,ZHES PA NI CHOS KYI
DBYINGS KYI DON DU GYUR PA YIN ZHES PA'I THA TSIG GO, ,CI'I PHYIR
CHOS KYI DBYINGS SGRUB PA'I DON DE LTAR YIN PA, DE BAS THAMS CAD
NAN TAN GYIS, ,SGRUB PA YANG DAG SPYAD PAR BYA, ,ZHES PA STE DE
LA DE BAS ZHES PA NI GTAN TSIGS KYI DON 'DREN PA'O, ,

THAMS CAD CES PA NI 'DAS PA DANG, MA BYON PA DANG, DA LTAR GYI
DUS THAMS CAD DO, ,NAN TAN GYIS ZHES PA NI THOS PA DANG, BSAMS PA
DANG, BSGOM PA'I SHES RAB RNAM PA GSUM GYIS JI BZHIN DU BYED
PA'O, ,SGRUB PA ZHES PA NI CHOS KYI DBYINGS MNGON DU BYED PA'I
RGYU'I NGO BO'O, ,DE LA PHYIN CI MA LOG

PAR SGRUB PA LA 'JUG PA NI YANG DAG SPYAD PAR BYA ZHES PA STE
BSGRUB PAR BYA'O ZHES SO, ,GANG GI RIM PAS BSGRUB PAR BYA BA YIN
ZHE NA, JI LTAR GAL PO ZHES DNGOS KYIS, ,BSGRUB PAR BYA BA RAB TU
BRTAGS, ,ZHES PA STE, DE LA JI LTAR ZHES PA NI SGRUB PA'I GTAN
TSIG 'DREN PA'O, ,GAL PO ZHES PA NI RGYUD

@240B KYI NANG NAS 'BYUNG BA'I SGRUB PA'I THABS SO, ,DE'I DON
DANG MTHUN PA'I RANG BZHIN NI GAL PO ZHES DNGOS KYIS, BSGRUB PAR
BYA BA RAB TU BRTAGS, ,ZHES PA STE CHOS KYI DBYINGS SGRUB PA YIN
NO ZHES PA'I THA TSIG GO, ,RDZAS RNAMS BSGRUB PA BKA' STZAL
'TSAL, ,ZHES PA'I LAN GSUNGS PA, CHOS RNAMS BSGRUB PA

BSHAD NAS SU, ,ZHES PA LA SOGS PA STE DE LA, CHOS RNAMS BSGRUB PA
BSHAD NAS SU, ,ZHES PA NI CHOS KYI DBYINGS SGRUB PA BSHAD ZIN MA
THAG TU, RDZAS BRGYAD YAN LAG BSGRUB PA BSHAD, ,CES PA STE DE LA
RDZAS BRGYAD YAN LAG CES PA NI THUN MONG GI DNGOS GRUB YAN LAG
BRGYAD DANG RDZAS KYIS BSGRUB PA'I PHYIR RO, ,BRGYAD

NI 'DI LTA STE, RI LU'I DNGOS GRUB DANG, MIG SMAN GYI DNGOS GRUB
DANG, SA 'OG GI DNGOS GRUB DANG, RAL GRI'I DNGOS GRUB DANG, NAM
MKHA' LA 'PHUR PA'I DNGOS GRUB DANG, MIG RNON GYI DNGOS GRUB
DANG, 'CHI 'PHO MED PA'I DNGOS GRUB DANG, NAD 'JOMS PA'I DNGOS
GRUB DANG BRGYAD DO, ,DON DE KHO NA GSUNGS PA

RI LU MIG SMAN DNGOS GRUB DANG, ,ZHES PA LA SOGS PA STE, DE LA RI
LU ZHES PA NI BCOM LDAN 'DAS NYID KYIS 'OG TU RGYAS PAR BSHAD PAS
'DIR MA BKROL LO, ,MIG SMAN DNGOS GRUB DANG ZHES PA NI 'DI LTA
STE, ZLA BA MAR PO'I TSES NYI SHU DGU'I NAM PHYED LA LAM GYI BZHI
MDO NA THOD PA'I STENG NA 'DUG STE, MDUN NA YANG

THOD PA GSUM SGYED BU LTAR BTZUGS NAS, DE GNYIS KYI BAR DU BDUD
RTZI LNGA DANG BSRES PA'I TSIL CHEN GYIS BKANG PA'I BHANDHA GZHAG
STE, DE'I DKYIL DU KHRAG DANG DRI CHEN LA SOGS PA DANG BSRES PA'I
SHING AARGA'I BAL LA PADMA'I SKUD PAS DKRIS PA'I SNYING PO BTZUGS
NAS ME MAR BLTAM PAR BYA'O, ,SHING AA RGA'I BAL

DANG PADMA'I SKUD PA MA RNYED NA YANG GZHAN CI 'TSAL BA LA BYA'O,
,ME MAR GYI ME LCE'I DU BA LA MAR BHANDHA GCIG GIS BKAB NAS SGYED
BU GSUM LA GZHAG GO, ,DE LA RDO RJES REG NAS PHUNG PO LNGA RIGS
LNGAR BSGOMS PA'I RNAL 'BYOR PAS SNGAGS AOm A'A:H'Um SV'AH'A,
ZHES NAM MA LANGS BAR DU BZLA BAR BYA'O, ,DE NAS DUD

PA DE BLANGS NAS RANG GI MIG LA BSKUS NA SKU GSUNG THUGS KYI
DNGOS GRUB 'GRUB PO, ,DE LTAR GSANG BA 'DUS PA'I RGYUD LAS GSUNGS
PA, LAM GYI BZHI MDO SHING GCIG DRUNG, ,MA MO'I GNAS SAM ZHI GNAS
SU, ,DE RU RDO RJE AA DZA NA, ,THOD PA DAG TU DBAB PAR BYA, ,ZHES
PA LA SOGS PA'O, ,SA 'OG CES PA

@241A *, ,NI SA 'OG GI DNGOS GRUB STE, LHA MA YIN DANG KLU'I BU
MO SGRUB PA'O, ,'DI LTA STE, 'PHAGS PA RDO RJE SA 'OG ZHAL GSUM
PHYAG DRUG PA ZHAGS PA DANG DGRA STA DANG, RTZE GSUM PA DANG
LCAGS KYU 'DZIN PA, PHYAG DANG PO GNYIS KYIS LHA MO LA 'KHYUD PA,
SKU MDOG NAG PO BSGOM PA'I RNAL 'BYOR

PAS BCAG GAM, RDO RGYUS SAM, BAB BLAS SHING TA LA'I LO MA LA SOGS
PA LA RDO RJE LCAGS KYU BRIS TE, DE'I KHA LA GTZUGS [*GTZUG] NAS
GZAS ZLA BA ZIN PA'I DUS SU LCAGS KYU YANG NAS YANG DU KHA LAS
'PHROS PAS KLU'I BU MO'AM LHA MA YIN GYI BU MO DGUG PA BSGOMS
NAS, SNGAGS AOm A'A:H'Um A'A KARshA YA DZA:ZHES

PA BZLA BAR BYA'O, ,DES NI KLU DANG LHA MA YIN GYI BU MO GANG GI
MING SMRAS PA DE DGUG GO, ,DE LTAR YANG RNAM PAR SNANG MDZAD SGYU
'PHRUL DRA BA LAS GSUNGS PA, BTZAG GAM RDO RGYUS ZHES PA LA SOGS
PA'O, ,RAL GRI'I DNGOS GRUB CES PA NI G-YO MO'AM GSER LA SOGS PA
LA MTSAN NYID DANG LDAN PA'I GZUGS

BYAS TE, MDUN NA RAL GRI BZHAG NAS, BDUD RTZI RNAM PA LNGAS BYUGS
TE, RIGS LNGA'I GTZO BO DON YOD GRUB PA BSGOMS NAS, AOm A'A:H'Um
ZHES BZLAS NAS, RAL GRI LA SKU GSUNG THUGS THIM PAR BSGOMS TE 'OD
ZER 'BAR BAR BSGOM PA'O, ,RAL GRI DE 'PHAR MA THAG TU GONG GI
SNGAGS BZLAS TE LAG PAR

BLANGS NAS BLANGS MA THAG TU RAL GRI'I RIG 'DZIN DU GRUB PO,
,SGRUB PA DE KHO NA'I MTHUS GANG+G'A'I KLUNG GI BYE MA SNYED KYI
'JIG RTEN GYI KHAMS SU RGYU BAS NA NAM MKHAR 'PHUR ZHES SO, ,DE
LTAR RNAM PAR SNANG MDZAD SGYU 'PHRUL DRA BA LAS GSUNGS PA, MDUN
DU RAL GRI GZHAG BYAS TE, ,ZHES PA LA SOGS PA'O, ,MIG

SMAN ZHES PA NI MIG RNON GYI DNGOS GRUB PO, ,'DI LTA STE, LAM GYI
BZHI MDO LA SOGS PAR THOD PA 'DUG PA LA SOGS PA GONG MA BZHIN
BYAS NAS, 'DIR NI ZHA NYE'I GONG BU LA TSIL CHEN GYIS BKAD NAS,
SA LA MA LHUNG BA'I RO DKRIS PA'I RAS KYIS SNYING PO BYAS TE ME
MAR BLTAM PAR BYA'O, ,PHUNG PO LNGA RIGS LDANG

BSGOMS PA'I RNAL 'BYOR PAS AOm A'A:H'Um BZLA BAR BYA'O, ,DUD PA
DE BLANGS NAS MIG LA BSKUS NA, MI SNANG BA SKU GSUNG THUGS RDO
RJE LA SOGS PA LHA KLU KUN MTHONG BAR 'GYUR RO, ,DE LTAR YANG
'PHAGS PA GDAN BZHI LAS GSUNGS PA, MA LHUNG BA YI RO DKRIS RAS,
,ZHES PA LA SOGS PA'O, ,'CHI MED DANG

@241B ZHES PA NI BDUD RTZI DRI CHEN GYI BDUD RTZI SLONG BAS TSE
BSGRUB PA'O, ,'DI LTA STE, DRI CHEN PHYE MAR BRDUNGS NAS MAR DANG
SBRANG RTZI DANG BSRES LA RTOG PA SPANGS TE RIGS LNGA BSGOMS PA'I
RNAL 'BYOR PAS AOm A'A:H'Um BZLAS TE, LO GSUM GYI BAR DU ZOS NA
NYI ZLA DANG 'DRA BA'I TSE GRUB BO, ,DE LTAR YANG RNAM PAR SNANG
MDZAD GAL

PO LAS GSUNGS PA, DRI CHEN PHYE MAR GTAGS NAS SU, ,MAR DANG
SBRANG RTZI BSRES NAS BZA', ,LO GSUM NAS NI LHA YI LUS, ,NYI ZLA
SKAR MA BZHIN DU TSE 'GYUR RO, ,ZHES SO, ,BDUD RTZI SLONG BA DE
KHO NAS LHA'I LUS SU 'GYUR BA'O, ,NAD 'JOMS DANG ZHES PA STE RIMS
DANG BKRES SGOM LA SOGS PA'I

NAD MED PA'I PHYIR RO, ,DNGOS GRUB DE RNAMS KYANG CHOS KYI
DBYINGS KHO NA 'GRUB PA STE, CHOS KYI DBYINGS KYI RANG BZHIN DANG
DBYER MED PA'I PHYIR RO, ,DA NI RI LU BSGRUB PA'I RDZAS BSTAN PA,
MI DANG GLANG PO CHE DANG RTA, ,GLANG DANG KHYI DANG BONG BU
DANG, ,RNGA MO MA HE SPYANG GI RNAMS, ,ZHES PA STE, SEMS CAN GYI
KHYAD PAR

DE RNAMS KYI SHA LA SHES PAR BYA'O, ,YON TAN NI 'DI LTA STE, MI'I
SHAS NI SKU GSUNG THUGS 'GRUB PA DANG, GLANG PO CHE'I SHAS NI
MNGON PAR SHES PA 'GRUB PA DANG, RTA'I SHAS NI MI SNANG BA 'GRUB
PA DANG, BA GLANG GI SHAS NI 'GUGS PA 'GRUB PA DANG, KHYI'I SHAS
NI SGRUB PA THAMS CAD 'GRUB PA

DANG; BONG BU LA SOGS PA'I SHAS NI GONG MA'I SPYI'I DNGOS GRUB
PO, ,CI'I PHYIR SEMS CAN DE RNAMS KYI SHA LA BRTEN NAS DE LTA
BU'I DNGOS GRUB THOB CE NA, 'DI LTA STE, 'JIG RTEN PA'I GTZANG BA
DANG MI GTZANG BA'I RNAM PAR RTOG PAS GZIR BA'I SEMS CAN THAMS
CAD SHA 'DI DAG SKU GSUNG THUGS KYI

RANG BZHIN DANG DBYER MED PAR RTOGS NAS ZOS NA RNAM PAR RTOG PA
GZHOM MO, ,RNAM PAR RTOG PA MED MA THAG TU DE BZHIN GSHEGS PA
THAMS CAD KYIS BYIN GYIS RLOB PO, ,DE RNAMS KYI BYIN GYI RLABS
KYI YON TAN, 'DI DAG THOB PAR SHES PAR BYA'O, ,DE LTAR YANG GSANG
BA 'DUS PA LAS GSUNGS PA, SHA

CHEN DAM TSIG MCHOG GIS NI, ,ZHES PA NAS, SANGS RGYAS THAMS CAD
KYIS BYIN BRLABS, ,ZHES PA'I BAR RO, ,SHA DE RNAMS MANG NYUNG MED
PA NI, CHA NI MNYAM POR BYA BA'O, ,ZHES SO, ,SHA DE KHO NA'I YANG
TSAD GSUNGS PA, MTHE BO'I TSIGS TZAM TSAD DU NI, ,ZHES PA STE,
SHA RNAM PA DGU PO DE DAG BSDU BA'I

@242A *, ,TSAD DE SRID PA'I SGO NAS SHA DE DAG MANG DU TSOGS PA
MI RUNG BA'I PHYIR RO, ,SHIN TU MNYAM PAR BZHAG NAS SBYAR, ,ZHES
PA NI SHA DE DAG SBYANG BA DANG, DAG PA'I TING NGE 'DZIN LA SEMS
RTZE GCIG PA'I SNGAGS BZLAS TE SBYOR ZHES PA'I THA TSIG GO, ,BDUD
RTZI'I TSAD GSUNGS PA DRI CHEN ZHES PA LA

SOGS PA STE, DE LA BDUD RTZI BZHI SMOS NAS SHEL MED PA NI DON
GYIS SHES PAR BYA'O, ,NAS TZAM TSAD DU NI ZHES PA'I BDUD RTZI
LNGA'I RIL LU DE DAG 'BRU NAS TZAM DU BSDU BA STE, DAM TSIG TZAM
DU 'DOD LA MANG BA NA SKYON YIN PA'I PHYIR RO, ,SNGAGS BZLAS NAS
NI SBYANG BYAS TE, ,ZHES PA NI 'DIR YANG SBYANG BA DANG DAG PA'I

SNGAGS BZLAS TE, SPYAD BA'I TING NGE 'DZIN LA YANG MNYAM PAR
GZHAG NAS SBYAR ZHES PA'I THA TSIG GO, ,DE LTAR SBYAR ZIN MA THAG
TU YANG BYIN GYIS BRLABS KYANG BYA'O ZHES PA STE SNGAGS KYIS
BSTAN PAR BYA BA'O, ,BYIN GYIS BRLAB PA'I SNGAGS BSTAN PA, ,PHYAG
'TSAL DANG NI ZHES PA LA SOGS PA STE, DE LA PHYAG

'TSAL DANG NI YI GE AOm STE SNGAGS KUN GYI MGO NA BZHAG PA'I
PHYIR RO, ,YI GE A'A:DBUS SU ZHES PA NI, AOm DANG H'Um GI BAR NA
YI GE A'A:GZHAG PA'O, ,DE BZHIN H'Um BYAS TE ZHES PA NI MTHA' NA
YI GE H'Um GZHAG PA'O, ,'DI LTA STE, AOm A'A:H'Um ZHES SO,
,SNGAGS 'DI NI GONG GI MIG SMAN LA SOGS PA LA YANG

BZLA BA SHES PAR BYA'O, ,DAG PA'I SNGAGS DANG SBYAR BA'I BSGOM PA
GSUNGS PA, 'BAR BA'I HR'I:YIG 'BAR BYED PA, ,ZHES PA STE, DE'I
DON NI 'DI LTA STE, YAm LAS SKYES PA'I RLUNG GI DKYIL 'KHOR GYI
STENG NA RAm LAS SKYES PA'I ME'I DKYIL 'KHOR, DE'I STENG DU AA
LAS SKYES PA'I PADMA BHANDHA LA SHA RNAM PA DGU DANG

BDUD RTZI RNAM PA LNGA BZHAG STE, DE'I DKYIL DU YI GE HR'I:BKOD
NAS, DE'I STENG DU YI GE H'Um LAS RDO RJE BSGOM STE, RLUNG GI
DKYIL 'KHOR GYIS ME'I DKYIL 'KHOR BUS NAS ME 'BAR BAS PADMA
BHANDHA LA BDUD RTZI BTZO BAR BYED PA DANG, STENG DU RDO RJE KHA
GAB LAS 'OD MAR THUR DU 'BAR BAS SHA DANG BDUD RTZI SBYAR BA

BSGOM PAR BYA'O, ,DE NAS YANG YI GE HR'I:'I 'OD KYIS KHAMS GSUM
GYI BDUD RTZI BSDUS NAS GCIG TU GYUR PA DKAR POR BSGOM PAR BYAS
NAS PHYIN CI LOG GI MTHU GZHOM STE DAG PAR BYA BA BSGOM MO, ,DE
LTAR KUN DU BZANG MO LAS KYANG GSUNGS PA, PHYAG 'TSAL DGA' BAS
BYIN GYIS BRLABS PA'I RLUNG, ,ME YI

@242B DKYIL 'KHOR LA GNAS 'BAR BA YIN, ,ZHES SO, ,RGYUD SO SO YIN
PAS 'DI'I GNAS SKABS SU NI AOm MA YIN YI GE HR'I:LA SHES PAR
BYA'O, ,DGU PA DE NI RAB TU BSGRUB, ,CES PA NI BDUD RTZI LNGA KHO
NA 'DI LTAR BSGRUB PA MA YIN GYI SHA DGU YANG DE LTAR BSGRUB PAR
BYA'O ZHES PA'I DON TO, ,DE LTAR DAG PA'I RDZAS

DE DAG RI LU BYA BA'I THABS BSTAN PA, LAN NI NYI SHU RTZA GCIG
TU, ,SNGAGS BZLAS NAS NI PHYE MAR BTAGS, ,ZHES PA STE NUB TU KHA
BLTAS NAS SOR NYI SHU RTZA GCIG TU BTAGS PA'O, ,YUNGS KAR LNGA YI
CHAD TZAM DU, ,ZHES PA NI YUNGS KAR NI GO SLA'O, ,DE TZAM LNGA
GCIG TU BYAS PA'O, ,LNGA DANG LNGA

NI 'BYOR BAR BYA, ,ZHES PA NI YUNGS KAR LNGA GCIG TU BSDU BA'I
TSAD, DE LNGA YANG GCIG TU BYA BA'I DON TO, ,SGRUB PA'I DUS BSTAN
PA, TSES BRGYAD DANG NI BCU BZHI LA, ,ZHES PA STE GO SLA'O, ,RI
LU RNAMS NI BYAS NAS NI, ,ZHES PA NI GONG DU GSUNGS PA'I TSAD DU
RI LU DRIL BA'O, ,PADMA'I SNOD CES PA NI

BHANDHA'O, ,DE LA, BKANG NAS RI LU GZHAG BYAS TE, ,STONG PHRAG
BRGYAD NI BZLA BAR BYA, ,ZHES PA STE, AOm A'A:H'Um STONG PHRAG
BRGYAD BZLAS NAS BYIN GYIS BRLAB PA'O, ,MTSAMS BZHI LA NI BSGOM
BYAS NAS, ,ZHES PA NI SNGA DRO DANG NYIN PHYED DANG, PHYI DRO
DANG NAM PHYED LA GONG MA BZHIN DU SBYAR BA DANG DAG PA'I SGOM
PA'O, ,

DE LTAR BSGOMS ZIN MA THAG TU DUS BZHI LA RI LU RE RE RGYUN MI
'CHAD PAR BZA' BA NI, NYIN DANG MTSAN DU BZA' BAR BYA, ,ZHES SO,
,DA NI DE'I YON TAN GSUNGS PA, DE NI BSKAL PA'I THA MAR YANG ZHES
PA LA SOGS PA STE, DE LA DE NI ZHES PA NI RI LU ZOS PA'I RNAL
'BYOR PA'O, ,BSKAL PA'I THA MAR YANG

ZHES PA NI GRANGS MED PA'I BSKAL PA MTHA' YAS PA'O, ,DNGOS GRUB
RGYAS PAR 'GRO BA STE, ,ZHES PA NI RI LU LA BRTEN NAS MI GNAS
PA'I MYA NGAN LAS 'DAS PAR 'GRO BA'O, ,GZI BRJID CES PA NI 'OD
ZER DANG LDAN PA'O, ,MDANGS DANG ZHES PA NI GSER BTZO MA'I SKU
MDOG TU GYUR PA'O, ,STOBS ZHES PA

NI SRED MED KYI BU'I STOBS DANG LDAN PA'O, ,SRED MED KYI BU'I
STOBS NI 'DI LTA STE, GLANG PO CHE PHAL PA BCU'I STOBS NI SPOS
KYI GLANG PO CHE'I STOBS, SPOS KYI GLANG PO CHE BCU'I STOBS NI
GCER BU CHEN PO'I STOBS GCER BU CHEN PO'I STOBS BCU NI PHUNG PO'I
STOBS PHUNG PO'I STOBS BCU NI YAN LAG MCHOG GI

@243A *, ,STOBS DE BCU NI STOBS MCHOG ,DE BCU NI SRED MED KYI
BU'I STOBS ZHES BYA'O, ,BRTZON 'GRUB ZHES PA NI DGE BA LA BROD
PA'O, ,DE YANG GSUM STE SBYOR BA'I BRTZON 'GRUS DANG, GO CHA'I
BRTZON 'GRUS DANG, MI 'GONG MI LDOG CHOG PAR MI 'DZIN PA'I BRTZON
'GRUS SO, ,LNGA PA

LA NI SMON LAM YANG, ,ZHES PA NI SEMS CAN GYI DON DU SANGS RGYAS
PAR 'DOD PA'O, ,DE YANG RNAM PA GSUM STE, RANG GI TSOGS LA RAB TU
'BREL PA'I SMON LAM DANG, SEMS CAN GYI DON LA RAB TU 'BREL BA'I
SMON LAM DANG, SANGS RGYAS KYI ZHING YONGS SU DAG PAR BYA BA'I
SMON LAM DANG

GSUM MO, ,MNGON PAR SHES PA LNGA ZHES PA NI LHA'I MIG DANG, LHA'I
RNA BA DANG, PHA ROL GYI SEMS SHES PA DANG, SNGON GYI GNAS RJES
SU DRAN PA DANG, 'CHI 'PHO BA DRAN PA'I SHES PA DANG, RDZU 'PHRUL
BYA BA'I SHES PA'O, ,DE LA LHA'I MIG DANG RNA BA NI KUN RDZOB KYI
SHES PA STE, BSGRIBS PA DANG

BSRINGS PA DANG, PHRA BA THAMS CAD SPYOD YUL NYID KYI PHYIR RO,
,PHA ROL GYI SEMS SHES PA NI CHOS DANG RJES SU DANG LAM DANG, KUN
RDZOB DANG, PHA ROL GYI SEMS SHES PA RNAMS TE, BSTEN PA'I CHO
'PHRUL CHEN PO'I PHYIR RO, ,SNGON GYI GNAS DANG 'CHI 'PHO RJES SU
DRAN PA'I SHES PA NI KUN RDZOB KYI

SHES PA STE, TSE SNGON GYI MA RIG PA DANG TSE PHYI MA'I MA RIG PA
BZLOG PA'I PHYIR RO, ,RDZU 'PHRUL BYA BA'I SHES PA NI KUN RDZOB
KYI SHES PA STE, TING NGE 'DZIN GYI KHYAD PAR YIN PA'I PHYIR RO,
,RDZU 'PHRUL DE YANG RNAM PA GNYIS TE 'GRO BA DANG SPRUL PA'O,
,DE LA 'GRO BA YANG GSUM STE, PHYIN BYED DANG, MOS PA

LAS BYUNG BA DANG, YID MGYOGS PA'O, ,DE GSUM LA DE BZHIN GSHEGS
PA'I YID MGYOGS PA MA GTOGS PA 'DIR GNYIS THOB PO, RDZU 'PHRUL NI
GCIG LAS DU MAR GYUR PA DANG, DU MA LAS GCIG TU GYUR PA LTA BU
STE, 'DOD KHAMS LA GTOGS PA DANG, GZUGS KHAMS LA GTOGS PA

GNYIS SO, ,THOB PA ZHES PA NI GONG GI GZI BRJID NAS MNGON PAR
SHES PA'I BAR DU YON TAN MNGON DU GYUR PA'O, ,DE DAG GANG LAS
MNGON DU GYUR PA YIN ZHE NA, RI LU CHEN PO ZOS PHYIR RO, ,ZHES PA
STE, GONG GI RI LU ZOS PA'I YON TAN ZHES PA'I THA TSIG GO, ,DE
BZHIN RIG PA'I SNGAGS RNAMS KYANG, ,ZHES

@243B PA'I LAN BTAB PA, RDZAS KYI SGRUB PA ZHES BYA BA LA SOGS PA
STE RDZAS KYI DNGOS GRUB NI BSHAD ZIN TO, ,KYE BCOM LDAN 'DAS DA
NI RIG PA SNGAGS RNAMS BDAG LA STZOL ZHES ZHUS PA'O, ,BCOM LDAN
'DAS KYIS RIG PA'I SNGAGS BSTAN PA, AE YIG DANG NI ZHES PA LA
SOGS PA STE, DE LA AE YIG DANG NI ZHES

PA NI YI GE RAm LAS BSKYED PA'I ZUR GSUM PA ME'I DKYIL 'KHOR RO,
,BAm YIG DANG ZHES PA NI YI GE BAm LAS BSKYED PA ZLUM PO CHU'I
DKYIL 'KHOR RO, ,LAm YIG CES PA NI YI GE LAm LAS BSKYED PA DBANG
CHEN GYI DKYIL 'KHOR GRU BZHI'O, ,DBUS SU YANG DAG GNAS ZHES PA
NI ME'I DKYIL 'KHOR GYI DBUS SU

YI GE RAm, CHU'I DKYIL 'KHOR GYI DBUS SU YI GE BAm, DBANG CHEN
GYI DKYIL 'KHOR GYI DBUS SU YI GE LAm DGOD PA'O, ,DANG PO MDOG NI
DMAR PO STE, ,ZHES PA NI ME'I DKYIL 'KHOR DANG SA BON RAm GYI KHA
DOG GO, ,GNYIS PA YIN NI MDOG DKAR BA, ,ZHES PA NI CHU'I DKYIL
'KHOR DANG SA BON BAm GYI KHA DOG GO, ,

GSUM PA KHA DOG SER BA ZHES PA NI DBANG CHEN GYI DKYIL 'KHOR DANG
SA BON LAm GYI KHA DOG GO, ,DE RNAMS GANG 'GUGS PAR BYED PA'I BUD
MED KYI BHA GA'I DBUS SU BRTZEGS PAR BSGOM PAR BYA ZHES SO,
,DKYIL 'KHOR DE DAG KYANG JI LTAR BSGOM ZHE NA, 'KHOR LO LTAR NI
BSKOR BA NI, ,ZHES PA STE RDZA MKHAN GYI

'KHOR LO JI LTAR MYUR BAR 'KHOR BA DE BZHIN DU ME'I DKYIL 'KHOR
LA SOGS PA BHA GA'I NANG DU 'KHOR BA BSGOM PA'O, ,DUS GANG DU ZHE
NA, NYIN PHYED DANG NI MTSAN PHYED LA, ,ZHES PA STE NYIN PHYED
DANG MTSAN PHYED LA SEMS CAN THAMS CAD SEMS KYI STOBS NYAMS PAS
DBANG DU BYAS PA'I DUS YIN PA'I PHYIR RO, ,DE'I

YON TAN BSTAN PA RIG PA DE NI ZHES PA LA SOGS PA STE, DE LA RIG
PA DE NI ZHES PA NI GONG GI ME'I DKYIL 'KHOR LA SOGS PA STE, BU
MO DGUG PA'I LAS BYED PA'I PHYIR RO, ,RAB 'BYOR NA ZHES PA NI BHA
GA'I NANG DU BSGOM PA'O, ,DE NI SKAD CIG KHO NAR 'GRUB, ,CES PA
NI MYUR BAR 'GRUB PA'I THA TSIG STE, DE

LA DE'I SKAD CIG MA NI SKAD CIG MA BRGYA NYI SHU'I DUS KYI TSAD
SE GOL LAN GNYIS GTOGS PA LA SKAD CIG MA BRGYAD KYIS MCHOG PA'O,
,SGRUB PA DNGOS BSTAN PA, LHA MO LHA MIN BU MO'AM, ,ZHES PA NI DE
LA LHA MO ZHES PA NI BSHAD ZIN TO, ,LHA MIN BU MO ZHES PA NI RIN
PO CHE'I 'OD LA LONGS SPYOD PA'I PHYIR RO, ,'AM

@244A *, ,ZHES PA NI RNAM GRANGS BSTAN PA'O, ,MI'I ZHES PA NI
SHES PA LAS BYUNG BA'I PHYIR NA STE, DE LAS SKYE BA'I MI'I RIGS
NI MI'I BU MO'I ZHES SO, ,DE YANG RNAM PA BZHIS ZHES PA NI PADMA
CAN DANG, DUNG CAN MA DANG, RI MO CAN MA DANG, BLANG PO CHE CAN
MA'O, ,DE LA PADMA CAN MA NI PADMA'I DRI BRO BA DANG, NGO ZLUM PA

DANG; SNA RTZE TIL GYI ME TOG 'DRA BA DANG, SEN MO DMAR BA DANG,
RGYAB CUNG SGUR BA DANG, RKANG MTHIL KUN GYIS SA LA REG PA DANG,
NU MA TIL GYI SHING TOG DANG 'DRA BA DANG, BA SPU 'KHYIL PA DANG
LDAN PA'I SOR MO CAN GSUS PA'I GNYER MA GSUM DANG LDAN PA DANG,
BRANG MDZES PA DANG, GLANG PO CHE LTAR DAL BUS

'GRO BA STE, DE RNAMS KYI MTSAN NYID DO, ,DUNG CAN MA NI PA
TSVA'I DRI BRO BA DANG, SKRA RING BA DANG, SNA RING BA DANG, NU
MA CHE LA SHING TOG NA RANG GA 'DRA BA DANG, 'O MA DANG, ZHO LA
SRED PA RNAMS KYI MTSAN NYID DO, ,RI MO CAN MA NI SHA'I DRI BRO
BA DANG, LUS CHUNG BA DANG, BRLA MDZES PA DANG, SHING TOG SHING
PA LA

LTA BU'I NU MA DANG, NGO TSA MI SHES PA DANG, KHRO 'DOD PA DANG,
RTAG TU 'THAB MO LA DGA' BA DANG, RJE NGAR BYA ROG DANG 'DRA BA
DANG, PHYI RGAN DU NYAL BA DANG, MCHU 'PHYANG BA DANG, PHUG RON
GYI SKAD 'DRA BA DE RNAMS KYI MTSAN NYID DO, ,GLANG PO CHE CAN MA
NI, CHANG GI DRI BRO BA DANG, BYIN PA SBOM PA DANG, SNA YO BA
DANG,

MDOG RDUL SKYA BA DANG, DRI NGA BA DANG, LUS SBOM PA DANG, SPYOD
PA RTZOM PA DE RNAMS KYI MTSAN NYID DO, ,SA'I DKYIL 'KHOR KUN DU
NI, ,ZHES PA NI SA 'OG DANG SA STENG DANG SA BLA'O, ,SNGAGS KYIS
BKUG NAS SPYAD PAR BYA, ,ZHES PA NI GONG DU GSUNGS PA'I SNGAGS
KYI MTHU YIS BKUG STE, BU MO THAMS CAD SPYAD PAR

BYA'O ZHES PA'I THA TSIG GO, ,DKYIL 'KHOR RNAMS NI BRTAGS PA
DANG, ,ZHES PA'I LAN BTAB PA, BSGOM PA ZHES PA LA SOGS PA STE, DE
LA BSGOM PA ZHES PA NI GONG DU ME'I DKYIL 'KHOR LA SOGS PA BSGOM
PA'O, ,DE BZHIN RIG PA'I SNGAGS ZHES PA NI RAm DANG BAm DANG LAm
DANG NGO, ,DE DAG GI MAN NGAG TU, KYE LHA

MO BDAG GIS BSHAD PA ZIN BYAS TE ZHES SO, ,DA NI, DKYIL 'KHOR
RNAMS NI BSHAD PAR BYA, ,DGA' MA SEMS KYIS RTZE GCIG NYON, ,ZHES
PA STE, BSHAD PAR DAM BCAS PA'I TSIG GO, ,DE LA DGA' MA ZHES PA
NI LHA MO SGROL MA BOD PA'I TSIG STE, BCOM LDAN 'DAS KYI THUGS LA
BYON PA'I PHYIR RO, ,SEMS

@244B KYIS RTZE GCIG ZHES PA NI BUM PA KHA MAR PHUB PA LTA BU'I
SKYON DANG, BUM PA ZHAB [*ZHABS?] RDOL BA LTA BU'I SKYON DANG,
BUM PA MI GTZANG BAS GANG BA LTA BU'I SKYON GSUM SPANGS NAS NGANG
PA DANG BRTZON 'GRUS DANG YANG DAG PA'I LTA BA GSUM DANG LDAN PAR
NYON ZHES PA STE GNANG BA'I TSIG GO, ,DE NAS BCOM LDAN 'DAS KYIS
DKYIL

'KHOR BSTAN PA, DKYIL 'KHOR LUS ZHES PA LA SOGS PA STE, DA LA
DKYIL 'KHOR LUS ZHES GSUNGS PA STE ZHES PA NI PHUNG PO LNGA RIGS
LNGAR BSTAN PA DANG, 'OG TU BSHAD PAS 'DIR MA BKRAL LO, ,DKYIL
'KHOR BHA GAR BSTAN PA YIN, ,ZHES PA NI CHOS KYI 'BYUNG GNAS AE
GRU GSUM GYI NANG DU BSGOM

PA'I DKYIL 'KHOR RO, ,DKYIL 'KHOR BYANG CHUB SEMS DANG NI, ,ZHES
PA NI LHAG PA'I BYANG CHUB SEMS LAS BSKYED PA'I SA BON LAS GSANG
BA'I PADMA'I NANG DU BSGOM PA'I DKYIL 'KHOR RO, ,DKYIL 'KHOR GSUM
DU BRTAGS PA YIN, ,ZHES PA NI DE LTAR LUS DANG, BHA GA DANG,
BYANG CHUB SEMS KYI DKYIL 'KHOR

GSUM KHO NA GNYIS DANG BZHI MA YIN PAR GSANG BA'I RGYUD LAS YANG
DAG PAR BRTAGS SO ZHES SO, ,DKYIL 'KHOR MING JI LTAR BTAGS SHE NA
GSUNGS PA, BTAGS PA RNAMS KYANG 'DUS PA STE, ,ZHES PA STE DKYIL
'KHOR MING BTAGS PA NI SNYING PO 'DUS PA'I PHYIR RO, ,DE LTAR
'JIG RTEN SNANG BA LAS KYANG

GSUNGS PA, SNYING PO 'DUS PHYIR DKYIL 'KHOR RO, ,ZHES SO, ,SNYING
PO GANG ZHE NA GSUNGS PA, GANG DU GTZO BO SKYED PAR BYED, ,CES PA
STE DE LA GANG DU ZHES PA NI GNAS GANG DANG GANG DU'O, ,GTZO BO
ZHES PA NI KHYAB BDAG RDO RJE SEMS DPA' STE, SNANG BA'I SGO NAS
KUN DU KHYAB PA'O, ,SKYOD PAR BYED CES PA NI RGYU BA'O, ,

DE'I DON NI 'DI LTA STE, RDO RJE SEMS DPA'I NGO BO RIGS LNGA LA
SOGS PA'I LHA DANG LHA MO'I 'DOD PA'I 'BRAS BU MYA NGAN LAS 'DAS
PA SMIN PAR BYED PAS NA SNYING POR 'DOD DE, DE DAG GANG DANG GANG
DU 'DUS PA DE DANG DE NI DKYIL 'KHOR ZHES MING BTAGS PA'I THA
TSIG GO, ,DA NI LUS KYI DKYIL 'KHOR BCOM LDAN 'DAS

NYID KYIS RGYAS PAR BSTAN PA, PHUNG PO RNAMS NI ZHES PA LA SOGS
PA STE, DE LA PHUNG PO RNAMS NI SANGS RGYAS GSUNGS, ,ZHES PA NI
PHUNG PO LNGA RIGS LNGAR BSGOM PA'O, ,'DI LTA STE, GZUGS KYI
PHUNG PO NI RNAM PAR SNANG MDZAD DE DE LA RNAM PAR SNANG MDZAD
KYI BYANG CHUB KYI SEMS 'PHRO BA'I SBYOR BAS PHRA MO'I

@245A *, ,YE SHES DANG PO'I SBYOR BA DE BZHIN GSHEGS PA'I SEMS
SO, ,DE LTAR GSANG CHEN THAMS CAD RGYUD LAS GSUNGS PA, SEMS KYI
PHRA MO SBYOR BA YIS, ,YE SHES PHRA MO DANG SBYOR BA, ,DE BZHIN
GSHEGS KUN YE SHES NI, ,RNAM PAR SNANG MDZAD CES SU 'DOD, ,CES
SO, ,TSOR BA'I PHUNG PO NI RIN

CHEN 'BYUNG LDAN TE DE LA RIN CHEN 'BYUNG LDAN NI, SNYING RJE
'PHRO BA'I SBYOR BAS SEMS CAN GYI DON BYED PA DANG LDAN PA'I SEMS
SO, ,DE LTAR YANG GSANG CHEN THAMS CAD RGYUD LAS GSUNGS PA,
SNYING RJE 'PHRO BA'I SBYOR BA YIS, ,THAMS CAD PHAN DON BYED
PA'O, ,SEMS CAN DON DANG LDAN SEMS NI, ,RIN CHEN

'BYUNG LDAN ZHES GSUNGS SO, ,ZHES SO, ,'DU SHES KYI PHUNG PO NI
SNANG BA MTHA' YAS TE, DE LA SNANG BA MTHA' YAS NI DGA' BA SBYOR
PA'I 'PHRO BAS RANG BZHIN GYIS 'OD GSAL BDAG PA'I SEMS SO, ,DE
LTAR YANG GSANG CHEN THAMS CAD RGYUD LAS GSUNGS PA, DGA' BA 'PHRO
BA'I SBYOR BA YIS, ,THEG

CHEN DRI MA MED PA'I MCHOG ,RANG BZHIN 'OD GSAL DAG SEMS NI,
,SNANG BA MTHA' YAS DE GSUNGS SO, ,ZHES SO, ,'DU BYED KYI PHUNG
PO NI DON YOD GRUB PA STE, DE LA DON YOD GRUB PA NI BTANG SNYOMS
'PHRO BA'I SBYOR BAS GDON MI ZA BAR SEMS CAN THAMS CAD KYI DON
BYED PA'I SEMS SO, ,DE LTAR YANG

GSANG CHEN THAMS CAD RGYUD LAS GSUNGS PA, BTANG SNYOMS 'PHRO BA'I
SEMS KYIS NI, ,SEMS CAN THAMS CAD SHES BYED PA, ,THOGS MED BLA
MED DON BYED PA, ,DON YOD GRUB PA DE GSUNGS SO, ,ZHES SO, ,RNAM
PAR SHES PA'I PHUNG PO NI MI BSKYOD PA STE DE LA MI BSKYOD PA NI,
BYAMS PA 'PHRO BA'I SBYOR BAS ZAG

PA MED PA BRTAN PAR GYUR PA'I BRTAN PA'I SEMS SO, ,DE LTAR YANG
GSANG CHEN THAMS CAD RGYUD LAS GSUNGS PA, BYAMS PA 'PHRO BA'I
SBYOR BA YIS, ,MCHOG GI SPYOD PA SPYOD BYED PA, ,ZAG PA MED PAR
BRTAN 'GYUR BA, ,SEMS NI MI BSKYOD PAR GSUNGS SO, ,ZHES SO, ,DE
LTAR PHUNG PO LNGA SEMS LAS

GZHAN MED PA'I PHYIR RO, ,SEMS DE DAG NI RIGS LNGAR GSUNGS SO,
,DE LTAR YANG 'PHAGS PA SA BCU PA LA GSUNGS PA, KYE RGYAL BA'I
SRAS KHAMS GSUM YANG SEMS TZAM MO, ,DUS GSUM YANG SEMS TZAM MO,
,PHUNG PO LNGA YANG SEMS TZAM MO, ,ZHES SO, ,'BYUNG BA RIG MAR
BTAGS PA'O ZHES PA LA

@245B 'BYUNG BA NI SA DANG CHU DANG ME DANG RLUNG STE, RANG RANG
GI MTSAN NYID NYE BAR BLANGS NAS GZUGS 'DZIN PA'O, ,RIG MAR ZHES
PA NI SPYAN MA DANG M'A MA K'I DANG NA BZA' DKAR MO DANG, SGROL
MA STE ZHI BA LA SOGS PA'I LAS BYED PA'I PHYIR RO, ,'DI LTA STE,
SA NI SPYAN MA STE BYANG CHUB SEMS KYI MTHUS SANGS RGYAS NYID DU
PHYIN PA'I

BDAG NYID DO, ,DE LTAR YANG GSANG CHEN THAMS CAD RGYUD LAS GSUNGS
PA, BYANG CHUB SEMS KYI MTHU YIS NI, ,SANGS RGYAS NYID DU PHA ROL
PHYIR, ,THOB PA'I PHA ROL PHYIN ZHES PA, ,SEMS MA'I RDO RJE MA
ZHES BTAGS, ,ZHES SO 'DIR NI SPYAN MA LA SHES PAR BYA STE SPYAN
MA DANG SEMS MA'I RDO RJE MA GNYIS KYIS PHA ROL TU

PHYIN PA'I RANG BZHIN GCIG PA'I PHYIR RO, ,CHU NI M'A MA K'I STE
BSDU BA'I DNGOS PO BZHI LA SHES RAB KYI PHA ROL TU PHYIN PA'I
BDAG NYID DO, ,DE LTAR YANG GSANG CHEN THAMS CAD RGYUD LAS GSUNGS
PA, BSDU BA'I DNGOS PO BZHI RNAMS LA, ,SHES RAB PHA ROL PHYIN DGE
BA, ,CHOS BZHI GCIG TU 'BYUNG BA NI, ,RIN CHEN RDO

RJE MA RU 'DOD, ,CES SO, ,'DIR YANG M'A MA K'I LA SHES PAR BYA
STE M'A MA K'I DANG RIN CHEN RDO RJE MA NI PHA ROL TU PHYIN PA'I
RANG BZHIN GCIG PA'I PHYIR RO, ,DE NI NA BZA' DKAR MO STE, DE KHO
NA NYID KYI PHA ROL TU PHYIN PA'I NGO BO'O, ,DE LTAR YANG GSANG
CHEN THAMS CAD RGYUD LAS GSUNGS PA, GSANG BA'I CHOS KYI THEG CHEN

LA; ,DE NYID PHA ROL PHYIN DGE BA,, PHA ROL PHYIN ZHES 'BYUNG BA
NI, ,CHOS KYI RDO RJE MA RU 'DOD, ,CES SO, ,'DIR YANG NA BZA'
DKAR MO LA SHES PAR BYA STE, NA BZA' DKAR MO DANG CHOS KYI RDO
RJE MA PHA ROL TU PHYIN PA'I RANG BZHIN GCIG PA'I PHYIR RO,
,RLUNG NI SGROL MA STE RDO RJE PHA ROL TU PHYIN PA'I RANG BZHIN
NO, ,DE

LTAR YANG GSANG CHEN THAMS CAD RGYUD LAS GSUNGS PA, PHA ROL PHYIN
BZHI RGYAL MOS TE, ,RDO RJE PHA ROL PHYIN PA DGE ,SBYOR BA'I BCAS
LA BTAGS PA NI, ,LAS KYI RDO RJE MA ZHES 'DOD, ,CES SO, ,'DIR
YANG SGROL MA LA SHES PAR BYA STE, SGROL MA DANG LAS KYIR DO RJE
MA PHA ROL TU PHYIN PA'I RANG BZHIN CIG PA'I

PHYIR RO, ,CHAGS PA LCAGS KYU KHO NA STE, ,ZHES PA NI RIG MA LA
SOGS PA LNGA'I SGO NAS DBYER MED PA'I THABS CHEN POS SPYOD YUL
'DZIN PA'I SEMS NI RDO RJE LCAGS KHYU MA'O, ,DE LTAR YANG GSANG
CHEN THAMS CAD RGYUD LAS GSUNGS PA, 'DOD KUN LA NI THABS CHE BA,
,RDO RJE LCAGS KYU LA 'DOD DO, ,ZHES SO, ,ZHAGS

@246A *, ,PA PADMOR CHUD BYED PA, ,ZHES PA NI 'KHRIG PA'I 'DOD
CHAGS LA SRED PA'I SGO NAS MA YIN PA DE BZHIN GSHEGS PA LA MCHOD
PA'I PHYIR RO, ,BYANG CHUB KYI SPYOD PA'I SGO NAS PADMA LA GSANG
BA'I RDO RJE BCUG PA'I SEMS NI RDO RJE ZHAGS PA'O, ,DE LTAR YANG
GSANG CHEN THAMS CAD RGYUD LAS GSUNGS PA,

SPYOD PA BYANG CHUB TU SPYOD PA, ,RDO RJE ZHAGS PA ZHES 'DOD DO,
,ZHES SO, ,KHA PHRAD PA NI SGROG YIN PAR ZHES PA NI RNAL 'BYOR PA
DANG, RNAL 'BYOR MAS BYANG CHUB KYI SPYOD PA BSGOMS PA LAS SEMS
MI G-YO BAR KHA PHRAD PA NI RDO RJE SGROG GO, ,DE LTAR YANG GSANG
CHEN THAMS CAD RGYUD LAS GSUNGS PA, GANG ZHIG DE LA

BRTEN PA GANG, ,RDO RJE SGROG CES 'DOD PA'O, ,ZHES SO, ,SGRA GRAG
PA NI DRIL BUR BSHAD, ,CES PA NI CHOS THAMS CAD NI MI SKYE BA YIN
NO ZHES PA'I SNGAGS KYI SGRA BRJOD NAS THABS DANG SHES RAB ROL PA
NI RDO RJE DRIL BU'O, ,BZLAS PA'I SNGAGS NI, AA K'A RO MU KHAm
SARBA DHARMM'A n'Am A'ADYA NUTPANNA TV'ATA, CES SO, ,DA LTAR YANG
GSANG

CHEN THAMS CAD RGYUD LAS GSUNGS PA, CHOS THAMS CAD NI MA SKYES
PA, ,NAM MKHA' DANG MNYAM GDOD ZHI PA, ,DE LTAR NGAG NI SMRAR
'JUG PA, ,RDO RJE DRIL BU ZHES 'DOD DO, ,ZHES SO, ,SPOS NI DRI
CHEN ZHES GSUNGS TE, ,ZHES PA NI GTZANG BA DANG MI GTZANG BA RNAM
PAR MI RTOG PAR MNYAM PA NYID DU 'GYUR PA NI SHES RAB KYI PHA ROL

TU PHYIN PA'I RANG BZHIN SPOS YIN PA'I PHYIR RO, ,DE LTAR YANG
GSANG CHEN THAMS CAD RGYUD LAS GSUNGS PA, THAMS CAD DU NI MNYAM
PA'I MCHOG ,SHES RAB PHA ROL PHYIN PA SPOS, ,ZHES SO, ,ME TOG RA
KTA ZHES 'DOD DE, ,ZHES PA NI PHYIN CI LOG PA'I 'DOD CHAGS KYIS
MA G-YOS PA'I BSAM GTAN GYI PHA ROL TU PHYIN PA'I

RANG BZHIN ME TOG YIN PA'I PHYIR RO, ,DE LTAR YANG GSANG CHEN
THAMS CAD RGYUD LAS GSUNGS PA, 'DOD PA'I 'DAM SKYES MA GOS PA,
,BSAM GTAN PHA ROL PHYIN ME TOG ,CES SO, ,MAR ME SHA RNAMS KHO NA
YIN, ,ZHES PA NI GTZANG BA DANG, MI GTZANG BA'I SHA RNAMS KUN GYI
RNAM PAR RTOG PA SPANGS PA LA SMON PA'I RANG

BZHIN ME YIN PA'I PHYIR RO, ,DE LTAR YANG GSANG CHEN THAMS CAD
RGYUD LAS GSUNGS PA, PHYOGS KUN DU NI GSAL BYED PA, ,SMON LAM PHA
ROL PHYIN MAR ME, ,ZHES SO, ,DRI NI BYANG CHUB SEMS SHES 'DOD,
,CES PA NI LHAG PA'I BYANG CHUB SEMS DRING BA NA YANG THABS KYIS
DGE BA'I BDE BAR GYUR BA'I RANG BZHIN NI DRI 'DOD PA'O,,

@246B DE LTAR YANG GSANG CHEN THAMS CAD RGYUD LAS GSUNGS PA, DRI
NGA BA YANG DGE BA'I BDE, ,THABS KYI PHA ROL PHYIN PA'I DRI,
,ZHES PA'O, ,SGEG MO'I LING+GAR 'DOD PA STE, ,ZHES PA NI DE BZHIN
GSHEGS PA LA MCHOD PA 'BUL BA'I SGO NAS RNAL 'BYOR BA'I DGE BA'I
ROL BA'I RANG BZHIN NI SGEG MO YIN PA'O, ,DE LTAR YANG GSANG

CHEN THAMS CAD RGYUD LAS GSUNGS PA, CI PHYIR DGE BA'I ROL PA NI,
,SBYIN BA'I PHA ROL PHYIN SGEG MO, ,ZHES SO, ,PHRENG BA BHA GA
KHO NA YIN, ,ZHES PA NI DAM TSIG TSUL DANG LDAN PA'I RNAL 'BYOR
MAS DE BZHIN GSHEGS PA RNAMS THUGS MNYES PAR BYED PA'I RANG BZHIN
NI PHRENG BA MAR 'DOD PA'O, ,DE LTAR YANG GSANG CHEN

THAMS CAD RGYUD LAS GSUNGS PA, BRGYAN PA'I LUS CAN YID 'PHROG MA,
,TSUL KHRIMS PHA ROL PHYIN PHRENG MA, ,ZHES SO, ,DBYANGS MA DBUGS
SU BSTAN MA DANG, ,ZHES PA NI THABS DANG SHES RAB ROL BA'I DUS SU
SNGAGS CHED DU BRJOD PA BZOD PA'I RANG BZHIN NI DBYINGS MA YIN
PA'I PHYIR RO, ,DE LTAR YANG GSANG

CHEN THAMS CAD RGYUD LAS GSUNGS PA, CHED DU BRJOD PAS LEGS BRJOD
PAS, ,BZOD PA'I PHA ROL PHYIN DBYANGS MA, ,ZHES SO, ,GAR MKHAN MA
NI KHA SBYOR TE, ,ZHES PA NI SANGS RGYAS PAR BYA BA'I DON DU
GNYER PA'I RNAL 'BYOR DANG RNAL 'BYOR MA SBYOR NAS LHA BSGOM PA'I
BRTZON 'GRUS KYI RANG BZHIN NI GAR ZHES 'DOD

PA'I PHYIR RO, ,DE LTAR YANG GSANG CHEN THAMS CAD RGYUD LAS
GSUNGS PA, MYUR BAR SANGS RGYAS NYID SBYIN PA, ,BRTZON 'GRUS PHA
ROL PHYIN GAR MKHAN, ,ZHES SO, ,DE LTA BU'I LUS KYI DKYIL 'KHOR
NI BHA GA'I DKYIL 'KHOR BYANG CHUB SEMS KYI DKYIL 'KHOR LAS KHYAD
PAR DU GYUR PA LA NI BCOM LDAN 'DAS KYIS BZANG

POR GSUNGS ZHES PA STE SHIN TU SBYOR BA YIN PA'I PHYIR RO, ,DE
RTOGS PA NI BSKAL BZANG YIN, ,ZHES PA NI LUS KYI DKYIL 'KHOR
BZANG PO'I DON DE RTOGS PA'I RNAM PAR SHES PA'I TSOGS BRGYAD GANG
YIN PA DE NI BSKAL BZANG YIN ZHES PA STE, SNGAR SANGS RGYAS PA'I
PHYIR RO, ,RTOGS PA ZHES PA NI RNAM PAR SHES PA'I

TSOGS BRGYAD DO, ,DE RNAMS BYAMS PA LA SOGS ZHES PA NI RNAM PAR
SHES PA'I TSOGS BRGYAD BYAMS PA LA SOGS PA'I BSKAL PA BZANG PO'I
BYANG CHUB SEMS DPA' BRGYAD BSGOM MO ZHES PA'I THA TSIG GO, ,'DE
LTA STE, KUN GZHI'I RNAM PAR SHES PA'I BYAMS PA STE, DE RNAMS
BYAMS PA'I SGO NAS, SEMS CAN GYI

@247A *, ,DON BYED PA'I PHYIR RO, ,NYON MONGS PA'I YID NI 'JAM
DPAL LO, ,YID KYI RNAM PAR SHES PA NI KUN DU BZANG PO'O, ,MIG GI
RNAM PAR SHES PA NI SA'I SNYING PO'O, ,RNA BA'I RNAM PAR SHES PA
NI PHYAG NA RDO RJE'O, ,SNA'I RNAM PAR SHES PA NI NAM MKHA'I
SNYING PO'O, ,LCE'I RNAM PAR SHES PA NI 'JIG RTEN

DBANG PHYUG GO, ,LUS KYI RNAM PAR SHES PA NI SGRIB PA RNAM PAR
SEL BA'O, ,DE LTAR NANG GI BDAG NYID GSUNGS, ,ZHES PA NI DE LTAR
NANG GI LUS KYI DKYIL 'KHOR RNAL 'BYOR PA DANG, RNAL 'BYOR MAS
BSGOM PA BCOM LDAN 'DAS KYIS GSUNGS SO ZHES PA'I THA TSIG GO,
,DKYIL 'KHOR RNAM PA GSUM LAS GNYIS

MA BSHAD PA CI'I PHYIR ZHE NA, DKYIL 'KHOR GZHAN NI SNGON BSHAD
ZIN, ,ZHES PA STE RTZA BA'I RGYUD LAS BHA GA'I DKYIL 'KHOR DANG,
BYANG CHUB SEMS KYI DKYIL 'KHOR RGYAS PAR BSHAD ZIN PA'I PHYIR
RO, ,SBYIN SREG SO SOR BYA BA DANG, ,ZHES PA'I LAN BTAB PA, SBYIN
SREG LAS NI BSHAD PAR BYA, ,ZHES PA LA SOGS

BA STE DE LA SBYIN SREG CES PA NI BSHAD ZIN TO, ,DE'I LAS ZHES PA
NI LUS NGAG GI LAS BYA BA'I NGO BO'O, ,NYON CIG CES PA NI LHA MO
SGROL MA LA BOD PA'I TSIG GO, ,SBYIN SREG RNAM PA BZHI ZHES PA NI
ZHI BA DANG, RGYAS PA DANG, DBANG DANG, DRAG PO'O, ,DE LA ZHI BA
NI GNOD PA DANG, NAD DANG, 'TSE BA ZHI BAR BYED PA'O, ,RGYAS

PA NI TSE DANG, SRID DANG, LONGS SPYOD RGYAS PAR BYED CING 'PHEL
BAR BYED DO, ,DBANG NI GZHAN GYI SEMS BSGYUR ZHES RANG GI CI 'DOD
PA BZHIN DU BYAR BCUG PA'O, ,DRAG PO NI GZHAN LA GNOD CING PHUNG
PAR BYED PA'O, ,DE BZHIN YANG PHYI NANG DU DBYE BA GSUNGS PA,
SBYIN SREG PHYI DANG NANG GSUNGS TE, ,ZHES PA STE DE LA SBYIN

SREG PHYI DANG ZHES PA NI PHYI ROL DU HOM KHUNG BRTZIGS PA LA
SOGS PA'I SBYIN SREG GI CHO GA'O, ,DE NI RTZA BA'I RGYUD LAS
BSTAN ZIN PAS NA, PHYI NI SNGON DU BSTAN PA YIN, ,ZHES SO, ,NANG
GI SBYIN SREG GSUNGS PA NYON CIG CES PA NI SOGS PA STE, ,DE LA,
NYON CIG KHYOD KYI NANG GI NI, ,ZHES PA NI KYE LHA MO SGROL MA
NANG GI SBYIN

SREG RGYAS PAR BSHAD KYIS NYON CIG CES PA'I THA TSIG GO, ,PADMA
BZHI RNAMS 'BYOR PA NI, ,LUS KYI DBUS SU NYE BAR GNAS, ,ZHES PA
NI GSANG BA DANG, LTE BA DANG, SNYING GA DANG, MGRIN PA DANG BZHI
LA PADMA'I GDAN RE RE BSGOM PA'O, ,ME DANG ZHES PA NI LTE BA'I
PADMA'I STENG DU RAm LAS BSKYED PA'I ZUR

@247B GSUM PA ME'I DKYIL 'KHOR DMAR PO'I DKYIL DU SA BON RAm GYIS
MTSAN PA BSGOM MO, ,DE BZHIN RLUNG DANG NI ZHES PA NI GSANG BA'I
PADMA'I GDAN LA YAm LAS BSKYED PA'I RLUNG GI DKYIL 'KHOR ZLA GAM
MDOG SNGON PO'I DKYIL DU YI GE YAm GIS MTSAN PA BSGOM PA'O,
,DBANG CHEN DANG NI ZHES PA NI SNYING GA'I PADMAR

YI GE LAm LAS SKYES PA DBANG CHEN GYI DKYIL 'KHOR GRU BZHI PA
MDOG SER PO DKYIL DU YI GE LAm GYIS MTSAN PA BSGOM PAR BYA'O,
,CHU DE BZHIN ZHES PA NI MGRIN PA'I PADMAR YI GE BAm LAS BSKYED
PA CHU'I DKYIL 'KHOR ZLUM PO KHA DOG DKAR BA DBUS SU YI GE BAm
GYIS MTSAN PA BSGOM PA'O, ,DE DAG GI LAS

GSUNGS PA, RLUNG GIS ME LA 'BAR BAR BYED, ,CES PA STE GSANG BA'I
RLUNG GI DKYIL 'KHOR LAS ME'I DKYIL 'KHOR LA 'BUD PA'O, ,CHU YIS
YONGS SU SMIN PAR BYED, ,CES PA NI DBANG CHEN GYI DKYIL 'KHOR GYI
DROD BYUNG BAS ZAS THAMS CAD MGRIN PA'I CHU'I DKYIL 'KHOR LA SMIN
PAR BYED PA'O, ,DE'I DON KHO

NA GSUNGS PA, DBANG CHEN DKYIL 'KHOR LAS BYUNG BA, ,ZHES SO,
,DBANG CHEN GYI DROD JI LTAR 'BYUNG ZHE NA, GANG DU ME NI BSKYOD
PA'O, ,ZHES PA STE ME'I DKYIL 'KHOR GYI 'OD KYIS DBANG CHEN GYI
DKYIL 'KHOR LA REG PA'O, ,DE LTAR DKYIL 'KHOR GYI GO RIMS SU
RGYUD LAS MA BSTAN PA NI BLA MA'I MAN NGAG LA BRTEN

PAR BYA BA'I PHYIR DANG, SHES RAB CAN GYI NGA RGYAL BA CAG PA'I
PHYIR RO, ,DE DAG GI YON TAN GSUNGS PA, RA YIG CES PA LA SOGS PA
STE GO SLA'O, ,SREG RDZAS GSUNGS PA, GANG ZHIG ZAS DANG BTUNG BA
NI, ,ZHES PA NI DE LA GANG ZHIG ZAS DANG ZHES PA NI RNAL 'BYOR
PA'I ZAS GTZANG BA DANG MI GTZANG BA THUN MONG DU

BZUNG BA'O, ,DE LA GTZANG BA NI 'BRAS CHAN DANG ZHO DANG BU RAM
LA SOGS PA STE, 'JIG RTEN PAS GTZANG BAR BRTAGS PA'I PHYIR RO,
,MI GTZANG BA NI SHA DGU DANG BDUD RTZI LNGA LA SOGS PA'O, ,'JIG
RTEN PAS MI GTZANG BAR BRTAGS PA'I PHYIR RO, ,BTUNG BA ZHES PA
NI, CHANG DANG 'O MA LA SOGS PA'O, ,DE DAG THAMS CAD CHU

LA STE, ,ZHES PA NI ZAS DANG BTUNG BA DE DAG CHU'I DKYIL 'KHOR LA
SBYIN SREG BYA'O ZHES PA'I THA TSIG GO, ,PADMAR KshA YIG KHA MAR
BLTAS, ,ZHES PA NI MGRIN PA'I PADMA'I STENG GI CHU'I DKYIL 'KHOR
GYI STENG NA YI GE KshA MDOG DKAR BA KHA THUR DU BLTA BA 'OD ZER
MAR 'BAR BA KHA GAB KYI TSUL DU BSGOM PA'O, ,SREG RDZAS DE

@248A *, ,DAG KYANG CHU'I DKYIL 'KHOR LAS MAR BABS TE SNYING GA'I
PADMAR BTZUD PAR BYA'O, ,LTE BA'I PADMAR 'GRO ZHES SO, ,SBYIN
SREG DE JI LTAR BYA BA YIN ZHE NA PHYI ROL, ,KHA SBYOR TSUL GYI
SBYOR BA YIS, ,ZHES PA STE PHYI ROL DU THABS DANG SHES RAB SBYOR
BAS SBYIN SREG BYA BA'O, ,YANG PHYI ROL GYI SBYIN SREG

LA MNGON PAR RTOGS PA'I LHA BSGOM PA JI LTA BA BZHIN DU, ,LUS KYI
DKYIL 'KHOR LA LHA BSGOM PA DANG SBYAR NAS SBYIN SREG BYA BA'I
THA TSIG GO, ,GSANG BA'I PADMAR 'GRO MA THAG ,THAL BAR MTHA' RU
RNAM PAR BSTAN, ,ZHES PA NI SREG RDZAS DE DAG GI BDUD RTZIS LUS
KYI DKYIL 'KHOR GYI LHA TSIM STE SNYIGS MA TSIG

PAR BSGOM PAR BYA ZHES PA'I THA TSIG GO, ,YON TAN GSUNGS PA, DE
RNAMS SBYIN SREG BDAG BSHAD PA, ,ZHES PA LA SOGS PA STE DE LA
BDAG CES PA NI STON PA'O, ,TSE 'DI KHO NAR 'GRUB PAR 'GYUR, ,ZHES
PA NI DE BZHIN GSHEGS PA'I ZHING KHYAD PAR CAN LA MCHOD PA DANG,
BSAM PA KHYAD PAR CAN DU GYUR PAS

TSE 'DI KHO NA LA CHOS MTHONG NAS MYONG BA'I 'BRAS BUR GYUR PA'O,
,DE LTAR YANG CHOS MNGON BA MDZOD LAS GSUNGS PA, ZHING DANG BSAM
PA'I KHYAD PAR LAS, ,MTHONG CHOS 'BRAS BU CAN GYI YIN, ,ZHES SO,
,GAS PA MED CING ZHES PA NAS SEMS CAN THAMS CAD DGA' BAR SMRA,
,ZHES PA'I BAR NI GO SLA'O, ,MTHONG BA

TZAM GYIS SKUL BYED DO, ,ZHES PA NI RNAL 'BYOR PA DE SEMS CAN
GZHAN GYIS MTHONG BA TZAM GYIS, 'JIG RTEN PA THAMS CAD CHAGS PAR
'GYUR RO ZHES PA'I THA TSIG GO, ,DE BZHIN MCHOD PA'I CHO GA YANG,
,ZHES PA'I LAN BTAB PA, SBYIN SREG LAS RNAMS BSHAD BYAS NAS,
,ZHES PA LA SOGS PA STE DE LA

LHA MO ZHES PA NI SGROL MA LA POD PA'I TSIG GO, ,MCHOD PA ZHES PA
NI NANG GI MCHOD PA STE BKUR STI BYA BA'O, ,PHRENG ZHES PA NI ME
TOG GI PHRENG BA'O, ,SOGS PA'I SGRAS NI MAR ME GZUNG BAR BYA'O,
,GZHAN NI GO SLA'O, ,DBANG PO GNYIS NI RAB SBYOR NAS, ,ZHES PA NI
GSANG BA'I MCHOD PA STE, THABS DANG

SHES RAB ROL PA STE, MCHOD PA DE DAG GIS GAD DU MCHOD CE NA, BDAG
LA MCHOD PA RNAMS NI BYA, ,ZHES PA STE RANG GI LUS KHO NA LA
MCHOD PAR BYA ZHES PA'I THA TSIG GO, ,CI'I PHYIR 'PHAGS PA'I SKU
TSAD MCHOD RTEN LA SOGS PA LA MCHOD PA MI BYED CE NA GSUNGS PA,
BDAG NI THAMS CAD SANGS RGYAS NYID, ,CES PA STE RANG GI

@248B PHUNG PO LNGA DANG, SKYE MCHED LA RIGS LNGA DANG, BYANG
CHUB SEMS DPA' NYID DU BSGOM PA'I PHYIR RO, ,SANGS RGYAS KUN GYI
GNAS YIN TE, ,ZHES PA NI, JI LTAR MCHOD RTEN SANGS RGYAS THAMS
CAD KYI GZHIR 'GYUR BA, DE BZHIN DU DBANG DANG MAN NGAG THOB PA'I
RNAL 'BYOR BA'I LUS LA YANG SANGS RGYAS THAMS CAD KYI

GNAS SU GYUR PA'O, ,DE LTAR YANG RNAM PAR SNANG MDZAD SGYU 'PHRUL
DRA BA LAS KYANG GSUNGS PA, RDO RJE SLOB DPON NI PHYOGS BCU'I
SANGS RGYAS RNAMS KYIS BYIN GYIS BRLABS NAS MCHOD DO ZHES PA LA
SOGS PA'O, ,DE LTAR RDO RJE SLOB DPON SANGS RGYAS RNAMS KYIS
KYANG MCHOD GNAS SU GYUR PA CI'I PHYIR, DE BAS NAN

TAN THAMS CAD KYIS, ,RNAL 'BYOR PAS NI RTAG TU MCHOD, ,CES PA
STE, DE LA THAMS CAD CES PA NI, MCHOD PA THAMS CAD DO, ,YANG NA
DUS THAMS CAD DO, ,NAN TAN ZHES PA NI BDAG NYID LTAR BSGOM PA LA
BRTZON PA'O, ,MCHOD PA GZHAN GSUNGS PA, GANG ZHIG 'GA' YANG BYA
BA'I LAS, ,ZHES

PA STE NGAG GIS DBYANGS LEN PA LA SOGS PA DANG, LUS KYIS GANG
BYED PA LA SOGS PA'O, ,RNAL 'BYOR PA YIS MCHOD PAR BSGOM, ,ZHES
PA NI LUS NGAG GI LAS DE DAG RNAL 'BYOR PAS LUS KYI DKYIL 'KHOR
LA MCHOD PAR BSGOMS NA TSIG 'TSAL BA DANG, DAG 'KHYAL PAR MI
'GYUR ZHES PA'I THA TSIG

GO, ,MCHOD PA BSGOM PA BSTAN PA ZAS DANG ZHES PA LA SOGS PA STE
DE LA, RIG MA BZHI YIS RNAM BRGYAN PA'I, ,BDAG NI LHA NYID BSAM
PAR BYA, ,ZHES PA STE, 'BYUNG BA CHEN PO BZHI'I NGO BOR GYUR PA
ZAS LA SOGS PA GANG DE RNAMS LHA MO BZHI'I RANG BZHIN DANG, RDO
RJE SEMS DPA'I RANG BZHIN DU BSGOM MO, ,DE

LTAR YANG GSANG BA 'DUS PA LAS GSUNGS PA, YANG NA 'DI LA BSGOM PA
NI, ,RIGS KYI BSGOM PAR RNAM PAR BSGOM, ,ZHES SO, ,DON NI 'DI LTA
STE, SA'I RANG BZHIN DU GYUR PA'I ZAS RNAMS SPYAN MAR BSGOM PA
DANG, CHU'I RANG BZHIN DU GYUR PA'I BTUNG BA RNAMS M'A MA K'IR
BSGOM PA LTA BU'O, ,DA NI THUGS KYI SGO

NAS CHOS STON PA DE LTAR BSHAD NAS ZHES PA LA SOGS PA STE, DE LA
DE LTAR BSHAD NAS ZHES PA NI LE'U DANG PO LA BCOM LDAN 'DAS RDO
RJE SEMS DPAS GSUNGS PA'I TSIG DANG PO BZUNG NAS LE'U 'DI LA BDAG
NYID BSAM PAR BYA ZHES PA'I BAR DU GSUNG GI SGO NAS CHOS BSTAN
PA'O, ,RDO RJE ZHES PA NI RDO RJE SEMS DPA'O, ,DE

@249A *, ,ZHES PA SKU DANG GSUNG GI SGO NAS, GONG DU CHOS STON PA
PO RDO RJE SEMS DPA' GANG DE KHO NA BCOM LDAN 'DAS CHOS BRJOD DU
MED PA'I DON STON 'DOD PAS CANG MI GSUNG BAR DNGOS POR BZHUGS
ZHES PA STE, CHOS THAMS CAD KYI RANG BZHIN NI DON DAM PAR BRJOD
DU MED PA'I PHYIR RO, ,'O NA BCOM LDAN 'DAS

KYIS GSUNG RAB YAN LAG BCU GNYIS BSTAN PA JI LTAR YIN ZHE NA, DE
NI 'DI LTA STE, THUGS RJE CHEN PO'I DBANG GIS KUN RDZOB TU BSTAN
PAR ZAD KYI DON DAM PAR NI BSTAN PA MED DO, ,DE BAS NA MDO LAS
KYANG, BDAG MNGON PAR RDZOGS PAR SANGS RGYAS NAS MYA NGAN LAS
'DAS KYI BAR DU BDAG GIS CHOS BSTAN PA MED PAS

ZHES GSUNGS SO, ,DE LTAR KLU SGRUB ZHABS KYIS KYANG THEG PA CHEN
PO NYI SHU PA LAS GSUNGS PA, TSIG GIS BRJOD DU MI LANG BA'I,
,CHOS RNAMS SNYING RJES GANG GIS BSTAN, ,SANGS RGYAS THOGS MED
MKHYEN PA YIS, ,BSAM MED SGO DE LA PHYAG 'TSAL, ,ZHES SO, ,DE
LTAR BCOM LDAN 'DAS GNYIS SU MED PA'I YE

SHES MNGON DU GYUR PA MTHONG MA THAG 'KHOR GYIS CI BYED CE NA
GSUNGS PA, DE NAS ZHES PA LA SOGS PA STE DE LA RNAM PAR MI RTOG
PA THOB STE ZHES PA NI CHOS KYI DBYINGS KYI SGO NAS 'KHOR BA DANG
MYA NGAN LAS 'DAS PA SO SO MA YIN THA MI DAD PAR MNGON DU GYUR
NAS CANG MI GSUNG BAR BZHUGS PAR GYUR TO ZHES TE,

CHOS NYID KHONG DU CHUD PA'I PHYIR RO, ,GSUNG RAB GZHAN GYI
GZHUNG NA NI MNGON PAR BSTOD DO ZHES 'BYUNG BA LA RGYUD 'DIR NI
CANG MI GSUNG BAR GYUR PA NI, CI'I PHYIR ZHE NA, DE NI 'DI LTA
STE, SKU GSUNG THUGS KYI SGO NAS BSTAN PA'I CHOS LA THUGS KYI SGO
NAS BSTAN PA'I CHOS GTZO BAR GYUR PAS, THUGS KYI SGO NAS

BSTAN PA'I CHOS LA GNYIS SU MED PA'I SHES RAB KYIS RNAM PAR MI
RTOG PA'I YE SHES MNGON DU GYUR PAS CANG MI GSUNG BAR GYUR PAR
SHES PAR BYA'O, ,LHA MO BZHIS ZHES PA LA SOGS PA NI BSHAD ZIN TO,
,BZHI PA'O, ,ZHES PA NI GSUM GYI PHYI MA'O, ,THAMS CAD GSANG BA'I
ZHES PA NI GSANG BA'I RGYUD RNAMS SO,,

DE RNAMS LAS YANG DANG YANG DU RAB TU GYUR PA'I RGYUD 'DI NI
THAMS CAD KYI GSANG BA'I MCHOG CHEN PO ZHES PA STE, CHOS KYI
DBYINGS DON 'BA' ZHIG GI SGO NAS BSTAN PA'I PHYIR DANG, THABS
DANG SHES RAB KYI DON BSTAN PA'I PHYIR RO, ,DAM PA ZHES PA NI BLA
NA MED PA YANG DAG PAR RDZOGS PA'I BYANG CHUB KYI RGYUR GYUR PA'I
PHYIR RO, ,

@249B GSANG CHEN ZHES PA NI RDO RJE SEMS DPA'I NGO BO NYID YIN
PA'I PHYIR DANG, RDO RJE SEMS DPAS BSTAN PA'I PHYIR RO ZHES BYA
BA'I ZHES PA NI MTSAN GYI GTAN TSIGS 'DREN PA'O, ,RGYUD CES PA NI
MGO MJUG RAB TU 'BREL BA STE CHOS KYI DBYINGS 'PHRO BA LA SOGS
PA'I DON RGYUD PA'I PHYIR RO, ,LHA MO BZHIS CHOS KYI

DBYANGS YONGS SU ZHUS PA NI LHA MO RNAMS KYIS SDUD PA PO BYAS PA
YIN LA, PHYAG NA RDO RJE LA SOGS PAS SDUD PA BO BYAS PA MA YIN
PA'I PHYIR RO, ,DE CI'I PHYIR ZHE NA, SMRAS PA, RGYUD 'DI NI SHIN
TU GSANG BA'I DON YIN PAS GTZOR BYAS PA RNAL 'BYOR MA RNAMS LA
BSTAN PA'I PHYIR RO, ,LHA MO KHO NAS SDUD PA PO

BYAS PA'O, ,RGYUD KYI BSTAN PA'I GNAS GSUNGS PA, DPAL AU RGYAN
LAS BYUNG BA ZHES PA STE DE LA DPAL ZHES PA NI BSOD NAMS KYI
GZHIR GYUR PA'I PHYIR RO, ,AU dYAN GYI YUL ZHES PA NI GSANG
SNGAGS RDO RJE THEG PA'I DON BYA BA'I SPYOD PA BYED PA RNAMS KYI
YUL LO, ,DE BAS STON PA PO RNAMS KYIS KYANG GSANG BA'I

RGYUD RNAMS DER BSTAN LA, BYA RGOD PHUNG PO'I RI LA SOGS PA RNAMS
LA NI BSTAN PA MA YIN NO, ,YUL DE LAS RNYED PA'I RGYUD 'DI NI
DPAL AU dYAN LAS BYUNG BA ZHES SO, ,STON PA POS RGYUD 'DI YONGS
SU GTAD PA'I 'KHOR GSUNGS PA, RNAL 'BYOR MA CHEN MO'I DE KHO NA
NYID CES PA STE, DE LA RNAL 'BYOR MA

ZHES BYA BA NI CHOS KYI DBYINGS RNAM PAR BSGOM LA PHUNG PO DANG
LHA SBYOR BA'I PHYIR RO, ,DE RNAMS KYI MAN NGAG GI RGYUS 'DI
'GYUR BA MED PAS NA DE KHO NA NYID NGES SO, ,RDZOGS SO ZHES PA NI
CHOS KYI DBYINGS KYI DON BSHAD PA'I RIM PAR PHYE BA'I TSIG MTHAR
PHYIN PA'O, ,DPAL LDAN RGYUD RGYAL THAMS CAD

GSANG MCHOG DAM PA GSANG CHEN RGYUD, ,'DI YI RNAM BSHAD BDAG GIS
BYAS PAS DGE BA THOB PA GANG, ,DE YIS SEMS CAN THAMS CAD CHOS
DBYINGS MNGON DU GYUR NAS, ,BLA MED YANG DAG GO 'PHANG DPAL LDAN
RDO RJE SEMS PAR SHOG ,RGYA GAR GYI MKHAN PO RDO RJE SLOB DPON
SMRi TI DZNY'A NA

K'I RTIS MDZAD PA LHA MO BZHIS YONGS SU ZHUS PA'I RNAM PAR BSHAD
PA MAN NGAG RGYAS PA ZHES BYA BA RDZOGS SO,, ,,RGYA GAR GYI MKHAN
PO RDO RJE SMRi TI DZANY'A NA K'I RTI NYID KYIS BSGYUR CING ZHUS
TE BSHAD NAS GTAN LA PHAB PA'O,, ,,