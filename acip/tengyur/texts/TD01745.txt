@113B *,
,RJES CHAGS KYI SBYOR BAS DE KHO NA NYID KYI RNAL 'BYOR LA 'JUG
PA'I MAN NGAG BZHUGS, #, ,DPAL RDO RJE MKHA' 'GRO LA PHYAG 'TSAL
LO, ,'KHRUL PA MYA NGAN THANG CHEN LA, ,NYON MONGS NYI MAS RAB

GDUNGS PA'I, ,'GRO BA 'TSO BA'I KLUNG GYUR PA, ,SROG 'DZIN MGON
LA NYER BTUD NAS, ,GANG GIS NYON MONGS ZHI BYED PA, ,RTOGS DKA'
THABS MANG RGYA MTSO LAS, ,MCHOG GYUR MGON POS GSUNGS PA'I DON,
,BLA MA'I GSUNG LAS BLANGS PA BRJOD, ,'DI NA GANG DAG

NYON MONGS CAN, ,NYON MONGS SPONG BA NYON MONGS 'GYUR, ,JI LTAR
BKRES PAS KHA ZAS DANG, ,SKOM PA CHU LA RGYAB PHYOGS BZHIN, ,DPER
NA ME YI BUD SHING DANG, ,MA PHRAD SDUD CING MI GSAL ZHING, ,'CHI
'GYUR DE LTAR 'GRO BA'I SEMS, ,'DOD PA SPANGS NA RUNG 'GYUR

BZHIN, ,YUL LA SHIN TU CHAGS PA'I SEMS, ,'DOD PA SPANGS PAS ZLOG
BYED PA, ,DE LTAR MI GYUR THABS DMAN PHYIR, ,NYON MONGS 'PHEL BA
KHO NAR ZAD, ,GANG DAG SHIN TU BCINGS PA'I MI, ,'DUG NA GZHAN DU
'GRO BA YI, ,BSAM PA RTAG TU STEN BYED CING, ,LUS

SEMS BDE BAR MI 'GYUR BZHIN, ,SEMS MI BDE BA DON GNYER BAS, ,DE
RNYED PAR NI MA GYUR PAR, ,KUN TU RTOG PA RGYAS 'GYUR ZHING,
,GNYUG MA'I YID GNAS MI 'GYUR BA, ,DPER NA GLANG CHEN MA RUNGS
PA, ,GANG TSE CHANG GIS RAB MYOS PA, ,PHYI NAS NGANG GIS DUL
'GYUR

BA; ,DE LTAR SEMS KYI GLANG PO YANG, ,YUL GYI CHAD GIS RAB MYOS
NA, ,DMU RGOD RTOG PA DUL 'GYUR ZHING, ,GNYUG MA RNAL 'BYOR PA
YIS LEN, ,GANG DAG SPROS PAS MA SPROS PA'I, ,GNYUG MA'I SEMS YID
MA RNYED NA, ,RTOG PA'I DRA BAS 'CHAD MIN TE, ,RTOG

@114A *, ,LAS 'KHOR BA SNA TSOGS 'BYUNG, ,DE PHYIR YANG DAG GNYUG
MA'I YID, ,MTHONG BAR 'DOD PAS LUS DANG SEMS, ,KUN RTOG RLUNG
RNAMS ZHI BYA'I PHYIR, ,NAM YANG GDUNG BAR MI BYA'O, ,DE LTAR
GDUR BA SPANGS PA LAS, ,SEMS NI BDE BA'I NGO BOR 'GYUR, ,

'KHRUL PA'I SPRIN STUG 'GAG 'GYUR ZHING, ,'OD GSAL DRI MED NAM
MKHA' MTHONG, ,BDE DE 'DOD PA KUN LAS 'BYUNG, ,YANG DAG BLA MA'I
MAN NGAG GZHAN, ,THABS DANG BCAS PA'I RNAL 'BYOR PAS, ,RTAG TU
'DOD PA'I YON TAN BSTEN, ,GTI MUG 'KHRUL PA LAS KYI

SBRUS; ,SDUG BSNGAL DPA' KLONG CHER 'KHRUGS PA'I, ,'KHOR BA'I CHU
BOR BYING BA YI, ,'GRO LA BRTZE BA CHEN PO BSKYED, ,'DIR NI 'DI
DON 'DIS MI NUS, ,YANG DAG YE SHES SNANG LDAN PA'I, ,YI DAM RGYAL
PO'I GZUGS KYIS NI, ,SEMS CAN SKYABS LA BRTZON

PAR BYA, ,RANG GI BSKYED PA YI GE'I GZUGS, ,DE NYID SNYING GI
DKYIL DU GZHAG ,'OD KYIS SDIG PA ZAD BYAS TE, ,'GRO MANG SDUG
BSNGAL ZHI BAR BYA, ,BTUS PA'I SBYOR BAS LHA GANG GI ,GNAS LA DAD
BAS DE NYID BSAM, ,BYIN GYIS BRLABS DANG DBANG BSKUR BA, ,GZHUG

DANG MCHOD SOGS THAMS CAD BYA, ,DE NAS BZHIN BA ZANGS MIG YANGS
MA, ,LANG TSO RGYAS SHING SKYE GNAS DANG, ,NU MA MKHRANG ZHENG
SHA RGYAS PA'I, ,BU MO YID 'ONG MDUN DU BZHAG ,GTZUG TU MDZES
DANG RO LDAN DANG, ,BU GA 'PHEN DANG BSKYOD PA DANG, ,MTSAMS SU
MDZES PAR

GYUR PA YIS, ,MDZES PA MDZES PAR BYA BA DANG, ,RNAL 'BYOR LA NI
RTAG GUS SHING, ,LHAG PAR ZAB MO'I CHOS LA DAD, ,KHRO MED RNAM
RTOG SPANGS PA'I BDAG ,YONGS SU SMIN BYAS BYIN GYIS BRLAB, ,GTZO
NYID GANG GI RIG MA RU, ,CHO GA MKHAS PAS BSGOMS NAS KYANG, ,

DE RU YE SHES 'KHOR LO GZHUG ,MTSAN MA GNYIS KYANG SNGAGS KYIS
SPYAD, ,LING GA BRTAN POR GYUR PA NI, ,SKYE GNAS DBUS SU GZHAG
PAR BYA, ,DAM POR 'KHYUD PAS GNAS NAS NI, ,YANG DANG YANG DU TZUM
PA BYA, ,SEN MOS CUNG ZAD BRUD PA DANG, ,MA MCHU SO YIS BTZIR

@114B BAR BYA, ,MIG NI RAB TU BSGYUR BYA ZHING, ,LCE YANG LCE YIS
BSKYOD PAR BYA, ,MGRIN PAR ROS DGANG BA DANG, ,GSHUGS PA'AM YANG
NA GSAL PO RU, ,CHAGS PA'I TSIG GIS SBYOR BA YIS, ,KHA SBYOR BDE
BA DANG PO BSGOM, ,SUM CU RTZA GNYIS 'DAB LDAN PA'I, ,RLUNG

GI RANG BZHIN PADMA LAS, ,MGRIN PAR 'BAR BA'I YE SHES NI, ,BYA BA
GRUB PA NYON MONGS 'JOMS, ,DE RU RDO RJE NUB GYUR NAS, ,RKED PA
BSKYOD PA SPANGS NAS NI, ,LUS NGAG SBYOR DANG LDAN PA YIS, ,DGRAM
ZHING BSDU BA DAG TU BYA, ,MIG NI SNA RTZER PHAB NAS SU, ,GZUGS

SOGS YUL LA MA ZHEN PAR, ,DE DAG LAS SKYES BDE BA MCHOG ,YANG DAG
YE SHES GNYIS PA BSGOM, ,BRGYAD GNYIS 'DAB MAR BCAS PA YI, ,CHU
YI NGO BO PADMA LAS, ,SNYING GAR 'BAB PA'I YE SHES NI, ,SO SOR
KUN TU RTOG PAR BRJOD, ,SGYU RTZAL MKHAS PAS BSKYOD BYA

ZHING; ,BU MOS KYANG NI RKED PA BSKOR, ,DBUGS KYANG CUNG ZAD CUNG
ZAD BSDAM, ,DAL GYIS SGYU RTZAL THAMS CAD SPYAD, ,MIG NI MI
'DZUMS PAR GYUR PAS, ,REG LA RTOG CING MA ZHEN PAR, ,BDE BA'I YE
SHES GSUM PA NI, ,RNAL 'BYOR MKHAS PAS RTOGS PAR BYA, ,BCU

DRUG PHYED KYI 'DAB MAR BCAS, ,CHU YI RANG BZHIN PADMA LAS, ,LTE
BAR 'BAB PA'I YE SHES NI, ,ME LONG LTA BUR YANG DAG BRJOD, ,RIGS
KYI MTSAN MA SA BON BCAS, ,NOR BUR CHUD PAR BSAM BYA ZHING,
,RLUNG DANG YID NI MI RGYU BAR, ,BYAS TE MKHAS PAS 'DOD PA GZUNG,
,GOS

MED RTOG PA NYER ZHI BA, ,MIG GNYIS RAB TU GDANGS BA YIS, ,RANG
BYUNG GZHON MED MKHAS MNYAM PA'I, ,YE SHES BZHI PA GSAL POR
BSGOM, ,DRUG CU RTZA BZHI'I 'DAB LDAN PA'I, ,'DAB SKYES SA YI
RANG BZHIN LAS, ,DE 'DAB DE RU ZIN GYUR PA'I, ,YE SHES MNYAM PA
NYID

DU BRJOD, ,GAL TE DER NI MA ZIN NA, ,BDE BA CHEN PO MI GSAL
ZHING, ,PHUNG PO SKYE MCHED NYAMS PA DANG, ,GNYIS MED YE SHES
RTOGS MI 'GYUR, ,DAR RAS LAS BYAS SKUD PA DRUG ,SOR BCU DRUG GIS
RKED PA BSDAMS, ,BU MO'I KHRAG GIS BSGOS PA DANG, ,SBRUL GYI SHUN

@115A *, ,PAR YANG DAG LDAN, ,SOR BCU GNYIS LDAN SHING BU LA,
,MTHA' RU SOR GNYIS DOR BA DANG, DKYIL DU SRAD BUS BCINGS NAS NI,
,SOR DRUG RDO RJE'I MDUD PA BYAS, ,SOR GNYIS MTHA' RU SBREL BYAS
NAS, ,MKHAS PAS RANG GI RKED PAR BCING, ,MDUN GYI

SHING BUS PHRA BKOD DE, ,LTE BA'I PHYOGS GZHAG PAR BYA, ,BU MO'I
BYIN PA G-YON PA NI, ,SKYES BU'I DRUG KHUG G-YAS PAS BLANG,
,DBUGS BSDAMS PA DANG LDAN PA YIS, ,RTAG TU THUR SEL BRKYANG BAR
BYA, ,GLANG PO'I SNA YI SBYOR BA NI, ,LAG PA GLANG PO'I SNA LTA
BU, ,SNA LNGA

SBYAR BAR BYAS PA YIS, ,DE RU SEMS 'GAG THE TSOM MED, ,SDU YI
RTZA BA BRDUNGS PA NI, ,LCAGS KYI SNOD DU YUN RING BTZOS, ,RTZIG
PA PHUD DE KA RA DANG, ,TIL DANG SBYAR BA MKHAS PAS BZA', ,'DI NI
ZOS PA TZAM GYIS KYANG, ,STOBS 'PHEL MDANGS DANG LDAN PA DANG,
,THIG LE

'DZIN PA'I THABS KYI MCHOG ,SMAN GYI SBYOR BA DAM PA'O, ,BA'AM RA
YI 'O MA RU, ,KA RA HA SA DE BAR SBYAR, ,'DI NI BCUD LEN MCHOG TU
BSHAD, ,THIG LE 'DZIN PA NYID YIN NO, ,BYA YI BRUN DANG MI KHYI
YI, ,RUS PA BZHI BAS PA'I LDE GU YIS, ,RDO RJE RTAG PAR BSKU BYED
PA'I, ,

SA BON 'BYUNG BAR MI 'GYUR RO, ,KHYIM BYA'I TSIL BU TIL MAR DANG,
,BYI'U YI SHA RNAMS YANG DAG SBYAR, ,DE YIS PADMA LA BSKUS NA,
,CHE BA'ANG ZUM NAS THIG LE 'DZIN, ,LCUM GYI RTZA BA BRDUNGS PA
YIS, ,PADMAR BSKUS NA DE 'DZIN TO, ,SA BON MI 'BYUNG THABS KYI
MCHOG ,KHYAD

PAR RDZAS KYI SBYOR BA'O, ,SNA TSOGS THABS LA MA RMONGS PAS, ,NAN
TAN BYAS TE BZUNG BA DE, ,MYUR DU 'BAD PAS LUS NGAG DANG, ,SEMS
KYI RTZAL GYIS BZLOG PAR BYA, ,LUS KYI RTZAL GYIS LTE BA BRDEBS,
,DE TSE NGAG STOBS YI GE H'Um, ,LAm YIG PHRENG BAR BRGYUD MA NI,
,DRANGS

PAR BSAMS PA SEMS KYI STOBS, ,MNYAM GNAS BSKYOD PA'I SBYOR BA NI,
,DGU PO LUS STOBS H'Um YIG GI ,NGA RO DRAG POS MGRIN PAR DGANG,
,MAm YIG PHRENG BA SEMS KYI RTZAL, ,SNYING GNAS LUS STOBS SPUG PA
DANG, ,NGAG GI 'DREN PA A'A: YIG 'DON, ,PAm YIG PHRENG

@115B BAR BSAMS PA YIN, ,GSUNG GI DBANG PHYUG GNAS SU DRANG, ,LUS
KYI RTZAL GYIS MGRIN PAR DGUG ,NGAG GI AOm YIG 'DOD LA BRTZON,
,TAm YIG PHRENG BAR BSAM PA YIS, ,PHYAG RGYA CHEN PO'I GNAS SU
DRANG, ,SGO DGU DAG PA'I SBYOR BA YIS, ,RLUNG DANG DE BSRES RTZA
MIG DGANG, ,

SDIGS MDZUB 'PHEN PA'I RTZAL GYIS KYANG, ,YANG DANG YANG DU SPRO
BAR BYA, ,DE LTAR SBYOR BA DE DAG GIS, ,SPU YI KHUNG BU'I GNAS SU
YANG, ,BDE BA'I YE SHES G-YOS GYUR TE, ,KUN RTOG RDUL DANG BRAL
BAR 'GYUR, ,DE NAS RNAL 'BYOR MKHAS PA YIS, ,DH'U T'I DKAR PO
STONG PA RU, ,

SNYING GI LAM NAS SEMS BTZUG PAS, ,SNA TSOGS RTOG PA NUB PAR
BSGOM, ,DH'U T'I'I NANG DU RANG GI SEMS, ,THIG LE'I GZUGS KYIS
GNAS PA NI, ,THUR DUB BA STE NOR BU YI, ,NANG DU YANG DAG GNAS
PAR BSGOM, ,THAMS CAD STONG PA BDE BA CHEN, ,BRJOD MED RANG BZHIN
SHES

DKA' ZHING, ,RNAM RTOG DPA' RLABS NYER ZHI BA, ,GSAL BA'I RO LDAN
NYAMS SU MYONG, ,BA SPU GYEN DU LOG PA DANG, ,LUS NI DRAG TU 'BAR
BA DANG, ,'DAR DANG G-YO 'GYUR MCHI MA 'DZAG ,RDUL BAR 'GYUR BA
DE DAG RTAGS, ,YANG NA RTAG PAR DGOD PA DANG, ,DU BA'AM BRGYAL

ZHING 'GYEL BAR 'GYUR, ,REG PA LA SOGS RKYEN DAG LAS, ,BDE BA
BZOD DKA' SKYE BAR 'GYUR, ,RTOG MED NYAM NGA RNAM PAR SPANGS,
,DGA' BA RGYAS SHING NGO TSA MED, ,GLU LEN SGRA 'BYIN 'DOD PA'I
SEMS, ,RANG 'BYUNG BDE BA'I ROS MYOS RTAGS, ,DE LTAR YANG DAG
GOMS

PA LAS, ,SNANG BA YE SHES CHEN POR 'CHAR ,PHYAG RGYA MA LA LTOS
MED PAR, ,SGRIB BRAL BDE BA RGYAS PAR 'GYUR, ,BZANG NGAN BDAG
DANG GZHAN LA SOGS, ,YOD DANG MED PA'I SBYOR NYID DANG, ,'DIR NI
SKYOD DANG YON TAN SOGS, ,BDE BA CHE LA MI MNYAM MED, ,BSTOD

GRAGS RNYED LDAN BDE GYUR PA, ,'DIR NI SMAD CING MA GRAGS DANG,
,DBUL PO SDUG PHONGS GANG GYUR PA, ,BYE BRAG MED PA RTOG PA'I
GDENG, ,MDOR NA GANG TSE RNAL 'BYOR PAS, ,RTZOL DANG MI RTZOL
NYER ZHI ZHING, ,BLANG DOR MED PAR GANG SPYOD PA, ,BYANG CHUB
SPYAD PA RLABS

@116A *, ,CHEN PO, ,DE LTAR MA NYID BDE BA CHE, ,MTHA' BRAL RGYUN
MI 'CHAD PA YI, ,NYAMS SU MYONG BA MA BSTAN PAR, ,SGYU 'PHRUL
PHYAG RGYA BZANG MO BSTEN, ,MI MO MTSAN NYID RAB LDAN ZHING,
,RIGS KYI DBYE BAS PHYE BA NI, ,RGYUD LAS GSUNGS BZHIN RNAL 'BYOR

PAS; ,KHA DOG MTSAN MA KUN SHES BYA, ,'GRO TSOGS CHAGS SOGS NYON
MONGS DANG, ,SDUG BSNGAL GDUNG BA BSIL BYED PA, ,RNAL 'BYOR MCHOG
GI RGYUD RNAMS LAS, ,RGYAL BAS GCIG TU BKA' STZAL PA, ,DAM PA'I
MAN NGAG LA BRTEN TE, ,GSANG CHEN THEG PA'I

LAM GYI TSUL, ,YANG DAG SBYAR BA BYAS PA LAS, ,'JIG RTEN 'KHOR BA
NUB PAR SHOG ,PAndI TA CHEN PO DON YOD RDO RJE'I ZHAL SNGA NAS
MDZAD PA, RJES CHAGS KYI SBYOR BAS DE KHO NA'I RNAL 'BYOR LA 'JUG
PA'I MAN NGAG CES BYA BA RDZOGS SO,,