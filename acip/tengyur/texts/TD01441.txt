@240A #, ,RGYA GAR SKAD DU,
MAndALA

DE BA STO TRA RATNA M'A YA D'A NA N'A MA, BOD SKAD DU, DKYIL
'KHOR GYI LHA LA BSTOD PA RIN PO CHE SGYU 'PHRUL SBYIN PA ZHES
BYA BA, BCOM LDAN 'DAS DPAL RDO RJE MKHA' 'GRO MA LA PHYAG 'TSAL
LO, ,THABS DANG SHES RAB RANG BZHIN DKYIL 'KHOR PHYAG 'TSAL TE,
,GUS PAS BSTOD LA BYIN RLABS MYUR

'BYUNG BDAG GIS BRJOD, ,H'Um PHYOGS BCU'I SANGS RGYAS ZHING KUN
BSDUS PA'I DKYIL 'KHOR NA, ,BCOM LDAN DPAL CHEN KHRO RGYAL 'KHOR
LO BDE MCHOG NI, ,YE SHES RNAM PAR DAG PA THAMS CAD TSOGS PA'I
SKU, ,'JIGS BYED 'JIGS PAR BYED PA MTHING NAG RIN CHEN 'OD, ,ZHAL
BZHI SNGO

DANG DMAR DANG SER DANG LJANG BA'I DBU, ,RAL BA'I THOR TSUGS ZLA
PHYED SNA TSOGS RDO RJES MDZES, ,DMAR 'JIGS BRTZON GZIGS RAB
BGRAD SDANG MIG GLOG LTAR 'GYU, ,GTUM RNGAM MCHE BA GTZIGS SHING
'JIGS PA'I NGA RO SGROGS, ,ROL PA CHEN PO'I SMIN MTSAMS KHRO
GNYER RLABS

@240B CHEN 'KHRUGS, ,LJAGS 'DRIL MCHOG LAS 'OD 'PHRO H'Um PHAt
'BRUG SGRA CHE, ,LANG TSO GZHON PA GAR DGU'I NYAMS LDAN 'GYING
BAG CAN, ,SUM CU RTZA GNYIS MTSAN DANG DPE BYAD BRGYAD CUS RGYAN,
,RTEN 'BREL BCU GNYIS 'GAGS PA'I PHYAG RNAMS RAB TU SNANG, ,DANG
PO GNYIS KYIS

RDO RJE DRIL BU YUM MCHOG 'DZIN, ,THABS DANG SHES RAB ZHAL SBYAR
BDE CHEN MI RTOG BZHUGS, ,MTHA' GNYIS GLANG CHEN KO RLON MI LPAGS
NA BZAR BRGYANGS, ,G-YON PA'I GNYIS PA KHA tV'Am GSUM PAS THONG
KHRAG BKANG, ,BZHI PA RDO RJE ZHAGS PA LNGA PAS TSANGS MGO
BSNAMS, ,

G-YAS PA'I GNYIS PAS CANG TE'U GSUM PAS MDUNG RTZE GSUM, ,BZHI
PAS RDO RJE DGRA STA LNGA PA GRI GUG BSNAMS, ,RAB TU BRJID PA'I
MGON PO STAG LPAGS SHAM THABS CAN, ,SPYI GTZUG 'KHOR LO NOR BU
SNYAN CHA GDUB KOR DANG, ,MGUR CHU PHYAG RGYA SKU REGS THAL BAS
RAB TU

BRGYAN, ,LHA YI GDUGS DKAR MDZES PA STENG NA 'DZIN PA'I DPAL,
,BRGYA PHYED KHRAG 'DZAG MI MGO'I PHRENG BA'I NGO SHAL CAN,
,'JIGS BYED DUS MTSAN MA RUNGS SKRAG CING GTZIGS PA'I ZHAL, ,NYIN
MO'I DBANG PHYUG GDAN LA ZHABS GNYIS BRKYANG BSKUM BZHUGS, ,SNA
TSOGS

THABS KYIS 'GRO BA MA LUS BDE LA SBYAR, ,KHRO BO'I RGYAL PO THAMS
CAD GUS PAS KHYED LA 'DUD, ,TSANGS PA KHYAB 'JUG DBANG PO LHA
CHEN TSOGS BDAG SOGS, ,'GRO BA'I GTZO BO THAMS CAD 'JIGS DANG GUS
MCHOD PA'I, ,RGYAL CHEN HE RU KA DPAL KHYOD LA PHYAG 'TSAL BSTOD,,

H'Um DBUS PHYOGS RNAM DAG RDO RJE'I ZHING GI DKYIL 'KHOR NA,
,BCOM LDAN 'DAS MA MKHA' 'GRO TSOGS KYI GTZO BO NI, ,CHOS KYI
DBYINGS KYI YE SHES RNAM PAR DAG PA'I SKU, ,BYI RU'I 'OD 'BAR RDO
RJE PHAG MO BDE GSHEGS SKYED PA'I YUM, ,'DOD PA'I DBANG PHYUG
SKAL LDAN MKHA' 'GRO KUN

GYI RJE; ,RDO RJE DBYINGS KYI KHRO RGYAL PHYAG RGYA CHEN PO'I
SKU, ,HE RU KA DPAL YANG DAG SBYOR BA BTZUN MO'I RGYAL, ,ZHAL
GCIG PHYAG GNYIS SPYAN GSUM DMAR SER ME STAG 'PHRO, ,KHRO 'DZUM
ZHAL GYI MCHE BA GTZIGS SHING ROL PA MO, ,DBU SKRA LEGS GROL SKED
SOR SLOB PA'I LHA MO CHE, ,

@241A *, ,THOD PA SKAM POS DBU BRGYAN 'GRO BA'I ZHE SDANG 'JOMS,
,PHYAG G-YAS RDO RJE GRI GUG SDIGS MDZUB GDUG PA 'DUL, ,G-YON PA
THOD PA SDANG BA'I KHRAG GIS BKANG BA BSNAMS, ,DBU YI NOR BU
SNYAN CHA GDUB KOR MGUR CHU DANG, ,PHYAG GDUB SKU REGS PHYAG RGYA

LNGA YIS RAB TU BRGYAN, ,YI DAGS PHRA MO ME SHEL NOR BU'I GDAN
STENG NA, ,GCER MO RIG PA'I RGYAL MO ZHABS GNYIS BRKYANG BSKUM
BZHUGS, ,RDO RJE LHA MO KHRO MO'I GZUGS CAN DRAG SNYEMS MA,
,'BYUNG PO'I 'JIGS PA MA LUS RDO RJE CHEN POS 'JOMS, ,'JIG RTEN
GSUM PHYOGS

GZHAN GYIS BSNGO BAS MI TSUGS SHING, ,BDUD KYI 'JIGS PA MA LUS
SKEM ZHING PHAM MDZAD MA, ,RDO RJE GDAN BZHUGS TSANGS SOGS DBANG
BYED LAS RGYAL ZHING, ,DNGOS GRUB KUN 'BYUNG RJE BTZUN MA KHYOD
PHYAG 'TSAL BSTOD, ,SHAR PHYOGS RNAM DAG SANGS RGYAS ZHING GI
DKYIL 'KHOR

NA; ,BCOM LDAN 'DAS MA SANGS RGYAS RIGS KYI GTZO MO NI, ,ME LONG
LTA BU'I YE SHES RNAM PAR DAG PA'I SKU, ,RIN CHEN BEE d'U RYA YI
'OD 'BAR MKHA' 'GRO MA, ,ZHAL GCIG PHYAG BZHI SPYAN GSUM SKRA
GROL MCHE BZHI GTZIGS, ,THOD PA KHA tV'Am GRI GUG CANG TE'U PHYAG
NA BSNAMS, ,'KHOR

LO SNYAN CHA MGUR CHU PHYAG GDUB MCHOD PHYIR THOGS, ,PHYAG RGYA
LNGAS BRGYAN LANG TSO ROL BA SGEG PA'I SKU, ,GCER MO G-YON
BRKYANG SROG SONG ZLA BA'I GDAN LA BZHUGS, ,CHOS DBYINGS LAS
BZHENGS 'KHOR BA GROL BA'I KHRO MO'I RGYAL, ,MA MO NAM MKHA'
KHYAB 'GRO 'GRO BA'I GTI MUG 'JOMS,,

SGYU 'PHRUL SNA TSOGS SEMS CAN DON LA KHYAB PAR 'JUG ,YE SHES
CHEN MO RNAL 'BYOR SKAL LDAN 'CHAR BA MO, ,BDUD DANG MU STEGS MI
MTHUN PHYOGS RNAMS RDUL DU RLOG ,LAM LOG 'GRO BA BDE LA THABS
KYIS SBYOR MDZAD CING, ,DNGOS GRUB KUN STER LHA MO KHYOD LA PHYAG
'TSAL

BSTOD, ,BYANG PHYOGS RNAM DAG LAS MCHOG ZHING GI DKYIL 'KHOR NA,
,BCOM LDAN 'DAS MA LAS KYI RIGS KYI GTZO MO NI, ,BYA BA GRUB PA'I
YE SHES RNAM PAR DAG PA'I SKU, ,RIN CHEN MA RA KA TA'I 'OD 'BAR
L'A MA NI, ,ZHAL GCIG PHYAG GNYIS SPYAN GSUM SGRA GROL MCHE BZHI

@241B GTZIGS, ,THOD PA KHA tV'Am GRI GUG CANG TE'U PHYAG NA
BSNAMS, ,'KHOR LO SNYAN CHA MGUR CHU PHYAG GDUB MCHOD PHYIR
THOGS, ,PHYAG RGYA LNGAS BRGYAN LANG TSO GZHON PA SGEG PA'I SKU,
,GCER MO G-YON BRKYANG SROG SONG ZLA BA'I GDAN LA BZHUGS, ,CHOS
DBYINGS LAS BZHENGS 'KHOR BA

SGROL BA'I KHRO MO'I RGYAL, ,MA MO NAM MKHA' KHYAB 'GRO 'GRO BA'I
PHRAG DOG 'JOMS, ,SGYU 'PHRUL SNA TSOGS SEMS CAN DON LA KHYAB PAR
'JUG ,YE SHES CHEN PO RNAL 'BYOR SKAL LDAN 'CHAR BA MO, ,BDUD
DANG MU STEGS MI MTHUN PHYOGS RNAMS RDUL DU RLOG ,LAM LOG 'GRO BA
BDE LA THABS

KYIS SBYOR MDZAD CING, ,DNGOS GRUB KUN STER LHA MO KHYOD LA PHYAG
'TSAL LO, ,NUB PHYOGS RNAM DAG PADMA ZHING GI DKYIL 'KHOR NA,
,BCOM LDAN 'DAS MA PADMA RIGS KYI GTZO MO NI, ,SO SOR RTOG PA'I
YE SHES RNAM PAR DAG PA'I SKU, ,RIN CHEN PADMA R'A GA 'OD 'BAR
DUM SKYES MA, ,ZHAL GCIG,

PHYAG BZHI SPYAN GSUM SKRA GROL MCHE BZHI GTZIGS, ,THOD PA KHA
tV'Am GRI GUG CANG TE'U PHYAG NA BSNAMS, ,'KHOR LO SNYAN CHA MGUR
CHU PHYAG GDUB MCHOD PHYIR THOGS, ,PHYAG RGYA LNGAS BRGYAN LANG
TSO GZHON PA SGEG PA'I SKU, ,GCER MO G-YON BRKYANG SROG SONG ZLA
BA'I GDAN LA BZHUGS,,

CHOS DBYINGS LAS BZHENGS 'KHOR BA SGROL BA'I KHRO MO'I RGYAL, ,MA
MO NAM MKHA' KHYAB 'GRO 'GRO BA'I 'DOD CHAGS 'JOMS, ,RDZU 'PHRUL
SNA TSOGS SEMS CAN DON LA KHYAB PAR 'JUG ,YE SHES CHEN MO RNAL
'BYOR SKAL LDAN 'CHAR BA MO, ,BDUD DANG MU STEGS MI MTHUN PHYOGS
RNAMS

RDUL DU RLOG ,LAM LOG 'GRO BA BDE LA THABS KYIS SBYOR MDZAD CING,
,DNGOS GRUB KUN STER LTA MO KHYOD LA PHYAG 'TSAL BSTOD, ,LHO
PHYOGS RNAM DAG RIN CHEN ZHING GI DKYIL 'KHOR NA, ,BCOM LDAN 'DAS
MA RIN CHEN RIGS KYI GTZO MO NI, ,MNYAM PA NYID KYI YE SHES RNAM
BAR DAG PA'I

SKU; ,RIN CHEN GTZO MO GSER 'OD 'BAR BA GZUGS CAN MA, ,ZHAL GCIG
PHYAG BZHI SPYAN GSUM SKRA GROL MCHE BZHI GTZIGS, ,THOD PA KHA
tV'Am GRI GUG CANG TE'U PHYAG NA BSNAMS, ,'KHOR LO SNYAN CHA MGUR
CHU PHYAG GDUB MCHOD PHYIR THOGS, ,PHYAG RGYA LNGAS BRGYAN LANG
TSO

@242A *, ,GZHON PA SGEG PA'I SKU, ,GCER MO G-YON BRKYANG SROG
SONG ZLA BA'I GDAN LA BZHUGS, ,CHOS DBYINGS LAS BZHENGS 'KHOR BA
SGROL BA'I KHRO MO'I RGYAL, ,MA MO NAM MKHA' KHYAB 'GRO 'GRO BA'I
NGA RGYAL 'JOMS, RDZU 'PHRUL SNA TSOGS SEMS CAN DON LA KHYAB

PAR 'JUG ,YE SHES CHEN MO RNAL 'BYOR SKAL LDAN 'CHAR BA MO, ,BDUD
DANG MU STEGS MI MTHUN PHYOGS RNAMS RDUL DU RLOG ,LAM LOG 'GRO BA
BDE LA THABS KYIS SBYOR MDZAD CING, ,DNGOS GRUB KUN STER LHA MO
KHYOD LA PHYAG 'TSAL BSTOD, ,DE LTAR BDAG GIS RAB DAD BAS, ,DNGOS

GRUB CHEN PO 'BYUNG BA'I RGYU, ,DKYIL 'KHOR LHA LA GUS BSTOD PAS,
,DUD DANG KUNDA LTAR DKAR BA'I, ,DGE DES 'GRO KUN RDO RJE 'DZIN
THOB SHOG ,DKYIL 'KHOR GYI LHA LA BSTOD PA RIN PO CHE SGYU 'PHRUL
SBYIN PA ZHES BYA BA, SLOB DPON RDO RJE DRIL BU PAS MDZAD PA
RDZOGS SO,, ,,MA H'A PAndI

TA SU MA TI K'IRTI DANG, BOD KYI LO TZ'A BA MAR PA CHOS KYI DBANG
PHYUG GIS BSGYUR CING ZHUS TE GTAN LA PHAB PA'O,,