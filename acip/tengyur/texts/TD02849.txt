@188B #, ,RGYA GAR SKAD DU, A'ARY'A BA LO
KI TE SHVA RA TZINTA MA nI TZAKRA WARTTI S'A DHA NAm, BOD SKAD
DU, 'PHAGS PA 'JIG RTEN DBANG PHYUG GI YID BZHIN GYI NOR BU 'KHOR
LOS SGYUR PA'I SGRUB THABS, THUGS RJE CHEN PO LA PHYAG 'TSAL LO,
,'GRO BA

SKYOB MDZAD THUGS RJE CHEN PO'I GTZO, ,ZLA BA'I NOR LTA'I SKU
MNGA'I THUGS RJE DANG, ,MCHOG SBYIN DE LA GSUM GYIS PHYAG 'TSAL
NAS, ,NYI MA'I ZER GYIS MUN BSAL CHU SKYES KHA 'BYED LTAR, ,THUGS
RJE'I 'OD KYIS MA RIG MUN SEL SNYING GI PADMA 'BYED MDZAD PA'I,
,SGRUB THABS DAM PA BKA'

DRIN DRAN PHYIR BRI BAR BYA, ,ME TOG RA BA LA SOGS GTZANG MA YID
DGA'I GNAS SU NI, ,RNAM LNGA HR'I: YIS BSNGAGS PA'I MAndAL LEGS
PAR BYA, ,KHA DOG DKAR PO'I ME TOG LA SOGS MCHOD PA LDAN BYAS LA,
,YI GE GSUM LDAN KHRUS KYIS DRI MA GNYIS BKRUS TE, ,NYON MONGS
MTHA'

DAG GZHIG PHYIR BDE BA'I STAN LA 'DUG ,YI GE GSUM LDAN HR'I: YIS
GNAS BDAG RNAL 'BYOR BSRUNG, ,SNYING GAR ZLA BA'I DKYIL 'KHOR
STENG DU HR'I: YIG DKAR PO BSAM, ,'OD KYIS 'GRO BA'I DON BYAS
'JIG RTEN DBANG PHYUG SPYAN DRANGS TE, ,YI GE GSUM LDAN HR'I: YIS
ME TOG

@189A *, ,LA SOGS MCHOD PA 'BUL, ,DE NAS SDIG PA BSHAGS SHING MI
BGYID SDOM PA BLANG, ,RJES SU YI RANG SKYABS SU 'GRO BA DANG,
,BYANG CHUB MCHOG TU SEMS BSKYED DGE BA'I RTZA BA BSNGO, ,'KHOR
BA'I RGYA MTSO SGROL MDZAD THUGS RJE'I 'OD KYIS BLTA, ,BYAMS PA'I
'OD KYIS

SEMS CAN 'JIG RTEN MGON GYI GZUGS SU MTHONG, ,DGA' BA'I 'OD KYIS
SEMS CAN BDE LDAN RGYUN MI 'CHAD PAR BSAM, ,BTANG SNYOMS 'OD KYIS
GZUNG 'DZIN CHA SPANGS CHOS NYID MTHONG BAR BLTA, ,GZUNG BA DAG
PHYIR SNGAGS 'DIS BYIN GYIS BRLAB PAR BYA, ,AOm SRA BH'A BA
BISHUDDHA:

SARBA DHARM'A:SVA BH'A WA SHUDDHONYA\HAm, 'DZIN PA DAG PHYIR
SNGAGS 'DIS BYIN GYIS BRLABS, ,AOm SH'U N+YA T'A DZNY'A NA BADZRA
SVA BH'A BA A'ATMA KONYA\HAm, DRI MED NAM MKHA' LTA BUR KUN BLTAS
TE, ,DBUS SU PAm SKYES PADMA DKAR PO SDONG POR BCAS, ,LTE BAR
HR'I:LAS BYUNG BA CHU SHEL 'OD DANG LDAN, ,DE DBUS HR'I:

YIG LAS BYUNG YID BZHIN NOR BU 'BAR, ,HR'I: LDAN 'OD KYIS 'GRO
BA'I DON BYAS TE ,PHYOGS BCU'I RGYAL SRAS BKUG STE NOR BU BYIN
BRLABS PAS, ,DE YONGS GYUR TE 'JIG RTEN DBANG PHYUG BZHENGS,
,ZHAL GCIG PHYAG GNYIS 'GYING BAG 'OD ZER DKAR PO 'BAR, ,GRU LANG

DKAR PO'I MDOG BZHIN GZHON NU RGYAN CHA CAN, ,PHYAG G-YAS SBYIN
PA BZHI YI GTER SBYIN YID BZHIN NOR BU 'BAR, ,PHYAG G-YON 'KHOR
BA SGROL PHYIR 'KHOR LO RIN CHEN LDAN, ,SPYI GTZUG THOR TSUGS
STENG NA GSUNG GI DBANG PHYUG BZHUGS, ,THUGS RJE'I 'OD KYIS 'GRO
BA KUN KHYAB BYED, ,RANG

SNYING PAD STENG ZLA BA'I DKYIL 'KHOR LA, ,NOR BU'I DBUS NA HR'I:
YIG DKAR PO GSAL, ,DE 'OD LAS BYUNG SGROL MA KHRO GNYER CAN SOGS
PHYOGS BZHI'I LHA, ,PADMA ZLA BA'I STENG NA 'GYING BAG LDAN PAR
BZHUGS, ,PHYI ROL RGYAL CHEN BZHI DANG MCHOD PA'I LHA MO SPRUL,
,DE DAG SKU MDOG SO

SO'I PHYAG MTSAN GTZO BOR MTSUNGS PAR BLTA, ,KUN KYANG THUGS KAR
ZLA BA LA GNAS NOR BU SA BON BSAM, ,'OD ZER LCAGS KYU DANG
MTSUNGS NAM MKHA' KHYAB SPROS TE, ,YE SHES 'KHOR LO SPYAN DRANGS
ME TOG LA SOGS PAS, ,YONGS SU MCHOD NAS LEGS PAR SNGAGS 'DIS
GZHUG ,

@189B DZA:H'Um BAm HO:SA 'O MA CHU LTAR THA DANG MED PA'I 'KHOR
LO LA, ,SKYE MCHED GNAS SU ZLA BA HR'I:YIG BSAM, ,SKU GSUNG THUGS
LA YI GE GSUM BLTAS LA, ,THUGS KA'I 'OD KYIS DE BZHIN GSHEGS PA
BSKUL, ,MCHOD BSTOD BYAS NAS GSOL BA GDAB PAR BYA, ,AOm SARBA TA
TH'A GA TA AA BHI shINYTZA TU M'Am,

DE NAS DE BZHIN GSHEGS RNAMS KYIS, ,LHA YI CHU LDAN BUM PAS NI,
,'KHOR LO LA NI DBANG BSKUR TE, ,SPYI BO 'OD DPAG MED PAS BRGYAN,
,GZUGS SOGS RNAL 'BYOR MA RNAMS KYIS, ,'KHOR LO LA NI LEGS PAR
MCHOD, ,SANGS RGYAS BYANG CHUB SEMS DPA' LA, ,DE DAG GIS NI BSTOD

PAR BYA, ,DE NAS THUGS KYI SA BON LAS, ,YI GE SNGAGS KYI PHRENG
BA NI, ,MAR ME LTA BUR RAB BLTAS LA, ,'OD KYIS SEMS CAN THAMS CAD
NI, ,'JIG RTEN MGON POR BSGRUB BYAS TE, ,YI GE'I PHRENG BA RNAMS
LA BSTIM, ,ZHAL DANG LTE BA'I BAR DU NI, ,RGYUN MI 'CHAD PA'I
PHRENG BAR BSGOM, ,AOm

TZINTA MA nI TZAKRA BARTZIM nI PADME A'A:HR'I:H'Um PHAt SV'A H'A,
SNYING PO'I SNGAGS SO, ,AOm PADMA BHA RA TA KE A'A:HR'I:H'Um PHAt
SV'A H'A, NYE BA'I SNYING PO'I SNGAGS SO, ,RTZA BA'I SNGAGS LA
SOGS PA RNAMS, ,SA BON YI GE GSUM DANG LDAN, ,SV'A H'A PHAt CES
BZLAS PAR BYA, ,'OD ZER LA NI YIG 'BRU DGUS, ,RDO RJE SKUD PA

LTA BU YI, ,'KHOR BAR BZLAS PAS LUS KHYAB NAS, ,SGRIB PA GNYIS
SPANGS YE SHES KYI, ,'KHOR LO GSAL BAR STON PAR BYED, ,'JIG RTEN
'JIG RTEN 'DAS PA YI, ,LHA RNAMS KYIS NI BSNYEN 'GYUR TE, ,THUN
MONG THUN MONG MA YIN PA'I, ,'DOD PA'I DNGOS GRUB STER BAR BYED,
,BYA BA

GSUM RDZOGS SNGAGS PA YIS, ,RAB DGA' LA SOGS SA THOB NAS, ,SA
BCU'I DBANG PHYUG MTHONG BAR 'GYUR, ,SNGAGS BZLAS DUS SU CHO GA
NI, ,GTZANG MAR BYAS PA'I SA PHYOGS SU, ,GU GUL TZANDAN AA KA RU,
,PUSKA SA DUS TZO RAm KA, ,GO RO TZA NA SHING GI BCUD, ,LEGS
SBYAR DUD

DAM NYA PHYIS SU, ,BZHAG STE BRTZE BA LA SOGS PA'I, ,GZUNGS
SNGAGS STONG PHRAG BZLAS NAS NI, ,PHYAG G-YAS ZLA BA DRI BCAS
PAS, ,DKYIL 'KHOR KHRU DO LA SOGS BYUG ,PADMA DKAR PO LA SOGS
PA'I, ,ME TOG LHA YI GNAS SU BKOD, ,DER NI PAm SKYES PADMA NI,
,DKAR PO 'DAB

@190A *, ,MA BRGYAD PA NI, ,RIM PA GSUM DU GNAS PAR BSAM, ,LHA
RNAMS THUGS KYI SA BON LAS, ,LHA YI 'KHOR LO SPRUL BYAS TE,
,PADMA RIM PA GSUM DAG LA, ,RIM PAS LHA RNAMS BZHUGS PAR BSAM,
,YE SHES 'KHOR LO SPYAN DRANGS BSTIM, ,DBANG BSKUR CHO GA RDZOGS

PA DANG, ,SKYE MCHED GNAS GSUM BYIN BRLABS TE, ,AA KA RU DANG
SHEL SPANG KA, ,BRA MA TZA RI LA SOGS PA'I, ,DRI ZHIM SPOS KYIS
MCHOD PAR BYA, ,PADMA DKAR PO TZAM BA KA ,DZ'A YA KUNDAS MCHOD
PAR BYA, ,GA PUR GO RO TZA NA DANG, ,TZANDAN DKAR POR LDAN PA YI,
,DRI ZHIM MAR GYI MAR ME

DBUL, ,S'A LU DKAR PO ZHO ZAN DANG, ,SBRANG BCAS 'O MA DBUL BAR
BYA, ,DRI ZHIM DKAR PO CHU YIS NI, ,SKUL BYUG BA DBUL BAR BYA,
,NA BZA' RGYAN DANG ME TOG PHRENG, ,GDUGS DANG BA DAN RGYAL MTSAN
DANG, ,RLUNG YAB LA SOGS RGYAN RNAMS DBUL, ,DRIL BU PI WANG RDZA
RNGA DANG, ,GLING

BU RNGA RINGS PA tA HA, ,SGRA MCHOG RNAMS KYIS MCHOD PAR BYA,
,SANGS RGYAS BYANG CHUB SEMS DPA' DANG, ,BLA MA 'KHOR LOR BCAS PA
LA, ,BSTOD NAS GSOL BA GDAB PAR BYA, ,'KHOR LO'I LHA RNAMS THAMS
CAD KYI, ,THUGS KAR PAD STENG ZLA BA LA, ,HR'I: YIG SNGAGS KYIS
BSKOR

BAR BLTA, ,'OD ZER SNGAGS KYI PHRENG BA NI, ,ZHAL NAS BYUNG STE
RJES GNANG TSUL, ,BDAG GI ZHAL ZHUGS THUGS KAR THIM, ,DE DAG KHRI
PHRAG SNGAGS BZLAS NAS, ,ZHI DANG RGYAS DANG DBANG DRAG PO,
,SNGAGS PHRENG KHA DOG BZHIR SHES NAS, ,MDUN GYI DKYIL 'KHOR LHA
RNAMS LA, ,RJES

SU MTHUN PA'I GSOL BA GDAB, ,'JIG RTEN 'JIG RTEN 'DAS PA YI,
,'KHOR LOR BCAS PA'I LHA RNAMS KYIS, ,GANG 'DOD DNGOS GRUB SBYIN
PAR BSAM, ,DE NAS LHA RNAMS THUGS KAR BSDU, ,DE LTAR CHO GA BYAS
NAS NI, ,MCHOD BSTOD GSOL GDAB SNGON 'GRO PAS, ,GZUNGS

SNGAGS BZLAS PA BRTZON PAR BYA, ,BSNYEN PA RDZOGS PAR GYUR NA NI,
,GANG ZHIG BDAG GAM NA DA BA 'AM, ,GDON CHEN NYEN DANG TSE NYAMS
DANG, ,'JIGS PA BRGYAD KYIS NYEN PA LA, ,BSRUNG BA'I CHO GA
BRTZAM PAR BYA, ,SHIS PAR GYUR PA'I NYI MA LA, ,RAS SAM SHING LO
GRO GA NI, ,DRI ZHIM SPOS

@190B KYIS BDUGS PA DANG, ,NYE BA'I SNYING PO STONG PHRAG GCIG
,HR'I: BCAS SNGAGS KYIS BYIN BRLABS TE, ,GUR GUM GO RO TZA NA
DANG, ,KOR SI SHA LDAN KHU BA YIS, ,'KHOR LO LEGS PAR BRI BAR
BYA, ,ME TOG DKAR PO'I YU BA YIS, ,PADMA DKAR PO 'DAB BRGYAD BRI,
,DBUS SU HR'I: CHEN BRIS PA'I NANG, ,

SGRUB POS LEGS PAR BRI BAR BYA, ,PHYI ROL PADMA'I LTEB LA, ,YI GE
GSUM LDAN NYE SNYING PO, ,HR'I: YIG BAR DU SGRUB PA PO, ,RAKshA
KU RU LDAN PAR BRI, ,PADMA'I 'DAB MA BRGYAD LA NI, ,SNYING PO
SPEL SNGAGS LDAN PAR BRI, ,PADMA'I MU KHYUD THA MA LA, ,RTZA BA'I
GZUNGS SNGAGS GONG DANG MTSUNGS, ,GTZANG

SPRA LDAN PAS BRIS NAS NI, ,DKYIL 'KHOR DRI YIS LEGS BYUGS LA,
,ME TOG DKAR PO DRI ZHIM PO, ,SIL MA LEGS PAR BKRAM PA YI, ,STENG
DU 'KHOR LO LEGS PAR GZHAG ,LHA RNAMS THUGS KA'I 'OD ZER GYIS,
,'KHOR LO'I 'OD KYIS SEMS SBYANGS TE, ,PAm BSKYED PADMA'I GNAS
RNAMS

SU, ,GZUNGS SNGAGS MAR ME'I PHRENG BA BZHIN, ,'OD LDAN GSAL BAR
BSGOM BAR BYA, ,DE NAS THUGS KA'I 'OD ZER GYIS, ,LHA YI 'KHOR LO
SPYAN DRANGS TE, ,MCHOD DANG BSTOD PA BYAS NAS NI, ,'KHOR LO LA
NI BSTIM PAR BYA, ,LHA RNAMS THUGS KA NAS SPROS PA'I, ,RTZA BA'I
GZUNGS SNGAGS

LA SOGS PA'I, ,KHRI PHRAG BZLAS PA 'KHOR LOR BSTIM, ,DES NI SRUNG
BA'I SGRUB PA RDZOGS, ,MCHOG GI DNGOS GRUB SGRUB 'DOD PAS, ,GONG
GI DKYIL 'KHOR LEGS BYAS TE, ,DBUS SU GTZO BO LA SOGS PA, ,LHA
RNAMS CHO GA GSUM GYIS BSKYED, ,YE SHES SPYAN 'DREN LA SOGS PA,
,CHO

GA'I YAN LAG THAMS CAD KYANG, ,GONG GI MCHOD PA'I RDZAS RNAMS
KYIS, ,DUS GSUM LEGS PAR MCHOD BYAS LA, ,YI GE GRANGS KYI 'BUM
PHRAG BZLA, ,THUN MTSAMS GSOL GDAB BSKOR BA NI, ,BRGYA 'AM STONG
PHRAG RE RE BYA, ,DE TSE THUGS RJE BYIN RLABS KYIS, ,'KHOR LO
ZHAL STONG YANG NA

NI, ,DNGOS GRUB RJES SU GNANG BA SBYIN, ,LUS LA 'OD ZER 'BYUNG BA
DANG, ,DRI ZHIM SHEL GYI MDOG DANG MTSUNGS, ,SEMS CAN THAMS CAD
DAD GYUR CING, ,GCAN GZAN RI DAGS 'BROS MI 'GYUR, ,NAM MKHAR
'PHUR DANG SHING RTA ZHON, ,RGYA MTSO SGROL DANG RI RGYAL 'DZEG
,NOR BU 'KHOR

@191A *, ,LO RNYED PA DANG, ,PADMA DKAR PO ZLA BA MTHONG, ,HR'I:
BCAS YI GE ZHAL ZHUGS MTHONG, ,RANG MDOG DKAR PO KHRUS BYED NA,
,DE DAG 'GRUB PA'I RTAGS SU BSHAD, ,DE NAS SMAN MCHOG RI LU
BSGRUB, ,BUM PA BZANG PO'I NANG DU NI, ,YUNGS KAR BA YI RNAM LNGA
DANG, ,RURTA TZANDAN

DKAR PO DANG, ,SHI RI KHAndA GA PUR DANG, ,RNAM PAR RGYAL BA'I AA
RU RA, ,SMAN LNGA 'BRU LNGA RIN CHEN LNGA, ,DRI LNGA SNYING PO
LNGA BCAS TE, ,RGYU SKAR RGYAL GYI NYI MA LA, ,BUM PAR STZAL TE
DKYIL 'KHOR GYI, ,DBUS SU LEGS PAR GZHAG PAR BYA, ,DE STENG GDUGS
DANG BA DAN DANG, ,PHYOGS

BZHIR RGYAL MTSAN GDAGS PAR BYA, ,DER NI LHA YI 'KHOR LO NI, ,CHO
GA GSUM GYIS BSKYED PAR BYA, ,YE SHES SPYAN DRANGS LA SOGS PA,
,CHO GA RDZOGS PAR BYAS NAS NI, ,DUS GSUM MCHOD DANG BSTOD PAR
BYA, ,'JIG RTEN MGON PO'I THUGS KAR NI, ,PAm BSKYED PADMA ZLA
BA'I STENG,,

AA LAS BUM PA BZANG POR GYUR, ,NANG DU HR'I:SA MTSAN RI LU BSAM,
,GTZO BO LA SOGS LHA RNAMS KYI, ,THUGS LAS RTZA BA'I SNYING PO
DANG, ,NYE SNYING SPROS NAS RI LUR BSTIM, ,THUN MTSAMS BSKOR BA
BRGYA PHRAG BYAS, ,DE TSE RI LU LHAR MTHONG NA, ,'JIG RTEN MGON
PO 'GRUB PAR 'GYUR, ,

RI LU RGYAL CHEN BZHIR MTHONG NA, ,ZHI SOGS PHRIN LAS 'GRUB PAR
'GYUR, ,RI LU NYI MA ZLA BAR MTHONG, ,MKHA' LA 'GRO 'GYUR THE
TSOM MED, ,RI LU 'KHOR LO NOR BUR MTHONG, ,YID BZHIN DNGOS GRUB
'GRUB PAR 'GYUR, ,DE TSE BUM PA'I GZUGS MTHONG NA, ,SA 'OG DNGOS
GRUB 'GRUB

PAR 'GYUR, ,'OD MTHONG LHA YI SPYAN DANG 'DRA, ,SGRA BYUNG LHA YI
SNYAN DANG LDAN, ,RAL GRIS SHES RAB 'PHEL BAR 'GYUR, ,DU BA BYUNG
BAS TSE 'PHEL 'GYUR, ,DRI YIS NANG RNAMS ZHI BYED 'GYUR, ,GZHAN
YANG BZLAS PA LA SOGS PA'I, ,SGRUB PA GZUNGS KYI CHO GAR SHES,
,BDAG GIS SGRUB

THABS 'DI BRTZAMS PAS, ,DE YIS BSOD NAMS GANG THOB PA, ,'KHOR
BA'I SEMS CAN THAMS CAD KUN, ,'JIG RTEN MGON PO THOB PAR SHOG
,'PHAGS PA 'JIG RTEN DBANG PHYUG YID BZHIN GYI NOR BU 'KHOR LOS
SGYUR BA'I SGRUB THABS, SLOB DPON DZE T'A RIS MDZAD PA RDZOGS
SO,, ,,

@191B PAndI TA PURnA K'IRTI DANG, ,SNA NAM RDO RJE BLA MAS BSGYUR
BA'O,, 