@299B #, ,RGYA GAR SKAD
DU, AAKshA SU TRA LAKshA nA, BOD SKAD DU, BZLAS PA'I PHRENG BA'I
MTSAN NYID, THAMS CAD MKHYEN PA LA PHYAG 'TSAL LO, ,RDO RJE SEMS
DPA' LA

LHA MO SANGS RGYAS SPYAN MAS ZHUS PA, BZLAS PA'I PHRENG BA'I DON
CI LAGS, ,MCHOG GI DBANG PHYUG GIS GSUNG DU GSOL, RDO RJE SEMS
DPAL GSUNGS PA, LHA MO NYON CIG RAB TU BSHAD DO, ,KHYOD KYIS ZHUS
PA DE BRJOD PAR BYA'O, ,DE THAMS CAD KYI GTAM BSHAD DO, ,SEMS CAN
THAMS CAD LA

PHAN PA'I DON DU'O, ,MI SPANG BA'I SEMS KYI SDOM PA DE BZHIN DU
BSOD NAMS DANG YE SHES MI SPANG BA THOB PA'I RNAL 'BYOR PA'I
BZLAS PA'I PHRENG BA 'DI'O, ,GANG LA BZLAS PA'I PHRENG BA LA DAD
PA MOS PA GUS PAS GZUNG NGO, ,SDIG PA THAMS CAD SPONG NGO, ,SDUG
BSNGAL THAMS CAD DANG BRAL BAR 'GYUR

RO; ,GANG DU BZUNG NA MGRIN PA DANG LAG PA'I RTZA BAR RO, ,DES NI
BYA BA THAMS CAD 'GRUB PAR NGES SO, ,BZLAS PA BYAS PAS LHA MO
DANG DPA' BO NGES PAR GRUB BA RAB TU STER RO, ,RNAL 'BYOR MCHOG
GIS THOB PA'I RDO RJE SEMS DPA' DANG MNYAM PAR 'BYUNG NGO, ,BYIS
PA GZHON NU RNAMS KYIS SDIG PA

@300A *, ,MANG PO BYAS PA DANG, THAMS CAD SPANGS PA 'BYUNG BAR
'GYUR RO, ,RKANG PA GCIG PA'I BZLAS PA'I SKUD PA 'DZIN PAS, BZLAS
NA LHA'I SKYE BA DRAN PAR 'GYUR RO, ,PHYED KYI TSAD KYIS BZLAS NA
DES LHA DANG LHA MO'I BDE BA MTHONG NGO, ,MANG BA YIS BZLAS NA
BRDZUN PA'I NGAG SPANGS

PA'O; ,DUNG GI LA BZLAS PA'I YON TAN GCIG 'BYUNG NGO, ,LUNG TANG
LA BZLAS PAS YON TAN GNYIS 'BYUNG NGO, ,LCAGS LA BZLAS PAS YON
TAN GSUM 'BYUNG NGO, ,DE LA LA BZLAS PAS YON TAN BZHI'O, ,NOR BU
MU TIG BYI RU LA BZLAS PAS YON TAN BCU DRAN NO, ,DBANG PO'I DMIGS

LA BZLAS PAS YON TAN BCU 'BYUNG NGO, ,PADMA LA BZLAS PAS YON TAN
BYE BA'O, ,YON TAN BYE BA RU DR'AKshA LA'O, ,BO DE TZI LA BZLAS
PAS BCU DRUG DANG 'DRA BAR DUS 'DAS PA YON TAN DPAG TU MED PA
'BYUNG NGO, ,BZLAS PA PHRENG BA'I YON TAN 'DI DAG RDO RJE SEMS
DPAS GSUNGS PA'O, ,MKHAS

PAS LHAG PA DANG CHAD PAR MI BYA'O, ,LHAG PA CHAD PA LA BGEGS
CHEN PO 'JUG GO, ,DES NA MNYAM PAR BYA'O, ,BZLAS PA'I DUS SONG
NAS SBYIN SREG BRGYA RTZA BRGYAD BYA'O, ,SDIGS MDZUB SNYING GAR
BYAS TE MDZUB MOS BZLAS NA BGEGS BKUG NAS TSAR GCOD PAR 'GYUR RO,
,GUNG MOS

BGRANGS PAS THE TSOM MED PAR DNGOS GRUB 'BYUNG NGO, ,SRIN LAG GIS
BGRANGS PAS GNOD SBYIN GYI DNGOS GRUB 'GRUB BO, ,MTHE CHUNG GIS
BGRANGS PAS SHA ZA DGUG PA DANG BSKRAD PA 'GRUB BO, ,MDO 'DZIN LA
BSKOR ZHING BYA'O, ,BZLAS PA'I PHRENG BA'I MTSAN NYID RDZOGS SO,,
,,PAndI TA SA

RA HE TA DANG, LO TZ'A BA DGE SLONG SHES RAB RGYAL MTSAN GYIS
BSGYUR BA'O,, 