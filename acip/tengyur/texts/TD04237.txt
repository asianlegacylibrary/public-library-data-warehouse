@21B #,, ,RGYA GAR SKAD DU, SAMBA MADHA PA R'IKshA AA NU SA RA, BOD
SKAD DU, 'BREL PA BRTAG PA'I RJES SU 'BRANG BA ZHES BYA BA, 'JAM
DPAL GZHON NUR GYUR PA LA PHYAG 'TSAL LO, ,GANG GIS 'BREL PA
SPANGS GYUR PA, ,'GRO BA BDAG DANG BDAG GI MIN, ,GZUNG 'DZIN

MED PA CAN GSUNGS PA, ,KUN MKHYEN DE LA PHYAG 'TSAL LO, ,TSAD
MA'I DBANG DU BYED PA NYID DAM GZHAL BYA'I DBANG DU BYED PA NYID
KYIS RNAM PAR DPYAD PAR RTZOM PA YIN TE, 'DIR GZHAL BYA BA BRTEN
PA RNAM PAR DPYOD PA LA 'JIG PAR BYED PA NYID KYIS 'DI BRTZAM PAR
BYA STE, GZHAN

DBANG KHO NA 'BREL PA NA, ,GRUB NA GZHAN DBANG CI ZHIG YOD, ,DE
PHYIR DNGOS PO THAMS CAD LA, ,'BREL PA YANG DAG NYID DU MED, ,RAB
TU BYED PA GSUM NI 'JUG PA SNA TSOGS PA NYID LA YANG TSAD MA KHO
NA RNAM PAR GZHAG PAR 'DOD PAS BRTZAMS PA YIN NO, ,GTAN TSIGS
THIGS PA

YANG GTAN TSIGS KYI MTSAN NYID RJOD PAR BYED PAS TSAD MA RNAM PAR
'JOG PA'I DON CAN KHO NA YIN NO ZHES NI NGAG DANG POS BSTAN TO,
,RTZOD PA'I RIGS PA YANG MNGON SUM DANG RJES SU DPAG PA'I RANG
BZHIN NYID KYIS RJES SU DPAG PA'I TSAD MA RNAM PA GNYIS LAS GZHAN
GYI DON GYI RJES SU DPAG PA

@22A *, ,LHAG MAR GYUR PA NYID KYIS YANG DAG PA MA YIN PA'I RNAM
PAR GZHAG BA SUN 'DOD PAR BYED PA'I TSAD MA NYE BAR STON PAR BYED
PA'I DON CAN KHO NA YIN NO, ,DE BZHIN DU RGYUD GZHAN SGRUB PA NI
RJES SU DPAG PA'I KHYAD PAR RNAMS LA PHYI ROL GYI DON DU SMRA BA
LAS DON DAM PA'I RIGS PA MTSAN

NYID MI MTHUN PA CAN YIN NO, ,YANG GZHAN GYI SEMS RJES SU DPOG PA
LA MTSAN NYID MI MTHUN PA MED PA NYID YANG DAG PAR STON PAR BYED
PA'I DON CAN NYID KYIS TSAD MA YANG DAG PAR STON PAR BYED PA'I
DON CAN KHO NA YIN NO, ,'DIR NI DNGOS PO RNAM PAR DPYOD BAR BYA
STE, GANG GIS DNGOS PO DE DPYOD

PA NA 'JOMS PAR BYED PA GCIG GIS PHA ROL GYI 'DOD PA DNGOS PO'I
DON THAMS CAD SUN 'DON PAR BYED BAS DE LAS BZLOG PAR GYUR PA RANG
GI 'DOD PA'I DNGOS PO GRUB PA YIN NO, ,YANG NA GZHAL BAR BYA BA
GTZO BO RNAM PAR DPYOD PAR BYED PA'I YAN LAG NYID KYIS KYANG
DNGOS PO 'DI BRTAG PAR BYA

STE, 'DI LTAR 'BREL PA'I DNGOS PO MED PAR STON PAR BYED PA LA
DGOS PA NI BDAG MED PA RNAM PA GNYIS SGRUB PAR BYED PA KHO NA YIN
NO, ,BYA BA DANG, LONGS SPYOD DANG, BYIN GYIS RLOB PA LA RANG
DBANG MED PA NI BDAG GI BDAG MED PA YIN TE, 'BREL PA DE MED PA LA
BYA BA 'DU BA MED PA'I PHYIR,

BYA BA LA RANG DBANG MED PA'I PHYIR BYED PA PO BSAL TO, ,DE NYID
KYI PHYIR YANG BDE BA DANG SDUG BSNGAL DANG 'DU BA MED PA'I NGO
BO NI LONGS SPYOD PAR BYED PA MA YIN NO, ,BYIN GYIS BRLAB PA DANG
'DU BA MED PA NA YANG BYIN GYIS RLOB PA PO MA YIN NO, ,DE'I PHYIR
'BREL PA MED PA NA GANG ZAG GI BDAG

MED PA SGRUB PO, ,DE BZHIN DU RANG GI BDAG NYID TZAM LA GNAS PA
GZHAN GYI DBANG NYID DANG GZHAN DANG SBYOR BA DANG, LTOS PA NYID
LA SOGS PA MED PA NA GZUNG BA DANG 'DZIN PA'I DNGOS PO MED PA NI
CHOS KYI BDAG MED PA YIN NO, ,DE NYID KYI PHYIR TSIG GI DON DRUG
KYANG BKAG PA YIN TE, SBYOR PA

DANG, 'DU BA MED PA'I PHYIR RDUL PHRA RAB RNAMS LA YANG DAG PAR
SBYOR BA MED PA NA RDZAS RTZOM PA MA YIN NO, ,DE RNAMS LA 'DU BA
MED PA NA YANG DE'I DNGOS PO MED PA'I PHYIR DE DANG 'DU BA CAN
GYI RGYU NYID MA YIN NA NI RDZAS MA YIN NO, ,RDUL PHRA RAB RNAMS
KYANG 'DU BA MED PA'I PHYIR BYA BA DANG YON TAN LA

@22B SOGS PA'I RDZAS KYI CHOS DANG BRAL BA RNAMS KYANG RDZAS MA
YIN NO, ,RDUL PHRA RAB RNAMS NI GZUGS KHO NA YIN GYI GZUGS LA
SOGS PA'I YON TAN CAN GZHAN CUNG ZHIG NI MANG BAS RDZAS MA YIN
NO, ,DE BZHIN DU YON TAN CAN DANG, BYED PA PO DANG, 'DRA BA DANG,
MTHAR GYUR PA'I RDZAS LA

MI 'JUG PA NA YANG 'DU BA MED PA'I PHYIR YON TAN DANG, LAS DANG,
SPYI DANG, KHYAD PAR RNAMS MED PA YIN NO, ,DE'I PHYIR DNGOS PO
BRTAG PA RTZOM PA LA RTOG BAR BYED PAR GYUR PAS BRTAG PA GCIG PO
GANG YIN PA GZHAN THAMS CAD MA BRTAGS PA MA YIN TE, DE MNGON DU
DPYOD PA RTZOM PA

NA THAMS CAD GZHAN GYI DBANG NYID KYIS SO, ,DE LA 'BREL PA CAN
GYIS JI LTAR 'BREL PAR GYUR PA DE GANG LA 'BREL PA ZHES 'GYUR RO,
,GZHAN DBANG THA MI DAD PAR 'JUG PA NI 'BREL PA CAN DAG TU 'GYUR
TE, PHAN TSUN LTOS PA'I NGO BO NYID YIN PA'I PHYIR RO, ,GCIG NI
GZHAN LA LTOS PA

YIN LA PHA ROL PO YANG GZHAN DBANG YIN NO, ,DE'I PHYIR PHAN TSUN
MA SPANGS PA'I CHOS DANG LDAN PA DE DAG NI 'BREL PA CAN YIN NO,
,DE NI DE DAG LA 'BREL PAR BYAS PAS 'BREL PA KHO NA GZHAN GYI
DBANG NYID DU BRJOD DO, ,THA DAD PAR 'JUG PA GZHAN DBANG MA YIN
PA DAG LA YANG 'BREL PA YOD NA MA 'BREL

PA GZHAN LHAG MAR GYUR PA NI MED DO, ,DE'I PHYIR GZHAN GYI DBANG
NYID KHO NA 'BREL PA CAN NYID YIN LA, DE YANG 'BREL PA LAS YIN
PAS 'BREL PA NI DE KHO NA NYID YIN NO, ,GANG GI PHYIR GZHAN DBANG
NYID DE 'BREL PA YIN PA, DE'I PHYIR YANG DAG PA NYID DU 'BREL PA
CUNG ZHIG KYANG YOD PA MA YIN

LA, BRTAG PAR GYUR PA YANG YOD PA MA YIN NO ZHES RNAM PAR 'JOG
PAR 'GYUR RO, ,DE GANG LAS YIN ZHE NA, GRUB PA'I BDAG NYID LA
GZHAN GYI DBANG NYID MI 'THAD PA'I PHYIR DE NI RANG GI RGYU'I NUS
PA KHO NA LAS YIN NA, DE LA LTOS BAS SAM, MA LTOS PAS YIN, DE LA
GAL TE LTOS PA

MED PA NI GRUB PAR GYUR BA'I RANG GI NGO BO YIN NA 'BREL PA DE NI
THA DAD PA'I DNGOS PO 'DI BKUG NAS GZHAN GYI DBANG NYID DU LEN
PAR BYED PA MA YIN NO, ,CI STE DE LA LTOS PAS RANG GI NGO BO MA
GRUB PAR GYUR PA DE'I TSE DE LA RANG GI NGO BO THOB BAS GANG ZHIG
GZHAN LAS THOB PA'I BDAG NYID GZHAN LA GZHAN

@23A *, ,DBANG YIN TE, DE LTA BU'I BDAG NYID THOB PA KHO NA DE
YIN TE, DE LA 'BREL PA MI DGOS PA'I PHYIR RO, ,THOB PAR GYUR PA'I
BDAG NYID LA NI 'BREL BAS GZHAN DBANG DU BYED PA THA DAD PA MA
YIN PA'I NGO BOR BRJOD PAR BYA'O, ,DE NYID KYI PHYIR GRUB PA LA
DE BRGAL ZHING BRTAG PAR BYA

STE, DE YAN LAG CAN RANG GI NGO BO THOB PAR GYUR PA LA RANG GI
NGO BO THOB MA THAG TU BYUNG BA'I GZHAN GYI DBANG NI CUNG ZHIG
KYANG MED DO, ,'O NA THA DAD PA MA YIN PA'I DNGOS PO ZHES BYA BA
CI ZHE NA, GRUB PA'I THA MI DAD PA KHO NA YIN GYI GZHAN 'BREL PA
LA LTOS PAR BYA BA NI MA YIN NO, ,DE LA THA DAD PA'I

NGO BO'I RGYU LAS BYUNG BA NA THA DAD PA'I DNGOS PO YANG GNAS
SKABS GZHAN SKYE BA'I MTSAN NYID DANG LDAN PA NI SKAD CIG PA'I
PHYOGS YIN NA YANG 'GYUR GYI, DE MED PA LA NI DE JI LTAR BA NYID
DU SKYES PA DE LTA BU NYID DU GNAS PA DE'I PHYIR 'DI LA GZHAN GYI
DBANG NYID CI YOD, ,'DI LTAR GAL TE DE NI SEMS PAR

BYED PAR GYUR NA YAN LAG RNAMS LA SKYED PAR GYUR PA, DE RNAMS LAS
YANG DAG PAR LANGS NAS GZHAN DU 'GRO BAR BYED PA DANG, ZHIG PAR
GYUR PA YANGS LA GNAS PAR BYED PAR YIN, DE'I PHYIR SEMS PA DE
LTAR SKYES PAR GYUR PA GZHAN DU SKYES PA'I RGYU NI 'DOD PA KHO NA
YIN NO, ZHIG PAR

GYUR PA'I YANG LCI BA LA SOGS PA DE YOD PA NYID RGYU MTSAN YIN
NO, ,RANG GI BDAG NYID KYI RGYU CAN RNAMS NYID NI RIM PA GZHAN
PA'I GNAS SKABS KYI KHYAD PAR DANG LDAN PA YANG YIN TE, AA MRA LA
SOGS PA'I GNAS SKABS KYI KHYAD PAR BZHIN NO, ,DE'I PHYIR GANG JI
LTAR SKYES PAR GYUR PA DE

NI RANG GI RGYU'I NUS PA KHO NA LAS DE LTAR YIN GYI, GZHAN DU
GNAS SKABS GZHAN DANG SKAD CIG MA GZHAN SKYED PAR BYED PA'I RKYEN
RNAMS LAS DE LTAR GYUR PA 'DI'I THOB PA NI 'GA' ZHIG LAS CUNG
ZHIG YOD PA NI MA YIN NO, ,DE'I PHYIR GRUB PA'I BDAG NYID LA
GZHAN GYI DBANG NYID CUNG ZHIG KYANG MED

DO, ,RGYU'I RJES SU 'GRO BA DANG BZLOG PA'I RJES SU BYED PA'I
CHOS NI 'DI YIN GYI THOB PA'I BDAG NYID LA KHYAD PAR GYI RGYU
MTSAN DU 'GYUR BA'I DNGOS PO GZHAN GYIS RNAM PAR GZHAG PA NI MA
YIN NO, ,RGYU KHO NA LAS 'DI YUL SKYES PA YIN GYI, ,RGYU GZHAN
GZHAN DU GYUR PA'I DNGOS PO'I RGYU MED PA NA

@23B DE LTAR MI 'GYUR BA NI MA YIN NO, ,DES NA DE LTAR SKYED PA'I
DE MA THAG PA DANG GZHAN DU GYUR PA'I DNGOS PO RDZOGS PAR BYED PA
LAS, ,SNGAR GYUR PA'I DBUS NA CUNG ZHIG BSGRUB PAR BYA BA NI MED
NA GANG DU LHAN CIG PA'I DNGOS PO'I 'BREL PA KHO NA NI DER NYE
BAR MKHO BA DANG LDAN PAR 'GYUR RO, ,

THAG PA LA SOGS PA RNAMS KYANG SHING LA SOGS PA RNAMS KYI THA MI
DAD PA'I DNGOS PO LA RGYU KHO NA YIN GYI DE LTAR SKYES PA RNAMS
LA DE RNAMS LAS GZHAN PA SBYOR BA NI CUNG ZHIG KYANG MED DO,
,DE'I PHYIR THA MI DAD PAR GRUB PA 'AM RTEN DANG BRTEN PA'I DNGOS
PO NI 'BREL PA RJES SU 'DREN PAR BYED PA

MA YIN NO, ,'DU BA MED NA YANG LAG RNAMS BAR MA CHAD PAS YAN LAG
CAN SKYES PA NA DE'I YUL NYID KYIS SKYES PA'I THA SNYAD GRUB PAS
THA DAD PA MED PAR GRUB PA 'THAD PA'I PHYIR RO, ,RTEN DANG BRTEN
PA'I DNGOS PO YANG GNAS PA SNA TSOGS PA NYID YIN NO, ,'DI LA ZHES
PA'I

RTOGS PA'I RGYU YANG DNGOS PO DE DAG NYID YIN GYI 'BREL PA NI MA
YIN NO ZHES 'CHAD PAR 'GYUR RO, ,GZHAN GYI DBANG NYID DU THOB
PA'I RGYU 'BREL PAR 'GYUR NA DE YANG MED DO ZHES BSHAD ZIN TO,
,GAL TE NA 'DU BA CAN DAG GI YANG THA DAD PA'I DNGOS PO THOB PA'I
RGYUR 'GYUR TE, DPER NA SBYOR

BA CAN GYI BZHIN DU YIN LA, DE'I TSE 'DI NI DE LAS DE DRANGS PA
NA THA DAD PAR NUS PA NI MA YIN TE, SBYOR BA CAN BZHIN NO, ,DE'I
PHYIR YAN LAG CAN NI YAN LAG RNAMS LAS BTEG NAS LAG TU GZHAG PAR
BYA BAR 'GYUR NA DE YANG MED PA YIN NO, ,DES NA MED PA KHO NA DE
LA RGYU MTSAN YIN NO, ,

GAL TE NA DE LA 'BREL PA NUS PAR 'GYUR LA DE YOD PAS CHES GZHAN
PA ZHIG PA NA 'DI NI SRUNG BAR YANG BYED PAR YANG 'GYUR TE, NGES
NA RGYU'I DNGOS PO MED PA KHO NA 'DIR RGYU MTSAN YIN GYI 'BREL PA
NI MA YIN NO ZHES PA NYID YANG DAG PA YIN NO, ,'O NA 'DRES PAR
GYUR PA NYID 'BREL PA CAN NYID YIN

LA DE YANG 'BREL PA'I RGYU MTSAN CAN DAG LA YOD PA YIN PAS 'DRES
PA KHO NAS 'BREL PA YIN NO, ,DE'I PHYIR DNGOS PO RNAMS LA NGO BOR
'DRES PA NI SBYOR BA LA SOGS PA'I RANG BZHIN CAN 'BREL PA YIN NO
ZHE NA, MA YIN NO ZHES SMRAS PA GANG GI PHYIR, ,NGO BO 'DRES PA
'BREL YIN NA, ,DE YANG GNYIS

@24A *, ,LAS JI LTAR 'GYUR, ,DE PHYIR RANG BZHIN THA DAD LAS,
,'BREL PA YANG DAG NYID DU MED, ,SBYOR BA CAN DAG LA GZHAN GYI
DBANG NYID NI YOD PA MA YIN TE, 'DOD PAR GYUR PA CI LTA BA'I THA
DAD PA'I YANG DNGOS PO YIN PA'I PHYIR RO, ,GANG GI TSE YANG DAG
PA'I SBYOR BA CAN

YOD PA DE'I TSE 'DRES PAR GYUR PA'I BDAG NYID 'DA' BAR BYED PA MA
YIN NO, ,DE'I PHYIR NGO BO 'DRES PA TZAM 'BREL PA YIN NO, ,GANG
GI PHYIR YANG NGO BO 'DRES PA 'BREL PA YIN PA DE'I PHYIR THA DAD
PA'I DNGOS PO RNAMS LA DON DAM PAR 'BREL PA YOD PA MA YIN TE, THA
DAD PA LA NGO BO 'DRES PA

MED PA'I PHYIR RO, ,RANG RANG GI NGO BO TZAM LA GNAS PAR GYUR PA,
PHAN TSUN BDAG NYID RJES SU 'DU BA LAS PHYI ROL DU GYUR PA DAG LA
'DRES PA 'DI CI YIN, GANG GI PHYIR 'DI DAG LA DE NYID YOD NA
DNGOS PO GZHAN MED PA'I RANG BZHIN GYI BDAG NYID CAN 'BREL BAR
'GYUR NA, DE'I PHYIR

'DRES PAR GYUR PA KHO NA 'BREL PA CAN NYID NI MA YIN TE, DE'I DON
NI MI SRID PA'I PHYIR RO, ,DES NA 'DRES PA NI 'BREL PA MA YIN NO,
,GAL TE RANG GI NGO BO TZAM LA GNAS PA NA 'DRES PA MA YIN NO ZHES
RDUL PHRA RAB RNAMS LA YANG MI 'GYUR NA, DES NA JI LTAR DRUG GI
CIG CAR SBYOR BA'I

RNAM PAR BRTAG PAR BYA ZHE NA, MA YIN TE BAR MA CHAD PA TZAM LA
BRTEN PA PHAN TSUN REG PAS DE'I THAL BAR 'GYUR BA'I PHYIR RO, ,DE
NYID 'BREL BA CAN DU GYUR PA YANG MA YIN TE, DNGOS PO'I KHYAD PAR
MA GRUB PA'I PHYIR RO, ,PHAN TSUN BDAG NYID KHONGS SU 'DUS PA NA
NI DE NYID GCIG MA

YIN PA LAS GCIG TU GYUR PA'I DNGOS PO'I KHYAD PAR DU GYUR NA 'DI
NI YOD PA MA YIN TE, GNYIS NYID MA SPANGS PA'I PHYIR RO, ,GAL TE
BAR DANG BCAS PA RNAMS LAS BAR MED PAR 'BYUNG BA NYID KHYAD PAR
NYID LA DE NYID YANG 'BREL PA CAN DU 'GYUR BA YIN NO ZHE NA,
KHYAD PAR 'DI NI RANG

GI NGO BO'I BDAG NYID TZAM DU GYUR PA YIN GYI, GZHAN LA GNAS PA
NI MA YIN PAS JI LTAR GCIG MA YIN PA LA GCIG TU GYUR PA MA YIN
NO, ,PHAN TSUN DU GYUR PA'I KHYAD PAR NI 'BREL PA CAN NYID YIN
TE, GZHAN LA LTOS PA NYID KYI PHYIR RO, ,DE YANG DE LTAR RAB TU
MA GRUB PA STE,

@24B DES NA THA DAD PA RNAMS LA NGO BO 'DRES PA'I 'BREL PA MED
DE, DNGOS PO MED PA'I PHYIR RO, ,GAL TE BAR MA CHOD PA'I BDAG
NYID DAG NI RANG GI BDAG NYID TZAM DU GRUB PA LAS 'BREL PA CAN
NYID GZHAN LA LTOS PA NI MED KYI, DE'I TSE GZHAN LA LTOS PA KHO
NA 'BREL PA CAN NYID DE YANG GZHAN

LA LTOS PAR GYUR PA NI 'BREL PA KHO NA YIN TE, DE'I DE TZAM DON
DAM PA NYID YIN PA'I PHYIR RO, ,DE DAG LA GZHAN LTOS PA'I BDAG
NYID KYI DNGOS PO'I CHOS MED PA'I PHYIR RO, ,DE'I PHYIR GZHAN LA
LTOS PA KHO NA 'BREL PA YIN NO ZHE NA, DE NI MI RIGS TE, DE LTA
BUR GYUR PA'I

DNGOS PO'I RANG BZHIN MI SRID PA'I PHYIR RO, ,GANG GI PHYIR,
GZHAN LTOS PA NI 'BREL PA CAN, ,DE MED JI LTAR LTOS PAR BYED,
,YOD PA KUN LA LTOS MED PA'I, DNGOS PO JI LTAR LTOS PAR BYED,
,GAL TE DNGOS PO GZHAN LA LTOS PA NYID CES PA DNGOS PO LA 'THAD
PA NI DE LA 'DI DON

DAM PA'I NGO BO 'BREL PA'I RANG BZHIN DU 'GYUR TE, DPER NA BA
LANG NYID SRID PA NA DE'I DNGOS PO LA BA LANG NYID KYI MTSAN NYID
DNGOS PO LA YOD PA NYID DU BSTAN PAR BYA BA YIN TE, DE BZHIN DU
GZHAN LA LTOS PA'I BDAG NYID CAN GYI DNGOS PO'I DON GYI RANG
BZHIN SRID PAR YOD PA MA YIN

NO, ,GANG GI PHYIR 'BREL PA GZHAN LA LTOS PA DE YANG YOD PA 'AM
MED PA LA SRID PA MA YIN PA'I PHYIR DE'I DNGOS PO MED PA KHO NAR
GYUR PA YIN TE, DE LTA NA NI MED PA LTOS PAR BYED PA MA YIN TE,
MED PA'I PHYIR THAMS CAD KYI RANG BZHIN CAN GYI CHOS KYIS STONG
PA'I PHYIR RO, ,'DI

LTAR THOB PA'I RANG BZHIN LTOS PAR BYED PA DE'I TSE THOB PA'I
BDAG NYID YIN PA'I PHYIR, 'DI LA LTOS BAS THOB PAR BYA BA'I RANG
BZHIN GYI YUL NI YOD PA MA YIN NO, ,GANG 'DI RANG BZHIN NYID GRUB
PA'I BDAG NYID THOB PA NA DE LA 'DI LTOS PA CUNG ZHING KYANG MED
DO, ,GANG YANG RANG BZHIN DU

GYUR PA MED NA DE LA JI LTAR YANG THOB, NUS PA NI MED DE GRUB PA
DANG MA GRUB PA'I BDAG NYID SRID PA MA YIN PA'I PHYIR RO, ,DE'I
PHYIR 'GA' ZHIG LA CUNG ZHIG KYANG LTOS PA MED DE, ,YOD PA CAN
DAG GI 'BREL PA 'DI NYID LA 'GAL BA'I PHYIR RO, ,DES NA PHAN TSUN
LTOS PA'I 'BREL PA

@25A *, ,CAN DAG YOD PA YIN NA GANG GIS DE DAG GI LTOS PA GZHAN
KHO NA'I 'BREL PAR 'GYUR, DES PHAN TSUN RANG BZHIN GYIS 'JUG PA
CAN RANG RANG GI NGO BO TZAM LA GNAS PAR MNGON PAR SHES PA'I
'BREL PA CAN DAG NI MED DO, ,DE'I PHYIR GZUNG BA DANG 'DZIN PA'I
DNGOS

PO GSAL BAR BYA BA DANG GSAL BAR BYED PA'I DNGOS PO LA SOGS PA
YANG MED DO, ,GZUNG BA LA LTOS PA NI 'DZIN PAR BYED PA NYID YIN
NO, GZUNG BA MED NA 'DZIN PA'I NUS PA 'DI CUNG ZHIG KYANG MED DE,
DE'I PHYIR GZUNG BA LA LTOS PA YIN NA MED PA'I GNAS SKABS NYID NI
MA YIN NO, ,DNGOS

PO YOD PA THAMS CAD YONGS SU RDZOGS PA'I RANG BZHIN NI GZUNG BA
LA LTOS PAR BYED PA MA YIN NO, ,GAL TE YOD PA'I GNAS SKABS KHO NA
LTOS PA DANG LDAN PA'I PHYIR YOD PA NYID 'DZIN PAR BYED PA YOD PA
NYID KYI GZUNG BA 'DZIN PAS DE LTAR GZHAN PA LA YANG BLTA BAR
BYA'O ZHE NA, GANG GI PHYIR

DE YOD PA NA 'GA' ZHIG GI RANG BZHIN GYIS MA GRUB PA LA DE LTOS
PA NYID MA YIN NO, ,'DI NI GZUNG BAR BYA BA 'DZIN PAR BYED PA
DANG GSAL BAR BYA BA MNGON PAR GSAL BAR BYED PAS DE NI LTOS PA
YIN NO ZHE NA, DE GANG 'DI 'DZIN PAR BYED PA ZHES BYA BA DE GANG
GANG GI GZUNG BAR BYA BA YOD PAR

'GYUR NA 'GYUR TE 'DI YANG SRID PA MA YIN NO, ,YOD PA'I BDAG NYID
LA 'GA' ZHIG GI NGO BO'I GRUB PA NI 'GAL BA'I PHYIR RO, ,'DI LTAR
'DZIN PA ZHES BYA BA NI CUNG ZHIG KYANG MED DO ZHE NA, 'O NA 'DI
'DZIN PAR BYED PA PO NI MA YIN NO, ,CI STE RANG GI RGYU KHO NA
LAS 'DZIN PA PO'I RANG BZHIN SKYES

SO SNYAM NA, 'O NA GZUNG BYA LA LTOS PA'I 'DZIN PA NI MA YIN RAB
LTA CHEN PO'I MTSO STER BA THOB PA DE LTAR 'BREL PA CAN DAG GI
YANG BLTA BAR BYA BA YIN NO, ,GZHAN LA LTOS PA CAN NYID 'BREL PA
CAN NYID YIN NA GCIG KHO NA NI 'BREL PA MA YIN PA 'BREL PAR GYUR
PA NI MED DO, ,

DE'I PHYIR GAL TE GZHAN YOD PA NA 'BREL PA CAN GYI DNGOS PO YONGS
SU RDZOGS PA DE NI YONGS SU RDZOGS PA'I BDAG NYID DU MA SKYES PA
'DI YIN NA, THOB PA'I BDAG NYID LA RDZOGS PAR BYA BA MI SRID PA'I
PHYIR RO, ,CI STE YONGS SU RDZOGS PAR BYED PA LA LTOS PA BYED PA
MA YIN NA, GZHAN YOD PA NA YANG 'BREL PA CAN

@25B NYID DU 'GYUR BA NI MA YIN NO, ,DE'I PHYIR GZHAN LA LTOS
PA'I BDAG NYID CAN 'BREL PA NI 'GA' ZHIG KYANG MED DO, ,CI STE
'BREL PA CAN GYI RANG GI NGO BO YONGS SU DPYAD PAS 'BREL PA THOB
PAR BYA BA NI MA YIN LA, 'BREL PA CAN DAG GI 'BREL PA 'DI NI 'GA'
ZHIG TU BDAG NYID KYIS

TSAD MAS NGES PAR GYUR PA YIN NO ZHES BRJOD DO ZHE NA, DE 'DI
YANG DNGOS PO RTOGS PAR BYED PA RNAMS KYI YUL MA YIN PA MA YIN
TE, 'DI LTAR, GNYIS LA GCIG GIS MNGON 'BREL PAS, ,GAL TE DE GNYIS
LA 'BREL YOD, ,'BREL PA CI YIN THUG MED DANG, ,DE LTAR 'BREL PA'I
BLO MED

DO, ,'BREL PA BRJOD PA DNGOS PO GCIG YOD PA'I PHYIR 'BREL PA CAN
GNYIS YIN NO ZHES BRTAG PAR BYA BA LA 'BREL PA CAN GNYIS KYIS
'BREL PA GANG YIN PA NI 'BREL PA GCIG DANG LHAN CIG TU ZHES BYA
BA'I DON TO, ,SBYOR BA CAN GYI 'BREL PA CAN DAG LA 'BREL PA DANG
'DU BA'I

'BREL PA YOD NA, DE LTAR NA NYE BAR RTOGS PA NA THUG PA MED PAR
'GYUR BA DANG, 'DU BA DANG SBYOR BA CAN DAG LA YANG 'BREL PA
GZHAN NYE BAR RTOGS PAR THAL BAR 'GYUR RO, ,DE LTAR DE'I YANG
ZHES THUGS PA MED PA THOB PAR BYED DO, ,CI STE 'DU BA 'JUG PA'I
PHYIR 'BREL PA LA LTOS

PAR BYED PA MA YIN TE, DE LTA BU'I RNAM PA CAN GYI 'BREL PA GYI
'BREL PA PHYIR GANG GIS NA YANG DAG PAR SBYOR BA LAS 'DU BA'I
'JUG PA NI MA YIN NO, ,GANG GI PHYIR YON TAN DU GYUR PA YANG DAG
PA'I SBYOR BA NI RDZAS LA 'JUG PA NYID KYI RDZA MA YIN PA'I 'DU
BA LA 'JUG PAR BYED BA MA

YIN NO, ,DE'I 'DU BA YANG GCIG NYID YIN PA'I PHYIR 'BREL PA CAN
GYI 'DU BA LA YOD PA MA YIN TE, 'DU BA GZHAN MED PA'I PHYIR RO,
,DE'I PHYIR 'JUG PA'I RANG BZHIN NYID KYIS 'DU BA 'JUG PAR BYED
PA YIN GYI 'JUG PA GZHAN LA LTOS BA DANG BCAS PA NYID KYIS NI MA
YIN TE,

'BREL PA CAN DU DPER NA SGRON MA GSAL PAR BYED PA'I RANG BZHIN
NYID KYIS RANG GI BDAG NYID GSAL BAR BYED PA NA GSAL BA GZHAN LA
LTOS PAR BYED PA MA YIN TE, ,BUM PA BZHIN NO ZHE NA, DE NI GZIGS
MA ZOS PAS NYE BAR BCOM PA'I SHES RAB LTA CHEN PO'I MCHOG STER BA
THOB PA

@26A *, ,LAS SKYES PAR GYUR PA'I MNGON PA'I NGA RGYAL GYIS THOB
PA RNAMS LA 'KHRUL PA BRJOD PA 'DI YIN TE, PHYIN CI LOG GI RMI
LAM BZHIN NO, ,GANG GI PHYIR DNGOS PO'I RANG BZHIN KHO NAS GZHAN
GANG GZHAN LA 'BREL PA LA LTOS PA MED PAR 'JUG PAR BYED PA

MA YIN ZHES PA 'DI YIN NAM TSAD MAS DE LTAR RTOGS PAR GYUR PA
YIN, GZHAN GZHAN LA 'JUG PA ZHES PA NI DE 'BREL PA MED PA LA DE
LTAR 'JUG PAR BYED DO ZHES JI LTAR YIN, GZHAN DU 'BREL PA MED NA
DNGOS PO GNYIS TZAM NYID DE LTAR BRJOD PAR 'GYUR BA MA YIN NAM,
GZHAN LA

YANG DE LTAR DNGOS PO GNYIS KHO NA YIN NO, ,DE'I PHYIR HA CANG
THAL BAR 'GYUR BA SPANG BA'I DON DU 'JUG PA NI, GZHAN GYI GZHAN
DU 'JUG PA'I PHYIR 'BREL PA KHAS BLANG BAR BYA BA YIN NO ZHES
DNGOS PO GNAS PA 'DI YIN NO, ,DE NI SNGA MA DANG PHYI MA RNAM PAR
DPYAD PAS STONG PAR GYUR PA'I RANG GI

TSIG KHO NAS SPANGS PA'I 'JUG PA YIN TE, RANG GI NGO BOS 'DI LA
'JUG PAR BYED DO ZHES PA'O, ,GAL TE 'JUG PA'I RANG BZHIN NYID
KYIS 'JUG PA'I NUS PA YOD NA SPYI LA SOGS PA RNAMS KYANG DE'I
RANG BZHIN MA YIN NO ZHES LHA RNAMS DGA' BAS GANG LAS RTOGS PA
YIN, GSAL BA'I

DPE NYE BAR BSTAN PA GANG YIN PA DE NI, DON DAM PAR MA RTOGS PA
NYID YIN TE, GANG GI PHYIR 'GA' ZHIG NI 'BRAS BU CUNG ZHIG BYED
PA NA LHAN CIG BYED PA LA RTEN PAR BYED DE BUM PA LA SOGS PA'I
YUL RNAM PAR SHES PA SKYED PA NA SNANG BA'I LHAN CIG BYED PA LAS
DBANG PO'I NUS PA YIN GYI SGRA LA LTOS

PA'I SHES PA BSKYED PA NI MA YIN NO, ,DE LTAR SNANG BA LA LTOS
PA'I RNAM PAR SHES PA SKYED PAR BYED PA LA YANG MIG NI SNANG BA
GZHAN LHAN CIG BYED PA LA LTOS PA MED PA GANG RNAM PAR DBYE BA DE
NI MNGON SUM GYIS NGES PAR 'GYUR BA YIN NO, ,GSAL BA NYID CES BYA
BA GZHAN NI MED DE, DE YANG

RGYU SNA TSOGS PA 'DI MNGON SUM GYIS NGES PA YIN GYI 'BREL PA CAN
RNAMS LA RNAM PAR DBYE BA 'GA' ZHIG MTHONG BA MA YIN NA GANG GIS
'DI 'BREL PA GZHAN LA LTOS PA LA 'JUG PAR BYED PA 'DI NI GZHAN NO
ZHES BYA BA'I RNAM PAR DBYE BAS NGES PAR 'GYUR BA YIN NO, ,SBYOR
BA'I 'JUG PA NI 'DU

@26B BA'I BDAG NYID KYIS MNGON SUM NYID MA YIN PA'I PHYIR RO, ,DE
NYID KYI PHYIR 'DU BA YANG 'JUG PA LA LTOS PA DANG BCAS PA'I 'JUG
PAR BYED PA 'AM LTOS PA MED PA'I YANG YIN NO ZHES BYA BA NI MA
GRUB PA YIN NO, ,RJES SU DPAG BA LA YANG THA DAD PA 'JUG PA LA
LTOS PA MED PAS KHYAB PA'I CHOS

GRUB PA MA YIN NO, ,RTOG PA'I NUS PAS 'BREL PA GRUB PA MA YIN NO
ZHES KYANG 'CHAD PAR 'GYUR RO, ,'DU BA NI 'JUG PA KHO NA YIN NO
ZHES PA NI 'JUG PA'I RANG BZHIN YIN PA'I PHYIR 'JUG PA LA LTOS PA
MED PA YIN TE, DPER NA GSAL BA NYID YIN PA'I PHYIR RAB TU GSAL BA
GZHAN LA LTOS

PA MED PA YANG ZHES PA 'DI NYID KYIS GSAL BA YIN TE, GSAL BA NYID
MA GRUB PA'I PHYIR RO, ,'JUG PA'I RANG BZHIN NAM 'BREL PA'I RANG
BZHIN ZHES PA NI JI LTAR SHES PA NI SHES PA NYID YIN PA'I PHYIR,
SHES PA GZHAN LA LTOS PA MED PA DE LTAR 'GYUR RO, ,DE'I PHYIR
'BREL PA GZHAN

LA LTOS PA NA THUG PA MED PA YIN NO, ,DES NA GNYIS LA GCIG GIS
MNGON 'BREL PHYIR, ,'BREL PA YIN ZHES PA NI RIGS PA MA YIN NO,
,GAL TE MNGON SUM NYID YIN PA YANG 'DU BA DE LA DE'I BDAG NYID
YIN PA'I 'JUG PAR KHAS LEN PA LA 'JUG PA'I RTOGS PAS NGES PA NYID
DU

BYA BA YIN NO, ,'DI LTAR YANG 'DIR SPYI DANG KHYAD PAR DAG LA
'AM, SBYOR BA CAN DAG LA 'DU BA ZHES PA NI RTOGS PA LA YANG YIN
NO, ,GAL TE 'BREL PA MED NA KHAR GZHONG 'DI LA RGYA SHUG RNAMS
DANG SNAL MA 'DI RNAMS LA SNAM BU ZHES BYA BAR JI LTAR 'GYUR ZHE
NA, JI LTAR GYUR PA'I 'BREL

BA RNAM PAR BRTAG PAR BYA'O, ,DE LTAR GYUR PA'I 'BREL PA'I RTOGS
PAR BYED PA'I TSAD MA YOD PA MA YIN NO, ,'DI LTAR YANG DAG PAR
SBYOR BAR GYUR PA RTOGS PA'I RGYU MTSAN MNGON SUM PA SBYOR BAR
'DOD DE JI LTAR KHAR GZHONG 'DI NA ZHO YOD DO ZHES KHAR GZHONG LA
ZHO SBYOR BA NI MNGAN SUM GYI

GZUNG BAR BYA BA YIN TE, RTEN DU GYUR PA'I KHAR GZHONG DANG BRTEN
PAR GYUR BA ZHO YIN NO, ,DE YANG YANG DAG PAR SBYOR BA BRTEN PAS
KHYAD PAR DU GYUR PA 'DI LA RTOGS PA'I YUL YIN NA 'DIR GZHAN
SBYOR BA ZHES PA MNGON SUM PA NI CUNG ZHIG KYANG MED DO, ,'DI LA
ZHES PA NI KHAR GZHONG

@27A *, ,RTEN DU BSTAN PA YIN LA KHAR GZHONG ZHES PA NI 'DI NI
GZHI MTHUN PA YIN NO, ,DE LTA BU'I RNAM PA'I DBANG DU BYED PA NI
'DI NI RJES SU BRJOD PA'I RANG BZHIN 'BYED PA'I TSIG YIN NO, ,ZHO
ZHES PA NI BRTEN PA YIN NO, ,DE'I PHYIR RTOGS PA 'DI LA DNGOS
PO'I

NGO BO 'DI TZAM NI GANG RJOD PAR BYED PA'I NGO BO'I TSIG 'DI
RNAMS YIN NO, ,THA DAD PAR GYUR BA'I RTOGS PAR BYA BA YOD PAR BYA
BA NI THA DAD PAR GYUR PA DE NYID LA RTOGS PA YOD NA YANG JI LTAR
RJOD PAR BYED PA THA DAD PA SPONG BAR BYED PA DE'I PHYIR RTEN
DANG BRTEN PA SPANG PAS SBYOR BA ZHES BYA BA

NI RTOGS PAR GYUR PA MA YIN NO, ,KHO BO CAG GI DBANG PO'I BYA BAS
RTOGS PAR GYUR BA NI, MNGON SUM GYIS RAB TU GRUB PA YIN PAR 'GYUR
LA 'DI LAS KYANG GANG ZHIG KHAR GZHONG DANG ZHO'I RNAM PA CAN GYI
RTOGS PA LAS MTSAN NYID MI MTHUN PA DE NYID YANG THA DAD PAR GYUR

PA'I SBYOR BA'I YUL GYI NGO BO LA DE NI YAN LAG MA YIN NO, ,'DI
LA RTEN DANG BRTEN PA TZAM ZHIG GSAL BAR BYA'I DE DAG GI SBYOR BA
NI MA YIN NO, ,DE'I PHYIR RTEN DANG BRTEN PA'I RANG BZHIN NYID NI
RTEN DANG BRTEN PA'I NGO BO YIN PAR MA CHAD PA NYID YIN NO, ,DE
NYID KYI PHYIR KHAR GZHONG DANG ZHO TZAM

LA MTSAN NYID MI MTHUN PA'I DMIGS PA CAN GANG YIN PA'I RTOGS PA
YIN TE, GNAS SKABS THA DAD PA THOB PAS KHAR GZHONG DANG ZHO'I
BDAG NYID LA MI MTHUN PA'I MTSAN NYID THOB PA'I PHYIR RO, ,GZHAN
DU NI KHAR GZHONG TZAM GYIS RTOGS PA YIN LA GZHAN DU NI ZHO'I
RTEN DU GYUR PA'I KHAR

GZHONG RTOGS PA YIN TE, DPER NA GZHAN NI SKYES BU'I RTOGS PA YIN
GZHAN YANG LANG TSO LA SOGS PA'I SBYOR BAR GYUR PA DE'I RTOGS PA
BZHIN NO, ,DE'I PHYIR GNAS SKABS KYI KHYAB PAR GNAS PAR GYUR PA'I
DNGOS PO RTOGS PA KHO NA RTEN DANG BRTEN PA'I RTOGS PA YIN GYI
SBYOR BA'I RTOGS PA NI

MA YIN NO, ,DE'I PHYIR YANG BRTEN PA'I KHYAD PAR CAN DU GYUR PA
YANG DAG PA'I SBYOR BA YIN NO ZHES PA NI 'BREL PA MED PA YIN NO,
,DES KHYAD PAR DU GYUR PA KHYAD PAR DU BYA BA'I GNAS SKABS LA
GNAS PAR GYUR PA DE'I GZHI'I BZHIN DU RTOGS PA RTOGS PA DANG BCAS
PA'I RNAM PAR SHES PA LA MI BRTEN

@27B PA NYID KYI PHYIR JI LTAR DBYUG PA RTOGS PA LA SKYES BU NI
RTOGS PA'I KHYAD PAR DU BRJOD PAR BYA BA YIN NO, ,KHYAD PAR DU
BYA BA'I KHYAD PAR DU GYUR PA'I SHES PA SO SOR SNANG BA MED PA LA
MNGON SUM NYID KYANG MA YIN NO, ,DE BZHIN DU YANG DAG PA'I SBYOR
BA'I KHYAD PAR DU BYED PA NYID SO SOR SNANG BA MA YIN

PA NYID YIN NA YANG MNGON SUM NYID MA YIN NO, ,DE'I PHYIR KHAR
GZHONG 'DI NA ZHO YOD DO ZHES BYA BA NI YANG DAG PAR RTOGS PA NI
MA YIN GYI KHYAD PAR DU GYUR PA'I GNAS SKABS KYI DNGOS PO DAG GI
RTOGS PA NYID YIN NO, ,DE LTAR STENG DANG 'OG NA GNAS PAR YANG
CHAD PA MA BSKAL BA'I DNGOS PO

GNYIS KYI RTOGS PA LA YANG YANG DAG PAR SBYOR BAR GYUR PA'I RTOGS
PA YIN GYI DE LTAR GNAS PA DNGOS PO GNYIS LAS THA DAD PA NI MA
YIN NO, ,DE'I PHYIR YANG DAG PAR SBYOR BAR GYUR PA'I RTOGS PA'I
RGYU MTSAN DU GYUR PA SBYOR BA NI CUNG ZHIG KYANG MED DO, ,GZHAN
YANG DNGOS PO RNAMS KYI YUL

DU BYED PA NI GSAL BA NYID YIN GYI DON RTOGS PA ZHES BYA BA NI
CUNG ZHIG MED DO, ,DE YANG MNGON SUM RNAMS KYI YANG GZHAN DU GYUR
PA YIN LA RJES SU DPAG PA RNAMS KYI YANG GZHAN DU GYUR PA YIN NO,
,DE NI SOR MO GNYIS MNGON SUM DU GYUR PA GSAL BA YANG DAG PAR
SBYOR BA RTOGS PA LA

KHYAD PAR GYI GNAS SKABS LA GNAS PA DE'I NGO BO NYID LAS THA DAD
PAS GSAL BAR BYA BA'I YANG DAG PAR SBYOR BA GSUM PA NI DE'I NGO
BO BZHIN DU GSAL BAR BYED PA NI CUNG ZHIG KYANG MED DO, ,DE 'DI
SBYOR BAR GYUR PA'I RTOGS PA NI DE'I GSAL BA'I RJES SU 'BRANG
BA'I DNGOS PO NYID YIN NO, ,

'DI DAG LA YANG DAG PA'I SBYOR BA ZHES BYA BA YANG THA DAD PA
MNGON SUM DAG LA SNANG BA MA YIN PA'I PHYIR RO, ,DE YANG THA DAD
PAR GRUB PA MA YIN NO ZHES BYA BA LA SOGS PA RGYAS PAR NI SPYI
NYID LA RNAM 'GREL GYI RJES SU 'BRANG BAR STON PA'I PHYIR, YANG
DAG PAR SBYOR BA ZHES MNGON SUM GYIS

GRUB PA NI CUNG ZHIG KYANG MED DO, ,SNANG BA YIN NA YANG MNGON
SUM SNANG BA TZAM NYID YIN GYI 'BREL BA DANG 'BREL PA CAN DAG GI
RANG BZHIN NI MA YIN NO, ,DE LTAR SNANG BA YOD NA YANG JI LTAR
DNGOS PO DPYOD PA BRJOD PAR 'GYUR BAS BKAG PAR GYUR PA DE LTA
BU'I RNAM PAR RIG PA'I NGO BO LA

@28A *, ,'KHRUL PA NYID YIN GYI SGRUB PAR BYED PA MNGON SUM NI MA
YIN TE, DPER NA ZAS NYE BAR LONGS SPYOD PA LA SOGS PA'I STOBS LAS
GZHAN DU MTHONG BA DANG, RDUL PHRA RAB DANG RAGS PA LA SOGS PA MI
SRID PA LA GZUGS LA SOGS PA'I SHES PA DANG LUS LA SOGS PA'I

GNAS PAR GYUR PA'I RTOGS PA YIN NO, ,DE'I PHYIR YANG DAG PAR
SBYOR BA MNGON SUM PA MA YIN NO, ,'DI NYID KYI PHYIR 'DU BA YANG
DES DPE GRUB PA CAN GYI RJES SU DPAG PAR BYA BA MA YIN TE, GANG
ZHIG GANG GIS SMRAS PA SNAL MA 'DI RNAMS LA SNAM BU ZHES 'DIR 'DI
LA'I RTOGS

PA NI 'BREL PA'I 'BRAS BU YIN TE, GNOD PA MED PAR GYUR PA NYID
YOD NA 'DI LA'I RTOGS PA NYID YIN PA'I PHYIR KHAR GZHONG 'DI NA
ZHO YOD PA ZHES PA'I RTOGS PA BZHIN NO ZHES PA 'DIR DPER GRUB PA
MA YIN TE, ,KHAR GZHONG 'DI NA ZHO YOD DO ZHES PA NI 'BREL PA'I
'BRAS BU NYID MA YIN PA'I

PHYIR TE, GNAS SKABS KYI KHYAD PAR RNAM PAR GNAS PAR GYUR PA'I
DNGOS PO DMIGS PA CAN GANG YIN PA NI DE'I 'BRAS BU NYID YIN NO,
,GAL TE YANG SNAL MA 'DI RNAMS LA SNAM BU ZHES PA'I RTOGS PA NI
'DU BA'I DMIGS PA CAN YUL DE LA DE'I DMIGS PA CAN NYID DE'I 'BRAS
BU NYID YIN

NO, ,DE'I PHYIR GRUB PA BSGRUB BYA NYID DAM BCA' BA'I SKYON YIN
TE, SGRA LA MNYAM PAR BYA BA YIN NO ZHES BYA BA BZHIN NO, ,GANG
LA GRUB PA DE LA BSGRUB PAR BYA BA MA YIN PA'I PHYIR RO ZHE NA,
MA YIN TE, 'DI LA MI RTOGS PA NYID LA SGRUB PA'I RANG BZHIN YIN
PA'I PHYIR GANG LA DE GRUB PA DE LA MA GRUB PA NYID MED PA'I
PHYIR RO, ,

MA GRUB PA NYID NA YANG CHOS CAN MA GRUB PA YIN NO, ,DE LTA YIN
NA YANG 'DU BA MNGON SUM PA NYID DU THAL BAR 'GYUR NA DE YANG YOD
PA MA YIN TE, 'DU BAR GYUR PA 'DI DAG CES RANG GI NGO BO GSAL
BA'I BDAG NYID CAN GYI 'JIG RTEN PA'I RTOGS PA MED PA'I PHYIR RO,
,GAL TE 'DU BA'I DMIGS PA CAN MA YIN NA DE'I TSE JI

SRID DU DMIGS PA NA 'DI'I RANG GI NGO BO GRUB PA LA DE LAS THA
DAD PA'I 'BRAS BU NYID KYIS KHYAB PA MA GRUB PA YIN NO, ,KHAR
GZHONG 'DI LA RGYA SHUG RNAMS SO ZHES PA NI 'BREL PA'I 'BRAS BU
NYID KYIS KHYAB PA YIN NO ZHE NA, GAL TE RTOGS PA 'DI NI 'BREL
PA'I DMIGS PA CAN YIN LA DE'I TSE SNAL MA RNAMS LA SNAM BU BRTEN

@28B PA NYID KYIS 'DI LA'I RTOGS PA DE'I DMIGS PA CAN YIN PAR
'GYUR BA YIN TE, SNGON PO'I RTOGS PA'I SNGON PO'I YUL CAN NYID LA
SNGON PO MA YIN PA'I RTOGS PA MA YIN NO, ,DE LTAR GYUR PA DE'I
PHYIR CHOS CAN GSAL BAR GYUR PA DAM BCA' BA'I SKYON YIN NO, ,GTAN
TSIGS LA YANG GZHI MA GRUB

BA NYID DANG 'GAL BA NYID YIN NO, ,GAL TE 'BREL PA DMIGS PAR BYA
BA MA YIN PA LA YANG 'DI LA'I RTOGS PA 'JUG PA DE'I TSE DPE LA
'BREL PA'I YUL NYID DU MA GRUB PA YIN NO, ,GNOD PA MED PA NYID
YOD PA YANG KHYAD PAR DU BYED PA MA GRUB PA YIN TE, 'JUG PA MI
'THAD PA'I PHYIR

DE'I BDAG NYID KYIS DE MI RIGS PA'I PHYIR RO, ,'BREL PA 'DZIN
PA'I DANG TSUL CAN GYI TSAD MA YOD NA YANG JI LTAR THUG PA MED PA
MA YIN NA DE LTAR 'GYUR TE, GAL TE DE NYID KYIS 'BREL PA 'DZIN
PA'I DANG TSUL CAN GYI TSAD MA'I TSAD MA NYID DU 'GYUR BA NI MA
YIN NO, ,DE'I PHYIR 'BREL PA'I

BLO YOD DO ZHES RNAM PAR GNAS PAR 'GYUR BA YIN NO, ,DE BZHIN DU
'DU BA'I GCIG PA NYID LA SOGS PA GZHAN RNAMS KYANG BRJOD PA YIN
TE, 'DI LA'I RTOGS PA'I KHYAD PAR MA YIN PA'I PHYIR GCIG PA NYID
LA GAL TE 'DI LA'I RTOGS PA'I KHYAD PAR GCIG PA NYID SGRUB PAR
BYED PA NI RJES SU

'GRO BA MED PA'I RJES SU DPAG PA YIN NO, ,'DI LA RTOGS PA'I 'BREL
PA GCIG GI 'BRAS BU NYID KYI KHYAB PA GRUB PA NI MA YIN NO, ,DE'I
KHYAB BA MA GRUB PA LA JI LTAR 'DI LA'I RTOGS PA RTOGS PA'I KHYAD
PAR YIN, DE LTAR YANG JI LTAR GCIG PA NYID YIN, YANG DAG PAR
SBYOR BA LA'I

RTOGS PA THA DAD PA MED DE KHAR GZHONG 'DI LA RGYA SHUG RNAMS
DANG KHRI 'DI LA LHA SBYIN 'DUG PA DANG, RTOG PA 'DI LA ME TOG
RNAMS DANG, KHANG PA 'DI LA BA LANG RNAMS YOD DO ZHES MNGON SUM
GYIS YANG DAG PAR SBYOR BA THA MI DAD PAR GRUB PAR 'GYUR RO, ,DE
LTAR RTEN DU MA LA BRTEN PA'I

DU BA THA DA PA LA YANG, 'DI NA ME YOD DO ZHES PA'I RTOGS PA'I
KHYAD PAR MED PA YIN NO, ,MA BYAS PA NYID KYANG MA GRUB PA YIN
TE, GANG DAG NYID RTEN GYI RGYU CAN DE DAG NYID DU 'DU BA'I RGYU
CAN MA YIN NO ZHES PA NI MNA' MED PA RTOGS PA MED PA'I PHYIR RO,
,TSAD MA LA MA BRTEN PA'I KHYAD PAR

@29A *, ,DU BYAS PAS DNGOS PO GRUB PA NI MED DO, ,RTEN 'JIG PAS
'JIG PAR GRUB PA LA MA BYAS PA NYID GRUB PA NI YOD PA MA YIN NO,
,DE'I PHYIR GZIGS ZAN RNAMS KYI RTOG GE 'DI SNYING PO MED PA YIN
NO, ,SHIN TU RGYAS PAS SUN DBYANG BAR BYA BA MA YIN TE SPROS PAR

THAL BAR 'GYUR BA'I PHYIR RO, ,DE'I PHYIR 'BREL BA'I BLO YOD DO
ZHES PA RIGS PA MA YIN NO, ,DE'I PHYIR YANG, DNGOS DE DAG DANG DE
LAS GZHAN, ,DE KUN BDAG NYID LA GNAS PA, ,DE PHYIR RANG BZHIN
'DRES MED PA, ,DE RNAMS RTOGS PA SRER BAR BYED, ,DNGOS PO 'AM
TSAD MA LAS

'BREL PA RNAM PAR GNAS PA MA YIN NO, ,GNYIS LA DNGOS PO GCIG KHAS
BLANGS NA YANG 'BREL BA CAN DE GNYIS DANG 'BREL PA YANG NI RANG
GI BDAG NYI LA GNAS PAR 'GYUR RO, ,DE'I PHYIR DNGOS PO THAMS CAD
LA NI MA 'DRES PA'I BDAG NYID CAN YIN NO, ,DNGOS PO DE LTAR GYUR
PA RNAMS LA

YANG RNAM PAR RTOGS PA SRE BAR BYED DE 'DI 'DI'I ZHES RTOGS PAR
BYED PA YIN NO, ,'DI LA 'DI'I ZHES PA RTOGS PA 'DI YANG DE NYID
SRE BAR BYED PA YIN NO, ,GNYIS PO'I YANG RANG GI BDAG NYID TZAM
GNAS PA NYID YIN NA CUNG ZHIG 'GA' ZHIG KYANG MED DO, ,CI STE
YANG CUNG ZHIG 'DI'I

ZHES RTOG PA'I PHYIR RANG GI BDAG NYID KHO NA'I DE YOD PA NYID MA
YIN GYI DE'I ZHES DES SRE BA'I DNGOS PO YIN NO, ,'DI LA YANG
'BREL PA THA DAD PA NI 'GA' ZHIG LA SNANG BA MA YIN TE, 'GA' ZHIG
BRTAGS PAR GYUR NA GANG GI DNGOS PO RNAMS NI 'BREL PA MA YIN GYI
BRTAGS PAR GYUR PA

NI YOD DO ZHES DPAL CHOS KYI GRAGS PA'I DGOS PA MA RTOGS PAR GYUR
PA SMRA BAR 'GYUR RO, ,DNGOS PO DNGOS PO GZHAN DANG 'BREL PAR
GYUR PA 'BA' ZHIG GSAL GYI 'DRES PA GZHAN 'BREL PA GANG YIN PAR
NI MI 'GYUR TE, YANG DAG PAR SBYOR BAR GYUR BA RTOGS PA LA JI
SKAD DU

BSHAD BA YIN NO, ,'BREL PA CAN LAS THA DAD PA'I 'BREL PA RTOGS PA
YIN NA NI 'BREL PA CAN DU 'GYUR GYI 'BREL PA NI MA YIN NO, ,'O NA
'BREL PA GANG LA YOD PA NI 'BREL PA CAN NO ZHES PA DE NYID KYI
PHYIR THA DAD PA'I 'BREL PA 'PHANGS PA YIN TE SKYES BU LA DBYUG
PA CAN GYI RTOGS PA BZHIN

@29B NO ZHE NA, MA YIN TE, DE DANG LDAN PA THA DAD PA'I 'DI LA
TSAD MA GZHAN GYIS RTOGS PA'I PHYIR DE RTOGS PA GANG ZHIG DE DANG
LDAN PA'I DNGOS PO YIN NO, ,THA DAD PA'I 'BREL BA NI RTOGS PA MED
KYI GNAS SKABS KYI KHYAB PAR SBYOR BA LA YOD LA 'BREL PA DE NYID
KYANG DE DANG LDAN PA'I DNGOS PO RTOGS PA'I

SPYOD YUL YIN NO, ,DE NYID KYI PHYIR YANG RNAM 'GREL DU 'BREL PA
RANG GI SGRA'I BRJOD PAR BYA BA NYID MA YIN PAR GSUNGS SO, ,DE
BZHIN DU LDAN PAR GYUR PA'I SOR MO 'AM SOR MO'I LDAN PA ZHES
KHYAB PAR GZHAN SPANGS PA DANG MA SPANGS PA NYID TZAM DU GSUNGS
SO, ,DE NYID KYI PHYIR YANG DON GCIG PA

NYID YIN PAR 'GYUR RO, ,DES NA 'BREL PA ZHES BYA BA BRTAGS PAR
GYUR PA NI MED DO, ,DE YANG GZHAN PAR KHAS LEN NA DE NYID GZHAN
GYIS MNGON SUM DU SMRA BAR 'GYUR RO, ,DE LA YANG RTOGS PA MED PA
LA SOGS PA'I SGRUB PAR BYED PA LA RTZOL BA DKA' BAR 'GYUR RO,
,RTOGS PA 'DI YANG NYA PHYIS LA

SOGS PA RTOGS PA BZHIN DU RTOGS PAR BYED PA MA YIN TE, DE'I PHYIR
NYA PHYIS SU MYONG BA'I RJES SU 'GRO BA NYID DU RIGS PA YIN ZHES
JI SKAD DU BSHAD PA NYID RIGS SO, ,DE NYID LA RJES SU BYED PA
RNAMS KYIS, ,DNGOS PO THA DAD RTOGS DON DU, BYA DANG BYED PA PO
YI TSIG ,RJOD PAR BYED RNAMS SBYOR BAR BYA, ,RTOGS PAS BYAS PAS
BSRES

PA'I DNGOS PO'I RJES SU 'TSO BA'I SGRA RNAMS KYANG BSRES PA'I
DNGOS PO'I RJES SU BYED PA YIN NO, ,'DI LTAR YANG 'DIR BYA BAS
KHYAB PAR DU GYUR PA'I BYED PA PO BRJOD PA'I BRDAR GYUR PA'I
SGRA'I STOBS KYI BYA BA DANG BYED PA PO'I RTOGS PA NI BSKYED PAR
BYA BA YIN NO, ,DE LA YANG BYA BA DANG BYED PA PO DAG GI 'DRES
PA'I NGO BO RTOGS

PA YIN NO, ,JI LTAR RGYAL PO'I SKYES BU ZHES BYA BA LA SOGS PA LA
'DRES PAR RTOGS PA NI DE'I GNAS SKABS KYI KHYAD PAR GYI RTOGS PA
GRUB PA YIN PA DE LTAR BYA BA DANG BYED PA PO DAG LA NI MA YIN
TE, RNAM PA THAMS CAD DU YOD PA MA YIN NO, ,'ON KYANG DE LTA BU
DNGOS PO SNA TSOGS PA NYID KYI RTOGS PA KHO

NA YIN NO, ,BYED PA PO DANG LAS DAG LAS CHES GANG YANG RUNG BA LA
BRTEN BA NYID KYIS DE LTAR GYUR PA'I BYA BA RTAGS PAR BYA BA DE
NI DE'I NGO BO RTOGS PA'I GNAS SKABS KYI KHYAD PAR LA BRTEN PA
RTOGS PA'I BYA BA SGRO BTAGS PA YIN TE DPER NA 'GRO BA ZHES BYA
BA YUL DE DANG DER GYUR PA 'GRO BA PO'I YIN LA

@30A *, ,'BRAS CHAN 'TSOD PAR BYED DO ZHES BYA BA YANG 'BRAS CHAN
LA BRTEN PA'I RNAM PAR 'GYUR BA'I KHYAD PAR YIN NO, ,GANG ZHIG
BYA BAR SGRO BTAGS PA DE YANG WA YA KA RA LA SOGS PA'I GZHUNG GI
RTZA BA CAN YIN GYI, BAG CHAGS TZAM LA BRTEN PA NI MA YIN TE,
GTZO BO LA

SOGS PA RNAM PAR RTOG PA BZHIN NO ZHES GZHAN DU RGYAS PAR SMRAS
SO, ,'O NA DNGOS PO THA DAD PA RTOGS PA'I DON DU ZHES PA NI SEL
BA'I RTOGS PA'I DON DU YIN NO ZHES RIGS SO, ,BYA BA DANG BYED PA
PO DAG LA THA DAD PA DANG THA DAD PA MA YIN PA DAG GIS DNGOS PO
RNAMS LA MED PAS DE MA YIN PA LA

LDOG PA MA GRUB PA'I PHYIR RO, ,SNGON PO NYID DANG SKAD CIG MA
NYID LA SOGS PA RNAMS NI THA MI DAD PAR YOD PA YIN NO, ,DE'I
PHYIR DE LA BRTEN PA NYID KYIS GZHAN LA SEL BA'I YUL CAN NYID DU
RIGS PA YIN NO ZHE NA, BYA BA DANG BYED PA PO DAG LA NI RANG GI
NGO BOS BRJOD PAR BYA BA NYID DU GYUR PA

BKAG PA YIN LA, DNGOS PO LA BRTEN PA NYID BRTEN PAR BYA BA'I DON
GYI DNGOS PO THA DAD DU RTOGS DON DU ZHES GSUNGS SO, ,DE DAG LHAN
CIG DNGOS MIN PHYIR, ,RGYUD DANG 'BRAS BU'I DNGOS PO YANG, ,JI
LTAR GNYIS LA GNAS PAR GRUB, ,GNYIS GNAS MIN NA JI LTAR 'BREL,
,GAL

TE YANG RGYU DANG 'BRAS BU'I DNGOS PO KHAS BLANG PAR GYUR NA,
GZHAN GYI DBANG NYID KYI 'BREL PA JI LTAR SPANG BAR BYA, ,YANG NA
'BRAS BU RGYU'I BDAG NYID LA GZHAN GYI DBANG NYID DU GYUR PA'I
PHYIR DANG, RGYU YANG 'BRAS BU'I BYED PA LA YIN PA DE LTAR 'BRAS
BU SKYE BA RGYU LA LTOS PA YIN TE,

DE'I PHYIR RGYU DANG 'BRAS BU'I DNGOS PO 'BREL PA MA YIN PAR JI
LTAR 'GYUR, RGYUS NI 'BRAS BU ZHES BYA BA YIN PA'I PHYIR JI LTAR
GNYIS LA 'BREL PA MED PA YIN NA DE'I PHYIR 'BREL PA CAN RGYUD
DANG 'BRAS BU'I BDAG NYID CAN GYI DNGOS PO DAG YOD PA YIN NO ZHE
NA, DE YANG RIGS PA MA YIN TE, GANG

GI PHYIR 'BREL PA NI GNYIS LA GNAS PA YIN NO ZHES BRJOD PAR BYA
BA YIN NA DE 'BRAS BU DANG RGYU'I DNGOS PO YANG JI LTAR GNYIS LA
GNAS PA YIN, DE BZHIN DU YANG JI LTAR 'BREL PA YIN NO, ,JI LTAR
YANG GNYIS LA GNAS PA MA YIN, JI SRID DU RGYUS 'BRAS BU BYA BA
YIN PA'I PHYIR RGYU DANG 'BRAS BU GNYIS KHO NA YIN,

@30B NO; ,DE'I PHYIR 'DI JI LTAR GNYIS LA GNAS PA MA YIN NA ZHE
NA, DE LTAR YANG GNYIS LA GNAS PA GRUB PA MA YIN TE, DE DAG LHAN
CIG PA MA YIN PA'I PHYIR RO, ,GAL TE YANG RGYUS 'BRAS BU BYA BA
DE LTAR YANG DE DAG LHAN CIG PA'I DNGOS PO MA YIN TE, GANG GI TSE
RGYU YOD PA DE'I TSE 'BRAS BU MED PA'I PHYIR

DANG, GANG GI TSE YANG 'BRAS BU YOD PA DE'I TSE RGYU'I DNGOS PO
THAMS CAD SKAD CIG MA NYID YIN PA'I PHYIR RO, ,DE'I PHYIR 'DI
GNYIS LA GNAS PA MA YIN PAS 'BREL PA MA YIN GYI 'BRAS BU DANG
RGYU DAG KHO NA YIN NO, ,DE LTAR 'BRAS BU DANG RGYU'I DNGOS PO
BKAG PA NI MA YIN GYI, 'BREL

PA MA YIN NO ZHES PA YIN NO, ,'BREL PA DE YANG GZHAN DU DOGS PA
MA YIN GYI 'ON KYANG RGYUS 'BRAS BU BYED PA'I PHYIR 'DI NYID LA
'BREL PAR 'KHRUL PA YIN NO, ,GZHAN PO BKAG PA NI SNGA MA BZHIN
GYIS GRUB PO, ,RGYU DANG 'BRAS BU DE DAG NYID LA RGYU DANG 'BRAS
BU'I NGO BO NYID KYIS 'BREL

PA CAN NYID 'BA' ZHIG TU GYUR NA DE NYID DE BZHIN DU DGAG PAR
BYA'O, ,'BRAS BU DANG RGYU DAG LA LHAN CIG PA'I DNGOS PO MED PA
NYID KYIS 'BREL PA NYID YOD PA MA YIN NO, ,'DI LTAR, RIM GYIS
GCIG LA DNGOS PO NI, ,'JUG YIN GZHAN LA LTOS MED DE, ,DE MED NA
YANG YOD PHYIR RO, ,DE PHYIR GCIG

'JUG CAN 'BREL MIN, ,RGYU DANG 'BRAS BU DAG GI RIM GYIS PA'I
DNGOS PO NYID NI JI SKAD DU BSHAD ZIN TO, ,DE'I PHYIR YANG RGYU'I
MTSAN NYID KYI DNGOS PO YUL DANG DUS GCIG TU 'JUG PA 'BRAS BU LA
LTOS PA MED PA NI 'BREL PA MA YIN NO, ,'BREL PA THA DAD PA MED
PAS 'BREL PA CAN NYID DU BRJOD

LA DE MED PA'I PHYIR YANG 'BREL PA'I NGO BO MED PA YANG YIN NO,
,DE LTA BU'I DNGOS PO YIN NA YANG GCIG LA 'JUG PA NYID DU THAL
BAR 'GYUR BA LAS 'BREL PA DE LTA BUR 'GYUR BA YANG MA YIN TE,
'BRAS BU'I DNGOS PO LA YANG RGYU'I DNGOS PO MED PA'I PHYIR RO,
,DE BZHIN DU 'BRAS BU LTOS PA MED PAS

KYANG RIM GYIS DNGOS PO RNAMS NI RGYU LA LTOS PA MED PA YIN LA
RGYU MED PA NA YANG YOD PA YIN NO, ,DE LTAR YANG 'BREL PA CAN
NYID MA YIN TE, 'BREL PA GCIG LA 'JUG PA NI BKAG PA'I PHYIR RO,
,'DI LTAR 'BRAS BU LA LTOS PA RGYU NYID YIN LA RGYU LA LTOS PA
YANG 'BRAS BU NYID YIN PA'I PHYIR LTOS PA

@31A *, ,YIN LA DE LAS KYANG 'BREL PA YIN NO ZHES BRJOD DO ZHE
NA, DE YANG MA YIN TE, GANG GI PHYIR, DE DAG GI GCIG LA LTOS NAS,
,GAL TE GZHAN PA DE 'JUG NA, ,'PHEN BYED LTOS PAR BYA YIN NA,
,MED PA JI LTAR LTOS PAR BYED, ,PHAN TSUN LTOS PA NYID DU RNAM

PAR GNAS PA NA GNYIS LA LTOS PA'I 'BREL PA BYED PA 'JUG PA YIN LA
'BREL PA YANG 'JUG PA YIN TE, DE DAG GI NANG NAS GCIG LA LTOS NAS
GZHAN DU 'JUG PAR BYED DO, ,DE NYID 'DI LTOS PA YOD LA 'GYUR NA
DE NYID NI 'BREL PA MA YIN TE, GANG GI PHYIR RGYU 'BRAS BU LA
LTOS PA

YIN NO ZHES PA NI 'BRAS BU LA LTOS PA YONGS SU RDZOGS PA'I RGYU
NYID YIN LA 'GYUR NA, DE LA LTOS PA MED PA RANG DBANG DU GRUB PA
LA NI 'BRAS BU LA LTOS PA NYAMS PA YIN NO, ,DE BZHIN DU 'BRAS BU
YANG 'BRAS BU NYID LA BDAG NYID YOD PA'I DUS KYI DNGOS PO CAN NI
GAL TE RGYU LA LTOS PA

YIN LA DE'I TSE DE LA LTOS PA NYID DU 'GYUR NA SNGAR RANG GI NGO
BO YOD PAR GRUB PA LAS LTOS PA NYID 'THAD PA MA YIN TE, MED PA LA
LTOS PA MED PA'I PHYIR RO, ,DE LTAR PHAN PA YOD PA LA DE LTOS PAR
'GYUR NA MED PA YANG JI LTAR PHAN PAR BYED PA YIN 'BRAS BU RANG
GI YOD PA'I DUS NA YOD PA'I 'BRAS BU NYID

NI RGYU MED PAR JI LTAR LTOS NAS RDZOGS PA YIN RGYU'I RGYU NYID
KYANG NGO, ,DE'I PHYIR LTOS PA'I DON CUNG ZHIG KYANG MED DO,
,RGYU MED NA 'BA' ZHIG PA'I 'BRAS BU NI SRID PA MA YIN PAS LTOS
PA'I THA SNYAD YIN GYI DNGOS PO YOD PA LA LTOS PA'I DON NI CUNG
ZHIG KYANG MED DO, ,DE'I PHYIR LTOS PA'I DNGOS PO MED

PAS 'BREL PA NYID MED NA 'BREL PA 'GA' ZHIG KYANG MED DO, ,GAL TE
YANG, RGYU DANG 'BRAS BU'I 'BREL PA NI, ,CIS NA LTOS PAR BYA BA
YIN, ,GANG GIS RGYU DANG 'BRAS BU NYID LA 'BREL PA KHAS BLANGS PA
THAL BAR BRJOD ZIN TO, ,CIS NA 'BREL PA'I NGO BO KHO NA RGYU DANG
'BRAS BU NYID YIN, RGYU DANG 'BRAS

BU NYID DU GNAS PA DNGOS PO DE DANG DE MED NA MI 'BYUNG BAR NYE
BAR GNAS PA NI 'BREL PA YIN NO ZHE NA, DE LA, ,GAL TE DON GCIG
DNGOS 'BREL PHYIR, ,DE DAG LA RGYU 'BRAS NYID NA, ,GNYIS NYID
DANG NI DNGOS 'BREL PAS, ,G-YAS G-YON RVA LA THOB PAR 'GYUR,
,GNYIS GNAS GANG ZHIG 'BREL YIN NA, ,

@31B DE MTSAN DE LAS GZHAN PA MIN, ,'BREL PA'I DON GCIG GIS SBYOR
BA KHO NA GAL TE, RGYU DANG 'BRAS BU NYID YIN NA, DE'I TSE GNYIS
NYID DU BRJOD PA'I PHYIR YANG G-YAS PA DANG G-YON PA'I RVA DE'I
DNGOS POR MI LDAN PA DAG LA YANG RGYU DANG 'BRAS BU NYID YOD PAR
'GYUR TE, DUS MTSUNGS PA CAN GYI RVA RGYU DANG

'BRAS BU MA YIN PA DAG YANG GRANGS KYI RANG BZHIN GNYIS YOD DO,
,DE'I PHYIR DON GCIG DANG MNGON PAR 'BREL PA KHO NA RGYU DANG
'BRAS BU NYID DU RIGS PA MA YIN NO, ,GAL TE DON GNYIS NYID DON
GCIG YIN NA YANG GRANGS NYID YIN PA'I PHYIR 'BREL PA'I RANG BZHIN
MA YIN NO ZHE NA, GNYIS LA GCIG 'JUG

PA LAS THA DAD PAS GZHAN 'BREL PA NYID CES PA CI YIN, 'DI RNAMS
KYI RANG GI NGO BO LAS GZHAN THA DAD PA NI SNGON PO DANG SER PO
BZHIN DU YOD PA MA YIN NO, ,GANG GIS 'BREL PA GCIG LAS KYANG RVA
GNYIS ZHES RTOGS PAR 'GYUR TE, 'DI NI GRANGS NYID YIN NA GANG GI
PHYIR 'DI'I 'DI RVA YIN NO ZHES

'BREL PA YIN NO ZHE NA 'DI NYID BRGAL ZHING BRTAG PAR BYA STE,
GZHAN GYI RANG BZHIN NYID CI YIN ZHES SPYI BRTAGS PAR BSHAD ZIN
TO, ,YOD DANG MED PA'I KHYAD PAR CAN, ,SBYOR BA GAL TE RGYU 'BRAS
NYID, ,SBYOR BA'I KHYAD PAR DE DAG NYID, ,RGYU 'BRAS NYID DU 'DIR
CIS MIN, ,THA DAD PHYIR ZHES GAL

TE 'DI, ,SGRA YIN SBYOR BA PO LA BRTEN, ,GAL TE PHYOGS GZHAN YANG
RGYU DANG 'BRAS BU'I DNGOS PO NYID DU GNAS PA NA DE'I TSE RGYU
DANG 'BRAS BU'I DNGOS PO ZHES 'BREL PA 'PHANGS PA YIN LA 'GA'
ZHIG YOD NA YOD PA GANG YIN PA DE MED NA YANG MED PA NI RGYU DANG
'BRAS BU'I NGO BO YIN LA DE KHYAD PAR DU GYUR PA

'DI 'BREL PA NI RGYU DANG 'BRAS BU'I DNGOS PO YIN NO, ,GAL TE DE
LA 'DI 'DOD PAR 'GYUR ZHE NA, DE'I TSE 'BREL PA'I KHYAD PAR DU
BYED PA NYID KYIS GANG ZHIG YOD PA DANG MED PAR 'DOD PA DE DAG
NYID RGYU DANG 'BRAS BU'I DNGOS POR 'GYUR MOD, 'BREL PA CI RGYU
DANG 'BRAS BU LA GZHAN RGYU DANG 'BRAS BU'I

NGO BO'I 'BREL PAS CI YIN, RGYU DANG 'BRAS BU'I DNGOS PO THOB PA
DAG LA GZHAN 'BREL PAS DE SNYED PA NYID KYANG DNGOS PO MTHAR THUG
PA LAS CI YIN, DE LTA BU'I RNAM PA 'DI RANG BZHIN THOB PAS NI
'BREL PA SPANGS PAR SHES PA NI RIGS PA YANG MA YIN LA NYAMS SU
MYONG BA YANG MA YIN PAS 'DI MI RIGS

@32A *, ,SO, ,GAL TE RGYU DANG 'BRAS BU DAG LA 'BREL PA ZHES PA
NI THA DAD PA LAS RTOGS PAR BYA BA YIN LA, DE LTAR GYUR PA DAG LA
YANG 'BREL PAS YIN NO ZHE NA, DE NI MI RIGS TE, GANG GI PHYIR 'DI
NI SGRA YIN GYI NYAMS SU MYONG BA NI MA YIN LA DE YANG THA SNYAD
SBYOR BA PO'I GZHAN GYI DBANG GI

DON LA BRTEN PA YIN PAS DE LTA BU LA SOGS PA'I DNGOS PO RNAM PAR
GNAS PA MA YIN NO, ,DE DAG KHO NA RGYU DANG 'BRAS BU NYID YIN NO
ZHES RIGS KYI GZHAN 'BREL PA NI MA YIN TE, 'DI LTAR MA MTHONG
SKYE BO NI, ,MTHONG DANG MA MTHONG BAR BYED PAS, ,MTHONG DANG DE
MA MTHONG BA LA, ,STON BYED NA YANG 'BRAS

BUR SHES, ,ME LA SOGS PA'I TSOGS PA'I RGYU GCIG MTHONG BAR BYED
PA'I RTOGS PA PO NI DMIGS PA'I RIG BYAR GYUR PA DMIGS PA GANG
ZHIG MTHONG BA NA, DE MA MTHONG NA DMIGS PA MA YIN PA DE NI ME LA
SOGS PA'I 'BRAS BU NYID DU RTOGS PAR BYED DO, ,'DI LA CI 'DI JI
TZAM DU 'JUG PA YIN

NAM, ,GZHAN DU YIN ZHES NGES PAR BYED PA PO MA MTHONG BA TZAM
DANG, SHING YOD PA TZAM DANG, SHING MTHONG BA TZAM GYIS MA YIN
NO, ,ME YOD PA NA YANG, MA MTHONG BAR BYED PA NI DE TZAM LA 'BRAS
BU NYID DU NGES PAR BYED DO, ,'CHAD PA POS STONG PA'I RTOGS PA
'DI NI RNAM PAR RTOG PA MED PA'I MNGON

SUM NYID YIN LA, GAL TE YANG RTOGS PA RNAMS NI LAS SU BYA BA NYID
KYI 'BRAS BU NYID DU RTOGS PAR BYED DE DPER NA BUM PA LA SOGS PA
RNAMS LA RDZA MKHAN GYI LAG PA LA SOGS PA'I SKUL BAR BYED PA'I
DBANG GIS CUNG ZHIG CUNG ZHIG MNGON DU 'JUG PA NYID DANG, DE
BZHIN DU SEMS MED PA'I SA BON

LA SOGS PA YIN NA YANG MYU GU LA SOGS PA RNAMS RIM PA LAS MNGON
DU 'JUG PA NYID KYIS DE'I TSOGS PA'I LAS SU BYA BA NYID DU RTOGS
PAR BYED DO, ,DE LTAR YANG LAS SU BYA BA NYID LA DE CAN NYID DE
KHO NA YIN GYI, 'DI ZHES BYA BA NI MA YIN TE, RTOGS PAR BYED PA
RNAMS KYIS 'DI LAS 'DI RNAMS

KYI RTOGS PA 'DI YIN NO ZHES RTOGS PAR BYED DE, DE RNAMS KYIS DE
LTAR MA RTOGS NA, YANG DBANG BA'I BYA BA YANG 'JIG RTEN PA'I
RTOGS PA'I YUL MA YIN PA YANG RTOGS PA MED PA KHO NA LAS RTOGS PA
YIN PAR GZHAG GO, ,MTHONG DANG MA MTHONG MA RTOGS PAR, ,'BRAS
BU'I BLO NI MI SRID PHYIR,

@32B 'DIR NI 'BRAS BU LA SOGS SGRA, ,SPANG BA'I DON DU 'JUG PA
YIN, ,MTHONG BA DANG MA MTHONG BA MNGON SUM DANG MI DMIGS PA DAG
SPANGS NAS GZHAN 'BRAS BU'I BLO YOD PA NI MA YIN GYI, DE DAG KHO
NA JI SKAD DU BSHAD PA YIN NO, ,GANG GI TSE YANG MTHONG BA DANG
MA MTHONG BA DAG 'BRAS BU'I BLO

YAN PA DE'I TSE DE DAG GIS YUL DU BYAS PA GANG YIN PA DE 'BRAS BU
YIN LA DE DAG KYANG 'GA' ZHIG YOD PA DANG MED PA NA YOD PA DANG
MED PA DAG KHO NA YIN NO, ,DE LTAR GYUR PA'I 'BRAS BU LA YANG YAN
LAG DANG YAN LAG GI NGES PA'I TSIG SPANGS NAS DE LTA BU'I KHYAD
PAR DU GYUR PA YOD PA DANG MED PA'I

TSIG NI 'BRAS BU'I SKRAG BYAS PA YIN NO, ,DE YOD YOD PHYIR 'BRAS
BU NI, ,RTOGS PA 'GA' ZHIG BRJOD BYA STE, ,BRDA YI YUL DU BRJOD
PA STE, ,LKOG SHAL LA SOGS PA GLANG RTOGS BZHIN, ,GAL TE YANG
MTHONG BA DANG MA MTHONG BA DAG KHO NA 'BRAS BU'I BLOR 'GYUR NA,
'ON KYANG YOD PA DANG MED PA DAG NI

'BRAS BU YIN NA DE YANG YOD PA MA YIN TE, YOD PA DANG MED PA DAG
GIS 'BRAS BU NYID DU SGRUB PAR BYED PA'I PHYIR RO, ,DE'I PHYIR
GZHAN KHO NA 'BRAS BU NYID YIN LA 'BRAS BU'I BLO YANG GZHAN YIN
NO ZHE NA, DE NI RIGS PA MA YIN TE, YOD PA DANG MED PA DAG GI
'BRAS BU'I RTOGS PA GANG ZHIG BRJOD PAR BYA BA NI

YOD PA DANG MED PA THA SNYAD DU BYA BA DAG LA 'BRAS BU NYID KYIS
DE RJOD PAR BYED DE, DPER NA LKOG SHAL LA SOGS PA TSOGS PA'I BDAG
NYID KYI BA LANG GI RTOGS PA BZHIN NO, ,'DI YANG GZHAN DU RGYAS
PAR BSHAD ZIN TO, ,BLTAR GYUR PA THA SNYAD KYI YUL BRJOD PA TZAM
'DI DE YOD PAS YANG DAG PAR

SMRAS PA YIN GYI, DE YOD PA DANG MED PAS 'BRAS BU'I RTOGS PA NI
MA YIN TE, GANG GI PHYIR, DNGOS PO YOD NA DE YOD PA, ,YOD PA NYID
NA'ANG YOD GYUR PA, ,MNGON SUM MI DMIGS PA DAG LAS, ,RGYU 'BRAS
NYID DU RAB TU GRAGS, ,MNGON SUM DANG MI DMIGS PA DAG LAS NI RGYU
DANG 'BRAS BU NYID RTOGS

PAR BYA'I DE YOD PA DANG MED PA DAG LAS NI MA YIN NO, ,DE DAG NI
YOD PA DANG MED PA KHO NA YIN TE, 'DI LTAR ME LA SOGS PA'I DNGOS
PO YOD PA NA DU PA YOD PA NI MNGON SUM GYIS RTOGS PAR 'GYUR LA ME
LA SOGS PA DE DAG YOD PA NYID NA YANG DU BA YOD PAR 'GYUR BA YIN
GYI SNGAR YOD PA NYID NI MA YIN PAS MI

@33A *, ,DMIGS PAS RTOGS PAR 'GYUR BA YIN TE, ME YOD PA LAS SNGAR
DU BA DMIGS PA'I RIG BYAR GYUR PA'I DNGOS PO RTOGS PA MED PA'I
PHYIR RO, ,GANG KHO NA YANG YOD PA NA YOD PA DANG MED PA NA DE
YOD PA 'DI NI DE NYID RGYU DANG 'BRAS BU DAG GI RGYU DANG 'BRAS
BU NYID YIN NO, ,DE PHYIR DE

TZAM YANG DAG DON, ,RGYU DANG 'BRAS BU SPYOD YUL CAN, ,RTOGS PA
RNAMS NI LOG DON RNAMS, ,'BREL PA 'DRA BA'I DON STON BYED, ,MNGON
SUM DANG MI DMIGS PA TZAM GYIS RTOGS PAR GYUR PA YOD PA DANG MED
PA DON DAM PA RGYU DANG 'BRAS BU'I SPYOD YUL CAN RNAM PAR RTOG PA
DE LTAR GYUR PA YANG DE

RNAMS NI DON YOD PA MA YIN PA'I DON GYI RANG GI NGO BO RNAMS STON
PAR BYED, YANG DE RNAMS KYI YOD PA MA YIN PA'I DNGOS PO'I NGO BOR
BYUNG BA GANG YIN ZHE NA, GANG GI 'DI 'BREL PAR 'GYUR BA RNAMS
KYI SNANG BA DANG 'DRA BAR 'DI'I 'DI RGYU YIN, 'DI'I 'DI 'BRAS BU
YIN NO ZHES PA'I 'BREL PA YANG MI BDEN PA NYID

YIN TE, 'DI LTAR, THA DAD PA LA 'BREL PA GANG, ,THA MI DAD NA'ANG
RGYU 'BRAS CI, ,GZHAN YOD PA DANG 'DRES MED PA, ,DE DAG JI LTAR
'BREL PAR 'GYUR, ,GAL TE RGYU DANG 'BRAS BU DAG GI BDAG NYID KYI
RANG BZHIN MTHAR THUG PA TZAM GYI NGO BO YOD KYI DE DAG GI PHAN
TSUN PA NI CUNG ZAD KYANG MED DO, ,'O NA RGYU DANG

'BRAS BU'I NGO BO DE PHAN TSUN PA YIN NO ZHE NA MA YIN TE, DE'I
BDAG NYID YOD PA LAS THA DAD PAS GNYIS LA PHAN TSUN PA'I DON MI
'THAD PA'I PHYIR RO, ,GANG GI TSE 'BRAS BU YOD PA DE'I TSE RGYU
YOD PA MA YIN PAS DE'I DE CUNG ZHIG KYANG MA YIN NO, ,GANG GI TSE
YANG RGYU YOD PA DE'I TSE 'BRAS BU YOD PA MA YIN PA DE

YANG GANG GI YANG MA YIN NO, ,'O NA JI LTAR RGYU DANG 'BRAS BU'I
NGO BO YIN ZHE NA, YANG DAG PA'I SBYOR BA'I SPANGS PA'I BDAG NYID
YIN TE, DE'I RANG BZHIN YOD PAR BDEN PA'I PHYIR RO, ,'BREL PA DE
LAS GZHAN PA GANG YIN PA DNGOS PO'I RANG GI NGO BO NA RGYU DANG
'BRAS BU'I NGO BO YIN NO, ,GAL TE DE LTAR

'BREL PA'I DBANG NYID KYIS 'DI'I GANG YOD PA DE NI THA MI DAD PA
YIN NO ZHE NA, DE THA DAD PA MED PA LA DE THA DAD PA MED PA NI
RGYU DANG 'BRAS BU NYID DU MI 'THAD PA YIN TE, NGES PAR GRUB PA'I
RANG BZHIN YIN PA'I PHYIR RO, ,GAL TE DE LTAR RGYU DANG 'BRAS BU
SBYOR BA TZAM DU 'GYUR PA DAG LA YANG DAG PAR SBYOR BA

@33B GCIG YOD PA YIN TE, JI LTAR ME DANG DU BA BZHIN DANG 'DU BA
CAN DAG LA YANG 'DU BA YOD DE JI LTAR RDZAS DANG YON TAN DAG
BZHIN TE, DE LA YON TAN SO SOR SBYOR BA CAN GYI RGYU NYID YIN
PA'I PHYIR RO, ,DE'I PHYIR YANG RGYU DANG 'BRAS BU NGAG NI 'BREL
PA CAN DU 'GYUR BA YIN NO ZHE NA, DE NI MI RIGS

TE, ,RGYU DANG 'BRAS BU'I BDAG NYID THOB PA DAG LA YANG GCIG YOD
NA 'DRES PA NYID MED PA'I PHYIR TE, BDAG NYID MA 'DRES PA NYID
YIN PA'I PHYIR RO, ,'DIS NI SBYOR BA CAN DAG DANG, ,'DU BA CAN
SOGS KUN DPYAD DE, ,PHAN TSUN PHAN 'DOGS MED PA'I PHYIR, ,DE NI
DE 'DRA'I 'BREL CAN MIN, ,GANG

GI PHYIR RGYU DANG 'BRAS BU'I DNGOS PO NI 'BREL PA MA YIN TE,
DE'I MTSAN NYID MI MTHUN PA'I PHYIR, 'DI NYID KYI PHYIR SBYOR BA
CAN NAM 'DU BA CAN RGYU YIN PA BKAG STE, RGYU DANG 'BRAS BU'I
GNAS SKABS DAG NI PHAN TSUN PHAN 'DOGS PA LA GZHAN GYI DBANG NYID
KYIS SAM, 'DRES PAS SAM LTOS PAS

KYANG MA YIN PA'I PHYIR TE, GCIG NYE BA NA GZHAN MA GRUB PA'I
PHYIR RO, ,DE LTAR GANG YANG DNGOS PO LAS PHAN 'DOGS PAR BYED PA
DANG BRAL BAR GYUR PA DE NI 'BREL BA CAN MA YIN NO, ,'BRAS BU 'DU
BA CAN GYI YANG, ,'GA' ZHIG SKYED PAR BYED YIN NA, ,DE TSE 'DU BA
CAN DE MIN, ,DE LAS

MA YIN THAL 'GYUR PHYIR, ,GZHAN GYI TSE YANG 'BREL YIN LA, ,GZHAN
GYI TSE YANG SKYED PA YIN NO ZHES RGYU 'BREL PA CAN NYID DU BRJOD
PA MA 'BREL PA YIN TE, 'DI LTAR 'DU BA CAN YIN PAS 'BRAS BU'I
SKYED PAR BYED PA YOD PA NA YANG GANG GI TSE 'DIS 'BRAS BU SKYED
PA DE'I TSE DES 'DU BA MA YIN NO, ,

DE LA DE'I TSE MED PAS DES 'DU BA CAN NYID MED PA'I PHYIR RO,
,GANG GI TSE YANG DE LA YOD PAR GYUR PA DE'I PHYIR YANG DE LA 'DU
BA YOD PA DE'I TSE SKYED PAR BYED PA MA YIN NO, ,DE'I PHYIR 'DU
BA CAN YOD PA DAG NI RGYU NYID MA YIN TE, 'DU BA CAN NYID YIN PAS
SNGAR NYID YOD PA'I PHYIR RO, ,RGYU YOD PA'I

YANG PHYIR 'DU BA CAN NYID YIN NA YANG 'DU BA CAN RGYU NYID MA
YIN NO, ,CI STE 'DU BA KHO NA LAS RGYU NYID YIN NO ZHE NA, DE'I
TSE SPYI YANG RDZAS LA 'DU BAR 'GYUR BA YIN TE DE'I PHYIR DE LA
YANG RDZAS KYI RGYU NYID DU THAL BAR 'GYUR RO, ,DE'I PHYIR DE YOD
PA NA SNGAR MED PA 'DI RANG BZHIN YOD PA KHO NA SKYED PA YIN NO,,

@34A *, ,DE YOD PA NI DE 'DU BA NYID DO ZHES PA YIN GYI 'DU BA
CAN RGYU YIN NO ZHES PA NI CUNG ZHIG KYANG MED DO, ,GZHAN YANG
'BREL PA CAN NYID YOD NA DON RNAMS LAS 'BREL PA YOD PAR 'GYUR NA
PHAN TSUN MTHAR THUG PA'I RANG BZHIN YOD PA MA YIN NA YANG JI
LTAR 'BREL PA CAN NYID YIN, DE'I

PHYIR YANG 'DI CUNG ZHIG BYED PA NYID LA PHAN TSUN PHAN PAR 'GYUR
TE DE'I PHYIR PHAN PAR BYED PA'I DNGOS PO NI 'BREL PA CAN NYID
YIN NO, ,DE DAG PHAN MIN PA LA YANG, ,'DU BA 'AM NI GZHAN PA LA,
,GAL TE SBYOR YIN SNA TSOGS PA, ,PHAN TSUN 'DU BA CAN DU 'GYUR,
,'BREL PA CAN DAG GI PHAN PAR BYED PA

MA YIN PA LA YANG YANG DAG PAR SBYOR BA'AM, 'DU BA LA YANG GAL TE
'BREL PAR 'DOD NA DE'I TSE SNA TSOGS PA YANG 'DU BA CAN DU 'GYUR
BA 'DI NI NYE BAR MTSON PA YIN TE DE'I SBYOR BA CAN DU YANG 'GYUR
RO, ,SBYOR BAS SAM 'DU BAS 'BREL PA BRJOD PA'I PHYIR 'BREL PA CAN
DU 'GYUR RO ZHES BRJOD PA YIN NO, ,

'BREL PA MED PA LA YANG GAL TE 'BREL PAR 'GYUR NA THAMS CAD LA
'GYUR RO, ,SBYOR BA SKYED PAR BYED NA YANG, ,DE PHYIR SBYOR BA
CAN NYID DAG, ,'DOD YIN LA SOGS SBYOR THOB PHYIR, ,GNAS PA'ANG SO
SOR BRJOD PA YIN, ,DE LTAR YANG 'GYUR NA PHAN TSUN PA BYED PA
NYID MA YIN PA LA YANG 'BREL PAS

SKYED PAR BYED PA NYID KYI 'BREL PA CAN NYID DO ZHES GANG DAG GI
'DI CUNG ZHIG SBYOR BA SKYED PAR BYED PA LA 'BREL PA CAN NYID DU
'GYUR BA'I PHYIR SHIN TU THAL BAR 'GYUR BA MA YIN PA'I PHYIR RO
ZHE NA, DE NI MI RIGS TE, GAL TE SKYED PAR BYED PAS 'BREL PA'I
'BREL PA CAN NYID YIN PA DE'I TSE CHES GZHAN PA'I LA

SOGS PA LAS SKYES PA'I SBYOR BA'I LAS LA SBYOR BA YOD PAR 'GYUR
TO, DE'I DE SKYED PAR BYED PA 'DI NYID YIN PA'I PHYIR RO, ,GAL TE
YANG RDZAS SAM LAS LA YANG DAG PAR SBYOR BA YOD PA DE'I TSE YON
TAN LA SOGS PA RNAMS LA YANG 'GYUR RO, ,GAL TE RDZAS KHO NA 'DI
'DUS PA YOD PA YIN

GYI SKYED PAR BYED PA'AM LAS LA NI MA YIN NO ZHE NA, DE NI MI
RIGS TE, 'DU BA'I MTSAN NYID LA PHAR PHAN PAR BYED PA MA YIN PAR
GNAS PA LA BKAG PA'I PHYIR RO, ,SBYOR BA 'BA' ZHIG LA PHAN PAR
BYED PAR 'DOD NA DE YANG SPANGS ZIN TO, ,YANG DAG PAR SBYOR BA LA
YANG SBYOR BA CAN NYID DU 'GYUR

@34B NA SBYOR BA LAS SKYES PA LA YANG SBYOR BA KHAS BLANGS PA
ZHES PA DE NYID STZOGS PA'I SGRA'I DON YIN NO, ,RNAM PAR DBYE BA
RNAMS NI BYA BAS SBYOR BA SKYED PA MA YIN TE 'ON KYANG SBYOR BA
LA SOGS RTEN PA NA, ,RUNG MI RUNG BAR DE LAS SKYES, ,RUNG BA'I
RANG BZHIN RTAGS YIN NA, ,DE MA TSANG PA 'GAL

PHYIR RO, ,SBYOR BA DANG RNAM PAR DBYE BA'I BYA BA LA BRTEN PA NA
RUNG BA MA YIN PA'I DNGOS PO RUNG BAR SBYOR BA LA SOGS PA LA 'DI
SKYE STE, DE'I PHYIR DE TZAM NYID KHAS BLANG BAR BYA BA NYID YIN
NO, ,GANG GI RNAM PAR DBYE BAR 'GYUR BA RNAMS LA SBYOR BA NYE BAR
SKYE NA DE'I TSE DE LA RUNG BA NYID MA YIN PA

RNAMS LA DE RUNG BA NYID SKYE BA DE TZAM KHAS BLANG BAR BYA'O,
,GZHAN DU NA BDAG TU YOD PA NYID KYIS RUNG BA RNAMS LA RE 'GA' DE
MA TSANG BAR 'GYUR BA MA YIN NO, ,DE'I PHYIR DE RUNG BRJOD BYA
BA, ,BYED DANG SBYOR BAR GYUR BA YI, ,GZHAN LA 'GRO LA SOGS RNAMS
KYIS, ,'DI YI RANG BZHIN BRJOD NYID

CING, ,GANG GI TSE YANG DE LA RUNG BA'I DNGOS POR SKYE BAR KHAS
BLANG BAR BYA BA DE'I PHYIR DNGOS PO'I RUNG BA NYID KYIS RANG
BZHIN DU BRJOD PAR BYA BA YIN NO, ,DE'I PHYIR YANG DE KHO NA RNAM
PAR DBYE BA DANG SBYOR BAR 'GYUR BA'I SGRA RNAMS KYIS NGES PA
GNYIS BRJOD PAR 'GYUR BA NYID YIN PA RNAM PAR DBYE BA

LA SOGS PA GZHAN RNAMS KYI DON 'GA' ZHIG NI MA YIN NO, ,GANG GI
TSE GANG GI GNAS SKABS RNAM PAR DBYE BA LA SOGS PA'I SKYED PAR
BYED PA'I RUNG BA RNAMS SKYE BA DE'I TSE DE'I GNAS SKABS DE RNAMS
KHO NAR RNAM PAR DBYE BA LA SOGS PA SGRAR BRJOD PAR BYA BA YIN
GYI, ,RNAM PAR DBYE BA LA

SOGS PA RNAMS NI CUNG ZAD KYANG MED DE, BAR DANG BCAS PA RNAMS NI
RNAM PAR DBYE BAR SKYED PAR BYED PA'I RUNG BA NYID YIN LA, ,BAR
MED PA RNAMS KYANG YANG DAG PAR SBYOR BA'I'O, ,THA DAD PA'I YUL
CAN RNAMS KYANG BA BAS ZHES BA DE RNAMS KHO NA DE'I SGRAS BRJOD
PAR BYA BA YIN NO, ,DE YOD

PA RNAMS KYANG DE'I ZHES, ,'BREL PA MA GRUB PA YI PHYIR, ,DE
PHYIR RANG BZHIN THA DAD GANG, ,SO SO'I SKAD CIG SKYES DE YIS,
,YANG DAG PAR SBYOR BA LA SOGS PA THA DAD PA RNAMS LA YANG DAG
PAR SBYOR BAR GYUR PA LA SOGS PA RNAMS KYIS JI SKAD DU BRJOD PA'I
RIGS PAS 'BREL PA MA

@35A *, ,GRUB PA'I PHYIR YANG DAG PAR SBYOR BA NYID LA SOGS PA MA
GRUB PAS JI LTAR BRJOD PA'I RANG BZHIN THA DAD PA KHO NA YIN PAR
RIGS SO, ,DE YANG DNGOS PO SKAD CIG MA SO SOR SKYE BA RNAMS KHO
NA'I YIN NO ZHES GRUB PA'O, ,DPAL DGA' BYED PA'I TSA BO STE,
,RGYA 'PHEL

BYED PA'I BDE BYED PA, ,DGA' BA YIS NI 'BREL PA 'DI, ,DPAL 'PHEL
BU LA BRTZE BAS BYAS, ,'DI LA BDAG GIS GSAL BAR BYAS PA DE NYID
DON, ,BDE GSHEGS RIGS PA ZLA BA'I GZUGS BRNYAN MTSON BYED PA,
,CHES RGYA CHE BA'I BLO LA RNAMS GZIGS BYA BAR NI, ,BLO YI CHU BO
'PHEL

PHYIR MYUR BAR 'BYUNG BAR 'GYUR, ,'BREL PA BRTAG PA'I 'BREL PA
BRTAG PA'I 'GREL PA BRAM ZE SHAm KA R'A NANTAS MDZAD PA RDZOGS
SO,, ,,RGYA GAR GYI PAndI TA CHEN PO PA RA HE TA'I ZHABS LA ZHUS
NAS, BOD KYI SGRA SGYUR GYI LO TZ'A BA DGE SLONG DGA' BA'I RDO
RJES BSGYUR BA'O,, ,,