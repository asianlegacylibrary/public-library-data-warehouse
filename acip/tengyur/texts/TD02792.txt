@156A *, ,DPAL 'JIG RTEN MGON PO DUG THAMS CAD 'JOMS PA

LA PHYAG 'TSAL LO, ,DPAL LDAN RDO RJE CAN GYIS SLOB MA'I SNYING
GI DUG SBYANG BA, ,'JIG RTEN GSUM MGON RTAG PA MCHOG ,RTAG TU
MNYAM PAR GZHAG PAR BYA, ,LNGA PHUD RGYAL PA RNAM LNGA BDAG
,SPYAN RAS GZIGS DPAL SNGAR BYAS NA, ,RDO RJE SLOB DPON RDO RJE
CHE, ,RNAM DAG RDO RJE 'BAR BA'I DBUS, ,LEGS

GZHAG SHIN TU DANGS PA YIS, ,MCHOD PA KUN GYIS RAB TU MCHOD,
,DE'I MTHAR YI GE BZHIS BRGYAN PA, ,THABS DANG SHES RAB 'OD ZER
'PHROS, ,SNYING GI MUN PA SEL MDZAD NI, ,DRAN PA'I RGYAS GDAB
MKHAS PAS BSGOM, ,SKYE BO THIBS PO THAMS CAD LA, ,BRTZE CHEN
RLUNG BSKYOD YE SHES ME, ,

AA PHRENG SOGS BCAS PHYOGS KUN DU, ,SPRO ZHING BSDU BAS DON GNYIS
BSGRUB, ,DE 'OG RDO RJE 'DZIN PA YI, ,THUGS KAR 'OD ZER GSUM RIM
GYIS, ,YE SHES MKHA' 'GRO BKUG NAS NI, ,GSANG SNGAGS 'GOG PAS
BZLAS PAR BYA, ,SNGAGS LAS SKYES DANG SKU LAS SKYES, ,'OD ZER LAS
SKYES

AA PHRENG GIS, ,JI SRID SLOB DPON SKU GANG PA, ,DE SRID MA YENGS
BRTZON PAR BYA, ,NAM ZHIG SNYID LA DGA' BAS KHYAB, ,BA SPU GYEN
'GRO MCHI MA G-YO, ,SEMS LA TING 'DZIN RANG BYUNG BA, ,DE NAS
BDAG LUS KUN KHYAB BYA, ,SNYING GI DUG SPYOD BA RDZOGS SO,,