@53A *, ,RGYA GAR SKAD DU, MA DHY'A MI KA AA LAm K'A RA K'A RI
K'A, BOD SKAD DU, DBU MA RGYAN GYI TSIG LE'UR BYAS PA, 'JAM DPAL
GZHON NUR GYUR PA LA PHYAG 'TSAL LO, ,BDAG DANG GZHAN SMRA'I
DNGOS 'DI DAG ,YANG DAG TU NA GCIG PA DANG, ,DU MA'I RANG BZHIN
BRAL

BA'I PHYIR, ,RANG BZHIN MED DE GZUGS BRNYAN BZHIN, ,'BRAS BU RIM
CAN NYER SBYOR BAS, ,RTAG RNAMS GCIG PU'I BDAG NYID MIN, ,'BRAS
BU RE RE THA DAD NA, ,DE DAG RTAG LAS NYAMS PAR 'GYUR, ,BSGOMS
LAS BYUNG BA'I SHES PA YIS, ,SHES BYA 'DUS MA BYAS SMRA BA'I,,

LUGS LA'ANG GCIG MIN DE DAG NI, ,RIM CAN SHES DANG 'BREL PHYIR
RO, ,RNAM SHES SNGA MAS SHES BYA BA'I, ,RANG BZHIN RJES SU 'BRANG
NA NI, ,SHES PA SNGA MA'ANG PHYI MAR 'GYUR, ,PHYI MA'ANG DE BZHIN
SNGA MAR 'GYUR, ,SNGON DANG PHYI MA'I GNAS RNAMS SU, ,DE YI NGO
BO MI 'BYUNG

NA; ,'DUS MA BYAS DE SHES PA BZHIN, ,SKAD CIG 'BYUNG BAR SHES PAR
BYA, ,SNGA MA SNGA MA'I SKAD CIG GI ,MTHU YIS 'BYUNG BAR 'GYUR BA
NA, ,'DUS MA BYAS SU 'DI MI 'GYUR, ,SEMS DANG SEMS LAS BYUNG BA
BZHIN, ,SKAD CIG PA RNAMS 'DI DAG TU, ,RANG DBANG 'BYUNG BAR

'DOD NA NI, ,GZHAN LA LTOS PA MED PA'I PHYIR, ,RTAG TU YOD PA'AM
MED PAR 'GYUR, ,DON BYED NUS PA MA YIN LA, ,DE 'DOD BRTAGS PAS CI
ZHIG BYA, ,MA NING GZUGS BZANG MI BZANG ZHES, ,'DOD LDAN RNAMS
KYIS BRTAGS CI PHAN, ,SKAD CIG SKAD CIG MA YIN PAR, ,GANG

ZAG BSTAN DU MI RUNG BAS, ,GCIG DANG DU MA'I RANG BZHIN DANG,
,BRAL BAR GSAL BAR RAB TU SHES, ,THA DAD PHYOGS CAN DANG 'BREL
PHYIR, ,KHYAB RNAMS GCIG PUR GA LA 'GYUR, ,BSGRIBS DANG MA
BSGRIBS DNGOS SOGS PHYIR, ,RAGS PA RNAMS KYANG GCIG PU MIN,
,'BYAR BA

DANG NI BSKOR BA'AM, ,BAR MED RNAM PAR GNAS KYANG RUNG, ,DBUS
GNAS RDUL PHRAN RDUL GCIG LA, ,BLTAS PA'I RANG BZHIN GANG YIN PA,
,RDUL PHRAN GZHAN LA LTA BA YANG, ,DE NYID GAL TE YIN BRJOD NA,
,DE LTA YIN NA DE LTA BU, ,SA CHU LA SOGS RGYAS 'GYUR RAM, ,RDUL

@53B PHRAN GZHAN LA LTA BA'I NGOS, ,GAL TE GZHAN DU 'DOD NA NI,
,RAB TU PHRA RDUL JI LTA BUR, ,GCIG PU CHA SHAS MED PAR 'GYUR,
,RDUL PHRAN RANG BZHIN MED GRUB PA, ,DE PHYIR MIG DANG RDZAS LA
SOGS, ,BDAG DANG GZHAN SMRAS MANG PO DAG ,RANG BZHIN MED PAR
MNGON PA YIN, ,DE

YI RANG BZHIN DES BRTZAMS DANG, ,DE YI YON TAN DE LAS BDAG ,DE YI
SPYI DANG KHYAD PAR YANG, ,DE DAG DE DANG 'DU BA CAN, ,RNAM SHES
SEMS PO'I RANG BZHIN LAS, ,BZLOG PA RAB TU SKYE BA STE, ,SEMS MIN
RANG BZHIN GANG YIN PA, ,DE 'DI'I BDAG NYID SHES PA YIN, ,

GCIG PA CHA MED RANG BZHIN LA, ,GSUM GYI RANG BZHIN MI 'THAD
PHYIR, ,DA YI RANG GI RIG PA NI, ,BYA DANG BYED PA'I DNGOS POR
MIN, ,DE'I PHYIR 'DI NI SHES PA YI, ,RANG BZHIN YIN PAS BDAG SHES
RUNG, ,DON GYI RANG BZHIN GZHAN DAG LA, ,DE YIS JI LTAR SHES PAR

'GYUR, ,DE YI RANG BZHIN GZHAN LA MED, ,GANG GIS DE SHES GZHAN
YANG SHES, ,SHES DANG SHES PAR BYA BA'I DON, ,THA DAD PAR NI 'DOD
PHYIR RO, ,SHES PA RNAMS BCAS PHYOGS LA NI, ,DNGOS SU DE GNYIS
THA DAD KYANG, ,DE DANG

GZUGS BRNYAN 'DRA BAS NA, ,BRTAGS PA TZAM GYIS TSOR BAR RUNG,
,DON GYI RNAM PAS BSGYUR LDAN PA'I, ,RNAM SHES SU ZHIG MI 'DOD
PA, ,DE LA PHYI ROL RIG PA YI, ,RNAM PA 'DI YANG YOD MA YIN,
,SHES GCIG THA DAD MA YIN PAS, ,RNAM PA MANG POR MI 'GYUR TE, ,DE
PHYIR

DE YI MTHU YIS NA, ,DON SHES 'GYUR BAR GZHAG PA MED, ,RNAM PA
RNAMS DANG MA BRAL BAS, ,RNAM SHES GCIG PUR MI 'GYUR RO, ,DE LTA
MIN NA 'DI GNYIS LA, ,GCIG CES JI SKAD BRJOD PAR BYA, ,DKAR PO
DAG LA SOGS PA LA, ,SHES PA DE NI RIM 'BYUNG STE, ,MGYOGS PAR

'BYUNG PHYIR BLUN PO DAG ,CIG CAR SNYAM DU SHES PA YIN, ,LCUG
MA'I SGRA LA SOGS PA'I BLO, ,RAB TU MGYOGS PAR 'BYUNG YIN NA, ,DE
PHYIR CIG CAR 'BYUNG BA YI, ,'DIR YANG GCIG PHYIR 'BYUNG MI
'GYUR, ,YID KYI RTOG PA 'BA' ZHIG LA'ANG, ,RIM DU SHES PAR MI
'GYUR RO, ,RING DU

@54A *, ,GNAS PA MA YIN PAS, ,BLO RNAMS KUN KYANG MGYOGS 'BYUNG
'DRA, ,DE PHYIR YUL RNAMS THAMS CAD LA, ,RIM GYIS 'DZIN PAR MI
'GYUR GYI, ,RNAM PA DAG NI THA DAD LTAR, ,CIG CAR 'DZIN PAR SNANG
BAR 'GYUR, ,MGAL ME LA YANG CIG CAR DU, ,'KHOR

LO SNANG BA'I 'KHRUL PA 'BYUNG, ,GSAL BAR RAB TU SNANG BA'I
PHYIR, ,MTHONG BAS MTSAMS SBYOR MA YIN NO, ,'DI LTAR MTSAMS RNAMS
SBYOR BA NI, ,DRAN PAS BYED PA NYID YIN GYI, ,MTHONG BAS MA YIN
'DAS PA YI, ,YUN LA 'DZIN PA MIN PHYIR RO, ,DE YI YUL DU GANG

GYUR PA, ,DE NI ZHIG PAS GSAL MA YIN, ,DE'I PHYIR 'KHOR LOR SNANG
BA 'DI, ,GSAL BA MA YIN 'GYUR BA'I RIGS, ,RI MO RKYANG PA MTHONG
BA'I TSE, ,DE LA DE BZHIN SEMS MANG PO, ,JI STE GCIG CHA'I TSUL
GYIS SU, ,'BYUNG BAR 'GYUR BA 'DOD NA KO, ,DE LTA YIN NA

DKAR LA SOGS, ,RNAM PA SNA GCIG SHES PA YANG, ,THOG MA DBUS MTHA'
THA DAD PAS, ,DMIGS PA SNA TSOGS NYID DU 'GYUR, ,RDUL PHRAN BDAG
NYID DKAR LA SOGS, ,GCIG PU'I BDAG NYID CHA MED PA, ,SHES PA GANG
LA'ANG SNANG GYUR PAR, ,BDAG GIS RAB TU

TSOR BA MED, ,RNAM SHES LNGA YI KHAMS RNAMS NI, ,BSAGS LA DMIGS
PA'I RNAM PA YIN, ,SEMS DANG SEMS BYUNG DMIGS PA NI, ,DRUG PAR
GZHAG PA BYAS PA YIN, ,PHYI GZHUNG RNAMS LA'ANG RNAM SHES NI,
,GCIG TU SNANG BAR MI 'GYUR TE, ,YON TAN LA SOGS LDAN

PA YI, ,RDZAS LA SOGS PA DMIGS PHYIR RO, ,NOR BU GZI YI BDAG NYID
LTAR, ,DNGOS PO KUN ZHES LTA BA LA, ,DE LA 'DZIN PA'I SEMS KYANG
NI, ,GCIG PU'I NGO BOR SNANG MI RIGS, ,SA LA SOGS PA 'DUS PA LA,
,YUL DANG DBANG POR KUN 'JOG PAR, ,SU 'DOD DE YI LUGS

LA YANG, ,DNGOS PO GCIG DANG MTHUN 'JUG MED, ,SNYING STOBS LA
SOGS BDAG SGRA SOGS, ,PHYOGS LA'ANG DON GCIG SNANG BA CAN, ,SHES
PA RIGS PA MA YIN TE, ,GSUM GYI BDAG NYID YUL SNANG PHYIR, ,DNGOS
PO'I NGO BO RNAM GSUM LA, ,DE NI GAL TE RNAM GCIG STE, ,

@54B DE DANG MI MTHUN SNANG NA KO, ,DE NI DER 'DZIN JI LTAR 'DOD,
,PHYI ROL YUL RNAMS MED PAR YANG, ,SNA TSOGS SNANG LA RTAG PA
STE, ,GCIG CHA'AM JI STE RIM 'BYUNG BA'I, ,RNAM SHES RUNG BAR
SHIN TU DKA', ,NAM MKHA' LA SOGS SHES PA DAG ,MING TZAM DU NI
SNANG BA RNAMS, ,

YI GE DU MA SNANG BA'I PHYIR, ,SNA TSOGS SNANG BAR GSAL BA YIN,
,RNAM SHES SNA TSOGS MIN SNANG BA, ,'GA' ZHIG YOD PAR GZHUG NA
YANG, ,'ON KYANG YANG DAG GZHAG MI RUNG, ,MTSAN NYID BCAS LA GNOD
MTHONG PHYIR, ,DE PHYIR SNA TSOGS SNANG BA YI, ,RNAM SHES RNAM

PA KUN TU GNAS, ,DE NI RNAM PA THA DAD LTAR, ,GCIG BU'I RANG
BZHIN MI RIGS SO, ,JI STE THOG MA MED RGYUD NYID, ,BAG CHAGS SMIN
PAS SPRUL PA YI, ,RNAM PA DAG NI SNANG BA YANG, ,NOR BAS SGYU
MA'I RANG BZHIN 'DRA, ,DE DAG 'ON KYANG DE DAG GI ,DNGOS DE YANG
DAG NYID

DAM CI, ,'ON TE MA BRTAGS GCIG PU NA, ,DGA' BAR KHAS LEN 'DI BSAM
MO, ,GAL TE YANG DAG RNAM PAR SHES, ,DU MAR 'GYUR RO YANG NA NI,
,DE DAG GCIG 'GYUR 'GAL LDAN PAS, ,GDON MI ZA BAR SO SOR 'GYUR,
,RNAM PA THA DAD MA YIN NA, ,G-YO DANG MI G-YO

LA SOGS PA, ,GCIG GIS THAMS CAD G-YO LA SOGS, ,THAL BAR 'GYUR TE
LAN GDAB DKA', ,PHYI ROL DON GYI TSUL LA YANG, ,DE LTAR RNAM PA
MA BRAL NA, ,GCIG GI CHOS SU THAMS CAD KYANG, ,'JUG PAR 'GYUR TE
BZLOG PA MED, ,JI STE RNAM PA'I GRANGS BZHIN DU, ,RNAM

PAR SHES PA KHAS LEN NA, ,DE TSE RDUL PHRAN 'DRAR 'GYUR BA,
,DPYAD PA 'DI LAS BZLOG PAR DKA', ,GAL TE SNA TSOGS DE GCIG NA,
,NAM MKHA'I GOS CAN LUGS SAM CI, ,SNA TSOGS GCIG PA'I RANG BZHIN
MIN, ,RIN CHEN SNA TSOGS LA SOGS 'DRA, ,SNA TSOGS GCIG PO'I RANG

BZHIN NA, ,SNA TSOGS NGO BOR SNANG BA DANG, ,BSGRIBS DANG MA
BSGRIBS LA SOGS PA, ,THA DAD 'DI NI JI LTAR 'GYUR, ,JI STE NGO BO
NYID DU DE'I, ,RNAM PA 'DI DAG MED PA STE, ,YANG DAG TU RNAMS MED
PA YI, ,RNAM PAR SHES PA NOR BAS SNANG, ,GAL TE MED NA JI LTA
BUR, ,DE DAG 'DI LTAR

@55A *, ,GSAL BAR TSOR, ,DE YI DNGOS LAS THA DAD PA'I, ,SHES PA
DE 'DRA MA YIN NO, ,'DI LTAR GANG LA DNGOS GANG MED, ,DE LA DER
SHES YOD MA YIN, ,BDE BA MIN LA BDE SOGS DANG, ,DKAR BA RNAMS
LA'ANG MI DKAR BZHIN, ,RNAM PA 'DI LA SHES PA'I DON, ,

DNGOS SU 'THAD PA MA YIN TE, ,SHES PA'I BDAG DANG BRAL BA'I
PHYIR, ,NAM MKHA'I ME TOG LA SOGS BZHIN, ,MED PA NUS PA MED PAS
NA, ,GDAGS PA'ANG MI RUNG RTA RU BZHIN, ,MED PA BDAG SNANG SHES
SKYED PAR, ,NUS PA RUNG BA MA YIN NO, ,GANG PHYIR DE YOD NGES
TSOR BA,

SHES DANG 'BREL PA CI ZHIG YOD, ,BDAG MED DE YI BDAG NYID DANG,
,DE LAS BYUNG BA MA YIN NO, ,RGYU MED NA NI GANG ZHIG GIS, ,RES
'GA' 'BYUNG BA 'DI RUNG 'GYUR, ,RGYU DANG LDAN NA GANG ZHIG GIS,
,GZHAN GYI DBANG LAS ZLOG PAR 'GYUR, ,DE MED NA NI SHES DE YANG,
,RNAM PA

MED PA NYID KYIS 'GYUR, ,SHEL SGONG DAG PA 'DRA BA YIN, ,SHES PA
RAB TU TSOR BA MED, ,'DI NI 'KHRUL PAS SHES SHE NA, ,DE CI 'KHRUL
LA RAG LAS SAM, ,DE YI MTHU YIS BYUNG NA NI, ,DE YANG GZHAN GYI
DBANG NYID DO, ,DNGOS PO GANG GANG RNAM DPYAD PA, ,DE DANG DE LA
GCIG

NYID MED, ,GANG LA GCIG NYID YOD MIN PA, ,DE LA DU MA NYID KYANG
MED, ,GCIG DANG DU MA MA GTOGS PAR, ,RNAM PA GZHAN DANG LDAN PA
YI, ,DNGOS PO MI RUNG 'DI GNYIS NI, ,PHAN TSUN SPANGS TE GNAS
PHYIR RO, ,DE PHYIR DNGOS PO 'DI DAG NI, ,KUN RDZOB PA NYID MTSAN
NYID

'DZIN, ,GAL TE 'DI DAG DON 'DOD NA, ,DE LA BDAG GIS CI ZHIG BYA,
,MA BRTAGS GCIG PU NYAMS DGA' ZHING, ,SKYE DANG 'JIG PA'I CHOS
CAN PA, ,DON BYED PA DAG NUS RNAMS KYIS, ,RANG BZHIN KUN RDZOB PA
YIN RTOGS, ,BRTAG PA MA BYAS NYAMS DGA' BA'ANG, ,BDAG RGYU

SNGA MA SNGA MA LA, ,BRTEN NAS PHYI MA PHYI MA YI, ,'BRAS BU DE
'DRA 'BYUNG BA YIN, ,DE PHYIR KUN RDZOB RGYU MED NA, ,RUNG MIN
ZHES PA'ANG LEGS PA YIN, ,GAL TE 'DI YI NYER LEN PA, ,YANG DAG
YIN NA DE SMROS SHIG ,DNGOS PO KUN GYI RANG BZHIN NI, ,RIGS PA'I
LAM GYI RJES 'BRANG BA, ,

@55B GZHAN DAG 'DOD PA SEL BAR BYED, ,DE PHYIR RGOL BA'I GNAS MED
DO, ,YOD DANG MED DANG YOD MED CES, ,KHAS MI LEN PA GANG YIN PA,
,DE LA NAN TAN LDAN PAS KYANG, ,CIR YANG KLAN KA BYA MI NUS, ,DE
PHYIR YANG DAG NYID DU NA, ,DNGOS PO GANG YANG GRUB PA MED, ,DE
PHYIR DE

BZHIN GSHEGS RNAMS KYIS, ,CHOS RNAMS THAMS CAD MA SKYES GSUNGS,
,DAM PA'I DON DANG MTHUN PA'I PHYIR, ,'DI NI DAM PA'I DON ZHES
BYA, ,YANG DAG TU NA SPROS PA YI, ,TSOGS RNAMS KUN LAS DE GROL
YIN, ,SKYE LA SOGS PA MED PA'I PHYIR, ,SKYE BA MED LA SOGS MI
SRID, ,

DE YI NGO BO BKAG PA'I PHYIR, ,DE YI TSIG GI SGRA MI SRID, ,YUL
MED PA LA DGAG PA YI, ,SBYOR BA LEGS PA YOD MA YIN, ,RNAM PAR
RTOG LA RTEN LA YANG, ,KUN RDZOB PAR 'GYUR YANG DAG MIN, ,'O NA
DE NI RTOGS GYUR PAS, ,DE YI RANG BZHIN MNGON SUM PHYIR, ,MI
MKHAS

RNAMS KYANG DNGOS RNAMS KYI, ,DNGOS PO 'DI 'DRA CIS MI RTOGS, ,MA
YIN THOG MED RGYUD LCI BAR, ,DNGOS POR SGRO BTAGS DBANG BYAS PAS,
,DE PHYIR SROG CHAGS THAMS CAD KYIS, ,MNGON SUM RTOGS PAR MI
'GYUR RO, ,DE LA SGRO BTAGS GCOD BYED PA, ,SHES PAR BYED PA'I

GTAN TSIGS KYIS, ,RJES SU DPOG RNAMS SHES PAR BYED, ,RNAL 'BYOR
DBANG RNAMS MNGON SUM GSAL, ,GZHUNG GIS SKYED PA'I BYE BRAG GIS,
,CHOS CAN SPANGS NAS MKHAS PA DANG, ,BUD MED BYIS PA'I BAR DAG
LA, ,GRAGS PAR GYUR PA'I DNGOS RNAMS LA, ,BSGRUB DANG

BSGRUB PA'I DNGOS PO 'DI, ,MA LUS YANG DAG 'JUG PAR 'GYUR, ,DE
LTA MIN NA GZHI MA GRUB, ,LA SOGS LEN NI JI SKAD GDAB, ,BDAG NI
SNANG BA'I NGANG CAN GYIS, ,DNGOS PO DGAG PAR MI BYED DE, ,DE LTA
BAS NA BSGRUB PA DANG, ,BSGRUB BYA GZHAG PA 'KHRUGS PA MED, ,

DE PHYIR THOG MED SRID RGYUD NAS, ,DNGOS DANG DNGOS MED RTOGS
SOGS KYI, ,RIGS DANG MTHUN PA'I SA BON NYID, ,RJES SU DPAG PAR
BYA BA YIN, ,'DI NI DNGOS PO'I MTHU STOBS KYIS, ,'BYUNG BA MA YIN
DE MED PHYIR, ,DNGOS PO RNAMS KYI BDAG NYID DE, ,RGYA CHER RAB TU
BKAG PA YIN,

@56A *, ,RIM GYIS 'BYUNG PHYIR GLO BUR MIN, ,RTAG 'BYUNG MA YIN
RTAG MA YIN, ,DE BAS GOMS 'DRA DE NYID PHYIR, ,DANG PO RANG GI
RIGS LAS SKYES, ,DE PHYIR RTAG CHAD LTA BA RNAMS, ,GZHUNG 'DI LA
NI RING DU GNAS, ,LDOG DANG RJES SU 'JUG PA YANG, ,SA BON MYU GU
LCUG

SOGS BZHIN, ,CHOS LA BDAG MED MKHAS PA NI, ,RANG BZHIN MED PA
GOMS BYAS PAS, ,PHYIN CI LOG LAS BYUNG BA YI, ,NYON MONGS SGRIB
PA MED PAR SPONG, ,RGYU DANG 'BRAS BU'I DNGOS PO NI, ,KUN RDZOB
TU NI MA BZLOG PAS, ,KUN NAS NYON MONGS RNAM BYANG SOGS, ,RNAM
PAR GZHAG PA

'KHRUGS PA MED, ,'DI LTAR RGYU DANG 'BRAS BU YI, ,CHOS 'DI RNAM
PAR GZHAG PAS NA, ,TSOGS RNAMS DRI MA MED PA YANG, ,GZHUNG 'DI
NYID LA RUNG BA YIN, ,RNAM PAR DAG PA'I RGYU LAS NI, ,'BRAS BU
RNAM PAR DAG PA 'BYUNG, ,YANG DAG LTAS BYUNG TSUL KHRIMS KYI,
,YAN LAG LA

SOGS RNAM DAG BZHIN, ,DE BZHIN RNAM DAG MA YIN LAS, ,'BRAS BU
RNAM DAG MA YIN 'BYUNG, ,LOG LTA'I STOBS LAS BYUNG BA YI, ,LOG
PAR G-YEM LA SOGS PA BZHIN, ,TSAD MA'I GNOD PA YOD PAS NA, ,DNGOS
POR DMIGS PA YOD PA NI, ,SMIG RGYU LA SOGS SHES PA BZHIN, ,

PHYIN CI LOG PAR YONGS SU RTOG ,DE PHYIR DE MTHUS BYUNG BA YI,
,PHA ROL PHYIN PA BSGRUB PA KUN, ,BDAG DANG BDAG GIR LOG PA LAS,
,BYUNG BA BZHIN DU STOBS CHUNG NGO, ,DNGOS POR DMIGS PA MED PA
LAS, ,BYUNG BA 'BRAS BU CHEN PO STE, ,RGYAS PA'I RGYU LAS BYUNG
BA'I PHYIR, ,SA BON GRUB

PO'I MYUG SOGS BZHIN, ,RGYU DANG 'BRAS BUR GYUR PA YANG, ,SHES PA
'BA' ZHIG KHO NA STE, ,RANG GI GRUB PA GANG YIN PA, ,DE NI SHES
PAR GNAS PA YIN, ,SEMS TZAM LA NI BRTEN NAS SU, ,PHYI ROL DNGOS
MED SHES PAR BYA, ,TSUL 'DIR BRTEN NAS DE LA YANG, ,SHIN TU BDAG
MED SHES

PAR BYA, ,TSUL GNYIS SHING RTA ZHON NAS SU, ,RIGS PA'I SRAB
SKYOGS 'JU BYED PA, ,DE DAG DE PHYIR JI BZHIN DON, ,THEG PA CHEN
PO PA NYID 'THOB, ,KHYAB DANG DBANG LA SOGS MA MYONG, ,DPAG TU
MED PAR GNAS PA'I RGYU, ,'JIG RTEN SPYI BOR GYUR PAS KYANG, ,SHIN
TU MYONG

@56B BA MA YIN PA, ,YANG DAG BDUD RTZI DAG PA 'DI, ,THUGS RJE DAG
PA'I RGYU CAN GYI, ,DE BZHIN GSHEGS PA MA GTOGS PAR, ,GZHAN GYI
LONGS SPYOD MA YIN NO, ,DE PHYIR LOG PAR BSTAN PA YI, ,GRUB MTHAR
'CHEL BA'I BLO CAN LA, ,DE LUGS RJES 'JUG BLO CAN RNAMS, ,SNYING

RJE NYID NI RAB TU SKYE, ,BLO NOR LDAN PAS LUGS GZHAN LA, ,JI
LTAR SNYING PO MED MTHONG BA, ,DE LTAR DE DAG SKYOB PA LA, ,GUS
PA SHIN TU SKYE BAR 'GYUR, ,DBU MA'I RGYAN GYI TSIG LE'UR BYAS
PA, SLOB DPON ZHI BA 'TSO BA DAG DANG GZHAN GYI GRUB PA'I MTHA'
RGYA MTSO'I PHA ROL TU

SON PA 'PHAGS PA DAG GI DBANG PHYUG GI ZHABS KYI PADMA RNYOG PA
MED PA'I ZE'U 'BRU SPYI BOS LEN PAS MDZAD PA RDZOGS SO,, ,,RGYA
GAR GYI MKHAN PO SU REN DRA BO DHI DANG, ZHU CHEN GYI LO TZ'A BA
BANDE YE SHES SDES BSGYUR CING ZHUS TE GTAN LA PHAB PA'O,, ,,