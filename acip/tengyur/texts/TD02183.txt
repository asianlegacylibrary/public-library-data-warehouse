@39A *, ,DUS
BZHI RTZOD PA RGYAS DUS SU, ,SGRUB PA PO YANG MANG 'BYUNG ZHING,
,DMAN LA MOS PA'ANG MANG DU 'BYUNG, ,BLA MA RA GUS PA'ANG DPAG TU
MED, ,PA'I DRA'I SEMS CAN DPAG MED KYANG, ,BSDU NA GSUM DU

'DUS 'GYUR TE, ,SPRUL DANG KHA DOG RJES 'JUG PA'O, ,RJES 'JUG
GNYIS SU SHES PAR BYA'O, ,SPRUL LA MTHUN 'JUG SBYANG BA MED,
,SPRUL RJES 'JUG GI GANG ZAG LA, ,DAM TSIG NYAMS PA MANG 'BYUNG
YANG, ,NYAMS PA RNAM PA GSUM DU 'DUS, ,LUS NGAG YID DU SHES

PAR BYA, ,LUS KYI DAM TSIG NYAMS PA NI, ,TSA TSAS SBYONGS TE
TSOGS SBYOR LTOS, ,NGAG GI NYAMS PA BZLAS PAS 'DAG ,YID KYI LHA
YI SBYOR KAR LTOS, ,THUN MONG SBYIN SREG TSOGS GTOR RNAMS, ,PHAN
'DOGS SBYOR KAR BLTA BAR GYIS, ,NUS PA CHUNG BA'I RNAL 'BYOR PAS,
,MA

BSHAGS MAndALA GYIS SBYANG BYA, ,MAndALA BSDU NA RNAM GNYIS TE,
,YID KYIS BSAMS DANG DNGOS BYED PA'O, ,DNGOS BYED SKYON SPANGS
GNYEN BZHI LA, ,BRGYA'AM LNGA BCU NYI SHU LNGA, ,LNGA'AM BSDUS PA
GCIG KYANG BYA, ,DBYIBS LEGS MDZES PA BSHAM PAR BYA, ,KHA DOG KUN
NAS SNGO YANG RUNG, ,

DKAR PO MTHING GSER DMAR BYA, ,YANG NA YID DANG MTHUN PA'ANG
RUNG, ,TSAD NI KHRU GANG YAN CHAD BYA, ,TSON NI DKAR RTZI YUNG BA
DANG, ,SNGO RTZI GUR GUM MTSAL GYIS BYA, ,BA YI RNAM LNGA BDUD
RTZI LNGA, ,DUM BU GCIG PAR BZHAG NAS KYANG, ,DRI ZHIM PA YI SMAN
GYIS BSGO, ,BDUD RTZI

LNGA DANG THUN MONG RDZAS, ,GSER SOGS KHA RGYAN LNGA LDAN DU,
,BCUG LA BYIN BRLABS TSUL BZHIN BYA, ,RANG NYID CHO GA GSUM GYIS
BSKYED, ,BDUD RTZI 'KHYIL PA'I SNGAGS 'DIS GDAB, ,AOm AA MRi TA
KUndA LI H'Um PHAt, BYIN BRLABS BKRA SHIS RDZAS DANG SREG ,DE YIS
THAMS CAD

@39B BSANG BAR BYA, ,AOm AA MRi TA KUndA LI HA NA HA NA H'Um
PHAt, YUNGS KAR LA GDAB 'BYUNG PO BSREL, ,RANG GI SNYING GA'I YIG
'BRU LAS, ,'OD 'PHROS YI GE AA RU GYUR, ,DE 'PHROS TAm GI YI GE
LAS, ,SA GZHI RIN CHEN BZHI RU GYUR, ,SNGAGS 'DI BTAB PAS BZLAS
PAR 'GYUR, ,AOm

AA TZANDRA MAndALA H'Um, GRANGS NYI SHU RTZA GCIG TU BZLAS, AOm
RATNA TRAm MAndALA H'Um, TZANDAN GA PUR GLA RTZI SOGS, ,MDZES
PA'I SNOD DU BZHAG PA LA, ,'OD 'PHROS PAS NI DH'U YIG THIM, ,BDUG
PA'I MCHOG TU GYUR PAR BSAM, ,RNAL 'BYOR 'BYOR PA CHUNG GYUR
YANG, ,TZANDAN MED DU MI RUNG

NGO; ,RGYAN GYI ME TOG LNGA GSUM SOGS, ,GCIG SOGS YANG NA LNGA
GRAGS BSTUN, ,DE STENG PAm LAS PADMA BYA, ,SNGAGS 'DIS BDAG PO'I
RKYEN BYA'O, ,AOm PADMA MAndALA H'Um, STONG LDAN 'BUM LDAN DU
GYUR BSAM, ,DE YI STENG DU BHR'Um YIG LAS, ,GZHAL YAS KHANG NI
MDZES PA BSAM,,

BADZRA RE KH'A'I SNGAGS NI KUN LA GDAB, ,SNYING GA'I 'OD KYIS
BYIN GYIS BRLABS, ,MCHOD RDZAS PADMA MDUN DU BSKYED, ,RGYUN NI
GONG GI YI GE LAS, ,DE DAG THAMS CAD RDZOGS PA NI, ,NYAMS PA DGOS
PA GZHAN MOS 'JUG ,DE 'OG DAM TSIG NYAMS PA KUN, ,LUS BKRU GOS
BZANG

RGYAN CHA BGO, ,LHAR BSAM RDOR DRIL SNGAGS BYIN BRLAG ,SA BON YI
GE 'OD ZER GYIS, ,LHA MO BZHI BSKYED LHA SPYAN DRANGS, ,GSOL BA
GDAB LA RTZA SNGAGS GDAGS, ,BLA MA MI BSKYOD GYUR SOGS LA, ,PHYAG
'TSAL MCHOD PA THAMS CAD BYA, ,RGYUD LAS BYUNG BA'I BSTOD PA BYA,
,MNYES BAS

'OD ZER RANG 'DUS PAS, ,RANG GI SNYING GA'I PADMA LA, ,KAm DANG
NA LA SDIG PA BSDU, ,SDOM NAG GZUGS SU GYUR BSAMS TE, ,PHYIR 'GRO
RLUNG GIS MDUN DU DBYUNG, ,SDIG PA'I GZUGS DBYUNG SNGAGS KYIS
BSREG ,LUS NGAG SO SO'I SDIG SBYONG BA, ,SO SO'I GNAS SU NI BSAMS
TE, ,

SO SO'I SDIG PA 'DUS NAS BYUNG, ,GSOD PA KHRO BA'AM GONG SBYOR
BZHIN, ,YANG NA LUS KYI SROG CHAGS GZUGS, ,NGAG GI YIG 'BRU SEMS
KYI 'OD, ,GZUGS SU DBYUNG STE RGYUD LAS 'BYUNG, ,YANG NA LHA YI
'OD ZER GYIS, ,BA SPU'I BU GA KUN KHYAB STE, ,RGYUD KYI SDIG PA
BSREGS PAR BSAM,,

@40A *, ,DE 'OG 'OD ZER DKAR PO'I RGYUN, ,BDUD RTZI LTA BUS LUS
KHYAB NAS, ,GSOS NAS MCHOG TU GYUR PAR BSAM, ,YANG NA BRGYA RTZA
RTZA BA'I SNGAGS, ,BZLAS PAS GONG BZHIN SDIG PA SBYONG, ,YI GE
BRGYA PA'I DBANG POR BSGYUR, ,BRGYA RTZA SNGAGS 'BUM BZLAS PA

DANG; ,SUM CHA PHYED PHRI RAB NYAMS SBYONG, ,SUM GNYIS SUM CHA
SUM CHA DANG, ,SUM GNYIS PHRE [?] BAS 'BRING GSUM SBYONG, ,DE LAS
PHYED PHYED PHRI BAS NI, ,THA MA'I NYAMS PA RNAM GSUM SPYOD, ,SUM
BRGYA NYIS BRGYA LNGA BCU DANG, ,NYI SHU RTZA GCIG BZLAS PAS NI,
,YAN LAG CHE CHUNG

NYAMS PA SBYONG, ,DE 'OG ZHI BA'I SBYIN SREG BYA, ,NUS PA YOD NA
TSOGS 'KHOR BYA, ,DE 'OG BUM PA RNAMS BSAMS TE, ,GCIG TU LHA MO
RNAMS BSKYED DE, ,GCIG TU RDOR 'DZIN MI BSKYOD PA, ,BSKYED NAS
BYIN BRLAB TSUL BZHIN BYA, ,DANG PO LHA MOS KHRUS BYAS TE, ,RDO
RJE 'DZIN

PAS GNYIS MED BSAM, ,MI BSKYOD BUM PAS DBANG BSKUR BAS, ,YANG NA
GNYIS KAS DBANG BSKUR BYA, ,DE 'OG MCHOD NAS 'OD KHRUS BYA, ,DE
'OG BKRA SHIS TSIGS BCAD BRJOD, ,GONG GI SBYOR BA RDZOGS PA KUN,
,DAM TSIG NYAMS PA'I MAndALA YIN, ,DE LAS GZHAN DU GCIG

KYANG RUNG, ,RDZOGS LA BRTAN PA MA THOB PAR, ,MAndALA 'JOG NA
MKHA' 'GROS GSOD, ,RNAL 'BYOR SPYOD LAM MA ZHUGS PAR, ,GONG MA'I
MAndALA DE DAG KUN, ,YID KYIS MDUN DU BSAM BYAS NAS, ,YID KYIS
DBUL BA YID KYIS YIN, ,BDUD RTZI RNAM LNGA'I DRI ZHIM RDZAS,
,BSKU

BA NANG GI YIN PAR 'DOD, ,PHYI RU PHYI YI ME TOG YIN, ,BLA MA LAS
BRGYUD MAndALA SBYOR KA 'DI, ,BLO ZHAN DON DU BDAG GIS CUNG ZAD
BSDUS, ,'KHRUL PAR GYUR NA MKHAS RNAMS BZOD PAR MDZOD, ,'DI BYAS
DGE BAS GOS SNGON CAN THOB SHOG ,RNAL 'BYOR DBANG GIS NYES PAR
SNANG, ,

BLUN PO LEGS PAR BSHAD PA DMAN, ,MTHONG RGYA CHUNG NA YANGS
PA'ANG DOG ,RGYUD DANG MAN NGAG LA BRTEN NAS, ,RNYED 'DOD RNAMS
KYIS 'DOD 'DOD SPYAD DU MED, ,MA MTHONG DOGS NA SKAL RNAMS MED
PAR THAL, ,SLOB DPON BHA BAS MDZAD PA'I MAndALA GYI SBYOR KA
RDZOGS SO,, ,,

