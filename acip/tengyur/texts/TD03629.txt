@246B #, ,RGYA GAR SKAD DU, KRishnA YA M'A RI S'A DHA
NAm, BOD SKAD DU, GSHIN RJE GSHED NAG PO'I SGRUB THABS, BCOM LDAN
'DAS

@247A *, ,GSHIN RJE'I DGRA LA PHYAG 'TSAL LO, ,GANG GIS BRTZE
BA'I DBANG GIS DMAN DANG MCHOG RNAMS KYANG, ,STOBS KYIS GDUL
BYA'I SKYE RNAMS DRAG POR STON MDZAD CING, ,PHAN PA SNA TSOGS
SGRUB MDZAD SGYU MA'I GAR GYI SKUR, ,GSHIN RJE MTHAR BYED DE LA
BDAG NI

PHYAG 'TSAL LO, ,DANG POR BSGRUB BCAS MCHOG TU BDE STER STAN LA
'DUG ,BSAM GTAN KHANG PA DRI BZANGS KYIS BYUGS YID MNGON DGA',
,BSAM GTAN TING 'DZIN YID KYIS SNYING GAR AAm YIG LAS, ,DMAR PO'I
RNAM PAR RAB BYUNG GTUM PO SMIG RGYU'I GZUGS, ,DE YI STENG

GNAS 'OD ZER DANG BCAS KHA DOG MTHING, ,H'Um YIG 'OD ZER BRGYA
'GYED GSHIN RJE GSHED LA SOGS, ,YANG DAG MCHOD BYA YID KYIS RNAM
'PHRUL ME TOG SPOS, ,MAR ME LA SOGS RNAM MANG GIS MCHOD GUS PHYAG
'TSAL, ,SNGON DU BYAS PA'I SDIG RNAMS BSHAGS PA LA SOGS BYA, ,

'GRO RNAMS MA LUS STONG NYID MNGON BYA DE NAS KYANG, ,AOm SH'U
N+YA T'A LA SOGS SNGAGS MCHOG TSIG TU BYA, ,BDAG NYID RANG GI NGO
BO GUS PAS YONGS BSGOMS PA, ,AAm YIG DMAR PO LAS BYUNG NYI MA LA
GNAS MTHING, ,H'Um YIG GZUGS LA RDO RJES MTSAN PA'I DBYUG PA
MTHING, ,DBYUG PA

LA GNAS H'Um YIG RAB 'PHRO DRA BA CAN, ,RGYAL BA MA LUS BSKUL
ZHING GDAN DRANGS RAB TU GZHUG ,DE NYID BLTA ZHING MA LUS YONGS
BSNGO PHYI NAS NI, ,BDAG NYID MYUR DU GSHIN RJE MTHAR BYED RNAM
BSGOM BYA, ,SKU MDOG MTHING NAG ZHAL GCIG PHYAG GNYIS KHRO BCAS
PA, ,PHYAG G-YAS

NA NI RDO RJE MTSAN PA'I DBYUG MTHING BSNAMS, ,PHYAG G-YON THUGS
KAR SDIGS MDZUB ZHAGS PA DANG BCAS PA, ,ZHAL GYI PADMA SMIN MA
SMA RA DMAR SER 'BAR, ,STAG GI PAGS PA'I NA BZA' GSAD PHYOGS YANG
DAG LDAN, ,ZHAL NAS LJAGS NI LTOS 'GRO BZHIN DU RNAM PAR BSKYOD,,

SNA TSOGS CHU SKYES 'DAB BCAS STENG DU NYI MA LA, ,YANG DAG
BZHUGS SHING DRAG PO MA HE LA ZHON SGROGS, ,ZHAL NI MCHE GTZIGS
MI'U THUNG LTO BA RAB TU 'PHYANG, ,SPYAN NI GNYIS PA NYI MA'I
DKYIL 'KHOR DANG MTSUNGS PA, ,KLU BRGYAD KHROS PA'I RGYAN GYIS
BRGYAN CING THOD PA YI, ,PHRENG BA DKAR PO MNYAM

@247B GSHIBS BCINGS SHENG ZHAL 'PHRO BA, ,MI MGO RLON PA'I DO
SHAL MGUL DU RAB BCINGS SHING, ,AAshtA HA YI GAD RGYANGS BDUNG
KYI DPUNG LAS RGYAL, ,PHYI NAS BCOM LDAN 'DAS KYI THUGS KAR NYI
MA LA, ,RAB ZHUGS H'Um YIG DANG LDAN DBYUG PA SNGON PO BSAM, ,DER
GNAS H'Um YIG 'OD KYIS

KHAMS GSUM SNANG BYAS SHING, ,DER ZHUGS YUN MI RING BAR SLAR YANG
NANG DU BYA, ,RIM PA 'DIS NI SPRO BSDU JI LTAR 'DOD PAR BYA,
,SLAR YANG DAM TSIG SNGON MA BZHIN DU KUN BYAS TE, ,THUN MTSAMS
BZHI RU 'DI NI MA LUS BSGOM BYA ZHING; ,NGAL BAR GYUR NA JI BZHIN
BSGRUBS LA SNGAGS BZLAS BYA, ,

BCOM LDAN GSHIN RJE MTHAR BYED SGRUB THABS BSDUS BYAS PA'I,
,BYAMS PA DPAL BDAG DPAG MED BSOD NAMS GANG 'DI YIS, ,'GRO BA MA
LUS BCOM LDAN GSHIN RJE MTHAR BYED GYUR, ,BDAG KYANG MYUR DU 'DIR
NI GSHIN RJE MTHAR BYED SHOG ,DE LA SNGAGS KYI RGYAL PO 'DI'O,
,AOm HR'I:shtR'I:

BI KRi T'A NA NA H'Um H'Um PHAt PHAt SV'A H'A, GSHIN RJE GSHED
NAG PO'I SGRUB THABS RDZOGS SO,, 