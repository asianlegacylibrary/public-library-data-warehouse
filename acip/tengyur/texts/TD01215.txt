@316A #, ,RGYA GAR SKAD DU, P'I th'A DI NI RnnA YA,
BOD SKAD DU, GNAS LA SOGS PA GTAN LA DBAB PA, DPAL KYE'I RDO RJE
LA PHYAG 'TSAL LO, ,DPAL LDAN RDO RJE RNAL 'BYOR MA'I, ,ZHABS PAD
DANG POR RAB BTUD NAS, ,GNAS

SOGS GTAN LA DBAB PA NI, ,MDOR BSDUS GSAL BAR BDAG GIS BRI, ,DE
LA BCOM LDAN 'DAS KYIS BRTAG PA GNYIS PA LAS, GNAS DANG NYE BA'I
GNAS DANG NI, ,ZHING DANG NYE BA'I ZHING NYID DANG, ,'DUN RTOG
NYE BA'I 'DUN RTOG DANG, ,'DU BA DE BZHIN NYE 'DU BA, ,

'THUNG GCOD NYE BA'I 'THUNG GCOD NYID, ,DUR KHROD NYE BA'I DUR
KHROD DE, ,'DI RNAMS SA NI BCU GNYIS SO, ,SA BCU'I DBANG PHYUG
MGON PO'O, ,'DI RNAMS GZHAN GYIS BRJOD MI BYA, ,ZHES GSUNGS SO,
,DE LA GNAS ZHES PA LA SOGS PAS MDOR BSTAN

GSUNGS SO, ,'DI RNAMS ZHES PAS GNAS LA SOGS PA RNAMS RAB TU DGA'
BA LA SOGS PA RNAMS TE, MOS PAS SPYOD PA'I SA DANG LHAN CIG BCU
GNYIS SO, ,SANGS RGYAS DANG BYANG CHUB SEMS DPA' RNAMS KYI YE
SHES KYI GNAS SKABS KYI KHYAD PAR NI SA

@316B RNAMS TE, SANGS RGYAS DANG BYANG CHUB SEMS DPA' RNAMS KYIS
RAB TU BSGOMS PAS LHAG PAR RTOGS PA'I PHYIR RO, ,DE NYID KYI
PHYIR GSUNGS PA, SA BCU'I DBANG PHYUG BYANG CHUB SEMS DPA' STE,
,MGON PO NI SANGS RGYAS SO, ,'DI RNAMS GNAS LA

SOGS PA RNAMS KYIS BRJOD PAR BYA'I GNAS LA SOGS PA LAS THA DAD PA
GZHAN GYIS MA YIN NO, ,GANG GI PHYIR NANG GTZO BOR GYUR PAS GNAS
LA SOGS PAR GZHAG GO, ,DE LA SA DANG PO RAB TU DGA' BA NI GNAS
TE, THOG MA MED PA'I DUS NAS MA MTHONG BA'I DE KHO NA NYID

MTHONG BA'I PHYIR RAB TU DGA' BA MANG BA'I PHYIR DANG TING NGE
'DZIN DANG MNGON PAR SHES PA LA SOGS PA RNAMS DANG SBYIN PA'I PHA
ROL TU PHYIN PAS SEMS CAN TSAD MED PA YANG DAG PAR TSIM PAR BYED
PA'I RTEN DU GYUR PA'I PHYIR RO, ,SA DRI MA MED PA NA, GNAS DANG
NYE BAS

NA NYE BA'I GNAS TE, TSUL KHRIMS KYI PHA ROL TU PHYIN PA RAB KYI
MTHAR PHYIN PAS DGE BA BCU RNAM PAR DAG PA'I PHYIR DANG, TING NGE
'DZIN DANG MNGON PAR SHES PA LA SOGS PA'I DBANG DU GYUR PA'I
PHYIR RO, ,GNAS DANG NYE BA'I GNAS DAG PHAN TSUN PHAN GDAGS BYA
DANG

'DOGS BYED KYI 'BREL PA'I SGO NAS NYE BA YIN GYI, YUL DANG DUS
CHES NYE BAS NI MA YIN NO, ,GANG GI PHYIR, RGYU DANG 'BRAS BU NYE
BAR BYED PA NI 'BRAS BU SKYED PAR BYED PA'I NUS PA NYID KYIS THA
SNYAD KYI SPYOD YUL NYID KUN 'BYUNG BA'I PHYIR RO, ,PHYI ROL DU
GNAS DANG NYE BA'I GNAS DAG

PHAN 'DOGS PA NI BRTEN PA RNAL 'BYOR MA RNAMS PHAN TSUN PHAN
'DOGS PA'I NYE BAR SPYOD PA NYID LAS SO, ,DE BZHIN DU ZHING DANG
NYE BA'I ZHING LA SOGS PAR YANG RTOGS PAR BYA'O, ,SA 'OD BYED PA
NI ZHING DE BZOD PA'I PHA ROL TU PHYIN PA RAB KYI MTHAR PHYIN
PAS, TING NGE 'DZIN

NYAMS PA MED PA LA BRTEN PA DANG, CHOS CHEN PO'I SNANG BA BSKYED
PA DANG, MNGON PAR SHES PA LA SOGS PA RAB KYI MTHAR PHYIN PA'I
PHYIR RO, ,SA 'OD 'PHRO BA NI, NYE BA'I ZHING STE BRTZON 'GRUS
KYI PHA ROL TU PHYIN PA GTZO BOR GYUR PAS NYON MONGS PA'I BUD
SHING BSREG PAR

@317A *, ,BYA BA'I PHYIR, YE SHES KYI ME LCE 'PHRO BAR GYUR PAS
BYANG CHUB KYI CHOS KYI SNANG BA BSKYED PA'I PHYIR RO, ,SA SHIN
TU SBYANG DKA' BA NI 'DUN RTOG STE, 'DUN PAS DON DU GNYER BAS
RANG DANG GZHAN GYI DON SGRUB PA'I PHYIR DANG, RTOG PA NYID KYIS
DE LTAR BYED

PAS RNAM PAR RTOG PA'O, ,GANG GI PHYIR SHIN TU SBYAD [*SPYAD?]
DKA' BA'I SA LA BYANG CHUB SEMS DPA' BSAM GTAN GYI PHA ROL TU
PHYIN PA PHUL DU BYUNG BAS, RDZU 'PHRUL CHEN POS THABS SNA TSOGS
PA'I SBYOR BAS KYANG SEMS CAN YONGS SU SMIN PAR BYED CING, DE
NYID SEMS CAN

YONGS SU SMIN PA LA MNGON PAR BRTZON PA DANG, SANGS RGYAS 'BYUNG
BA'I RJES SU SONG BA'I SEMS KYI RGYUD PHYIR MI LDOG PA'I DGE BA'I
RTZA BA RAB TU SBYOR BAS, KHYAD PAR CAN GYI CHOS TSOL BA LA MNGON
PAR BRTZON PAR BYED DO, ,SA MNGON DU GYUR PA NI NYE BA'I 'DUN
RTOG STE

SHES RAB KYI PHA ROL TU PHYIN PA MNGON DU GYUR PA'I NGO BOS 'DUN
RTOG DANG LDAN PAS PHUL DU BYUNG BA'I LAM DANG LDAN PA'I PHYIR
RO, ,RING DU SONG BA'I SA NI 'DU BA STE 'DUS SHING 'DRES PAR GYUR
PAS NA, 'DI NI THABS KYI PHA ROL TU PHYIN PA RAB TU GYUR PA'I
PHYIR RO, ,TSAD MED PA

BZHI DANG BSAM GTAN DANG RNAM PAR THAR PA DANG TING NGE 'DZIN
DANG SNYOMS PAR 'JUG PA DANG MNGON PAR SHES PA LA SOGS PA RNAMS
LA, MTSAN MA DANG RTZOL BA MED PAR 'DRE BA'I PHYIR RO, ,MI G-YO
BA'I SA NI NYE BA'I 'DU BA STE BSAM GTAN GYI PHA ROL TU PHYIN
PA'I 'BRAS BU

YANG DAG PAR 'BYOR PAS, MTSAN MA DANG RTZOL BA MED PAR BYAMS PA
LA SOGS PAS SEMS CAN DANG SNOD KYI ZHING YONGS SU DAG CING G-YO
BA MED PA NYID KYIS RAB TU 'JUG PA'I PHYIR RO, ,SA LEGS PA'I BLO
GROS NI DUR KHROD DE BDAG MED PA NYID KYI DUR KHROD DANG MTSUNGS
PA'I

PHYIR DANG, STOBS KYI PHA ROL TU PHYIN PA NYID KYIS BYANG CHUB
SEMS DPA' CHOS THAMS CAD BDAG MED PA CHOS KYI DBYINGS LHAG PAR
RTOG PA NYID SEMS CAN RNAMS KYI LHAG PAR RTOGS PAR BYA BA'I PHYIR
STON PA DANG, 'KHOR BAR RTZOL BA MED PAR SEMS CAN GYI DON

@317B DANG; YANG DAG PAR RDZOGS PA'I BYANG CHUB SGRUB PAR BYED
PA'O, ,CHOS KYI SPRIN GYI SA NI NYE BA'I DUR KHROD DE YE SHES KYI
PHA ROL TU PHYIN PA NYID KYIS CHOS THAMS CAD RANG BZHIN MED PA
LHAG PAR RTOGS PA STON PAS PHUL DU BYUNG ZHING RAB KYI MTHAR
PHYIN PA GRUB PAS

SPRIN CHEN PO BZHIN DU CHOS KYI CHAR GYIS SEMS CAN RNAMS YANG DAG
PAR TSIM PAR BYED PA'I PHYIR RO, ,DE SKAD DU YANG KHA SBYOR THIG
LE LAS, ,GNAS NI RAB TU DGA' BA'I SA, ,DE BZHIN NYE GNAS DRI MA
MED, ,ZHING NI 'OD BYED SHES PAR BYA, ,'OD 'PHRO BA NI NYE BA'I

ZHING; ,'DUN RTOG MNGON DU GYUR PA STE, ,NYE BA'I 'DUN RTOG
SBYANG DKA' BA'O, ,'DU BA RING DU SONG BA STE, ,NYE BA'I 'DU BA
MI G-YO BA, ,DUR KHROD LEGS PA'I BLO GROS TE, ,NYE BA'I DUR KHROD
CHOS KYI SPRIN, ,PHA ROL PHYIN BCU SA RNAMS TE, ,RNAL 'BYOR MA YI
KLA KLO'I SKAD, ,

PU YIG LA SOGS GANG GSUNGS PA, ,PHYI DANG NANG DU RNAM BSAM BYA,
,ZHES GSUNGS SO, ,SA 'DI RNAMS KYANG BYANG CHUB KYI SEMS KYI RAB
TU SKYE BA DE DANG DER SA BCU GNYIS KYI RANG BZHIN RGYU DANG
'BRAS NYID KYIS 'THUNG GCOD DANG NYE BA'I 'THUNG GCOD LA SOGS PAR
BZHAG PA'I

DBANG LAS RTOGS PAR BYA'O ZHES GSUNGS SO, ,DE NYID KYI PHYIR SDOM
PAR DKYIL 'KHOR DANG LUS LA YANG 'THUNG GCOD DANG NYE BA'I 'THUNG
GCOD DAG MA BSTAN TO, ,BH'A WA BHA DRAR NI DUR KHROD DANG NYE
BA'I DUR KHROD NANG DU 'DUS PA NYID KYIS SA DAG TU 'GAL LO, ,SAm
PU

tAR LEGS PA'I BLO GROS DANG CHOS KYI SPRIN DAG DUR KHROD DANG NYE
BA'I DUR KHROD NYID DU RNAM PAR GZHAG GO, ,DE LA P'I NGA BTUNG BA
LA'O, ,'THUNG BAR BYED DO ZHES PAS LAS LA KVE PA STE P'I:'O, ,LU
N'A TI DGE BA SGRUB PAR BYED DO ZHES PAS LA WA'O, ,NYON MONGS
PA'I PHUNG PO 'THUNG

ZHING GCOD PAR BYED PAS NA 'THUNG GCOD DE, 'DIS NI RAB TU DGA' BA
LA SOGS PA'I SA BSKYED PA'I RIM PAS NYON MONGS PA SPONG BAR BYED
DO, ,BAG CHAGS DANG BCAS PA'I SGRIB PA LHAG MA MA LUS PA SPANGS
PA NI SA BCU GNYIS PA KUN DU 'OD SANGS RGYAS KYIS NYE BA'I 'THUNG

@318A *, ,GCOD DO, ,DE LTAR NI 'BRAS BU MTSUNGS PAS PHA ROL TU
PHYIN PA BCU'I RANG BZHIN BYANG CHUB KYI RANG GI NGO BO RNAMS LAS
BCU GNYIS KYIS JI LTAR RIGS PAR RNAL 'BYOR MA RNAMS KYI RTEN DU
RNAM PAR GZHAG PAR BYA'O, ,KLA KLO'I SKAD CES PA BRDA'I SKAD KYIS
SO, ,

PHAL CHER NI PHYI ROL GYI 'THUNG GCOD DANG GNAS LA SOGS PA NYE
BA'I 'THUNG GCOD KYI MTHAR THUG PA RIM PA JI LTA BA BZHIN MOS PAS
SPYOD PA LA SOGS PA'I DBANG PHYUG GI RNAL 'BYOR MA RNAMS 'BYUNG
NGO, ,DE SKAD DU DPAL RDO RJE MKHA' 'GRO'I RGYUD LAS, YUL DANG
YUL DU MNGON

BYUNG BA, ,YE SHES LDAN PA'I RANG SKYE GNAS, ,MKHA' 'GRO MA RNAMS
DER BSHAD PA, ,RDO RJE'I DKYIL 'KHOR GTZO MO'O, ,ZHES BSHAD DO,
,DE'I PHYIR DE'I RTEN BYED PA'I GRANGS LA SOGS PA RNAMS DANG,
PULL'I RA M'A LA YA LA SOGS PA RNAMS BYED PA'I GRANGS LA SOGS PA
RNAMS

DANG; NYE BA'I SA RNAMS KYANG MOS PAS SPYOD PA LA SOGS PA'I SA
RNAMS SU LHAG PAR MOS PAR BYA'O, ,ZHIB TU NA PHYI'I 'DZIN PA BSLU
BAR MOS PA'I JI LTAR SEMS CAN DMAN PA LA SOGS PA RNAMS PHYI ROL
GYI YUL DU ZHEN PA RIGS PA BSAL BA'I PHYIR, PHYI'I 'THUNG GCOD
GNAS

LA SOGS PA RNAMS MOS PAS SPYOD PA LA SOGS PA'I SAR MOS PAR BSTAN
TO, ,DE'I PHYIR 'DI THAMS CAD DGONGS PA'I SKAD KYIS PU YIG LA
SOGS ZHES BYA BA LA SOGS PA GSUNGS TE, PU YIG LA SOGS PA NI
PULL'I RA M'A LA YA LA SOGS PA PHYI ROL GYI GA NAS 'CHAD PAR
'GYUR

BA KHANG PA BRTZEGS PA'I SA GZHI DANG, NANG DU LUS KYI BYANG CHUB
KYI SEMS SO, ,DA NI GNAS LA SOGS PA MDOR BSTAN PA BRTAG PA GNYIS
PA NYID DU NGES PAR BSTAN PA, GNAS NI DZ'A LANDHA RAR BSHAD, ,DE
BZHIN AO dI YA NA NYID, ,GNAS NI PURnnA GI RI NYID, ,DE BZHIN K'A
MA R'U PA

YANG; ,NYE GNAS M'A LA WA RU BRJOD, ,SINDHU NA GA RA NYID DANG,
,ZHING NI MUMMU NI RU BSHAD, ,ZHING NI BYED PA'I BRANG NYID DO,
,DE W'I KO tA DE BZHIN ZHING, ,ZHING NI LCAGS PA'I BRANG NYID DO,
,NYE ZHING KU LA T'A RU BRJOD, ,DE BZHIN AARBU DA YANG NGO, ,GO
D'A WA R'I GANGS KYI RI, ,NYE BA'I ZHING NI

@318B MDOR BSDUS PA'O, ,'DUN RTOG HA RI KE LA DANG, ,LAN TSVA'I
RGYA MTSO'I NANG SON PA'O, ,LAMB'A KA DANG K'ANYTZI KA ,DE BZHIN
YUL 'KHOR BZANG PO'O, ,NYE BA'I 'DUN RTOG KA LING+GA, ,'DI RNAMS
LDAN PA GLING NYID DO, ,NYE BA'I 'DUN RTOG KONGKA nA, ,MDOR BSDUS
PAS NI MNGON PAR

BRJOD; ,'THUNG GCOD GRONG GI MTHA' DANG NI, ,NA GA RA YANG 'THUNG
GCOD DO, ,TZA RI TRA DANG KO SHA LA, ,'BIGS BYED GZHON NU MA YI
GRONG, ,NYE BA'I 'THUNG GCOD DE DANG NYE, ,RDO RJE SNYING PO
SNYING RJE CHE, ,DUR KHROD YI DAGS 'DUS PA DANG, ,RGYA MTSO'I
'GRAM YANG DUR KHROD

DO; ,SKYED TSAL RDZING BU'I 'GRAM NYID NI, ,NYE BA'I DUR KHROD
NGES PAR BRJOD, ,ZHES GSUNGS SO, ,DE LA KOLLA GI RI NI P'URnnA GI
RI'O, ,DE YANG KOLLA GI RI DANG PULL'I RA M'A LA YA DANG, RDO
RJE'I GNAS ZHES PA RNAMS RNAM GRANGS SO, ,KHA SBYOR THIG LE LAS,
GNAS NI KOLLA

GI RI NYID, ,DE BZHIN AARBU DA YANG NGO, ,ZHES BSHAD PA MA YIN
NAM, AARBU DA GNAS SU YANG BSTAN PA 'DIR NYE BA'I ZHING DU BRJOD,
DE BZHIN DU K'A MA R'U PA 'DIR GNAS NYID DU BSTAN, PHYAG RGYA
CHEN PO THIG LE'I RGYUD DU YANG, GNAS DZ'A LANDHA RA DANG AOO dI
YA NA DANG P'URnnA GI

RI DANG K'A MA R'U PA YANG NGO ZHES SO, ,SAMPU tAR NI, DE BZHIN
K'A MA R'U PAR BRJOD, ,AO TRE ZHING NYID DU YANG BRJOD, ,GNAS
NYID LA SOGS PAR RNAM PAR GZHAG PA YANG THIG LE DANG, RDO RJE
MKHA' 'GRO PHAL CHER MTSUNGS PA NYID DO, ,DE CI LTAR MI 'GAL ZHE
NA, GNAS DANG NYE BA'I

ZHING DAG TSA GRANG DANG DNGOS PO DANG DNGOS MED BZHIN DU PHAN
TSUN 'GAL PA NI MA YIN TE GCIG LA YANG MING SNA TSOGS JI LTAR MI
'GAL ZHES SO, ,'DIR NA GA RA DANG, P'A tA LI PU tA DANG, M'A LA
WA SOGS GSUM NI NYE BA'I ZHING DU GSUNGS SO, ,SAMPU tA LAS NI,
NYE GNAS GO D'A

WA RIR BRJOD, ,R'A ME SHVA RA'ANG DE BZHIN NO, ,DE W'I KO tA DE
BZHIN BSHAD, ,M'A LA WA YANG DE BZHIN BRJOD, ,CES SO, ,PHYAG RGYA
CHEN PO THIG LE LAS NI, NYE BA'I ZHING NI M'A LA WA, ,NA GA RA
DANG SINDHU DANG, ,SAm HAm LA YANG DE BZHIN NO, ,DE W'I KO tA
BA'I MCHOG SBYIN, ,'DIR NI

@319A *, ,ZHING DANG NYE BAS BSTAN, ,'DIR YANG DE MA THAG TU
BRJOD PA NYID YANG DAG PAR BRJOD DO, ,MUMMU NI ZHES PA MUMMU NI'I
YUL LO, ,BYED PA'I BRANG ZHES PA KA RA nI WAd ZHING BZHI NGES PAR
BSTAN NO, ,PHYAG RGYA CHEN PO THIG LE LAS NI, ZHING MUMMU NI DANG
DE W'I KO tA YANG

NGO; ,SU MMU tAR NI SNGAR BSHAD PA GNYIS SO, ,SNGAR BZHIN DE LTAR
AARBU DA YANG ZHES PA AURBU DA RI'I RTZE MO'O, ,PHYAG RGYA CHEN
PO THIG LER YANG, ,NYE BA'I ZHING KU LA T'A DANG AURBU DA ZHES PA
GNYIS BSHAD DO, ,SAMPU tAR NI NYE BA'I ZHING TRI SHA KU NE DANG,
KO SHA LA YANG ZHES BSHAD

DO; ,'DIR YANG KO SHA LA NI 'THUNG GCOD NYID DU BSTAN TE SNGAR
BZHIN NO, ,HA RI KE LA LA SOGS PA DANG, SOO R'Asht'I MTHAR YANG
'DUN RTOG BZHI'O, ,LAN TSVA RGYA MTSO'I NANG ZHES PA HA RI KE
LA'I KHYAD PAR RO, ,KA LING+GA LA SOGS PA GSUM TZTSANDO HA 'O,
,GSER BYED PA DANG LDAN

PA'I GLING NI GSER GLING STE, GSER GLING ZHES PA'I DON TO, ,SAMPU
tA LAS NI KA LING+GA DANG LAMB'A KA YANG 'DUN RTOG GO, ,GSER
GLING DANG M'A LA YA NYE BA'I 'DUN RTOG GO, ,PHYAG RGYA CHEN PO
THIG LE LAS NI TZTSANDO HA NI GO D'A WA RI DANG HA RI KE LA'O,
,NYE BA'I 'DUN RTOG NI

GSER LDAN DANG LAMB'A KA ZHES BSHAD DO, ,RGYUD 'DIR NI 'DU BA
DANG NYE BA'I 'DU BA MA BSTAN TO, ,SAMBU tA LAS NI, YI DAGS GNAS
SU RAB BRJOD PA, ,KHYIM GYI LHA DANG YUL 'KHOR BZANG, ,GSER GLING
YANG NI 'DU BAR 'DOD, ,YI DAGS GNAS NI YI DAGS GRONG, ,GRi HA

DE WA'ANG 'DU BA'O, ,GZHAN GNYIS NYE BA'I 'DU BA'O, ,PHYAG RGYA
CHEN PO THIG LE LAS NI, 'DU BA LCAGS PA'I BRANG NYID DE, ,NYE
BA'I 'DU BA GSER GLING NGO, ,KONGKA nA DANG 'BIGS BYED BSTAN, ,DE
LA YI DAGS KYI GRONG DANG, GRi HA DE WA T'A 'DIR YANG 'DU BA NYID
KYIS LEGS PAR

BSDUS SO, ,SOO R'AshtA DANG GSER GLING YANG 'DUN RTOG DANG NYE
BA'I 'DUN RTOG NYID KYIS BSTAN TO, ,PHYAG RGYA CHEN PO THIG LER
YANG NYE BA'I 'DU BA NYID KYIS GANG BSHAD PA, KONGKA nA DANG
'BIGS BYED DE DAG KYANG 'DIR NYE BA'I 'DUN RTOG DANG 'THUNG GCOD
NYID KYIS BSTAN TO, ,DE'I

@319B PHYIR BRTAG PA GNYIS PA LAS, NYE BA'I 'DU BAR BSTAN PA
RGYUD GZHAN GYI RJES SU 'BRANG BAR BYA'O, ,'THUNG GCOD GRONG GI
MTHAR GNAS PA, ,'THUNG GCOD NA GA RA YANG NGO, ,ZHES DANG, GRONG
GI MTHA'I SA NI NA GA RA'I MTHA'I SA'O, ,TZA TI TRA YANG TZA RI
TRA'I GNAS SO, ,'BIGS

BYED NI 'BROG DGON PA'O, ,GZHON NU MA'I GRONG NI GZHON NU MA'I
GNAS SO, ,SAMPU tAR NI BYED PA'I BRANG DANG LCAGS PA'I BRANG, HA
RI KE LA 'BIGS BYED DANG, ,GZHON NU'I GRONG DANG RNAM PA LNGA,
,'THUNG GCOD DU NI YANG DAG BRJOD, ,'DIR NI 'DI DAG ZHING DU
BSTAN TO, ,

HA RI KE LA NI TZTSANDO HA NYID DO, ,NYE BA'I 'THUNG GCOD NI DE'I
MTHA'I GNAS SO, ,'THUNG GCOD DE DANG NYE BA'I SA'O, ,PHYAG RGYA
CHEN PO THIG LER NI RNAM PA LNGA 'THUNG GCOD DANG KHA CHE'I DKYIL
'KHOR DANG MON GYI DKYIL 'KHOR DANG NYE BA'I 'THUNG GCOD DANG BAL
PO DANG KAN+Y'A KUBDZA ZHES

MNGON PAR BRJOD DO, ,YI DAGS 'DUS PA ZHES PA DUR KHROD KYI SA STE
DUR KHROD DO, ,RGYA MTSO'I 'GRAM YANG RDZING BU'I 'GRAM RING
PO'O, ,PHYAG RGYA CHEN PO THIG LER YANG 'DIR NI DUR KHROD GNYIS
SO, ,NYE BA'I DUR KHROD NI TZA RI DANG GZHON NU'I GRONG ZHES
BSTAN TO, ,SAMPU

tA'I RGYUD KYI RAB TU BYED PA LAS NA GA RA DANG SINDHU DUR KHROD
DU BSTAN PA MA YIN NA, MA RU DANG KU LA T'A DAG NYE BA'I DUR
KHROD DU BSHAD CE NA, L'U Y'I ZHABS KYIS MNGON PAR RTOGS PA LAS
KYANG DKYIL 'KHOR GYI 'KHOR LO DANG LUS LA DE BZHIN KHO NAR RNAM
PAR GZHAG GO, ,SAMPU

t'I THIG LE LAS NI, SI NDHU NA GA RA DUR KHROD, ,NYE BA'I DUR
KHROD YI DAGS 'DUS, ,DE BZHIN RGYA MTSO'I 'GRAM YANG NGO, ,SKYED
TSAL RDZING BU'I 'GRAM YANG NI, ,NYE BA'I DUR KHROD RNAM PAR
BSHAD, ,'DI YANG RGYU DANG RGYUD GNYIS KYI DON RAB TU GSAL PA
NYID KYIS GNYIS KA YANG

DAG PAR BSDUS PAS BSHAD PAR NUS TE, BLA MA RNAMS KYIS MAN NGAG
SNYE MA LAS, SINDHU DANG NA GAR DAG DUR KHROD DANG NYE BA'I DUR
KHROD NYID DANG MA R'U DANG KU LA T'A DAG GTZO BO NYID KYIS YI
DAGS 'DUS PA DANG, RGYA MTSO'I 'GRAM DAG DANG SKYED TSAL RDZING
BU'I 'GRAM DAG DUR KHROD DANG

@320A *, ,NYE BA'I DUR KHROD DU BSHAD PA YANG DGONGS PA CAN DU
BSHAD DE, GANG GI PHYIR 'DI DAG TU 'GA' ZHIG GI TSE LHA DANG RNAL
'BYOR MA RNAMS 'DRES PA DE NYID KYI PHYIR PHYI NAS 'DI BSTAN TE,
GTZO BOR PULL'I RA M'A LA YA SOGS PA GNAS NYI SHU RTZA BZHI'I
NANG DU 'DUS PA

PULL'I RA M'A LA YA LA SOGS PA'I YUL DU BRAM ZE LA SOGS PA'I SKYE
GNAS SU SKYES PA'I DKYIL 'KHOR PA'I LHA RNAMS KYANG NGO ZHES SO,
,DE'I PHYIR BDE MCHOG GI RAB TU BYED PA LAS, PHYI DANG NANG DU
YANG GNAS LA SOGS PA'I RNAM PAR GZHAG PA MTSON PAR BYED DO, ,DE
BZHIN RGYUD

GZHAN RNAMS LAS KYANG GNAS LA SOGS PA PHYI DANG NANG DANG GZHAN
DU YANG RNAM PAR GZHAG GO, ,RI GI AA RALLI'I RGYUD LAS KYANG,
SHAR GYI LUS 'PHAGS 'DZAM BU GLING, ,NUB KYI BA LANG SPYOD DANG
NI, ,BYANG GI SGRA MI SNYAN YANG GNAS, ,GNAS BZHIR LHA MO BZHI
RNAMS TE, ,RI RAB

RTZE MOR RI GI GNAS, ,ZHES GSUNGS SO, ,THAMS CAD DU BSHAD CES PA
NGES PA'I RNAM PA'I NGO BOR BLTA BAR BYA'O, ,GZHAN YANG GDUL BYA
DANG RJES SU MTHUN PAR BRTZE BA'I RANG BZHIN GYIS BCOM LDAN 'DAS
KYI SKU BSTAN PA NI RNAM PA SNA TSOGS SO, ,GDUL BYA YANG CHUNG
NGU DANG

'BRING DANG CHEN PO'I CHUNG NGU DANG CHEN PO'I 'BRING DANG CHEN
PO'I CHEN PO'I DBYE BAS SO, ,DE LA CHUNG NGU'I DBANG DU BYAS NAS
PHYI'I GNAS LA SOGS PA BSTAN PA DE BZHIN DU YANG, DRI MA MED PA'I
'OD LAS GSUNGS PA, 'DIR THUN MONG GI YUL DU 'KHYAM PAR BYA BA'I
DON DU DZ'A LANDHA

RA LA SOGS PA RNAMS GNAS LA SOGS PA NYID GSUNGS SO, ,DE YANG
THAMS CAD DU KHYAB PAR BYED PAR MI 'GYUR TE, BRAM ZE DANG RGYAL
RIGS DANG, RJE'U RIGS DANG, DMANGS RIGS RNAMS KYI KHYIM DU SKYES
PA'I RDO RJE MKHA' 'GRO RNAMS GRONG KHYER GCIG NA YANG GNAS

PAS; BOD DANG RGYA NAG LA SOGS PA'I YUL NA YANG GNAS LA SOGS PA
YOD DO, ,DE RNAMS KYANG BSDUS PA'I RGYUD KYI NANG NAS BSTAN TO,
,RGYUD RGYAS PA'I NANG DU NI YUL THAMS CAD DU KHYAD PAR DANG
GRONG KHYER THAMS CAD DU GNAS LA SOGS PA BSHAD DO, ,'BRING GI
DBANG

@320B DU BYAS NAS KYANG GZHAL YAS KHANG GIS LA GNAS LA SOGS PA
DKYIL 'KHOR PA'I LHA MO RNAMS SU RNAM PAR GZHAG GO, ,DPER NA DPAL
SDOM PA'I DKYIL 'KHOR DU RDO RJE PHRENG BA SNGON POS BSKOR BA'I
RTZIBS BRGYAD SNGON POR DANG PO THUGS KYI 'KHOR LO'I SHAR DANG,
BYANG DANG,

NUB DANG, LHA MO'I RTZIBS RNAMS LA, PULL'I RA M'A LA YA, DZ'A
LANDHA RA, AOO dI YA NA, AARBU DA GNAS KYI RANG BZHIN RNAMS SU,
RAB GTUM MA, GTUM MIG MA, 'OD LDAN MA, SNA CHEN MA RNAMS SO, ,ME
DANG, BDEN BRAL DANG, RLUNG DANG, DBANG LDAN RNAMS SU GO DA WA
R'I,

R'A ME SHVA RA, DE W'I KO tA, M'A LA WA STE NYE BA'I GNAS KYI
BDAG NYID RNAMS SU, DPA' BO'I BLO CAN MA DANG, MI'U THUNG MA
DANG, LANG+K'I DBANG PHYUG MA DANG, SHING GRIB MA RNAMS SO,
,PADMA DMAR PO'I PHRENG BAS YONGS SU BSKOR BA RTZIBS BRGYAD DMAR
PO GNYIS PA GSUNG GI

'KHOR LO'I SHAR DANG BYANG K'A MA R'U PA DANG AO TRE STE, ZHING
DAG TU SA SRUNG MA DANG, 'JIGS BYED CHEN MO DAG GO, ,NUB DANG LHO
TI SHA KU NE DANG KO SHA LA NYE BA'I ZHING DAG TU RLUNG SHUGS MA
DANG, CHANG 'THUNG MA DAG GO, ,ME DANG BDEN BRAL KA LING+GA DANG,
LAMB'A KA, TZTSA NNGO HA DAG

TU; SNGO BSANGS LHA MO DANG, SHIN TU BZANG MO DAG GO, ,RLUNG DANG
DBANG LDAN K'ANYTZI DANG, HI M'A LA YA NYE BA'I 'DUN RTOG TU,
RTA'I RNA BA MA DANG, MKHA' 'GRO GDONG MA DAG GO, ,RDO RJE PHRENG
BA DKAR POS YONGS SU BSKOR BA RTZIBS BRGYAD DKAR PO GSUM PA SKU'I
'KHOR LO'I

SHAR DANG BYANG, PRE TA PU T'I DANG, GRi HA DE WA T'A 'DU BA DAG
TU, 'KHOR LO'I SHUGS CAN MA DANG, DUM SKYES MA DAG GO, ,NUB DANG
LHO SOO R'AshtA DANG, GSER GLING NYE BA'I 'DU BA DAG TU, CHANG
'TSONG MA DANG, 'KHOR LO'I GO CHA MA DAG GO, ,ME DANG BDEN BRAL
NA GA RA DANG,

SINDHU DUR KHROD DAG TU SHIN TU DPA' MO DANG, STOBS CHEN MA DAG
GO, ,RLUNG DANG DBANG LDAN MA RU DANG, KU LA T'A NYE BA'I DUR
KHROD DAG TU 'KHOR LOS SGYUR MA DANG, BRTZON 'GRUS CHEN MO DAG
GO, ,RAB GTUM MA LA SOGS PA'I LHA MO 'DI RNAMS KYANG RANG RANG GI
RTEN GYI

@321A *, ,'KHOR LO DANG KHA DOG MTSUNGS PA ZHAL GCIG SPYAN GSUM
MA, GDONG MCHE BA GTZIGS PA, DPRAL BAR RDO RJE'I PHRENG BAS MTSAN
PA, SKRA GROL BA, PHYAG GNYIS KYI G-YON PAS KHRAG GIS GANG BA'I
THOD PA, G-YAS PAS GDUG PA BSDIGS PAR BYED CING

GRI GUG 'DZIN PA, GCER BU G-YAS BRKYANG GI STABS KYIS GNAS PA,
PHYAG RGYA LNGA 'DZIN CING, 'DZAG PA'I MGO BO'I PHRENG BA CAN DU
BSAM PAR BYA'O, ,CHEN PO'I CHUNG NGU'I DBANG DU BYAS NAS LUS LA
GNAS LA SOGS PA BSTAN TE, DPER NA SDOM PA'I DKYIL 'KHOR BZHIN NO, ,

PU: DZ'A: AO: AA: GO: R'A: DE: MA: AO: TRI: KO: K'A: LA: KA: HI:
PRE: GRi: SOO: SU: NA: SI: MA: KU: SPYI BO PULL'I RA M'A LA YAR
RAB GTUM MA'O, ,SPYI GTZUG DZ'A LANDHA RAR GTUM MIG MA'O, ,RNA BA
G-YAS PA AOO dI YA NAR 'OD LDAN MA'O, ,LTAG PA AARBU DAR SNA CHEN
MA STE GNAS SO, ,RNA

BA G-YON PA GO D'A WA R'IR DPA' BO'I BLO CAN MA'O, ,SMIN MA'I
DBUS R'A ME SHVA RAR MI'U THUNG MA'O, ,MIG GNYIS DE W'I KO tAR
LANG+KA'I DBANG PHYUG MA'O, ,PHRAG PA GNYIS M'A LA WAR SHING GRIB
MA STE NYE BA'I GNAS SO, ,MTSAN KHUNG GNYIS K'A MA R'U PAR SA
SRUNG MA'O, ,NU MA ZUNG AO TRER 'JIGS

BYED CHEN MO STE ZHING NGO, ,LTE BA TRI SHA KU NER RLUNG SHUGS
MA'O, ,SNA RTZE KO SHA LAR CHANG 'THUNG MA STE NYE BA'I ZHING
NGO, ,KHA KA LING+GAR SNGO BSANGS LHA MO'O, ,MGRIN PA LAMBH'A KAR
SHIN TU BZANG MO STE 'DUN RTOG GO, ,SNYID K'ANYTZIR RTA'I RNA BA
MA'O, ,MDO MAS BAR HI M'A LA YAR BYA GDONG MA STE

NYE BA'I 'DUN RTOG GO, ,MTSAN MA PRE TA PU RIR 'KHOR LO'I SHUGS
CAN MA'O, ,BSHANG LAM GRi HA DE WA T'AR DUM SKYES MA STE 'DU
BA'O, ,BRLA GNYIS SOO R'AshtAR CHANG 'TSONG MA'O, ,BYIN PA GNYIS
GSER GLING DU 'KHOR LO'I GO CHA MA STE NYE BA'I 'DU BA'O, ,SOR MO
NA GA RAR SHIN TU

DPA' MO'O, ,RKANG PA'I BOL SINDHUR STOBS CHEN MA STE DUR KHROD
DO, ,MTHE BONG MA RUR 'KHOR LOS SGYUR MA'O, ,PUS MO GNYIS KU LA
T'AR BRTZON 'GRUS CHEN MO STE NYE BA'I DUR KHROD DO, ,'DI LA 'DI
NI MAN NGAG YIN TE, PUm DZ'Am ZHES PA LA SOGS PA THAMS CAD RJES
SU NGA RO DANG

@321B BCAS PA NGES PA NYID DO, ,PUm YIG LA SOGS PA'I YI GE YONGS
SU GYUR PA LAS 'KHOR LO'I RTZIBS RNAMS KYI STONG PA'I NANG DU
GNAS LA SOGS PA'I GNAS RNAMS SPYI BO LA SOGS PA RNAMS SU BLTA BAR
BYA'O, ,GNAS LA SOGS PA DE RNAMS SU DE DE'I GNAS SU SON

PA'I RTZA RNAMS DE DANG DE'I LTA'I GZUGS KYIS YONGS SU GYUR PA
RNAM PAR GZHAG STE BSGOM PAR BYA'O, ,DPER NA PHYI ROL DU GNAS LA
SOGS PA DANG, NYE BAR GNAS PA'I CHU KLUNG GI CHU YIS GSO BAR BYED
PA DE BZHIN DU, LUS LA YANG RTZA RNAMS KYIS SEN MO LA SOGS PA GSO
BAR

BYED DO ZHES PA MTSUNGS PA NYID DO, ,CHEN PO'I 'BRING GI DBANG DU
BYAS NAS BSKYED PA'I RIM PAS SA BON GYI YI GE LA SOGS PA MED PAR
YANG, LUS LA JI LTAR GNAS PA'I SPYI BO LA SOGS PA GNAS LA SOGS
PA, DE DANG DER SON PA RTZA'I RANG BZHIN RNAMS RDO RJE LHA MO
RNAMS SO ZHES

LHAG PAR MOS PA'I DON DU RNAM PAR GZHAG GO, ,CHEN PO'I CHEN PO'I
DBANG DU BYAS NAS BSKYED PA'I GNAS KHO NA NANG STE, STONG PA NYID
DANG SNYING RJE DBYER MED PA BYANG CHUB KYI SEMS LUS LA SOGS PA,
SO SOR SNANG BA'I RANG BZHIN GNAS PAS DANG PHA ROL TU PHYIN PA'I
BDAG NYID DO, ,

DKYIL 'KHOR GYI 'KHOR LO BDAG LA BSRE BA DE'I DBANG DU BYAS NAS
GSUNGS TE, YE SHES CHEN PO RANG LUS GNAS, ,RTOG PA THAMS CAD YANG
DAG SPANGS, ,ZHES DANG, SA BCU'I DBANG PHYUG MGON PO STE, ,'DI
RNAMS GZHAN GYIS BRJOD MI BYA, ,ZHES SO, ,DPAL LDAN

MNGON PAR BRJOD PA PHYI MA'I RGYUD DU YANG GSUNGS PA, 'DI NYID
MKHA' 'GRO MA KUN GYI, ,NGES PAR GNAS PA SNYING BRTZER LDAN, ,'DI
NYID RDZOGS SANGS RGYAS KUN DANG, ,BYANG CHUB SEMS DPA' 'GRO BA
GSUM, ,NYI SHU RTZA BZHI'I DBYE BA YIS, ,GNAS SOGS NYID DU YANG
DAG GNAS, ,

DE'I PHYIR, DE NYID LDAN NA DER 'KHYAM PAS, ,DAL BAR 'GYUR GYI
DGOS PA MED, ,GAL TE DE NYID MED GYUR NA, ,DE RNAMS BSKOR BAS
CUNG ZAD MIN, ,GAL TE DE NYID LDAN GYUR NA, ,DE RNAMS BSKOR YANG
CI ZHIG DGOS, ,PHYI ROL RNAL 'BYOR PA DE RNAMS, ,BSKOR BAS KHAMS
RNAMS

@322A *, ,ZAD PAR 'GYUR, ,DE PHYIR PHYI ROL RNAM SPANGS NAS,
,RNAL 'BYOR ROL PAS GNAS PAR BYA, ,RNAM DAG YE SHES SPYAN LDAN
PA'I, ,RDO RJE RNAL 'BYOR MA RNAMS KYIS, ,DPAL LDAN RNAL 'BYOR
CAN RNAMS LA, ,RING NAS THUGS RJE'I THUGS KYIS GZIGS, ,

DNGOS GRUB MCHOG NI BZHI RNAMS KYANG, ,DE RNAMS LA NI CI 'DOD
STZOL, ,DES NA RJE BTZUN YE SHES NI, ,RAB TU 'BAD PAS BSGRUB PAR
BYA, ,SNA TSOGS RTZOL BA DANG LDAN PA, ,SPYOD PA'I BRTUL ZHUGS SU
NI BRJOD, ,SPYOD PA'I BRTUL ZHUGS 'DI NYID NI, ,BRTUL ZHUGS DE
NYID

DGA' BAS BYA, ,RNAM PA GANG DES BYAS NAS NI, ,ZAS DANG GNAS KYI
BRTUL ZHUGS LDAN, ,BSAM GTAN ZAS MCHOG GYUR PA YI, ,SMYO MED SEMS
KYIS GNAS PAR BYA, ,GCER BU 'AM GAL TE GCER BU MIN, ,GANG DER JI
LTAR DE BZHIN DU, ,RANG GI LHAG PA'I LHA DMIGS NAS, ,

DE NYID GCIG TU RNAM PAR BSAM, ,ZLA DRUG TZAM GYIS DE NYID NI,
,LKUGS PAR GYUR KYANG DBANG DU 'GYUR, ,RNAL 'BYOR CHE DANG RNAL
'BYOR MA'I, ,GZUGS KYIS DE LA GSAL BAR BYED, ,YE SHES GSAL BA
MCHOG MTHONG NAS, ,RNAL 'BYOR CAN RNAMS NYE BAR GNAS, ,JI LTAR

PAD MA'I NYAMS DGA' BAR, ,NGANG PA'I TSOGS NI 'JUG PA BZHIN,
,DPAL LDAN RDO RJE 'DZIN PA NI, ,'DI LA MNGON GYUR THE TSOM MED,
,MIG 'PHRUL BZHIN DU 'JIG RTEN DU, ,SEMS CAN KUN DON BYED PA PO,
,DE LTAR BDAG DANG SEMS CAN DON, ,DAG PA'I SEMS KYIS

BYED PA NYID, ,ZHES GSUNGS SO, ,DE NYID KYI PHYIR, CHUNG NGU LA
SOGS PA RNAMS LA GNAS LA SOGS PA BSTAN PA YANG DRANG BA'I DON TO,
,RAB TU DGA' BA LA SOGS PA'I RANG BZHIN NYID GNAS LA SOGS PA NI
NGES PA'I DON TO, ,GANG YANG PHYI ROL DANG DKYIL 'KHOR GYI 'KHOR
LO DANG, LUS LA

YANG RAB TU DGA' BA LA SOGS PA'I RNAM PAR GZHAG PA DE'ANG DRANG
BA'I DON TO, ,CI LTAR DE DANG DER LHAG PAR MOS PA LAS, ,DE DANG
DE 'JIG RTEN LAS 'DAS PA'I SAR GSAL BAR 'GYUR BA'I PHYIR, 'BAD
PAR BYED DO ZHES PA STE, SPROS PAS CHOG GO, ,DA NI SAMPU tA'I
THIG LE LA SOGS

@322B PA'I RGYUD LAS GSUNGS PA'I, RNAL 'BYOR MA RNAMS KYI PHAL
CHER 'DU BA'I GNAS DANG SHING LA SOGS PA LA GNAS PA BRJOD PAR BYA
STE, DE LA, BI RA DZAR NI TZU TA'I SHING, ,'DU GNAS LHA MO AAm BI
KA ,ZHING SKYONG AA NA LA ZHES BYA, ,KANG+KA nAR NI ZLA 'KHRI
SHING, ,ZHES BSTAN

NGES PAR BSAM PAR BYA, ,TZA RI TRAR SHING KA RANYDZA, ,LHA MO KA
RANYDZAR GNAS MA, ,ZHING SKYONG DRIL BU CHEN PO'O, ,DE W'I KO tAR
BHA tA'I SHING, ,LHA MO KARnA MO d'I'O, ,HA RI KE LAR AA RU RA'I
SHING, ,AOOtYA YA NAR MYA NGAN MED PA'I SHING, ,GANG DER LHA MO
GSANG BA MA, ,ZHING SKYONG STOBS

PO CHE ZHES BYA, ,DZ'A LANDHA RAR GSER SHING STE, ,GAD DER LHA MO
GTUM MO STE, ,ZHING SKYONG DZA NE T'A ZHES BYA, ,SAMPU tA YI THIG
LE LAS, ,BI RA DZA SOGS NYE BAR MTSON, ,RDO RJE MKHA' 'GRO LA
SOGS PA'I RGYUD LAS GSUNGS PA'I GNAS RNAMS SO, ,DE LA PURnnA GI
RI DANG, RI YI RTZE MO

'DU BA'I GNAS, ,GANG DER LHA MO DPAL CHEN MO, ,ZHING SKYONG ME YI
GDONG PA CAN, ,MCHOG LDAN DU NI TA LA'I SHING, ,GANG DER LHA MO
BDE BYED MA, ,ZHING SKYONG GYEN DU SKRA BRDZE SA PA'O, ,DMAR SER
GRONG DU SHING RAL CAN, ,GANG DER LHA MO DMAR SER MA, ,ZHING
SKYONG BYIN PA CHEN PO'O, ,

AE L'A'I GRONG DU AA YA TAN, ,GANG DER LHA MO BONG GNAS MA,
,ZHING SKYONG GLANG PO'I RNA BA'O, ,KHA CHE'I RI YI RTZE MO NI,
,GANG DER LHA MO GO KARnnA, ,ZHING SKYONG BYIN PA'I RTZA CAN NO,
,MYA NGAM GYI NI GNAS CHEN PO, ,GANG DER LHA MO KRA MA nI, ,ZHING
SKYONG GTZIGS PA ZHES BYA'O, ,SKYE BO'I BU YI

SPA YI DONG, ,GANG DER LHA MO RO LANGS MA, ,ZHING SKYONG BYI NA
SPU CAN NO, ,BU RAM SHING 'PHEL GRONG GI GNAS, ,GANG DER LHA MO
TZ'A MUnd'I, ,ZHING SKYONG BUM PA CAN ZHES BYA, ,RGYAL BYED KHANG
PA BRTZEGS PA NI, ,GANG DER LHA MO RAB DANGS MA, ,ZHING SKYONG
RAL PA GSUM PA'O, ,KRishnA'I GRONG GI

GNAS KHYAD PAR, ,GANG DER LHA MO GLOG GDONG MA, ,ZHING SKYONG
DRIL BU SGRA CAN NO, ,SA P'A RI'I SHING SH'ALMA L'I, ,GANG DER
LHA MO ME GDONG MA, ,ZHING SKYONG LHA NI CHEN PO'O, ,'O MA CAN
GYI SHING SH'A LA, ,GANG DER LHA MO 'JIG RTEN YUM, ,SGYU MA'I
GRONG GI SH'A KHO tA, ,GANG DER LHA MO

@323A *, ,'DONG LDAN MA, ,ZHING SKYONG 'JIGS SDE ZHES BYA'O, ,AE
K'A M'U KA'I A'A MRA NI, ,GANG DER LHA MO LUS SPRUL MA, ,ZHING
SKYONG BRTUL ZHUGS CHEN PO'O, ,RGYAL PO'I KHAB KYI GNAS KHYAD
PAR, ,GANG DER LHA MO RNA RGYUD MA, ,ZHING SKYONG DRIL CHUNG SGRA
CAN NO, ,BOD KYI BRAG

GI RTZE MO NI, ,GANG DER LHA MO LHAN SKYES MA, ,ZHING SKYONG
LONGS SPYOD CAN ZHES BYA, ,M'A LA BA YI SBRANG RTZI'I SHING,
,GANG DER LHA MO DBANG BSKUR MA, ,ZHING SKYONG SKYES PA'I DBANG
PHYUG GO, ,DE DANG DE YI GNAS RNAMS SU, ,RDO RJE RNAL 'BYOR MA
RNAMS 'DU, ,RNAL 'BYOR CAN 'DUS RJES SU

'DZIN; ,ZHES SO, ,DE BZHIN DU RDO RJE MKHA' 'GRO'I RGYUD DU YANG,
ZHING 'DI RNAMS SU BU MO GANG, ,DPA' BO RNAMS LA GRUB SBYIN MA,
,RTAG TU RI YI 'GRAM DAG TU, ,MTSAN MO RAB TU 'DU BAR BYED,
,MKHA' SPYOD RNAMS SU RNYED DKA' BA, ,DNGOS GRUB YANGS PA SBYIN
PAR BYED, ,

SGRUB PA PO LA LAS RNAMS KUN, ,THE TSOM MED PAR 'GRUB PAR BYED,
,CES GSUNGS SO, ,RI'I 'GRAM ZHES PA NI SGRUB PA PO'I PHYIR DU'O,
,MKHA' SPYOD RNAMS SU ZHES PA'I DON TO, ,DE LTAR CHUNG NGU RNAMS
PHYI'I GNAS LA SOGS PAR YANG DAG PAR SONG STE, DE DANG DER SONG
NAS DE DANG

DER GNAS PA'I LHA MO DANG ZHING SKYONG RNAMS MCHOD PA DANG, GTOR
MA DANG NYE BAR SPYOD PA LA SOGS PA RNAMS KYIS YONGS SU MNYES PAR
BYAS TE, GNAS DE DANG DER GNAS PA'I RDO RJE BTZUN MO RNAMS, BSAM
GTAN DANG, GTOR MA DANG, MCHOD PA DANG, SNGAGS BZLAS PA DANG,
BSKOR BA

LA SOGS PA RNAMS KYIS KUN NAS MGU BAR BYA'O, ,GANG RNAL 'BYOR PA
'BRING PO RNAMS KYIS PHYI'I GNAS LA SOGS PA BSKOR BA LAS PHYIR
PHYOGS TE, DKYIL 'KHOR GYI 'KHOR LO BSGOM PA LA MNGON PAR 'JUG
PAR BYED DO, ,GANG YANG CHEN PO'I CHUNG NGU RNAMS DKYIL 'KHOR GYI

'KHOR LO BSGOM PA LA MI LTOS PAR, RANG GI LUS NYID KYI SPYI BO LA
SOGS PA RNAMS SU RANG RANG GI YI GE DANG PO YONGS SU GYUR PA LAS,
GNAS LA SOGS PA DE DANG DER GNAS PA'I RTZA DE DANG DER LHA'I
GZUGS SU BSGOM PA LA MNGON PAR DGA' BAR BYED DO, ,GANG YANG CHEN
PO'I

@323B 'BRING RNAMS SA BON GYI YI GE LA LTOS PA MED PA NYID DU
BSKYED PA'I RIM PAS SPYI BO LA SOGS PA'I GNAS RNAMS SU, DE DANG
DER GNAS PA'I RTZA RNAMS RDO RJE LHA MO DE DANG DER LHAG PAR MOS
TE BSGOM PA LA DGA' BAR BYED DO, ,GANG YANG BLO GROS CHEN PO
RNAMS, ,BSKYED PA'I RIM PA LA GNAS

TE RANG GI SEMS KHO NA, LUS DANG LONGS SPYOD LA SOGS PAR SO SOR
SNANG BA STONG PA NYID DANG SNYING RJE RO GCIG PA'I GNAS LA SOGS
PA'I RANG BZHIN, SA DANG PHA ROL TU PHYIN PA'I BDAG NYID DKYIL
'KHOR GYI 'KHOR LO MA TSANG BA MED PA SGOM PAR BYED DO, ,BSHAD
PA'I RIM PA DE THAMS CAD KYIS

DKYIL 'KHOR NYID GNAS LA SOGS PA DE DANG DER GNAS PA'I RDO RJE
LHA MO RNAMS KYI RANG BZHIN DU BRTAGS TE, DE DANG DER BSGOM PA
GOMS PAR BYA'O ZHES 'DI THAMS CAD BDE BAS BSGRUB PAR BYA'O, ,JI
LTAR RIGS PAR KHO BO YIS, ,BLA MA'I MAN NGAG GIS BSDUS TE, ,GNAS
SOGS

MDOR BSDUS PA YI NI, ,GTAN LA DBAB PA SKYON MED BYAS, ,GNAS SOGS
GTAN LA DBAB PA 'DI BKOD LAS, ,DGE BA ZLA MDZES LTAR MTHO GANG
THOB PA'I, ,BSOD NAMS DE YIS SKYE BO MTHA' DAG NI, ,GNAS SOGS DE
NYID MTHAR PHYIN SANGS RGYAS GYUR, ,GNAS LA SOGS PA

GTAN LA DBAB PA RNAM PAR GRAGS PA'I PAndI TA GNAS BRTAN SH'AKYA
RAKshI TA'I ZHABS KYIS MDZAD PA 'DI RDZOGS SO,, ,,ZHES PA 'DI
NYID 'GRO BA MTHA' DAG GI RNAM PAR 'DREN PA LHA DANG BCAS PA'I
SKYE DGU'I GTZUG RGYAN DAM PA SPYAN SNGA RIN PO CHE'I BKA' BZHIN
GNAM

LHA BRGYAD GANGS KYI RA BAS BSKOR BA'I DBUS, RI 'BRANG RGYAS KYI
NGOGS DPAL BDE CHEN YANGS PA CAN GYI GTZUG LAG KHANG DU, ZHA LU
LO TZ'A BA DGE SLONG DHARMA P'A LAS BSGYUR BA'O,, 