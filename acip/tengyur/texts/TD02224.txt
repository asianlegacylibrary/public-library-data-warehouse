@70B #, ,RGYA GAR SKAD DU, DO HA KO shA G'I TI, BOD SKAD DU, ,DO HA
MDZOD KYI GLU, 'JAM DPAL GZHON NUR GYUR PA LA PHYAG 'TSAL LO,
,DUG SPRUL LTA BU'I SKAL MED NI, ,NGES PAR SKYE BO DAM

PA LA; ,SKYON GYI DRI MAS DGOD PA'I PHYIR, ,MTHONG BA TZAM GYIS
'JIGS PAR BYOS, ,DE NYID MI SHES BRAM ZE NI, ,GYI NA RIGS BYED
GZHI DAG 'DON, ,SA CHU KU SHA DAG BYED DANG, ,KHYIM NA GNAS SHING
ME LA BSREG ,DON MED SBYIN SREG BYED PA NI, ,DU BAS MIG

LA GNOD PAR BAS, ,DBYU GU DBYUG GSUM LEGS LDAN GZUGS, ,THA DAD PA
DANG DAD PAS BSTAN PA DANG, ,CHOS DANG CHOS MIN SHES PAR MI MNYAM
ZHING, ,'GRO BA RNAMS NI BRDZUN PA NYID DU GOL, ,AE RA'I THAL BAS
LUS LA BYUGS NAS SU, ,MGO LA RAL PA'I

@71A *, ,KHUR BU KHUR BAR BYED, ,KHYIM DU MAR ME BTANG NAS GNAS,
,MTSAMS SU 'DUG NAS DRIL BU 'KHROL, ,SKYIL KRUNG BCAS NAS MIG
BTZUMS TE, ,RNA BAR SHUB SHUB SKYE BO SLU BAR BYED, ,KHYO MED
SKRA MED 'DI 'DRA GZHAN LA STON, ,DBANG RNAMS BSKUR

ZHING BLA MA'I YON RNAMS LEN, ,SEN MO RING ZHING LUS LA DRI MAS
G-YOGS, ,GOS DANG BRAL ZHING SKRA NI 'BAL BAR BYED, ,NAM MKHA'I
YID CAN GNOD BYED LAM GYI GZUGS, ,THAR PA'I CHED DU BDAG NYID
'GRO BYED SLU, ,GCER BUS GAL TE GROL 'GYUR NA, ,KHYI DANG WA

SOGS CIS MI GROL, ,SPU BTOGS PAS NI GROL 'GYUR NA, ,BUD MED SPU
BTOGS GROL BAR 'GYUR, ,MJUG SPU BSLANG BAS GROL 'GYUR NA, ,RMA
BYA G-YAG SOGS GROL BAR 'GYUR, ,LANGS TE ZA BAS GROL 'GYUR NA,
,RTA DANG GLANG PO CI PHYIR MIN, ,MDA' BSNUN NA RE

NAM MKHA'I YID CAN LA, ,THAR PA NAM YANG YOD PA MA YIN ZER, ,BDE
PA'I DE NYID DANG NI BRAL GYUR ZHING, ,LUS KYI DKA' THUB 'BA'
ZHIG TZAM LDAN PAS, ,DGE TSUL DGE SLONG GNAS BRTAN ZHES BYA BAS,
,BANDE RNAMS NI DE LTAR RAB BYUNG NAS, ,KHA CIG MDO SDE

'CHAD PAR BYED CING 'JUG ,LA LA RO GCIG SEMS KYI TSUL 'DZIN
MTHONG, ,KHA CIG THEG CHEN DE LA RGYUG BYED CING, ,DE NI GZHUNG
LUGS TSAD MA'I BSTAN BCOS YIN, ,GZHAN YANG DKYIL 'KHOR 'KHOR LO
MA LUS BSGOM, ,KHA CIG BZHI PA'I DON 'CHAD PA LA

ZHUGS; ,LA LA NAM MKHA'I KHAMS LA RTOG PAR SNANG, ,GZHAN YANG
STONG NYID LDAN PAR BYED PA DE, ,PHAL CHER MI MTHUN PHYOGS LA
ZHUGS PA YIN, ,LHAN CIG SKYES BRAL GZHAN GANG GIS, ,MYA NGAN 'DAS
GANG SGOM BYED PA, ,DE DAG 'GAS KYANG DON DAM NI, ,CIG SHOS 'GRUB

PAR MI 'GYUR RO, ,GANG ZHIG GANG LA MOS PAR GYUR PA DES, ,BSAM
GTAN GNAS PAS THAR PA THOB BAM CI, ,MAR ME CI DGOS LHA BSHOS DE
CI DGOS, ,DE LA CI BYA GSANG SNGAGS BSTAN PA CI ZHIG DGOS, ,'BAB
STEGS 'GRO DANG DKA' THUB MI DGOS TE, ,CHU LA ZHUGS PAS THAR PA
THOB

@71B BAM CI, ,SNYING RJE DANG BRAL STONG PA NYID ZHUGS GANG, ,DES
NI LAM MCHOG RNYED PA MA YIN NO, ,'ON TE SNYING RJE 'BA' ZHIG
BSGOMS NA YANG, ,'KHOR BA 'DIR GNAS THAR PA THOB MI 'GYUR, ,GANG
YANG GNYIS PO SBYOR PAR NUS PA DES, ,'KHOR PAR MI GNAS MYA NGAN
'DAS MI GNAS, ,KYE LAGS GANG SMRAS

BRDZUN ZHING LOG PA DE BOR LA, ,GANG LA ZHEN PA YOD PA DE YANG
THONG, ,RTOGS PAR GYUR NA THAMS CAD DE YIN TE, DE LA GZHAN PA SUS
KYANG SHES MI 'GYUR, ,KLOG PA DE YIN 'DZIN DANG SGOM PA DE YIN
TE, ,BSTAN BCOS SNYING LA 'CHAD PA'ANG DE YIN NO, ,DE MI MTSON
PA'I LTA PA YOD MIN TE, ,

'ON KYANG GCIG BU BLA MA'I ZHAL LA LTOS PA YIN, ,BLA MA'I SMRAS
PA GANG GI SNYING ZHUGS PA, ,LAG PA'I MTHIL DU GNAS PA'I GTER
MTHONG 'DRA, ,GNYUG MA'I RANG BZHIN BYIS BAS MA MTHONG BAR,
,'KHRUL PAS BYIS BA BSLUS ZHES MDA' BSNUN SMRA, ,BSAM GTAN MED
CING RAB TU

'BYUNG BA MED, ,KHYIM NA GNAS SHING CHUNG MA DAG DANG LHAN CIG
TU, ,GANG ZHIG YUL GYI DGA' BAS BCINGS LAS MI GROL NA, ,MDA'
BSNUN DA NI DE NYID SHES PA YIN ZHES SMRA, ,GAL TE MNGON DU GYUR
NA BSAM GTAN CI, ,GAL TE LKOG TU GYUR NA MUN PA 'JAL, ,LHAN CIG

SKYES PA'I RANG BZHIN DE NYID NI, ,DNGOS DANG DNGOS PO MED PA MA
YIN TE, ,MDA' BSNUN 'O DONG RTAG TU 'BOD PAR BYED, ,GANG ZHIG
BLANGS NAS SKYE SHI GNAS GYUR PA, ,DE NYID BLANGS NAS BDE CHEN
MCHOG GRUB CES, ,SKAD GSANG MTHON BOS MDA' BSNUN SMRA BYED KYANG,
,BYOL SONG

'JIG RTEN MI GO JI LTAR BYA, ,BSAM GTAN BRAL BAS CI ZHIG BSAM
BYAR YOD, ,BRJOD DU MED GANG JI LTAR BSHAD DU YOD, ,SRID PA'I
PHYAG RGYAS 'GRO BA MA LUS BSLUS, ,RANG BZHIN GNYUG MA LUS KYANG
BLANGS PA MED, ,RGYUD MED SNGAGS MED BSAM BYA BSAM GTAN MED, ,DE
KUN RANG

YID 'KHRUL BAR BYED PA'I RGYU, ,RANG BZHIN NGAG PA'I SEMS LA BSAM
GTAN DAG GIS MI BSLAD DA, ,BDAG GI DE NYID BDE LA GNAS SHING
GDUNG BAR MA BYED CIG ,ZA ZHING 'THUNG LA GNYID SPROD KYIS DGA'
ZHING, ,RTAG TU YANG DANG YANG DU 'KHOR LO 'GENGS, ,CHOS 'DI LTA
BUS 'JIG

@72A *, ,RTEN PHA ROL 'GRUB 'GYUR TE, ,RMONGS PA 'JIG RTEN MGON
POR RDOG PAS MNAN NAS SONG, ,GANG DU RLUNG DANG SEMS NI MI RGYU
ZHING, ,NYI MA ZLA BA 'JUG PA MED GYUR PA, ,MI SHES PA DAG GNAS
DE DBUGS PHYUNG CIG ,MDA' BSNUN GYIS NI MAN NGAG THAMS CAD

BSTAN NAS SONG, ,GNYIS SU MI BYA GCIG TU BYA BA STE, ,RIGS LA BYE
BRAG DAG TU MA 'BYED PAR, ,KHAMS GSUM MA LUS 'DI DAG THAMS CAD
NI, ,'DOD CHAGS CHEN PO GCIG TU KHA DOG SGYUR CIG DANG, ,DER NI
THOG MA DBUS MTHA' MED, ,JI SRID MYA NGAN 'DAS PA

MIN; ,BDE BA CHEN PO MCHOG 'DI LA, ,BDAG DANG GZHAN DU YOD MA
YIN, ,MDUN DANG RGYAB DANG PHYOGS BCU RU, ,GANG GANG MTHONG BA DE
DE NYID, ,DE RING NYID DU MGON PO DA LTAR 'KHRUL PA CHAD, ,DA NI
SU LA'ANG DRI PAR MI BYA'O, ,DBANG PO GANG DU NUB GYUR CING, ,

RANG GI NGO BOR NYAMS PAR 'GYUR, ,GROGS DAG DE NI LHAN CIG SKYED
PA'I LUS, ,BLA MA'I ZHAL LAS GSAL PAR BRIS, ,YID NI GAR 'CHING
RLUNG GAR DENGS, ,SA STENG 'DI NA YAN LAG GNAS, ,DE NI RMONGS PAS
MTSAMS SU YONGS SHES BYA, ,GTI MUG RGYA MTSO 'CHAD PA GANG

SHES PA, ,'DI NI BDE CHEN MCHOG YIN TE, ,SA RA HA YIS BSTAN NAS
'GRO, ,KYE HO 'DI NI RANG RIG YIN PA STE, ,YID LA 'KHRUL PA MA
BYED CIG ,DNGOS DANG DNGOS MED BDE PAR GSHEGS PA'I 'CHING PA STE,
,SRID DANG MNYAM NYID THA DAD MA 'BYED PAR, ,GNYUG MA'I

YID NI GCIG TU GTOD DANG RNAL 'BYOR PA, ,TSUL CHU BZHAG BZHIN DU
SHES PAR BYOS, ,BSAM GTAN BRDZUN PAS THAR PA RNYED MIN NO, ,SGYU
LUS DRA BAS JI LTAR PANG DU 'KHYUD, ,BLA MA DAM PA'I BKA' YIS BDE
PAR YID CHES PAR, ,NGA YIS BRJOD DU YOD MIN ZHES NI

MDA' BSNUN SMRA, ,GDOD NAS DAG PA NAM MKHA'I RANG BZHIN LA,
,BLTAS SHING BLTAS SHING MTHONG PA 'GAG PAR 'GYUR, ,DE LTA BU
NYID DUS SU 'GOG PAR 'GYUR, ,GNYUG MA NYID LA SKYON GYIS BYIS PA
BSLUS, ,SKYO BO MA LUS LHAG PAR SUN 'BYIN CING, ,NGA RGYAL SKYON

@72B GYIS DE NYID MTSON MI NUS, ,'JIG RTEN MA LUS BSAM GTAN GYIS
RMONGS 'GYUR, ,GNYUG MA'I RANG BZHIN SUS KYANG MTSON DU MED,
,SEMS KYI RTZA BA MIN MTSON TE, ,LHAN CIG SKYES PA RNAM GSUM GYI,
,GANG LAS DE SKYES GANG DU NUB, ,GANG DU GNAS 'GYUR

GSAL BAR MI SHES SO, ,RTZA BA BRAL PA'I DE NYID GANG SEMS PA,
,BLA MA'I MAN NGAG MTHONG PA DE YIS CHOG, ,KHRO PA'I RANG BZHIN
SEMS KYI NGO BO NYID YIN ZHES, ,RMONGS RNAMS MDA' BSNUN GYIS
SMRAS TZE NE SHES PAR BYOS, ,GNYUG MA'I RANG BZHIN TSIG GIS MI
BRJOD

KYANG; ,SLOB DPON MAN NGAG MIG GIS MTHONG BAR 'GYUR, ,CHOS DANG
CHOS MIN MNYES NAS ZOS PA YIS, ,'DI LA NYES PA RDUL TZAM YOD MA
LAGS, ,GNYUG MA'I YID NI GANG TSE SBYANGS GYUR PA, ,DE TSE BLA
MA'I YON TAN SNYING LA 'JUG PAR 'GYUR, ,'DI LTAR RTOGS

NAS MDA' BSNUN GLU LEN TE, SNGAGS DANG RGYUD RNAMS GCIG KYANG MA
MTHONG NGO, ,'GRO RNAMS LAS KYIS SO SOR BCINGS GYUR TE, ,LAS LAS
GROL NA YID NI THAR PA YIN, ,RANG RGYUD GROL NA NGES PAR GZHAN
MED DE,,MCHOG GI MYA NGAN 'DAS PA THOB PAR 'GYUR, ,

SEMS NYID GCIG PU KUN GYI SA BON TE, ,GANG LA SRID DANG MYA NGAN
'DAS 'PHRO BA, ,'DOD PA'I 'BRAS BU STER BAR BYED PA YI, ,YID
BZHIN NOR 'DRA'I SEMS LA PHYAG 'TSAL LO, ,SEMS BCINGS PAS NI
'CHINGS 'GYUR TE, DE NYID GROL NA THE TSOM MED, ,BLUN PO

GANG GIS 'CHING 'GYUR BA, ,MKHAS RNAMS DE YIS MYUR DU GROL, ,SEMS
NI NAM MKHA' 'DRA BAR GZUNG BYA STE, ,NAM MKHA'I RANG BZHIN NYID
DU SEMS GZUNG BYA, ,YID DE YID MA YIN PAR BYED 'GYUR NA, ,DES NI
BLA MED BYANG CHUB THOB PAR 'GYUR, ,MKHAS 'DRAR

BYAS NA RLUNG NI RNAM PAR 'CHING, ,MNYAM NYID YONGS SU SHES PAS
RAB TU THIM, ,MDA' BSNUN GYIS SMRAS NAM ZHIG NUS LDAN NA, ,MI
RTAG G-YO BA MYUR DU SPONG PAR 'GYUR, ,RLUNG DANG ME DANG DBANG
CHEN 'GAGS PA NA, ,BDUD RTZI RGYU PA'I DUS SU RLUNG NI SEMS LA
'JUG ,NAM

@73A *, ,ZHIG SBYOR BZHI GNAS GCIG LA NI ZHUGS PA NA, ,BDE CHEN
MCHOG NI NAM MKHA'I KHAMS SU MI SHONG NGO, ,KHYIM DANG KHYIM NA
DE YIS GTAM SMRA YANG, ,BDE CHEN GNAS NI YONGS SU SHES PA MED,
,'GRO KUN BSAM PAS SUN

'BYIN MDA' BSNUN SMRA, ,BSAM GYIS MI KHYAB GRUB PA 'GA' YANG MED,
,SROG CHAGS THAMS CAD KUN LA YANG, ,DE NYID YOD DE RTOGS PA MED,
,THAMS CAD RO MNYAM RANG BZHIN PAS, ,BSAM PAS YE SHES BLA MED
PA'O, ,KHA SANG DE

RING DE BZHIN SANG DANG GZHAN, ,DON RNAMS PHUN SUM TSOGS PAR SKYE
BO 'DOD, ,KYE HO BZHIN BZANGS SNYIM PA CHUS BKANG PA, ,'DZAGS PA
BZHIN DU NYAMS PA MA TSOR RO, ,BYA BA BYED DANG BYA BA MIN BYED
PA, ,NGES PAR RTOGS NA 'CHING DANG GROL BA MED, ,

YI GE MED LAS 'CHAD PAR YOD 'DOD PA, ,GANG ZHIG RNAL 'BYOR BRGYA
LA 'GA' YIS MTSON, ,'JUR BUS BCINGS PA'I SEMS 'DI NI, ,GLOD NA
GROL PAR THE TSOM MED, ,DNGOS PO GANG GI RMONGS PAS 'CHINGS,
,MKHAS RNAMS DE YIS RNAM PAR GROL, ,

BCINGS PA DAG NI PHYOGS BCUR 'GRO BA RTZOM, ,MTHONG BAR GYUR NA
MI G-YO BRTAN PAR GNAS, ,GO BZLOG RNGA MO LTA BUR BDAG GIS RTOGS,
,BU KHYOD RNAMS KYANG RANG LA CHER TE LTOS, ,KYE LAGS DBANG PO
LTOS SHIG DANG, ,'DI LAS NGAS NI MA GTOGS SO, ,

LAS ZIN PA YI SKYES BU YI, ,DRUNG DU SEMS THAG GCAD PAR BYOS,
,RLUNG BCINGS PA LA RANG NYID MA SEMS SKYE, ,SHING GI RNAL 'BYOR
SNA RTZER MA 'DUG CIG ,AE MA'O MA YIN LHAN CIG SKYES PA MCHOG
CHAGS BYOS, ,SRID PA'I SNA RTZER 'CHING BA YANG DAG SPANG, ,

'DI NI YID 'DUS PA LA RLUNG GI RLABS, ,G-YO ZHING 'PHYAR LA SHIN
TU MI SRUN 'GYUR, ,LHAN CIG SKYES PA'I RANG BZHIN RTOGS GYUR NA,
,DE YIS BDAG NYID BRTEN PAR GYUR PA YIN, ,GANG TSE YID NI NYE PAR
'GAGS GYUR NA, ,LUS KYI 'CHING BA RNAM PAR 'CHAD

@73B PAR 'GYUR, ,GANG TSE LHAN CIG SKYES DANG RO MNYAM PA, ,DE
TSE DMAN PA'I RIGS DANG BRAM ZE MED, ,'DI NI ZLA BA RGYA MTSO
NYID DANG NI, ,'DI NI GANG+G'A'I RGYA MTSO NYID DANG NI, ,B'A R'A
nA S'I SRA YA GHA YA TI, ,'DI NI ZLA BA GSAL BYED NYID, ,ZHING
KUN GNAS DANG NYE BA'I

GNAS SOGS PA, ,PHYIN TE BLTAS PA'I RTOGS PA GANG SMRA BA, ,LUS
DANG 'DRA BA'I MU GNAS GZHAN NA MED, ,DGE BA NGA YIS NGES PAR
YANG NGAG MTHONG, ,'DAB LDAN PADMA'I SDONG PO GE SAR GYI DBUS NA,
,SHIN TU PHRA BA'I RNAL MA DRI DANG KHA DOG LDAN, ,BYE BRAG

'ONGS SHING RMONGS PA MYA NGAN GYIS, ,GDUNGS PA'I 'BRAS BU MED
PAR MA BYED CIG, ,GANG TSE TSANGS PA KHYAB 'JUG MIG GSUM DANG,
,'JIG RTEN MA LUS THAMS CAD GZHIR GYUR PA, ,RIGS MED DE LA MCHOD
NA LAS KYI YANG, ,MTHA' YI TSOGS

NI YANG DAG ZAD PAR 'GYUR, ,KYE HO BU NYON RTZOD PA'I RO NI DAG
PAR YANG DAG GNAS SHES PA, ,'GRO BA 'CHAD CING 'DON LA SOGS PAS
DE NI SHES PAR NUS MA YIN, ,KYE HO BU NYON DE NYID SNA TSOGS
KYIS, ,RO 'DI BSTAN PAR NUS PA MA YIN TE, ,BDE BA'I

GNAS MCHOG RTOG SPANGS TE, ,'GRO BA NYE PAR SKYE PA NYID BZHIN
NO, ,BLO NI RNAM 'GAGS YID NI PHAM GYUR PA, ,GANG DU MNGON PA'I
NGA RGYAL CHAD PA'O, ,DE NYID SGYU MA'I RANG BZHIN MCHOG TU RTOG
PA STE, ,DE LA BSAM GTAN 'CHING BA DES NI CI BYAR YOD, ,DNGOS POR
SKYAS PA MKHA'I LTAR RANG BZHIN

NA; ,DNGOS PO RNAM SPANGS PHYI NAS CI ZHIG SKYE, ,GDOD NAS SKYE
MED RANG BZHIN YIN PA LA, ,DE RING DPAL LDAN BLA MA BSTAN PAS
RTOGS, ,MTHONG DANG THOS DANG RIG DANG DRAN PA DANG, ,ZA SNOM
'KHYAM DANG 'GRO DANG 'DUG PA DANG, ,CAL COL GTAM DANG LAN SMRA
GYUR PA LA, ,SEMS SO ZHE NA

GCIG GI RNAM PA LA MI BSKYOD,,GANG ZHIG BLA MA'I MAN NGAG BDUD
RTZI'I CHU, GDUNG SEL BSAL BA NGO MAS PAR MI 'THUNG PAR,,DE NI
BSTAN BCOS DON MANG MYA NGAM GYI, ,THANG LA SKOM PAS GDUNGS TE
'CHI BAR ZAD, ,BLA MAS BSTAN PA BRJOD MIN NA, ,SLOB MAS GO BA MA
YIN TE, LHAN CIG

@74A *, ,SKYES PA BDUD RTZI'I RO, ,GANG GIS JI LTAR BSTEN PAR
BYA, ,TSAD MAR 'DZIN PA'I DBANG GIS SU, ,BLUN POS BYE BRAG RNYED
PA STE, ,DE TSE RDOL BA'I KHYIM DU ROL, ,'ON KYANG DRI MAS MI GOS
SO, ,GANG TSE SLONG NA SRANG KHA'I KHAM PHOR GYIS SPYOD DE, BDAG
NI RGYAL PO

YIN NA SLAR YANG CI BYAR YOD, ,DBYE BA RNAM PAR SPANGS NAS DE
NYID GNAS PA LA, ,RANG BZHIN MI G-YO BTANG SNYOMS LHUN GYIS GRUB,
,MYA NGAN 'DAS PA LA GNAS SRID PAR MDZES, ,NAD GZHAN DAG LA SMAN
GZHAN GTANG MI BYA, ,BSAM DANG BSAM BYA RAB TU SPANGS NAS SU, ,JI
LTAR

BU CHUNG TSUL DU GNAS PAR BYA, ,BLA MA'I LUNG LA BSGRIMS TE RAB
'BAD NA, ,LHAN CIG SKYES PA 'BYUNG BAR THE TSOM MED, ,KHA DOG YON
TAN YI GE DPE BRAL BA, ,SMRA RU MI BTUNG DE NI BDAG GIS GYIN
MTSON, ,GZHON NU MA YI BDE PA SNYING LA ZHEN PA BZHIN, ,DBANG
PHYUG DAM PA DE NI SU LA BSTAN NUS SAM, ,

DNGOS DANG DNGOS MED YONGS SU BCAD PA DANG, ,DER NI 'GRO BA MA
LUS RAB TU THIM PAR 'GYUR, ,GANG TSE YID NI MI G-YO RANG GNAS
BRTAN PA STE, ,DE TSE 'KHOR PA'I DNGOS PO LAS NI RANG GROL 'GYUR,
,GANG TSE BDAG GZHAN YONGS SU SHES MED NI, ,DE TSE BLA MED LUS NI
THOB PAR 'GYUR, ,DE

LTAR BSTAN PA NYID LAS NGES PAR MA 'KHRUL PAR,,RANG GIS RANG LA
LEGS PAR SHES PAR BYAS NAS NI, ,RDUL MIN RDUL BRAL MA YIN SEMS
KYANG MIN, ,DNGOS PO DE DAG GDOD NAS ZHEN PA MED, ,MDA' BSNUN GYI
SMRAS DE TZAM ZHIG TU ZAD,,KYE HO MA LUS DRI MED DON DAM SHES PAR

BYOS; ,KHYIM NA GNAS PA PHYI ROL SONG NAS TSOL,,KHYIM BDAG MTHONG
NAS KHYIM TSES DAG LA DRI, ,MDA' BSNUN GYIS SMRAS BDAG NYID SHES
PAR BYOS, ,BLUN POS BSAM GTAN BSAM BYA BZLAS BRJOD MIN, ,GANG TSE
BLA MAS BSTAN CING THAMS CAD SHES BYAS KYANG, ,BDAG

GIS YONGS SU BRTAGS PAS THAR PA THOB BAM CI, ,YUL RNAMS BGROD
CING GDUNG BAS NYEN BYAS KYANG, ,LHAN CIG SKYES PA MI RNYED SDIG
PAS 'DZIN, ,YUL RNAMS BSTEN PAS YUL GYIS MI GOS SO, ,AUTPALA 'DAB
MA CHU YIS MA REG BZHIN, ,GANG LTAR RTZA BA RNAL 'BYOR

@74B SKYABS SU 'GRO, ,DUG GI SNGAGS CAN DUG GIS GA LA TSUGS, ,LHA
LA MCHOD PA KHRI PHRAG BYIN NAS KYANG, ,BDAG NYID DE YIS 'CHING
'GYUR CI ZHIG BYA, ,DE 'DRAS 'KHOR PA 'DI NI 'CHAD MIN TE, ,GNYUG
MA'I RANG BZHIN MA RTOGS RGAL MI NUS, ,MIG NI MI 'DZUMS

SEMS KYANG MI 'GOG DANG, ,RLUNG 'GOG PA NI DPAL LDAN BLA MAS
RTOGS, ,GANG TSE RLUNG RGYUD DE NI MI G-YO STE, ,'CHING BA'I TSE
NA RNAL 'BYOR PAS CI BYA, ,JI SRID DBANG PO YUL GYI GRONG LA
LHUNG, ,DE SRID RANG NYID LAS MED RAB TU RGYAS, ,KHYED CAG DA
LTAR CI

BYED SAM DANG KYE, ,DE NI SHIN TU DKA' BA'I DGONGS PA 'JUG ,GANG
ZHIG GANG LA GNAS PA NI, ,DE NI DE RU MI MTHONG STE, ,MKHAS PA
THAMS CAD BSTAN BCOS 'CHAD PA YIS, ,LUS LA SANGS RGYAS YOD PAR MA
RTOGS SO, ,GLANG CHEN LO BAS NAS SEMS

TSAGS CHUD PAS NA, ,DER NI 'GRO 'ONG CHAD NAS NGAL BA STE, ,'DI
LTAR RTOGS NA GANG DU 'ANG DRI SA MED, ,MKHAS PA NGO CHA MED PAS
DE MA RTOGS, ,GSON PA GANG ZHIG RNAM PAR MA GYUR PA, ,DE NI RGAS
SHING 'CHI BAR 'GYUR RAM CI, ,BLA MAS BSTAN PA'I DRI MED BLO

GROS NI, ,DE NYID GTER YIN GZHAN PA GANG ZHIG LO, ,YUL NYID RNAM
PAR DAG STE BSTAN BYA MIN, ,STONG PA 'BA' ZHIG GIS NI SPYAD PAR
BYA, ,JI LTAR GZINGS LAS 'PHUR PA'I BYA ROG BZHIN, ,SKOR ZHING
SKOR ZHING SLAR YANG DE RU 'BAB, ,THAG PA NAG PO'I DUG SBRUL
BZHIN, ,

MTHONG BTZAM GYIS SDANG PAR 'GYUR, ,GROGS DAG SKYE BO DAM PA NI,
,YUL GNYIS SKYON GYIS BCING PAR 'GYUR, ,YUL LA ZHEN PAS 'CHING
BAR MA BYED CIG ,KYE HO RMONGS PA MDA' BSNUN GYIS SMRAS PA, ,NYA
DANG PHYE LEB GLANG CHEN BUNG BA DANG, ,'DI

NI RI DAGS BZHIN DU BYA BAR BYOS, ,GANG ZHIG SEMS LAS RNAM 'PHROS
PA, ,DE SRID MA GON PO'I RANG BZHIN TE, ,CHU DANG RLABS DAG GZHAN
YIN NAM, ,SRID DANG MNYAM ZHING NAM MKHA'I RANG BZHIN NO, ,GANG
ZHIG BSTAN TE GANG THOS PA, ,DGONGS PA GANG

@75A *, ,YIN DAM PAR SKYOL BA NA, ,NYI ZER LKUGS PA SA YI RDUL
BZHIN BRLAG ,SNYING GA NYID DU NUB PAR GYUR PA YIN, ,JI LTAR CHU
LA CHU BZHAG NA, ,DE RNYED CHU RU RU MNYAM 'GYUR, ,SKYON DANG YON
TAN MNYAM LDAN SEMS, ,MGON PO SUS KYANG MTHONG MI 'GYUR, ,

RMONGS PA DAG LA GNYEN PO GANG YANG MED, ,NAGS LA MCHED PA'I LCE
BZHIN, ,GDONG DU BAB BA'I LTAR SNANG BA KUN, ,SEMS KYI RTZA BA
STONG PA NYID DU LHAN CIG BYOS, ,GAL TE YID DU 'ONG NGAM SNYAM
PA'I SEMS, ,SNYING LA BAB PA GCES PAR BYAS NA NI, ,TIL GYI SHUN
PA

TZAM GYI ZUG RDUS KYANG, ,NAMS KYANG SDUG BSNGAL 'BA' ZHIG BYED
PAR ZAD, ,DE LTAR YIN TE DE LTAR MA YIN NO, ,GROGS PO PHAG DANG
GLANG CHEN LTOS, ,JI LTAR YID BZHIN NOR BU'I DGOS PA BZHIN,
,'KHRUL PA ZHIG PA'I MKHAS PA NGO MTSAR CHE, ,RANG LA RANG RIG
BDE BA CHEN

PO'I BAG CHAGS GZUGS, ,THAMS CAD DE TSE MKHA' MNYAM BYED PAR
'GYUR, ,KA LA KU tA SMOS SU CI RUNG STE, ,RANG BZHIN MKHA' MNYAM
YID KYIS 'DZIN PA YIN, ,YID DE YID MA YIN PAR BYED 'GYUR NA,
,RANG BZHIN LHAN CIG SKYES PA MCHOG TU MDZES, ,KHYIM DANG

KHYIM NA DE NI BRJOD MIN TE, ,BDE CHEN GNAS NI YONGS SU SHES PA
MIN, ,'GRO KUN SEMS KHRAL KHUR PA MDA' BSNUN 'DRA, ,DE NI BSAM
MED SUS KYANG RTOGS MA YIN, ,BDE GSANG YAN LAG YONGS SU SPANGS PA
NA, ,BSGOM DANG MI SGOM DBYER MED BDAG GIS MTHONG,,

YUL GYIS MTSON PAS GZHAN DAG BSAM PAR BYED, ,DE NYID BSAM PAS MA
RTOGS RANG GZHAN 'GAGS PAR 'GYUR, ,GAL TE SEMS KYIS SEMS NI MTSON
DU 'GRO, ,RNAM RTOG DANG NI MI G-YO BRTAN PAR GNAS, ,JI LTAR LAN
TSVA CHU LA THIM PA LTAR, ,DE LTAR SEMS NI RANG

BZHIN LA THIM 'GYUR, ,DE TSE BDAG DANG GZHAN NI MNYAM PAR MTHONG,
,'BAD DE BSAM GTAN BYAS PAS CI BYAR YOD, ,LHAN CIG LA NI LUNG
RNAM SMA LUS MTHONG, ,RANG GI 'DOD PA MANG PO GSAL PAR SNANG,
,MGON PO BDAG NYID GCIG PU GZHAN RNAMS 'GAL, ,

@75B KHYIM DANG KHYIM GRUB MTHA' DE GRUB PO, ,GCIG ZOS PAS NI
THAMS CAD TSIG ,PHYI ROL SONG NAS KHYIM BDAG CHOL, ,'ONGS KYANG
MA MTHONG PHYIN KYANG MED, ,'DUG PAR GYUR KYANG NGO MA SHES,
,DPAL RLABS MED PA'I DBANG PHYUG MCHOG, ,RNYOG PA MED PA'I BSAM
GTAN

'GYUR; ,CHU DANG MAR ME RANG GSAL GCIG TU ZHOG, ,'GRO 'ONG NGA
YIS MI LEN MI 'DOR RO, ,GANG YANG SNGA NA MED PA'I SGEG MO DANG
PHRAD NAS, ,NYAL BA'I SEMS NI GZHI MED PA LA BRTEN, ,RANG GI GZUGS
DANG THA DAD MA LTA CIG ,DE LTAR SANGS RGYAS LAG TU GTOD PA

YIN; ,GANG TSE LUS DANG NGAG YID DBYER MED PA, ,LHAN CIG SKYES
PA'I RANG BZHIN DE TSE MDZES, ,KHYIM BDAG ZOS NAS KHYIM BDAG MO
LONGS SPYOD, ,YUL NI GANG ZAG MTHONG STE SPYAD PAR BYA, ,NGA YIS
RTZED MO BYAS PA LA, ,BUS PA RNAMS NI AA THANG CHAD, ,AA MA

BZHAG NAS BU DE SKYE MI 'GYUR, ,DES NI RNAL 'BYOR SPYOD PA DPE
DANG BRAL, ,BDAG PO ZA ZHING RANG BZHIN MDZES, ,CHAGS PA'I SPYOD
DES GANG BA'I SEMS DE NYID, ,CHAGS DANG CHAGS BRAL SPANGS NAS DBU
MAR ZHUGS, ,SEMS NYAMS PAS NA RNAL 'BYOR NGAS MA MTHONG,,

ZA ZHING 'THUNG LA BSAM DU MED PAR GYUR, ,GROGS MO 'DI NI SEMS LA
GANG SNANG BA, ,PHYI ROL SEMS LA MTSON MED BDAG GIS 'DZIN, ,SGYU
MA'I RNAL 'BYOR PA NI DPE DANG BRAL PA STE, ,SA GSUM DU YANG DRI
MED MI GNAS MI 'BYUNG STE, ,ME NI SPRA BA NYID LA RKYEN GYIS

'BAR; ,ZLA BA CHU 'DZAG NOR BU RANG DBANG MED, ,THABS KYIS RGYAL
SRID KUN LA DBANG BSGYUR PA, ,SEMS NYID DE NYID GRUB PA'I RNAL
'BYOR MA'O, ,LHAN CHIG SKYES PA'I SDOM PAR SHES PAR BYA, ,YI GE
'GRO PA MA LUS PA, ,YI GE MED PA GCIG KYANG MED, ,JI SRID

YI GE MED GYUR PA, ,DE SRID YI GE RAB TU SHES, ,SNAG TSA MNYES
PAS KLAG TU MED, ,RAG BYED DON MED 'DON PAS NYAMS, ,DAM PA SEMS
DANG CIG SHOS MI SHES NA, ,GANG NAS SHAR CING GANG DU NUB, ,JI
LTAR PHYI ROL DE BZHI NANG, ,BCU BZHI PA YI

@76A *, ,SA LA RGYUN DU GNAS, ,LUS MED LUS LA SBAS PA STE, ,DE
SHES DE YIS GROL PAR 'GYUR, ,SGRUB YIG BZHI LAS DANG PO BDAG GIS
STON, ,KHU BA 'THUNGS PAS NGA NI BRJED PAR GYUR, ,GANG GIS YI GE
GCIG SHES PA, ,DE YIS MING NI MI SHES SO, ,

RKYEN BRAL GSUM NI YI GE GCIG ,ZAG MED GSUM GYI DBUS NA LHA,
,GANG ZHIG GSUM PO ZAG PA NI, ,GDOL PA RIG BYED DE BZHIN NO, ,MA
LUS RANG BZHIN MI SHES PAS, ,KUN DU RU YI SKABS SU BDE CHEN SGRUB
BA NI, ,JI LTAR SGOM PAS SMIG RGYU'I CHU SNYEGS

BZHIN; ,SKOM NAS 'CHI YANG NAM MKHA'I CHU RNYED DAM, ,RDO RJE
PADMA GNYIS KYI BAR GNAS PA, ,BDE BA GANG GIS RNAM PAR ROL PA
YIN, ,CI STE DE BDEN NUS PA MED PAS NA, ,SA GSUM RE BA GANG GIS
RDZOGS PAR 'GYUR, ,YANG NA THABS KYI BDE BA SKAD CIG

MA; ,YANG NA DE NYID GNYIS SU 'GYUR BA STE, BLA MA'I DRIN GYIS
SLAR YANG NI, ,BRGYA LA 'GA' YIS SHES PAR 'GYUR, ,GROGS DAG ZAB
PA DANG NI RGYA CHE BA, ,GZHAN MED BDAG NYID MA YIN NO, ,LHAN CIG
SKYES DGA' BZHI PA'I DUS, ,GNYUG MA NYAMS SU

MYONG BAR SHES, ,MUN NAG CHEN POR ZLA BA NOR BU NI, ,JI LTAR
'CHAR BAR BYED PA BZHIN, ,MCHOG TU BDE CHEN SKAD CIG GCIG LA NI,
,BSAM PA'I SDIG PA MA LUS PHAN PAR BYED PA'O, ,SDUG BSNGAL SNANG
BYED NUB PA NA, ,SKAR MA'I BDAG PO

GZA' DANG MNYAM DU SHAR, ,'DI LTAR GNAS PAS SPRUL PAR SPRUL, ,DE
NI DKYIL 'KHOR 'KHOR LO DAM PA'O, ,KYE HO RMONGS PA'I SEMS KYIS
SEMS LA BRTAGS NA NI, ,LTA BA NGAN PA THAMS CAD LAS NI RANG GROL
'GYUR, ,MCHOG TU BDE BA CHEN PO'I DBANG GIS NI, ,DE

LA GNAS NA DNGOS GRUB DAM PA'O, ,SEMS KYI GLANG PO YAN DU CHUG
,DE NI BDAG NYID DRIS LA GCIG ,NAM MKHA'I RI BO CHU 'THUNG DANG,
,DE YI 'GRAM DU ZHOG CIG RANG DGA' BAR, ,YUL GYI GLANG PO'I DBANG
PO LAG PAS BLANGS NAS SU, ,JI LTAR GSOD PAR RANG DBANG

@76B SNANG BAR 'GYUR, ,RNAL 'BYOR BA NI GLANG PO SKYONG BA BZHIN,
,DE NYID NAS NI LDOG PAR 'GYUR PA YIN, ,GANG ZHIG 'KHOR BA DE NI
MYA NGAN 'DAS PAR NGES, ,DBYE BA GZHAN DU SEMS PA MA YIN TE,
,RANG BZHIN GCIG GIS DBYE BA RNAM PAR SPANGS, ,DRI MA MED PA NGA
YIS RAB TU

RTOGS; ,YID KYIS DE NYID DMIGS DANG BCAS, ,DMIGS PA STONG PA NYID
YIN LA, ,GNYIS LA SKYON NI YOD PA STE, RNAL 'BYOR GANG GIS SGOM
PA MIN, ,SGOM PA DMIGS BCAS DMIGS MED DE, ,SGOM DANG MI SGOM THA
SNYAD MED, ,BDE PA'I RNAM PA'I RANG BZHIN NO, ,RAB

TU BLA MED RANG 'BYUNG BA, ,BLA MA'I DUS THABS BSTEN PAS SHES,
,NAGS SU MA 'GRO KHYIM DU MA 'DUG PAR, ,GANG YANG DE RU YID KYIS
YONGS SHES NAS, ,MA LUS RGYUN DU BYANG CHUB RTAG PAR GNAS, ,'KHOR
BA GANG YIN MYA NGAN 'DAS PA GANG, ,YID KYI DRI MA DAG LA

LHAN CIG SKYES PA STE, ,DE TSE MI MTHUN PHYOGS KYIS 'JUG PA MED,
,JI LTAR RGYA MTSO DANG BAR GYUR PA LA, ,CHU BUR CHU NYID YIN TE
DE NYID THIM PAR 'GYUR, ,NAGS DANG KHYIM NA BYANG CHUB GNAS PA
MED, ,DE LTAR BYED PA YONGS SU SHES NAS SU, ,DRI MA MED PA'I SEMS
KYI

RANG BZHIN GYIS, ,MA LUS MI RTOG PA RU BRTEN PAR 'OS, ,DE NI BDAG
YIN GZHAN YANG DE BZHIN NO, ,GANG BSGOM YONGS SU BSGOM PA GANG,
,DBYE BA DE NYID 'CHING DANG BRAL BAR BYA, ,'ON KYANG BDAG NYID
RNAM PAR GROL PA'O, ,BDAG DANG GZHAN DU 'KHRUL PA MA BYED DANG, ,

MA LUS RGYUN DU GNAS PA'I SANGS RGYAS TE, ,SEMS NI NGO BO NYID
KYIS DAG PA NA, ,DE NYID DRI MED MCHOG GI GO 'PHANG NGO, ,GNYIS
MED SEMS KYI SDONG PO DAM PA NI, ,KHAMS GSUM MA LUS KUN DU KHYAB
PAR SONG, ,SNYING RJE'I ME TOG GZHAN PHAN 'BRAS BU 'DZIN, ,MING
NI

MCHOG TU GZHAN LA PHAN PA'O, ,STONG PA'I SDONG PO DAM PA ME TOG
RGYAS, ,SNYING RJE DAM PA SNA TSOGS DU MAR LDAN, ,LHUN GYIS GRUB
PA PHYI MA'I 'BRAS BU STE, ,BDE BA 'DI NI GZHAN PA'I SEMS MIN NO,
,STONG PA'I SDONG PO DAM PA'I SNYING RJE MIN, ,GANG LA SLAR YANG
RTZA BA ME TOG

@77A *, ,LO 'DAB MED, ,DE LA DMIGS PAR BYED PA GANG YIN PA, ,DER
LHUNG BAS NI YAN LAG MED PAR 'GYUR, ,SA BON GCIG LA SDONG PO
GNYIS, ,RGYU MTSAN DE LAS 'BRAS BU GCIG ,DE YANG DBYER MED GANG
SEMS PA, ,DE NI 'KHOR DANG MYA NGAN 'DAS RNAMS GROL, ,

GANG ZHIG 'DOD PA CAN GYI SKYE BO 'ONGS PA'I TSE, ,DE NI RE BA
MED NA GAL TE 'GRO BA NI, ,PHYI SGOR BOR BA'I KHAM PHOR BLANGS
NAS SU, ,DE BAS KHYIM THAB BOR NAS BSDAD PA RUNG, ,GZHAN LA PHAN
PA'I DON NI MI BYED PA, ,'DOD PA PO LA SBYIN PA MI STER BA, ,'DI
NI 'KHOR BA'I 'BRAS BU

GANG YIN LO, ,DE BAS BDAG NYID BOR BAR BYAS NA RUNG, ,RNAL 'BYOR
GYI DBANG PHYUG CHEN PO DPAL SA RA HA CHEN PO'I ZHAL SNGA NAS
MDZAD PA DO HA MDZOD CES BYA BA DE KHO NA NYID RNAL DU MTSON PA
DON DAM PA'I YI GE RDZOGS SO,,