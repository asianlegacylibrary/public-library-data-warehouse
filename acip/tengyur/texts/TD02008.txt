@215A #, ,RGYA GAR SKAD DU, SHR'I BADZRA MA H'A BHEE RA BA S'A
DHA NA, BOD SKAD DU, DPAL RDO RJE 'JIGS BYED CHEN PO'I SGRUB
THABS, DPAL RDO RJE SEMS DPA' LA PHYAG 'TSAL LO, ,MUN NAG LTA
BU'I SKU 'DZIN ZHING, ,NYI MA 'BUM GYI GZI BRJID CAN, ,GDUG PA'I
MTSON CHA SNA TSOGS

BSNAMS, ,BDUD DGRA KHYOD LA PHYAG 'TSAL LO, ,BDE GSHEGS BKA' NI
BSRUNG BA DANG, ,GDUG PA GDUL BAR BYA BA DANG, ,THAR PA THOB PAR
BYA BA'I PHYIR, ,SGRUB THABS 'DI NI BRTZAM PAR BYA, ,DUR KHROD
DANG NI CHU BO'I 'GRAM, ,SHING GCIG DANG NI MTSAN GCIG SOGS,
,DBANG DANG

DGUG SOGS GNAS DER BYA, ,DANG POR RANG SNYING ZLA BA LA, ,RANG GI
SA BON BSAM PAR BYA, ,'OD ZER BLA MAR RANG LHA RNAMS, ,GSAL BYAS
PHYAG 'TSAL MCHOD SOGS BYA, ,TSANG BA'I BZHI YI BSAM GTAN NI,
,BYAMS PAS DGRA ZUN MNYAM POR DMIGS, ,SNYING RJES SDUG BSNGAL

BRAL BAR BSGOM, ,DGA' BAS THAR PA THOB PAR DGA', ,BTANG SNYOMS
YAL BAR MI 'DOR RO, ,DE NAS STONG PA'I BYANG CHUB BSGOM, ,RA BA
DRA BA SBYOR BAR BYA, ,MA YI BU LAS SKYES PA LA, ,SEMS KYI SA BON
BSAM PAR BYA, ,SNA TSOGS RDO RJE BSAM GTAN BYA, ,DE STENG H'Um
LAS

GSAL SPROS PAS, ,GDUNG RNAMS BGEGS NI SEL BYED PA, ,RDO RJE RA
DANG BLA RE NI, ,SNGAGS 'DI YIS NI BSGOM PAR BYA, ,AOm SUM BHA NI
SU MA BHA H'Um PHAt, GRiHnA GRiHNA H'Um PHAt, GRiHnA PA YA GRiHnA
PA YA H'Um PHAt, AOm A'A NA YA HO: BHA GA B'A NA BADYA R'A DZA
H'Um PHAt, RDO RJE'I SA LA NAM MKHA' NI, ,BHA GA'I

DBYINGS SU BSGOM PAR BYA, ,DBUS SU YAm RAm BAm DANG LAm, ,'BYUNG
BA BZHI YI DKYIL 'KHOR RO, ,DE STENG SUm LAS RI BO STE, ,BHR'Um
LAS GZUGS KYI BDAG PO BSGOM, ,DE YONGS GYUR LAS GZHAL MED KHANG,
,GRU BZHI PA LA SGO BZHI PA, ,RTA BABS BZHI DANG LDAN PA LA,
,,DRA BA DRA BA

PHYED PA DANG, ,KA BA BRGYAD KYIS YANG DAG SPRAS, ,PHYI ROL DUR
KHROD BRGYAD KYIS BSKOR, ,SHING BRGYAD KYIS KYANG MDZES PAR BYAS,
,TSIG PA DANG NI MA TSIG PA, ,DUM BUR GYUR DANG MA GYUR PA,
,'JIGS PAR BYED DANG 'JIGS PA DANG, ,CANG CHEN BTZUGS DANG SHING
LA SBYANGS, ,

@215B BANDHA PU TA LI LA SOGS, ,SHING BRGYAD LA NI GNAS PA'O,
,SRIN PO RO LANGS MKHA' 'GRO'I TSOGS, ,SHA ZA'I GDON CAN BRGYAD
PO NI, ,BYA ROG 'UG PA TSOGS KYIS BSKOR, ,GZHAL YAS KHANG GI DBUS
SU NI, ,DANG PO'I YI GE SOGS PA LA, ,ZLA BAS BRGYAN PA'I CHU
SKYES

BSAM; ,DBUS SU BZHI PA'I BZHI PHA LA, ,DBYANGS YIG BZHI PAS
BRGYAN PA BSAM, ,DE LA RAL GRIR GYUR PA DANG, ,RAL GRI LTE BAR DE
NYID BSAM, ,DE YONGS GYUR PAS 'JAM DPAL BSAMS, ,GUR KUM MDOG NI
GZHON TSUL CAN, ,RAL GRI G-YAS LA AUTPALA G-YON,

RGYAN RNAMS KUN GYIS RAB MDZES PA, ,SEMS DPA'I SKYIL MO KRUNG GIS
BZHUGS, ,DE LTAR BYANG CHUB LNGA BSKYED NAS, ,MA LAS BSKYED PA'I
NYI MA NI, ,DE YI SNYING GAR BSGOM PAR BYA, ,DE LAS 'OD 'PHROS
PHYOGS BCU YI, ,RGYAL BA SRAS DANG BCAS PA RNAMS, ,RIG PA'I

LHA MO KHRO TSOGS KUN, ,SPYAN DRANGS NYI MA LA BZHUGS BSAMS, ,DE
NAS 'JAM DPAL DE NYID DANG, ,DE BZHIN GSHEGS KUN GCIG TU GYUR,
,'OD KYI GONG BU DE LAS NI, ,'BAR BA DPAG TSAD BRGYAD STONG
KHYAB, ,DE GYUR SEMS KYI SA BON LAS, ,'OD ZER LNGA LDAN KHA DOG
NAG

'OD ZER SPRO DANG BSDU BA BYA, ,DE GYUR RDO RJE GDENGS PA NI,
,KHA DOG NAG POR GYUR PAR BSAM, ,DE LAS 'OD 'PHROS SANGS RGYAS
DANG, ,RGYAL SRAS GTZO BO LA SOGS KYIS, ,NAM MKHA'I KHAMS KUN
GANG BA NI, ,NYI MA'I DKYIL 'KHOR LA GNAS BSAMS, ,SEMS CAN KHAMS
NI

RNAMS SBYANGS NAS, ,SLAR BYON RDO RJE'I GZUGS LA ZHUGS, ,RDO RJE
CHEN PO YONGS GYUR NAS, ,RDO RJE 'JIGS BYED CHEN PO'I GZUGS, ,MA
HE'I GDONG CAN ZHAL DGU PA, ,PHYAG NI SUM CU RTZA BZHI PHUG
,G-YON BRKYANG G-YAS BSKUM BRGYAD GNYIS ZHABS, ,PHAt KYI SGRA CAN
GSUS

PA 'PHYANG, ,SPYI GTZUG THOD PA'I PHRENG BAS BRGYAN, ,STAG GI
PAGS PAS SMAD DKRIS SHING, ,KLU BRGYAD KYIS NI RGYAN DU BYAS,
,'JIGS PA'I DUS KYI ME LTA 'BAR, ,HA HA ZHES DGOD LJAGS BSKYOD
CING, ,'JIGS PA'I KHRO GNYER ME LHAR 'BAR, ,'JIGS PA'I SPYAN NI
NYI

@216A *, ,SHU BDUN, ,TSANGS PA BRGYA BYIN TSOGS ZA BA, ,RTZA ZHAL
MA HE'I GDONG CAN KHRO, ,RVA YI BAR NA GNAS PA'I ZHAL, ,DMAR PO
'JIGS BYED KHRAG 'DZAG PA, ,STENG ZHAL SER PO CUNG ZAD KHRO, ,RAL
PA ZUR PHUD LNGA DANG LDAN, ,GZHON NU'I CHA LUGS 'CHANG BA PO, ,

G-YAS PA'I RVA LA BRTEN PA'I ZHAL, ,DANG PO MTHING GA 'JIGS PAR
BYED, ,GNYIS PA MDOG DMAR KHRO BO'I ZHAL, ,GSUM PA SER PO CUNG
ZAD KHRO, ,G-YON PA'I RVA LA BRTEN PA'I ZHAL, ,DANG PO DKAR PO
RMONGS PAR BYED, ,GNYIS PA DUD KA KHRO BO'I ZHAL, ,GSUM PA NAG PO
LJAGS

DRIL BA; ,G-YAS G-YON GNYIS KYIS GLANG PO CHE'I, ,PAGS PA
BRGYANGS TE 'DZIN PA'O, ,G-YAS PA'I PHYAG GIS RIM PA BZHIN, ,KAR
TA RI DANG BHI ndI PA LA DANG, ,GTUN SHING CHU GRI KA nA YA, ,STA
RE MDUNG DANG MDA' DANG NI, ,LCAGS KYU DBYUG TO KHA tV'Am GA
,'KHOR LO RDO RJE THOB DANG, ,

RAL GRI DANG NI CANG TE'U 'DZIN, ,G-YON PA'I PHYAG GIS GO RIMS
BZHIN, ,THOD PA TSANGS PA'I MGO BO DANG, ,PHUB CHUNG RKANG PA
ZHAGS PA DANG, ,GZHU DANG RGYU MA DRIL BU DANG, ,LAG PA MI LPAGS
RTZE GSUM ME YI THAB, ,THOD TSAL SDIGS MDZUB BA DAN RLUNG RAS
'DZIN, ,G-YAS KYI ZHABS

KYIS GO RIMS BZHIN, ,MI DANG MA HE GLANG BONG DANG, ,RNGA MO KHYI
LUG WA BRGYAD MNAN, ,G-YON PA'I ZHABS KYI GO RIMS BZHIN, ,BYA
RGOD 'UG PA BYA ROG DANG, ,SENG GE KHRA DANG BYA RGOD CHEN PO
DANG, ,NE TZO KRUNG KRUNG BRGYAD PO MNAN, ,'JAM DPAL YE SHES SEMS
DPA' NI, ,ZHAL

GCIG PHYAG GNYIS SKU MDOG SER, ,RANG GI SNYING GAR BZHUGS PA YI,
,SNYING LA NYI MA'I LTE BA LAS, ,'OD 'PHROS DGRA MGON SPYAN
DRANGS TE, ,RDO RJE BSDU BCINGS BYAS NAS NI, ,GSANG SNGAGS 'DI
YANG BRJOD PAR BYA, ,AOm AE H+YA HI BHA GA B'AN, YA M'ANTA KA
A'A GTZTSA YA, AOm SA M'A DZA H'Um,

MDUN DU BYON PAR MOS NAS NI, ,RANG GI SNGAGS BTAB MCHOD MA, ,SPOS
DANG ME TOG BYUG PA DANG, ,MAR ME LA SOGS MCHOD BSTOD BYA, ,AOm
YA M'ANTA KA AARGHAm PRA T'ITZTSA H'Um SV'A H'A, AOm BADZRA DH'U
PE H'Um, AOm BADZRA PUshPE H'Um, AOm BADZRA GANDHE H'Um, AOm
BADZRA D'I PE H'Um, AOm BADZRA NEE BID+YE H'Um, SNYING PO'I

@216B MJUG LA BTAGS LA DBUL, ,DZA: H'Um BAm HO: ZHES BRJOD CING,
,DGUG CING GZHUG LA DBANG DU BYA, ,GSHIN RJE GSHED PO'I NGA RGYAL
BYA, ,MIG DANG RNA BA SNA DANG LCE, ,LUS DANG DE BZHIN YID RNAMS
LA, ,SA SNYING PHYAG NA RDO RJE DANG, ,NAM MKHA'I SNYING PO SPYAN
RAS GZIGS, ,SGRIB KUN

SEL DANG KUN DU BZANG, ,MING GI YI GE DANG PO BSKYED, ,RDO RJE
GSUM NI GNAS GSUM BSAM, ,AOm A'A: H'Um, RANG SNYING SA BON LAS
'OD 'PHRO, ,BDE GSHEGS RNAMS NI SPYAN DRANGS MCHOD, ,BDUD RTZI
LNGAS GANG BUM PA YIS, ,SPYI BOR BLUGS NAS DBANG BSKUR BYA, ,RNAM
PAR SNANG

MDZAD PHYAG RGYA CHE, ,AOm SARBA TA TH'A GA TA AA BHI shE KA TA
BADZRA SVA BH'A WA A'ATMA KO&HAm, YAm DANG RAm BSKYED RLUNG ME'I
STENG, ,THOD PA AA LAS BSKYED PA YIN, ,NANG NA BDUD RTZI LNGAS
GANG BA, ,H'Um ZHES PAS NI DAG PAR BSAM, ,A'A: YIS RTOGS BYA AOm
GYIS BAR, ,LUS KYI DKYIL 'KHOR MNYES

PAR BSAMS, ,RDO RJE LCE YIS 'JIB PAR BSAM, ,'KHOR BCAS 'KHOR LO
'DUS PA YIS, ,STONG PA'I SGRA BRNYAN TSUL DU BYA, ,SNGAGS KYI
BZLAS PA BYA BA NI, ,SNYING GAR NYI MA'I DKYIL 'KHOR LA, ,RTZA
BA'I SNYING PO NYE SNYING BSAM, ,DUS BZHI YI NI SBYOR BA YIS,
,G-YENG

BA MED PAR BSAM GTAN BYA, ,SKABS SU STON MO BZA' BAR BYA, ,LHA
RNAMS MNYES PAR BYA BA'I RIM PA'O,, ,,SNGAGS PA GZHAN LA PHAN
BRTZON PAS, ,DBANG DAD DGUG DANG BSAD PA DANG, ,BSKRAD DANG DBYE
BA RMONGS LA SOGS, ,RGYUD LAS BYUNG BA BZHIN DU BYA, ,DE

LAS 'DIR NI DRAG PO'I LAS, ,'KHOR LO'I LAS DANG SBYIN SREG DANG,
,BSAM GTAN GYI NI SBYOR BA RNAMS, ,LAS 'DI DAG GIS BRTZAM PAR
BYA, ,BLA MA SMOD SOGS DAM TSIG MED, ,THEG PA CHEN PO SMOD PA
DANG, ,SNGAGS KYI RGYUD LA 'PHYA BA DANG, ,BSAD DANG BSKRAD DAM
RINGS

PAR BYED, ,SNYING RJE YIS NI NGAN SONG LAS, ,BZLOG PAR BYA BA
GZHAN LAS MIN, ,SNGAGS PAS SNGON DU BSNYEN PA NI, ,BYE BA BZLAS
NAS LAS RNAMS BRTZAMS, ,YANG NA MTSAN MA THOB NAS BYA, ,GZHAN DU
BYAS NA 'JIG RTEN BCAS, ,DKYIL 'KHOR BRIS SKU MDUN DU NI, ,DANG

@217A *, ,POR MCHOD PA BYAS NAS NI, ,SNANG MDZAD KYIS NI LUS LA
BYUGS, ,ZHIM PA'I CHANG NI BTUNG BAR BYA, ,SKRA BSHIG GCER BU
BYAS NAS NI, ,NAM PHYED dA MA RU DKROL BYA, ,BRKYANG BSKUM TSUL
DU GNAS NAS KYANG, ,LHA YI NGA RGYAL LDAN PA YIS, ,HA HA ZHES
DGOD RTZE GCIG

PAS; ,MA YENGS PA YIS GSANG SNGAGS BZLAS, ,DE NAS 'JIGS PA CHEN
PO SKYE, ,SNGAGS PAS 'JIGS PAR MI BYA'O, ,'JIGS PAR GYUR NA BAR
CHAD 'GYUR, ,DES NA 'JIGS PAR MI BYA'O, ,DNGOS GRUB GANG 'DOD CES
GSUNGS PA, ,YID LA GANG 'DOD GSOL BA GDAB, ,DE

NAS LAS RNAMS BRTZAM PAR BYA, ,MAR GYI NGO LA SNGAGS PA YIS, ,DUR
KHROD RAS NI BLANGS NAS SU, ,DAG PAR BKRUS TE BRKYANG BAR BYA,
,SUM PA'I SBYOR BAS MTSAMS BCAD NAS, ,WA YIS RTOGS PA'I LHAG MA
LA, ,SNANG MDZAD DUR KHROD THAL BA DANG, ,'BRAS BU THUG BCAS PAR

RANG LA BYUGS, ,BRGYANGS NAS MDUN DU BZHAG NAS NI, ,SKRA BSHIG
GCER BUR BYUNG NAS SU, ,LHO PHYOGS SU NI KHA BLTAS LA, ,MA HE'I
GDONG GI SBYOR BA YIS, ,RAS DANG SNAG TSA'I RDZAS RNAMS LA, ,LAG
PA REG NAS GSANG SNGAGS NI, ,'BUM PHRAG GNYIS SU BZLAS PA BYA, ,

NYI MA PHYED NAS BZUNG NAS SU, ,'KHOR LO BRI BAR BRTZAM PAR BYA,
,BYA ROG SGRO RTZA'I SNYU GU YIS, ,BCU DRUG RTZIBS CAN GNYIS BYAS
TE, ,G-YAS DANG G-YON SKOR TSUL GYIS NI, ,SUM CU GNYIS DANG BCU
PAS BSKOR, ,BGEGS DGRA'I SBYOR BAS DE LTAR BRI, ,BDAG LAS SPRUL
PA'I

KHRO BO YIS, ,BSGRUB BYA LHA DANG BRAL NAS NI, ,RNAM SHES BSDUS
LA 'KHOR LOR GZHUG ,ZHUGS PAR GYUR NAS 'KHOR LO DRIL, ,THOD PA
GNYIS KYI BAR DU GZHUG ,SHI BA'I SKRA YI SKUD PAS DKRI, ,RO
BSREGS SAR NI BSREG SHING GIS, ,ME SBAR NAS NI THOD PA BSRO,
,SNGAGS

PAS 'GRENG STE RKANG G-YON GYIS, ,MNAN NAS YI GE BCU PA BZLAS,
,RO BSREGS LA SOGS SA 'OG GZHUG ,RIM GYIS THEBS NAS 'CHI BAR
'GYUR, ,YANG NA LAS 'DI BRTZAM PAR BYA, ,BSNYEN PA LA SOGS SNGAR
BZHIN BYA, ,DUR KHROD GZHI MDO SHING GCIG DRUNG, ,SNGAGS

@217B PAS GNAS NAS LAS 'DI BYA, ,GROG MKHAR CHU 'GRAM GNYIS KYI
SA, ,SNANG MDZAD MI BSKYOD RUS PHYE DANG, ,PHUB MA DUR KHROD SOL
BA LA, ,BSGRUB BYA'I GZUGS BRNYAN SOR BRGYAD BYA, ,SNYING GA LTE
BA GSANG BA DANG, ,LKOG MA DANG NI SMIN MTSAMS SU, ,NI RANG SU YI
PHUR BUS GDAB, ,

TSIGS RNAMS TSER MA RNON POS DGANG, ,THOD PA GNYIS KYI DBUS SU
GZHUG ,GNAS BDUN GROG MKHAR SA DANG DUR KHROD THAL BA LA, ,GSHIN
RJE'I SKYES BU KHRU GANG TZAM LA ZHAL GCIG PA, ,MCHE BA GTZIGS PA
PHYAG GNYIS RAL GRI SDIGS MDZUB ZHAGS, ,GCER BU SKRA GROL DE YI

THUGS KAR THOD PA GZHUG ,MAR GYI BRGYAD DANG BCU BZHI YI, ,RO
BSREGS DUR KHROD SA DAG LA, ,KHA SBUB BZLOG LA LHO RU KHA BSTAN
'PHRED NYAL GZHAG ,KHYIM DU 'ONGS NAS KHROS NAS YI GE BCU PA
BZLAS, ,ZHAG GSUM GYIS NI 'CHI BAR 'GYUR, ,PHYUNG NAS 'O MAS
BKRUS NA 'TSO,,

'KHOR LO'I RIM PA PHYE BA'O, ,LAS DE BYED PA'I DUS SU NI, ,BSAM
GTAN GYIS NI 'DI LTAR BYA, ,'KHOR LO MED KYANG 'GRUB PAR 'GYUR,
,GANG LA BYA BA'I BSGRUB BYA STE, ,RA LAS BSKYED PA'I DKYIL 'KHOR
DU, ,SKRA BSHIG GCER BU BYAS NAS NI, ,TIL MAR GYIS NI LUS BSKUS
NAS, ,

'DAR ZHING MDUN NA 'DUG PAR BSAM, ,LUS LAS SPRUL PA'I KHRO BO
YIS, ,BSGRUB BYA BCAD CING BCOM NAS NI, ,LHA RNAMS DAG GIS LUS LA
BZA', ,SLAR YANG KHRO BOR GYUR NAS SPRO, ,RAL GRI DBYUG PA GTUN
SHING DANG, ,'KHOR LO TRI SH'U LA SOGS PAS, ,DUM BUR BCAD

CING GTUB PA DANG, ,ZA SHING KHRAG RNAMS 'THUNG BAR BSAM, ,GSHIN
RJE YIS NI ZOS PAR BSAM, ,GZHAN YANG SRIN PO SNA TSOGS DANG,
,KANG KA BYA RGOD 'UG PA DANG, ,STAG DANG SENG GE WA DANG KHYI,
,DE RNAMS KYIS KYANG ZOS PAR BSAM, ,BSTOD PA SNA TSOGS BYAS NAS
SU, ,

TSIG GIS KYANG NI 'DI SKAD BSGO, ,DKON MCHOG GSUM LA SMOD PA
DANG, ,DGE 'DUN 'DU BA'I SGO 'PHROGS PA, ,DAM TSIG 'JIGS PAR BYED
PA DANG, ,SKYE BO YONGS LA 'TSE BA 'DI, ,NGAN SONG GSUM DU NGES
PAR 'GRO, ,THUGS RJES SGROL BA'I DUS LA BAB, ,NGAN SONG GSUM GYI

@218A *, ,SDUG BSNGAL DANG, ,NAD DANG GNOD PA'I SDUG BSNGAL GYIS,
,TSE 'DI NYID LA BRAL BAR MDZOD, ,BSAM GTAN GYI RIM PA PHYE BA'O,
,BLA MA'I ZHAL GYI BKA' DRIN GYIS, ,'DI BYAS BSONG NAMS GANG THOB
PA, ,'GRO RNAMS GSHIN RJE GSHED LTA BU, ,'KHOR BA

LAS NI THAR PAR SHOG,, ,,SLOB DPON DZNY'A N'A K'A RAS MDZAD PA
RDZOGS SO,, ,,ZLA BA'I 'OD ZER GYIS BSGYUR BA'O,,