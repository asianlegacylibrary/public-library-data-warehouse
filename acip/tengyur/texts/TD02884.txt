@226B #, ,RGYA GAR SKAD DU, BADZRA P'A
nI S'A DHA NAm N'A MA, BOD SKAD DU, PHYAG NA RDO RJE'I SGRUB PA'I
THABS ZHES BYA BA, PHYAG NA RDO RJE LA PHYAG 'TSAL LO, ,DRAG PO'I
STOBS KYIS 'DUL DKA' 'DUL,,

BDE GSHEGS KUN GYI THUGS NGO BO, ,RDO RJE 'CHANG LA PHYAG 'TSAL
NAS, ,DE YI SGRUB THABS BRI BAR BYA, ,BSLAB PA GSUM LDAN DGE
SLONG NGAM, ,DGE TSUL DGE BSNYEN BSNYEN GNAS PA, ,BYA BA'I RGYUD
MOS DE YIS BSGRUB, ,GZHAN GYIS DE LTA MA YIN NO, ,DANG POR SA
PHYOGS

GTZANG MAR RANG NYAMS DGA' BA'I PHYOGS SU, STAN BDE BA LA SEMS
DPA'I DKYIL MO KRUNG GIS GNAS LA, DRI DANG ME TOG LA SOGS PAS
DKYIL 'KHOR MDZES PAR BYAS LA, MDUN DU RIG SNGAGS KYI BDAG PO
DANG, BLA MA BSAMS LA, JI SKAD GSUNGS PA'I MCHOD PAS

MCHOD, SDIG PA BSHAGS PA DANG, BYED PA BSDAM PA DANG, GSUM LA
SKYABS SU 'GRO BA DANG, BYANG CHUB TU SEMS BSKYED PAR BYA, DE NAS
SVA BH'A BA SHUDDH'A:SARBA DHARM'A:SVA BH'A BA SHUDDHONYA\HAm
ZHES LAN GSUM BRJOD PAS THAMS CAD STONG PAR BSAM MO, ,RANG SEMS
DAG PAS BAm

PADMA, ,DKAR PO 'DAB BRGYAD DBUS ZLA BA, ,DBUS SU H'Um LAS RDO
RJER GYUR, ,LTE BA'I DBUS SU H'Um MTHING GA ,GYUR BA BZHI PA RDO
RJE 'CHAD, ,BRKYANG BSKUM SEMS DPA' KHROS PA STE, ,MTHING GA NA
RA'I RGYAN GYIS SBUD, ,'JIGS BYED MGO SKYES GYEN DU BRDZES, ,RDO
RJE DRIL 'DZIN

ME DPUNG BZHUGS, ,RTZE GCIG PA YI SEMS KYIS BSAM, ,RANG SNYID ZLA
BAR SNYING PO DGOD, ,SNGON DU BSNYEN PA SUM 'BUM BYA, ,GSANG
SNGAGS RGYAL PO 'DI LAN CIG BZLAS PAS SDIG PA THAMS CAD SREG PA
DANG, THAMS CAD SRUNG BAR BYED DO, ,'BYUNG PO'I GDON GYIS ZIN PA
LA

SOGS PA LA BSNUN NA 'BYER BAR BYED DO, ,KHA TI KHAS KHAM PHOR LA
BRIS TE SGO LA DBYANGS NA SRI'U SRUNG BAR BYED DO, ,SPRA TSIL LA
GZUGS SOR BZHI PA BYAS LA, DE'I SNYING GAR DGRA'I MING DANG
SNGAGS SPREL NAS TSER MAS KHA LA BTZUGS NA PHYIR RGOL BA'I NGAG
RENGS PAR BYED DO, ,SNYING LA

@227A *, ,BTZUGS NA KHROS PA ZHI BA DANG, GSAD PA'I SEMS KYIS
GSAD PAR 'GYUR BA DANG, RKANG LAG GANG LA BTZUGS NA ZHA BAR 'GYUR
BA DANG, RTAGS LA BTZUGS NA NUS PA MED PAR 'GYUR RO, ,MI'I RJE
NGAR GYI PHUR BU'AM LCAGS PHUR LA BSNGAGS TE GANG LA BSNUN PA
RENGS

PAR 'GYUR RO, ,MI THOD LA SNGAGS BRIS LA, DE'I NANG DU MI KHRAG
GIS BKANG BA DUR DU SBAS NA RIGS RGYUD 'CHAD DO, ,DUG BLUGS TE
KLU YOD PA'I GNAS SU SBAS NA MDZE NAD KYIS 'DZIN TO, ,DGRA'I SGOR
SBAS NA 'BYER BAR BYED PA DANG, ZHING DKYIL DU SBAS NA ZHING LA
MI SKYE BA DANG, PHYUGS

LHAS SU SBAS NA MI 'PHEL BA DANG, CHUR SBAS NA CHU SKEMS SO,
,SKYES BU MTSON GYIS BSAD PA'I THOD PA LA SNGAGS DANG, YUL LHA'I
MING SPEL LA BRIS NAS YUL LHA'I GNAS SU SBAS LA, DE'I THOG TU
PHUR BA LA SNGAGS MANG DU BZLAS LA YUL LHA'I SNYING GAR DAM DU
GDAB, DE'I STENG DU TSER

MA CAN GYI SHING LA GDUG PA'I ME BTANG LA, RTA DANG, MI DANG, BA
LANG DANG, KHYI DANG MA HE LA SOGS PA'I SHA KHRAG BSREGS LA, LHA
KHYOD KYI YUL 'DIR THOG SER PHO BA SHIG ,MA PHEBS NA BSKAL BAR MI
GTONG NGO ZHES BRJOD LA, PHEBS NA RDZAS RNAMS 'O MAS BKRUS LA
BTANG, MA

PHEBS NA GZHAG ,LAS DE DAG THAMS CAD NI SNGAGS DANG MING SPEL
BA'I DBYE BAS SHES PAR BYA'O, ,GSANG SNGAGS NI AOm TZAndA MA H'A
RO shA nA CHE GE MO H'Um PHAt, GZHAN YANG GONG GI GZUGS BRNYAN
GYI SNYING GAR MING 'BA' ZHIG BRIS LA, MCHOD RTEN NAG PO MTHO
GANG BA'I NANG DU BCUG LA,

LHUNG BZED KYI 'OG TU MAndAL BYAS LA GZHAG ,DE NAS DGE SLONG DAM,
DGE TSUL LAM, DGE BSNYEN PHYAG NA RDO RJE'I RNAL 'BYOR DANG LDAN
PA SNGAGS BZLAS PA PO BZHI YAN CHAD KYIS DBEN PAR NUB BCO LNGAR
NAM GUNG LA SNGAGS BRGYA RTZA BRGYAD BZLA ZHING BSKOR BAR BYA,
BCU DRUG PA LA BSKOR BAR

BZLOG LA GZUGS BSROGS NA, JI SKAD SNGAGS DANG SPEL BA BZHIN LO
LAS MI 'DA'O, ,SER BA LA SOGS PA BZLOG PA LA 'KHOR LO LA BRI
BA'AM RDA LA'O, ,G-YUL DU 'JUG NA RAL GRI LA SOGS PA'O, ,NAD
THAMS CAD LA CHU DANG YUNGS KAR LA SOGS PA'O, ,GZHAN YANG 'DI'I

@227B YON TAN NI BRJOD PAR MI NUS SO, ,PHYAG NA RDO RJE SGRUB
PA'I THABS SLOB DPON CHEN PO SHRADDHA KAR WARMAS MDZAD PA RDZOGS
SO,,