@252A #, ,RGYA GAR SKAD DU,
SHR'I MA H'A K'A LA S'A DHA NAm N'A MA, BOD SKAD DU, DPAL NAG PO
CHEN PO'I SGRUB THABS ZHES BYA BA, DPAL HE RU KA LA PHYAG 'TSAL
LO, ,BLA MA LA GUS SNYING RJER LDAN, ,TSUL KHRIMS SOGS LDAN

BSDU DNGOS BZHIS, ,SEMS CAN DON BYED BRTZON 'GRUS LDAN, ,RTAG TU
BSGRUB LA DGA' BA YIS, ,SLOB DPON LA SMOD BSTAN LA SDANG, ,DAM
TSIG LA 'PHYA MTSAMS MED BYED, ,DE RNAMS BSGRAL BAR BYA BA YIN,
,GZHAN DU DAM TSIG NYAMS PAR 'GYUR, ,DANG POR BDAG NYID YI DAM
LHA, ,

RIM PA THAMS CAD RDZOGS BSGOMS LA, ,BSTAN PA BSRUNG PHYIR NAG PO
MCHOD, ,BRAG STENG DKYIL 'KHOR GRU GSUM GNAS, ,H'Um SKYES 'BAR BA
NAG PO CHE, ,GRI DANG KA P'A LA LAG NA 'DZIN, ,MGO BO'I PHRENG
BAS DO SHAL BYAS, ,MCHE GTZIGS GZUGS THUNG GZI BRJID CHE, ,KHA
NAS KHRAG

'DZAG KHROS TZAM NA, ,RANG GI YAN LAG SHA GCOD BYED, ,KHRAG GI
RGYUN YANG 'DZAG PAR BYED, ,DKON MCHOG GSUM KHRO BLA MA BRNYAS,
,MTSAMS MED LA SOGS BYED RNAMS KYI, ,DE RNAMS MGO NAS TIL TZAM
ZA, ,DE LTAR GSAL BAR BYAS NAS NI, ,RANG GI GNAS NAS SPYAN 'DREN

BYA; ,RDO RJE 'CHANG GI SPYAN SNGA RU, ,JI LTAR KHAS BLANGS DAM
BCAS LTAR, ,BYIN GYIS BRLABS PA'I GNAS 'DI RU, ,DRAG PO'I LAS LA
SPYAN 'DREN NA, ,MYUR DU 'ONGS NAS DE LA THIM, ,MON SRAN GRE'U
DANG 'DZAM BU'I TI, ,ME TOG BDUG SPOS SHA LNGA DANG, ,BDUD RTZI
LNGA SBYAR

GTOR MA SBYIN, ,AOm MA H'A K'A L'A YA SH'A SA NO BA H'A RI nE, AE
sh'A PASHTZI MA K'A LO AA YAm AI DAm, RATNA TRA Y'A Y'A PA KA RI
n'Am, YA DI PRA T'I DZNY'A SMA RA SI TA D'A AI DAm DUsht'Am KHA
KHA KH'A HI KH'A HI, MA RA MA RA, GRiHnA GRiHnA, BANDHA BANDHA,
HA NA HA NA, DA HA DA HA, PA TZA PA TZA, DA NI ME KA NA M'A RA YA
H'Um PHAt, NAG PO KHYOD

KYIS SNGON BCOM LDAN 'DAS KYI SPYAN SNGAR KHAS BLANGS PA BZHIN DU
NGAS CI BCOL PA'I LAS GYIS SHIG ,DE LTAR MA BYAS NA MGO AARDZA
KA'I DOG PA LTAR 'GAS SO, ,DAM CHU BLUD, LAG TU RDO RJE SBYIN, DE
NAS BSTOD PA, H'Um SRIN PO'I GZUGS KYIS GDUG PA CAN, ,TSAR GCOD
BYANG CHUB

@252B SEMS DPA' STE, ,GRONG KHYER SUM BRTZEGS 'JIG BYED PA, ,GTUM
PO KHYOD LA BDAG BSTOD DO, ,MDOG NAG GZUGS THUNG GZI BRJID CAN,
,GDUG PA TSAR GCOD GRI GUG G-YAS, ,G-YON PA GDUG PA'I KHRAG BKANG
SNOD, ,THOD PHRENG CAN LA BDAG BSTOD DO, ,KHROS PAS ZHABS

BRDABS SA GZHI G-YOS, ,'JIGS PA'I GAD MOS RI RAB BSGYEL, ,DAM
TSIG NYAMS PA'I SNYID 'BYIN PA, ,DAM TSIG CAN LA BDAG BSTOD DO,
,DE NAS BSKUL PA, 'DAS DANG MA BYON DA LTAR GYI, ,BSTAN PA BSRUNG
BAR SEMS BSKYED PA, ,NAG PO KHYOD NI YIN PA STE, ,GDUG PA TSAR

GCOD 'JIGS PA'I GZUGS, ,RAL PA NAG PO GYEN DU G-YENGS, ,STENG GI
LHA TSOGS 'JIGS PAR BYED, ,SPYAN BGRAD LJAGS 'DRIL BAR GYI LHA
GDON SDIGS, ,G-YAS PA GRI GUG GNOD SEMS CAN LA SDANG, ,G-YON PAS
THOD PA GNOD SEMS KHRAG BKANG GSOL, ,ZHABS

BRDABS GNOD SEMS CAN GYI LUS LA NYED, ,GANG ZHIG DKON MCHOG GSUM
KHRO DANG, ,BLA MA BRNYAS BYED SEMS CAN 'TSE, ,BDAG GIS BSGO BA
KUN KHUG LA, ,LING+GA 'DI LA MYUR DU CHUG ,'DI YI SHA ZO KHRAG LA
'THUNG, ,RUS PA KLAD PA NANG GROL ZO, ,RIGS RGYUD RTZAD NAS

CHOD LA SHOG ,MDZA' BA KUN DANG PHROL LA SHOG ,BDAG GIS BSGO BA
MA NYAN NA, ,NAG PO KHYOD NI NYAMS PAR 'GYUR, ,ZHES BSKUL, GONG
GI SNGAGS SAM YANG NA, AOm MA H'A K'A LA CHE GE MO H'Um PHAt,
STONG RTZA BRGYAD BZLAS, DE NAS SBYOR BA BSHAD BYA BA, ,TSA BA
GSUM LA GZUGS BRNYAN

BYA; ,DUG DANG SKE TSE LAN TSV'A DANG, ,TSV'A GSUM SMYO BYED SRIN
LAG KHRAG ,GRO GAR SNGAGS SPEL SNYING GAR GZHUG ,GDUG PA'I TSER
MAS LUS LA DGANG, ,DUR KHROD ME LA GDUNGS BZLAS NA, ,DE MA THAG
TU MED PAR 'GYUR, ,YANG NA RABS CHAD THOD PA RU, ,BCUG LA DGRA YI

DUR BCUG NA, ,THE TSOM MED PAR GANG BSGO 'GRUB, ,KLU YOD GNAS
SU'ANG GANG BSGO 'GRUB, ,NAG PO'I 'PHAN NAM RGYAL MTSAN LA,
,SNGAGS DANG MING SPEL BYAS NAS NI, ,MCHOD RTEN LA BTAGS GANG
BSGO 'GRUB, ,GANG 'DOD YUL GYI LHA RTEN NAS, ,NAG PO BSKYED LA

@253A *, ,GTOR MA SBYIN, ,GONG GSUNGS BZLAS PA TSANG BAR BYA,
,YUL DU SER BA MYUR DU PHOB, ,BSGO NA MYUR DU 'BEBS PAR BYED, ,DE
RU GTOR MA GTENG DU SBA, ,YUL LHA'I STENG DU NAG PO BZHAG ,NAG
PO'I SNGAGS BZLAS PHUR BU NI, ,YUL LHA'I SNYING GAR GDAB PAR BYA,
,DES NI

THE TSOM MED PAR 'GRUB, ,KHYI YI THOD PA SHA MED LA, ,SNGAGS DANG
MING SPEL DGRA KHYIM SBA, ,DE YIS KYANG NI GANG BSGO 'GRUB, ,THAL
BA'AM YUNGS KAR GANG LA YANG, ,BZLAS GTOR SER SOGS 'CHAD PAR
BYED, ,NAG PO SNGAGS KYI SBYOR BA YI, ,YON TAN BRJOD PAR MI NUS
SO, ,ZHES

GSUNGS SO, ,DPAL NAG PO CHEN PO'I SGRUB THABS SLOB DPON BRAM ZE
MCHOG SRED KYIS MDZAD PA RDZOGS SO,,