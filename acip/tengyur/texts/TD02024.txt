@95A #, ,RGYA GAR SKAD DU, SHR'I YA
M'A RI RAKTA MAndA LO PA YI K'A, BOD SKAD DU, DPAL GSHIN RJE
GSHED DMAR PO'I DKYIL 'KHOR GYI CHO GA ,BCOM LDAN 'DAS GSHIN RJE
GSHED DMAR PO LA PHYAG 'TSAL LO, ,SHES RAB

THABS KYIS BDAG NYID DPAL GSHIN RJE GSHED KYI DKYIL 'KHOR GTZO,
,DE LA BTUD DE DKYIL 'KHOR GYI, ,CHO GA MDOR BSDUS DRAN PHYIR
BRJOD, ,DANG PO TSANGS PA'I GNAS BZHI DANG LDAN ZHING 'GRO BA
'DON PA'I BSAM PA CAN GYI RNAL 'BYOR PAS BDAG NYID GRUB PA'I
PHYIR RAM, GZHAN

GYIS LAN GNYIS LAN GSUM DU GSOL BA BTAB PA DE RJES SU GZUNG BA'I
PHYIR, ,GAL TE DKYIL 'KHOR BRI BAR 'DOD NA, ,DE'I TSE RNAL 'BYOR
BZHI SNGON DU 'GRO BAS SNGON DU BSNYEN PA BYAS TE, ,BCOM LDAN
'DAS GSHIN RJE GSHED DMAR PO'I SNGAGS 'BUM BZLAS SHING, GTI MUG

GSHIN RJE GSHED LA SOGS PA'I KHRI BZLAS PA 'AM, ,BCOM LDAN 'DAS
KYI RJES SU GNANG BA'I MTSAN MA THOB PA'AM, RANG GI SEMS DAG PAS
BRTAN PAR BYAS PAS BRI BAR BYA'O, ,DE LA CHO GA BZHIN DU BSGRUB
PA'I DKYIL 'KHOR GYI KHANG PAR DKYIL 'KHOR GYI 'DUS BYAS LA, GTOR
MA

PHUL LA, MCHOD PA'I YO BYAD SNA TSOGS DANG GROGS DANG LDAN PAS,
RNAL 'BYOR BZHI'I BDAG NYID KYIS, ,AOm BHU KHAm ZHES PA'I SNGAGS
KYIS NAM MKHA'I RANG BZHIN DU BYAS LA, H'Um LAm H'Um ZHES BYA BA
'DIS NOR 'DZIN RDO RJE'I RANG BZHIN CAN, AOm ME DI N'I BADZRI BHA
BA BADZRA BANDHA H'Um ZHES PAS BYIN

GYIS BRLAB BO, ,RANG BZHIN GYIS RNAM PAR DAG PA'I SA GZHI DER
GSHIN RJE GSHED DMAR PO'I NGO BO PHYAG NA RDO RJE DANG, DRIL BU
'GYING BAS BSNAMS PA LA SLOB MA GTI MUG GSHIN RJE GSHED LA SOGS
PA'I RNAL 'BYOR DANG LDAN PA LAG NA RDO RJE DANG DRIL BU THOGS PA
BZHIS GSOL BA GDAB PAR

BYA STE, GTI MUG RDO RJE'I RANG BZHIN KHYOD, ,GSHIN RJE GSHED PO
SHIN TU 'JIGS, ,STON PA SANGS RGYAS KUN BDAG NYID, ,SKU YI RDO
RJE KHYOD PHYAG 'TSAL, ,PHRA MA RDO RJE'I RANG BZHIN KHYOD,
,GSHIN RJE GSHED PO SHIN TU 'JIGS, ,THUGS KYI RDO RJE RAB GSAL
BAS, ,RIN CHEN RDO RJE

@95B KHYOD PHYAG 'TSAL, ,'DOD CHAGS RDO RJE'I RANG BZHIN KHYOD,
,KHYAB BDAG 'DOD CHAG CHOS 'BYUNG GNAS, ,DBYANGS MCHOG KUN GYI
MCHOG GI MCHOG, ,GSUNG GI RDO RJE KHYOD PHYAG 'TSAL, ,PHRAG DOG
RDO RJE'I RANG BZHIN KHYOD, ,GSHIN RJE GSHED PO LAS KUN BYED,
,SKU YI RDO RJE RAB GSAL BA,,

PHYAG NA RAL GRI KHYOD PHYAG 'TSAL, ,SANGS RGYAS KUN GYI RANG
BZHIN KHYOD, ,SANGS RGYAS THAMS CAD GCIG BSDUS PA, ,SANGS RGYAS
KUN RAB MCHOG GI MCHOG ,DKYIL 'KHOR DBANG PHYUG KHYOD PHYAG
'TSAL, ,GSHIN RJE 'JOMS PA'I DKYIL 'KHOR 'JIGS, ,DKYIL 'KHOR KUN

GYI GTZO BO NI, ,SDIG PA THAMS CAD ZAD MDZAD PA, ,MGON PO DKYIL
'KHOR BRI BAR MDZOD, ,DE RNAMS KYIS DBYANGS GCIG GIS GSOL BA BTAB
PAR RIG NAS, 'JIG RTEN GYI KHAMS MTHA' DAG 'DOD CHAGS LA SOGS
PA'I NYON MONGS PAS GZIR BA LA BLTAS TE, NYON MONGS PA LA SLAR

KHRO BAS H'Um BADZRA AU TIshthA ZHES PA'I SNGAGS KYIS RANG GI
'KHOR LO BTEG LA, RNAL 'BYOR PAS YI GE MAS MIG G-YON PA ZLA BA
DANG, YI GE tA SA MIG G-YAS PA NYI MAR BYAS PAS PHYOGS THAMS CAD
DU GSAL BAR BYAS NAS 'JIG RTEN GSUM LA GSAL BAR BLTA ZHING,
,RKANG BA'I

'OG TU RDO RJE 'BAR BA BSGOMS LA RDO RJE GSOR BA DANG DRIL BU
DKROL BAR BRTZON PAS ROL PA'I RDO RJE'I 'GROS KYI GAR GYIS 'KHOR
LO'I SA GZHI BSKOR BAR BYA STE, HR'I:shtRi: LA SOGS PA NGAG TU
SGROGS PAS GDUG PA'I LHA LA SOGS PA MTHA' DAG DANG, BGEGS KYI
DKYIL 'KHOR RNAMS

BSKRAD PAR BYAS TE, LUS NGAG SEMS LA GNAS PA YI, ,BGEGS KYI TSOGS
RNAMS KUN NYON CIG ,NGA NI DPAL LDAN RDO RJE 'CHANG, ,SRUNG BA'I
'KHOR LO SBYOR BA PO, ,RDO RJE'I GZUGS NI 'BAR BA YI, ,LUS GSUM
LAS SKYES DAGS PAR BYAS, ,GAL TE KHA CIG BDAG LAS

'DA', ,'JIG PAR 'GYUR GYIS GZHAN DU MIN, ,RDO RJE'I GNAS SU 'KHOR
LO DANG, ,RIN CHEN DANG PADMA DANG, RAL GRI BCUG LA BKLAG ,PAR
BYA'O, ,SA YONGS SU BZUNG BA'I MJUG THOGS SU BGEGS MED PAR BYA
BA'I PHYIR PHUR BUS GDAB PAR BYA'O, ,DE LA PHUR BUS GDAB

@96A *, ,PA'I SNGAGS NI 'DI YIN TE, AOm GHA GHA GH'A TA YA GH'A
TA YA, SARBBA DU sht'A NA PHAt, K'I LA YA K'I LA YA SARBBA P'A PI
PHAt, H'Um H'Um H'Um BADZRA K'I LA YA BADZRA DHA RA Y'A DZNY'A PA
YA TI, ,SA RBBA BI GHNAm K'A YA W'A KA RTZI TTA, BADZRA K'I LA YA
H'Um PHAt, SMAD PHUR BU'I RNAM PA, STOD RAL GRI GSHIN RJE

GSHED KYIS BGEGS RNAMS LA PHYOGS MTSAMS THAMS CAD DU PHUR BUS
GDAB PAR BYA'O, ,SA YONGS SU BZUNG BA'O, ,'DI LTAR SA GZHI BGEGS
MED PAR BLTAS LA, 'BAR BA'I 'OD ZER RNON POS MTSAMS LA SOGS PA
BCING BAR BYAS NAS, DER BAm LAS BYUNG BA'I LHA MO

SKU MDOG SER MO RGYAN SNA TSOGS KYIS BRGYAN PA, LUS PHYED 'THON
PA, PHYAG G-YAS PA DAM BCA' BA KHAS LEN PA'I PHYAG RGYA DANG,
G-YON PAS BUM PA 'DZIN PA SPYAN DRANGS LA, ME TOG DANG DRI BZANGS
LA SOGS PA SNA TSOGS LA SOGS PAS MCHOD LA LHAG PAR GNAS PAR BYA

STE, SKYOB PA SANGS RGYAS THAMS CAD KYI, ,SPYOD PA'I TSUL DANG
KHYAD PAR DANG, ,SA DANG PHA ROL PHYIN RNAMS LA, ,LHA MO KHYOD NI
DPANG DU GYUR, ,SKYOB PA SH'AKYA SENG GE YIS, ,JI LTAR BDUD KYI
DPUNG BCOM PA, ,DE LTAR BDAG GIS BDUD KYI STE, ,BCOM NAS DKYIL
'KHOR BRI BAR

BGYI, ,ZHES BYAS PA LAN GSUM BRJOD DE, ,YANG DAG PAR MCHOD LA DE
NAS DE NYID DU THIM PAR BSAM PAR BYA'O, ,SA'I LHA MO LHAG PAR
GNAS PAR BYA'O, ,DE NAS YANG DER DRIS NYE BAR BYUGS PA LA ME TOG
GCAL DU BKRAM LA, LHA RNAMS KYI GNAS SU TZANDAN LA SOGS PAS DKYIL
'KHOR

BYAS LA, DER SNYING GA'I YE SHES KYI 'OD ZER GYIS 'KHOR LO SPYAN
DRANGS LA, MTSAMS BCING PA LA SOGS PA BYA STE, MCHOD PA DANG
BSTOD PA DANG, BDUD RTZI MYANG BAR BYA BA'O, ,DE NAS PUS MO G-YAS
PA'I LHA NGA SA LA BTZUGS TE, LAG PA G-YAS PAS SPOS PHOR BTEG LA

'KHOR LO'I DBANG PHYUG DANG, SANGS RGYAS RNAMS LA GSOL BA GDAB
PAR BYA STE, BCOM LDAN GSHIN RJE GSHED RDO RJE, ,RIG PA'I RGYAL
MCHOG KHYOD LA 'DUD, ,SLOB MA RNAMS LA BRTZE BA DANG, ,KHYED
RNAMS LA YANG MCHOD PA'I PHYIR, ,MGON PO THUGS RJE'I BDAG NYID
CAN, ,

@96B DKYIL 'KHOR BRI BAR BDAG 'TSAL LO, ,DE PHYIR BCOM LDAN BDAG
GUS LA, ,BKA' DRIN GNANG BA MDZAD PAR RIGS, ,SANGS RGYAS 'GRO DON
BYA DON STZOL, ,BYANG CHUB SEMS DPA' 'BRAS GNAS DANG, ,GZHAN YANG
GANG DAG GSANG SNGAGS LA, ,LHA DANG 'JIG RTEN SKYONG

BA DANG, ,'BYUNG PO BYANG CHUB BSTAN GNAS DANG, ,SEMS CAN BSTAN
LA MNGON DGA' BA, ,GANG DU RDO RJE'I SPYAN LDAN RNAMS, ,BDAG LA
YANG DAG DGONGS SU GSOL, ,RDO RJE 'CHANG CHEN CHE GE BDAG ,GSHIN
RJE GSHED DMAR DKYIL 'KHOR NI, ,JI LTAR NUS PA'I NYER SPYOD

KYIS, ,'GRO BA SPYANG PHYIR BRI BAR BYA, ,DENG BDAG SLOB MAR BCAS
PA LA, ,RJES SU BRTZE BA NYER BZUNG NAS, ,'DUS PA THAMS CAD DKYIL
'KHOR DU, ,NYE BAR GNANG BAR MDZAD PA'I RIGS, ,DE LTAR LAN GSUM
BYAS NAS 'KHOR LO DE YANG DAG PAR MCHOD DE, NAM MKHAR DGOD

PAR BYA'O, ,LHA LHAG PAR GNAS PA'O, ,DE NAS RNAL 'BYOR PA YI GE
DZA: LAS BYUNG BA'I ZLA BA DANG, NYI MA'I MIG CAN GYIS GTI MUG
GSHIN RJE GSHED LA SOGS PA'I SA BON LAS BYUNG BA DE RNAMS KYI KHA
DOG CAN NYI SHU RTZA LNGAR PHYE STE, SRID DU DKYIL 'KHOR GYI NYIS
'GYUR SBOMS

SU SGO'I NYI SHU CHA CAN GYI SRAD BU DRI BZANGS KYIS BYUGS PA LA
RAL GRI GSHIN RJE GSHED SKUD PA 'DZIN PA DANG LHAN CIG ,'BAR BA'I
LTA STANGS KYI LCAGS KYUS SPYAN DRANGS PA'I DE BZHIN GSHEGS PA
RNAMS, AOm D'I PA TI DRi shtI: AAm KU SHA DZA:ZHES PA'I SNGAGS
KYIS BCUG NAS, AOm

A'A PRA YA TZTSA MO HA K'A LA HA RI SVA TZA KRA S'U TRA NA YA
H'Um, ZHES PA LA SOGS PA ZHE SDANG GSHIN RJE GSHED KYI BAR DU
GSOL BA BTAB LA, AOm A'A:AA NYO NYA AA NU GA TA, SARBBA DHA RMA
SBA RA SBA RA AA NU GA TA SARBBA DHA RM'A:, AA TYANTA AA NU PRA
BI shtA:, SARBBA DHA RM'A H'Um, ZHES PA BRJOD CING BSGRIL

BAR BYA'O, ,SRAD BU 'DZIN PA YI GE DZA: GSUM GYIS SKUD PA 'DZIN
PA RANG GI DZDZA:, DZDZA:, DZDZA:, ZHES PA BRJOD DE G-YON PA'I
KHU TSUR GYIS LTE BA'I STENG DU THIG SKUD BZUNG NAS KHAR GZHUG
,NUB TU 'DUG LA SHAR DU KHA BLTAS TE SHAR DU 'DUG CING NUB TU KHA
BLTAS PA DANG, LHAN

@97A *, ,CIG NAM MKHA'I THIG GDAB PAR BYA'O, ,LAR 'OG GI THEG
GDAB STE, AOm A'A: BADZRA SA MA YA S'U TRA M'A TI KRA MA H'Um,
SEMS CAN DON LA KHYED RNAMS KYI, ,DUS YIN DE PHYIR 'DIR SPYON CIG
,CES PA'I THEG SKUD KYI SGRAS NAM MKHAR BZHUGS PA'I DE BZHIN

GSHEGS PA RNAMS BSKUL ZHING SHAR NUB KYI TSANGS PA'I THIG GDAB
PAR BYA'O, ,BYANG DU 'DUG PAS LHOR KHA BLTAS PA DANG, LHAN CIG
LHO BYANG GI CHANGS THIG GDAB PAR BYA'O, ,MER 'DUG STE GNOD SPYIN
DU KHA BLTAS PA DANG, DBANG LDAN DU GNAS TE YI DVAGS SU KHA BLTAS

BAS SHAR GYI RTZA BA'I THIG GO, ,RLUNG DU 'DUG LA YI DGAS SU KHA
BLTAS PA DANG, BDEN BRAL DU GNAS NAS GNOD SPYIN DU KHA BLTAS PAS
NUB KYI RTZA BA'I THEG GO, ,RLUNG DU 'DUG LA DBANG POR KHA BLTAS
PA DANG, DBANG LDAN DU GNAS NAS KLUR KHA BLTAS PAS BYANG GI RTZA
BA'I THEG GO,

MER 'DUG LA KLUR KHA BLTAS PA DANG, BDEN BRAL DU GNAS NAS DBANG
POR KHA BLTAS PAS LHO'I RTZA BA'I THIG GO, ,CHO GA 'DI NYID KYIS
TSANGS PA'I THIG DAG GI GZHOGS GNYIS SU THIG BDUN BDUN NO, ,RTZA
BA'I THIG GI PHYI ROL DU THIG DRUG DRUG GO, ,PHYI NAS RTAB BAS
KYI RJES SU

MTHUN PA'I THIG GO, ,ZUR THIG GNYIS KYANG NGO, ,DE NAS THIG SKUD
NYIS LTAB TU BYAS LA DBANG LDAN GYI PHYOGS NAS BRTZAMS NAS G-YAS
SKOR DU 'KHOR LO'I RNAM PA'I RDO RJE'I PHRENG BA'I THIG GNYIS
GDAB PAR BYAS TE, PHYOGS THAMS CAD MNYAM PA NYID DU MOS PA BYA
ZHING NGO, ,

'DIR MTSAN MA MIN PAS MI 'GRUB STE, THIG SKU CHAD NA BLA MA
NYAMS, ,LHAG CHAD SKYONG GYIS NAD DU 'GYUR, ,PHYOGS 'KHRUL NA NI
SLOB MA 'KHRUL, ,GRUB ZHI PA LA SGO BZHI PA, ,RTA BABS BZHIS NI
RNAM PAR BRGYAN, ,THEG BZHI DANG NI YANG DAG LDAN, ,DRA BA DRA
PHYED DAR DANG NI, ,

ME TOG PHRENG LA SOGS PAS BRGYAN, ,GRVA YI CHA NI THAMS CAD DANG,
,SGO KHYUD KYI NI MTSAMS RNAMS SU, ,RDO RJE RIN CHEN RNAMS KYIS
SBRAS, ,ZHES BYA BA NI PHYI'I DKYIL 'KHOR RO, ,NANG DU NI DKYIL
'KHOR GYI PHYED KYI TSAD KYIS SNA TSOGS RDO RJE'I LTE BA GRU BZHI
PO RDO RJE'I PHRENG BAS BSKONG

@97B BA'O; ,DE NAS SGO'I BAR DU RTZE MO LNGA LNGAR RJES SU MTHUN
PA'I CHA DBYE'O, ,YI GE H'I:KHRO BO'I LTA BAS, SGO NI DKYIL 'KHOR
BRGYANG CHA RU, ,BDAG NYID CHEN POS SHES PAR BYA, ,TSAD LDAN SHIN
TU MDZES PA YIS, ,STEGS BU CHEN PO DOR NAS NI, ,SGO KHYUD SGO
LTAR SHES BYA STE, ,

DE BZHIN LHA YI SNAM BU'O, ,ROL MO LA SOGS GLU GAR GYI, ,RDO RJE
LHA MO YANG DAG LDAN, ,STEGS BU SGO YI PHYED YIN TE, ,'GRAM DANG
LOGS KYANG DE BZHIN DU, ,DRA BA DRA PHYED NYID ZLA DANG, ME TOG
PHRENG BA'I SNAM BU YANG, ,RTZA BA'I THIG GIS YI PHYIR, ,RDUL
TSON SA NI DE YI PHYED, ,

RIN CHEN KA SOGS SNAM BU YI, ,SA GZHI TSON GYIS DANG MNYAM, ,RTA
BABS SGO YI SUM 'GYUR TE, ,BA DAN DRIL BU DAG DANG LDAN, ,DRIL BU
DANG BCAS RLUNG GIS BSKYOD, ,BA DAN PHYI YI MTSAMS SU'O, ,GZHAN
RNAMS 'KHOR LO'I RJES MTHUN PAR, ,JI LTAR MDZES PAR RAB TU

BRTAG ,KHRU GANG NAS NI BRTZAMS NAS NI, ,JI SRID KHRU NI STONG GI
BAR, ,DE SRID DU NI THIG GDAB PA'O, ,DE LTAR RIM PA 'DIS THIG
BTAB NAS, SNGA MA'I RIM PA KHO NAS 'BAR BA'I LTA STENGS KYIS,
RDUL TSON RNAMS YANG DAG PAR GZI BRJID BSKYED LA MNGON PAR
BSNGAGS PAR BYAS

TE; AOm BADZRA TZA TRA SA MA YA H'Um, DE NAS RANG BZHIN NYID
KYIS DAG PA'I GSHIN RJE MTHAR BYED DMAR PO'I RNAL 'BYOR PA KUN DU
RTOG PA DANG BCAS PA THAMS CAD SPANGS PAS 'KHOR LO'I NANG DU 'DUG
STE, DBANG LDAN GYI PHYOGS NAS BRTZAMS TE, G-YON PA'I KHU TSUR
GYIS DGYE

BAR BYAS TE, ,DKAR PO DANG SER PO DANG DMAR PO DANG LJANG GU
DANG, NAG PO'I BAR DU'O, ,RE KH'A SGO'I NYI SHU CHAR MNYAM PAR
SBOM PHRAL SOGS SKYON MTHA' DAG DANG BRAL BAR DGYE BAR BYA'O, ,DE
LA SBOM POR DGYE NA NAD DO, ,PHRA MOR DGYEN NOR 'JIG GO, ,YON POS
'KHON 'BYUNG

NGO; ,CHAD NA 'CHI'O, ,BAR DU NAS TZAM GYI RE KH'A DGYE BAR
BYA'O, ,SHAR PHYOGS SU NI DKAR PO CHE, ,LHOR NI SER PO YANG DAG
LDAN, ,NUB KYI [?] CHAR NI DMAR PO STE, ,BYANG NI LJANG GU YIN PAR
BSHAD, ,AINDRA N'I LA 'OD 'BAR LDAN, ,DBUS KYIS GZHI YANG DAG
BRI, ,DE LTAR DKYIL

@98A *, ,'KHOR KUN NAS BRIS LA LTA THAMS CAD KYI GNAS SU SNA
CHOGS PADMA'O, ,DBUS SU NYI MA LA GNAS PA'I RDO RJE DBYUG PA DKAR
PO MI MGO SER POS MTSAN PA'O, ,SHAR GYI RA'I RTZA BA'I ZLA BA LA
GNAS PA'I 'KHOR LO DKAR PO RTZIBS BRGYAD PA'O, ,LHO'I RA'I RTZA

BAR NYI MA LA GNAS PA'I RIN PO CHE LJANG GU CHA DGU PA'O, ,BUB
KYI RA'I RTZA BAR NYI MA LA GNAS PA'I PADMA DMAR PO'O, ,BYANG GI
RA'I RTZA PAR NYI MA LA RAL GRI LJANG GU'O, ,SNA TSOGS RDO RJE'I
MA MTSAMS SU 'KHOR LO'O, ,BDEN BRAL GYI MTSAMS SU RDO RJE'O,
,RLUNG GI MTSAMS SU

PADMA'O, ,DBANG LDAN DU RAL GRI'O, ,SHAR SGOR RDO RJE'I THO BAR
NYI SHU PA'O, ,LHO SGOR DBYUG PA DKAR PO'I, ,NUB SGOR PADMA DMAR
PO'O, ,BYANG SGOR RAL GRI'O, ,DKYIL 'KHOR GYI ZUR BZHI NA THOD PA
BZHI BRI BAR BYA'O, ,LOGS BZHIR BUM PA BRGYAD RDUL TSON DGYE
BA'O, ,DE LTAR

RDZOGS PA'I DKYIL 'KHOR BLTAS LA RNAL 'BYOR PAS RANG SNANG GI YAN
LAG GI SBYOR BAS SANGS RGYAS RNAMS BDAG NYID LA BCUG LA, SEMS DES
NAM MKHA'I KHAMS KHYAB PAR BYAS NAS, DKYIL 'KHOR BSKYED DE PHYUNG
LA, GNAS JI LTA BAR BZHAG LA SPYAN LA SOGS

PA DANG SKU LA SOGS PA BYIN GYIS BRLABS PA DANG, DBANG BSKUR PAR
BYAS LA YE SHES KYI 'KHOR LO SPYAN DRANGS TE, MCHOD YON LA SOGS
PA PHUL NAS, KHRO BO RNAMS KYIS DGUG PA DANG GZHUG PA DANG BCING
BA DANG, DBANG DU BYAS TE MCHOD PA DANG BSTOD PA DANG BDUD RTZI

MYANG BA BYAS NAS BZLAS SHING BSGOMS PAS MNYES PAR BYA'O, ,PHYOGS
SKYONG RNAMS LA YANG GA TOR MA DANG MCHOD PA PHUL NAS RANG NYID
KYI DKYIL 'KHOR LA DMIGS TE PHYAG BYA'O, ,DKYIL 'KHOR BSGRUB
PA'O, ,DE NAS GTZO BO DANG DKYIL 'KHOR DANG THOD PA DANG BZHI
STE, BUM

PA BCU BDUN DANG, SLAR LAS THAMS CAD PA RNAMS MTSAN MAS MTSAN
CING MGRIN PA GOS KYIS DKRIS PA, TZU TA LA SOGS PA LO MA DANG
LDAN PA RIN PO CHE LNGA DANG SMAN LNGA DANG 'BRU LNGA DANG LDAN
PA RNAMS DE DANG DE'I SNGAGS LAS BYUNG BA'I DKYIL 'KHOR GYI 'KHOR
LO'I RNAM PAR

@98B BLTAS LA DE RNAMS KYI MIG LA SOGS PA DANG SKU LA SOGS PA
BYIN GYIS BRLABS PA DANG, DBANG BSKUR BAR BYAS LA, YE SHES KYI
'KHOR LO SPYAN DRANGS TE, MCHOD YON LA SOGS PA PHUL NAS DGUG PA
DANG GZHUG PA DANG, BCING BA DANG, DBANG DU BYAS LA MCHOD PA LA

SOGS PA BYAS TE, ME TOG GI PHRENG BA BCINGS PA'I RDO RJE'I STENG
DANG STENG DU BZHAG LA DE DANG DE'I SNGAGS JI SRID 'DOD PAR THUN
GSUM DU BZLAS NAS ME TOG DKAR PO BCUG LA 'KHOR LO DE DE NYID DU
CHU'I RNAM PAR BLTA'O, ,BUM PA LHAG PAR GNAS PA'O, ,DE NAS CHAD
PA LA SOGS

PA'I SKYON ZHI BAR BYA BA'I PHYIR DANG, YON PA DAG GI BSOD NAMS
MNGON PAR SPEL BA'I CHED DU SPYIN SREG BYA STE, DE LA ZHI BA'I
THAB KHUNG BZHIN DU LAS THAMS CAD PA'I THAB KHUNG KHRU GANG GI
TSAD LA ZABS SU KHRU PHYED BRKOS LA, BRKOS PA LAS KHRU PHYED DOR
NAS DPANGS DANG RGYAR

SOR BZHI PA'I KHA KHYER PADMA RGYAS PA LTA BUS YONGS SU BSKOR BA
DE'I PHYI ROL DU SOR GNYIS DOR NAS STEGS BU GRU BZHI PAS YONGS SU
BSKOR BA'O, ,DE'I ZUR DU NI ZLA BA PHYED PA'I STENG DU RDO RJE
RTZE GSUM PA RNAMS SO, ,THAB KYI DKYIL DU ZHE SDANG RDO RJE RTZE
LNGA PA SOR BRGYA KYI TSAD, DPANGS SU

SOR GCIG PA'O, ,SHAR DANG LHO DANG NUB DANG BYANG RNAMS SU 'KHOR
LO DANG RIN PO CHE DANG, PADMA DANG RAL GRI SOR DRUG PA BYA'O,
,DE'I PHYI ROL DU RDO RJE'I PHRENG BA BYA'O, ,TSON DKAR POS DKAR
POR BYAS TE THAB KHUNG NGO, ,DE NAS RNAL 'BYOR PA KHA SHAR DU
BLTAS PAS BSREG BYA'I RDZAS

MTHA' DAG GZHOGS G-YAS SU BZHAG STE, BSANG GTOR DANG MCHOD YON
GYI SNOD LA SOGS PA G-YON DU BZHAG LA, BRAM ZI'I KHYIM MAM, DGE
'DUN GYI TSANG BANG NAS ME BLANGS LA, 'O MA CAN GYI BUD SHING LA
RLUNG G-YAB CAN GYIS ME SBAR BAR BYAS TE, YI GE GSUM GYIS

MNGON PAR BSNGAG GO, ,DE'I RJES LA G-YAS SKOR DU KU SHA DGRAM PAR
BYA'O, ,DE NAS RDO RJE 'DZIN PA YONGS SU GYUR PA SNGON DU 'GRO
BAS SNA TSOGS PADMA'I STENG DU, ME ZUR GSUM PA LA RAm LAS BYUNG
BA'I ME LHA SKU MDOG DKAR PO ZHAL GCIG PHYAG GNYIS GNYUG MA'I RIG
MA

@99A *, ,DANG GNYIS SU MED PA G-YAS PA DANG CIG SHOS KYI PHYAG
GIS BGRANG PHRENG DANG SPYI BLUGS 'DZIN PA, G-YON BRKYANG BA'I
STABS KYIS BZHUGS PA, KHRO BO'I RGYAN GYIS BRGYAN PA, THUGS KAR
RANG GI SA BON GNAS BA BSGOMS LA, DE NAS AOm tAKKI H'Um DZA: ZHES

BYA BA'I SNGAGS KYIS YE SHES KYI ME LHA SPYAN DRANGS NAS, KU
SHA'I CHUN POS BSANGS GTOR DANG MCHOD YON LA SOGS PA PHUL LA, DAM
TSIG PA LA BCUG STE, MCHOD PA LA SOGS PA BYAS NAS, DE'I ZHAL DU
RAm BKOD NAS DGANG BLUGS DBUL BAR BYA'O, ,DGANG GZAR DANG BLUGS

GZAR GYI KHA LA YI GE YA BSGOMS LA GO RIMS BZHIN DU BSREG BYA
THAMS CAD BSREG PAR BYA'O, ,DE'I RJES SU DE'I SNYING GAR RANG GI
SA BON LAS GSHIN RJE MTHAR BYED KYI DKYIL 'KHOR GYI 'KHOR LO CAN
BSKYED LA SPYAN LA SOGS PA BYIN GYIS BRLABS PA SNGON DU 'GRO BAS,
YE SHES KYI

'KHOR LO SPYAN DRANGS PA LA SOGS PA SNGON DU BYAS LA MCHOD PA LA
SOGS PA PHUL TE, DE'I ZHAL DU YI GE RAm BSGOMS TE, AOm AAGNA YE
SV'A H'A, ZHES PAS MAR GYI DGANG BLUGS DBUL BAR BYA'O, ,AOm
SARBBA P'A PAm DA HA NA BDZR'A YA SARBBA P'A PAm NI TZA AA S+YA DA
HA SV'A H'A, TIL RNAMS KYI'O, ,

AOm BADZRA A'A YU shE SV'A H'A, ,D'U RA BA RNAMS KYI'O, ,AOm
BADZRA PUsht'A YA SV'A H'A, ,'BRAS MA GRUGS PA RNAMS KYI'O, ,AOm
SARBBA SAm PA DE SV'A H'A, ZHO ZAN GYI'O, ,AOm AA PRA TI HA TA
BDZR'A YA SV'A H'A, KUN SHA RNAMS KYI'O, ,AOm BO DHI BRi Ksh'A YA
SV'A H'A, SHING AA SHVADTHA'I'O, ,AOm BADZRA KU BE R'A YA SV'A
H'A, SHING

NY+A GRO DHA'I'O, ,AOm BADZRA DZA Y'A YA SV'A H'A, SHING BA LA
SA'I'O, ,AOm SA H'A K'A R'A YA SV'A H'A, SHING AA MRA'I 'O,
,BSREG BYA'I RDZAS GZHAN RNAMS KYANG RANG GI 'DOD PA'I LHA'I
SNGAGS MAN NGAG JI LTA BAR BSKUL TSIG DANG LDEN PAS BDUD RTZI
LNGA'I NGO BOR BSKYED LA, BSREG PAR BYA'O, ,DE NAS

BSANGS LA ZHAL BSIL LA SOGS PHUL TE, DRI ZHIM PA'I ME TOG LA SOGS
PA DANG, NA BZA' DANG SO RTZI LA SOGS PA PHUL NAS 'DOD PA'I DON
LA GSOL BA BTAB LA, YI GE GSUM YI GE MU: 'I MTHA' CAN GYIS GSHEGS
SU GSOL LO, ,RDZAS LHAG MA RNAMS ME LHA LA BSREGS

@99B NAS, DE YANG CHO GA SNGA MAS GSHEGS SU GSOL LO, ,SPYIN SREG
GO, ,GDANG GZAR KHRU GANG PA 'OG TU SOR BZHI PA'I RDO RJE 'AM,
RIN PO CHE DANG STENG DU SOR BZHI PA SOR GNYIS PA'I ZABS DANG
LDAN PA RDO RJES MTSAN PA, BCUD 'DZAG PA'I BU GA MTHE'U CHUNG GI
TSAD TZAM PA, ,BADMA'I

RNAM PA CAN DANG BLUGS GZAR SOR GNYIS PA ZABS SU SOR GCIG PA RDO
RJE DANG LDAN PA, PADMA 'DAB MA'I RNAM PA'O, ,ZHES PA DGANG GZAR
DANG BLUGS GZAR RO, ,DE NAS RAB TU GNAS PA'I SA GZHI GDUGS DANG
RGYAL MTSAN DANG BA DAN RNAM PA SNA TSOGS DANG, ROL MO'I SGRA SNA

TSOGS PA YID DU 'ONG BAR SLOB DPON JI LTAR 'BYOR BA'I RGYAN THAMS
CAD KYIS BRGYAN PAS SKU GZUGS SAM, RAS RIS SAM, GLEGS BAM MDUN DU
RNAM PAR BZHAG LA BSANG GTOR DANG, MCHOD YON DANG ZHABS BSIL DANG
ZHAL BSIL PHUL NAS G-YON PA DANG CIG SHOS

KYI KHU TSUR DAG GIS YUNGS KAR BZUNG LA SKU GZUGS LA SOGS PA'I
MDUN DU G-YON SKOR DANG G-YAS SKOR GYIS BSKOR NAS ME LA BLUGS TE,
AOm SARBBA P'A PAm DA HA NA BADZRA YA CHE GE MO'I SARBBA P'A PAm
DA HA NA BADZRA SV'A H'A, ZHES PA'I SNGAGS 'DIS GSAL BA'I KHAM
PHOR GSUM YANG

SKOR PHYOGS KYIS BSKOR BAR BYA'O, ,DE NAS SNYIM PAS CHU BZUNG
STE, DE KHO NA BZHIN DU ME LA BLUGS SO, ,SLAD NAS NAM MKHAR GNAS
PA'I DE BZHIN GSHEGS PA RNAMS NYE BAR SPYOD PA LNGAS YANG DAG PAR
MCHOD LA, KUN DU RTOG PA THAMS CAD SPANGS PAS SPOS PHOR BZUNG

STE, DE BZHIN GSHEGS PA DE RNAMS LHAG PAR GNAS PAR BYA STE, SA MA
YA STVAm, SA MA YA HAm, ZHES PA LAN GSUM BRJOD NAS, JI LTAR
RDZOGS PA'I SANGS RGYAS KUN, ,DGA' LDAN YANG DAG BZHUGS PA RNAMS,
,LHA MO SGYU 'PHRUL LHUM SA [*LHU MAS?] ZHUGS LTAR, ,DE BZHIN

GZUGS BRNYAN 'DIR BZHUGS SHING, ,MGON PO 'DIR NI RTAG BZHUGS NAS,
,ME TOG LA SOGS 'DI DAG NI, ,BYANG CHUB SEMS RAB 'PHEL BYA'I
PHYIR, ,CHE GE MO YI DON DU BZHES, ,DE NAS, GTI MUG RDO RJE'I
RANG BZHIN KHYOD, ,CES PA LA SOGS PAS BSTOD PAR BYA'O, ,LHA

@100A *, ,LHAG PAR GNAS PA'O, ,SNGA DRO SKU GZUGS NA BZA' SER POS
G-YOGS PA KHA SHAR DU PHYOGS PA LA KHRUS BYA'O, ,DE LA RIM PA 'DI
YIN TE, BA'I RNAM LNGA LA AOm H'Um TR'Am HR'I:AA:ZHES PA'I SA BON
GYIS MNGON PAR BSNGAGS PAS NYE BAR BYUG GO, ,DE NAS DRI ZHIM PA'I
MAR KHU

AOm SARBBA TA TH'A GA TA K'A YA BI SHO DHA NE SV'A H'A, ,ZHES
PA'I SNGAGS KYIS D'UR BA'I PIR GYIS BYUG PAR BYA'O, ,DE NAS 'KHAR
BA'I SNOD DU BZHAG PA'I SHUN PA LNGAS MAR KHU PHYI BAR BYA'O,
,DE'I MJUG THOGS SU RNAM PAR RGYAL BA'I BUM PA NAS BRTZAMS TE BUM
PA SO SOR CHUS KHRUS GSOL BAR

BYA STE, JI LTAR BLTAMS PA TZAM NYID NA, ,DE BZHIN GSHEGS KUN
KHRUS GSOL LTAR, ,LHA YI CHU NI DAG PA YIS, ,DE BZHIN BDAG GIS
KHRUS GSOL BGYI, ,AOm SARBBA TA TH'A GA TA AA BHI shE KA TE SA MA
YA SHRI YE H'Um, ZHES BYA BA'I SNGAGS KYIS SO, ,DE'I MJUG THOGS
SU NAM

MKHAR BZHUGS PA'I TZA RTZI KA LA SOGS PA RIG MA'I TSOGS SPYAN
DRANGS LA YE SHES KYI BDUN RTZIS GANG BA'I BUM PA BSNAMS PA DE
RNAMS KYI DBANG SPYIN PAR BSAM PAR BYA'O, ,DE NAS RAS KYIS CHU
MED PAR BYAS LA, SNGAR GYI RANG GI GNAS SU GZHAG PAR BYA'O, ,RAS
RIS SAM

GLEGS BAM MAM MCHOD RTEN CHEN PO RNAMS NI ME LONG LA SNGA MA'I
RIM PAS KHRUS GSOL BYA'O, ,KHRUS KYI CHO GA'O, ,DE NAS SPYAN LA
SOGS PA DANG, SKU LA SOGS PA BYIN GYIS BRLABS PA DANG, DBANG
BSKUR BA DANG, RANG GI RIGS KYI BDAG POS DBU BRGYAN LA BZHUGS PAR
BSGOMS

LA NAM MKHAR BZHUGS PA'I DE BZHIN GSHEGS PA'I DKYIL 'KHOR GYI
'KHOR LO'I RNAM PAR DMIGS NAS MCHOD YON LA SOGS PA PHUL TE, DAM
TSIG PA LA BCUG PA DANG, GLEGS BAM LA NI YI GE'I GZUGS SU BSGYUR
BA LA, NA BZA' DBUL BAR BYA STE, AOm BADZRA B'A SE SV'A

H'A; ZHES PA'I SNGAGS KYIS SO, ,DE NAS ME TOG LA SOGS PA LA, AOm
A'A: BADZRA PU shPE H'Um, ZHES PA LA SOGS PA DANG, CHU SKYES DE
BZHIN THANG LAS SKYES, ,MED TOG DAM PA 'DI DAG NI ,MCHOG TU GUS
PAS BDAG 'BUL NA, ,CI BDE BAR NI KHYOD KYIS BZHES , ,LHAN CIG

@100B SKYES DANG SBYAR LAS BYUNG, ,DE BZHIN BDUG SPOS MCHOG 'DI
DAG ,MCHOG TU GUS PAS BDAG 'BUL NA, ,CI BDE BAR NI KHYED KYIS
BZHES, ,ZHUN MAR 'BRU MAR MAR ME 'DI, ,LHA RDZAS 'BAR BAS MUN PA
'JOMS, ,ME SHEL THAMS CAD ZHI BYA'I PHYIR, ,BDAG NYID DANG PAS

DBUL BAR BGYI, ,LHAN CIG SKYES DANG SBYAR BA YI, ,DRI MCHOG DAM
PA 'DI DAG NI, ,MCHOG TU GUS PAS BDAG 'BUL NA, ,CI BDE BAR NI
KHYED KYIS BZHES, ,BZA' DANG BCA' BA YANG DAG LDAN, ,KHA DOG DRI
DANG RO LDAN ZHING, ,THAMS CAD SBYAR BA'I ZHAL ZAS 'DI, ,

'BUL GYIS YANG DAG BZHES SU GSOL, ,ZHES PAS MNGON PAR BSNGAGS
SHING ME TOG LA SOGS PA DBUL BAR BYA'O, ,DE NAS SKU GZUGS KYI
SPYAN DBYE BAR BYA STE, DNGUL GYI SNOD DU BZHAG PA'I MAR DANG
SBRANG RTZI BLANGS PA'I GSER GYI THUR MAS, AOm TZA KshU:
TZKTZA:SA MANTA

TZAKshU:BI SHO DHA NE SV'A H'A, ZHES PA'I SNGAGS KYIS SO, ,DE NAS
LAG PA G-YAS PAS RDO RJE GSOR ZHING, G-YON PAS DRIL BU DKROL BAS,
GTI MUG RDO RJE'I RANG BZHIN KHYOD, ,CES PA LA SOGS PAS BSTOD PA
BYA'O, ,RAB GNAS KYI CHO GA'O,, ,,GANG GI TSE BA RTZE

BA GZHAN GYI DBANG DU GYUR PA, DBANG BSKUR BA LA SOGS PAS SLOB MA
BSDU BAR 'DOD NA, DE'I TSE DKYIL 'KHOR GYI KHANG PA'I PHYIR ROL
NA, RIGS DANG GZUGS DANG LANG TSO DANG DAD PA THOS PA DANG, GTONG
PA DANG RNAL 'BYOR LA SOGS PA DANG LDAN ZHING DON DU GNYER BA'I

SLOB MAS MAndALA DANG PHYAG BYAS NAS, LAG NA ME TOG THOGS PA DANG,
YON TAN GZHAN MED KYANG SANGS RGYAS DANG CHOS DANG, DGE 'DUN LA
SKYABS SU SONG BA DGE BA BCU'I LAS KYI LAM LA YANG DAG PAR GNAS
PA RNAMS LA CHOS BSHAD PAS SPRO BA BSKYED PAR BYA STE, RANG GI

BSLAB LDAN 'KHOR BZHI PO, ,THEG CHEN BLO LDAN BLO LDAN RNAMS LA
NI, ,DE BZHIN GSHEGS PAS GSUNGS PA YI, ,YANG DAG CHO GA RJES SU
GNANG, ,KHA CIG GSANG SNGAGS BSGRUB DON GNYER, ,DKYIL 'KHOR DU NI
'JUG PAR 'GYUR, ,DE BZHIN GZHAN NI BSOD NAMS 'DOD, ,

@101A *, ,GZHAN DAG 'JIG RTEN PHA ROL GZHOL, ,BLO BZANG PHAL CHER
DANG BYAS NAS, ,'JIG RTEN PHA ROL DON GNYER 'JUG ,'JIG RTEN 'DI'I
'BRAS DONG NAS NI, ,'JIG RTEN PHA ROL 'BRAS GNYER BAS, ,GANG
PHYIR 'DI YIS BDE BLAG 'GYUR, ,'DI YIS 'JIG RTEN

PHA ROL MIN, ,DE PHYIR 'JIG RTEN PHA ROL GYI, ,DON DU YID NI
BRTAN PAR GYIS, ,ZHES BRJOD NAS, RANG GI NANG DU BCUG LA, RDO RJE
PADMAS DAG PAR BYAS TE, GSAL BA 'DEBS SU GZHUG STE, M'A MA K'I
DANG LHAN CIG SBYOR, ,BDAG NI STON PA DGA' CHEN KHYOD, ,BYANG
CHUB CHEN

PO TSUL STON PA, ,MGON PO CHEN PO BDAG 'TSAL LO, ,DAM TSIG DE
NYID BDAG LA STZOL, ,BYANG CHUB SEMS KYANG BDAG PA STZOL, ,SANGS
RGYAS CHOS DANG DGE 'DUN TE, ,SKYABS GSUM DAG NI BDAG LA STZOL,
,THAR PA CHEN PO'I GRONG MCHOG TU, ,MGON POS BDAG NI GZHUG TU

GSOL, ,ZHES PA LAN GSUM BRJOD NAS SO, ,GUS PA DANG LDAN PA'I SLOB
MA RNAMS KYIS GCIG GTZO BOR BYAS NAS BRJOD PAR BYA STE, BU TSUR
THEG PA CHEN PO YI, ,GSANG SNGAGS SPYOD TSUL CHO GA NI, ,KHYOD LA
YANG DAG BSTAN PAR BYA, ,KHYOD NI TSUL CHEN SNOD YIN NO, ,SKU

GSUNG THUGS KYI RDO RJE CAN, ,DUS GSUM 'BYUNG BA'I SANGS RGYAS
RNAMS, ,RDO RJE SNGAGS KYI MTHU YIS NI, ,YE SHES MNYAM MED YANG
DAG BRNYES, ,GSANG SNGAGS SBYOR BA MNYAM MED PA, ,GANG GIS
SH'AKYA SENG GE SOGS, ,MCHOG RNAMS KYIS NI BDUD KYI SDE, MI BZAD

CHEN PO STOBS CHEN BCOM, ,'JIG RTEN RJES 'JUG BRTAGS NAS NI,
,'KHOR LO BSKOR NAS MYA NGAN 'DAS, ,DE BAS KUN MKHYEN THOB BYA'I
PHYIR, ,BU YIS BLO GROS 'DI GYIS SHIG ,CES BYA BA LAN GSUM BSTAN
PAR BYAS NAS BYANG CHUB TU SEMS MA BSKYED PA RNAMS

BSKYED PAR BYA'O, ,BSKYED PAR NAMS DRAN PAR BYA'O, ,DE NAS DE
RNAMS YANG DAG PAR BSRUNGS LA DE RNAMS KYI SNYING GAR H'Um LAS
RDO RJE DANG, MGRIN PAR YI GE A'A: LAS PADMA DANG MGO BOR YI GE
AOm LAS 'KHOR LO STE, DE RNAMS LAS SA BON DE DAG BKOD LA H'Um
A'A: AOm ZHES

@101B BRJOD CING, RDO RJE KHU TSUR GYIS DRI SNYING GA DANG, MGRIN
PA DANG MGO BOR BYUNG PAR BYA'O, ,DE NAS DE RNAMS KYI MGO BOR ME
TOG DANG MDUN DU SPOS DANG, SNYING GAR DRI DANG MDUN DU MAR ME
SPYIN PAR BYA STE, THAMS CAD LA LAS THAMS CAD PA'I SNGAGS BZLAS
PA'O, ,DE NAS AA

SH'ARTHA LA SOGS PA'I SO SHING GI NYES PA LA SOGS PA'I SKYON DANG
BRAL BAS ME TOG GI RTZE MO CAN SPYIN NO, ,DE DAG GIS KYANG KHA
SHAR DU BLTAS TE GNAS PAS DE 'CHOS NAS BA LONG GI KO BA TZAM PA'I
SA GZHI BA'I LCI BAS BYUGS PAR DOR BAR BYA'O, ,DE NAS DE LHUNG BA
LA ZHI BA LA

SOGS PA'I DNGOS GRUB DE RNAMS LA BRJOD PAR BYA'O, ,DE NAS KHA
BSHAL BA'I PHYIR CHU KHYOR BA GSUM SPYIN PAR BYAS TE, AOm HR'I:
BI SHUDDHA DHARM'A SARBBA P'A BAm NI TZA AA S+YA BI SHO DHA YA
SARBA BI KAL P'A NA AA PA NA YA H'Um, ZHES PA'I SNGAGS KYIS SO,
,STAN DANG SNGAGS KYI CHED DU KU SHA SPYIN NO, ,

DE NAS RANG GI TSAD KYI SKUD PA SUM SGRIL LA LAS THAMS CAD PA
BZLAS PA DPUNG PAR BCINGS TE BSRUNG BAR BYA'O, ,DE NAS, 'JIG RTEN
DU NI KUN MKHYEN RNAMS, ,RES 'GA' 'BYUNG NGAM MI 'BYUNG SRID, ,AU
DUMW'A RA'I ME TOG BZHIN, ,BRGYA LAM NA NI RES 'GA' 'BYUNG, ,GANG

GIS SEMS CAN MNYAM MED DON, ,MYA NGAN MI 'DA' BYED PAR NUS,
,GSANG SNGAGS SPYOD PA'I TSUL 'BYUNG BA, ,DE BAS KYANG NI SHIN TU
DKON, ,BSKAL PA BYE BA DU MA RU, ,SNGON CHAD SDIG PA CI MCHIS PA,
,DKYIL 'KHOR 'DI 'DRA MTHONG BA YIS, ,DE DAG THAMS CAD ZAD

'GYUR NA, ,GRAGS PA MTHA' YAS GSANG SNGAGS KYI, ,SPYOD TSUL LA
GNAS SMOS CI DGOS, ,SKYOB PA'I GSANG SNGAGS BZLAS NA NI, ,GO
'PHANG BLA NA MED PAR 'GYUR, ,SPYOD MCHOG 'DI LA GANG RNAMS KYI,
,BLO GROS SHIN TU DRI MED PA, ,DE RNAMS KYI NI SDUG BSNGAL

KUN, ,'BYUNG BA'I NGAN 'GRO YANG DAG BCAD, ,BDAG NYID CHEN PO
KHYED RNAMS KYIS, ,DE RING RNYED PA MNYAM MED RNYED, ,GANG GIS
BYED RNAMS RGYAL BA KUN, ,BDAG NYID CHEN PO SRAS BCAS KYI, ,BSTAN
PA 'DI LA THAMS CAD NI, ,YONGS SU BZUNG ZHING SKYE 'GYUR BA, ,

@102A *, ,DE YIS KHYED RNAMS THEG CHEN LA, ,LEGS PAR SKYE BA NYID
DU 'GYUR, ,THEG PA CHEN PO CHER 'BYUNG BA'I, ,LAM MCHOG 'DI NI
DPAL DANG LDAN, ,GANG LA KHYED RNAMS 'GRO 'GYUR BA, ,DE BZHIN
GSHEGS PAR 'GYUR BA YIN, ,ZHES BYA BA BSHAD NAS, KU

SHA'I STENG DU NYAL DU GZHUG STE, RMI LAM GANG CUNG ZAD MTHONG BA
SNGA DRO NGA LA SMROS SHIG CES BYA'O, ,GAL TE MI DGE BA'I MTSAN
MA SMRA NA, DE'I TSE LAS THAMS CAD PA'I SNGAGS KYIS GZHOM MO,
,SLAR DE RNAMS YANG DAG PAR BSRUNGS LA SDOM PA 'DZIN DU GZHUG
SLOB 'KHOR

LO PHYIR MI LDOG PA'I DBANG, DAM PA DAG LA STZAL NAS NI, ,MGON PO
'KHOR LO LHA DAG GIS, ,DE NYID SLOB DPON PHRIN LAS DANG, ,SANGS
RGYAS KUN GYI DAM TSIG DANG, ,SDOM PA GSANG MCHOG RTAG TU NI,
,SEMS CAN KUN GYI DON BGYID PHYIR, ,SLOB DPON DAG 'GYUR

GSUNG DU GSOL, ,ZHES BRJOD DU BCUG NAS SANGS RGYAS DANG BYANG
CHUB SEMS DPA' THAMS CAD BDAG LA DGONGS SU GSOL, BDAG CHE GE MO
ZHES BYA BA DUS 'DI NAS BZUNG STE, JI SRID SNYING PO BYANG CHUB
LA MCHIS KYI BAR DU, JI LTAR DUS GSUM MGON PO RNAMS, ,BYANG

CHUB TU NI NGES MDZAD PA'I, ,BYANG CHUB SEMS NI BLA MED PA, ,DAM
PA BDAG GIS BSKYED PAR BGYI, ,TSUL KHRIMS BSLAB PA RNAM PA GSUM,
,DGE BA YI NI CHOS SDUD DANG, ,SEMS CAN DON BYED TSUL KHRIMS NI,
,BDAG GIS SO SOR BRTAN POR BZUNG, ,SANGS RGYAS

CHOS DANG DGE 'DUN TE, ,DKON MCHOG GSUM MCHOG BLA NA MED, ,SDOM
PA SANGS RGYAS RNAL 'BYOR BYUNG, ,DENG NAS BRTZAMS TE GZUNG BAR
BGYI, ,RDO RJE CHEN PO'I RIGS BSDUS PA, ,RDO RJE DRIL BU'I PHYAG
RGYA YANG, ,DE NYID KYIS NI RAB TU GZUNG, ,SLOB DPON DAG

KYANG GZUNG BAR BGYI, ,RIN CHEN CHEN PO'I RIGS MCHOG GI ,DAM
TSIG YID DU 'ONG BA LA, ,NYIN RE BZHIN DU LAN DRUG TU, ,SPYIN PA
RNAM BZHI RTAG TU SPYIN, ,PADMA CHEN PO'I RIGS DAG PAS, ,BYANG
CHUB CHEN PO 'BYUNG BA LA, ,PHYI DANG GSANG BA'I THEG PA

@102B GSUM, ,DAM CHOS SO SOR GZUNG BAR BGYI, ,LAS CHEN RIGS NI
BSDUS PA LA, ,SDOM PA THAMS CAD YANG DAG LDAN, ,MCHOD PA'I LAS NI
CI NUS SPYIN, ,KUN NAS SO SOR GZUNG BAR BGYI, ,SEMS CAN KUN GYI
DON BGYID PHYIR, ,BYANG CHUB SEMS NI BLA MED PA, ,DAM

PA YANG DAG BSKYED BGYIS SHING, ,SDOM PA MA LUS BZUNG BGYIS NAS,
MA RGAL BA RNAMS PA SGRA YA BAR BGYI, ,MA GROL BA RNAMS BDAG GIS
DGROL, ,DBUGS MA PHYUNG BA DA BUGS DBYUNG BGYI, ,SEMS CAN MYA
NGAN 'DAS LA DGOD, ,CES BYA BA LAN GSUM BRJOD DU

GZHUG BAR BYA'O, ,SLOB DPON GYIS SDOM PA SPYIN PA STE, SLOB MA
LHAG PAR GNAS PA'O, ,DE NAS DANG POR SLOB DPON DANG SLOB MA GZHUG
PA'I CHO GAS DKYIL 'KHOR DU ZHUGS TE, DBANG THAMS CAD RDZOGS PAR
BLANGS LA RJES SU GNANG BA THOB NAS, YOL BA'I PHYI ROL DU YON

PHUL ZHING DBANG BSKUR LA, SKAL BA DANG LDAN PA'I SLOB MA RNAM
PAR SNANG MDZAD KYI GZUGS SU DMIGS LA, A'A KHAm B'I RA H'Um, ZHES
PA'I SNGAGS KYIS ME TOG GI PHRENG BA BZUNG ZHING GDONG G-YOGS
BCINGS LA, LAS THAMS CAD PA'I SNGAGS BZLAS PA'I CHUS BSANGS LA,

DKYIL 'KHOR DU GZHUG PA'I DON DU DRI BAR BYA STE, KYE DGA' BA LA
DGA' BA LA KHYED SU YIN, BDE CHEN BDAG GI SKAL BZANGS LA GAS,
,ZHES PA'O, ,DE'I MJUG THOGS SU, AOm SARBBA YO GA TZITTA AUTP'A
DA Y'A MI, ZHES PAS RNAL 'BYOR GYI SEMS BSKYED PAR BYA'O, ,DE NAS

AOm SU RA TE SA MA YA STVAm HO SIDDHI BADZRA YATH'A SU KHAm, ZHES
BYA BA 'DIS ME TOG DANG BCAS PA'I RDO RJE SNYING GAR GZHAG PAR
BYA'O, ,DE NAS SNGAR BSHAD PA'I YI GE LNGAS YOL BA'I NANG DU BCUG
LA 'DI SKAD CES BRJOD PAR BYAS TE, DENG KHYED DE BZHIN GSHEGS PA
THAMS CAD KYI RIGS

SU ZHUGS KYIS, DE BAS NA NGAS KHYOD LA RDO RJE'I SEMS BSKYED PAR
BYAS TE, YE SHES GANG GIS KHYOD DE BZHIN GSHEGS PA THAMS CAD KYI
DNGOS GRUB KYANG THOB PAR 'GYUR NA, DNGOS GRUB GZHAN RNAMS LTA
SMOS KYANG CI DGOS, KHYOD KYIS 'DI DKYIL 'KHOR MA MTHONG BA

@103A *, ,RNAMS KYI MDUN DU SMRA BAR MI BYA STE, DAM TSIG NYAMS
PAR GYUR TA RE, DE NAS SPYI BOR RDO RJE BZHAG LA 'DI SKAD CES
BRJOD DE, 'DI NI RDO RJE'I DAM TSIG STE, ,GAL TE KHYOD KYIS 'GA'
ZHIG LA, ,'DI SMRAS NA NI SPYI BO 'GEMS, ,DE NAS SNYING GAR GZHAG
LA,

DE RING RDO RJE SEMS DPA' RANG, ,KHYOD KYI SNYING LA YANG DAG
ZHUGS, ,GAL TE TSUL 'DI SMRAS NA NI, ,DE MA THAG TU DRAL TE
GSHEGS, ,ZHES PA 'DIS MNA' BYED DU BCUG STE, TZANDAN DANG GUR KUM
LA SOGS PA DANG BSRES PA'I CHU LA, AOm BADZRA AU DA KA thA: ZHES
BYA

BA'I SNGAGS LAN BDUN BZLAS TE, 'DI NI KHYOD KYI DMYAL BA'I CHU,
,DAM TSIG NYAMS NA SREG PAR BYED, ,DAM TSIG BSRUNGS NA DNGOS GRUB
STE, ,RDO RJE BDUD RTZI'I CHU 'THUNGS SHIG ,CES BRJOD CING 'THUNG
DU GZHUG GO, ,DE NAS 'DI SKAD CES BRJOD PAR BYAS TE, DENG NAS

BRTZAMS TE KHYOD KYI PHYAG NA RDO RJE PA YIN GYIS, NGAS 'DI GYIS
SHIG CES GANG BSGO BA DE KHYOD KYIS BYA DGOS SO, ,KHYOD KYIS NGA
LA BRNYAS PAR YANG MI BYA STE, KHYOD YA DA BA MA SPANGS PAR 'CHI
BA'I DUS BYAS NAS SEMS CAN DMYAL BAR LTUNG BAR GYUR TA RE ZHES
SO, ,DE NAS DE BZHIN

GSHEGS PA THAMS CAD KYIS BYIN GYIS BRLABS TE, RDO RJE SEMS DPA'
BDAG LA DBAB DU GSOL LA ZHES BRJOD DU BCUG NAS, DE'I SPYI BOR YI
GE BAm LAS BYUNG BA'I CHU'I DKYIL 'KHOR YONGS SU ZLUM PO DKAR PO
BUM PAS MTSAN PA DER HA:'O, ,SNYING GAR LAm LAS BYUNG BA'I DBANG

CHEN GYI DKYIL 'KHOR GRU BZHI PA SER PO ZUNG DU RDO RJE RTZE GSUM
PAS MTSAN PA DE LA H'Um NGO, ,LTE BAR RAm LAS BYUNG BA'I ME'I
DKYIL 'KHOR GRU GSUM PA DMAR PO RNO ZHING 'BAR BA DE LA AA:'O,
,RKANG PA'I 'OG TU YAm LAS BYUNG BA'I RLUNG GI DKYIL 'KHOR SNGON
PO GZHU'I DBYIBS CAN MTHA'

MAR BA DANG GYIS MTSAN PA, DE LA DZHEEm DRAG CING BZOD PAR DKA'
BA, 'BAR BA'I GZUGS CAN RLUNG GIS BSKYOD BZHIN PAR BSAM STE, JI
SRID ME'I DKYIL 'KHOR GZHAN DANG MNYAM PAR PHYIN NAS, DE YANG DES
BSKYOD PAS SHIN TU DRAG CING 'BAR BAS DBANG CHEN GYI DKYIL

@103B 'KHOR 'BAR BAR GYUR TE, DE LAS CHU'I DKYIL 'KHOR LAS BDUD
RTZI'I TSOGS 'BAR BAS TSIM PAR GYUR PA'I SLOB MA RLUNG GIS 'DEGS
PA DANG, RANG NYID BSNYEMS PA DANG BCAS PA'I KHRO BO GSHIN RJE
'JOMS BYED KYI SKU MI BZAD PA, PHYAG G-YAS KYIS RDO RJE GSOR
ZHING G-YON

PAS DRIL BU DKROL BAR SPOS DBUL ZHING 'BEBS PA'I SNGAGS KYES DBAB
PAR BYA'O, ,DE LA SNGAGS NI 'DI YIN TE, AOM HR'I: shtRi: WI KRi
T'A NA NA H'Um H'Um PHAt PHAt, A'A BE SHA YA STAm BHA YA RA RA
RAR TZ'A LA YA TZ'A LA YA H'Um HA: AA: DZHEEm H'Um PHAt, CES BYA
BA 'DIS MYUR DU PHEBS SO, ,DE NAS

'DOD CHAGS GSHIN RJE GSHED KYI GZUGS SU SKAD CIG GIS DMIGS LA
DE'I LCE LA AA: DMAR PO BSGOMS TE, TIshthA BADZRA ZHES BRJOD LA,
MGON PO RDO RJE CHOS CHEN PO, ,SNANG BA MTHA' YAS BDE BA CHE,
,SMOS SHIG 'DOD CHAGS CHOS CHEN PO, ,DGE DANG MI DGE LEGS PAR

'DRI, ,ZHES PA 'DIS DRI BAR BYA'O, ,DE YANG BABS NA GSUNG BABS
PAS DGE BA DANG MI DGE BA SMRA'O, ,THUGS BABS NA, 'JIG RTEN GSUM
DU GTOGS PA SHES SO, ,SKU BABS PAS NAM MKHA' LA 'PHAR RO, ,DE'I
TSE DE'I MGO BO'I STENG DU LAm LAS BYUNG BA DBANG CHEN GYI DKYIL

'KHOR SNA TSOGS RDO RJES MTSAN PAS DE MNAN PAR BSGOMS NA MI 'GUL
BAR 'GYUR RO, ,DBAB PA'O, ,DE NAS BZUNG BA'I ME TOG PRA T'ITZTSA
BADZRA HO: ZHES PAS 'KHOR LOR DOR RO, ,LHA GANG GI MTSAN MA'AM,
NYE BA'I SA GZHI LAS LHUNG BA DE'I RIGS SU DE BSTAN PAR BYA'O, ,

GNAS MCHOG LA BABS NA DNGOS GRUB MCHOG GO, ,GNAS DKYIL LA 'BRING
NGO, ,GNAS THA MA LA NI THA MA'O, ,DKYIL 'KHOR GYI PHYI ROL TU
LHUNG NA DNGOS GRUB MED DE, GAL TE DKYIL 'KHOR GYI PHYI ROL DU
LHUNG NA DE'I TSE SLAR DOR BAR BYA'O, ,LAN GSUM BYAS NAS DE NYID
DU GAL TE

MA LHUNG NA DE'I TSE DBYUNG BAR BYA'O, ,ME TOG DOR BA'O, ,DE NAS
DOR BA'I ME TOG GI PHRENG BA BLANGS LA, DE'I MGO LA BCING BAR
BYAS TE, PRA TI GRiHnA STVAm AAm MAm SATVA MA H'A BA LA, ZHES
BRJOD CING DE NAS, AOm DE RING RDO RJE SEMS DPA' RANG, KHYED KYI
MIG NI 'BYED PAR BRTZON, ,RDO RJE'I

@104A *, ,MIG NI BLA MED PA, ,THAMS CAD MIG NI 'BYED PAR MDZAD,
,CES BRJOD CING GDONG G-YOGS DGROL LO, ,DE NAS DKYIL 'KHOR GYI
LHA RNAMS KYI SO SO'I MTSAN BRJOD PA SNGON DU 'GRO BAS SHAR GYI
SGO SKYONG NAS BRTZAMS NAS GTZO BO'I BAR DU BSTAN PAR BYA'O, ,

ZHES PA NI DKYIL 'KHOR DU GZHUNG PA'O, ,DE NAS, SANGS RGYAS SHES
RAB CHEN PO YIS, ,RDO RJE SEMS DPA' DBANG BSKUR LTAR, ,BDAG KYANG
MGON POS DBANG BSKUR ZHING, ,MCHOG KYANG BDAG LA STZAL DU GSOL,
,ZHES BYA BAS GSOL BA BTAB PA DANG LDAN PA'I SLOB MA LA RDO RJE

TZA RTZI KA LA SOGS PA'I BUM PA BZUNG BAS DBANG BSKUR BAR BSGOM
ZHING, DBANG BSKUR RDO RJE CHEN PO NI, ,KHAMS GSUM PA YIS PHYAG
BYAS PA, ,SANGS RGYAS RNAMS NI THAMS CAD KYI, ,GSANG GSUM GNAS
BYUNG SPYIN PAR BYA, ,ZHES BRJOD DE LAS THAMS CAD PA BZLAS PA'I

BUM PA NAS RDO RJE DANG BCAS PA'I KHU TSUR GYIS CHU BLANGS LA,
AOm BADZRA AA BJO shINYTZ'A MI, ZHES BRJOD CING 'KHOR LOS SGYUR
BA BZHIN DU BKRA SHIS KYI GLU SNGON DU 'GRO BAS DBANG BSKUR BAR
BYA'O, ,'DI NI CHU'I DBANG NGO, ,DE'I MJUG THOGS SU GSER DANG GOS
LA SOGS PA LAS

BYAS PA'I COD PAN SNGAR BRJOD PA'I SNGAGS KYIS MGO BO LA BZHAG
NAS NAM MKHA'I DKYIL NA BZHUGS PA'I DE BZHIN GSHEGS PA RNAMS KYI
BDAG PO'I GZUGS KYI COD PAN LA BZHUGS PAR BSGOM PAR BYA'O, ,'DI
NI COD PAN GYI DBANG NGO, ,DE'I RJES LA RDO RJE GZUNG STE,

SANGS RGYAS KUN GYI RDO RJE YI, ,DBANG GIS DE RING KHYOD DBANG
BSKUR, ,'DI DE SANGS RGYAS THAMS CAD NYID, ,RDO RJE RAB TU GRUB
PHYIR ZUNG, ,ZHES BRJOD DE RDO RJES SNYING GA LA SOGS PAR REG LA
RDO RJE LAG PA G-YAS SU SPYIN PAR BYA'O, ,'DI NI RDO RJE'I DBANG
NGO, ,DE NAS SLOB MA'I LAG

PA G-YON DU DRIL BU BYIN LA, RDO RJE DRIL BU GNYIS DANG LDAN PA'I
LAG PA DAG 'KHYUD PA'I TSUL BYED DU BCUG LA, AOm BADZRA AA DHI PA
TI TVAm AA BHI shINYTZA MI TIshthA BADZRA SA MA YA STVAm ZHES
BRJOD LA SPYIN PAR BYA'O, ,DRIL BU'I DBANG BSKUR BA NYID LA BDAG
PO'I DBANG BSKUR BA ZHES

@104B BYAS SO, ,DE NAS RDO RJE DANG DRIL BU MGO BOR BZUNG LA, AOm
BADZRA SATVA STVAm AA BHI shINYTZ'A MI BADZRA N'A MA, AA BHI shE
KA TE SA MA YA STVAm, KYE DPAL CHE GE MO RDO RJE ZHES PA LA SOGS
PA RIGS DANG RJES SU MTHUN PA'I MING GDAGS SO, ,DBANG BSKUR 'DI
DAG BYA BA DANG, ,SPYOD PA'I RGYUD

BSHAD PA DANG, SNGAGS SGRUB PA LA DBANG BAR 'GYUR RO, ,DBANG LNGA
PO 'DI NYID COD PAN GYI DBANG STE, THAMS CAD DU TZA RTZI KA LA
SOGS PA RNAMS COD PAN LA DBANG GI TSUL DU BYA BA'I PHYIR RO, ,DE
NAS COD PAN GYI DBANG LA SOGS PA BZUNG ZHING SLOB DPON GYI SDOM
PA GZUNG BA'I

SLOB MAS, GANG GIS BDAG NI KHYOD DRIN LAS, ,RANG DANG GZHAN DON
NUS 'GYUR BA, ,RDO RJE SLOB DPON GYI NI DBANG, ,SNYING BRTZE'I
GTER GYI BDAG LA STZOL, ,ZHES PAS GSOL BA BTAB PA DANG, LDAN PA'I
SLOB MA DKYIL 'KHOR GYI DRUNG DU, RDUL TSON DKAR PO'I PADMA

'DAB BRGYAD BYAS PA'I STENG DU SHING STAN LA BZHAG PA RDO RJE
TZARTZI KA LA SOGS PA RNAMS KYIS SNGA MA BZHIN DU DBANG BSKUR TE,
DAM TSIG GSUM 'DZIN DU BCUG NAS SO, ,DE LA DAM TSIG GSUM NI 'DI
YIN TE, RDO RJE YI GE H'Um LAS RDO RJER BSGOMS LA, KHAMS GSUM PA
YI

RAL GRI CHE, ,SANGS RGYAS KUN GYIS PHYAG BYAS LA, ,LAS KYI RAL
GRI MCHOG LTA BU, ,BDUD LAS RGYAL BAR BYA PHYIR ZUNG, ,ZHES PAS
DE KHO NA NYID KYI RDO RJE DU GZHUG GO ZHES PAS, RDO RJE'I DAM
TSIG GO, ,DE NAS YI GE AA LAS SKYES PA'I DRIL BU, SHES RAB THABS
KYI

RANG BZHIN KHYOD, ,RDO RJE DRIL BU RAB GRUB PHYIR, ,BU YIS YANG
DAG GUS PAS ZUNG, ,KHYOD KYIS SLOB MA BSDU BAR GYIS, ,ZHES PA
'DIS DE'I LAG PAR BYIN NO, ,SRID PA NGO BO NYID KYIS DAG ,NGO BO
NYID KYIS SRID BRAL BYAS, ,RANG BZHIN DAG MCHOG SEMS DPA' YI,
,DAM PA'I

SRID PA BYED PAR 'GYUR, ,ZHES PA 'DIS DE DAG KYANG DGROL BAR
BYA'O ZHES BYA BA, 'DI NI DRIL BU'I DAM TSIG GO, ,DE'I MJUG THOGS
SU, YID KYIS LUS BRTAN DE NYID KYIS, ,PHYAG RGYA'I DAM TSIG RAB
TU BSHAD, ,GANG GIS LUS NI THAMS CAD BRTEN, ,DE NAS PHYAG RGYA

@105A *, ,RAB TU BSGRAGS, ,'DI YIS RANG GIS 'DOD PA'I LHA'I BDAG
NYID PHYAG RGYA CHEN POR BYIN GYIS BRLAB BO ZHES BYA BA PHYAG
RGYA CHEN PO'I DAM TSIG GO, ,DE NAS DKYIL 'KHOR GYI DE KHO NA
NYID DANG, LHA'I DE KHO NA NYID DANG SLOB DPON GYI LAS DANG,
DKYIL 'KHOR BSGRUB PA DANG,

SLOB MA 'JUG PA'I BYA BA DAG BSTAN PAR BYA'O, ,DE LA SANGS RGYAS
DANG SANGS RGYAS MA YIN PA DAG DE KHO NA NYID DU MI MNYAM PA MED
PAS GRU BZHI'O, ,LUS DANG TSOR BA DANG, SEMS DANG CHOS RNAMS GCIG
DANG DU MA LA SOGS PA DANG BRAL BAS, GZUGS BRNYAN DANG

MTSUNGS PA NYID KYIS DAD PA DE'I RNAM PAR DAG PA NI SHAR GYI
SGO'O, ,MI DGE BA'I CHOS SKYES PA DANG MA SKYES PA DANG, SPONG BA
DANG MI BSKYED PA DANG, DE BZHIN DU DGE BA'I CHOS SKYES PA DANG,
MA SKYES PA DAG GNAS DANG BSKYED PA'I PHYIR RTZOM PA DANG, LAS
DANG SO SOR RTOGS PA

DANG; BDAG NYID DBANG DU BYA BA STE, BRTZON 'GRUS BZHI RNAM PAR DAG
PA LHO'I SGO'O, ,'DUN PA DANG BRTZON 'GRUS DANG, SEMS DANG DPYOD
PA STE, RDZU 'PHRUL GYI RKANG PA BZHI LA DRAN PA GANG YIN, DE'I
RNAM PAR DAG PAS NUB KYI SGO'O, ,DAD PA DANG BRTZON 'GRUS DANG,
DRAN

PA DANG TING NGE 'DZIN DANG, SHES RAB STE DBANG PO LNGA RNAMS LA
GANG BSAM GTAN PA DE'I RNAM PAR DAG PAS BYANG SGO'O, ,RTOG PA
DANG DPYOD PA DANG, DGA' BA DANG BDE BA DANG, SEMS RTZE GCIG PA
NYID CES BYA BAS BSAM GTAN DANG PO'I YAN LAG LNGA DANG, RTOG PA
DANG

DPYOD PA SPANGS PA'I BSAM GTAN GNYIS PA DANG, DGA' BA YANG SPANGS
SHING BTANG SNYOMS DANG DRAN PA YANG DAG PAR LDAN PA'I BSAM GTAN
GSUM PA DANG, BTANG SNYOMS DANG DRAN PA YONGS SU DAG PAS SDUG
BSNGAL YANG MA YIN, TSOR BA BDE BA YANG MA YIN PA'I BSAM GTAN

BZHI PA STE, 'DI RNAMS KYI RNAM PAR DAG PAS RTA BABS BZHI'O,
,DPA' BAR 'GRO BA DANG NAM MKHA' MDZOD DANG, DRI MA MED PA DANG,
SENG GE RNAM PAR RTZE BA'I TING NGE 'DZIN BZHI RNAM PAR DAG PAS
STEGS BU BZHI'O, ,DON DANG TSIG DANG NGES PA'I TSIG DANG, SPOBS
PA STE,

@105B GZUGS BZHI RNAM PAR DAG PAS STEGS BU LA GNAS PA'I LHA MO'I
TSOGS SO, ,BSAM PA THAMS CAD YONGS SU RDZOGS PA'I PHYIR RGYAN
THAMS CAD KYIS RNAM PAR SPRAS PA'O, ,MDO DANG DBYANGS KYIS BSNYAD
PA DANG, LUNG BSTAN PA DANG, TSIGS SU BCAD PA DANG, CHED DU BRJOD
PA DANG,

GLENG GZHI DANG, SKYES PA'I RABS DANG, SHIN TU RGYAS PA DANG,
RMAD DU BYUNG BA'I MTSAN NYID CAN GSUNG RAB YAN LAG DGU'I RNAM
PAR DAG PA DANG, GDUL BYA'I SKYE BO RNAMS LA BSTAN PA'I TSUL NYID
KYIS RLUNG GIS BSKYOD PA'I BA DAN DANG, DRIL BU G-YER KHA'I SGRA
DANG LDAN PA'O, ,

DRAN PA DANG CHOS RAB TU RNAM PAR 'BYED PA DANG, BRTZON 'GRUS
DANG DGA' BA DANG, SHIN TU SBYANGS PA DANG TING NGE 'DZIN BTANG
SNYOMS ZHES BYA BA BYANG CHUB KYI YAN LAG BDUN RNAM PAR DAG PAS,
DRA BA DANG DRA BA PHYED PA DANG, ME LONG DANG, ME TOG PHRENG BA
DANG, RNAM PAR BKRA BA

DANG; RNGA YAB 'BAR BA'O, ,NANG GZUGS SU 'DU SHES SHING PHYI ROL
GYI GZUGS RNAMS STONG PA NYID DANG, MTSAN MA MED PA DANG SMON PA
MED PA'I RNAM PAR LTA BA ZHES BYA BA'I RNAM PAR THAR PA DANG PO
DAG PHYI ROL GYI GZUGS MED PAR 'DU SHES SHING NANG GI GZUGS RNAMS
LA DE BZHIN DU

LTA BA'I RNAM PAR THAR PA GNYIS PA DANG, NANG GZUGS MED PAR 'DU
SHES PAS PHYI ROL GYI GZUGS SU 'DU SHES PAS GZUGS RNAMS MNGON SUM
DU BYAS TE RDZOGS PAR BYAS NAS GNAS SO ZHES BYA BA GSUM PA DANG,
NAM MKHA' MTHA' YAS SKYE MCHED LA SNYOMS PAR 'JUG

PA BZHI DANG, RNAM SHES MTHA' SKYE MCHED KYI SNYOMS PAR 'JUG PA
LNGA PA DANG, CUNG ZAD MED PA'I SKYE MCHED KYI SNYOMS PAR 'JUG PA
DRUG PA DANG, 'DU SHES MED 'DU SHES MIN GYI SKYE MCHED LA SNYOMS
PAR 'JUG PA BDUN PA DANG, 'GOG PA LA SNYOMS PAR 'JUG

PA BRGYAD PA STE, RNAM PAR THAR PA BRGYAD KYI RNAM PAR DAG PAS
SNA TSOGS RDO RJE'I LTE BA'I ZUR BZHI DANG LOGS RNAMS SO, ,RDO
RJE THEG PA'I TSUL GYI CHOS KYI 'KHOR LO BSKOR BA'I PHYIR, SNA
TSOGS RDO RJE'I LTE BA'I STENG G-YOGS KYI RIM PA DANG, YANG DAG
PAR 'BREL PA'I RDO RJE'I THIG

@106A *, ,DANG MNYAM PAR LDAN PA'O, ,RIGS KYI DBYE BAS 'JIG TSOGS
LA LTA BA'I RI'I RTZE MO MTHON PO NYI SHU 'BYED PA'I SNA TSOGS
RDO RJE'I RTZE MO NYI SHU'O, ,RTEN DANG BRTEN PA'I DBYE BAS KHA
DOG LNGA PA'I RTZIG PA DANG THOG GO, ,GOS PA MED PA'I CHOS GCIG
DANG, ,BU MA

STONG PA NYID KYIS JI LTAR RIGS PA'I LHA'I GNAS RNAMS SU SNA
TSOGS 'DAB MA'I PADMA'I GDAN NO, ,BYANG CHUB KYI SEMS SMIN PAR
BYED PA NYID KYIS NYI MA'I GDAN DANG LDAN PA NYID DO, ,BYANG CHUB
KYI MYU GU 'PHEL BAR BYED PA NYID KYIS ZLA BA'I GDAN DANG LDAN
PA'O, ,SNYING RJE'I BDUD RTZIS

YONGS SU GANG BAS BUM PA BRGYAD DO, ,CHOS KYI SNANG BAS MAR ME'O,
,GRAGS PAS DRI BZANG PO'O, ,CHOS KYI ZAS NI ZHAL ZAS TE 'DI NI
DKYIL 'KHOR GYI DE KHO NA NYID KYI MTSAN NYID DO, ,LHA'I DE KHO
NA NYID KYI MTSAN NYID DE BRJOD PAR BYA STE, DE LA RNAM PAR SHES
PA'I PHUNG PO DANG,

ZHE SDANG CHEN PO DANG SHIN TU RNAM PAR DAG PA CHOS KYI DBYINGS
KYI YE SHES SHIN TU RNAM PAR DAG PA NI BCOM LDAN 'DAS SO, ,CHAGS
PA CAN GYI SEMS CAN RNAMS 'DU BAS SKU MDOG DMAR PO'O, ,BRTAGS
PA'I YONGS SU MYA NGAN LAS 'DAS PA'I GSHIN RJE MTHAR BYED PA'I
PHYIR

GSHIN RJE GSHED DO, ,SHIN TU GDUG CING GTUM PA RNAMS LA ZHI BA
NYID RIGS PA MA YIN NO ZHES KHRO BO CHEN PO'O, ,RNAM PAR THAR
PA'I SGO GSUM RNAM PAR DAG PAS SPYAN GSUM MO, ,SHES RAB DANG
THABS GNYIS SU MED PA'I GNYUG MA'I NGO BO'I PHYIR PHYAG GNYIS
PA'O, ,GDUG

PA CAN RNAMS 'DUL BA'I PHYIR PHYAG G-YAS NA DBYUG PA'O, ,BDE BA
BSRUNG BA'I PHYIR G-YON NA THOD PA'O, ,ZHE SDANG GI CHAR GTOGS
PA'I NYE BA'I NYON MONGS PA 'JIGS PAS SPRUL GYI RGYAN NO, ,TSOGS
GNYIS YONGS SU RDZOGS PA'I PHYIR, ,RANG SNANG GI SHES RAB LA
'KHYUD PA'O, ,PHA

ROL TU PHYIN PA DRUG YONGS SU RDZOGS PAS SEMS CAN GYI DON RGYUN
MI 'CHAD PAR MDZAD PA'I BSAM PA NYID KYIS BLA NA MED PA'I LHAN
CIG SKYES PA'I NGO BOS CHOS KYI SKU YIN YANG, LONGS SPYOD RDZOGS
PA'I DANG, SPRUL PA GNYIS SU MED PA'I SKU'I RNAM PA'O, ,GZUGS KYI
PHUNG PO DANG

@106B GTI MUG CHEN PO DANG, ME LONG LTA BU'I YE SHES RNAM PAR DAG
PA NI, BCOM LDAN 'DAS GTI MUG GSHIN RJE GSHED DO, ,GZHAN NI SNGA
MA BZHIN TE, GTI MUG GI CHAR GTOGS PA'I NYE BA'I NYON MONGS PA'I
RGYAN NO, ,TSOR BA'I PHUNG PO DANG, PHRA MA CHEN PO DANG, MNYAM PA

NYID KYI YE SHES RNAM PAR DAG PA NI BCOM LDAN 'DAS PHRA MA GSHIN
RJE GSHED DO, ,GZHAN NI THAMS CAD DU SNGAR BZHIN TE NGA RGYAL GYI
CHAR GTOGS PA'I NYE BA'I NYON MONGS PA'I RGYAN NO, ,'DU SHES KYI
PHUNG PO DANG 'DOD CHAGS CHEN PO DANG SO SOR RTOG PA'I YE SHES
RNAM PAR DAG PA NI

BCOM LDAN 'DAS 'DOD CHAGS GSHIN RJE GSHED DO, ,'DOD CHAGS KYI
CHAR GTOGS PA'I NYE BA'I NYON MONGS PA'I RGYAN NO, ,'DU BYED KYI
PHUNG PO DANG, PHRAG DOG CHEN PO DANG, BYA BA RJES SU GRUB PA'I
YE SHES RNAM PAR DAG PA NI BCOM LDAN 'DAS PHRAG DOG GSHIN RJE
GSHED DO, ,

PHRAG DOG GI CHAR GTOGS PA'I NYE BA'I NYON MONGS PA'I RGYAN NO,
,'JIG TSOGS LA LTA BA DANG SHES BYA'I SGRIB PA DANG, PHUNG PO'I
BDUD MI MTHUN PA'I PHYOGS DANG, DAD PA'I STOBS RNAM PAR DAG PA
NI, BCOM LDAN 'DAS THOB GSHIN RJE GSHED DO, ,MI MTHUN PA'I PHYOGS
DANG RJES SU

MTHUN PA'I NYE BA'I NYON MONGS PA'I RGYAN NO, ,MTHAR 'DZIN PAR
LTA BA DANG, 'DOD PA'I SGRIB PA DANG, NYON MONGS PA'I BDUD MI
MTHUN PA'I PHYOGS DANG, BRTZON 'GRUS KYI STOBS RNAM PAR DAG PA NI
BCOM LDAN 'DAS DBYUG PA GSHIN RJE GSHED DO, ,MI MTHUN PA'I PHYOGS
DANG

RJES SU MTHUN PA'I NYE BA'I NYON MONGS PA'I RGYAN NO, ,LOG PAR
LTA BA DANG SKYE BA'I SGRIB PA DANG, 'CHI BA'I BDUD MI MTHUN PA'I
PHYOGS DANG DRAN PA'I STOBS RNAM PAR DAG PA NA BCOM LDAN 'DAS
PADMA GSHIN RJE GSHED DO, ,MI MTHUN PA'I PHYOGS DANG RJES SU
MTHUN PA'I NYE BA'I NYON

MONGS PA'I RGYAN NO, ,LTA BA MCHOG TU 'DZIN PA DANG, ,LAS KYI
SGRIB PA DANG, RNAM PAR G-YENG BA'I LHA'I BU'I BDUD MI MTHUN PA'I
PHYOGS DANG, ,TING NGE 'DZIN GYI STOBS RNAM PAR DAG PA NI, BCOM
LDAN 'DAS RAL GRI GSHIN RJE GSHED DO, RANG GI MI MTHUN PA'I
PHYOGS KYI CHAR

@107A *, ,GTOGS PA'I NYON MONGS PA'I RGYAN NO,, ,,SA'I KHAMS
DANG, THABS KYI PHA ROL TU PHYIN PA DANG, BYAMS PA CHEN PO'I RANG
BZHIN RDO RJE TZARTZI KA'O, ,CHU'I KHAMS DANG, STOBS KYI PHA ROL
TU PHYIN PA DANG, SNYING RJE CHEN PO'I RANG BZHIN RDO RJE PHAG
MA'O, ME'I

KHAMS DANG, SMON LAM GYI PHA ROL TU PHYIN PA DANG, DGA' BA'I RANG
BZHIN RDO RJE DBYANGS CAN MA'O, ,RLUNG GI KHAMS DANG, YE SHES KYI
PHA ROL TU PHYIN PA DANG, BTANG SNYOMS CHEN PO'I RANG BZHIN RDO
RJE GOO R'I'O, ,PHYI'I GZUGS LA SOGS PA DRUG RNAM PAR DAG PAS
THOD PA BZHI

PO'O, ,DRI NI GZUGS SU 'DUS, CHOS KYI DBYINGS NI THAMS CAD LA
KHYAB PA'I PHYIR RO, ,PHA ROL TU PHYIN PA BCU'I DAG PAS JI LTAR
RIG PAR SA BCU RNAMS RTOGS PAR BYA'O, ,STOBS BCU DANG MI 'JIGS PA
BZHI LA SOGS PA'I YON TAN RNAMS 'DI NYID DU, MI MTHUN PA'I PHYOGS

'JOMS PAR 'GYUR RO ZHES BYA BA NI, GZHUNG MANGS PA'I 'JIGS PAS MA
BRIS SO ZHES BYA BA NI, LHA'I DE KHO NA NYID KYI MTSAN NYID DO,
,SLOB DPON GYI LAS BSRUNG BA'I DAM TSIG DANG, BZA' BA'I DAM TSIG
DANG, GTOR MA'I CHO GA DANG, BSRUNG BA DANG, PHYIR BZLOG DAG
GZHAN

DU SHES PAR BYA'O, ,DKYIL 'KHOR SGRUB PA DANG, SLOB DPON 'JUG
PA'I MTSAN NYID NI BSHAD ZIN TO, ,DA NI RJES LA SLOB MA GSHIN RJE
'JOMS BYED KYI GZUGS SU DMIGS LA RJES SU GNANG BA SPYIN PAR BYA
STE, SEMS CAN KUN LA PHAN DON PHYIR, ,'JIG RTEN KUN DU

THAMS CAD NAS, ,JI LTAR SNA TSOGS 'DUL 'GYUR BA, ,CHOS KYI 'KHOR
LO RAB TU BSKOR, ,CHOS KYI GNAS SU RDO RJE DANG, RIN CHEN DANG,
PADMA DANG, LAS KYI SGRA BCUG LA TSIGS SU BCAD LNGAS RIM PA BZHIN
DU'O ZHES BYA BA RJES SU GNANG BA SPYIN PA'O, ,DE NAS, 'DI DE
SANGS

RGYAS THAMS CAD NYID, ,RDO RJE SEMS DPA'I PHYAG NA GNAS, ,PHYAG
NA RDO RJE'I BRTUL ZHUGS BRTAN, ,KHYOD KYIS KYANG NI RTAG TU
GZUNG, ,ZHES PA 'DIS RDO RJE SPYIN ZHING SLOB MAS, AOm SARBA TA
TH'A GA T'A SIDDHI BADZRA SA MA YA TIshthA AE shA STVAm DHA RA
Y'A MI BADZRA SATVA HI HI HI HI H'Um ZHES BRJOD

@107B CING RDO RJE'I BRTUL ZHUGS GZUNG BAR BYA'O ZHES BYA BA RDO
RJE'I BRTUL ZHUGS SO, ,DE NAS BDAG NYID SANGS RGYAS KYI GZUGS SU
BSGOMS LA G-YON PA'I KHU TSUR GYIS SNYING GAR CHOS GOS KYI GRVA
NAS 'DZIN PA'I TSUL DANG, G-YAS MCHOG SPYIN PAS, AOm 'DIR NI NGAS
KHYOD LUNG BSTAN

BYA, RDO RJE SEMS DPA' DE BZHIN GSHEGS, ,SRID PA'I NGAN 'GRO LAS
BTON NAS, ,SRID PA MCHOG TU GRUB BYA'I PHYIR, ,KYE CHE GE MO RDO
RJE ZHES BYA BA'I, TA TH'A GA TA SIDDHI SA MA YA STVAm, BHUR BHU
BA SVA: ZHES BYA BAS LUNG BSTAN NAS, GANG 'DI DAG LAS BYUNG BA'I
PHYAG RGYAS LUNG

STON PAR BYED PA DE LA, DE BZHIN GSHEGS PA 'KHOR GYI DKYIL 'KHOR
DANG BCAS PA THAMS CAD KYIS MGRIN GCIG TU BLA NA MED PA YANG DAG
PAR RDZOGS PA'I BYANG CHUB TU LUNG STON PAR MDZAD DO, ,'DI NYID
LAS BYUNG BA'I PHYAG RGYA'I MTHU DANG SNGAGS 'DI YI STOBS KYIS SO

ZHES DAD PAR BYA'O ZHES SLOB MA LA BRJOD PA'I BYA BA'O, ,'DI NI
LUNG STON PA'O, ,DE NAS GSANG BA BRJOD PAR BYA'O, ,'DOD CHAGS
BRAL BA LTA BU'I SDIG ,KHAMS GSUM NA NI GZHAN MED DO, ,DE LA 'DOD
PA CHAGS BRAL NYID, ,KHYOD KYIS NAM YANG MI BYA'O, ,MA H'A SA MA
YA

HA NA H'Um PHAt, GSANG BA BRJOD PA'O, ,DE NAS MCHOG TU GSANG BA
DAM PA YI, ,DKYIL 'KHOR MTHONG ZHING ZHUGS PA YIS, ,SDIG PA KUN
LAS NGES PAR GROL, ,DI RING KHYED RNAMS LEGS PAR GNAS, ,BDE CHEN
THEG PA 'DI YIS NI, ,PHYIN CHAD 'CHI BA KHYED LA MED, ,SRID

PA SHIN TU GRUB BYA'I PHYIR, ,SRID PA'I SDUG BSNGAL LAS KHYOD
'DAS, ,RDO RJE'I PHYAG RGYA GANG YIN PAS, ,GANG ZHIG BSKYED PA
TZAM GYIS NI, ,SANGS RGYAS NYID DU THE TSOM MED, ,BYANG CHUB SEMS
NI GTANG MI BYA, ,DAM PA'I CHOS NI SUN MI DBYUNG, ,NAM YANG DOR
BAR MI

BYA'O, ,MI SHES PA'AM RMONGS PA YIS, ,DE YANG NGES PAR BSTAN MI
BYA, ,RDO RJE DRIL BU'I PHYAG RGYA RNAMS, ,NAM YANG DOR BAR MI
BYA'O, ,SLOB DPON SMOD PAR MI BYA STE, ,'DI NI SANGS RGYAS KUN
DANG MNYAM, ,RANG GI BDAG NYID DOR NAS NI, ,DKA' THUB KYIS NI MI
GDUNG

@108A *, ,ZHING, ,CI BDE BAR NI BDE BAR GZUNG, ,'DI NI MA BYON
RDZOGS SANGS RGYAS, ,DA NI KHYOD NYID DKYIL 'KHOR GYI, ,SLOB DPON
SNGAGS DANG RGYUD 'DZIN PAR, ,SANGS RGYAS BYANG CHUB SEMS DPA'
DANG, ,LHA RNAMS KYANG NI MTHUN PAR DGONGS, ,SEMS

CAN RNAMS LA SEMS BRTZE BAS, ,KHYOD KYI DKYIL 'KHOR CHO GA BZHIN,
,RAB TU 'BAD DE BRI BAR BYA, ,SGRUB PA PO RNAMS RGYUD LA SBYOR,
,'DI NA DBUGS DBYUNG SPYIN PA'O, ,RJES SU GNANG BA LA SOGS PA
LNGA PO 'DI DAG NI DBANG LNGA PA'I RJES LA'AM, DBANG BZHI PA'I
RJES

LA YANG SPYIN PAR BYA ZHING SLOB DPON GYI DBANG NYID LA PHYIR MI
LDOG PA'I DBANG ZHES BRJOD DO, ,'DI NI SLOB DPON GYIS DBANG NGO,
,DA NI YOL BA LA SOGS PA SKYE BOS DBEN PAR BYAS PA'I SA PHYOGS
SU, ,SLOB MAS RANG GI YID DU 'ONG BA'I GZUGS LA SOGS PA'I YON TAN
DANG LDAN PA,

DAM TSIG DANG, SDOM PA DANG, RNAL 'BYOR BZHI LA MKHAS PA RGYAN
THAMS CAD KYIS BRGYAN PAR BYAS LA, GSANG BA'I DBANG GI DON DU BLA
MA LA DBUL BAR BYA'O, ,DE NAS, BYANG CHUB RDO RJE SANGS RGYAS LA,
,MCHOD CHEN JI LTAR STZAL BA LTAR, ,BDAG KYANG BSKYAB PA'I DON
GYI PHYIR, ,

NAM MKHA'I RDO RJE DENG BDAG STZOL, ,ZHES BYA BA'AM, GZHAN GYIS
GSOL BA GDAB PAR BYA'O, ,DE NAS BLA MAS KYANG RNAL 'BYOR BZHI
MNGON DU BYED CING CHOS NYID KYI MTSO SKYES KYI NANG DU BSKYOD
PA'I RDO RJE'I NANG DU BSKYED PA'I RANG RIG PA BRTAN PA, SRIN LAG
DANG MTHE BONG DAG

GIS BTZIR TE DE LAS BTON NAS, BTUNG BA RIN CHEN 'DI DE NI, ,LUS
KYI RDO RJE RAB GSAL BYED, ,BU KHYOD RTAG TU SHES NAS SKYE, ,YID
LAS BYUNG BA'I CHU 'THUNG MDZOD, ,CES PA 'DIS BDUD RTZI SLOB MA'I
KHAR GZHAG PAR BYA'O, ,DES, AA HO MA H'A SU KHA ZHES BRJOD CING

BLANGS NAS MYANGS LA MGRIN PAR MID DO, ,DE NAS YANG LANGS LA
RANG GI PADMA'I LHAG MA DE NYID DU SPYIN PAR BYA'O, ,'DI NI GSANG
BA'I DBANG NGO, ,DE'I MJUG THOGS SU DE NYID DAM GZHAN YANG RUNG
STE, RANG YANG DAG PAR RIG PA TZAM GYIS YE SHES MNGON DU BYA BA'I
PHYIR, SNGAR

@108B GYI TSIGS BCAD KYIS GSOL BA BTAB PA DANG LDAN PA'I SLOB MA
DE'I LAG PAR GTAD LA, GZUGS MA YING [*YID?] 'ONG 'DI DE NI, ,BSTEN BYAS
SANGS RGYAS RNAMS KYIS BRTAGS, ,RDO RJE RJES CHAGS SBYOR BA YIS,
,BDE BA DAM PA MYONG BAR GYIS, ,THABS GZHAN GYIS NI SANGS

RGYAS MIN, ,'GRO GSUM 'DI YANG DAG PA YIN, ,DE LAS 'KHOR BAR
SBYOR BRAL NI, ,KHYOD KYIS NAM YANG MA BYED CIG ,'DI DE SANGS
RGYAS THAMS CAD KYI, ,RIG MA'I BRTUL ZHUGS BLA NA MED, ,RMONGS PA
GANG ZHIG 'DA' BYED PA, ,DE LA MCHOG GI DNGOS GRUB MED, ,CES

BRJOD LA SPYIN PAR BYA'O, ,DE YANG TZANDAN DANG GUR KUM LA SOGS
PAS BYUGS SHING, SHIN TU DRI ZHIM PO'I ME TOG GI PHRENG BAS
BRGYAN TE, GOS MED PAR PADMA RAB TU RGYAS PA GSAL BAR STON CING
SLOB MA LA 'DI SKAD CES BRJOD DE, DRI CHEN DRI CHU BZA' BA DANG,
,KHRAG DANG KHU BA

DE BZHIN SHA, ,BUD MED GUS MCHOD DE BZHIN DU, ,BHA GA PADMAR
TZUMBA NAm, ,BU KHYOD SPRO BA YIN NAM CI, ,JI LTAR BDE BAR BUS
SMOS SHIG ,CES SO, ,DES KYANG, DRI CHEN DRI CHU SOGS ZA BA, ,LHA
MO CI PHYIR BDAG MI SPRO, ,BUD MED RNAMS LA RTAG GUS BYA, ,BHA GA
NYID LA TZUMBA NAm, ,

ZHES BRJOD PAR BYA'O, ,DE NAS DES, AE MA BDAG GI PADMO NI, ,BDE
BA KUN DANG YANG DAG LDAN, ,GANG ZHIG CHO GAS RTEN BYED PA, ,DE
YI MDUN DU BDAG GNAS SO, ,SANGS RGYAS MNYES PA LA SOGS PA,
,PADMAR BYA BA JI BZHIN GYIS, ,BDE CHEN RGYAL PO RANG NYID NI,
,'DI

NYID DU NI RTAG TU BZHUGS, ,BHANYDZA MO KshA HO: ZHES BRJOD DO,
,DES KYANG BLA MA'I MAN NGAG GIS RDO RJE DBYINGS KYI DBANG PHYUG
MA'I GZUGS KYI RTZA NYE BAR DMIGS LA, BYED PA'I BYE BRAG BSTAN
PAS, RNAL 'BYOR PA YIS JI SRID DU, ,BYANG SEMS 'BYIN PAR MI BYED
PA, ,DE SRID THOB

'GYUR RGYUN MI 'CHAD, ,DGA' BA LAS SKYES DE GZHAN CI, ,DNGOS GRUB
KUN GYI GTER GYUR PA'I, ,BYANG CHUB SEMS NI LHUNG GYUR NA, ,PHUNG
PO RNAM SHES BRGYAL BA LA, ,MA SMOD DNGOS GRUB GA LA YOD, ,MKHA'
KHAMS RDO RJE'I KUN SBYOR DANG, ,REG BYAS KYANG NI RMAD BYUNG
CHE'I, ,BDE BA

@109A *, ,SKYED PAR BYED PA GANG, ,DE NI MCHOG DGA' BYED PA'O,
,DGA' BRAL DAG GI DBUS SU NI, ,MTSON PA LTOS LA BRTAN PAR GYIS,
,PADMA'I NAM MKHAR RDO RJE YIS, ,LTE BAS GNAS PA'I GNAS DAG TU,
,RDO RJE SKYIL KRUNG BDAG GI SEMS, ,NOR BU'I NANG DU SON

BLTA ZHING, ,YE SHES SKYE BA GANG YIN TE, ,YE SHES NGO BO ZHES
PAS BRGYAN, ,CHAGS PA MA YIN CHAGS BRAL MIN, ,DBU MAR DMIGS PA MA
YIN NO, ,GANG TSE RNAL 'BYOR YE SHES MTHONG, ,BDE LA GNAS BYA
'GYUR MI BYA, ,THUN NAM YANG NA NYIN GCIG GAM, ,ZLA PHYED ZLA BA
LO DANG

NI; ,BSKAL BA BSKAL PA STONG DU YANG, ,YE SHES MNGON SBYOR GYIS
GNAS BYA, ,ZHES RTOGS PAR BYAS LA, JI LTAR NUS PAS YANG DAG PAR
BZUNG STE PHYUNG BA RO MA KHO NAS CHU SKYES NAS BLANGS LA DE KHO
NA NYID KYI LTA BAS BYANG CHUB KYI SEMS DAM TSIG GI NGO BO GZUNG
BAR BYA'O, ,SHES RAB

YE SHES KYI DBANG NGO, ,'DIR DBANG LNGA DANG SHES RAB YE SHES KYI
DBANG DAG GA LA YIN, 'DIR DE DAG MA GSUNGS TE, DANG PO COD PAN
DBANG GI STE, ,GNYIS PA RAL GRI SPYIN BYA BA, ,GSUM PA RDO RJE
DRIL BU STE, ,BZHI PA ZLA BA BZA' BA DAG ,DUS DGRA'I ZHAL NAS
BYUNG BA YI, ,

BZHI PO 'DI DAG DBANG BSKUR TSE, ,DPAL LDAN CHAGS CHEN RDO RJE
YIS, ,DBANG BSKUR 'DI YIS BYIN GYIS BRLABS, ,ZHES GSUNGS PA'I
PHYIR RO, ,ZHE NA DE NI BDEN MOD KYI DBANG LNGA PO NYID COD PAN
GYI DBANG STE, THAMS CAD DU RDO RJE TZARTZI KA LA SOGS PA RNAMS
COD PAN LA DBANG GI GZUGS KYI

BYA BA YIN PA'I PHYIR DANG, 'DIS THAMS CAD DU LAS RNAMS LA DBANG
BYED PAS GTZO BO YIN PA'I PHYIR RO, ,RDO RJE'I DAM TSIG SPYIN PA
NI, ,RAL GRI'I DBANG STE MI MTHUN PA'I PHYOGS THAMS CAD GCOD PAR
BYED PA'I PHYIR RO, ,PHYIR MI LDOG PA'I DBANG BSKUR YANG BSTAN PA
NYID DE RDO RJE DANG DRIL

BU'I DAM TSIG LA LUS BYIN GYIS BRLABS PA BCUG NAS SO, ,THUN MONG
PA'I RGYUD DU GSUNGS PA'I BRTUL ZHUGS DANG, LUNG BSTAN PA DANG,
DBUGS DBYUNG BA YANG NGO, ,SHES RAB YE SHES KYI DBANG BSKUR YANG,
,PHAG MO'I GZUGS NI BZUNG NAS SU, ,BTZUN MO THAMS CAD 'DOD BYA

@109B YIN, ,DE NAS RGYAL MTSAN KHYAMS MTHONG NAS, ,DER NI 'O MA
RAB BSGRUB BYA, ,'O MA GOMS PA'I SEMS GCIG GIS, ,PHYAG RGYA CHEN
PO RAB BSGRUB BYA, ,ZHES BYA BA BSTAN PA NYID DO, ,DE NYID BLA NA
MED PA 'GRO BA MTHA' DAG GI DON BSGRUB PA BRTAGS PA'I RNYOG PA
DANG BRAL BA NYID

LAS SLAR RANG YANG DAG PAR RIG PA DANG THA MI DAD PA THUB PA'I
TSOGS MTHA' YAS PA 'PHRO BA'I DKYIL 'KHOR GYI 'KHOR LO'I BDAG
NYID CAN YID BZHIN GYI NOR BU LTA BU BRTAN PA'I NGO BO NYID DU
SLOB MA LA TSIG GIS SPYIN PAR BYA'O ZHES BYA BA SLAR SPYIN PA'O,
,DE NAS SLOB MA RNAMS PHAN YON

GYI SPRO BA BSKYED PAR BYA STE, MCHOG TU GSANG BA DAM PA YI,
,DKYIL 'KHOR MTHONG ZHING ZHUGS PAS NA, ,SDIG PA KUN LAS RNAM
GROL BAR, ,DI RING KHYED RNAMS LEGS PAR GNAS, ,BDE CHEN THEG PA
'DI LAS NI, ,PHYIN CHAD 'CHI BA KHYED LA MED, ,MI TSUGS PA DANG
MA BCINGS

PAR, ,GANG LA'ANG 'JIGS MED DGA' BAR GYIS, ,SRID PA KUN DU ZHI
BYA'I PHYIR, ,SRID PA'I NGAN 'GRO LAS KHYOD 'DAS, ,SRID PA SHIN
TU GRUB PA'I PHYIR, ,SRID PA'I MCHOG TU YANG DAG 'GYUR, ,DNGOS
GRUB DAM TSIG SDOM PA 'DI, ,KHYOD KYIS RTAG TU BSRUNG BYA STE,
,SANGS

RGYAS KUN GYIS MTHUN PAR GSUNGS, ,MCHOG TU RTAG PA'I BKA' YIN NO,
,SLOB DPON SMAD PAR MI BYA STE, ,BDE GSHEGS BKA' LAS 'DA' MI BYA,
,DE BZHIN KHROS NAS SPUN RNAMS LA, ,NYES PA BRJOD PAR MI BYA'O,
,SEMS CAN RNAMS LA BYAMS PA'I SEMS, ,NAM YANG

NGES PAR SPANG MI BYA, ,BYANG CHUB SEMS NI DOR MI BYA, ,RANG
GZHAN CHOS LA MI SMOD DO, ,YONGS SU MA SMIN SEMS CAN LA, ,GSANG
BA NYID NI BSTAN MI BYA, ,BDAG NYID PHUNG PO SMAD MI BYA, ,CHOS
RNAMS NGO BO SUN MI DBYUNG, ,GDUG LA BYAMS PA RTAG TU SPANGS,
,CHOS LA

TSAD GZUNG MI BYA'O, ,DAD LDAN SEMS CAN BSLU MI BYA, ,RTAG TU DAM
TSIG BSTEN PAR BYA, ,SHES RAB RANG BZHIN BUD MED RNAMS, ,SKYON
GYIS NYES PA MI BYED DO, ,RNAL 'BYOR SLONG MOS MI RGYU ZHING,
,RNAL 'BYOR SPANGS PAR MI BYA STE, ,RTAG PAR RGYUN DU GSANG
SNGAGS BZLAS, ,

@110A *, ,RTAG TU DAM TSIG LA SOGS BSTEN, ,GAL TE BLA MA SMOD DE
BZHIN, ,DAM TSIG BAG MED GYUR PA NA, ,DE TSE DKYIL 'KHOR DE BRIS
LA, ,BDE GSHEGS RNAMS LA SDIG PA BSHAGS, ,DENG KHYOD SKYE BA
'BRAS BUR BCAS, ,GANG PHYIR 'DI NI LEGS PAR GNAS, ,

DAM TSIG LHA RNAMS DANG MNYAM PAR, ,GNAS BAR 'GYUR BA THE TSOM
MED, ,SANGS RGYAS RDO RJE CAN BCAS PA, ,KUN GYIS TSE LDAN DE GANG
BSKUR, ,KHAMS GSUM PA YI RGYAL PO CHE, ,RGYAL SRID BDAG PO BSTAN
PA YIN, ,DE RING BDUD LAS RNAM PAR RGYAL, ,GRONG KHYER MCHOG

TU RAB BZHUGS SO, ,DE RING KHYOD KYIS SANGS RGYAS NYID, ,THOB PA
'DI LA THE TSOM MED, ,'DI LTAR YID NI RAB DANG RDO RJE NYID DU
GYIS, ,RANG GI DAM TSIG MI ZAD BDE STER BSTAN PAR GYIS, ,DE RING
'GRO BA DE MYUR RDO RJE SEMS DPA' DANG, ,MTSUNGS PA'I RTAG PA
NYID DU KHYOD RNAMS PHYIN PAR

'GYUR, ,SLOB MA RAB GUS MNYES SHIN PAS, ,BLA MA'I ZHABS LA PHYAG
'TSAL NAS, ,GTZO BOS JI LTAR BKA' BSGO BA'I, ,GSUNG NI DE LTAR
BDAG GIS BGYI, ,GAL TE 'BYOR NA DE RNAMS KYI MTHE BONG G-YAS PA
LAG PA G-YON PAS BZUNG LA SPYIN SREG GIS ZHI BAR BYA STE,

DGANG BLUGS GCIG GAM, GSUM MAM, BDUN PHUL NAS YON BLANG BAR
BYA'O, ,DE RNAMS KYIS KYANG DGA' BA'I YID KYIS JI LTAR 'BYOR PA'I
SA GZHI GLANG PO DANG, RTA DANG GSER DANG, DNGUL DANG RGYAN DANG,
BU DANG BU MO DANG, CHUNG MA DANG, BRAN PHO DANG, BRAN MO LA

SOGS PA DBUL ZHING, BDAG NYID G-YOG TU'AM, THOS PA LA SOGS PA YON
TAN BSAM PA GRUB PA'I PHYIR DBUL LO, ,DE NAS SLOB MA RNAMS MNYES
PAR BYAS TE, YON DE DANG DE DAG BLANGS LA KHA ZAS DANG SPYOD YUL
THAMS CAD KYIS 'KHOR LO MCHOD PAR BYA'O, ,'OS PA'I SLOB

MA RNAMS BZUNG STE, RNAM PA SNA TSOGS PA'I MCHOG GI BDUD RTZIS
TSIM PAR BYAS NAS NYE BAR BSDU'O, ,DE NAS MCHOD PA DANG, BSTOD PA
DANG BDUD RTZI MYANG BAR BYAS LA GSOL BA BTAB NAS GSHEGS SU GSOL
TE, LHA'I NGA RGYAL BRTAN PAS CHOS THAMS CAD NI DNGOS PO MED PA'O

@110B ZHES BRJOD CING RDO RJE'I RTZE MOS SHAR GYI SGO NAS BRTZAMS
TE GTZO BO'I GNAS LA SOGS PA DBYI BAR BYA'O, ,DE NAS DON DU GNYER
BA RNAMS LA RDUL TSON NYUNG SHAS BYIN LA, THAMS CAD CHU BO CHEN
POR DOR BAR BYA'O, ,KHUNG BU 'GENGS DANG RAB GNAS DANG, ,SPYIN
SREG 'KHOR LO'I NOR

GANG YIN, ,DE KUN SLOB DPON NYID KYI YIN, ,ZHES PA RDO RJE 'DZIN
MCHOG GSUNGS, ,'DUS PA'I CHO GAR GSAL BAR NI, ,BZANG PO'I ZHAL LA
SOGS PAS MDZAD, ,'DIR NI SHIN TU ZAB PA YIS, ,'KHOR LO'I CHO GA
GANG DES NGAL, ,JI SRID LTAR RNYED 'DI 'DRA BA, ,RANG NYID DRAN

PAR BYA PHYIR BRIS, ,'DI LA LHAG DANG CHAD PA DAG ,DPA' BO RNAMS
KYIS BZOD PAR MDZOD, ,DPAL LDAN GSHIN RJE GSHED DMAR DKYIL 'KHOR
CHO GA SEMS CAN DON RNAMS YANG DAG SGRUB, ,RANG GI YE SHES THA
DAD MA YIN MDZAD TSOGS SHES RAB LDAN PA'I SPYOD YUL NI, ,MI SHES

MUN PA KUN 'JOMS SRID PA ZHI BA GNYIS SU MED PA RTOGS PA'I GNAS,
,BYAS LAS DGE TSOGS GANG THOB DE YIS BDAG DANG 'GRO BA DE BLO'I
GTER GYUR CIG ,DPAL GSHIN RJE GSHED DMAR PO'I DKYIL 'KHOR GYI CHO
GA PAndI TA CHEN PO RNAL 'BYOR GYI DBANG PHYUG CHEN PO DPAL 'DZIN
GYI ZHAL

SNGA NAS MDZAD BA RDZOGS SO,, ,,RGYA GAR GYI MKHAN PO PAndI TA
RJE BTZUN CHEN PO DPAL GSHIN RJE GSHED KYIS RJES SU GZUNG BA, NYI
MA'I DBANG PO'I 'OD ZER GYI ZHAL SNGA NAS, CHAG LO TZ'A BA DGE
SLONG CHOS RJE DPAL GYIS BSGYUR CING ZHUS TE GTAN LA PHAB PA'O,, ,,

