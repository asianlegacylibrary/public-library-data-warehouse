@24A #,
,RGYA GAR SKAD DU, TRI KRA MA AU BA DE SHA N'A MA, BOD SKAD DU,
MAN NGAG RIM PA GSUM PA ZHES BYA BA, DPAL

DGYES PA'I RDO RJE LA PHYAG 'TSAL LO, ,RNAM 'BYOR BAS THOG MAR
RLUNG MA DANG, GNYID MA RTZE SPRAD LA TZAndAL'I SHIN TU DRAG LA
YUN THUNG BAR SPAR TE, DES DE BZHIN GSHEGS PA DANG, SPYAN LA
SOGS PA'I RTOG PA BSREG GO, ,DE LTAR YANG NAS YANG DU BSREGS PA
DANG, SBAR BAS PHYI'I

DNGOS PO GANG LA DMIGS SHING BLTAS KYANG 'PHAR ZHING 'DAR BA
BYUNG NA SNGAGS KYI RIM PA MTHAR PHYIN PA YIN TE, BSGOM PA 'BRO
BCAD LA, BDE BA CHEN PO PHAB LA NOR BU'I DKYIL DU SROG GI RLUNG
BZUNG LA SEMS RTZE GCIG TU SHIN TU BSGRIMS LA YANG DANG YANG DU
GTAD DO, ,DE LTAR GTAD

PA DANG NOR BU 'GAS PA SNYAM BYED CING MI BZOD NA, RDO RJE'I
RKED PAR SEMS BDE BA LA YANG DANG YANG DU GTAD, DE LTAR GTAD PA
DANG BDE BAS MI BZOD PA DANG, RTZA BAR BDE BA LA SEMS GTAD, DE
LTAR GTAD PA DANG, YANG MI BZOD PA DANG, LTE BAR BDE BA LA SEMS
GTAD, DE

LTAR GTAD PA DE YANG MI BZOD NA DE NAS GYEN DU BZHI CHA GCIG GI
GNAS SU SEMS GTAD, DE LTAR SEMS GTAD PA DANG YANG MI BZOD NA
YANG GYEN DU BZHI CHA GCIG GI NANG DU BDE BA LA SEMS GTAD, DE
LTAR GTAD PA DANG YANG MI BZOD NA YANG BZHI CHA GCIG GI GNAS SU
BDE BA LA

@24B SEMS GTAD, DE LTAR GTAD PA DANG, YANG BDE BA MI BZOD NA
SNYING GAR BDE BA LA SEMS GTAD, DE LTAR GTAD PA NA BDE BAS MI
BZOD CING SNYING 'DAR ZHING SPRUGS PA SNYAM BYED NA, YANG GYEN
DU BZHI CHA GCIG GI GNAS SU BDE BA LA SEMS GTAD, DE LTAR GTAD PA
DANG YANG

BDE BAS MI BZOD NA YANG GYEN DU BZHI CHA GCIG GI GNAS SU BDE BA
LA SEMS GTAD, DE LTAR GTAD PA DANG BDE BAS YANG MI BZOD NA BZHI
CHA GCIG GI GNAS SU BDE BA LA SEMS GTAD, DE LTAR GTAD PA DANG
YANG MI BZOD NA YANG GYEN DU BZHI CHA GCIG TU BDE PA LA

SEMS GTAD, DE LTAR GTAD PA DANG, YANG BDE BA LA MI BZOD NA, LKOG
MAR BDE BA LA SEMS GTAD, DE LTAR GTAD PA NA, BDE BA MI BZOD MING
YANG GYEN DU BZHI CHA GCIG GI GNAS SU BDE PA LA SEMS GTAD, DE
LTAR GTAD PA DANG, MI BZOD PA SNYAM BYED NA YANG GYEN

DU BZHI CHA GCIG GI GNAS SU BDE BA LA SEMS GTAD, DE LTAR YANG
GTAD PA DANG MI BZOD PA SNYAM BYED NA, SKAD 'GAGS PA SNYAM BYED
CING SMRA MI SHES PA SNYAM BYED PA NA YANG GYEN DU BZHI CHA GCIG
GI GNAS SU BDE BA LA SEMS GTAD, DE LTAR GTAD PA DANG, YANG MI
BZOD PA

SNYAM BYED NA YANG GYEN DU BZHI CHA GCIG GI GNAS SU BDE BA LA
SEMS GTAD, DE LTAR GTAD PA DANG, YANG MI BZOD PA SNYAM BYED NA
SMIN MTSAMS PHRAG TU BDE BA LA SEMS GTAD, DE LTAR GTAD PA DANG,
SMYO BA'AM 'GYEL BA'AM, DNGOS PO GANG LA DMIGS SHING BLTAS KYANG

SMYOS PA SNYAM BYED NA YE SHES RIM PA MTHAR PHYIN PA YIN TE,
'PHRO BCAD PA LA GSANG BA'I RIM PA LA BYA'O, ,DER YANG SNA SGOR
DBUGS BSDAMS, NANG GI SEMS DANG SEMS LAS BYUNG BAR CHOS THAMS
CAD 'DUS PAS PHYI ROL GYI YUL LA MI RTOG PAR, NANG GI SEMS KYI
RTOG PA'I

BYUNG TSOR CI BYUNG BA LA MI DMIGS PAR BSGOM MO, ,DE LTAR BSGOMS
PA DANG LUS RAS BAL GYI 'DAB MA BZHIN DU YANG ZHING SMIG RGYU
LTA BU LA SOGS PA RTAGS LNGA MNGON SUM DU MTHONG BAR 'GYUR BA
DANG, GSANG BA'I RIM PA MTHAR PHYIN PA YIN TE, DE BAS NA NANG GI
SEMS DANG PHYI'I YUL

@25A *, ,THAMS CAD DBYER MI PHYED CING GNYIS SU MED PAR MI
DMIGS PAR BSGOM MO, ,DE LTAR BSGOMS PA DANG, MNGON PAR SHES PA
LNGA RIM GYIS SKYES NA BDE BA CHEN PO THOB BO, ,RO SMAD BSHAL
ZHING MI THEG PA SNYAM BYED CING, 'GRONG GI PHYAG TU ZUNG CING
NA NA

THUR DU SEL BA'I RLUNG ZIN PAS SHIN TU RGYAS PA YIN TE, DE ZHI
BAR BYA BA'I PHYIR SMIN PHYAG TU BDE PA LA SEMS GTAD DO, ,DE
LTAR GTAD PA DANG, SNA RUS NA BA DANG, MIG RUS NA BA DANG, SPYI
GTZUG NA BA DANG, RNA BA NA ZHING 'UR 'UR ZER NA GYEN DU RGYU
BA'I RLUNG ZIN PAS SHIN TU RGYAS PA YIN TE,

DE ZHI BAR BYA BA'I PHYIR LTE BAR BDE BA LA SEMS GTAD, DE LTAR
SEMS GTAD, DE LTAR SEMS GTAD PA DANG, LTE BAR ZUG CING SPOS PA
SNYAM BYED NA, ,ME DANG MNYAM DU GNAS PA'I RLUNG ZIN PAS RGYAS
PA YIN TE, DE ZHI BAR BYA BA'I PHYIR MGRIN PAR BDE BA LA SEMS
GTAD, KHA MCHU SPRING CING SKAD 'GAGS

PA SNYAM BYED NA, LCE'I DBANG PO LA GNAS PA'I RLUNG ZIN PAS SHIN
TU RGYAS PA YIN TE, DE ZHI BAR BYA BA'I PHYIR SNYING GAR BDE BA
LA SEMS GTAD, DE LTAR GTAD PA DANG SNYING GCU ZHING SPRUGS PA
SNYAM BYED NA, RLUNG LA GNAS PA'I RLUNG ZIN PAS RGYAS PA YIN, DE
ZHI BAR BYA BA'I PHYIR NOR BU'I

DKYIL DU BDE BA LA SEMS GTAD, DE LTAR GTAD PA DANG LUS KYI TSIGS
THAMS CAD NA ZHING SPRING BA SNYAM BYED CING LUS THAMS CAD LA BER
BA LANGS NA, KHYAB BYED KYI RLUNG ZIN PAS RGYAS PA YIN TE, DE
ZHI BAR BYA BA'I PHYIR BDE BA LA RANG BZHIN MED PAR BSGOM MO,
,DE LTAR BSGOMS PA

DANG, DGOD SNYING 'DOD CING KU CO'I SGRA 'DON SNYING 'DOD NA
SHIN TU RGYAS PA BDE BA LA RGYAS PA YIN TE, SHIN TU YANG BSGRIMS
LA BDE BA LA MI DMIGS PAR BSGOM MO, ,DE LTAR BSGOMS PA DANG SHIN
TU MYOS SHING DRAN PA MED CING RMONGS NA, ZHI GNAS SHAS CHE BA
YIN TE, DE MED PAR BYA

PA'I PHYIR NANG GI CHOS THAMS CAD SGYUR MAR BSGOM MO, ,DE LTAR
BSGOMS PA DANG SEMS RGOD CING 'PHRO NA SGYU MA MI DMIGS PAR BSGOM,
DE LTAR CHA SNYOMS NAS YANG DANG YANG DU BSGOMS PAS GSAL BA RTOG
PA MED PA SKYES NAS BDE BA CHEN PO THOB PAR 'GYUR RO, ,GONG MA
DE LTAR BSGOM

@25B PA'I TSE MKHA' 'GRO MA NYAMS SAD PA'I PHYIR 'OD PA'I TSE
BRDA BYA'O, ,DE MA SHES NA RTOG PA MED PAR BSGOM MO, ,DE LTAR
BSGOMS PA DANG, MKHA' 'GRO MAS BYIN GYIS BRLAB PAR 'GYUR RO,
,'GRO KUN GSANG SNGAGS DON LDAN ZHING, ,CHE 'DI NYID LA BYANG
CHUB THOB PAR SHOG ,MAN

NGAG RIM PA GSUM PA ZHES BYA BA, SLOB DPON CHEN PO dOm BI HE RU
KA'I ZHAL SNGA NAS MDZAD PA RDZOGS SO,, 