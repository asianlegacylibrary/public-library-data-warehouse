@38A #, ,RGYA GAR SKAD DU, BADZRA
P'A nI N'I L'AMBA RA DHA RA HO TRi BI DHI:, BOD SKAD DU, PHYAG NA
RDO RJE GOS SNGON PO CAN GYI SBYIN SREG GI CHO GA ,DPAL GOS SNGON
CAN LA PHYAG 'TSAL LO, ,MAN NGAG

RIM PA DRAN TZAM ZHIG ,SLOB MA'I DON DU BSHAD PAR BYA, ,SNGON DU
BSNYEN PA RDZOGS PA YIS, ,SGRUB PA YI NI DUS DAG TU, ,SBYIN SREG
DAG GIS GSAD PAR BYA, ,SA BRTAG BSLANG ZHING SBYANG BA DANG,
,BYIN GYIS BRLAB CING BSRUNG BA DANG, ,SNYING PO DAG TU BYA MI
DGOS, ,MAndALA GRU GSUM LHO PHYOGS

BSTAN; ,KHRU GANG TSAD LA PHYED BRKOS NAS, ,GSUM DOR GSUM NI KHA
KHYER RO, ,BDUD RTZI SOGS TSON NAG POR BYA, ,DE DBUS RDO RJE
STENG YANG DE, ,BAR DU ME RI RTZE MO 'PHAGS, ,BUD SHING GNAG CING
GDUG PA'I SHING, ,THAB KYI TSAD LAS SOR MTHO TZAM, ,YAM SHING DE
MTHUN BCU GNYIS TSAD, ,

@38B MCHOD RDZAS NAG PO LA SOGS SHIS, ,SREG RDZAS MAR NAG RUS
KHRAG SHA, ,SKYE TSE SHANG TSE YUNGS KAR DANG, ,DE LA SOGS PA'I
THUN RDZAS BYA, ,RDZAS DE RNAMS KYIS GZUGS BRNYAN BYA, ,MCHOD
RDZAS G-YAS LA SREG RDZAS G-YON, ,BYIN GYIS BRLAB CING GZHAG PAR
BYA, ,DGANG

GZAR BLUGS GZAR GZHAN DANG MTHUN, ,YANG NA LAG PA DAG GIS BYA,
,DE GNYIS RDO RJE DRIL BU YANG, ,MDUN NYID DU YANG GZHAG PAR BYA,
,BZANG NGAN DE NI BYA MI DGOS, ,LAS KYI BUM PAS THAMS CAD BSAD,
,DUS NI NAM PHYED NYIN PHYED BYA, ,RGYAN CHA GON LA LHO PHYOGS
BLTA, ,

G-YON BRKYANG 'DUG STE DRAG TU BZLAS, ,MCHE BA GTZIGS SHING KHRO
GNYER BSDU, ,DANG PO BSKYED PA SNGON SONG NAS, ,ME SBAR BRTAG
CING BGEGS BZLOG BYA, ,BZANG NA DE NI BYA MI DGOS, ,THA MAS
SBYANG ZHING BSKYED PA DANG, ,CHO GA GSUM DANG SKAD CIG MAS, ,ME
LHA NAG PO KHROS

PA BSKYED, ,YE SHES ME LHA SPYAN DRANGS BSTIM, ,GNYIS SU MED PAR
RGYAS BTAB LA, ,ME LHA'I SNGAGS LA MCHOD SNGAGS BTAGS TE DBUL,
,DE NAS SREG RDZAS DBUL BAR BYA, ,DE DAG DBUL BA'I MAN NGAG
KYANG, ,KHRO BO DAG GI CHO 'PHRUL GYIS, ,GZUGS BRNYAN DGUG

BSTIM GTUBS TE DBUL, ,YANG NA RDZAS MCHOD MNYES PA LAS, ,'OD ZER
KHRO BAS DGUG CING BSREG ,MAN NGAG DE LA NAN TAN BYA, ,AOm BADZRA
KRO DHA AAGNE, CHE GE MO M'A RA YA PHAt, STONG RTZA BRGYAD NAS
BRGYA RTZA BRGYAD, ,NYI SHU RTZA GCIG BAR DU'O, ,YANG NA BSOD
NAMS DAG

GI RIM PA YIS, ,BRGYA DANG STONG DANG KHRI RU BYA, ,DE LTAR BYAS
PAS DE GSOD CING, ,KHYAD PAR DU NI 'BYUNG PO GSOD, ,THA MA DGANG
BLUGS BSTOD BYA'O, ,DE YI THUGS KAR GOS SNGON BSKYED, ,YE SHES
SEMS DPA' SPYAN DRANG BSTIM, ,RGYAS BTAB MCHOD PA GONG BZHIN
DBUL, ,DE

NAS SREG RDZAS RIM BZHIN DBUL, ,RTZA SNGAGS NYID KYIS DBUL BAR
BYA, ,GONG GI MAN NGAG SHES PAR BYA, ,DGANG BLUGS PHUL LA BSTOD
PAR BYA, ,PHRIN LAS BCOL ZHING GSHEGS SU GSOL, ,TING 'DZIN BSDUS
TE ME LHA BSANG, ,RDZAS RNAMS THAMS CAD BSDUS NAS NI, ,ME

@39A *, ,YI LHA LA DBUL ZHING BSTOD PA BYA, ,PHRIN LAS BCOL ZHING
GSHEGS SU GSOL, ,TING 'DZIN BSDUS TE SPYOD LAM BYA, ,SLOB MA
RNAMS KYI DON CHED DU, ,BDAG GIS MAN NGAG 'DI BKOD PAS, ,SLOB
DANG SEMS CAN THAMS CAD KYANG, ,GOS SNGON DNGOS GRUB

THOB PAR SHOG ,SLOB DPON BHA BAS MDZAD PA RDZOGS SO,,