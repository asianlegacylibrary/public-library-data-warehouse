@238B #, ,RGYA GAR SKAD DU, SHR'I MA H'A K'A LA S'A DHA NA BI
KHY'A TA, BOD SKAD DU, DPAL NAG PO CHEN PO'I SGRUB THABS KYI RNAM
PAR BSHAD PA, DPAL NAG PO CHEN PO LA PHYAG 'TSAL LO, ,DANG PO LHA
LA SPYI BOS PHYAG 'TSAL TE, RAB TU

'JIGS PA'I KLU RNAMS KYIS BRGYAN ZHING, ,PHYAG GNYIS DBU SKRA
DMAR SER GYEN DU BRDZES, ,SHES RAB LA 'KHYUD PHUNG PO'I RANG
BZHIN 'DUD, ,STONG PHRAG SUM CU RTZA GNYIS DE NAS NI, ,STONG
PHRAG BCU GNYIS PA LAS DE BZHIN DU, ,STONG PHRAG DRUG PA'I RGYUD

@239A *, ,RNAMS LAS BTON TE, ,SHIN TU DKON PA'I BRJOD BYA RNAM
PAR BSHAD, ,BDAG GI BLA MAS JI LTAR BSDUS TE BSHAD, ,SEMS CAN KUN
GYI SNYING GI DON GYI PHYIR, ,DE RNAMS KUN NI BDAG GIS BSHAD PAR
BYA, ,DE YANG BLA MA'I BKA' DRIN 'THOB PA'O, ,DANG PO DKA' THUB

LA GNAS PAS, DUR KHROD LA SOGS PA'I GNAS SU, GCIG PUR DBEN PAR
GNAS PAS BSGOM, DUR KHROD NI LING+GA GCIG PA'AM, RI'I RTZE MO'AM,
NAGS CHEN PO'AM, RGYA MTSO'I 'GRAM MAM, CHU 'GRAM MAM, GZHAN YANG
DBEN PA'I GNAS DANG, DE RNAMS SU 'DUG LA, MI G-YO BAR

GNAS PAS, SANGS RGYAS THOB PAR 'DOD PA'I SEMS KYIS JI LTAR BCOM
LDAN 'DAS KYI RANG BZHIN DE LTAR BDAG NYID BSAMS LA, DE DAG GI
DON NI SKAD CIG GIS RANG NYID NAG PO CHEN PO'I NGA RGYAL GYIS
BCOM LDAN 'DAS KYI THUGS KAR PADMA DANG NYI MA LA, BGEGS 'JOMS
PAR BYED

PA'I SNGAGS BRJOD PAR BYA'O, ,DE NAS AOm SH'U N+YA T'A DZNY'A NA
BADZRA SV'A BH'A BA A'ATMA KONYAHAm, DE YANG STONG PHRAG SUM CU
RTZA GNYIS PA'I RGYUD LAS BSHAD KYI RGYUD GZHAN LAS NI SBAS SO,
,AOm NI RNAM PAR SNANG MDZAD DO, ,DE YANG ZLA BA PHYED PA'I RANG
BZHIN NO, ,SH'UN+YA D'A NI STONG PA DANG THIG LE'I RANG

BZHIN MI BSKYOD PA'O, ,DZNY'A NI DON YOD GRUB PA, A'U'I RANG
BZHIN DRUG PA'I DBYANGS, BADZRA NI 'OD DPAG MED, HA'I RANG BZHIN
NO, ,SV'A BH'A BA NI RIN CHEN 'BYUNG LDAN, RI MO'I BDAG NYID DO,
,DE LTAR YONGS SU RDZOGS PA NI H'Um GI RANG BZHIN NO, ,A'AnMA KO
NI RANG GI BDAG NYID DO, ,

DE LTAR TSUR BSDUS PAS RANG GI BDAG NYID DO, ,DE YANG JI LTAR
RJES SU BSHAD PA'I RANG BZHIN NO, ,DE NAS YANG LAN LA BCOM LDAN
'DAS KYIS JI LTAR BKA' STZAL BA, STONG PA'I RANG BZHIN NI RGYUD
LNGAR 'KHOR BA LAS RNAM PAR CHAD PA'I STONG PA NYID KYANG MA YIN
TE, 'KHOR BA

THAMS CAD KYANG BDEN PA'I RANG BZHIN KYANG MA YIN, JI LTAR BCOM
LDAN 'DAS KYIS SDONG BU GSUM LA 'DZEG PA'I SEMS CAN PHRA MO GANG
ZHIG GYEN DU 'DZEGS KYANG SLAR LHUNG BA LTAR, 'KHOR BA'I G-YANG
LAS SLAR LHUNG BAR 'GUR RO ZHES BCOM LDAN 'DAS KYIS BKA'

@239B STZAL TO, ,DE YANG GUS PA CHEN POS MNYAN NA, SEMS CAN KUN
GYI DON GYI PHYIR, ,THAMS CAD MKHYEN PA'I YE SHES NI, ,STONG PA
NYID KYI RANG BZHIN LA, ,SA STENGS 'DI NA 'BAD CING ROL, ,SA NI
ME LA RNAM PAR THIM, ,CHU NI ME LA BSDUS PAS TE, ,ME NI RLUNG LA
THIM PAR 'GYUR, ,

RLUNG NI STONG PA'I RANG BZHIN NO, 'DI NI SANGS RGYAS RNAMS KYI
MTSAN, ,SKAD CIG GIS NA BZOD PAR GSHEGS, ,YOD PA MA YIN MED
PA'ANG MIN, ,GNYIS PO RNAM PAR SPANGS PA STE, ,SKAD CIG GIS NAM
MKHA'I DKYIL DU PHA ROL GYI DBANG PHYUG YI GE BAm LAS PADMA SER

PO, LTE BA LA RAm GYI YI GE DMAR POS MTSAN PA, DE'I STENG DU YI
GE H'Um YONGS SU GYUR PA LAS GRI GUG H'Um GI YI GES BYIN GYIS
BRLABS PA, DE YANG RO'I STENG DU RKANG PAS MNAN PA, KLU BRGYAD
KYIS RNAM PAR BRGYAN PA, DGA' BO SNGON PO, GDENGS KA'I DBANG POS
DBU SKRA BCINGS PA,

'JOG PO DMAR PO, KLU'I DBANG POS RNA BA'I RGYAN DU BYAS PA, RIGS
LDAN KHRA BOS DPUNG PA'I RGYAN DU BYAS PA, DUNG SKYONG DKAR POS
LAG GDUB TU BYAS PA, PADMA SER POS DO SHAL DU BYAS PA, STOBS KYI
RGYU LJANG GUS DAG BYED TSANGS SKUD DU BRGYAN PA, NOR RGYAS KYI
BU KHU BA'I MDOG

CAN GYIS RKED RGYAN DU BYAS PA, PADMA CHEN PO PDAMA'I SDONG BU'I
KHA DOG CAN GYIS RKANG GDUB TU BYAS PA, THAMS CAD KYANG PHAt KYI
SGRA SGROGS PA, 'JIGS PAR BYED PA, MCHE BA RAB TU GTZIGS SHING
LCE GNYIS BSGYUR BA, RANG GZUGS KYI RIG MA LA SNYOMS PAR 'JUG PA,
DE

YANG BCOM LDAN 'DAS MA SKU MDOG NAG MO, HR'I'I YI GE LAS YONGS SU
RDZOGS PA, GCER BU RGYAN DANG BRAL BA, DBU SKRA DMAR SER GYEN DU
BRDZES PA, G-YON PA NA THONG PA 'DZIN PA, G-YAS PA NA NI RDO RJE
GRI GUG ,SNYING GA LAS 'PHROS PA'I 'OD ZER ZHAL NAS 'PHROS PAS
NAM MKHA'

YONGS SU BKANG STE, DE BZHIN GSHEGS PA THAMS CAD SPYAN DRANG STE
SNYING GA'I SA BON LA BCUG NAS, RDO RJE'I LAM NAS BTON TE YUM GYI
PADMAR PHAB STE SA BON DU BLTA'O, ,SA BON LAS 'KHOR LO YONGS SU
RDZOGS PA, DE YANG DE BZHIN GSHEGS PA THAMS CAD KYIS BYIN

@240A *, ,GYIS BRLABS PA, MDUN DU KAm GYI SA BON LAS BYUNG BA'I
NAG PO 'JIGS PAR BYED PA, LHO RU KAm GYI SA BON LAS LHA MO KA R'A
LI, NUB TU BAM LAS BYUNG BA'I LHA MO BHA RA LI, BANG DU BE T'A LI
BAm GYI SA BON LAS BYUNG BA, THAMS CAD KYANG GRI GUG DANG THOD PA
'DZIN PA, GCER BU DBU SKRA DMAR SER

GYEN DU BRDZES PA, NYI MA'I GDAN CAN, SPYAN GSUM PA, 'JIGS PA'I
GDONG CAN NAG MO, SNYING GA'I SA BON GYIS YE SHES SEMS DPA' SPYAN
DRANGS NAS BSTIMS TE, DE YANG THOG MAR DBANG BSKUR LA, DBANG
RTAGS SU MI BSKYOD PAS RGYAS BTAB PA'O, ,RAS RIS DANG LUGS MA BYA
BA

BYAS PA SNGON DU BZHAG LA, MCHOD PA KUN GYIS MCHOD DE, SBOS KYIS
BDUGS LA, BDUD RTZI MYANGS PAS NAG PO CHEN PO LA GTOR MA SBYIN
TE, AA YI RIS LAS DAG BYED NI, ,MI MGO GSUM GYI SGYED BU'I STENG,
,PADMA'I SNOD NI YONGS RDZOGS PAS, ,DE 'OG ME YI DKYIL 'KHOR DE,

ZUR GSUM RAm GYI YI GES MTSAN, ,STENG 'OG RLUNG GI 'KHOR LO STE,
,SNGON PO GZHU YI DBYIBS CAN G-YO, ,RGYAL MTSAN DZHAm GYI YI GES
BSKYED, ,DE NAS RNAM PAR SNANG MDZAD MING, ,RIGS NI RNAM PAR
SNANG MDZAD KYI, ,H'Um LA SOGS PA'I SA BON GYIS, ,MYOS BYED DANG
NI

SHA LNGA DANG, H'Um LAS BYUNG BA'I RDO RJES BCAD, ,KHA CHOD KYIS
NI RNAM PAR DKRUGS, ,RLUNG G-YOS PAS NI ME SBAR TE, ,THAMS CAD
GCIG TU BZHU BA LAS, ,RDO RJE YIS NI RNAM PAR DKRUGS, ,DAG CING
DRI MA MED PAR SBYANGS, ,DE LAS 'OD ZER 'PHROS PA YIS, ,DE BZHIN

GSHEGS PA'I THUGS KA NAS, ,BDUD RTZI YE SHES GZUGS SU DGUG
,SNGAGS KYI GZUGS SU 'DRES PAR BSAM, ,MCHOG TU GYUR PA'I BDUD
RTZI LNGA, ,YI GE GSUM GYIS BYIN GYIS BRLABS, ,DKYIL 'KHOR LHA LA
GTOR ZHING MCHOG ,LJAGS RNAMS DKAR PO'I GDENGS

CAN LA, ,H'Um GIS RNAM PAR MTSAN PA YIS, ,'OD ZER BA DAG RNAM PA
CAN, ,LJAGS KYIS BKUG CING GSOL BAR BSAM, ,'DIR NI BDUD RTZI LNGA
RNAMS MYANG BAR BYAS PAS JI LTAR BSHANG BA'I GTOR MA SBYIN TE, DE
NAS SNGAGS KYI BZLAS PA LA BRTZON PAR BYA'O, ,DE'I

@240B SNGAGS NI, DANG PO RNAM PAR SNANG MDZAD SBYIN, ,SGRA CHEN
POS NI SBYAR BAR BYA, ,DE LAS NAG PO'I SKAD SBYIN TE, ,DE RJES
H'Um NI SBYIN PAR BYA, ,PHAt GNYIS KYI NI SNGAGS KYIS BRGYAN,
,SV'A H'A LAS RNAMS THAMS CAD LA, ,SNYING GA DANG KHA NAS MNGON
PAR 'THON TE, LTE BA'I PADMAR PHAB PA LAS,

'DI NI LCE LA'ANG RAm GYI YI GE BSAMS LA, DE YANG NYI MA'I SNGAGS
KYI SGRUB THABS BLA MA DAM PA'I MAN NGAG GIS BSHAD PAR LTE BA'I
SNA TSOGS PADMA LA SONG NAS, SNYING GA'I PADMA LAS 'THON TE, YANG
SNGON GYI LAM NAS 'OD ZER RNAM PAR 'PHROS LA, DE YANG YIG RDOG RE
RE BZHIN MNGON

SUM DU 'PHRO BAR BSGOM MO, ,DE YANG YI GE PHRENG BA'I RANG BZHIN
DU'O, ,DE LTA BU ZLA BA DRUG GIS NGES PAR 'GRUB PO, ,DNGOS GRUB
KYANG THOB CING DBANG DANG DGUG PA'I DNGOS GRUB GNYIS NI THOG MAR
RO, ,ZLA BA BRGYAD KYIS RENGS PA DANG BSKRAD PA'O, ,ZLA BA DGU
YIS ZHE SDANG BA DANG

GSAD PA'O, ,ZLA BA BCU YIS ZHI BA DANG RGYAS PA'O, ,ZLA BA BCU
GCIG GIS 'JIG RTEN THAMS CAD KYI GRUB PA DANG 'GUGS PAR BYED DO,
,ZLA BA BCU GNYIS KYIS GRUB PA BRGYAD 'GRUB PA LA THE TSOM ZA BAR
MI BYA'O, ,DE NAS GZHAN BRJOD PAR BYA BA, BRTZON 'GRUS KYIS
BSNGAGS

PA'I 'BRAS BU RJOD PAR BYED DE, 'DI NI BRTZON 'GRUS KYI SGRA NI
'OD DPAG MED DO, ,BCOM LDAN 'DAS KYIS BKA' STZAL PA, STONG PHRAG
BCU GNYIS PA NAG PO CHEN PO'I RGYUD LAS, DE'I SNGAGS KYI 'BRAS BU
BSHAD PA, BDAG GI BLA MAS NI RNAM PAR SBAS TE, DE LAS 'JIG RTEN

THAMS CAD RNAM PAR RMONGS PAR BYA BA'I DON TO, ,BDAG GIS NI
SNGAGS KYI SGRUB THABS BLA MA DAM PA'I MAN NGAG GIS BSHAD PAR BYA
STE, ,ZLA BA DRUG NI SNGON DU BSNYEN PA'O, ,DE'I NANG DU 'JIG
RTEN GSUM DBANG DU 'GYUR RO, ,THAMS CAD KYANG BYANG CHUB KYI SEMS
LA SBYAR BA'I

DON DU'O, ,SGRUB PA PO'I YID LA BSAMS PA'I DON DANG, GDAMS NGAG
'DIS DBANG DU BYA ZHING DGUG PAR BYA STE, DE'I GDAMS PA NI, DANG
PO SGRUB PA POS SNYING GAR YI GE AA LAS SKYES PA'I PADMA DMAR PO,
DE'I LTE BA LA NYI MA'I DKYIL 'KHOR DE YANG RA'I YI GE LAS BYUNG

@241A *, ,BA; ,DE'I STENG DU YI GE H'Um DMAR PO, DE YANG LCAGS
KYU LTA BU'I SA BON BLTA BAR BYA'O, ,DE LTA BU'I BSGOM PAR BYA BA
'DOD PA'I RGYAL PO GCER BU ,DPAL NAG PO CHEN PO NYI MA 'CHAR
KHA'I MDOG LTAR DMAR BA, PHYAG GNYIS PA RIN PO CHE'I COD PAN CAN,
G-YAS PA NA

LCAGS KYU 'DZIN CING, G-YON PA NA RDO RJE ZHAGS PA, ZHABS RNAM
PAR ROL PA, SHIN TU 'JIGS PAR BYED PA, MGO BO'I PHRENG BA KHRAG
'DZAG PAS BRGYAN PA, NYI MA BYE BA'I GZI BRJID CAN, SPYAN GSUM
PA, 'JIGS PA'I ZHAL CAN, STAG GI PAGS PAS SMAD DKRIS PA, KLU DMAR
PO BRGYAD

KYIS BRGYAN PA, G-YAS PA'I ZHABS KYIS 'DOD PA'I LHA MNAN PA,
G-YON PA'I ZHABS KYIS DGA' BO'I GSANG BA'I BDE CHEN MNAN PA, MI'U
THUNG GSUS PA 'PHYANG BA, RDO RJE CHOS KYIS SPYI BO LA BRGYAN PA,
DE'I SNYING GAR H'Um DMAR PO LAS 'OD ZER 'PHROS PAS, RO MA DANG
RKYANG MA DANG,

DBU MA'I NANG NAS, DBRAL BA G-YAS PA NAS BSKOR TE 'PHROS PAS,
THAMS CAD PHYAG G-YAS PA NAS BSDUS TE, LCAGS KYU NAS LCAGS KYU
LTAR 'PHROS PAS, SEMS CAN THAMS CAD RDO RJE'I LAM DU BSDUS LA
PADMAR PHAB LA, BDE BA CHEN PO SKYES TE DBANG DU GYUR PAR BSAM
MO, ,DE LTA

BU'I BYED PAS DBAB PAR BYA'O, ,YANG DER GNAS NAS G-YON PA NAS
BSKOR TE, DE BZHIN DU SNYING GA'I H'Um LA BSDU BAR BYA'O, ,DE'I
'OD ZER CHAGS PA DANG RJES SU CHAGS PAS, H'Um GI DANG POR MAR
ME'I RTZE MO LAS MNGON PAR BYUNG STE, 'JIG RTEN GSUM PO STONG
ZHING BDE BA

CHEN POR BYAS LA, DE LTA BU'I TING NGE 'DZIN DANG LDAN PAS SNGAGS
KYI BZLAS PA BRTZAM PAR BYA STE, AOm HRAm HRIm HRO H'Um PHAt,
SNGAGS KYI RGYAL PO 'DI BRJOD PA'I MOD LA, BUD MED THAMS CAD
MTSAN MA G-YO ZHING 'DOD PAR BYED PAR BYED DO, ,'DOD PA RNAMS
KYANG GZI BRJID DANG LDAN ZHING,

SEMS CAN THAMS CAD 'DOD PAS RGYAS ZHING KHU BA 'PHO BAR BYED DO,
,GZUGS PO YANG G-YO ZHING 'GYUR LA, NGO TSA DANG BRAL ZHING, SKRA
GROL LA 'DOD PAS MYOS PAR 'GYUR RO, ,SNGAGS 'DI'I STOBS KYIS,
'GRO BA DRUG GI SEMS CAN THAMS CAD DBANG DU 'GYUR ZHING, SGRUB

@241B PA PO'I RKANG PA'I 'OG TU JI LTAR BSAMS PA BZHIN THAMS CAD
'ONG BAR 'GYUR RO, ,'BUM PHRAG GCIG BZLAS PA BYAS PAS, SBYOR BA
CAN MA DBANG DU 'GYUR RO, ,DE NAS DBANG DU BYA BA'I CHO GA BRJOD
PA, NA MA:KE LI KI LA:SAm BHU THA PA NEE TRE BHI KA RA nE, BIKU
RVA BI KURVA DZAMBHA SHA MI SV'A H'A, DE

NAS SBYOR BA CAN MA MTHONG BAS, MIG BRGYAD DE BZLAS PA BYAS PAS,
DE MA THAG TU 'ONG BAR 'GYUR RO, ,'GRO BAR 'DOD NA 'GRO BAR 'GYUR
RO, ,DE NAS, AA DI SAm BUDDH'A YA KU RU KU RU LAm BHE LAm BHE NE
LU NE SV'A H'A, SNGAGS 'DI RANG NYID NYAL BA'I TSE BUD MED KYI
MING NAS BZUNG LA BZLAS

PA BYAS NA, DPAG TSAD BRGYAN YOD KYANG 'ONG BAR 'GYUR RO, ,MA
'ONGS NA 'CHI BAR 'GYUR RO, ,DE NAS, NA MA:SARBA BUDDHE BHYO DZA
HI BUDDHA AA NO DZA RA PRE SI DO ME B'A TZA NAm KU RU SV'A H'A,
DE NAS GANG DU 'DUG PAR BZLAS PA BYAS PAS, JI LTAR SKYES PA'AM,
DPA' MO'I MING NAS BZUNG STE

BZLAS PAS, THAMS CAD RANG BZHIN GYIS DBANG DU 'GYUR RO, ,NA MA:
KshI PRA GHA MI KU RU KU RU BI MA LA YE SV'A H'A, CHU LA LAN BDUN
BZLAS TE, SKYES PA'AM BUD MED GANG GI MING NAS BZUNG STE 'THUNGS
NA DBANG DU 'GYUR RO, ,NA MA:KA TRAm KA TRI GRO RA R'U PI nI CHE
GE MO ME BA SHA MA N'A YA SV'A H'A,

ZLA BA'I DUS SU, DANG PO ZAS KHAM GCIG LA GANG GI MING NAS BZUNG
STE, LAN BDUN BZLAS NAS ZOS PAS, ZHAG PA'I DBANG DU 'GYUR RO, ,NA
MA:A'ARYA SAm BUDDH'A YA, AE HYE HI BH'U TA PRA TRA DHU TA
K'ARYAm KU RU SV'A H'A, DE NAS MIG SMAN LA BRGYA PHRAG BRGYA
BZLAS, RANG GI MIG LA BSKUS NA, THOG

MAR MTHONG BA DE DBANG DU 'GYUR RO, ,DE NAS, NA MA: PRE KHA KA YA
MANYDZU GHO shA K'A YA PRE KHI TO SI DZHA HI LAm KU RU SV'A H'A,
DE NAS YUNGS KAR LA BZLAS LA, GANG GI KHANG PAR GTOR BA DE DBANG
DU 'GYUR RO, ,NA MO RATNA TRA Y'A YA, KU BHI NI DZHAm BHI, MA H'A
BE T'A L'I SV'A H'A, DE NAS RANG GI KHU BA

DANG; ,GA BUR LA BRGYA RTZA GCIG BZLAS TE, GANG GI MING NAS BZUNG
STE SBAS PA DE DBANG DU 'GYUR RO, ,NA MO BUDDH'A YA DHA RMA SAm
GHA BADZRA P'A n'I BHYA: SH'I TA PIm GA LE LA H'Um KU RU DZVA LA
DZVA LA DZVA LA SV'A H'A, GI WANG LA BRGYA RTZA BRGYAD BZLAS TE
THIG LE BYAS PAS JI LTAR MTHONG BA THAMS CAD DBANG DU

@242A *, ,'GYUR RO, ,HAm BHO BRA shA KA YA TI AA MU KA SHA MA NU
GHRI DBYAS MA NE SV'A H'A, DE MA THAG TU MI 'ONG NA, DPA' MO'AM,
SKYES PA JI LTAR YID LA BSAMS LA BSGYUR BAR BYA'O, ,DE RNAMS
DBANG DU BYA BA'I LAS SO, ,BDAG GI BLA MAS NI MDOR BSDUS TE
GSUNGS PA, KHO BOS

NI RAB TU PHYE STE RGYAS PAR BSHAD DO, ,MA NGES PAR 'BUM PHRAG
GCIG BZLAS PAS, LAS THAMS CAD KYI 'BRAS BU STER BA NI, SGRUB
THABS LAS SHES PAR BYA'O, ,DE NAS BRJOD PAR BYA BA, DPAG TU MED
PA'I LAS RDZOGS PAR BYED PA, DANG POR BSKRAD PAR BYA BA'I LAS
BSHAD PA,

AOm KshAm HA HU HA AA MU KA sh'A AUTZTSA tA YA H'Um PHAt, BSKRAD
PA LA NI DU BA'I KHA DOG CAN, GRI GUG DANG THOD PA THOGS PA,
GZHAN RNAMS NI SNGAR BRJOD PA BZHIN LA, DON YOD GRUB PAS DBU
RGYAN BYAS PA, LHO PHYOGS SU KHA BLTAS TE, SEMS DPANGS MTHO BAS
BZLAS PAR BYA'O, ,BYE PHRAG GCIG

GAM, STONG PHRAG NYI SHUS KYANG 'GRUB STE, DUR KHROD KYI THAL BA
BLANGS LA, SKRA GROL BA, GCER BU, GZHAN RNAMS NI GO SLA'O, ,DE
NAS DUG LANG GA LI DANG, PHAG BA'I RTUG PA DANG, RO'I SKRA DANG,
RNGA MO'I RUS PA RNAMS LA BRGYA RTZA BRGYAD BZLAS LA, BTAB PAS
DGRA BO RENGS PAR

'GYUR RO, ,THE TSOM MED PAR SKROD PAR 'GYUR TE, 'DI NI GCES PA'I
LAS SO, ,ZHAG BDUN BYAS NAS SGOR SBAS NA, SNGAR BRJOD PA'I DUG
LANG GA LI DANG, MGRIN RINGS NI RNGA MO STE, DE'I RUS PA RNAMS
SO, ,DE NAS YI GE DZA:'I SA BON LAS BYUNG BA'I SKYES BU LAG NA
DBYUG PA

THOGS PA BSGOMS NAS, BDE BYED KYI BLA MA DANG, ZHAG BDUN GYIS
NGES PAR SKROD PAR 'GYUR RO, ,RANG GI GNAS SO, ,DE NAS SKYES PA'I
RUS PA LA KHYAB KYI GZUGS BYAS LA SGOR SBAS NA, KHYIM DER RAB TU
'JIGS PA SKYE ZHING, 'BYUNG PO CHEN PO'I GNAS BZHIN DU 'GYUR RO,,

NAG PO'I TSES BRGYAD DAM, BCU BZHI'AM, MTSAN MO THUN GCIG LA'ANG
RUNG STE, BRGYA PHRAG BRGYAD BZLAS SO, ,'DI NI BSKRAD PA'I BYA
BA'O, ,DE NAS RENGS PA LA, SER PO MI'U THUNG LTO BA RAB TU
'PHYANG BA, THOD PA DANG GRI GUG THOGS PA, RLUNG NANG DU GZUNG
BA, RLUNG 'GAGS PA'I

@242B DUS BZLAS NA, RIN PO CHE'I COD PAN CAN, BRGYA PHRAG BRGYAD
BZLAS PAR BYA'O, ,AOm MAm DZHA KshA, AA MU KAm STAm BHA YA H'Um
PHAt, 'DI LA SOGS PA GZHAN NI GO SLA'O, ,DE NAS GSAD PA NI, NAG
PO'I PHYOGS LA LHOR KHA BLTAS TE, SI LAS THIG LE BYAS LA GOS NAG
PO BGOS LA, THOD PA

DANG GRI GUG LAG NA THOGS PA, MI BSKYOD PA NAG PO'I COD PAN CAN,
LJAGS BSGYUR BA, 'JIGS PAR BYED PA, THUGS KA'I SA BON LAS 'OD ZER
'PHROS PAS NAG PO DANG, 'JIGS PA'I GDONG MA DANG, B'A R'A L'I
DANG, BE T'A L'I DANG, NAG MO CHEN MO DANG, RNAL 'BYOR MA DE

RNAMS KYANG, THOD PA DANG GRI GUG THOGS PA, RLUNG GI SHUGS LTAR
MGYOGS PA, DGRA BO'I KHA NAS ZHUGS TE, SHA RNAMS KYANG BCAD CING,
KHRAG RNAMS KYANG 'THUNGS NAS, NANG CHA RNAMS KYANG BCAD CING,
THUN GSUM DU BSGOM PAR BYA'O, ,DE LTAR TSES BRGYAD LA, MI'I THOD
PA ZAN

GYIS BKANG PA LA KHRAG BTAB STE, PHAG PA LA SOGS PA'I SHA RNAMS
DANG BTAB LA, DE RNAMS KYI KHRAG DANG, GZHAN YANG BYA DANG, NYA'I
SHA DANG, KHRAG DANG, ZAN DANG, SRAN MA DANG BSRES PA'I ZAN DANG,
CHANG DANG, ME TOG DANG, BDUG PA DANG, BYUG PA RNAMS BSOGS LA,
MTSAN

PHYENG [*PHYED?] NA GTOR MA SBYIN PAR BYA'O, ,DE NAS SHA ZA'I
SGRUB THABS LA, SNGON DU BRJOD PA'I NAG PO CHEN BO'I GZUGS SU
BSGOMS LA, STONG PHRAG BCU BZLAS PAS SNGON DU BSNYEN PAR 'GYUR
RO, ,DUR KHROD KYI RAS LA, AA NA LA DANG, KUNDHA LA'I MING CAN
GYI GNOD SBYIN MO GNYIS BRI BAR BYA'O, ,

RO SOL GYIS BSRES LA, DRI ZHIM POS KYANG SBAGS TE, ZHUN CHEN GYI
MAR ME'I SNAG TSAS SHA ZA GNAS PA'I SDONG PO'I RTZER BRI BAR
BYA'O, ,NAG PO DANG PO'I LANG TSO CAN, SKRA RNAM PAR GROL BA,
RGYAL PO CHEN PO LTAR ROL PA'I 'DUG STANGS KYIS BRI BAR BYA'O,
,ME TOG DANG, BDUG

PA DANG, LHA BSHOS DANG, BYUG PA RNAMS KYIS MCHOD PAR BYA'O, ,DE
NAS SGRUB PA PO GANG ZA BA THAMS CAD KYI LHAG MA NAS SBYIN PAR
BYA'O, ,MTSAN MO'I NANG DU RTAG TU LHAG MA RE SBYIN PAR BYA'O,
,DE'I SNGAGS LA, AOm AA NA LE KUNDHA LI, GRiHn PIntA PI SH'A TZ'I
NI SV'A H'A, LAN BDUN GYIS

@243A *, ,GRUB PAR 'GYUR RO, ,DE NAS CHO GA GZHAN BRJOD PA, BONG
BU'I GDONG CAN BSGOM PAR BYAS LA, BONG BU'I GDONG CAN LAG PA
GNYIS KYIS BUM PA BZUNG LA, 'GRON BU'I BUM PA'I GDAN LA 'DUG PA,
SHING KE TA KA'I ME TOG KU SU MAS BRGYAN PA, ZLA BA GCIG GI BAR
DU

LHAG MA BYIN PAS 'GRUB PAR 'GYUR RO, ,SNGON DU BRJOD PA'I CHO GA
GHU PA TA'I SHA ZA BRI BAR BYA'O, ,YUNG BA DANG RDO ZHO BSRES PAS
BRI BAR BYA, SKYIL KRUNG PHYED PA'I 'DUG STANGS KYIS GNAS PA,
PHYAG GNYIS PA, KUN NAS DGA' BA'I RGYAN GYIS BRGYAN PA, GSER GYI
KHRI STEGS LA 'DUG

PA; ,G-YON PA NA RIN PO CHE'I SNOD THOGS PA, G-YAS PA NA RIN PO
CHE'I SNYE MA THOGS PA BRIS LA SNGON GYI CHO GA BZHIN DU GTOR MA
SBYIN PAR BYA'O, ,SEMS CAN THAMS CAD KYI DON BYED PA'I BSAM PAS
'GRUB PAR 'GYUR GYI, RANG GI DON BYED PAS NI MA YIN NO, ,DE NAS
MI 'PHO

BA'I RNAL 'BYOR BRJOD PAR BYA STE, STONG PHRAG SUM CU RTZA GNYIS
PA'I NAG PO CHEN PO'I RGYUD LAS, BCOM LDAN 'DAS MAS ZHUS PA, 'JIG
RTEN GYI NI STON PA PO, ,SEMS CAN KUN GYI DON 'GA'I PHYIR, ,JI
LTAR SEMS CAN THAMS CAD LA, ,RGAS DANG 'CHI DANG NAD SBANGS PA, ,

BCOM LDAN 'DAS KYIS BKA' STZAL GSOL, ,BZANG MO KHYOD KYIS ZHUS
PA'I DON, ,SEMS CAN KUN GYI DON GYI PHYIR, ,MI G-YO BA YI BDE BA
BSHAD, ,GUS BA'I SEMS KYIS MNYAN PAR BYOS, ,GSANG BA LAS KYANG
GSANG BA NI, ,BDE BA CHEN PO BCINGS PAS THEBS, ,GYEN DU

'GRO DANG GZUNG BA'I THABS, ,RLUNG NI RAB TU BCINGS PA BRJOD,
,BUM PA'I CHU LTAR RAB G-YO BA, ,SEMS NI BRTAN PAR BYAS PA LAS,
,DE TSE KHU BA'ANG 'DZIN PAR 'GYUR, ,'DI NI CHOS LUGS LNGA KA
'DOD, ,GSANG BA'I MDZOD KYI 'OG GI SGO, ,BSDAMS PAS BDE BA

'DZIN PAR BYED, ,DE TSE GYEN DU DANGS PA LAS, ,RLUNG GI STOBS
KYIS BYED PAR 'GYUR, ,JI LTAR BUM PA STONG PA LTAR, ,DE BZHIN
STONG PA'I RNAM 'BYOR BYA, ,KHU BA BRTAN PAR GYUR PA LA, ,GRUB
MTHA' LNGA KA MCHOG TU 'DOD, ,RKYANG MA RO MA DBU MA LAS, ,RLUNG
NI

@243B G-YOS PAR 'GYUR BA'I TSE, ,DE TSE LCE NI GYEN LA BZLOG
,'DOD PAS KHU BA G-YOS PA 'DZIN, ,RANG GI RLUNG RNAMS GYEN DU
'PHANGS, ,RTZOL BA'I STOBS KYIS THUR DU BZUNG, ,MGRIN PAR RLUNG
RNAMS GNAS PA'I TSE, ,SNYING GAR RLUNG NI MNYAM PAR SBYOR, ,DE
TSE SEMS NI BRTAN PAR

'GYUR, ,RLUNG NI NANG DU ZIN PA'I TSE, ,DE TSE STONG PA'I RNAL
'BYOR SKYE, ,LUS PO RLUNG GIS MNYAM PAR GANG, ,DE TSE RLUNG NI
DAL BAS BDEN, ,JI LTAR DAM PAR STON PA'I TSE, ,SEMS NI STONG PA'I
RNAL 'BYOR GZUNG, ,'DI 'DRA'I RTZOL BA BYAS PA LAS, ,'CHI BA LAS
NI RNAM PAR

RGYAL, ,SBYAR BAS GNYER MA MED PAR BYED, ,SKRA DKAR DANG NI BRAL
BAR 'GYUR, ,DBANG PO LNGA RNAMS RAB GSAL ZHING, ,TING 'DZIN 'DI
YI SBYOR BA YIS, ,RDO RJE PADMAR BA GNAS PA, ,SBYOR BA MANG POS
BSKYOD PAR BYA, ,BYANG CHUB SEMS NI G-YOS PA LAS, ,G-YOS PA DE

YANG GZUNG BAR BYA, ,SEMS KYIS NYI MA BLANGS PA LAS, ,JI SRID NYI
MA BSKYOD PA'I TSE, ,ZLA BA GNAS GZHAN 'GRO BAR BYED, ,STONG PA'I
RNAL 'BYOR BRTAN PAR BYA, ,SEMS NI G-YO MED GCIG TU BYA, ,JI SRID
NYI ZLA 'BYOR PA'I TSE, ,LUS NI 'CHI BA MED PA THOB, ,JI SRID NYI
ZLA GCIG

SBYOR BA, ,DE TSE BDAG MED RNAL 'BYOR BYA, ,RI BONG NYI MA SBYOR
BA YIS, ,LUS NI 'CHI MED SKYE BAR 'GYUR, ,'CHI BA MED PA SKYE BAR
'GYUR, ,LUS NI DUS KYIS MI ZA STE, ,BUD MED DGA' BAS RJES CHAGS
PA, ,RNAL 'BYOR PA YI CHAGS PA YANG, ,JI SRID MNYAM

PAR SKYE 'GYUR BA, ,DES NI GRUB PA RAB TU STER, ,AOm TZA LE TZA
LE TZI TE TZI TO MUNYTZA PA YA SV'A H'A, SNGAGS 'DI BRJOD PA TZAM
GYIS BUD MED RJES SU CHAGS PA SKYE BAR 'GYUR RO, ,DE LTAR BUD MED
RJES SU CHAGS PA'I TSE, SGOM PA LA SBYOR BAR BYA'O, ,NA MO BUDDHE
SATVE BHYA H'Um SHI GI NI

SV'A H'A, SBRUL MGO GNYIS PA MGO PO NAS NAS SOR BCU GNYIS BZUNG
NAS, DUR KHROD KYI ME LA BSREGS TE, DE'I THAL BA BLANGS LA, BYA
KU RA KU'I KHRAG GIS LAN BDUN GYI BAR DU SPRAS PAS, DES THIG LE
BYAS PA'I TSE MI SNANG BAR 'GYUR RO, ,DE NAS SHING SKRA DKAR GYI
BYANG PHYOGS KYI RTZA BA

@244A *, ,LA; ,GCER BU BYAS BRKOS, NYI MA DANG ZLA BA DANG ME'I
NANG DU BYAS LA, KHAR BCUG NA MI SNANG BAR 'GYUR RO, ,NYI MA NI
ZANGS SO, ,ZLA BA NI DNGUL LO, ,ME NI GSER RO, ,DE RNAMS LA NI
LCAGS SO, ,DE NAS THOG MA'I DNGUL LA, DE'I TSE SKYES PA DANG
SBYAR BA'I KHU BA GNYIS MNYAM

PAR SBYAR BA LA, ME NI SI LA BTAB LA, 'JIG RTEN GSUM POS MI
MTHONG NGO, ,DE'ANG LA L'A tA LA TIL KA BYAS SO, ,DE NA TI TSA
DKAR PO DANG, KAN TRA SI BA LI DANG, SBRANG RTZI DANG, DANG PO'I
ME TOG DANG KHU BA BSRES TE, PADMA GSAR BA'I ZE'U 'BRU DANG,
LCAGS GSUM GYI NANG DU BCUG STE SBYAR

NA; ,'JIG RTEN GSUM GYI MIS MI MTHONG NGO, ,THOG MAR RTZVA SKYES
PA'I DUS KYI RTZE MO LA SOGS PA'I SA BZHAG LA, DE'I 'OG GI SA
BLANGS LA, BA BLA BSRES TE, RGYAL GYI NYIN PAR THIG LE BYAS NA
GRUB PA'I SKYES BUS KYANG MI MTHONG NGO, ,DANG PO RTZVA NI, GLA
SGANG GI RTZVA'O, ,DE'I 'OG GI SA

BLANGS PAS SO, ,DE'ANG RGYAL GYI NYIN PAR RO, ,SBRANG RTZI DANG
BA BLA BSRES LA, DPRAL BAR THIG LE BYAS NA, SKYES BU DE NI GRUB
PA'I RNAL 'BYOR PAS KYANG MI MTHONG NGO, ,GZHAN LHA SMOS KYANG CI
DGOS, 'DI NI MI SNANG BA'I RAB TU DBYE BA'O, ,DE NAS RENGS PA LA,
NA MO BUDDHA BHYA: STAm BHA YA DZAM BHA YA MO

HA YA SV'A H'A, DE NAS KHYO PO YOD PA'I BRAM ZE MO SHI BA'I THAL
BA BLANGS TE, LAG PA LA BYUGS NAS GANG LA BSTAN PA'I SEMS CAN
THAMS CAD RENGS PAR BYED DO, ,DE NAS NA MO RATNA TRA Y'A YA,
KshIP BE KshI PA BE TA LI SV'A H'A, SNGAR BRJOD PA'I THAL BAS GRO
GA'I 'DAB MA LA SNGAGS BRIS PAS MDA'

RENGS PAR BYED DO, ,DE NAS NA MO RATNA TRA Y'A YA, DHA KshA DZA
PIm GA LO GRI HA BH'U TA PA TZA NA NI PRA HA RA SAm KRA MA YA
SV'A H'A, SNGAGS 'DIS RMA BYA'I MJUG SGRO LA STONG PHRAG GCIG
BZLAS TE, NAG PO CHEN PO'I THANG SKU'I STENG DU BZHAG LA, RANG GI
DPUNG GI STENG DU G-YAB STE BZHAG PAS, PHA ROL GYI

DPUNG RENGS PAR BYED DO, ,NAG PO CHEN PO'I THANG SKU LA GDING
DANG, YUNG BA BSRES PA SER POS BRI BAR BYA, RAB TU 'JIGS PA LA
'JIGS PAR BYED PA, LTO BA RAB TU RGYAS PA, SPYAN GSUM PA, RO'I
STENG NA GNAS PA, ROL PA'I 'DUG STANGS KYIS GNAS PA, PHYAG GNYIS
PA G-YAS

@244B BA'I PHYAG NA RI SNA TSOGS PA THOGS PA, G-YON PA'I PHYAG NA
THOD PA'I STENG DU ME'I DKYIL 'KHOR GRU GSUM 'DZIN PA, DE LTA BU
THANG SKU'I STENG DU RGYAL MTSAN GYI RTZE MO 'PHYAR BAR BYA'O,
,RANG GI DPUNG RNAMS KYIS MI MTHONG BAR BYAS LA, PHA ROL GYI
DPUNG RNAMS RENGS PA'I DON DU BSTAN PAR

BYA'O, ,DE NAS GZA' NYI MA'I STENG DU SKAR MA RGYAL LA BAB PA NA
SHING SA RA LI'I RTZA BA LA, KshI PA BI KshI PA BE TA LI SV'A
H'A, DE'I RJES SU SNGAGS 'DI RDZAS DANG SBYAR TE, CHO GA BZHIN
KHA NAS BRJOD PAS, G-YUL DU ZHUGS PA'I DGRA BO'I RAL GRI THAMS
CAD 'CHING BAR BYED DO, ,DE NAS ME

BSIL BA'I LAS NI GO SLA'O, ,SNGAGS DE'I LAS LA, GZHAN BRJOD PA,
SMAN SE BA LI DANG, SMAN DZA MU KA DANG ME TOG PA RAL LI'I RTZA
BA DANG ZHIB TU BTAGS LA, SBAL PA'I TSIL BU DANG BSRES TE, RKANG
PA'I ZHABS SU BSKUS NA, SOL BA'I ME RAB TU 'BAR BA'I STENG DU
PHYIN YANG MI

TSIG GO, ,GZHAN SNGAGS DE'I LAS LA, SMAN MUN TRI RI'I SDONG PO
DANG, PADMA DANG, SMAN SE BA LI DANG, SBAL BA'I ZHAG DANG BSRES
TE, RKANG PA LA BSKUS NA, MNGON DU MI TSIG PAR 'GYUR RO, ,GZHAN
LANG SBAL PA DKAR PO'I RO SKAMS LA, GZHAN SBAL PA'I KHRAG GIS
BSKUS LA

BSRES NAS BTAGS TE BSKUS PAS ME RENGS PAR BYED DO, ,SBAL BA'I
TSIL BU GANG DU BSKUS BA, ME LA REG NA ME 'CHI BAR 'GYUR RO, ,DE
NAS RGYAL PO RENGS PAR BYED PA'I LAS LA, DE NAS SMAN TRI SHI BHAN
DHI'I SMAN DE THAL BAR BYAS PA LA, LAN BDUN BZLAS TE BTAB PAS,
RGYAL PO

RENGS PAR BYED DO, ,DE YANG TRI SHI NI 'DAB MA GSUM PA'I RTZA
BA'O, ,DE NAS CHU BCING BA'I CHO GA LA, CHU'I NANG NA 'DUG STE
BZLAS PA BYAS PAS, NYA 'DRU 'DRU BA'I KHAR RIN PO CHE BCUG LA,
MAR GSAR PA DANG, NYA'I KHRAG BSRES TE, SNA DANG, MIG DANG, GZUGS
PO THAMS CAD LA

BYUGS LA, CHU'I STENG DU PHYIN PAS CHU SRIN BZHIN DU STENG DU
LDING BAR 'GYUR RO, ,DE RNAMS NI CHU BCINGS PA'I LAS SO, ,DE NAS
BSKRAD PA NI GO SLA'O, ,DE NAS ZHE SDANG PA LA, NA MO RATNA TRA
Y'A YA, DVEshA YA DVE shA YA, MA H'A DVE shA KA ,M'A BI LAm PA RU
RU SV'A H'A, BRAM ZE DANG DGE

@245A *, ,TSUL DANG, BYI LA DANG, BYI BA'I SKRA DANG, SPU BLANGS
LA, GCIG TU BTAGS TE, GANG GI MING NAS GZUNG STE, SA LA SBAS PA
DE THAMS CAD 'KHON PAR 'GYUR RO, ,DGE TSUL NI BTZUN PA CHUNG
DU'O, ,MAR CHAR NI BYI LA'O, ,A'A KHU'I NI BYI BA'O, ,DE NAS RMA
BYA'I MGO DANG, BYA PHO'I

MGO DANG, SNGAGS 'DI BRJOD CING GCIG TU BTAGS LA SPOS KYIS BDUGS
NA, GANG GI MING NAS BZUNG BA DE 'KHON DU 'GYUR RO, ,DE NAS GANG
ZHIG PHUD MED KHRAG 'BAB PA'I MTSAN MAR YUNGS KAR GYI THUM PO
ZHAG BDUN GYI BAR DU BCUG LA, DE'ANG BUD MED SDUG BSNGAL DANG
LDAN PA'I'O, ,

GANG LA YUNGS KAR GYIS GTOR BA DE THAMS CAD 'KHON PAR 'GYUR RO,
,DE NAS BYA ROG DANG 'UG PA'I SGRO DANG RUS PA DANG SHA BLANGS
LA, RANG NYID BSRUNG BAR BYAS LA, SPOS KYIS GANG LA BDUGS PA DE
MDZA' BO YIN YANG 'KHON PAR 'GYUR RO, ,DE NAS SPRUL MGO GNYIS
PA'I SHUN LPAGS DANG, RMA BYA'I SGRO DANG MNYAM PAR

SBYAR TE, GANG LA BDUGS PA DE 'JIG RTEN GSUM DANG 'KHON PAR 'GYUR
TE, DE MA THAG TU'O, ,RANG NYID BSRUNG BA NI MCHOG TU GCES PA'O,
,'DI RNAMS RAB TU ZHE SDANG BA'I LAS SO, ,DE NAS SBYIN SREG GI
LAS BRJOD PAR BYA STE, THAB NI RGYUD THAMS CAD LAS BSHAD PAS GO
SLA'O, ,RGYUD 'DI

LAS GRUB PA BRGYAD BSGRUB PA NI, BCOM LDAN 'DAS KYIS STONG PHRAG
DRUG PA'I RGYUD LAS BKA' STZAL BA, RAL GRI BSGRUB PA LA, KHRU
BRGYAD PA'I THAB BYA'O, ,DE'ANG ZUR BRGYAD PA'O, ,KHRU BZHI 'OG
TU BRI'O, ,DE'I BYED PAS THAMS CAD SHES PAR BYA'O, ,DE YANG YI GE
MANGS PAS 'JIGS

NAS BSDUS TE BSHAD DO, ,ZHI BA'I THAB NI GSANG 'DUS DANG GCIG GO,
,SBYIN SREG GI RAB TU DBYE BA NI GO SLA'O, ,DE NAS MIG SMAN GYI
RANG BZHIN LA, NAM MKHA' LA SPYOD PA'I MIG BLANGS LA, BYA ROG
RGAD PO'I MIG DANG, BYA RGOD DMAR PO'I MIG DANG ,DAR GYIS G-YOGS
PA'I ZLA

MTSAN PHYIS PA'I DAR RO, ,DE NAS BI LA NAG PO'I MIG DANG, BHRI
H'A HA BH'U MI LA TI'I MGO DANG, BH'U ZUG BOS 'DAB KYI NA 'GRO
BA, SRIN BU ME KHYER DANG, RNA BA'I NANG DU 'JUG PA'I SRIN BU
DANG, DE RNAMS GCIG TU BSRES TE BTAGS TE RI LU BYAS LA, MI'I TSIL
GYI MAR ME'I SNAG TSA BLANGS LA

@245B BSREGS TE, MIG LA BSKUS PAS SA 'OG GI GTER MTHONG NGO, ,DE
NAS RAL GRI BSGRUB PA LA, SNGAR BROD PA'I BYA'I MIG SMAN BLANGS
LA BYA BA NI GO SLA'O, ,DE NAS RKANG MGYOGS LA, SHVE TA BHAM SHI
KHA'I SHING DANG, PA LA DKAR PO'I SHING DANG, SHING DE GNYIS KYI
SHAR PHYOGS KYI 'DAB MA BLANGS

LA; ,TA SHA PA BU MANG, DE RNAMS KYIS BCINGS PA NI, STAm MRA NI
ZANGS SO, ,SHAm KHA NI DUNG NGO, ,PRA BA LA NI BYI RU'O, ,SU
BARnA NI GSER RO, ,MUKTA NI MU TIG GO, ,R'A JA R'U PA NI DNGUL
LO, ,DE RNAMS KYIS BCINGS PA'O, ,STONG PHRAG NYI SHU BZLAS PAS
GRUB PAR 'GYUR RO, ,DE NAS

MKHA' SPYOD KYI DNGOS GRUB BRJOD PA NI, DZ'A TI PHA LA MA SA
BRGYAD, KA KO LA MA SA BRGYAD, PI PI LING GI SNYING PO MA SA
BRGYAD, MON LUG GLA SGANG MA SA BRGYAD, SGA THOL GYI CHUM SA
BRGYAD, GA PUR ZHO GNYIS, GA PUR GYI CHU ZHO GNYIS, DE THAMS CAD
GCIG TU BSRES LA, SHING S'A H'A KA RA'I 'DAB

MAS GTUMS LA BSREG GO, ,DE'I STENG DU NI MA PA'I SHING BTZIGS LA
SMAN RNAMS SA 'OG TU SBAS TE, SHING PA LA SHA'I ME TOG BTAGS PA'I
KHU BA SRANG BZHI, MAR DANG SBRANG RTZI SPAGS TE, SNOD SNUM CAN
GYI NANG DU 'BRAS KYI PHUNG PO CHEN PO'I STENG DU ZHAG NYI SHU
RTZA GCIG GZHUG GO, ,

LHAGS PA MI 'ONG PA'I KHUNG DU 'DUG LA, SOR MO GSUM GYIS BLANGS
PA'I CHOS TZAM NYIN RE BZHIN DU ZA'O, ,DE'I TSE BZA' BA'ANG MED
PAR LONGS SPYAD PAR BYA'O, ,NAM MKHA'I LONGS SPYOD PAR 'GYUR RO,
,DE NAS GRUB PA'I SMAN BRJOD PAR BYA'O, JO+YA TI SMA TI'I MAR KHU
SRANG

BRGYAD, MAR SRANG BRGYAD, SBRANG RTZI SRANG BRGYAD, AA RU RA SHA
CHEN BRGYA RTZA BRGYAD, DE THAMS CAD GCIG TU BTAGS PA, SNOD SNUM
CAN GYI NANG DU BCUG LA, BA GLANG GIS GCIN BTANG BA'I NANG DU ZLA
BA DRUG SPANG BAR BYA'O, ,'O MA DANG GCIG TU BSRES TE TUR BAR
BYA'O, ,ZLA BA

DRUG NAS RGAD POS 'THUNGS KYANG BYIS PAR 'GYUR RO, ,DE NAS CI
BGYI ZHES BKA' NYAN PA'I SGRUB THABS KYI RANG BZHIN LA TA PA SI
SHI BA'I KHAR THOD LO SKOR BCUG LA BSREGS NAS TSIG PA'I 'OG TU
THOD LO SKOR BLANGS TE, BZLAS MA'I SNGAGS NI 'DI YIN TE, AOm NA
MA: SIDDHE

@246A *, ,SV'A H'A, DE NAS MTSAN PHYED NA CI BGYI ZHES BKA' NYAN
PA'I PHO NYAR 'ONGS NAS, BDAG GIS CI BGYI ZHES SMRA BA LA, CANG
MI BRJOD PAR NGAG THUB PAR BYA'O, ,THO RANGS KYI TSE NAM LANGS
NAS CI BGYI ZHES SMRA BA LA, THO RANGS SGRUB PA BOS SMRA BAR BYA
BA, RGYAL PO'AM BTZUN

MO'AM, 'KHOR PA GANG 'DOD PA KHYER LA SHOG CES SMRAS PAS, JI LTAR
YID LA BSAMS PA'I LAS THAMS CAD RDZOGS PAR BYED DO, ,MTHO RIS
SU'ANG 'KHYER ZHING, JI LTAR BDE BAR LONGS SPYOD PA DANG, BCUD
DANG BCUD KYIS LEN THAMS CAD STER RO, ,LHA CHEN PO BRGYAD KYI BU
MO

YANG 'GUGS PAR BYED DO, ,DE LA SOGS PA'I LAS THAMS CAD BYED DO,
,DE NAS SHA ZA'I SGRUB THABS KYI RANG BZHIN LA, BRAM ZE SHI BA'I
KHAR LCAGS BRGYAD GCIG TU BZHU BA'I RI LU BCUG LA, MER BSREGS
PA'I THAL BA BLANGS LA, LCAGS BRGYAD KYI RI LU ZHIB PAR BTAGS TE,
SPRA TSIL

GYIS RI LU BYAS LA, GA PUR GYI MAR ME BTANG STE, DUR KHROD DU
BRGYA PHRAG BRGYAD BZLAS LA, DE'I TE SHA ZA 'ONGS NAS CI BGYI
ZHES SMRA BA LA, CANG MI SMRA BAR 'DUG PAR BYA'O, ,NGAG BCAD DE
THUB PAR 'DUG PAR BYA'O, ,DE NAS RI LU KHYER TE LHA'I KHANG PAR
MTSAN MO THOG THAG BZLAS PAR BYA'O, ,

THO RANGS GROGS PO LONGS ZHES SMRA STE, DE'I TSE 'GRUB PAR 'GYUR
RO, ,RI LUS CI 'DOD PA'I MING YI GE BRIS PAS, JI LTAR SGRUB PA
POS BKA' STZAL PA BZHIN GRUB PAR BYED DO, ,RI LU BSGRUB PA'I
SNGAGS NI, AOm RU RI RU RI RU RU SV'A H'A, DA NI GTOR MA'I CHO GA
BRJOD PAR BYA STE, LHA'I RNAL

'BYOR GYIS BSAM GTAN LA GNAS PAS, RTZA BA NAS BSHAD PA'I BDUD
RTZI RNAMS BSOGS LA, DBANG PO LA SOGS PA RNAMS LA GTER MA SBYIN
PAR BYA'O, ,NYUNG BA DANG NI MANG BA YI, ,BZLAS PA BYAS PA'I NANG
DU NI, ,THUGS KA'I SA BON 'OD KYIS 'GUGS, ,SHAR GYI PHYOGS

SU GZHAG PAR BYA, ,DBANG PO SPYAN STONG LDAN PA DKAR, ,CHIBS NI
GLANG PO DKAR PO'I STENG, ,G-YAS PA'I PHYAG NA RDO RJE STE,
,G-YON PA ROL PAS GNAS PA YIN, ,GSHIN RJE RAB TU SNGO BA PHYAG
GNYIS PA, G-YAS PA NA DBYUG PA 'DZIN PA, G-YON BA SDIGS MDZUB
CAN, SPYAN DMAR

@246B PO GSUM PA, DBU SKRA DMAR SER GYEN DU LANGS PA, RAL PA DANG
SMIN MA RAB TU SER ZHING RING BA, RUS PA'I RGYAN GYIS BRGYAN PA,
MA HE'I STENG NA ROL PAS 'DUG PA, CHU LHA DKAR PO PHYAG GNYIS PA,
CHU SRIN GYI GDAN CAN, G-YAS PA NA KLU'I ZHAGS PA, G-YON ROL PAS
GNAS PA, SPRUL GYI

GDENGS KA CAN, NOR BDAG LUS NGAN SER PO, PHYAG GNYIS PA, G-YAS PA
NA SHING THOG BI DZA B'UR 'DZIN PA, G-YON PA NA NE'U LE'I RKYAL
PA 'DZIN PA, ME TOG GI SHING TA LA'I STENG NA 'DUG PA'O, ,BDE
BYED DKAR PO PHYAG GNYIS PA, GLANG GI STENG NA STAG GI PAGS PA'I
SHAM THABS CAN

DBU LA THOD PAS BRGYAN PA, RAL PA'I COD PAN ZLA BAS BRGYAN PA,
G-YAS PA NA RTZE GSUM PA, G-YON PA'I PHYAG GIS DKAR MO'I NU MA LA
REG PA, MGRIN PA SNGON PO CAN, SPYAN GSUM PA, DKAR MO SKU MDOG
SER MO, PHYAG GNYIS PA, G-YAS PAS BDE BYED LA 'KHYUD PA, G-YON PA
ME

LONG LA LTA BA'O, ,ME LHA RAL PA GSUM PA, PHYAG BZHI PA, 'BAR
BA'I PHRENG BA CAN, LTO BA RGYAS PA, RGYAN DANG BRAL BA, RA LA
ZHON PA, G-YAS PA MI 'JIGS PA DANG BGRANG PHRENG, G-YON PAS DBYUG
PA DANG SPYI BLUGS SO, ,BDEN BRAL DRAG PO PHYAG GNYIS PA, GCER BU
RO'I STAN LA 'DUG

PA; ,ROL PA'I 'DUG STANGS KYIS GNAS PA, SKRA GROL BA, THOD PAS
DBU LA BRGYAN PA, G-YAS PA NA GRI GUG ,G-YON PA NA THOD KHRAG GO,
,RLUNG LHA SER PO RI DAGS LA ZHON PA, PHYAG GNYIS PA, BA DAN
SNGON PO GNYIS 'DZIN PA'O, ,ZLA BA DKAR PO 'KHOR LO'I STENG NA,
PHYAG

GNYIS PA, G-YAS PAS KU MU TA 'DZIN PA, G-YON PA ROL PAS GNAS PA,
MDZES PA'I GZUGS CAN NO, ,RTA BDUN GYI STENG NA NYI MA DMAR PO
PHYAG GNYIS PA, G-YAS PA PADMA'I STENG NA RDO RJE 'DZIN PA, G-YON
PA PADMA'I STENG NA NYI MA'I DKYIL 'KHOR 'DZIN PA'O, ,TSANGS PA
GDONG

BZHI PA DKAR PO NGANG PA LA ZHON PA, RAL PA 'DZIN PA, PHYAG BZHI
PA, GCIG NA PADMA, G-YAS PA SKUD PA'I PHRENG BA, G-YON PA NA
PADMA DANG SPYI BLUGS SO, ,SA'I LHA MO SKU MDOG SER MO PADMA'I
STENG NA G-YAS PA NA PADMA, G-YON PA NA ROL PAS GNAS PA'O, ,LHA
MA YIN GYI DBANG PO THAGS

@247A *, ,BZANGS RIS, SHING RTA'I STENG DU GNAS PA, PHYAG GNYIS
PA, G-YAS PA NA RAL GRI, G-YON PA ROL PAS GNAS PA'O, ,ZHABS KYANG
ROL PA'O, ,GNOD SBYIN DANG DRI ZA DANG YI DAGS DANG, SRIN PO LA
SOGS PA, KLU DANG, KLU'I RGYAL PO DANG BCAS PA THAMS CAD RTZOL
BAS BSGOM

PAR BYA'O, ,PHYI NAS DBANG PO LA SOGS RANG GI LHA'I RNAL 'BYOR
GYIS YUL DU MTHONG BAR BSAM STE, THOG MAR DE DAG GI LUS RDUL LTA
BUR BYAS LA, RANG GI SA BON LAS 'OD ZER 'PHROS PAS, BDUD RTZI'I
RGYUN LTA BUS LUS BKRUS TE YONGS SU RDZOGS PAR BSAM MO, ,RANG
RANG GI

LJAGS RDO RJE'I AAS MTSAN PAS DRANGS PAR BSAM MO, ,DE LTAR BDUD
RTZI LA GSOL BAS, SGRUB PA POS JI LTAR YID LA BSAMS PA'I DON
THAMS CAD GRUB PAR BSAM MO, ,G-YON PA DRIL BU DKROL ZHING, G-YAS
PAS BDUG SPOS BZUNG LA, GNAS BRGYAD DU G-YON PAS DRIL BU

DKROL BAR BYA STE, SNGAGS 'DI BRJOD PAR BYA'O, ,AOm AINDR'A YA,
SU PA TA YA SV'A H'A, AOm AAGNA YE HA BYA KA BYA B'A H'A NA YA
SV'A H'A, AOm DZA MA YA PRA TA AA DHI PA TA YE SV'A H'A, AOm NEE
RRi TY'A YA RAKshA P'A TI PA TA YE SV'A H'A, AOm BA RU nA YA N'A
GA AA DHI PA TA YE SV'A H'A, AOm B'A YA BEE AANTA RIKshA TZA RA
SV'A H'A,

AOm KU BE R'A YA DZA KshA AA DHI PA TA YE SV'A H'A, AOm AI SH'A
N'A YA BH'U TA AA DHI PA TA YE SV'A H'A, STENG DU, AOm SO MA YA
NA KAshA TRA AA DHI PA TA YE SV'A H'A, AOm S'URYA GRA HA AA DHI
PA TA YE SV'A H'A, AOm BRA HMA NA YE BE TA AA DHI PA TA YE SV'A
H'A, AOm BI MA TZI TRA NE SV'A H'A, AOm AA DHVA YA S'U RE BHYA
SV'A H'A, SNGAGS 'DI DAG BRJOD

PA'I RJES LA GTOR MA'I SNGAGS BRJOD PAR BYA'O, ,DE LA GTOR MA'I
SNGAGS NI 'DI YIN TE, AOm SHRING K'I MA H'Um PHAt, TA MA TA MA
SA, PUshPA, DH'U PA, RAKTA, TA LA P'A TA LI, AAshtA N'A GA ,DE
BA, YAKshA, RAKshA S'A, GRiHnA GRi HnA, AI DAm BA LIm HA HA HA
H'Am KH'A HI KH'A HI, KHA KHA H'Um DZA, PHU PHEm H'A AAttA

H'A SA, GARDZA GARDZA, KRishnA WERn'A YA, PHEm PHEm H'Um SV'A
H'A, DANG PO LTE BA, SNYING GA ,NU MA, MGRIN PA, GDONG PA, RNA BA
G-YAS PA, MIG ,SPYI BO, DE DAG NI GNAS BRGYAD DU SHES PAR BYA'O,
,DE RNAMS NI GTOR MA'I CHO GA'O, ,AOm MA H'A K'A LA HRIm HRI PHAt
SV'A H'A, NYE BA'I SNYING PO'O, ,HRI: BCOM

@247B LDAN 'DAS ME'I SNYING PO'O, ,HRIm: NYE BA'I SNYING PO'O,
,AOm MA H'A K'A L'I H'Um H'Um PHAt SV'A H'A, SNYING PO DANG NYE
BA'I SNYING PO'O, ,AO K'A LI H'Um H'Um PHAt SV'A H'A, AOm K'A RA
LI YE H'Um H'Um PHAt SV'A H'A, AOm B'A R'A L'I YE H'Um H'Um PHAt
SV'A H'A, AOm BE T'A L'I H'Um H'Um PHAt PHAt SV'A H'A, DE NAS RAS
RIS KYI CHO GA NI GO SLA'O, ,RANG

GI KHYIM DU LHA LA MCHOD PA BYA STE, SNGON DU BSNYEN PA BYAS PAS
NI LAS THAMS CAD GRUB PAR 'GYUR LA, RDZOGS LDAN DUS NA GCIG YIN
TE, ,GSUM LDAN LA NI GNYIS 'GYUR RO, ,GNYIS LDAN LA NI GSUM 'GYUR
RO, ,RTZOD LDAN DUS NA BZHI 'GYUR RO, ,DGOD CING BZLAS PA RTZE
ZHING

YENGS, ,ZA ZHING 'KHRIG PA SPYOD PA'I TSE, ,DUS RNAMS KUN LA
BZLAS PAR BYA, ,DE TSE BDUD KYI LAS DANG BRAL, ,RNAM PAR RTOG PA
THAMS CAD KUN, ,SGRA RNAMS NAG PO CHEN POR SGROGS, ,THAMS CAD
SNGAGS SU SHES PAR BYA, ,YID LA BSAMS PA'I 'BRAS BU THOB, ,KUN LA

'DI NI MI SBYIN TE, ,SLOB MA'I SNOD RNAMS BRTAGS LA SBYIN,
,SNGAGS 'DI 'JIG RTEN KUN NA DKON, ,'JIG RTEN GSUM NA GCES PA'I
MCHOG ,'KHOR BA'I RGYA MTSO SGROL BA YI, ,SKYE BA DANG NI 'CHI BA
LA, ,'KHOR BA'I 'KHOR LO 'JIGS SHING ZAB, ,CHAGS PA ZHE SDANG CHU
SRIN

'PHYO, ,SEMS KYIS 'GRAM GNYIS BDE BA LA, ,PHRA MA SER SNA PHRAG
DOG GIS, ,BYED PA NAG PO CHEN PO YIS, ,BDE CHEN SGYU MA'I GRONG
KHYER NA, ,BYAS PA SEMS CAN KUN GYI DON, ,BDAG GIS BSAGS PA'I
BSOD NAMS KYIS, ,NYON MONGS THAMS CAD GCOD PAR SHOG ,'JIG

RTEN 'DAS PA'I GRUB PA 'THOB, ,DPAL NAG PO CHEN PO'I MNGON PAR
RTOGS PA'I RNAM PAR BSHAD PA, LHAN CIG SKYES PA'I ZHABS KYI SLOB
MA, SLOB DPON LI KA RI'I ZHABS KYIS MDZAD PA RDZOGS SO,, ,,RGYA
GAR GYI MKHAN PO SHR'I NA RENDRA BHA DRA DANG, BOD KYI LO TZ'A BA
AU RGYAN PA RIN CHEN

DPAL GYIS RI BO CHEN PO SPU TRA'I MGUL DU, BDE CHEN GLING GI PHO
BRANG CHEN POR BSKYUR BA'O,,