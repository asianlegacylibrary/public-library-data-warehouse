@214A #, ,RGYA GAR SKAD DU, A'ARYA SI T'A TA PA TRE AA PA R'A DZI TA
S'A DHA NAm, BOD SKAD DU, 'PHAGS MA GDUGS DKAR MO CAN GZHAN GYIS
MI THUB PA SGRUB PA'I THABS, GSANG BA'I BDAG PO LAG NA RDO RJE LA
PHYAG 'TSAL LO, ,DANG POR THO RANGS LANGS TE, BYANG CHUB KYI SEMS
DRAN

PAR BYAS LA, RANG THA MAL PA'I SNYING GA PHYE BA'I STENG DU ZLA
BA NYA BA LA AOm DKAR PO BSAMS TE, DE'I 'OD KYIS RANG GI SDIG PA
DAG PA DANG, KHA DANG BA SPU'I BU GA NAS 'THON TE, SEMS CAN GYI
DON BYAS SHING, 'OG MIN NAS GDUGS DKAR MO CAN, BLA MA DANG SANGS
RGYAS DANG BYANG CHUB

SEMS DPA' BSKOR BA MDUN GYI NAM MKHA' LA SPYAN DRANGS TE, PHYAG
'TSAL BA DANG MCHOD PA DANG, SDIG PA BSHAGS PA DANG, BSOD NAMS LA
RJES SU YI RANG BA DANG, SKYABS SU 'GRO BA DANG, LAM BSTEN PA
DANG, SEMS BSKYED DE, YAN LAG LNGA PA BYAS LA, DE'I BSOD

NAMS BYANG CHUB TU BSNGO BAR BYA'O, ,DE NAS BYAMS SNYING RJE DGA'
BA BTANG SNYOMS BSGOM PAR BYA'O, ,DE NAS SNOD BCUD MA LUS PA
BSDUS TE, STONG PA NYID DMIGS LA, AOm SH'U N+YA T'A DZNY'A BADZRA
SVA BH'A BA A'ATMA KO&HAm ZHES BRJOD DO, ,DE'I RJES SU PAm LAS
PADMA'I STENG DU AA LAS ZLA BA'I

@214B DKYIL 'KHOR DMIGS LA, DE'I STENG DU AOm DKAR PO DANG BCAS
PAR GYUR PA LAS, GDUGS DKAR MO CAN GYI SKU BSAM STE, ZHAL GSUM PA
LA PHYAG DRUG MA, ,SKU MDOG DKAR MO 'GYING BAG CAN, ,DBUS DKAR
G-YAS SNGO G-YON DMAR ZHAL, ,SPYAN GSUM KHRO MO'I LTA STANGS

CAN; ,G-YAS PA 'KHOR LO LCAGS KYU MDA', ,G-YON PA RDO RJE DKAR
PO GZHU, ,ZHAGS PA DANG BCAS SDIGS MDZUB NYID, ,GZA' KUN 'JOMS
PAR BYED PA MA, ,SKYIL KRUNG PHYED PA'I GAR GYIS BZHUGS, ,LHA YI
RGYAN DANG NA BZA' LDAN, ,RNAM SNANG MDZAD KYIS DBU BRGYAN MA,,

DE LTAR BDAG NYID LHA MOR BSAM, ,DE'I SNYING GANG PADMA'I STENG
ZLA BA LA AOm DKAR PO'I 'OD ZER GYIS, YE SHES SEMS DPA' SPYAN
DRANGS LA GZHUG PA DANG, DBANG BSKUR ZHING RIGS KYI DBU RGYAN GYI
BDAG PO RNAM SNANG GIS RGYAS GDAB STE, YI GE GSUM GYIS BYIN GYIS
BRLABS LA

PHYAG RGYA BCAS TE, LAG PA KHU TSUR SNYING GAR BCA' STE, LAG PA
G-YON PA'I KHU TSUR G-YAS PA'I MDZUB MO NAS GYEN DU BLTA BAR
BYA'O, ,SNGAGS BZLAS PA NI, AOm SI T'A TA PA TRE AA PA R'A DZI TA
SARBA GRA H'A NA TRA Y'A Y'A YA Y'A HA NA DR'Um DR'Um HRAm HRAm
PHAt PHAt SV'A H'A, SNYING PO'O, ,GTOR MA NI YI

GE GSUM GYIS BYIN GYIS BRLABS TE, AOm AA K'A RO MU KHAm SARBA
DHARM'A n'Am A'ADYA NUTPAN NA TV'A TA AOm A'A:H'Um PHAt SV'A H'A,
ZHES 'BYUNG PO THAMS CAD PA'I GTOR MAS SBYIN PAR BYA'O, ,'PHAGS
PA GDUGS DKAR MO CAN GZHAN GYIS MI THUB PA'I SGRUB THABS RDZOGS
SO,, ,,RGYA GAR SHAR

PHYOGS KYI PAndI TA BI BH'U TI TZANDRA DANG, GLO BO LO TZ'A BA
DGE SLONG SHES RAB RIN CHEN GYIS BSGYUR BA'O,, 