@88A #, ,RGYA GAR SKAD DU, SHR'I RAKTA YA M'A S'A DHA NAm, BOD SKAD
DU, DPAL GSHIN RJE GSHED DMAR PO'I SGRUB THABS, DPAL GSHIN RJE
GSHED DMAR PO LA PHYAG 'TSAL LO, ,BLA MA DE RJES RDO RJE GSHIN
RJE GSHED DMAR PO, ,RANG SNANG LUS 'KHYUD BDE BAS GANG ZHIG

GZHAN DON 'JUG ,RDO RJES MTSAN BA'I DBYUG PA MI MGOR LDAN PA'I
PHYAG ,ZHAL GCIG 'JIGS PA SEL LA GUS PAS MGOS PHYAG 'TSAL, SPYIN
PA TSUL KHRIMS LA SOGS LDAN, ,BLO BZANGS SEMS CAN DON RTZE GCIG
,BYAMS SOGS YON TAN YONGS SU RDZOGS, ,

DAD DANG THOS PAS RNAM PAR BRGYAN, ,SNGA BAR BRTZE BA'I BDAG NYID
KYIS, ,DANG POR KHA SOGS DAG BYAS NAS, ,SKYE BOS DBEN SOGS DUR
KHROD SOGS, ,BDE BA'I STAN LA BRTZAM PAR BYA, ,RANG GI SNYING GAR
PADMA BKOD, ,SHIN TU GSAL BA'I NYI MA BLTA, ,YAm YIG DBUS SU H'Um

@88B YIG NI, ,DMAR PO 'OD ZER 'PHRO BA'O, ,DE YI 'OD KYIS SPYAN
DRANGS PA'I, RANG LHAG LHA YI DKYIL 'KHOR DANG, ,RDO RJE 'CHANG
BDAG RNAM PA CAN, ,BLA MA SANGS RGYAS DE YI SRAS, ,KHAMS GSUM
GNAS PA'I SEMS CAN YANG, ,DKYIL 'KHOR PA YI RANG BZHIN CAN,
,DMIGS NAS

DE DAG RNAMS LA PHYAG ,LUS KYI TSOGS KYIS RNAM PAR BRTZON,
,TZARTZI K'A LA SOGS PA YIS, ,MCHOD PA BYAS LA SDIG PA BSHAGS,
,LUS DANG NGAG DANG YID KYI SDIG ,BGYID DANG DE BZHIN BGYID STZAL
GANG, ,GANG YANG RJES SU YI RANG BA, ,DE DAG DUS GSUM MGON LA

BSHAGS, ,RDZOGS SANGS RGYAS DANG DE YI SRAS, ,'PHAGS RNAMS DGE
TSOGS RJES YI RANG, ,RDZOGS PA'I SANGS RGYAS DAM PA'I CHOS,
,TSOGS KYI MCHOG BCAS SKYABS SU MCHI, ,YON TAN RGYA MTSO KHYED
RNAMS LA, ,RANG GI LUS NI DBUL BAR BGYI, ,DAM PA'I CHOS KUN

STON PA YI, ,SGRA DBYANGS MDZES PAS BZHUGS SU GSOL, ,YANG DAG
RDZOGS PA'I SANGS RGYAS DANG, ,DE SRAS LAM GYUR SPYIN SOGS TSUL,
,SKU GSUM YE SHES THOB BYA'I PHYIR, ,RAB TU DANG BAS BSTEN PAR
BGYI, ,SEMS CAN RNAMS KYI DON BSGRUB PHYIR, ,RDZOGS PA'I

BYANG CHUB SEMS BSKYED BGYI, ,BSOD NAMS KUN NAS GANG BSAGS PA,
,RDZOGS PA'I BYANG CHUB PHYIR BSNGO'O, ,DPAL LDAN GSHIN RJE MTHAR
BYED DU, GYUR NAS BDAG GIS 'GRO PHAN BGYI, ,SMON LAM 'DI NI BYAS
NAS SU, ,BLO YIS DE RNAMS GSHEGS DE NAS, ,BRTZE

BAS CHO GA BZHIN BLTAS TE, ,SNA TSOGS STONG PAR RNAM PAR BSAM,
,RANG BZHIN DANG BRAL STONG PA STE, ,RGYU YIS KYANG NI MTSAN MA
MED, ,RNAM PAR RTOG DANG BRAL NYID KYIS, ,SMON PA RNAM PAR SPANGS
PA'O, ,AOm SH'U N+YA T'A DZNY'A NA BADZRA SVA BH'A BA A'ATMA
KO&HAm, BRTAN PAR BYAS NAS

SEMS DE NI, ,AAm YIG LAS BYUNG NYI MA DER, ,H'Um LAS BYUNG BA'I
RDO RJE STE, ,KUN NAS SNGON PO RTZE LNGA PA, ,'OD ZER 'PHRO BAS
KUN NAS 'KHRIGS, ,BSRUNG BA'I DON DU BSGOM PAR BYA, ,RDO RJES SA
GZHI KHOR YUG DANG, ,RA BA GUR NI DE BZHIN DU, ,SANGS RGYAS ZHING
NI RNAM DAG PHYIR, ,

@89A *, ,SLAR YANG BSAM GTAN BRTZAM PAR BYA, ,DER NI SNA TSOGS
PAD ZLA LA, ,SAm BYUNG RDO RJE BZANG PO YI, ,YAN LAG CHOS 'BYUNG
ZUR GSUM DKAR, ,SNA TSOGS PADMA RDO RJE DANG, ,SON CING GYEN DU
GNAS BSGOM DE'I, ,DBUS SU SLAR YANG DKYIL 'KHOR NI, ,BHR'Um YIG

'KHOR LO LAS SKYES PA, ,RTAG PA'I YAN LAG YANG DAG BYUNG, ,GRU
BZHI PA LA SGO BZHI PA, ,RTA BABS BZHI YIS RNAM PAR BRGYAN, ,DRA
BA DRA PHYED KYIS SPRAS SHING, ,STEGS BU LHA MOS MDZES BYAS PA,
,SNA TSOGS RTZE MO RLUNG GIS BSKYOD, ,BA DAN DRIL BU DANG LDAN
PA, ,SNA TSOGS

RDO RJE MNYAM PAR MNAN, ,ZLA BA NYI MA RGYAL BA'I GDAN, ,SHAR
PHYOGS SU NI DKAR PO CHE, ,LHOR NI SER PO YANG DAG LDAN, ,NUB KYI
CHA NI DMAR PO STE, ,BYANG NI LJANG GU YANG DAG MTSUNGS, ,DBANG
SNGON 'OD 'BAR RNAM PAR NI, ,DBUS KYIS GZHI RNAM BSGOM BYA,
,PHYOGS KYI KHA DOG

DBYE BA 'DIS, ,SNA TSOGS RDO RJE'ANG BSGOM PAR BYA, ,THOG KYANG
DE BZHIN BSAM BYA ZHING, ,RTZIG PA SO SO GO RIMS BZHIN, ,RNAM PA
LNGA NI RNAM BSGOMS NAS, ,SANGS RGYAS SKU NI RNAM PAR BSGOM,
,RNAM PA LNGA DES DPAL LDAN NI, ,RDO RJE GSHIN RJE 'JOMS MDZAD
PA, ,SANGS

RGYAS SKU ZHES BYA BAR GRAGS, ,DE YANG DBYE BAS BRJOD PAR BYA,
,SNA TSOGS RDO RJE'I LTE BA LA, ,PADMA NYI MA DBYANGS ZUNG DGOD,
,DE YIS ZLA BA KA YIG SOGS, ,dA dHA DA DHA YA LA YANG, ,SPEL TE
ZUNG DES RDZOGS PA YI, ,ZLA BA DMAR PO BSGOM PAR BYA, ,'DI DAG
KHO NA RDZOGS PA NI, ,

ME LONG LTA BU'I YE SHES BRJOD, ,MNYAM PA NYID NI DE GCIG NYID,
,SO SOR KUN RTOG DE BYUNG H'Um, ,BYA BA GRUB PA'I YE SHES NI, ,DE
LAS BYUNG BA'I RNAM PAR BSAM, ,RDO RJE DBYUG PA DBYUG PA CHE, ,MI
MGO SER POS RNAM PAR BRGYAN, ,NOR BU ME SHEL LTA BU YI, ,'OD ZER
'KHRUG

PA'I SA BON BCAS, ,AOm BADZRA DAndA A'ATMA KO&HAm, ZHES PAS NGA
RGYAL BYA'O, ,DE LAS BYUNG BA DKAR PO'I NYI 'OD SNANG BA THUB
MCHOG 'OD 'PHRO RANG SNANG GIS SKU 'KHYUD, ,SGEG PA'I KHRO BO'I
TSUL CAN MCHOG TU BDE BA'I RANG BZHIN RDO RJE 'CHANG GI MTSAN
'CHANG BA, ,G-YON BRKYANG GDAN

@89B BZHUGS 'BAR BA'I RDO RJE DANG LDAN MI MGO SO SOR MTSAN PA'I
DBYUG PA THOGS, ,GTUM PO BDUD RTZI'I TSOGS KYI KHU BAS YONGS SU
GANG BA'I PADMA'I SNOD NI BSNAMS PA'O, ,CHOS KYI DBYINGS KYI RANG
BZHIN GYI, ,YE SHES RDO RJE 'DZIN BDAG NYID, ,RNAM PA LNGA YI
RANG BZHIN GANG, ,

RNAL 'BYOR ZHES NI MNGON PAR BRJOD, ,'DI NI RNAL 'BYOR RO, ,'DOD
CHAGS CHEN PO'I GDUL BYA NI, ,'GRO BA GSUM PO MNYAM BLTAS NAS,
,RANG SNYING YE SHES 'OD ZER GYIS, ,'GRO BA SANGS RGYAS GZUGS CAN
BYAS, ,RANG GI LUS LA MNYAM PAR GZHUG ,BDE BA DAM PA'I RANG

BZHIN DU, ,BDAG NYID LONGS SPYOD RDZOGS PA BSGOM, ,KUN DU RTOG PA
THAMS CAD SPONGS, ,'DI NI DE NYID GSUM SNGAGS MCHOG ,HO DMAR
GNYIS KYI DBUS GNAS PA, ,JI LTAR SKAR MDA' 'PHO BA LTAR, ,DE NAS
BYANG CHUB SEMS LA GZHUG ,SNYING RJE CHAGS PA'I SEMS

KYIS NI, ,RDO RJE 'DZIN PA RANG NYID ZHU, ,BYAMS SOGS TZARTZI KA
SOGS KYIS, ,'KHOR LO'I 'DREN PAS BSKUL BAR BYA, ,THUGS RJE'I KHRO
BO RJE BTZUN NYID BZHENGS SHIG ,SA GSUM MTHA' DAG RMONGS PA SOL
MDZOD CIG ,JO BO BDUD BZHI PO 'DI LAS RGYAL BA, ,SEMS NI G-YENGS

SO RJE BTZUN NYID BZHENGS SHIG ,'JIG RTEN MGRON GNYER STONG NYID
BZHUGS SAM CI, ,RJE BTZUN 'JIG RTEN BSOD NAMS NYID KYIS BZHENGS,
,BYANG CHUB RANG BZHIN 'JIG RTEN MGRON GNYER NAS, ,KHYOD NI STONG
NYID SEMS SHING CI LA BZHUGS, ,KHU BA DE BSKUL ZHU BAR NI, ,

GYUR CING BCUD DE'I RJES SU ZHUGS, ,GLU 'DI DAG GI RJES MTHUN
NGOR, ,DE RNAMS RGUD BZHIN 'BOD PA'I PHYIR, ,KHU BA YONGS GYUR
PAm LAS SKYES, ,SNA TSOGS PADMA NYID KYIL DU, ,KHROS SHING DREGS
BCAS DMAR PO NI, ,RUS PA'I RGYAN GYIS RNAM PAR BRGYAN, ,SMIN MA
RNO ZHING RAB

'BAR BA, ,RMIG PA BRDABS PAS 'JIGS PAR BYED, ,MAm YIG SA BON LAS
BYUNG BA, ,'JIGS PA YANG NI 'JIGS PAR BYED, ,MA HE DE YI RGYAB
GNAS PA, ,MI MGO SER POS MTSAN PA YI, ,RDO RJE'I DBYUG PA 'OD ZER
CAN, ,DKAR PO GDUL DKA' 'DUL BYED BSGOM, ,SLAR

@90A *, ,YANG SA BON DE DBUS SON, ,NYI MA DANG BCAS ME LONG GI
,GZUGS BRNYAN LTAR BSAMS DE 'OD KYIS, ,SNA TSOGS DUS DGRA'I GZUGS
CAN BYAS, ,DE LA YANG DAG BCUG NAS NI, ,RDO RJE'I DBYUG PA LAS
BYUNG BA'I, ,'KHOR LO'I DBANG PHYUG 'OD GSAL

'BAR, ,BDAG NYID 'DI LTAR BSGOM PAR BYA, ,KHAMS GSUM BDUD KYI
DKYIL 'KHOR LA, ,'OD ZER 'BAR BA DRAG TU 'PHRO, ,DRAG SHUL BSKAL
PA'I ME 'BAR SKU, ,KHRO GNYER 'KHYOG PO 'JIGS SU RUNG ,MGRIN PAR
H'Um GI RNAM PA GANG, ,LJAGS NI 'GYUR ZHING 'OD ZER

'PHRO, ,NYI MA'I GZUGS LA 'GRAN PA YI, ,SPYAN GSUM 'PHRO BA DANG
LDAN PA, ,MCHE BA 'BAR ZHING GTZIGS PA'I ZHAL, ,SMIN MA SMA RA
MGO SKYES GYEN, ,NYA PHYIS LTA BU'I MGO BO LNGAS, ,DBU LA RNAM
PAR BRGYAN PA STE, ,ZHABS G-YON BRKYANG BAS MNAN PA YI, ,DUS NI

RGYAL BAR BYED PA PO, ,'BAR BA'I PHRENG BA DMAR PO YIS, ,SA YI
DKYIL 'KHOR MTHA' DAG KHYAB, ,DPA' BO ZHAL GCIG PHYAG GNYIS PA,
,DPAL LDAN GSHIN RJE MTHAR BYED DMAR, ,PHYAG G-YAS RDO RJE'I
DBYUG PA NI, ,DKAR PO MI MGO SER POS MTSAN, ,G-YON NA PADMA'I
SNOD

MCHOG NI, ,DKAR PO BDUD RTZI LNGA YIS GANG, ,SBOM ZHING THUNG LA
GSUS PA 'PHYANG, ,MGO BO'I DO SHAL RNAM 'PHYANG BA, ,ZHAL NAS
KHRAG 'DZAG MGUL PAR NI, ,RANG SNANG SHES RAB MA YIS 'KHYUD, ,STAG
GI PAGS PA'I NA BZA' CAN, ,GDENGS CAN DBANG PO KHROS PAS

BRGYAN, ,MTHA' YAS SNGON PO KLU DBANG GIS, ,DBU SKRA BCINGS MDZES
'JIGS PAR BYED, ,KLU RGYAL 'JOG PO DMAR PO YI, ,RNAM PAR DRAG
PO'I RNA RGYAN BYAS, ,SNA TSOGS RIGS LDAN DPUNG PA'I RGYAN, ,KLU
RGYAL DRUNG SKYONG SER PO NI, ,LAG GDUB DAG TU 'DZIN PA'O, ,PADMA

DKAR PO MGUL BA'I RGYAN, ,LJANG GU STOBS KYI RGYU YIS KYANG,
,MCHOD PHYIR THOGS PA SHIN TU MDZES, ,GDENGS CAN NOR RGYAS BDUD
RTZI YI, ,KHA DOG LTA BUS SKA RAGS BYAS, ,PAD RTZA LTA BUR DKAR
BA'I MDOG ,PADMA CHEN POS RKANG GDUB BYAS, ,THAMS CAD PHAt KYI
SGRA DRAG

@90B POS, ,LCE GNYIS MCHE BA'I PHRENG BA CAN, ,DE NAS RANG NYID
PAD NYI LA, ,SA BON H'Um LAS BYUNG BA YI, ,RDO RJES MTSAN PA'I
DBYUG PA DKAR, ,MGO BO SER POS RNAM PAR BRGYAN, ,JI LTAR DANGS
PA'I SHEL DAG LA, ,DZA BA'I ME TOG DRUG TU GZHAG ,DZA BA'I ME TOG
DES MTSUNGS PA, ,

RAB TU GSAL BAR SNANG BAR 'GYUR, ,DE BZHIN DE DBUS NYI MAR GNAS,
,GSAL BAR DER SON GDAN DAG LA, ,MAR ME 'BAR BA'I RTZE MO LTA'I,
,H'Um GI RNAM PA RAB TU BSAM, ,BCOM LDAN 'DAS 'DI CI 'DRA BA,
,SKU MDOG PHYAG MTSAN LA SOGS PA, ,BCOM LDAN 'DAS MA'ANG DE DANG

'DRA, ,'ON KYANG MGO PHRENG SKAM PO CAN, ,DE MTSAN RDO RJE RO
LANGS MA, ,KHA CIG RDO RJE GSHIN RJE YI, ,GSHED MA ZHES GRAGS RIG
PA YI, ,DGA' BA'I TSOGS RGYUN 'BAB PA MO, ,PHYI NAS BCOM LDAN
'DAS GSANG BA, ,H'Um YIG LAS BYUNG RDO RJE DANG, ,BCOM LDAN 'DAS
MA'I

GSANG BA YANG, ,A'A:YIG LAS BYUNG PADMA RU, ,BLTAS NAS GSANG
SNGAGS AOm SARBBA, ,LA SOGS BRJOD CING MDUN GNAS MA, ,BDE CHAGS
THUGS MA RANG SNANG GI, ,SHES RAB MA YIS GTZO BO 'KHYUD, ,RDO RJE
PADMA SNYOMS 'JUG PAS, ,BDE BA 'BEBS PA'I DON DU GNYER, ,

LHAN CIG SKYES DGA'I RANG BZHIN DU, ,DE YI MJUG THOGS BSGOM PAR
BYA, ,SHES RAB LTE 'OG MTSO SKYES NI, ,'DAB MA BRGYAD PA DMAR PO
DE'I, ,LTE BAR GNAS PA'I H'Um YIG DMAR, ,DE YI STENG DU GNAS PA
YI, ,PADMA'I SNAL MA'I GZUGS CAN NI, ,SPYI BO'I BDUD RTZI LAS

'THON PA, ,RI MO DKAR PO GSAL BAR BYA, ,SHES RAB 'PHEL BA NYER
GNAS GANG, ,'DI NI 'KHOR BA MYANG 'DAS KYI, ,GZUGS CAN GSHIN RJE
'JOMS BYED DU, ,RTOGS NAS RNAM RTOG ZHI BYA'I PHYIR, ,SNGAGS KYIS
KUN NAS BYIN GYIS BRLAB, ,AOm DHARMMA DH'A TU SVA BH'A BA A'ATMA

KO&HAm, 'DI NI RJES SU RNAL 'BYOR RO, ,RANG SNYING 'OD ZER LCAGS
KYU YIS, ,MKHA' KHYAB RDZOGS PA'I SANGS RGYAS KUN, ,SPYAN DRANGS
ZHAL NAS RNAM KUN GZHUG ,BDE BA ZHUGS PA SNYING GA RU, ,ZHU BYAS
BLO LDAN DE DBYUNG BYA, ,RDO RJE'I LAM NAS ZHU BA DE, ,RANG SNANG
PADMA'I DKYI [*DKYIL?]

@91A *, ,GNAS PA'I, ,SA BON RANG BZHIN CAN DU BLTA, ,'OD ZER
'PHRO BA'I TSOGS 'BAR BA, ,CHO GA BZHIN DU MKHAS PAS BSGOM, ,DBUS
SU YA YIG LAS BYUNG BA'I, ,GCO BO BSHAD PA'I MTSAN NYID CAN,
,SHAR DU KshE DANG 'KHOR LO LAS, ,BYUNG BA'I RTAG PA PHYAG GNYIS

PA; ,DKAR PO G-YAS NA 'KHOR LO G-YON, ,DE BZHIN THOD PA BSNAMS
PAR BSGOM, ,LHOR NI MA YIG RIN CHEN LAS, ,SKYES PA'I RIN CHEN
'BYUNG LDAN NI, ,BTZOM GSER GYI MDOG LTA BUS, ,G-YAS NA RIN CHEN
CHE MCHOG BSNAMS, ,G-YAS PA MIN NA THOD PA'O, ,NUB TU CHAGS

PA RDO RJE CAN, ,ME YI SA BON PADMAS SKYES, ,PADMA R'A GA'I 'OD
MTSUNGS PA, ,PADMA DMAR DANG THOD PA NI, ,PHYAG G-YAS CIG SHOS
DAG TU DGOD, ,BYANG DU DA YIG RAL GRIS BSKYED, ,PHRAG DOG GSHIN
RJE GSHED LJANG GU, ,G-YAS NA RAL GRI MCHOG BSNAMS SHING, ,G-YON
NA MI YI

THOD PA'O, ,'DI RNAMS ZHAL GCIG PHYAG GNYIS PA, ,ZHABS NI G-YON
BRKYANG STABS KYIS BZHUGS, ,THAMS CAD ZHE SDANG GSHIN RJE GSHED,
,MTSAN NYID DAG GI KHRO BO'I GZUGS, ,'ON KYANG DE RNAMS PHYAG
G-YAS NA, ,RANG RANG SKU MDOG RANG PHYAG MTSAN, ,GNYUG MA'I SHES
RAB

GNYIS MED GYUR, ,SKU NI BDE BA'I RANG BZHIN CAN, ,NYI MA'I DKYIL
'KHOR DAG LA GNAS, ,RTAG PA ZLA BA'I DKYIL 'KHOR LA, ,SNA TSOGS
RDO RJE'I RA RTZAR GNAS, ,SEMS CAN DON MDZAD BSGOM PAR BYA, ,SHAR
DU YA YIG THO BA LAS, ,BYUNG BA'I THO BA GSHIN RJE GSHED, ,CES

GRAGS SKU MDOG SNGON PO'I TSUL, ,PHYAG G-YAS NA NI THOB STE,
,G-YON NA PADMA'I SNOD BSNAMS PA, ,LHOR NI TZA YIG DBYUG PA LAS,
,BYUNG BA'I DBYUG PA GSHIN RJE GSHED, ,DKAR PO DBYUG MCHOG MI
THOD CAN, ,NUB TU PADMA GSHIN RJE GSHED, ,NI SKYES CHAGS PA MTHAR
BYED

TSUL, ,BYANG DU RAL GRI GSHIN RJE GSHED, ,RA LAS PHRAG DOG MTHAR
BYED 'DRA, ,CUNG ZAD SNGO BA BYE BRAG TU, ,MDZES SHING RAB TU
'JIGS PAR BYED, ,THAMS CAD GDUG PA SBRUL GYIS BRGYAN, ,MCHE BA
GTZIGS SHING GAD RGYANGS CAN, ,DBU SKRA DMAR SER GYEN DU 'BAR,
,NYI MA'I

@91B DKYIL 'KHOR YANG DAG BZHUGS, ,RANG SNANG SHES RAB YAN LAG
SBYOR, ,GNYIS MED YE SHES RANG BZHIN CAN, ,MCHE BA RNAM GTZIGS
'JIGS PA'I ZHAL, ,RANG RANG PHYAG MTSAN THOD PA CAN, ,SNA CHOGS
RDO RJE'I GRVA BZHI RU, ,DE BZHIN LHA MO ZLA BAR BZHUGS, ,SHAR
LHOR DZA DANG

'KHOR LO LAS, ,LHA MO RDO RJE TZA RTZI KA ,DKAR MO SKEM ZHING
DRAG MO CHE, ,GTI MUG GSHIN RJE GSHED GZUGS MA, ,LHO NUB DAG TU
RDO RJE SA, ,LAS SKYES RDO RJE PHAG MO STE, ,DRAG MO PHAG GI
GDONG CAN NYID, ,ZAR MA'I ME TOG DANG MTSUNGS MA, ,NUB BYANG ZUR
DU DBYANGS CAN MA, ,

DMAR MO DE DANG PADMAS BSKYED, ,RAB TU ZHIM PHUN SUM TSOGS, ,'DOD
CHAGS GSHIN RJE MTHAR BYED GZUGS, ,BYANG SHAR MTSAMS SU DKAR MO
STE, ,LJANG GU 'JIGS BYED RA LAS SKYES, ,PHRAG DOG GSHIN RJE
GSHED BYED KYI, ,TSUL DANG PHYAG MTSAN 'DZIN PAR BRTZON, ,THAMS
CAD

G-YON BRKYANG BA YI ZHABS, ,RANG RANG MTSAN MA THOD PA CAN, ,'ON
KYANG RDO RJE PHAG MO DANG, ,DKAR MO BONG THUNG STO BA 'PHYANG,
,nA YO NI R'A LAS BYUNG BA'I, ,THOD PA BZHI NI ZUR BZHI RU,
,BSKYED DE JI LTAR RANG RANG SNGAGS, ,GSUNGS PAS BLO DANG LDAN PAS
DBYUNG, ,H'I:shthRi:LA SOGS GSANG SNGAGS

SGRAS, ,DKYIL 'KHOR BDAG PO LA BSKUL NAS, ,SPRUL PA DPAG MED SPRO
BAR BYA, ,BLA MED SEMS CAN DON BYAS NAS, ,DNGOS PO KUN GYI RANG
LUS LA, ,KHRO BO DPA' BO DGOD PAR BYA, ,DZI NA DZI KA CES BYA BA
'DIS, ,SHAR GYI RMONGS PA MTHAR BYED NI, ,RA YI RTZA BAR GNAS SNA
TSOGS, ,PADMA

ZLA BA DAG LA DGOD, ,RATNA DHRi KA CES BYA BA 'DIS, ,LHO RA CHU
SKYES NYI MA LA, ,PHRA MA ZHES GRAGS SPYAN DRANGS NAS, ,CHO GA
YIS NI DGOD PAR BYA, ,A'A RO Li KA CES GSANG SNGAGS KYIS, ,'DOD
CHAGS GSHIN RJE 'JOMS PA PO, ,NUB RA CHU SKYES NYI MA LA, ,CHO GA
JI BZHIN DGOD PAR BYA, ,

PRADZNY'A DHRiKA GI DE NYID KYIS, ,PHRAG DOG GSHIN RJE RNAM 'JIG
PA, ,BYANG GI CHU SKYES 'OD RNO BAR, ,CHO GA BZHIN DU DGOD PAR
BYA, ,MUNG+GA DHI KA GI DE NYID KYIS, ,SHAR SGOR CHU SKYES NYI MA
LA, ,THO BA GSHIN RJE MTHAR BYED DAG ,MKHAS PAS CHO GA BZHIN DU
BSAM, ,DAntA DHRAKA GI GSANG SNGAGS

@92A *, ,KYIS, ,LHO SGOR YANG DAG BZHUGS PA YI, ,DBYUG PA DUS
DGRA GDUL DKA' 'DUL, ,SNA TSOGS PADMA NYI MAR DGOD, ,PADMA DHRiKA
NYID 'DI YIS NI, ,PADMA GSHIN RJE 'JOMS MDZAD PA, ,NUB SGOR PADMA
NYI MA LA, ,STOBS PO CHE NI BSAM PAR BYA, ,KHAdGA DHRi BA [*KA GI?] DE NYID

KYIS, ,RAL GRI GSHIN RJE ZAD MDZAD MA, ,BYANG DU BDUD RNAMS SEL
BA PO, ,SNA TSOGS PADMA NYI MAR DGOD, ,SNA TSOGS RDO RJE'I GRVA
BZHI RU, ,DE BZHIN GZHAN YANG LHA MO BSGOM, ,SHAR LHOR LHA MO TZA
RTZI KA ,DRAG MO RAB TU 'OD 'PHRO MA, ,MO HA RA TI'I GSANGS
SNGAGS KYIS, ,SNA TSOGS

CHU SKYES ZLA BAR BZHUGS, ,DE NAS LHO NUB RIGS KYI YUM, ,RDO RJE
PHAG MO MKHAS PA YIS, ,DVE shA RA TI DE NYID KYIS, ,PADMA ZLA BAR
DGOD PAR BYA, ,DE NAS NUB BYANG MTSAMS SU NI, ,PADMA ZLA BAR
DBYANGS CAN MA, ,R'A GA RA TI'I SNGAGS KYIS DGOD, ,DE NAS BYANG
SHAR DKAR MO STE, ,BADZRA

RA TI'I GSANG SNGAGS KYIS, ,ZLA BAR 'DI RNAMS SHIS PA MTSAN,
,DKYIL 'KHOR GYI NI GRVA BZHI RU, ,DE NYID GSUM GYI THOD PA'O,
,'DI LTAR 'KHOR LO DAM PA SPROS, ,BDE BA LDAN PA BRTEN BYAS NAS,
,SNGAR GYI 'KHOR LO DE NYID DU, ,THIM PAR MNYAM PAR GZHAG PAR
BLTA, ,'DI NI SHIN

TU RNAL 'BYOR RO, ,GSHIN RJE GSHED PO DMAR PO YI, ,DKYIL 'KHOR PA
YI RANG BZHIN CAN, ,MIG DANG SKU SOGS NGO BO NI, ,LHA YI MNGON
PAR BYIN GYIS BRLAB, ,KshEm DANG 'KHOR LOS GTI MUG BZHIN, ,CUNG
ZAD KHRO BO'I MIG DAG LA, ,BLO LDAN RDO RJE'I MIG DGOD BYA, ,RNA
BAR DZIm DANG

RDO RJE BSKYED, ,RDO RJE'I SNANG BA NAG POR SNANG, ,SNAR KHAm RIN
CHEN LAS BYUNG BA'I, ,SER SNA ZHES BYA ZLA BA LA, ,RDO RJE SNA
YANG DE BZHIN GZHAN, ,LCE LA RA LAS PADMA BSKYED, ,RDO RJE LCE NI
ZLA BAR GNAS, ,'DOD CHAGS DANG MTSUNGS RDO RJE LUS, ,SKAm SKYES
RAL GRI LAS BYUNG BA, ,PHRAG DOG

GSHIN RJE GSHED NGO BO, ,LUS MING BRAL BA'I ZLA BAR GNAS, ,LTE
BA'I STENG DU SAm RDO RJES, ,SEMS KYI RDO RJE DE BZHIN GSHEGS,
,SGEG PA'I KHRO BO'I GZUGS CAN DE, ,RDO RJE 'DZIN PA'I RNAM PAR
DGOD, ,'DI NI YAN LAG DRUG DGOD PA, ,MNGON SHES DON BSGRUB CHED
DU BSHAD, ,SNYING

@92B GAR RDO RJE'I DKYIL GNAS H'Um, ,RDO RJE H'Um LAS THUGS RDO
RJE, ,DUS DGRA'I SKU MDOG PHYAG MTSAN LDAN, ,SNGON PO 'OD ZER
GSAL BA'O, ,MGRIN PAR A'A:YIG PADMA'I DBUS, ,SLAR YANG A'A:YIG
PADMA LAS, ,'DOD CHAGS DUS DGRA LTA BU'I SKU, ,DPAL GSUM RDO RJE
RNAM PAR BSAM, ,SPYI

BOR AOm YIG 'KHOR LO'I DBUS, ,AOm YIG 'KHOR LOS 'OD BZANG DKAR,
,SKU YI RDO RJE SKU DBANG PHYUG ,SKU MDOG DAG DANG PHYAG MTSAN
MCHOG ,'DI NI DE NYID GSUNG RDO RJE, ,MCHOG BSKYED NAM MKHAR GNAS
PA YI, ,SANGS RGYAS MCHOD LA GSANG SNGAGS KYIS, ,DE DAG BYIN GYIS

BRLAB PAR BYA, ,AOm SARBBA TA TH'A GA TA CI TTA BADZRA SVA BH'A
BA A'ATMA KO&HAm, AOm SARBBA TA TH'A GA TA W'AKA BADZRA SVA BH'A
BA A'ATMA KO&HAm, AOm SARBBA TA TH'A GA TA K'A YA BADZRA SVA
BH'A BA A'A TMA KO&HAm, RANG SNYING SA BON 'OD ZER GYIS, ,'JIG
RTEN BZHUGS PA'I SANGS RGYAS RNAMS, ,SRAS BCAS SPYAN DRANGS

MDUN BLTAS NAS, ,GANG ZHIG DE RNAMS KYIS SPROS PA'I, ,TZA RTZI KA
SOGS KYIS GZUNG BA'I, ,ZLA BA LTA BU'I BUM PAS NI, ,DE RNAMS BKRA
SHIS GLU LA SOGS, ,SLAR YANG CA CO'I SGRA RNAMS KYIS, ,THAMS CAD
DANG NI BDAG NYID LA, ,DBANG BSKUR BAR NI BSAM PAR BYA, ,SPYI BOR

GSHIN RJE GSHED DMAR PO, ,BDAG NYID SPYI BOR RDO RJE CAN, ,RANG
SNYING SA BON 'OD ZER GYIS, ,YE SHES 'KHOR LO SPYAN DRANGS LA,
,BDAG NYID MDUN BLTAS KHRO BO YIS, ,BGEGS TSAR BCAD CING BSRUNG
NAS NI, ,MCHOD YON ZHABS BSIL SOGS PHUL NAS, ,AOm MUDGAR DZA:ZHES

PA'I SNGAGS KYIS BKUG NAS, AOm DAndA H'Um ZHES PA 'DIS BCUG LA,
AOm PADMA BAm ZHES PA 'DIS BCINGS TE, AOm KHAdGA HO: ZHES PA 'DIS
DBANG DU BYA'O, ,SNYING GA'I SA BON 'OD ZER GYIS, ,SANGS RGYAS
SPYAN DRANGS 'DIR BZHUGS PAR, ,BLTAS TE THUGS KAR ZHU BYAS PAR,
,RDO RJE'I

LAM NAS 'THON GYUR PA, ,RANG GI RIG MA'I PADMA YI, ,ZE 'BRUR ZLA
BAS BSKYED LHA MO'I, ,'KHOR LO PHYAG NA SNA TSOGS PA'I, ,ME TOG
NYER SPYOD SOGS BZUNG BAS, ,BLTAS TE THUGS KAR ZHU BYAS PA, ,RDO
RJE'I LAM NAS 'THON GYUR PA, ,SGEG BCAS MCHOD BYED DE RNAMS KYIS,,

@93A *, ,MCHOD PA GLUD BYANGS YID 'ONG DANG, ,SNA TSOGS GAR GYI
RANG BZHIN DAG ,BDE BA CHEN PO STER BAS MCHOD, ,AA YE KYI KYI
GSHIN RJE GSHED DMAR PO, ,BLA MA SRIN PO'I GZUGS RANG BZHIN, ,KHO
BO KHYOD MTHONG RNAM PAR 'JIGS, ,BLA MA KHRO BO'I RANG BZHIN
SPANGS, ,KHYOD KYIS

GAR MDZANGS STENGS DANG, ,SA BLA DANG NI SA 'OG G-YO, ,CHAGS PAS
BRGYAN PA'I KHRO BO'I 'OD, ,GAR MDZAD KHYOD NYID RO LANGS LAGS,
,SKU LUS SBOM THUNG DMAR PO STE, ,RNAM PA SNA TSOGS SKU SBRUL PA,
,RDO RJE DBYANGS CAN MA YIS BTUD, ,GAR MDZAD KHYOD NI BDE BA CHE,
,HR'I:shtRi:GSANG

SNGAGS DAG GIS NI, ,KHYOD NI SA GSUM 'KHRUL PA SEL, ,RJE BTZUN
SNYING RJE'I KHRO BO LAGS, ,GAR MDZAD KHYOD NI 'JIG RTEN GZIGS,
,AOm SARBBA TA TH'A GA TA P'U DZA BADZRA SVA BH'A BA A'ATMA
KO&HAm, SGRA YI TSOGS RNAMS THAMS CAD NI, ,BRAG CA LTA BUR RNAM
BLTA ZHING, ,'KHOR LO CAN GYI 'KHOR LO'I

GTZO, ,BSTOD BYA DE RNAMS DE BZHIN DES, ,GTI MUG RDO RJE'I RANG
BZHIN KHYOD, ,GSHIN RJE GSHED PO SHIN TU 'JIGS, ,STON PA SANGS
RGYAS KUN RANG BZHIN, ,SKU YI RDO RJE KHYOD PHYAG 'TSAL, ,SER SNA
RDO RJE'I RANG BZHIN KHYOD, ,GSHIN RJE GSHED PO SHIN TU 'JIGS,
,SEMS KYI RDO RJE RAB TU

GSAL, ,RIN CHEN RDO RJE KHYOD PHYAG 'TSAL, ,'DOD CHAGS RDO RJE'I
RANG BZHIN KHYOD, ,KHYAB BDAG CHAGS PA'I CHOS 'BYUNG GNAS,
,DBYANGS MCHOG KUN GYI MCHOG GI MCHOG ,GSUNG GI RDO RJE KHYOD
PHYAG 'TSAL, ,PHRAG DOG RDO RJE'I RANG BZHIN KHYOD, ,GSHIN RJE
GSHED PO LAS KUN BYED, ,SKU YI

RDO RJE RAB GSAL BA, ,PHYAG NA RAL GRI KHYOD PHYAG 'TSAL, ,SANGS
RGYAS KUN GYI RANG BZHIN KHYOD, ,SANGS RGYAS THAMS CAD GCIG BSDUS
PA, ,SANGS RGYAS KUN RAB MCHOG GI MCHOG ,DKYIL 'KHOR DBANG PHYUG
KHYOD PHYAG 'TSAL, ,MGO BO GSUM GYI STENG GNAS PA, ,A'A:YI YI GE
LAS

BYUNG DAG ,PADMA'I SNOD NI BSKYED NAS SU, ,DE 'OG ME YI DKYIL
'KHOR TE, ,GRU GSUM RAm YIG LAS BYUNG BA, ,DE 'OG RLUNG GI DKYIL
'KHOR TE, ,G-YO ZHING SNGO BA GZHU LTA BU, ,BA DAN GYIS MTSAN YAm
LAS BYUNG, ,DER NI RNAM SNANG LA SOGS TE, ,MING YIG DANG PO LAS
SKYES PA, ,BH'Um YIG

@93B LA SOGS BYUNG BA YI, ,GLANG CHEN SHA LA SOGS PA LNGA, ,H'Um
SKYES RDO RJE'I KHA CHOD KYIS, ,BKAB LA DE NAS BSGOM PAR BYA,
,H'Um SKYES RDO RJE'I DBYUG PA YIS, ,YANG DANG YANG DU DKRUGS BYA
ZHING, ,RLUNG GIS BSKYOD PAR 'GYUR BA'I ME, ,'JIG DUS BSKAL PA'I
ME LTA BUS, ,BI RA MA SOGS GO

KU SOGS, ,DE DAG ZHU BAR GYUR BAR BSAM, ,DE DANG REG PA'I KHOL BA
YI, ,KHU BAR 'DI NYID YONGS SU ZHU, ,RDO RJE RDO RJE'I DBYUG PA
YANG, ,RANG NYID ZHUN MAR LTA BU STE, ,THAMS CAD DAG CING RO GCIG
'GYUR, ,SHIN TU DRI MA MED PAR BLTA, ,DER NI AOm YIG 'OD ZER
GYIS, ,SANGS RGYAS

YE SHES TSUL CAN BKUG ,GSANG SNGAGS GZUGS KYIS BCUG NAS SU, ,BDUD
RTZI LNGA PO MCHOG BLTAS LA, ,DE NYID GSUM GYIS BYIN BRLABS TE,
,DKYIL 'KHOR BDAG PO TSIM PAR BYA, ,LJAGS KYI H'Um LAS BYUNG BA
YI, ,RDO RJE DKAR PO BLTAS NAS SU, ,DE 'OD SBU GU'I RNAM PA

YIS, ,MNYAM PAR DRANGS NAS DE YIS KYANG, ,SNA TSOGS GNAS DANG
SANGS RGYAS KUN, ,DKYIL 'KHOR PA DANG DE BZHIN GZHAN, ,SNYING GAR
YE SHES 'OD ZER DGOD, ,KUN DU RTOG PA THAMS CAD SPANGS, ,THOG
MTHA' DBUS KYI DBYE BA YIS, ,'DIR YANG GCIG TU YOD MIN TE, ,RDUL
PHRAN

LA NI CHA MED PHYIR, ,DU MAR YANG NI GRUB PA MIN, ,GCIG DANG DU
MA'I RANG BZHIN DU, ,GANG ZHIG BRAL TE DE BZHIN NO, ,'KHRUL PA'I
NGO BO DE NYID YIN, ,GANG PHYIR 'KHRUL PA GNYIS LA GNAS, ,SEMS NI
RTAG TU 'KHRUL PA MED, ,SPRO BDAG NI SDUD PA'I LUS, ,SEMS CAN DON
DU RO GCIG

BYUNG, ,'DI LAS GZHAN DU DE NYID MIN, ,YE SHES ZHABS SOGS DPA' BO
YIS, ,'DI NYID KHO NA GSAL BAR GSUNGS, ,DPAL LDAN GSANG 'DUS LAS
GSUNGS PA, ,'DIR NI CUNG ZAD RAB TU BSTAN, ,BYANG CHUB MED CING
MNGON RTOGS MED, ,DNGOS PO MED CING BSGOM PA MED, ,KHAMS

MED RNAM PAR SHES PA'ANG MED, ,NAM MKHA' MNYAM PA NYID KYI GZHI,
,NAM MKHA' LTA BUR BDAG MED PA, ,CHOS 'DI BDE BA CHEN PO STE, ,SA
MED CHU DANG ME MED LA, ,RLUNG MED NAM MKHA' YOD MA YIN, ,RDO RJE
SEMS DPA'I SBYOR BA YIS, ,'DI DAG SKYE ZHING RAB TU GNAS, ,DNGOS

@94A *, ,PO THAMS CAD DNGOS MIN ZHES, ,DES NA DNGOS PO MED PAR
GRAGS, ,RNAL 'BYOR RNAL 'BYOR PA NYID 'BREL, ,RTAG PA MA YIN CHAD
PA'ANG MIN, ,PHYAG MIN ZHAL DANG SKU MDOG MIN, ,MCHOG TU DGA'
BA'I MTSAN NYID DO, ,DNGOS KUN NGES PAR BDEN PA MIN, ,THOG MA

DBUS MTHA' SPANGS PA NYID, ,'DI LTAR RIG BCAS 'KHOR LO MCHOG ,KUN
DU RTOG PA THAMS CAD SPANGS, ,PHUNG PO KHAMS SU BDAG MED MA, ,BDE
BA DAM PA'I GZUGS CAN BSGOM, ,RANG SNYING SA BON 'OD ZER GYIS,
,'GRO RNAMS GSHIN RJE MTHAR BYED BYAS, ,BKUG NAS DE RU

GNAS BLTAS TE, ,SKU GSUNG THUGS KYI RDO RJE CAN, ,RDO RJE DANG BA
DANG NI CHOS, ,YE SHES PA NI YA SKYES DGOD, ,DE LA DE RNAMS RANG
SA BON, ,YE SHES HR'I:shtRi:SOGS 'OD GSAL, ,LTA ZHING KUN RTOG MA
LUS SPANGS, ,BDE BA DAM PA'I RNAM PA NI, ,'PHRO ZHING SLDUNG [*LDUD?] PA
YONGS SU RDZOGS,

BDAG NYID MKHAS PAS BZLAS PAR BYA, ,SKU SOGS SPRO ZHING GZHUG PA
NI, ,RIM PA BZHIN NAM CIG CAR BYA, ,KHRO BO'I TSOGS RNAMS SPRUL
PA NI, ,NAM MKHA'I DKYIL RNAMS MA LUS KHYAB, ,SEMS CAN DON NI
PHUN SUM BYAS, ,HR'I:shtRi: LA SOGS 'GROL SGROGS, ,HR'I:LA SOGS

PA'I SNGAGS ZLOS TE, ,AOm DANG SV'A H'AS DANG MTHAR BRGYAN, ,CHO
GA 'DI DAG KHO NA YIS, ,RNAM PA KUN DU BSGOM ZHING BZLAS, ,GZHAN
YANG ZAS KYI BYA BA LA, ,SOGS PA BYA PHYIR LDANG 'DOD NA, ,MCHOD
BSTOD BDUD RTZI MYANG BYAS NAS, ,SEMS CAN DON LA SEMS PA YIS, DE
NYID GSUM

GYI CHO GA BZHIN, ,YE SHES 'KHOR LO GSHEGS GSOL TE, ,CHO GA JI
BZHIN BDAG NYID LA, ,BDAG NYID 'KHOR LO BSTIMS NAS NI, ,RANG GIS
BSAGS PA'I BSOD NAMS DAG ,BYANG CHUB TU NI YONGS BSNGO ZHING, ,DE
NAS SMON LAM GDAB BYA STE, ,AOm A'A:H'Um MU:ZHES PAS GSHEGS

SU GSOL LO, ,'DI NI RNAL 'BYOR CHEN PO'O, ,LANGS NAS RANG GI LHAG
PA'I LHA'I, ,RNAM PA NGA RGYAL YANG DAG LDAN, ,RNAM PA KUN DU
DNGOS PO KUN, ,GSANG SNGAGS NGO BO DE BZHIN TE, ,GTI MUG DUS
DGRA'I NGO BOR YANG, ,BSGOM PAR BYA ZHING GNAS PAR BYA, ,THUN
GZHAN DU NI RNAL

@94B 'BYOR BZHIN, ,DANG PO'I RNAL 'BYOR PA YIS BSGOM, ,SHIN TU
RNAL 'BYOR RNAL 'BYOR CHE, ,YE SHES CUNG ZAD RJES SBYOR BAS,
,SHIN TU RNAL 'BYOR LAS RNAL 'BYOR, ,CHEN PO YANG DAG YE SHES
DBANG, ,GNAS PAS BSHAD BZHIN CHO GA YIS, ,THUN GCIG LA YANG BSAM
GTAN

'DI, ,RNAL 'BYOR CHEN PO'I RANG BZHIN GYI, ,RNAL 'BYOR PA YI SPRO
BSDU'I SKU, ,YE SHES DE NYID GSUM BDAG TSUL, ,RANG NYID GSHIN RJE
MTHAR BYED DO, ,DBANG BSKUR CHO GA BSGOM BYA ZHING, ,KHRUS BYA
BZA' BA'I DUS SU NI, ,BDUD RTZI LNGA YI CHO GA YIS, ,MCHOD PA
GZHAN NI RNAM BRTAGS PA, ,

BDAG NYID DANG NI GZHAN NYID KYANG, ,CHO GA BZHIN DU RTAG TU
MCHOG, ,DPAL LDAN GSHIN RJE MTHAR BYED KYI, ,RNAM PAR BLTA BYA
BYANG CHUB BRTEN, ,BDAG GZHAN MNYAM PA BYANG CHUB STE, ,DKYIL
'KHOR BDAG PO'I RNAL 'BYOR LAS, ,MIN NA JI LTAR RNAL 'BYOR PA,
,DNGOS GRUB BLA NA MED

PAR 'GYUR, ,JI LTAR RNAM PA SNA CHOGS SU, ,BRTAGS PAS DNGOS PO
GCIG NYID NI, ,GROL BA SDUG BSNGAL BDE BAR SNANG, ,LAS KYI DBYE BAS
SKYE BAR 'GYUR, ,RNAM PAR MI RTOG BDAG NYID SEMS, ,BDE BA DAM
PA'I MTHA' YI GZUGS, ,SHES RAB THABS KYI RANG BZHIN NI, ,

DUS DGRA ZHES BYA GANG LAS 'BRAS, ,'KHOR BA'I CHU BO SIN DHU SKYE
'CHI RBA KLONG DANG BCAS ZAB CING 'JIGS PA CHAGS SDANG SOGS, ,CHU
SIN NA KRAS 'KHRUGS SHING SHIN TU MI BRTAN GNYID RMUGS LA SOGS
DBU BA CAN SGROL BA, ,DPAL LDAN GSHIN RJE GSHED DMAR BDE BA'I
RANG

BZHIN SRID BRAL SGRUB THABS SKYE BO KUN PHYIR BYAS, ,BDAG GI BSOD
NAMS GANG THOB DES 'DIR DE YI GO 'PHANG 'JIG RTEN DON KUN GRUB
PAR SHOG ,DPAL GSHIN RJE GSHED DMAR PO'I SGRUB THABS, PAndI TA
CHEN PO RNAL 'BYOR GYI DBANG PHYUG PHYAG RGYA CHEN PO GRUB PA,
GRUB THOB KYI 'KHOR

LOS SGYUR BA'I SLOB DPON DAL 'DZIN GYI ZHAL SNGA NAS MDZAD PA
RDZOGS SO,, ,,PAndI TA SLOB DPON CHEN PO RJE BTZUN NYID MA'I
DBANG PO'I 'OD ZER GYI ZHAL SNGA NAS DANG, ,LO TZ'A BA CHAG DGE
SONG CHOS RJE DPAL GYIS GUS PAS MNYAN NAS, ,MANG YUL GYI BZO GNAS
CHEN POR BSGYUR CING ZHUS

@95A *, ,TE GTAN LA PHAB PA'O,, ,, 