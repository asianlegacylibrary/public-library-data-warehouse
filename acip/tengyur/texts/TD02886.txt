@227B #, ,RGYA GAR SKAD DU,
N'I L'Am BA RA DHA RA BADZRA P'A nI S'A DHA NAm, BOD SKAD DU,
PHYAG NA RDO RJE GOS SNGON PO CAN GYI SGRUB PA'I THABS, BCOM LDAN
'DAS PHYAG NA

@228A *, ,RDO RJE LA PHYAG 'TSAL LO, ,LHAG PA'I KHRO RGYAL SKYON
KUN LAS RGYAL BA, ,RNAM DAG BYANG CHUB SEMS CAN DON MDZAD PA,
,GOS SNGON PHYAG NA RDO RJE LA BTUD DE, ,DE YI SGRUB THABS SEMS
CAN PHAN PHYIR BSHAD, ,'DI LA LHAG PAR DBANG BA'I SNGAGS PA NI,
,SNYING RJE YIS NI YID NI GCUGS

GYUR CING, ,LHAG PAR MOS PA BRTAN PO'I YID CAN NI, ,BYANG CHUB
SEMS KYI RNAM PAS RAB TU BRGYAN, ,DKON MCHOG GSUM LA GCIG TU
SKYABS SU SONG, ,BLA MA'I RJES GNANG THOB CING YON TAN LDAN,
,RANG 'DOD LHA DANG BLA MA DBYER MED LHA, ,SHIN TU BRTZON LDAN
DBANG DU GYUR PA YIS, ,SNGA BAR

LANGS TE SNYING GAR NYI MA LA, ,H'Um YIG SNGON PO PHUNG BA LTA
BU'I 'OD, ,'OD GSAL BA NI BLO LDAN GYIS BLTAS NAS, ,KHA LA SOGS
PA RAB TU DAG PAR BYA, ,TZANDAN AA KA RA DZ'A TI AE LA DANG,
,RAMS DANG SO BA SHING GI LO MA YIS, ,BSRES PA'I DRI ZHIM CHU YIS
BYUGS PA LA, ,ME TOG SNGON POS NYE BAR

BRGYAN BYAS TE, ,SHA KHAR DRI SOGS BDUG PA BDAG GIS NI, ,BDUG
CING YID DU 'ONG BAR GYUR PA YIS, ,NYE BAR 'TSE BA'I 'JIGS PA
RNAM SPONGS TE, ,YANGS SHING 'JAM PA'I STAN LA RAB 'DUG NAS, ,DE
NAS KHAMS GSUM RNAM PAR RGYAL BA YI, ,BDAG NYID KHRO RGYAL GTZO
BO DAG TU NI, ,

RNAM PAR BSGOMS NAS G-YAS KYI SDIGS MDZUB LA, ,RAm YIG DMAR PO
RNAM PAR BSGOM PAR BYA, ,DE NAS DE LAS BYUNG BA'I NYI MA LA,
,H'Um YIG SNGON PO LAS NI BYUNG BA YI, ,MI BZAD PA YI RDO RJE
RTZE DGU PA, ,'OD ZER RAB TU 'PHROS PA BSAM PAR BYA, ,DE NAS
PHYOGS BCU DAG TU NI, ,KHROS

PAS SNGAGS NI BRJOD BYA ZHING, ,GO RIMS JI BZHIN SE GOL GYIS,
,GNAS BDAG RNAL 'BYOR BSRUNG BAR BYA, ,DE LA GNAS LA SOGS PA
BSRUNG BA'I SNGAGS NI, ,AOm BADZRA KRO DHA SARBA BIGHN'Am HA NA
HA NA H'Um PHAt RAKshA RAKshA SV'AH'A ZHES BYA'O, ,DE NAS SNGON
GSUNGS NYID KYIS NI, ,DRI ZHIM CHU YIS

DKYIL 'KHOR YANG, ,BYAS NAS ME TOG DGRAM PAR BYA, ,AARGHAm LA
SOGS H'Um BZLAS BYA, ,DE NAS RANG GI SNYING GAR 'OD ZER GYI
PHRENG BA'I LCAGS KYUS BKUG PA'I DE BZHIN GSHEGS PA THAMS CAD
DANG, BYANG CHUB SEMS DPA'I DGE 'DUN GYIS NAM MKHA'I PHYOGS SU
NYE BAR GNAS PAR

@228B LHAG PAR MOS TE, DE RNAMS LA YANG DAG PA'I DAD PA NYE BAR
BSKYED DE, DE KUN BLA NA MED PA'I MCHOD PA RNAM PA BDUN BYA'O,
,DUS GSUM BZHUGS PA'I SANGS RGYAS LA, ,LUS NGAG YID KYIS PHYAG
'TSAL LO, ,RAB GUS RGYA CHE'I MCHOD PA YIS, ,BDE GSHEGS RNAMS LA
NYE BAR MCHOD, ,

'JIGS PAS DE MDUN MA LUS PA'I, ,SDIG PA BYAS PA BSHAGS PAR BGYI,
,SANGS RGYAS SOGS BGYIS BSOD NAMS LA, ,DENG 'DIR RJES SU YI RANG
NGO, ,CHOS KYI 'KHOR LO BSKOR SLAD DU, ,BDE GSHEGS RNAMS LA BSKUL
BAR BGYI, ,BDE GSHEGS MYA NGAN 'DA' BZHED LA, ,DE

RNAMS YUN RING GNAS GSOL 'DEBS, ,GSUNG MCHOG RANG BZHIN BSOD NAMS
DANG, ,DGE BA GZHAN YANG BDAG GIS NI, ,GANG DE THAMS CAD BYANG
CHUB DAG ,GCIG TU BSDUS NAS BSNGO BAR BGYI, ,DE NAS SKYABS SU
'GRO BYA STE, DUS GSUM 'BYUNG BA'I SANGS RGYAS DANG, ,THEG

CHEN DAM CHOS 'DI DANG NI, ,DGE 'DUN SANGS RGYAS SRAS TSOGS LA,
,BYANG CHUB BAR DU SKYABS SU MCHI, ,DE NAS BDAG NYID DBUL BYA
STE, ,BDAG NYID THAL MO SBYAR NAS NI, ,SANGS RGYAS RNAMS LA 'BUL
BAR BGYI, ,BDAG KYANG RAB TU BZHES MDZOD LA, ,JI LTAR DGYES PA
BZHIN DU SBYOR, ,DE

NAS BYANG CHUB TU SEMS BSKYED PAR BYA STE, NGO MTSAR CHE MCHOG
BYANG CHUB NI, ,BLA MED DAG NI THOB NAS SU, ,SHIN TU MTHAR THUG
MYA NGAN 'DAS, ,'GRO BA MYUR DU DGOD PAR BGYI, ,DE NAS LAM NI
BSTAN BYA STE, ,GONG 'DIR RGYAL DANG RGYAL BA'I SRAS, ,SNYING RJE
MCHOG GI BSTAN BYA BA, ,RDO RJE

THEG BA BLA NA MED, ,MCHOG GYUR SNYING PO BSTEN PAR BGYI, ,DE NAS
SNYING RJE BSGOM BYAS TE, ,'KHOR BA'I RGYA MTSO MA BRGAL BA'I,
,'GRO BA MA LUS RNAMS BLTAS NAS, ,SDUG BSNGAL SEL BAR BYED PA YI,
,SNYING RJE MTHAR THUG BSGOM PAR BYA, ,DE NAS STONG NYID BSGOM
BYA STE, ,GZUNG DANG

'DZIN PA MI LDAN PA'I, ,MA DPYAD DNGOS PO YONG MA YIN, ,DE PHYIR
'GRO KUN STONG PA NYID, ,GNYIS SU MED PA BSGOM PAR BYA, ,DE NAS
AOm SH'UN+YA D'A DZNY'A NA BADZRA SVA BH'A BA A'ATMA KONYA\HAm
ZHES BYA BA 'DIS BYIN GYIS BRLAB PAR BYA'O, ,DE NAS RGYU MTHUN PA
LAS YONGS SU RDZOGS PA'I 'BYUNG BA BZHI STE,

@229A *, ,DKYIL 'KHOR BZHI'I RNAM PA'I 'BYUNG BA CHEN PO BZHI
BSGOM PAR BYA'O, ,DE LA LAm SKYES SER PO STE, ,MTHAR NI MA LUS
RDO RJES MTSAN, ,GRU BZHI PA LA RAB RGYAS PA'I, ,DBANG CHEN DKYIL
'KHOR BSGOM PAR BYA, ,DE NAS BAm SKYES DKAR PO NI, ,ZLUM PO BUM
PAS MTSAN PA STE, ,

CHU YI DKYIL 'KHOR ZLUM PO DE, ,STENG DU GNAS PA YANG DAG BSAM,
,DE NAS RAm SKYES DMAR PO NI, ,GRU GSUM RAm GYIS RTZE MTSAN PA,
,'BAR ZHING 'PHRO BA STENG DU NI, ,ME YI DKYIL 'KHOR BSAM PAR
BYA, ,DE NAS YAm SKYES SNGON PO NI, ,SBYAR GZHU LTA BU'O 'OD 'BAR
BA, ,BA DAN DANG BCAS

MNYAM GZHAG PAS, ,RLUNG GI DKYIL 'KHOR BLTA BAR BYA, ,'BYUNG BA
BZHI NI YANG DAG GYUR, ,RGYAS 'PHRO GZHAL YAS KHANG PA STE, ,RNAM
SNANG MDZAD KYI RANG BZHIN NI, ,THAR PA'I GRONG MCHOG BSGOM PAR
BYA, ,GRU BZHI PA LA SGO BZHI PA, ,RTA BABS BZHI DANG YANG DAG
LDAN, ,MCHOD SNAM BZHI YIS

YONGS SU BSKOR, ,KA BA BRGYAD KYIS NYE BAR MDZES, ,RDO RJE THIG
GIS RAB TU BSKOR, ,DRA BA DRA BA PHYED PAS BRGYAN, ,BLA RE RNGA
YAB ME LONG DANG, ,GOS DANG ME TOG PHRENG GIS BRGYAN, ,MCHOD PA
LNGA YIS YANG DAG BRGYAN, ,'DOD YON LNGA DANG YANG DAG LDAN, ,GLU
DANG GAR SOGS MCHOD

PA NI, ,LHA RDZAS BSNAMS PA'I LHA MO'I TSOGS, ,BA DAN RTZE MO
RLUNG BSKYOD PA'I, ,DRIL BU DAG NI PHYOGS SGOR 'KHROL, ,KHA DOG
LNGA YI 'OD TSOGS KYIS, ,MA LUS PA YI KHAMS NI GSAL, ,DE YI LTE
BAR PADMA NI, ,SNA TSOGS 'DAB MA GE SAR BCAS, ,DGA' BO LA SOGS
KLU BRGYAD NI, ,

GDAN DU RNAM PAR BSAM PAR BYA, ,SHAR LA SOGS PA'I PHYOGS BZHI RU,
,DE BZHIN GDAN NI BSGOM BYA STE, ,PADMA 'JIGS BYED STAG DANG NI,
,CHU SRIN MA NI RIM BZHIN NO, ,DE NAS PHYI 'PHAR BZHI PO LA, ,RO
LANGS SNGON PO BRIS PA YIS, ,DKAR DANG NAG DANG SDO SKYA DANG,
,DE BZHIN SER SKYA BSGOM PAR

BYA, ,DE NAS DBUS GDAN SHES RAB NI, ,DBYANGS YIG BCU DRUG NGO BO
NYID, ,RAB RGYAS ZLA BA BSGOM BYA BA, ,ME LONG YE SHES NGO BO
NYID, ,DE STENG SUM CU RTZA BZHI YI, ,GSAL BYED SNYING RJE'I BDAG
NYID NI, ,NYI MA'I 'OD GSAL RNAM BSAMS PA, ,MNYAM NYID YE SHES
NGO BO NYID, ,DE STENG BAm GYIS H'Um

@229B BYAS PA, ,YANG DAG SKYES LAS RTZE LNGA PA'I, ,RDO RJE LTE
BAR H'Um GIS MTSAN, ,SO SOR KUN RTOG YE SHES BSGOM, ,H'Um LAS
SANGS RGYAS SPRO BYA STE, ,BSDUS TE DE LA DE RNAMS BZHUGS, ,YANG
DAG 'DUS NAS DBYER MED PA, ,DE NI BYA BA GRUB PAR BSGOM, ,ZLA BA
NYIS MTSAN H'Um YIG LAS, ,SKYES PA'I RANG

NYID GOS SNGON CAN, ,RNAM DAG YE SHES NGO BO NYID, ,YUN RING
PHYAG NA RDO RJE BSAM, ,DBU SKRA KHAM SER GYEN DU 'GRENG, ,KHRO
GNYER SPYAN NI DMAR BA STE, ,MCHE BA GTZIGS PA YI NI ZHAL, ,GLOG
GI LJAGS KYIS 'JIGS BYED PA, ,'JIG DUS RLUNG GI DBUGS DANG NI,
,H'Um YIG 'DON PA YI NI ZHAL, ,

HA HAR DGOD PA RTZUB CING DRAG ,RGYA MTSO CHEN PO LTO CHE BA,
,PADMA DBU LA RGYAS PAR RO, ,DGA' BO NYER DGA' RNA CHA STE,
,PADMA CHEN PO TSANGS SKUD DO, ,DUNG SKYONG TAKshA LAG GDUB BO,
,RIGS LDAN KA RKO RBU RGYAN TE, ,LHAG CAN NOR RGYAS RKANG GDUB
BO, ,PHRAG BA ZLA BA NYI MAS BRGYAN, ,SENG GE RKANG BRGYAD

PAGS PA'I GOS, ,RDO RJE LCAGS SGROG RKED PAR DKRIS, ,BRANG 'GRO
CHEN PO GSOL BAS SO, ,RANG MDOG RDO RJE RTZE GSUM NI, ,G-YAS KYI
PHYAG NA BSNAMS PA STE, ,RDO RJE DBYUG CHEN MI BZAD PA, ,G-YON
GYI PHYAG NA BSNAMS PA'O, ,NYI MA'I GDAN DANG RGYA BRTEN BRAG
,G-YON BRKYANG PA YI ZHABS KYIS

GNAS, ,DE NAS DBYUG PA'I STENG BSAM PA, ,MKHA' LA 'GRO BDAG BYA
KHYUNG STE, ,KHROS ZHING LUS NI CHE LA DPA', ,KHA GDANGS SNA
TSOGS MDOG CAN NO, ,RKANG PA GNYIS KYIS SPRUL RGYAL PO, ,ZA BZHIN
PA NI NYID DU BYED, ,ZLUM ZHING DMAR LA 'BAR BA'I SPYAN, ,'JIGS
SHING KUN TU SENG

SENG LTA, ,DE NAS SNYING GAR NYIS MTSAN H'Um, ,DE NYID 'OD ZER
'PHRO BA'O, ,DE BZHIN SPYI BO MGRIN PA SNYING, ,AOm A'A:H'Um
YONGS BSGOM PAR BYA, ,ZHES BYA BA NI SBYOR BA DANG PO ZHES BYA
BA'I TING NGE 'DZIN TO, ,DE NAS SNYING GAR NYIS GNAS PA'I, ,SA
BON LAS BYUNG ZLA BA NI, ,'JIGS BYED LA SOGS

BRGYAD LA DGOD, ,DE RNAMS NYI GNAS DE BZHIN NO, ,DE LA ZLA NYI
SBYOR BA LAS, ,DE BZHIN SA BON BRGYAD DU GYUR, ,H'Um H'Um PHUm
KUNYDZA SHAm RAm MAm, ,THIG LE N'A DA LDAN RIM BZHIN, ,DE RNAMS
YONGS SU GYUR PA LAS, ,MTSAN MA BRGYAD NI GO RIMS BZHIN, ,'OG NAS
'BYUNG ZHING SGRUB PA POS, ,RANG

@230A *, ,RANG SA BON YANG DAG LDAN, ,DE NAS ZLA BA NYI MA DANG,
,MTSAN MA SA BON LAS BYUNG BA'I, ,DKYIL 'KHOR BA NI GO RIMS
BZHIN, ,RANG RANG GDAN GNAS BSAM PAR BYA, ,DE LA KHAMS GSUM RNAM
RGYAL NI, ,KUN DU SNGO BA 'BAR BA'I SKU, ,RTZA ZHAL GNAG CING
DKAR BA NI, ,G-YAS PA'I

ZHAL TE SPYAN MIG DMAR, ,G-YON ZHAL DMAR ZHING SHA RGYAS LA,
,CUNG ZHIG MCHE BA GTZIGS PA'I ZHAL, ,STAG WAGS GOS GYON KHROS PA
STE, ,NYI GNAS RNAM PAR 'PHRO BA'I 'OD, ,RDO RJE RAL GRI LCAGS
KYU RNO, ,G-YAS KYI PHYAG NA BSNAMS PA'O, ,DRIL BU ZHAGS PA MI
MGO NI, ,G-YAS

LAS CIG SHOS PHYAG NA BSNAMS, ,G-YON BRKYANG BA YI ZHABS GNAS PA,
,SHAR GYI GDAN LA BSAM PAR BYA, ,SGEG CING LANG TSO DANG LDAN
ZHING, ,RGYAN RNAMS KUN GYIS RNAM PAR BSAM, ,LHO PHYOGS GDAN GYI
NYI MA LA, ,NAG PO CHEN PO DE NAS BLTA, ,SPYAN GSUM PO NI DMAR BA
STE, ,GNAG CING

KHROS PA MCHE BA GTZIGS, ,SKRA NI KHAM PA GYEN DU 'GRENG, ,GANG
YANG RUNG BA'I RGYAN GYIS MDZES, ,SPRUL MCHOG MCHOD PHYIR THOGS
PA STE, ,G-YON BRKYANG PA YI ZHABS KYIS GNAS, ,RTZE MO RNO ZHING
'JIGS PA YI, ,TZANDAN PHUR SHING G-YAS NA BSNAMS, ,G-YON PA'I
PHYAG NA ZHAGS PA NI, ,

BSNAMS SHING MI BZAD PA YI GZUGS, ,NUB KYI GDAN GYI ZLA BA LA,
,KLU YI RGYAL PO BA RU nA, ,DKAR PO GDENGS KA BDUN GYIS SGEG
,MNYAM PA'I ZHABS KYIS YANG DAG GNAS, ,SDONG PO DANG BCAS PADMA
PHYE, ,G-YAS PA'I PHYAG NA BSNAMS PA'O, ,DE NAS G-YON PA'I PHYAG
GIS NI, ,PHYAG

BYED TSUL DU BSGOM PAR BYA, ,BYANG GI GDAN GYI NYI MA LA, ,GSANG
BA'I DBANG PHYUG RNAM THOS SRAS, ,SER ZHING BZANG LA MCHOG TU
DGA', ,LHA RDZAS RGYAN GYIS RNAM PAR BRGYAN, ,YID BZHIN NOR BU
'OD 'PHRO BA, ,G-YAS PA YI NI PHYAG NA BSNAMS, ,GSER GYI NE'U LE
KHA 'OG BLTAS, ,G-YON PA

YI NI PHYAG NA BSNAMS, ,RTAG TU BSAM PA YONGS RDZOGS BYED, ,G-YON
BRKYANG BA YI ZHABS KYIS GNAS, ,SPYAN NI KUN DU DMAR ZHING TSE,
,LTO BA CHE ZHING SBOM PA BSAM, ,DE NAS PHYI 'PHAR BSAM BYA STE,
,SHAR GYI GDAN GYI NYI MA LA, ,SROG ZA DAG NI TSE ZHING GNAG ,GRI
DANG SDIG MDZUB KYI NI PHYAG ,LHO PHYOGS

@230B GDAN GYI NYI MA LA, ,DE NAS DBUGS 'PHROG PA NI BLTA, ,D'UR
BLTA BU LJANG ZHING RING, ,PAGS PA DANG NI SDIGS MDZUB PHYAG ,NUB
KYI GDAN GYI NYI MA LA, ,DMAR PO KHRAG ZA BSGOM PAR BYA, ,SBAL
BA'I KHRAG GIS GANG BA YI, ,THOD PA DAG NI PHYAG NA BSNAMS,
,BYANG GI GDAN GYI NYI MA LA, ,SHA ZA BA NI

RNAM PAR BSAM, ,THAL BA'I MDOG CAN DRI DANG ZHAG ,PHYAG BSNAMS
'JIGS PAR BYED PA'O, ,BZHI PO 'DI NI STOBS DANG LDAN, ,BANG MTHO
GRIMS PA YI NI LUS, ,MCHE BA GTZIGS SHING MI SDUG PA, ,SMAR SMIN
MA MGO SKYES LDAN, ,HA HAR BZHAD BCAS LJAGS 'DRIL BA, ,ZLUM ZHING
DMAR BA YI NI

SPYAN, ,SMIN MA 'KHYOG CING GSUS PO CHE, ,'JIG DUS KYI NI ME YI
'OD, ,DRAG PO STAG LPAGS KYI NI GOS, ,THOD PA'I RUS PAS RNAM PAR
BRGYAN, ,ZHAL GCIG PHYAG GNYIS KHROS PA STE, ,G-YON BRKYANG PA YI
ZHABS KYIS GNAS, ,KHAMS GSUM RNAM RGYAL ZHES SOGS NAS, ,MDANGS

'PHROG MA YI MTHAR THUG PAR, ,SNYING GAR SA BON GDAN MTSAN MA,
,DE NYID GSUM DANG LDAN PA BSAM, ,GZHAN YANG YONGS RDZOGS DKYIL
'KHOR NI, ,SNGAGS RIG PA YIS BLTAS NAS SU, ,RANG SNYING SA BON
'OD ZER GYIS, ,YE SHES 'KHOR LO YONGS SU DGUG DE NAS MDUN GYI NAM

MKHA' LA, DE BZHIN GSHEGS PA YANG DAG BZHUGS, H'Um GIS BGEGS NI
BSKRAD BYA STE, ,BSANG GTOR LA SOGS SBYAR BAR BYA, ,DZA: H'Um BAm
HO: SA DGUG PA DANG, GZHUG DANG BCING DANG DGYES PAR NI, ,CHOGS
DAM TSIG YE SHES NI, ,GCIG TU GYUR PAR RNAM PAR BSAM, ,DE NAS

SNYING SNGAGS 'OD ZER GYIS, ,NAM MKHA'I RGYAL BA BKUG NAS SU,
,BZHUGS GSOL ME TOG LA SOGS MCHOD, ,BRTUL ZHUGS DBANG BSKUR GSOL
BA GDAB, ,DE NAS YE SHES CHUS GANG BA'I, ,RGYAL BDAG RIN CHEN BUM
PA YIS, ,BDAG DANG DKYIL 'KHOR BCAS PA LA, ,

SANGS RGYAS RNAMS KYIS DBANG BSKUR BSGOM, ,DE NAS DBANG BSKUR
CHUR GYUR PAS, ,KUN GYI DBU LA MI BSKYOD DE, ,RAL BA'I DBU RGYAN
GYIS BRGYAN PA'I, ,MIG SMAN LTA BUR BSGOM PAR BYA, ,DE NAS SNYING
GA'I SA BON 'OD, ,BYUNG BA'I LHA MO'I TSOGS RNAMS KYIS, ,YANG DAG
MCHOD

@231A *, ,BZHIN BDAG NYID KYIS, ,DKYIL 'KHOR YANG DAG LDAN PAR
BSAM, ,DE'I RJES SU DKYIL 'KHOR PA KUN GYI GLU GSUM GYIS DKYIL
'KHOR GYI DBANG PHYUG GI BDAG NYID LA BSTOD BZHIN PAR BLTA'O,
,GSANG BA'I BDAG PO GTZO CHEN PO, ,SANGS RGYAS SKU DANG 'DRA BA'I
'OD, ,

GTI MUG RDO RJE'I RANG BZHIN BDAG ,RDO RJE'I SKU LA PHYAG 'TSAL
BSTOD, ,GSANG BA'I BDAG PO GTZO CHEN PO, ,SANGS RGYAS GZUNGS DANG
'DRA BA'I DAG ,'DOD CHAGS RDO RJE'I RANG BZHIN BDAG ,RDO RJE'I
GSUNG LA PHYAG 'TSAL BSTOD, ,GSANG BA'I BDAG PO GTZO CHEN PO,
,SANGS RGYAS THUGS DANG

MTSUNGS PA'I YID, ,ZHE SDANG RDO RJE'I RANG BZHIN BDAG ,RDO RJE'I
THUGS LA PHYAG 'TSAL BSTOD, ,CES PA NI DKYIL 'KHOR RGYAL PO MCHOG
CES BYA BA'I TING NGE 'DZIN GNYIS PA'O, ,DE NAS RJES SU MTHUN
PA'I GZUGS KYIS 'GRO BA'I DON BYED PA LA RJES SU GNAS PAR BYA
STE, SNYING GA'I 'OD KYIS BSKUL TE DKYIL

'KHOR PA KUN GYIS 'OD SPRO ZHING RANG GI LUS LA SDUD PAR BSAM PAR
BYA'O, ,RANG NYID DKYIL 'KHOR GYI GTZO BO LAS RANG GI 'OD YONGS
SU SPROS TE, SEMS CAN GYI DON BYAS SHING RANG NYID LA RANG NYID
KYI 'OD MA LUS PAR BSDU PAR BYA'O, ,ZHES PA NI LAS RGYAL PO MCHOG
CES BYA BA'I TING NGE 'DZIN GSUM

PA'O, ,GZHAN YANG BSGOMS PAS SKYON NGAL BSO ZHING YONGS SU BZLAS
PAR BYA STE, SNGAGS KYI YI GE PHRENG BA NYID KA'I NYI MA LA DKYIL
'KHOR GYI RNAM PAR GO RIMS BZHIN DU RNAM PAR BLTAS NAS, SGRA KHRO
BO'I NGAG GIS RAB TU BZLAS SO, ,RDO RJE'I BZLAS PA MGAL ME'I
'KHOR LO'I RIM PAS GZHAN

NYID KYANG NGO, ,JI SRID MI SKYO BA'I BAR DU BLA MA'I MAN NGAG
GIS BZLAS SO, ,SNGAGS NI TADYA TH'A, BHO BHO PAN N'A GA AA DHI PA
TA YE, AI DAm N'I L'Am BAR DHA RA SHA R'I RAm, BADZRA P'A n'I HRi
DA YAm, YA:SA MA TI KRA MA THA, AUT+S'A DA N'Am, BHA BI shYA TI,
TADYA TH'A, BUDDHA BUDDHA, BI BUDDHA BI BUDDHA, MA TI KRA MA
TH'A, HA RA HA RA N'A GA N'Am, PRA HA RA PRA HA RA, N'A GA N'Am,

TZTSINDA TZTSINDA N'A GA HRi DA Y'A NI, BHINDA BHINDA N'A GA MA
RMA nI, BI SA MA DA N'A GA SHA R'I RAm, BI SPHO tA YA N'A GA YA
N'A G-YA TADYA TH'A, H'Um PHAt, N'A GA BI D'A RA nA YA H'Um PHAd,
N'A G'A AUTS'A D'A YA PHAt, N'I L'Am B'A SA N'A YA PHAt, AA PRA
TI HA TA BA LA, PA RA KRA M'A YA PHAt, KRI T'ANT'A YA PHAd, KR'I
T'ANT'A RU P'A YA PHAt, RO shAn'A YA

@231B PHAt, TR'A S'A N'A YA PHAt, KUshMAndO T+S'A YA PHAt, PRE TA
BI SH'A TZI BI N'A SHA KA R'A YA PHAt, YAKshA AA PASM'AR BI N'A
SHA KA R'A YA PHAT, HA SA HA SA, DHA RA DHA RA, M'A RA YA M'A RA
YA, NA SHA YA NA SHA YA, SARBA BIGHAm, BI N'A SHA KA R'A YA PHAt,
SARBA SHA TR'Um SAm GHA BI N'A SHA KA R'A YA PHAt, N'I L'Am BA RA
DHA RA BADZRA P'A nI R'A

DZNY'A PA YA TI SV'A H'A ZHES BYA'O, ,BZLAS PA DANG BSGOMS PAS
SKYON SNGAGS PAS SKYO BA YONGS SU SPANG PA'I PHYIR LUS GSO BA'I
CHO GA BYA STE, BDUD RTZI LNGA ZHU GANG BA YI, ,SPYI BO'I STENG
DU ZLA DKYIL 'KHOR, ,AOm YIG BYIN RLABS BSGOM PAR BYA, ,DE YI 'OD
ZER DKAR SPROS TE, ,YE SHES BDUD RTZI SANGS

RGYAS LA, ,'BAD PAS YANG DAG DGUG PAR BYA, ,DE DAG NYID LAS
BSGRUB BYA STE, ,RO GCIG GNYIS MED DAG TU BYA, ,SROG DANG RTZOL
BA BSDAMS PA LAS, ,DE NAS LEGS RGYUN LA BABS PAS, ,BDAG NYID LUS
LA SOGS PA STE, ,GSO BZHIN PAR NI BLTA BAR BYA, ,DE NAS LANGS

PAR 'DOD NA NI, ,SMON LAM DAG KYANG GDAB PAR BYA, ,PHYAG NA RDO
RJE GOS SNGON CAN, ,GO 'PHANG MYUR DU THOB PAR SHOB, ,BSOD NAMS
'DI YIS 'GRO BA NI, ,MA LUS PA YIS THOB PAR SHOG ,DE NAS DE NYID
GSUM BRJOD PAS, ,RANG SNYING SA BON RANG DKYIL 'KHOR, ,BSDUS TE
LHA YI

RNAM PA YI, ,NGA RGYAL DAG GIS GNAS PAR BYA, ,NYIN MO THUN GNYIS
RNAL 'BYOR BAS, ,RANG NYID SA BON LAS BYUNG BA'I, ,YONGS SU
RDZOGS PA'I DKYIL 'KHOR KUN, ,SNGON BZHIN DU NI RAB TU BYA, ,DE
LTAR NUB KYI THUN MTSAMS SU, ,'ON KYANG KHYAD PAR YONGS GYUR TE,
,YE SHES 'KHOR LO

GSHEGS SU GSOL, ,'KHOR LO RANG GI GNYUG MAR BSDU, ,YE SHES 'KHOR
LO GSHEGS SU GSOL BA'I SNGAGS NI, AOm KHYED KYIS SEMS CAN DON KUN
MDZAD, ,RJES SU MTHUN PA'I DNGOS GRUB STZOL, ,SANGS RGYAS YUL DU
GSHEGS NAS KYANG, ,SLAR YANG 'DI RU BYON PAR MDZOD,,

MU: ZHES BYA'O, ,YE SHES 'KHOR LO GSHEGS SU GSOL, ,GNYUG MAR
DKYIL 'KHOR BSDU BYA STE, ,MAL STAN KLU RU BSGOM BYA ZHING, ,BLO
LDAN SENG GE BZHIN DU NYAL, ,SNGON GSUNGS KLU NI GSUM PO YIS,
,THO RANGS BDAG LA BSKUL BZHIN PAR, ,KLU DBANG RANG NYID BSAM PAR
BYA, ,LANGS NAS

@232A *, ,SNGON GYI ZHAG BZHIN DU, ,BSGOM PA'I RIM PA RAB TU BYA,
,DNGOS SU THUN NI SO SO LA, ,JI SRID DNGOS GRUB GYUR DE BZHIN,
,BGEGS RNAMS NYE BAR ZHI DON DU, ,SNGAGS RIG PA YIS THUN LA NI,
,JI LTA'I GDAMS NGAG GIS SBYANGS TE, ,CHO GA BZHIN DU GTOR MA
SBYIN, ,RGYAL

BAS DBANG BSKUR BAR BSAMS NAS, ,RANG NYID RNAM PAR DAG 'DOD BYA,
,RTZA SNGAGS LAN GSUM BRJOD NAS SU, ,BLO LDAN BYAMS PAS GSOL BAR
BSAM, ,RKANG 'OG SNA TSOGS RDO RJE NI, ,H'Um YIG LAS NI BYUNG BAR
BSAM, ,DE YI STENG DU H'Um SKYES PA'I, ,RDO RJE RTZE MO LNGA PA
BSAM,,

DE STENG 'BAR PA'I RDO RJE YI, ,GUR NI H'Um LAS BYUNG BA STE,
,BGEGS KUN ZHI BAR BYA BA'I PHYIR, ,BSGOM PA RNAL 'BYOR PA YIS
BYA, ,SGRUB PO'I BSGOM DANG RMI LAM DANG, ,MTSAN MA RNYED GYUR DE
NAS NI, ,STEGS BU RAB TU BSGRUB PA'I PHYIR, ,LHA RNAMS KUN LA
MCHOD PAR BYA, ,RI BO

DBEN PA SKYED TSAL DANG, ,RGYA MTSO'I 'GRAM DANG CHU BO'I DOGS,
,YID 'ONG BYANG CHUB SEMS DPA'I GZHI, ,MA MO'I KHANG PA GNYUG
GZHI 'AM, ,GZHAN YANG SA YI CHA LA NI, ,NYE BAR 'TSE BA BRAL BA
RU, ,DNGOS GRUB SGRUB PA'I CHO GA'I PHYIR, ,SNGON GSUNGS DRI YI
CHAG CHAG GDAB, ,BCU DRUG

LO LO NA MIG YANGS MA, ,LUS RGYAS MGO SKYES GNAG PA YI, ,KHRO
ZHING SNA NI NYAG GYUR PA'I, ,BU MO BLO LDAN GYIS BSGRUB BYA,
,BLANGS TE CHU DANG 'O MA DANG, ,DRI ZHIM CHU DANG LDAN PA YIS,
,KHRUS BYAS GOS SNGON SAR PA NI, ,DE LA YONGS SU BSKON PAR BYA,
,ME TOG SNGON PO'I PHRENG BA DANG, ,

SKRA YI ZHAGS PAS DKRI BAR BYA, ,DBRAL PAR THIG LE BYAS NAS SU,
,DE LA LCAGS KYUS BRI BAR BYA, ,LCAGS KYU RTZE MO RNON PO NI, ,DE
NAS LAG PA G-YAS SU SBYIN, ,MKHRANG ZHING GSAR DU BYAS PA YIS,
,SNOD NI DE YI G-YON DU SBYIN, ,BSRUNG BA'I SNGAGS KYI BZLAS PA
YIS, ,DE LA

YUNGS KAR BRDEG PAR BYA, ,'KHOR LOS SGYUR BA'I SNGAGS 'DI NI,
,BRGYA RTZA BRGYAD DU BRJOD PAR BYA, ,DE LA 'KHOR LOS SGYUR BA'I
SNGAGS NI 'DI YIN TE, AOm BADZRA P'A nI YE SARBA AARTHA SIDDHI KU
RU SV'A H'A, ZHES BYA'O, ,DA NAS SNGAGS PAS RNGAN BYIN TE, ,THUN
MONG SBYIN PAS 'DI MNYES BYA, ,BDEN

@232B BRAL MTSAMS GNAS BZANG PO YI, ,SA NI 'DI YIS BLANG BAR BYA,
,ZHI BA'I SNGAGS NI BRJOD PAR BYA, ,SA NI NAG PO BRKO BAR BYA,
,PHYUNG STE SNOD DU BLUGS NAS SU, ,RUNG BA'I GNAS SU BLANGS LA
BZHAG ,DE NAS SA NI BLANGS PA LA, ,DRI ZHIM CHU BZLAS DER GDAB
BYA, ,MTHO GANG DANG BCAS SRA BA

YI, ,KHRU GANG MTHO BA'I STEGS SU DGE, ,SA NI NAG PO DANG BCAS
PA'I, ,SNGON GSUNGS DRI YIS BYUG PAR BYA, ,STEGS BU ME TOG SNGON
PO YIS, ,DUS GSUM DU NI NYE BAR BRGYAN, ,STEGS BU'I 'OG GI SA LA
NI, ,DE NAS GOS SNGON RNAL 'BYOR GYIS, ,TING 'DZIN GSUM NI RAB
BYAS TE, ,

BUM PAR LHAG PAR GNAS PAR BYA, ,NAG NOG RTZA BA MED MCHU 'PHYANG,
,MGRIN RING LTO BA CHE BA LA, ,'BRAS DANG 'BRAS BU GSUM 'O MA,
,RIN CHEN SMAN DANG YANG DAG LDAN, ,ME TOG 'BRAS BU LDAN GYUR
BA'I, ,YAL GA DAG GIS KHA BRGYAN TE, ,SNGON PO MGUL BAR GOS NI
SNGO, ,SNA

TSOGS ME TOG DAG GIS BRGYAN, ,BSAM GTAN DKYIL 'KHOR YANG DAG
LDAN, ,RJES SU MTHUN PA'I GDAN LA GNAS, ,JI SRID BRGYA RTZA
BRGYAD DU GNAS, ,RTZA BA'I SNGAGS NI BZLAS PAR BYA, ,MAndAL DGU
YI RIM PA NI, ,DE NAS STEGS BU NGAG LA BYA, ,LHA YI GNAS SU YANG
DAG

GNAS, ,DKYIL 'KHOR RNON PO 'PHRO ZHU LAS, ,LHA YI DKYIL 'KHOR DGE
BA NI, ,DKYIL 'KHOR STENG DU YANG DAG BLTA, ,YE SHES DKYIL 'KHOR
BKUG NAS SU, ,YANG DAG MCHOD DE RAB TU GZHUG ,BCING DANG DGYES
BYA'I CHO GA YIS, ,YANG NI AARGHAm LA SOGS SBYIN, ,SNA TSOGS
MCHOD

PAS MCHOD NAS NI, ,BSTOD DANG SNGAGS NI RAB TU BZLA, ,ZHAG NI NYI
SHU RTZA GCIG TU, ,DE LTAR NYIN RE BZHIN DU BYA, ,SNGAGS PAS
BZLAS PA KHRI PHRAG GCIG ,NYI MA RE RER YONGS SU BKANG, ,DE LTAR
BYED PA'I RNAL 'BYOR PAS, ,ZHI DANG RGYAS DANG DBANG DANG NI,
,MNGON SPYOD LAS NI THAMS CAD DU,,

DES NI NGES PAR 'GRUB PAR 'GYUR, ,SKYON RNAMS THAMS CAD ZAD 'GYUR
TE, ,YON TAN THAMS CAD THOB PAR 'GYUR, ,DUG DANG NYE BA'I DUG
DANG NI, ,KLU YI DUG NI MED PAR 'GYUR, ,'JIGS PA BRGYAD NI NYAMS
'GYUR ZHING, ,RIMS DANG NAD RNAMS DE BZHIN NO, ,MI MA YIN NI
'BROS 'GYUR

@233A *, ,ZHING, ,RGYAL BO RKUN PO DBANG DU 'GYUR, ,SDUG BSNGAL
SKAL NGAN DBUL BA DANG, ,RTZOD PAS SDIG PA BSAGS PA RNAMS, ,MI
'DOD PA YI SBYOR BA YANG, ,RIM GYIS ZAD CING ZIL GNON 'GYUR,
,G-YANG DANG TSE DANG LEGS STOBS DANG, ,RIG PA DAG DANG 'KHOR GYI

RIGS, ,PHYUGS DANG NOR NI THAMS CAD DANG, ,NOR DANG 'BRU YANG
'PHEL BAR 'GYUR, ,GZHAN YANG SBYOR BA NI YANG DAG PAR BSKUL BA
RTZA BA'I SNGAGS NI CHU LA LAN GSUM BZLAS TE, SHAR PHYOGS SU KHA
BLTAS PAS G-YON PA'I LAG PA PHYAG BYED PA LTAR BYAS TE SNGAGS PAS
KHYOR PA

GSUM BTUD PAR BYA'O, ,ZLA BA DRUG GI NANG DU SHES RAB DANG LDAN
PAR 'GYUR RO, ,SOR LNGA BRKOS PA'I 'OG GIS DKAR PO DANG, 'BRAS
ZAN LA RTZA BA'I SNGAGS KYIS LAN BRGYA RTZA BRGYAD BZLAS TE, RKUN
PO LA MNGON PAR PHYOGS TE GTOR NA RKUN PO RENGS PAR BYED DO, ,MI
MA YIN PAS

BZUNG BA LA DE BZHIN DU DE'I DPUNG PA LA YONGS SU BZLAS TE SKUD
PA SNGON POS BCINGS NA GROL BAR 'GYUR RO, ,BYI LA 'DUG PA'I SA LA
DE BZHIN DU YONGS SU BZLAS TE DRI CHU RMA BYA'I SGRO'I CHUN POS
GTOR TE, GRUB PA'I DON DU CHAG CHAG BYAS NA BYI LA RAB TU ZHI BAR
'GYUR RO, ,BA GLANG GI SKE'AM

RVA LA DE BZHIN DU BZLAS TE, SKUD PA SNGON PO LA MDUD PA BRGYA
BYAS NA PHYUGS KYI NAD ZHI BAR 'GYUR RO, ,MI MANG PO 'CHI BA'I
SAR SNGAR BZHIN DU BZLAS PA'I DRI CHU LA 'BU KA'I GSHOG PAS GTOR
ZHING YUNGS KAR SER PO GTOR NA ZHI BAR 'GYUR RO, ,KHRAG DANG NYA
DANG, SHA DANG 'BRAS DANG,

MON SRAN GRE'U BSRES PA'I ZAN DANG, KHA DOG KUN DANG TIL DANG,
SBOS DANG, MON SRAN GRE'U BTZOS PA LA SOGS PA SA'I KHAM SKYONG
PHOR GDAB LA DE BZHIN DU BZLAS TE, GTOR MA DE GANG GI KHYIM DU
GTOR BA DE RTZA RGYUD 'CHAD DO, ,RANG GI SNYING GA'I NYI MA LAS
SPROS PA'I RAB TU GTUM

PA'I 'OD ZER GYI TSOGS KYIS KHAMS GSUM DU GTOGS PA'I DUG BSREGS
BZHIN PAR RNAM PAR BLTAS LA RANG GI SNYING GA'I SA BON LAS SPROS
PA'I RAB TU DKAR BA'I 'OD ZER GYI BDUD RTZIS RGYAS PAR SNANG
BZHIN PAR BLTA BAR BYA'O, ,KHAMS GSUM GYI DUG NYAMS PAR BYED PA'I

@233B SBYOR BA'O, ,NAM MKHA' LA BSKYOD PA'I NYI MA'I DKYIL 'KHOR
LA KHAm SER PO RNAM PAR BSAMS LA, DE YONGS SU GYUR PA LAS MDOG
SER BA'I DRUG GI PHUNG POR NYI MA'I DKYIL 'KHOR RNAM PAR BSGOM
PAR BYA'O, ,DE NAS NYI MA LAS BYUNG BA'I DUG GI 'OD ZER GYI TSOGS
KYI ZEG MA'I RNAM PA

RMUGS PA LTA BU LHUNG STE, SEMS CAN GYI 'JIG RTEN DANG SNOD KYI
'JIG RTEN GNYIS KHYAB PAR BYA'O, ,BRTAN PA DANG G-YO BA DUG TU
BYA BA'I SBYOR BA'O, ,GAL TE YANG DUG DE MED PAR BYED 'DOD NA,
GONG DU BSTAN PA'I SBYOR BAS BYA'O, ,DUG BSLANG PA'O, ,KLU RNAMS
TSAR BCAD PAR

'DOD NA, KLU'I GNAS SU SNGAGS DE NYID KHRO BO'I TSIG GIS BZLAS
PAR BYA'O, ,KLU 'BROS PAR 'GYUR RO, ,GAL TE MI 'BROS NA DE RNAMS
SPYI BO DANG MIG 'GAGS SO, ,MTSO YANG SKAM MO, ,GZHAN YANG CHU'I
SKYE BO 'CHI BAR 'GYUR RO, ,KLU LA SOGS PA TSAR BCAD PA'O, ,DE
NAS PHYAG NA

RDO RJE GTUM PO'I SNGAGS KYI SBYOR BA BRJOD PAR BYA STE, NA MO
RATNA TRA Y'A YA, NA MA: TZAndA BADZRA P'A nA YE, MA H'A YAKshA
SE N'A PA TA YE, ,AA NA LE, PA RA LE, H'U RU RA SV'A H'A ZHES PA
'DIS SKE TSE'I MAR KHU LA BRGYA RTZA BRGYAD BZLAS TE, DE'I RKANG
PA LA BYUGS NA DPAG TSAD BCU RU 'GRO ZHING SONG YANG

MI 'CHAD DO, ,RKANG PA'I NYE BAR SPYOD PA'O, ,NA MO RATNA TRA Y'A
YA, NA MA:TZAndA BADZRA P'A nA YE, MA H'A YAKshA SE N'A PA TA YE,
AOm K'A ME KA MA YA KA BADZRIN KI MA LA YA, K'A MA B'A SI NI KA
ME SHVA RI NI MING TI KA MA BADZRI NI, A'A N'A YA LA GH'U CHE GE
MO, ME BA SHA MA N'A YA SV'A H'A ZHES BYA BA'I SNGAGS BZLAS

PAR BYA'O, ,DE NAS GRO GA LA TSON SNA MA LUS PAS SOR BRGYAD KYI
TSAD PHYAG G-YAS PA DANG G-YON PA GNYIS NA SA BON GYIS GANG BA'I
SHING THOG DANG, RDO RJE BSNAMS PA'I RDO RJE 'DOD MA BRIS LA
SNYING GAR DRI ZHIM PO'I ME TOG LA BRGYA RTZA BRGYAD BZLAS SHING
SNYING GAR DUS GSUM DU

BRDEGS PAR BYA'O, ,ZHAG BDUN PHRAG GSUM NA PHYAG RGYA'I SBYOR BAS
BRGYA BYIN GYI BU MO YANG 'GUGS PAR 'GYUR RO, ,DE LA PHYAG RGYA
NI LAG PA GNYIS PHAN TSUN SBYAR TE, SOR MO'I RTZE MO KHA BLTA BUR
BYA STE, RDO RJE'I RNAM PAR MTHEB CHEN GNYIS SDIGS MDZUB GNYIS LA
SBYAR

@234A *, ,BAR BYA'O, ,DBANG DANG DGUG PA'O, ,NA MO RATNA TRA Y'A
YA, NA MA:TZAndA BADZRA P'A nA YE, MA H'A YAKshA SE NA PA TA YE,
TADYA TH'A, NA MA:TZAndI YAKshI NI, AISTHI NI, TZ'A PI SHA HI SA
DA DZ'A ME DA MA H'A SV'A H'A ZHES BYA BAS SHAR GYI GRVAR PHYAG
NA RDO RJE'I SKU GZUGS KYI MDUN DU STONG PHRAG GCIG

BZLAS PAR BYA'O, ,DE NAS PHYAG NA RDO RJE LA CI 'BYOR PAS MCHOD
PA BYAS LA, SNGAGS BRGYA BRGYA'I BAR DU BZLAS PA BYAS LA NYAL BAR
BYA'O, ,DE'I TSE GANG BSAMS PA DE 'GRUB PA'AM MI 'GRUB PA DE NYID
RJOD PAR BYED DO, ,RMI LAM BRTAG PA'O, ,NA MO RATNA TRA Y'A YA,
NA MA:TZAndA BADZRA P'A nA YI, MA

H'A YAKshA SE N'A PA TA YE, AOm B'A R'A H'I, MA H'A B'A R'A H'I,
BADZRA B'A R'A H'I, MA H'A BADZRI, MA NU shA BADZRA, A'A BE SHA
YA, DE BA HRiD YA, A'A BE SHA YA, YAKshA HRi DA YA, A'A BE SHA
YA, GANDHARBA HRi DA YA, A'A BE SHA YA, DAshtAm MA DAm shYA, A'A
BE SHA YA, A'A BE SHA YA, H'Um H'Um H'Um, GARDZA GARDZA, GHURnA
GHURnA, NARDA NARDA, KAm PA KAm PA,

A'A BE SHA YA, A'A BE SHA YA, BH'U MOO PA TA YA, SIDDHA TZAndA
BADZRA P'A nI R'A DZNY'A PA YI TI SV'A H'A, ZHES BYA BAS AARKA
DKAR PO'I SHING LA SOR BRGYAD KYI TSAD LA MI'I PAGS PA BSNAMS
PA'I RDO RJE PHAG MO MDUN DU BZHAG STE, 'BUM PHRAG GCIG BZLAS PA
BYA'O, ,DE NAS NAG PO'I PHYOGS KYI TSES BRGYAD

NAS NUB GSUM DU SMYUNG BAR GNAS PAS, LHA MO'I MDUN DU BUM PA'I
CHU LA BRGYA PHRAG BRGYAD MNGON PAR BSNGAGS PA BYAS LA, ME TOG GI
PHRENG BA YANG DAG PAR BZHAG STE, JI SRID RANG NYID LA MA BABS
KYI BAR DE SRID DU BZLAS PA BYA'O, ,DE NAS DGOS DGU BYED PA'I
G-YOG POS

BUM PA'I CHUS KHRUS BYAS LA, ME TOG GI PHRENG BA RKED PA LA DKRIS
NA DE NAS BAB PAS LEGS PAR GNAS PAR 'GYUR RO, ,DE NAS BZUNG STE
MTHONG BA TZAM GYIS THAMS CAD LA PHEBS PAR 'GYUR RO, ,SBRA TSIL
DANG MYOS BYED KYI RANG BZHIN GYI SBRUL LA BRGYA PHRAG BRGYAD
MNGON PAR

BZLAS TE, LHA CHE GE MO SHIG CES KYANG BRJOD PAR BYA'O, ,DE NAS
SBRUL GYIS 'DZIN PAR 'GYUR RO, ,CHU BOS BAR DU CHOD PA'I GRONG
YANG 'DZIN TO, ,DE YANG GZHAN GYIS 'TSO BA'I NUS PA MED DO,
,GZHAN YANG 'TSO BAR 'DOD NA BZUNG BA'I MI LHA MO'I MDUN DU KHRUS
BYAS LA, LHA

@234B MO 'O MAS KHRUS BYAS NA DE NAS SOS PAR 'GYUR RO, ,TSA BA
GSUM GYIS LTO BA BKANG PA'I SBRA TSIL GYI RANG BZHIN GYI GZUGS
BYAS TE, MYOS BYED KYI TSER MAS PHUG LA SENG LDENG GI ME LA NYIN
ZHAG BDUN DU DUS GSUM GDUNGS NA GANG GI MING NAS GZUNG BA DE
DBANG DU 'GYUR RO, ,DE LTAR PHO BA

RAS DKAR PO'I SBYIN SREG ZHAG BDUN DU BYAS NA DE DBANG DU 'GYUR
RO, ,DE YANG LHA MO G-YON PA'I PHYAG GIS RDO RJE BZUNG BA, G-YAS
PA'I PHYAG GIS MDUNG 'PHYAR BA, MI BZAD CING BONG THUNG LA KHRO
BO'I LTA STANGS CAN G-YAS BRKYANG BA'I ZHABS KYIS GNAS PA'O, ,LAS
KYI SBYOR BA GZHAN DANG GZHAN

NI GZHUNG MANGS PAS 'JIGS PAS NA 'DIR MA BRJOD DO, ,SNGON GYI
SLOB DPON BYAS PA'I GZHUNG, ,BLTAS NAS MA RGYAS 'KHRUGS PA LAS,
,DE DAG RGYAS PHYIR 'DI BYAS LA, ,BDAG LA MKHAS RNAMS BZOD PAR
MDZOD, ,GOS SNGON PHYAG NA RDO RJE'I SGRUB THABS NI, ,RAB RGYAS
SBYOR BA DANG LDAN BYAS

PA LAS, ,BDAG GIS BSOD NAMS BSAGS PA 'DI YIS NI, ,GOS SNGON RDO
RJE 'DZIN PA DGRA RGYAL SHOG ,KLU'I BDAG PO THAMS CAD KYIS PHYAG
BYAS PA'I PHYAG NA RDO RJE GOS SNGON PO CAN GYI SGRUB PA'I THABS,
SLOB DPON MKHAS PA CHEN PO DPAL STONG NYID TING NGE 'DZIN RDO
RJE'I ZHAL SNGA NAS

MDZAD PA RDZOGS SO,, ,,RANG GI BLA MA NYID LAS THOS NAS KHAMS PA
DGE SLONG BA RI LO TZ'A BA CHEN PO RIN CHEN GRAGS PAS BSGYUR
CING, SLAD KYIS RGYA GAR GYI MKHAN PO AA BHI YUG TA DANG ZHU DAG
BYAS NAS GTAN LA PHAB PA'O,, 