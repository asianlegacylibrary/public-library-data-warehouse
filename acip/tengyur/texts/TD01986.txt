@175A #, ,RGYA GAR SKAD
DU, SHR'I BADZRA BHEE RA WA SA MA YA MAndALA BI DHI:, BOD SKAD
DU, DPAL RDO RJE 'JIGS

BYED KYI DAM TSIG LA 'JUG PA'I DKYIL 'KHOR GYI CHO GA ,'JAM DPAL
GZHON NUR GYUR PA LA PHYAG 'TSAL LO, ,THOG MAR NGES PAR RIM PAR
BRGYUD PA DANG, ,DE KHO NA NYID BCU LA SOGS PA'I YON TAN DANG
LDAN PA'I BLA MA LA, THEG PA CHEN POR RIGS NGES SHING DAD PA DANG
LDAN PA'I SLOB MAS, GO

'PHANG MCHOG THOB PAR 'DOD PA'I DON DU, YANG DANG YANG DU GSOL BA
BTAB PA DANG, BKRA SHIS PA'I GNAS DANG, DUS DER RJES SU GZUNG BAR
BYAS NAS, ,BLA MA LA MCHOD PA RGYA CHEN PO DANG BCAS PAS, DPAL
RDO RJE 'JIGS BYED MNYES PAR BYA BA'I DON DU, GNANG BA RAB 'BRING
THA MA GANG YANG

@175B RUNG BA THOB PA DES, SLOB MA RNAMS KYANG JI LTA BA BZHIN
SBYANG BA BYAS LA, SBYIN SREG LA SOGS PA'I YO BYAD RNAMS TSUL
BZHIN DU TSOGS PAR GYUR PA NI, SNGON DU BSNYEN PA'I CHO GA'O, ,DE
NAS JI SKAD DU GSUNGS PA'I GNAS SU SEMS DPA' DANG BCAS PAS, LAS
THAMS CAD PA'I CHUS BSANG GTOR

BYAS LA, DER DKYIL 'KHOR GYI 'KHOR LO BSGOMS SHING MCHOD NAS GTOR
MA BTANG PA'I BAR DU BYA STE, DE NAS SA'I LHA MO LAS BLANG BA LA
SOGS PA BYAS LA, DE NAS BDUD RTZI 'KHYIL PA'I TING NGE 'DZIN LA
GNAS PAS, GANG LA DMIGS PA'I SA DE LA TSON THAG DANG, PHUR BUS
BSKOR TE JI LTA BAR

BRKO ZHING SBYANGS NAS, MAndALA BA'I KO BA TZAM PA BYAS LA, CI
RIGS PA'I SA GTER GZHUG CING BA'I RNAM LNGA SPOS DANG BCAS PAS
'THAS PAR BCAGS TE, RGYAN GYIS BRGYAN PA DANG, MCHOD PA'I YO BYAD
KUN BKRAM LA, RGYAN CHA DANG BCAS PA'I SLOB DPON DES, MAndALA GYI
STENG DU RNAL 'BYOR

RDZOGS PAR BSGOMS PA'I RJES LA, SA GZHI THAMS CAD STONG PA'I
NGANG LAS BYUNG BA'I SNA TSOGS RDO RJE RGYA GRAM 'BAR BAR GYUR
PAR MTHONG BA DANG SLOB MA LHA MO BZHI'I TING NGE 'DZIN LA GNAS
PAS, PHYOGS BZHI NAS DKYIL 'KHOR BYIN GYIS RLOB PA'I DON DU
BZHENGS PAR GSOL BA BTAB PA'I RJES LA, RDO RJE SLOB

DPON DE MNYAM PAR BZHAG PA LAS LANGS TE, MIG GNYIS SU MA DANG AA
LAS NYI MA DANG ZLA BA GSAL BAR BYAS TE, DE DAG GI 'OD ZER GYIS
'JIG RTEN GYI KHAMS THAMS CAD ZIL GYIS GNON PAR BSGOMS TE, RKANG
PA GNYIS HAm LAS RDO RJE RGYA GRAM 'BAR BAR BSAM STE, DBANG LDAN
MTSAMS NAS G-YAS

PHYOGS SU BSKOR BA LAN GSUM GSUM TZAM DU BSKOR ZHING, H'Um BZHI
PA DANG BCAS PAS 'BYUNG PO KUN LA 'JIGS PA SBYIN PAR BYA STE, DE
NAS DKYIL 'KHOR GYI STENG DU 'JIGS PA CHEN POS GNAS TE, PHYOGS
KUN DU RNAM PAR BLTA BA'I GAR RNAMS BYAS LA, DE NYID DU 'DUG NAS
NAN TAN DU BGEGS BYED

PAR 'DOD PA RNAMS GZHOM PAR 'DOD PA'I DON DU, BDAG NYID KYI
SNYING GNAS NGES PAR 'PHROS PA'I KHRO BO BDUD RTZI 'KHYIL PA LNGA
BTON PA'I PHUR PA LA STOD KHRO BOR GYUR PA DAG ,DKYIL 'KHOR DE'I
DBUS DANG GRVA BZHIR GDAB STE, DE'ANG G-YAS PAS THO BA G-YON PAS
PHUR PA BZUNG STE, PHYOGS SKYONG BCU LA,

@176A *, ,BTAB CING, THAL PHYIN PAR GYUR PAR DMIGS TE, AOm GHA
GHA GH'A TA YA GH'A TA YA, ,SARBA DUsht'A NA PHAt PHAt, K'I LA YA
K'I LA YA, SARBA P'A PAm PHAt PHAt, H'Um BADZRA K'I LA YA SARBA
BIGHN'A NA, BADZRA DHA RA A'A DZNY'A PA YA TI K'A YA W'A KA
TZITTA BADZRA K'I LA YA H'Um PHAt, CES PAS GDAB PAR BYA'O, ,BDUD
RTZI 'KHYIL

PA'I SNGAGS LA SOGS PAS KYANG TSAR GCAD PA'O, ,SA YONGS SU GZUNG
BA'I CHO GA'O,, ,,DE'I RJES LA STAN LA LEGS PAR 'DUG NAS, G-YAS
PA'I RTZE GSUM PHYAG RGYAS NI, ,SA LA BSNUN PA TZAM GYI TSE,
,PADMA DANG BCAS LHA MO NI, ,LTE BA YAN CHAD 'THON PA LA, ,THAL
SBYAR BKA' NYAN TSUL

BSGOMS NAS, ,MCHOD CING GSOL GDAB BKA' BSGO NAS, ,GNANG BA BYIN
TE SA DER THIM, ,DE NAS MAndALA DE DBUS SU, ,DRI YIS BYUGS PA'I
MAndALA GRU BZHI PA CIG BYAS TE, ME TOG GI TSOM BU BYA'O, ,DE
BZHIN DRI'I THIG LE RE RE DANG, ME TOG GI TSOM BU LHA'I GRANGS
DANG MNYAM PA DGOD PAR

BYA'O; ,SHR'I BADZRA BHEE RA WA AA DHI shthA NA, ZHES PAS BSNYEN
PAR GYUR BA'I DKYIL 'KHOR DE NYID 'DIR BRTAN PAR GYUR PAR BLTA'O,
,DE NAS RANG BZHIN GYI DKYIL 'KHOR SPYAN DRANGS TE, ,DE NYID DU
DBYER MED PAR BZHUGS PA LA MCHOD PA DANG BSTOD PA'I SGO NAS GSOL
BA GDAB STE, BCOM LDAN 'JAM PA'I

RDO RJE DANG, ,RIG SNGAGS RGYAL LA PHYAG 'TSAL LO, ,BDAG GIS
GSHIN RJE GSHED DKYIL 'KHOR, ,MGON PO BDAG NI 'DRI BAR 'TSAL,
,SLOB MA RNAMS LA PHAN PHYIR DANG, ,KHYED RNAMS LA YANG MCHOD
PA'I PHYIR, ,BCOM LDAN BDAG NI GUS PA LA, BYIN GYIS RLOBS PAR
MDZAD DU GSOL, ,

SANGS RGYAS THAMS CAD BDAG LA DGONGS, ,'KHOR LOS 'GRO BA'I DON
MDZAD DANG, ,'BRAS GNAS BYANG CHUB SEMS DPA' DANG, ,GSANG SNGAGS
KYI NI LHA GZHAN DANG, ,'JIG RTEN SKYONG BA'I LHA RNAMS DANG,
,'BYUNG PO YANG DAG RDZOGS PA YI, ,SANGS RGYAS BSTAN LA MNGON
DGA' BA'I, ,

GANG SU LHA YI MIG CAN KUN, ,CHE GE ZHES PA'I RDO RJE YIS, ,GSHIN
RJE'I DKYIL 'KHOR LAS BYUNG BA'I, ,JI LTAR NYE BAR SPYOD NUS PA,
,'GRO RNAMS DON DU BRI BAR BYA, ,BDAG DANG SLOB MAR BCAS PA KUN,
,THUGS RJES NYE BAR BZUNG NAS NI, ,THAMS CAD DKYIL 'KHOR LA
BZHUGS PHYIR, ,

@176B BYIN GYIS RLOB PAR MDZAD DU GSOL, ,BDUG SPOS ROL MO BCAS PA
YIS, ,KUN GYIS PUS BTZUGS GSOL BA GDAB, ,DE DAG GIS KYANG RJES
GNANG BA, ,'GRO MGON SKYOBS GNAS YIN PAR BSGO, ,DRIS LAN TSUL DU
MCHOD BSTOD BYA'O, ,LHA LHAG PAR GNAS PA'I CHO GA'O,, ,,DE NAS
RIN PO

CHE'I BUM PA TSAD DANG DBYIBS KYIS MDZES PA DRUG GAM, ,BCU GNYIS
LA SOGS PA LA DKAR POR BSGYUR ZHING, SNA TSOGS PADMA'I STENG DU
RIGS SO SO'I PHYAG RGYA BRIS TE, LAS THAMS CAD PA LA RDO RJE RGYA
GRAM BRI'O, ,SNYING PO'I 'BRU LNGA DANG, RIN PO CHE DANG, SMAN
DANG, DRI DANG, SNYING PO RNAMS KYIS DGANG

BAR BYA ZHING, SPOS RNAMS DANG BCAS PAS BKANG LA MGUL CHINGS
DANG, ME TOG GI PHRENG BA DANG, KHA RGYAN DANG, GZUNGS THAG RDO
RJE LA BTAGS PA DANG BCAS PA, YOL BA BYAS LA, DE DAG MI DMIGS PA
LAS, RIN PO CHE LAS GRUB PA'I GZHAL YAS KHANG BA'I NANG DU,
PADMA'I SDONG PO'I STENG

DU NYI ZLA'O, ,DE'I STENG DU CHO GA GSUM LAS GTZO BO'I SKU BSKYED
LA, YE SHES SEMS DPA' BSGRUBS TE, MCHOD CING BSTOD NAS, BZLAS PA
BYA STE, BRGYA RTZA BRGYAD LA SOGS PA CI RIGS PAR BZLAS PA'I RJES
LA, MCHOD YON LA YI GE BRGYA PA CI RIGS PA BZLAS PA'I CHUS REG
PA'I TSE NA ZHU BA'I

THIG LE'I RANG BZHIN DU BLTA'O, ,BUM PA KUN LA'ANG DE BZHIN DU
SBYAR ZHING, LAS THAMS CAD PA NI PADMA'I STENG DU BSKYED PAR
BYA'O, ,BUM PA LHAG PAR GNAS PA'I CHO GA'O, ,DE NAS SHAR PHYOGS
SU MAndALA BYA STE, SLOB MAS SLOB DPON LA NYE BAR LONGS SPYOD PA
RNAMS KYIS MCHOD PAR BYA STE, YANG

SLOB MA LA SKYABS SU 'GRO BA LA SOGS PA BYIN PA DES SLOB DPON LA
GSOL BA GDAB STE, DGA' CHEN KHYOD BDAG STON PA STE, ,SLOB DPON
KHYOD NI DGONGS SU GSOL, ,BYANG CHUB CHEN PO'I TSUL BSTAN PA'I,
,MGON PO CHEN PO BDAG LA GSOL, ,DAM TSIG DE NYID BDAG LA STZOL,
,BYANG CHUB

SEMS KYANG BDAG LA STZOL, ,SANGS RGYAS CHOS DANG DGE 'DUN TE,
,SKYABS GSUM DAG KYANG BDAG LA STZOL, ,THAR PA CHEN PO'I GRONG
MCHOG TU, ,MGON PO BDAG NI 'JUG PAR 'TSAL, ,ZHES LAN GSUM GSOL BA
BTAB PA'I RJES LA, DE NAS RDO RJE SLOB DPON DES SLOB MA RNAMS
SPRO

@177A *, ,BA BSKYED PAR BYA BA NI, 'JIG RTEN 'DIR NI KUN MKHYEN
RNAMS, ,AU DUMW'A RA'I ME TOG LTAR, ,BRGYA LAM NA NI RES 'GA'
ZHIG ,'BYUNG 'GYUR YANG NI MI 'BYUNG STE, ,GSANG SNGAGS SPYOD
PA'I CHO GA RNAMS, ,DE BAS CHES CHER DKON PA STE, ,DE LTAR YID
BZHIN NOR BU'I MCHOG ,

DED DPON BZANG DANG BCAS PAS BLANG, ,GAL TE BAG MED GANG GYUR NA,
,DU: KHA RGYA MTSO SKYED PAR BYED, ,CES BRJOD CING, DE NAS GSANG
SNGAGS KYI CHE BA'I YON TAN NYE BAR BRJOD PA NI, BU TSUR THEG PA
CHEN PO YI, ,GSANG SNGAGS SPYOD PA'I CHO GA RNAMS, ,KHYOD LA YANG
DAG BSTAN PAR BYA, ,KHYOD

KYIS TSUL CHEN BRTEN PAR BYOS, ,RDZOGS PA'I SANGS RGYAS GANG 'DAS
DANG, DE BZHIN GANG DAG MA BYON DANG, DA LTAR BYUNG BA'I RDZOGS
SANGS RGYAS, ,'GRO LA PHAN PHYIR BZHUGS PA RNAMS, ,DE DAG GIS
KYANG GSANG SNGAGS KYI, ,CHO GA BZANG PO 'DI RNYED NAS, ,DPA' BOS
BYANG CHUB SHING DRUNG

DU; ,THAMS CAD MKHYEN PA TSAD MED BRNYES, ,GSANG SNGAGS CHO GA
MNYAM MED DES, ,SH'AKYA SENG GE LA SOGS KYIS, ,BDUD SDE SHIN TU
MI BZAD PA'I, ,DPUNG CHEN DAG KYANG DE YIS BCOM, ,'KHOR LO BSKOR
NAS MYA NGAN 'DAS, ,DE BAS KUN MKHYEN THOB BYA'I PHYIR, ,BU YIS
BLO GROS 'DI

GYIS SHIG ,CES LAN GSUM DU BRJOD CING, CHO GA JI LTA BA BZHIN DU
RGYUN BSHAGS DANG, ,BYANG CHUB MCHOG TU SEMS BSKYED PAR BYAS LA,
DE'I CHO GA NI SLOB MA'I LUS LA, 'BYUNG BA BZHI'I 'KHRUL 'KHOR
GYIS 'OD KYI GONG BU DE LAS YI GE 'BRU GSUM DU GSAL BA DANG, SNA
G-YAS G-YON

GANG NAS RGYU BA'I RLUNG GIS BSDUS TE, THUGS KA NAS GSANG BA'I
GNAS NAS BTON TE, MDUN DU RDO RJE SEMS DPAR GYUR PA DE LA, SKU
GSUNG THUGS RDO RJER GYUR PAR BYIN GYIS BRLABS LA, MCHOD PA RNAMS
PHUL TE, RANG GI RIGS KYI SNGAGS BRGYA RTZA BRGYAD ZLOS SU GZHUG
GO, ,DE NAS BYA BA'I

RGYUD LA SOGS PA'I SDOM PA DANG, DAM TSIG LA SOGS PA CI RIGS PA
DBOG CING, DGAG PA DAD GNANG BA LA SOGS PA'I BYE BAG DANG, NYES
DMIGS KUN KYANG BSGRAG PAR BYA'O, ,DE NAS SO SHING SBYIN ZHING
DAG PA BRJOD PAR BYA STE, AOm HR'I: BIDDHA DHARM'A SARBA P'A PAm
NI TZ'A S+YA BI SHODHA YA SARBA PI KA LPA NA

@177B P'A PAm AA PA N'A YA H'Um, ZHES KUN LA MNGON PAR BYIN GYIS
BRLAB PAR BYA'O, ,SRUNG SKUD LA RIGS KYI SNYING PO BZLAS PAR RIG
PAR BYA'O, ,KU SHA'I CHUN PO LA SNGAS DANG STAN LA YANG DAG PAR
BSNGAGS LA YANG SBYIN TE, BYA BA GZHAN GYIS BLO MA YENGS PAR,
SNYING PO'I DON DPAL GSHIN RJE GSHED PO 'BA' ZHIG LA

SEMS PAR GYIS SHIG CES PA DANG, DE NAS BSGO BA BYAS LA CI BDE BAR
GNAS SO, ,MDUN GYI DKYIL 'KHOR THABS SHES RAB KYI RANG BZHIN DU
GNAS PAR BSAM MO, ,SLOB MA LHAG PAR GNAS PA'I CHO GA'O, ,DE NAS
SNGA DRO'I DUS KYI TSE NA, RNAL 'BYOR DANG BCAS PA'I SNGAGS PAS,
SNGAR GYI DKYIL 'KHOR

MNGON SUM DU GSAL BA DE LA YANG DAG PAR MCHOD NAS, BAR SNANG LA
GNAS PAR BLTAS LA, MAndALA LA BYI DOR BYAS TE, DE NAS THIG SKUD
NI, DOG PA LNGA DBUS DANG, PHYOGS BZHIR BKOD, DANG POR MI DMIGS
PAR BYA'O, ,DE NAS YIG 'BRU LNGA DANG PHYAG MTSAN LNGA YONGS SU
GYUR PA LAS RIGS LNGAR

GRUB PA LA, YE SHES SEMS DPAS BYIN GYIS BRLAB CING, MCHOD PAS
MCHOD CING, SLAR SKUD PAR GNAS PA DE LA BSGRIL BAR BYA STE, DZA'I
SGRA LAS BYUNG BA'I SGRUB PA'I GROGS LA SKUD PA'I SNA GTAD DE,
RANG GI SOR MO LNGA'I BAR NAS SKUD PA LNGA BKOD LA, AA N+YO N+YA
AA NU GA TA SARBA DHARM'A PA RA SBA RA AA

NU PRA BIshtA SARBA DHARM'A AA TYANTA AA NU PRA BIshtA SARBA
DHARM'A BADZRA SI DDHI H'Um AA: ZHES PAS SOR MO BCU'I BAR DU
BSGRIL BAR BYA STE, DE LTAR LEGS PAR GRUB PA'I THIG SKU DE LA,
AOm BADZRA SA MA YA S'U TRA MA TI KRA MA H'Um, ZHES BZLA ZHING
DRI DANG SPOS KYIS BSGOS PA DE LA JI LTA BA BZHIN DU MCHOD PAR
BYA STE, DE NAS

SLOB DPON GYIS SNGAGS DANG BCAS PAS THIG SKUD BSDOGS TE, DZA'I
SGRA DANG BCAS PAS THIG SNA GTAD DE, RANG BZHIN GYI DKYIL 'KHOR
DU GSAL BAR DMIGS TE, DE NAS SLOB DPON LHO NAS BYANG DU BLTAS TE
THIG GCIG GDAB BO, ,DE NAS LHO NAS BYANG DU BLTAS TE SHAR GYI KHA
KHYER GYI THIG

GDAB BO, ,DE BZHIN DU BYANG DANG LHOR BLTAS TE NUB KYI KHA KHYER
GYI THIG GO, ,DE BZHIN DU NUB DANG SHAR DU BLTAS PAS BYANG GI KHA
KHYER GYI THIG GO, ,DE NAS NUB DANG SHAR DU BLTAS PAS LHO'I KHA
KHYER GYI THIG GDAB PO, ,DE NAS ME DANG RLUNG GI MTSAMS SU GNAS
PA DANG, SRIN PO DANG DBANG LDAN DU

@178A *, ,GNAS PAS MTSAMS KYI THIG GDAB BO, ,DE NAS CHA CHEN BCU
DRUG TU PHYE BA LAS, CHA PHRAN RNAMS JI LTAR RIG PAR GDAB BO, ,DE
NAS BSKOR THIG GI GRANGS NGES PAR BYA'O, ,BCU DRUG GI PHYI ROL TU
LHAG PAR YANG YONGS SU SHES PAR BYA'O, ,DE NAS TSON RTZI'I CHO GA
NI, DKAR PO, SER PO,

DMAR PO, LJANG GU MTHING GA RNAMS THOD PA'I NANG DU SO SOR BKOD
LA, YE SHES LNGAR GSAL BA LA MCHOD CING, SLAR TSON RTZI YONGS SU
GYUR BA LA BYIN GYIS BRLAB PA'I SNGAGS NI, AOm BADZRA SA MA YA
H'Um, ZHES PAS YE SHES LNGA'I RANG BZHIN DU BLTAS LA, BYANG SHAR
MTSAMS SU RE KH'A LNGA BRI'O, ,DE NAS

THOD PA BKAB LA RKANG PA'I 'OG TU MNAN TE, CHOS DBYINGS 'DI NI
RNAM PAR DAG ,SEMS CAN KHAMS RNAMS RAB SGROL BYED, ,RGYAL BA 'JAM
MGON RDO RJE 'DZIN, ,DE BZHIN GSHEGS PA KUN GYI GNAS, ,ZHES BRJOD
CING TSOM BU BTAB LA, DE NAS PHUR BA'I SHUL DGANG NGO, ,DE NAS
YANG RGYUD NAS

JI SKAD GSUNGS PA LTAR DU DBUS NAS BRTZAMS NAS KYANG, GO RIMS MA
NOR BAR BRI BAR BYA BA NI, MTSAN MO PHYED NI DUS DAG STE, ,MA HE
GDONG GI SBYOR LDAN PAS, ,GCER BU SKRA GROL BDUD RTZIS BYUG ,DUR
KHROD SOL BA RUS PHYE SOGS, ,SNA TSOGS LDAN PA'I CHON RNAMS KYIS,
,DKYIL 'KHOR

MDZES PAR BRI BAR BYA'O, ,GRU BZHI PA LA SGO BZHI PA, ,RTA BABS
BZHI DANG DRA BAS BRGYAN, ,DRIL BU DRIL BU G-YER KA'I PHYED, ,NYI
MA ZLA BA RIN CHEN PHRENG, ,RIN CHEN GDUNG DANG MDZES PA'I THOG
,TOG GIS BRGYAN ZHING 'OD ZER SPRIN, ,NGOS RNAMS 'DOD PA'I YON
TAN LNGAS, ,MDZES PAR

BLTAMS SHING 'KHRIGS PAR SPRAS, ,ME TOG PHRENG BA SNA TSOGS DANG,
,RIN CHEN RGYAL MTSAN LA SOGS BRGYAD, ,GRU RNAMS KUN DU BSGRENGS
PAS BRGYAN, ,SA GZHI RDO RJE RGYA GRAM 'BAR, ,DE YI LTE BA'I
DKYIL DU NI, ,'KHOR LO'I MCHOG GI RNAM PA LA, ,ZLUM PO RE MIG DGU
PA STE, ,

THOD PA SKAM RLON PHRENG GIS BRGYAN, ,BAR KHYAMS GRU CHAD SGO
BZHI MDZES, ,SGO GCIG TU NI 'DUG NAS NI, ,SGO GZHAN YONGS SU GCAD
PAR BYA'O, ,ZHES GSUNGS PAS NA, DE BZHIN DU YANG DBUS NI ZLUM PO
LA RE MIG DGU PA'O, ,DE'I PHYI ROL SNA TSOGS RDO RJE RGYA GRAM LA
RTZE MOS SGO'I NANG DU SLEBS

@178B BA LA; RA'I MTHA' ME ZLUM BSKOR 'OD ZER BCAS PA NI CI RIGS
SU BYA'O, ,MTSAN MA DNGOS SU DGOD PAR BYA BA NI, DBUS SU RO MGO
LHOR BSTAN PA'O, ,BAR KHYAMS LA SHAR DU MGO BO, LHOR LAG PA, NUB
TU RGYU MA, BYANG DU RKANG PA'O, ,SHAR GYI GRVAR THOD PA KHRAG
GIS BKANG BA, LHO'I GRVAR

THOD TSAL GYI PHRENG BA, NUB KYI GRVAR DUR KHROD KYI RAS TE ZHING
LPAGS BRGYANGS PA, BYANG GI GRVAR GSAL SHING LA BTZUGS PA'I MI
STE, 'DI DAG NI NANG GI MTSAN MA DAG YIN LA, DE NAS PHYI ROL GYI
PHYAG RGYA DGOD DE SHAR GYI SNAM BU LA NI GRI GUG DANG, ,MTSON
RTZE GCIG PA DANG, GTUN SHING DANG,

CHU GRI DANG, RDO RJE RTZE GCIG PA DANG, LCAGS KYU LA SOGS PA
BRI'O, ,LHO PHYOGS KYI SNAM BU LA STA RE DANG, MDA' DANG, KHA
tR'Am GA DANG, DBYUG TO DANG, 'KHOR LO DANG, RDO RJE'I ZHAGS PA
LA SOGS PA BRI'O, ,NUB PHYOGS KYI SNAM BU LA RDO RJE DANG, RDE'U
CHUNG DANG, PHUB PA DANG, GZHU DANG,

DRIL BU DANG, RLUG GIS 'PHYAR BA'I RAS LA SOGS PA BRI'O, ,BYANG
PHYOGS KYI SNAM BU LA, SDIGS MDZUB DANG, 'PHAN RTZE GSUM PA DANG,
GLANG PO CHE'I PAGS PA DANG, RDO RJE'I THO BA DANG, MDUNG DANG,
RDO RJE'I ME THAB LA SOS PA BRI'O, ,KHYAD PAR DU SGO BZHI DANG
GRVA BZHIR RO LANGS MA RUNGS PA'I CHA

BYAD CAN RE RE DGOD DO, ,DBUS KYI RO LANGS KYI STENG DU SNA TSOGS
KYI PADMA LA GRI GUG GAM, RAL GRI 'BAR BAS MTSAN PA BKOD DO,
,DKYIL 'KHOR BRI BA'I RIM PA'O, ,DE NAS BUM PA DGOD DE, GTZO BO'I
BUM PA DBUS SU DGOD DO, ,GZHAN DGU DANG LAS BUM DANG BCAS PA
BYANG SHAR DU BZHAG LA

BIGHN'AN TA KRi TA LA BSRUNG BA'I LAS BCOL LO, ,DE NAS MCHOD PA'I
YO BYAD DGOD PA NI, SPYIR SHA DANG KHRAG THAMS CAD GTZO BOR
GSUNGS SO, ,MCHOD PA RNAMS NI BSHAM PA DANG, GRANGS DANG, GO RIMS
NI JI LTAR GSUNGS PA BZHIN NO, ,MAR ME CHEN PO BRGYAD NI, PHYOGS
MTSAMS BRGYAD DU

DGOD PA LA SOGS PA DANG, SGO BZHI DANG GRVA BZHIR NI SHA KHRAG
SNA TSOGS PAS BKANG BA'I THOD PA CHEN PO'I GTOR MA BRGYAD DANG,
GZHAN CI RIGS PAR BSHAMS PA'I TSOGS KYI YO BYAD RNAMS DANG, 'DOD
PA'I YON TAN LNGA'I YO BYAD DE, GOS ZUNG DU SBYAR BA LA SOGS PA
DANG, RGYAN GYI YO BYAD NI,

@179A *, ,BLA RE DANG, 'PHAN DANG, GDUGS DANG, YOL BA LA SOGS PA
DANG, BSRUNG BA'I YO BYAD NI GRI PHUR DANG, MDA' BO CHE DANG, SGO
MTSAMS MA LA SOGS PA DANG, SGRUB PA'I YO BYAD NI RNAL 'BYOR DU
'DUS PA RNAMS NI, TING NGE 'DZIN GCIG TU GYUR PA'AM, MA GYUR
BA'ANG RUNG STE, MNYAM

PAR 'JOG NUS PA RNAMS TE, DE DAG GIS NI DKYIL 'KHOR BRGYAN PAR
BYAS PA'I RIM PA'O, ,DE NAS RDO RJE SLOB DPON GYIS RDO RJE DANG
DRIL BU 'DZIN CING, 'BAR BA'I LTA BA DANG BCAS PAS DKYIL 'KHOR LA
BSKOR BA BYA ZHING, NOR BA RNAMS BCOS PAR BYA'O, ,SRUNG BA'I
'KHOR LOS BYIN GYIS BRLAB PAR

RIG PAR BYA'O, ,DE NAS LHO'I SGOR STAN LA 'DUG NAS, SEMS MNYAM
PAR BZHAG PAS, CHO GA JI LTA BA BZHIN DU DAM TSIG SEMS DPA'I
'KHOR LOR SPRUL LA, BAR SNANG LA GNAS PA DE YANG 'BAR BA'I LTA BA
DANG, YI GE JA'I SBYOR BAS, SHR'I BADZRA BHEE RA BA MA H'A MAndALA
A'A BE SHA YA AA AA ZHES PAS GNYIS

SU MED PAR GYUR PAR MTHONG NAS, SKYE MCHED DRUG DANG, SKU GSUNG
THUGS RDO RJE'I RANG BZHIN DU SGRUB STE, DE NAS YE SHES KYI 'KHOR
LO SPYAN DRANG ZHING, DBYER MED PAR GYUR BA'I TSE NA, SANGS RGYAS
THAMS CAD KYIS DBANG BSKUR BAR RIG PAR BYA'O, ,DE NAS BLO LDAN
SLOB MA GANG, ,DKYIL 'KHOR MNGON DU

GYUR 'DOD PAS, ,MCHOD PA KUN GYI MCHOG GYUR PA'I, ,BLA MA MCHOD
LA BRTZON BYA STE, ,DAD PAS RANG DANG LONGS SPYOD BCAS, ,JI LTAR
'BYOR ZHING YID 'THAD KUN, ,RJE BTZUN ZHABS LA BTUD DE 'BUL, ,DE
NAS SNYING PO BYANG CHUB PAR, ,ZHABS KYI PADMA LA BTUD CING,
,THEG MCHOG BSRUNG BAR BSKUL

'DEBS SHING, ,'GRO BA'I MUN SEL SGRON ME SPRO, ,DE NAS RDO RJE
SLOB DPON DES, ,RANG RIG PA'I RGYAL POR NGES PAR MTHONG NAS, SKYE
MCHED DRUG DANG LUS NGAG YID RDO RJER BYIN GYIS RLOB CING, YE
SHES KYI 'KHOR LOR BYIN GYIS BRLABS TE, DBANG BSKUR BAR 'DOD PAS,
BSANG GTOR SNGON DU 'GRO

BAS, MCHOD YON DANG SKU KHRUS GSOL TE, BDUG SPOS LA SOGS PA'I
MCHOD PA'I BYE BRAG DU MA DANG, 'DOD PA'I YON TAN LNGA DANG,
SPYANG BA DANG, SBAR ZHING RTOGS PAR BYA BA'I BDUD RTZI'I ROS NI
SANGS RGYAS THAMS CAD LA YANG DAG PAR MCHOD NAS, DE BZHIN DU 'JIG
RTEN PA DAG LA YANG RGYA CHE BAR MCHOD

@179B PAR BYAS NAS, DE DAG SGYU MA'I RNAM PAR SHES PAR 'GYUR BA
DANG, RANG GI RTOG PA LAS JI SKAD DU GSUNGS PA LTAR DU ZHI BA
DANG RGYAS PA'I SPYIN SREG GIS KYANG DON THAMS CAD SGRUB PAR
GSUNGS SO, ,DE NAS SLOB MA DBANG BSKUR PHYIR, ,'KHOR LOS SGYUR
RGYAL SBYAR BAS 'JUG ,BDAG NYID GNANG BA THOB GYUR NAS, ,

GZHAN DON MCHOG 'GYUR THE TSOM MED, ,DE NAS YANG SLOB MAS DBANG
BSKUR BA'I DON DU, SLOB DPON LA GSOL BA GDAB STE, KUN MKHYEN YE
SHES PHUNG PO CAN, ,SRID PA'I 'KHOR LO RNAM SBYONG BA'I, ,JI LTAR
BSHAD PA'I RIN CHEN LTAR, ,GTZO BOS BDAG LA BKA' DRIN STZOL,
,KHYOD ZHABS PADMA

SPANGS NAS NI, ,MGON PO GZHAN LA SKYABS MA MCHIS, ,'GRO BA'I MGON
PO THUB CHEN GYIS, ,BLO MCHOG BDAG LA GNANG BAR MDZOD, ,DE NAS
YANG PHYOGS BZHI NAS GSOL BA GDAB PA NI, DE BZHIN GSHEGS PA KUN
ZHI BA, ,DE BZHIN GSHEGS PA KUN GYI GNAS, ,CHOS KUN BDAG

MED PA YI MCHOG ,DKYIL 'KHOR DAM PA BSHAD DU GSOL, ,MTSAN RNAMS
THAMS CAD YANG DAG RDZOGS, ,MTSAN MIN THAMS CAD YANG DAG SPANGS,
,KUN DU BZANG PO SKU YI MCHOG ,DKYIL 'KHOR DAM PA ZHI BA CHOS
MCHOG YANG DAG 'BYUNG, ,YE SHES SPYOD PA RNAM SBYONG BA, ,KUN DU
BZANG

PO GSUNG GI MCHOG ,DKYIL 'KHOR SEMS CAN KUN GYI SEMS CHEN PO,
,RANG BZHIN DAG PA DRI MA MED, ,KUN BZANG THUGS MCHOG KHA LOS
SGYUR, ,DKYIL 'KHOR DE NAS RIGS LNGA'I SDOM PA DANG, DAM TSIG
RNAMS DBOG CING, DE DAG GI SNGON DU RGYUN BSHAGS LA SOGS PAS LEGS
PAR SBYANGS NA,

SLOB DPON YOL BA'I NANG DU GNAS LA, LAS KYI RDO RJES PHYI ROL DU
LAS THAMS CAD PA'I BUM PA DES CI RIGS SU BSKU ZHING, GOS DMAR POS
GDONG PA G-YOGS TE, RNAM PAR SNANG MDZAD DU BSKYED DE, AA KHAm B'I
RA H'Um, ZHES ME TOG GI PHRENG BA SNYIM PAR GTAD LA, RDO RJE NAS
'DZIN DU BCUG STE, BSLAB BYA

DANG BCAS PA YOL BA'I RTZAR PHYIN PA DANG, ZHAL BZHI PA DANG, TA
KRi TA BZHI'I SNGAGS DANG BCAS PAS, BGEGS KYI TSOGS KUN BSKRAD
DE, KHYOD NI GANG ZHIG CIL DGA', ,ZHES BSGO BA DANG DAD PAS LEGS
PAR BSGRUBS PA STE, SKAL PA BZANG LA BDAG DGA'O, ,ZHES SMRA BAR
GYUR PA

@180A *, ,DANG; DE LA BYANG CHUB MCHOG TU SEMS BSKYED PAR BYA
STE, YOL BA'I NANG DU 'ONG BA NA, BO DHI TZITTA AUTP'A DA Y'A MI,
ZHES BRJOD DO, ,DE'I SNYING GAR RDO RJE DANG BDUD RTZIR BCAS PAS
RGYAS BTAB STE, DE RING KHYOD LA DE BZHIN GSHEGS PA THAMS CAD
KYIS BYIN GYIS BRLAB PAR 'GYUR TE, DE BZHIN

GSHEGS PA THAMS CAD KYI GSANG BA DAM PA DE KHO NA NYID KYI GNAS
CHEN PO 'DI NI, PHYIN CI MA LOG PAR BSTAN PAR BYA STE, GANG DAG
KHYOD KYI DKYIL 'KHOR DU MA ZHUGS PA RNAMS LA SMRA BAR MI BYA
STE, DAD PA CHUNG BA DAG DANG, YONGS SU MA SMIN PA RNAMS LA SMRA
BAR MI RIGS SO, ,GAL TE BAG MED

PAR SMRAS NA MGO 'GAS PAR 'GYUR RO, ,DE NAS YI GE GSUM GYIS GNAS
GSUM DU BYIN GYIS BRLAB CING, RDO RJE DANG BCAS PA'I BDUD RTZI'I
THIG LE BYA ZHING, NYI ZLA KHA SBYAR RE RE BKOD PAR BSGOMS NAS,
DE NAS YANG 'DI SKAD DU BSGO STE, DENG NAS KHYOD DE BZHIN GSHEGS
PA THAMS CAD KYI RIGS SU CHUD

PA YIN PAR SHES PAR BYOS SHIG ,DE LTA BAS NA, NGAS KHYOD LA YE
SHES CHEN PO'I RDO RJE NGES PAR BSKYED PAR BYA'O, ,YE SHES GANG
GIS KHYOD LA DE BZHIN GSHEGS PA THAMS CAD KYI DNGOS GRUB KYANG
'GRUB PAR 'GYUR TE DNGOS GRUB GZHAN LTA CI SMOS, 'DI DAG NI
DKYIL 'KHOR CHEN PO MA MTHONG BA DAG GI DRUNG DU

BRJOD PAR MI BYA STE, DAM TSIG NYAMS PAR GYUR TA RE'O, ,RDO RJE
SEMS DPA' 'ANG DENG KHYOD KYIS, ,SNYING LA YANG DAG GNAS PAR
BYAS, ,GAL TE TSUL 'DI SMRAS GYUR NA, ,DE MA THAG TU DRAL TE
GSHEGS, ,AOm BADZRA SA TVA H'Um, DE NAS PADMA'I SNOD DU BSGRUB
PA'I 'CHI MED DE LAS RDO RJE BLANGS TE, DE'I LCE LA BZHAG

STE; 'DI NI RDO RJE'I BDUD RTZI'I CHU, ,DAM TSIG 'DAS NA SREG PAR
BYED, ,DAM TSIG BSRUNGS NA DNGOS GRUB KUN, ,RDO RJE BDUD RTZI'I
CHU 'DIS 'GRUB, ,AOm BADZRA AA MRi TA AU DA KA thA: DE RING PHAN
CHAD KHYOD KYI PHYAG NA RDO RJE NGA YIN PAS NGAS JI LTAR BSGO
BA'I DGE BA'I LAS RNAMS KHYOD KYIS BYA DGOS PAS, NGA LA BRNYAS
PAR

'GYUR BA'I LAS DAG MA BYED CIG ,JI LTAR DU MI BDE BA DAG MA
SPANGS PAR TSE'I DUS BYAS NAS, SEMS CAN DMYAL BAR GYUR TA RE'O,
,DE NAS YANG SLOB MAS 'DI SKAD DU GSOL BA GDAB PAR BYA STE, BDAG
NI DE NAS BZUNG NAS DE BZHIN GSHEGS THAMS CAD KYIS BYIN GYIS
BRLABS NAS, RDO RJE SEMS DPA'

@180B BDAG LA 'BAB PAR GYUR CIG ,CES BRJOD LA, BYIN RLABS RGYUD
LDAN BLA MAS NI, ,RDO RJE SLOB MA BYIN BRLAB PHYIR, ,SLOB MA'I
LUS DANG RTEN 'BREL RDZAS, ,THUGS KYI BYIN RLABS DKYIL 'KHOR
GYIS, ,GSUNG GI RDO RJE'I RNAL 'BYOR DES, ,SEMS NI BYIN GYIS
BRLABS CAM GYIS,,G-YO ZHING RTOGS THOB

GANG YIN PA, ,STOBS SU GYUR PHYIR KUN GYIS KYANG, ,ROL MO'I SGRAR
BCAS RTOGS PA BSKYED, ,BRTAN PA'I CHO GA CI RIGS SPYAD, ,DE LAS
SHES PA BRTAN GYUR NAS, ,KHA DOG LA SOGS SNANG BA BRI'O, ,DE NAS
LAS KYI RDO RJE DANG BCAS PAS BSTOD PA'I TSIGS SU BCAD PA DANG,
DKYIL 'KHOR CHEN PO LA BSKOR

BA BYAS NAS, NUB KYI SGO NAS SHAR DU BLTA BAS, ME TOG GI PHRENG
BA DE DKYIL 'KHOR CHEN POR DOR BAR BYA STE, MA H'A P'U DZYA PRA
T'ITZTSA BADZRA HO ZHES BRJOD DE, SLAR YANG BLANGS TE, GTZUG PHUD
DU BCINGS LA, PRA TI GRiHnA BADZRA HO: GANG LA BAB PA'I LHA DE
NYID YI DAM LHA RU BSKYED CING DBOG GO, ,DE NAS MIG GNYIS

AOm DU BSAM, ,'OD 'PHROG KHAMS GSUM DAG PAR MTHONG, ,RDO RJE SEMS
DPA' DENG KHYOD KYI, ,MIG 'BYED PA LA BRTZON PAR BYA, ,RDO RJE'I
MIG NI BLA NA MED, ,YE SHES MCHOG TU GAL BAR BYED, ,HE BADZRA P'A
SHA, ,GDONG G-YOGS BKROL TE, AOm BADZRA TZKshU MA H'A MAndALA
PRA BE SHA YA PHAt, CHOS

RNAMS GZUGS BRNYAN LTA BU'I DNGOS, ,DAG CING GSAL LA MA RNYOGS
PAR, ,GANG RTOG ZHING KHAMS RNAM DAG MCHOG BLA NA MED PA'I GNAS
MCHOG YIN, ,RDO RJE THUGS RJE'I RGYUN GNAS PAS, ,SPRUL PA'I DKYIL
'KHOR RGYUN MI 'CHAD, ,BDEN PA'I BYIN GYI RLABS KYIS MTHONG,
,PHUN SUM

TSIGS KUN 'DIS GRUB 'GYUR, ,DNGOS GRUB SGRUB PHYIR DAM TSIG
SKYONG, ,GSANG SNGAGS DON LA BRTZON PAR GYIS, ,SHAR SOGS SGO BZHI
NAS BRTZAMS TE, ,JI SRID GTZO TSOGS RIM PAR BSTAN, ,DER RJES RNAL
'BYOR THAMS CAD KYIS, ,MGRIN GCIG TU NI SNGAGS PA YIS, ,BKRA SHIS

GLU DBYANGS DU MAR BCAS, ,BUM PA BLANGS TE DBANG BSKUR BYA'O, ,JI
LTAR BLTAMS PA'I DUS KYI TSE, ,LHA RNAMS KUN GYIS DBANG BSKUR
LTAR, ,DE LTAR DE BZHIN GSHEGS KUN GYIS, ,RIGS KYI BU KHYOD DBANG
BSKUR BYA'O, ,AOm SARBA TA TH'A GA TA AA BHI shE KA TA SHR'I SA
MA YE H'Um, AA KHAm B'I RA H'Um

@181A *, ,ZHES PA CHO GA GSUM LAS RIGS LNGA'I SKUR GSAL BAS, SNGA
MA BZHIN DU DBANG BSKUR BYA STE, SANGS RGYAS KUN DNGOS COD PAN
DBANG, ,RDZOGS SANGS RGYAS NYID RAB BSGRUB PHYIR, ,COD PAN MCHOG
GI DBANG BSKUR BAS, ,'KHOR LOS SGYUR RGYAL MGON DBANG BSKUR, ,AOm
L'Am M'Am P'Am T'Am

H'Um; RATNA MU KU tA AA BHI shINYTZA H'Um, RDO RJE 'DI NI RDO RJE
CHE, ,SANGS RGYAS KUN GYI BYIN GYIS BRLABS, ,SANGS RGYAS KUN DU
RAB BSGRUB PHYIR, ,RDO RJE MCHOG GIS DBANG BSKUR BYA'O, ,AOm
SARBA TA TH'A GA TA MA H'A SH'U N+YA T'A DZNY'A NA BADZRA AA BHI
shINYTZA MI, CHOS KYI DRIL BU BLA MED DON, ,STONG NYID YE SHES
SGRA SGROGS PA'I, ,THAMS

CAD STONG NYID DON STON PA'I, ,DRIL BU'I DBANG BSKUR BLA NA MED,
,AOm SARBA TA TH'A GA TA SHABHA PA TA LE DHARMA DH'A TU AA BHI
shE KA TA SHR'I SA MA YE H'Um, DE NAS RTAG PA CHEN PO'I DON,
,MNYAM NYID BDE BA CHEN PO'I SKUR, ,RDO RJE'I RGYAL PO BYIN GYIS
BRLABS, ,NGES PAR MA YENGS RGYUN DU BSGOMS, ,AOm BADZRA AA DHI

PA TI STVAm; AOm BADZRA AA BHI shINYTZA MAm, TIshthA BADZRA SA MA
YA H'Um, AOm BADZRA SATVA STVAm, BADZRA AA BHI shE KA TA SHR'IS
MA YA H'Um, LHAG PA'I LHA NI GANG GANG GI ,DE DANG DE YI MTSON
BYED BRDA, ,SHR'I YI SGRA YIS MDZES BYAS MING, ,MA 'ONG SA ZHING
DU LUNG STON 'GYUR, ,BRTUL ZHUGS DBUGS PHYUNG LUNG BSTAN PAS,,

CHO GA'I RJES 'GROR GSUNGS PA STE, ,BRTUL ZHUGS SKU GSUNG THUGS
YIN TE, ,PHYAG RGYA GSUM GYI THUGS RGYAS GDAB, ,PHYAG RGYA CHEN
POR GANG GYUR PA, ,RDO RJE DRIL BU BYIN RLABS GTAD, ,AOm SARBA TA
TH'A GA TA SIDDHI BADZRA TIshthA AE shA STVAm DHA RA YA MI HI HI
HI HI HO H'Um AOm, THOG MTHA' MED PA'I SEMS

DPA' NI, ,RDO RJE SEMS DPA' DGA' BA CHE, ,KUN DU BZANG PO KUN
BDAG NYID, ,RDO RJE BDAG SNYEMS BDAG MDZOD CIG ,HO: CHOS KYI DRIL
BU GZUNG BAR BYA'O, ,'DI DE SANGS RGYAS THAMS CAD KYI, ,SHES RAB
DBYANGS KYI RJES 'GRO BA'I, ,RTAG TU KHYOD KYIS GZUNG BYA STE,
,BYANG CHUB MCHOG TU

RGYAL BAS GSUNGS, ,CHOS KYI DRIL BU DKROL BAR BYA'O, ,SRID PA
RANG BZHIN GYIS DAG PHYIR, ,NGO BO NYID KYIS SRID BRAL BYAS,
,RANG BZHIN DAG PA'I SEMS DPA' MCHOG ,SRID PA MCHOG TU SGRUB PAR
BYED, ,'KHOR BA'I BDE BA SHIN TU CHUNG, ,DU: KHA CHEN PO DAG
BYA'I PHYIR, ,MCHOG TU BDE

@181B BA DAM PA'I THABS, ,DAM TSIG 'DI DAG RTAG TU SKYONGS, ,'DOD
PA'I LONGS SPYOD THAMS CAD LA, ,JI LTAR BDE BA BRTEN BZHIN DU,
,RANG GI LHA YI SBYOR BA YIS, ,BDAG DANG GZHAN LA MCHOD PAR
BYA'O, ,JI SRID 'KHOR BA'I GNAS MCHOG TU, ,THABS MKHAS MCHOG CHEN
BZHUGS PA'I TSE, ,

DE SRID MTSUNGS MED SEMS CAN DON, ,MYA NGAN MI 'DA' BYED PAR NUS,
,SHES RAB PHA ROL PHYIN MCHOG THABS, ,BSOD NAMS BYIN RLABS KYIS
BSGRUBS PA'I, ,DAM TSIG 'DI DAG RTAG TU BSRUNGS, ,DNGOS GRUB
THAMS CAD PHUN SUM TSOGS, ,PHYAG RGYA CHEN PO'I BRTUL ZHUGS MCHOG
,SANGS

RGYAS KUN GYI GNANG BA SBYIN, ,DE NAS BDUD DPUNG 'JOMS BYED MCHOG
,'BAR BA CHEN PO'I SKU DBANG BSKUR, ,GRI GUG LA SOGS PHYAG MTSAN
BSNAMS, ,YI GE BCU PA'I GSANG SNGAGS MCHOG ,MNGON PAR BZLAS SHING
RIM GYIS GTAD, ,STOD G-YOGS SMAD G-YOGS DAG LA YANG, ,NYE BA'I

SNYING POS BYIN BRLABS LA, ,THEG CHEN DON LDAN DBANG BSKUR TE,
,SBRUL SOGS THOD PA'I PHRENG BA LA, ,PHRENG BA'I SNGAGS KYIS BYIN
BRLABS LA, ,LONGS SPYOD RDZOGS SKUR DBANG BSKUR RO, ,GSUNG GI
BRTUL ZHUGS BRTAN PA NI, ,GSANG SNGAGS SGRUB DANG NYAN PA DANG,
DAM TSIG RJES GNANG MCHOD PA

GNANG; ,LAS BZHI GRUB CHEN BRGYAD SGRUB GNANG, ,CHO GA JI BZHIN
RGYAS PAR GTAD, ,DE NAS RDO RJE SLOB DPON MCHOG ,'KHOR LOS SGYUR
BAR DBANG BSKUR TE, ,PADMA'AM SENG GE'I KHRI STING DU, ,RGYAL POR
DBANG BSKUR DON PHYIR GZHAG ,STENG NAS RIN CHEN GDUGS DKAR DBUB,
,DES KYANG JI BZHIN

GSOL BA GDAB, ,BYANG CHUB RDO RJE SANGS RGYAS LA, ,JI LTAR MCHOD
CHEN GSOL BTAB LTAR, ,BDAG KYANG NGES PAR GROL BA'I PHYIR, ,NAM
MKHA'I RDO RJE DENG BDAG STZOL, ,DE YI RJES LA RNAL 'BYOR BA'I,
,TSOGS KYI SNGAGS BCAS BKRA SHIS DANG, ,BUM PA LA SOGS KYIS DBANG
BSKUR, ,KHYAD PAR

DU YANG RDO RJE'I MING, ,KUN GYI BKRA SHIS BRJOD NAS NI, ,DBANG
RNAMS JI LTA BAR YANG BSKUR, ,KUN GYIS TSIG TU RJOD BYED PA, ,AOm
NAM MKHA' LAS BYUNG MTSAN LDAN PHYIR, ,THOG MA THA MA MED PA'I
MCHOG ,RDO RJE SEMS DPA' CHE RANG BZHIN, ,SEMS DPA'I MCHOG TU
DENG GRUB MDZOD, ,KUN MCHOG

@182A *, ,DNGOS GRUB CHEN PO STE, ,DBANG PHYUG CHEN PO LHAG PA'I
LHA, ,RDO RJE 'DZIN PA KUN GYI RGYAL, ,MI 'GYUR MCHOG TU GRUB PAR
MDZOD, ,NYES PA MI MNGA' RTAG PA KHYOD, ,'DOD CHAGS KUN GYI RJES
CHAGS PA, ,'DOD CHAGS CHEN PO DGA' BA CHE, ,BCOM LDAN DE NYID
GRUB PAR MDZOD,,

SHIN TU DAG PA KUN GYI MCHOG ,GDONG NAS GROL BA DE BZHIN GSHEGS,
,KUN DU BZANG PO KUN BDAG NYID, ,BYANG CHUB MCHOG TU BDAG GRUB
MDZOD, ,DNGOS GRUB CHEN PO KUN GYI MCHOG ,RGYAL BA BDAG NYID CHE
RANG BZHIN, ,GRUB PA'I RDO RJE CHER BSTOD PA, ,RDO RJE SNYEMS
TSUL BDAG MDZOD CIG,

DE NAS GZHAL YAS KHANG PA DANG, ,LHA YI MTSAN NYID RNAM DAG LAM,
,MYA NGAN 'DAS DANG 'KHOR BA'I DNGOS, ,MA BCOS DON DAM RANG BZHIN
MCHOG ,SKAL BZANG DE LA GSAL BAR BSTAN, ,DAM TSIG MCHOG TU GRUB
PAR BYED, ,DE NAS DBEN ZHING BDER GNAS PAS, ,TSOGS KYI MCHOD PA

LA SOGS KUN, ,NYE BAR STA GON GNAS BYAS TE, ,RANG BZHIN DAG CING
SBYANGS PAS MDZES, ,CHOS KUN MTSAN NYID BSHAD PA DES, ,NAM GYI
GUNG LA MNYAM SBYAR NAS, ,SANGS RGYAS KUN GYIS BYIN BRLABS PA'I,
,DRI MED BDUD RTZIR BYIN BRLABS PA'I, ,LCE YI PAD STENG RDO RJE'I
RTZER, ,BDE BA

CHEN PO'I SNYING POR SBYIN, ,NGAG GI SGRAR BCAS DAM TSIG BSGRAGS,
,DE NAS RIGS DANG RGYUD SBYANGS LA, ,BRDA DANG GAR LA SOGS PA
YIS, ,NAM PHYED DUS SU BUM DBANG BSKUR, ,PHYI ROL SBYOR BA DAG PA
DANG, ,RTZA GNAS RLUNG GI SBYOR BA MKHAS, ,BDE BA CHE LA LHAG PAR
DANG, ,DE LA SGYU MA'I

DKYIL 'KHOR DU, ,YE SHES RTOGS PHYIR DBANG BSKUR MCHOG ,BAG YANGS
NYAM NGA BLOS THONGS TSE, ,SKAD CIG SKAD CIG DBYER MED PAR, ,BDE
BA CHEN PO'I BDAG NYID SAD, ,MA NING MKHAN PO SGRA MKHAN DANG,
,TSAD MA RTOG GE'I SPYOD YUL MIN, ,DGAG CING SGRUB LAS 'DAS PAS
NA, ,BRJOD

BRAL LHAN CIG SKYES DGAR GSUNGS, ,'DI DAG BDE BAR SKYONG BYED
RNAMS, ,BSLAB BZHI 'DUL SGOM DAM TSIG KUN, ,NGES PAR BSRUNG PHYIR
SEMS BDAG NYID, ,BYANG CHUB MCHOG TU RGYAL BA BZHED, ,DKON MCHOG
GSUM GYI DGRA BSAD CING, ,'DOD LA NGES PAR CHAGS PHYIR SPYAD, ,

@182B GZHAN GYI LONGS SPYOD BAG MED BLANGS, ,DNGOS GRUB BRDZUN
SOGS SGYU MAR SMRA, ,TSOGS DRUG BDE CHEN LONGS SPYOD SPYAD, ,GRUB
PA LNGA DANG LCAGS KYU LNGA, ,LONGS SPYOD LNGA SOGS RGYUN DU
SPYAD, ,RTAG TU SEMS LAS DNGOS GRUB BSGRUBS, ,DUS GSUM RTAG PA'I
SKU RU GNAS, ,DE LTAR

DE BZHIN GSHEGS GYUR NAS, ,SANGS RGYAS SRAS SU LUNG BSTAN TE, ,BU
LA STON PA'I PHYAG MTSAN BSKON, ,G-YAS PA SKYABS SBYIN G-YON
MNYAM GZHAG, ,SEMS CAN DON SGRUB TSUL DU LANGS, ,DE LA MGRIN CIG
TSIG 'DI BRJOD, ,AOm NGAS KHYOD 'DI LTAR LUNG BSTAN TE, ,SRID
PA'I DAN

'GRO RNAMS LAS BTON, ,SRID PA MCHOG TU BSGRUB PA'I PHYIR, ,RDO
RJE SEMS DPA' DE BZHIN GSHEGS, ,AOm YA M'ANTA KRiTA H'Um MAm BHUR
BHU WA SVA:, DE NAS DBUGS DBYUNG SBYIN BYA STE, ,DE RING KHYOD
BDAG LEGS PAR RNYED, ,MI YI SRID PA DON DANG BCAS, ,SANGS RGYAS
KUN GYI RIGS SU SKYES, ,

SEMS NYID RANG BYUNG BA YI GTER, ,PHUN SUM TSOGS PA'I NYE BA
GNAS, ,GSANG SNGAGS MNYAM MED SEMS LAS GRUB, ,ZAG PA MED PA'I
DKYIL 'KHOR CHE, ,MTHONG BA'AM NI ZHUGS GYUR PAS, ,SDIG PA KUN
LAS RNAM PAR GROL, ,BYANG CHUB SEMS MCHOG RMAD BYUNG RNYED, ,'GRO
BA KUN

GYI SKYABS GNAS MCHOG ,BDUD BZHI 'JOMS SHING DU: KHA YI, ,SKYE
RGA NA 'CHI 'JIG PAR BYED, ,SRID PA'I NGO BO NYID DAG PA'I,
,PHYAG NA RDO RJE DENG GYUR TO, ,DE NAS DE'I SEMS KYI MTSAN NYID
BSTAN PAR BYA STE, BYANG CHUB CHEN PA'I RGYUR GNAS PA'I, ,MDOR NA
PHUNG PO LNGA RNAMS NI, ,SANGS RGYAS

LNGAR NI RAB TU GRAGS, ,SKYE MCHED KHAMS RNAMS MANG PO KUN, ,LHA
DANG LHA MO'I DKYIL 'KHOR MCHOG ,YE NAS RANG BYUNG YE SHES CHE'O,
,BDAG NYID CHEN PO RTAG PA'I LHA, ,MA BSGRUBS RDO RJE SEMS DPAR
GNAS, ,DE NAS BLO LDAN SLOB MA YIS, ,BDAG NYID MCHOG TU GYUR SHES
NAS, ,

BLA MA LA NI 'BYOR PA'I MCHOG ,CI NUS DAD PAS DBUL BAR BYA'O, ,DE
NAS TSOGS KYIS MCHOD PA DANG, ,ZHI BA'I SBYIN SREG BRGYA'AM
STONG, ,'BYUNG PO KUN LA GTOR MAS MCHOD ,SKYE BO GZHAN YANG MGU
BYA YI, ,LONGS SPYOD CI RIGS MKHAS PAS SBYIN, ,DE NAS BZOD GSOL

@183A *, ,BSHAGS PA DANG, ,YE SHES DKYIL 'KHOR GSHEGS SU GSOL,
,RDUL TSON MTSAN MA KUN BSDUS TE, ,BSNGO BDAG BYAS CHU BOR DOR,
,BLA MA MNYES BYAS CI RIGS GSHEGS, ,MTHAR NI DAM TSIG MCHOG GIS
BSTAN, ,BDAG GZHAN DON RNAMS RAB BSGRUB PHYIR, ,RTAG

TU BDE BA'I MCHOG GNAS PAS, ,RANG GI DAM TSIG BSRUNG BAR GYIS,
,DPAL RDO RJE 'JIGS BYED KYI DAM TSIG SGRUB PAR BYED PA'I CHO GA
,DNGOS GRUB MNYES PA'I SLOB DPON CHEN PO DPAL LA LI TA BADZRA'I
ZHAL SNGA NAS MDZAD PA RDZOGS SO,, ,,GRUB PA BRNYES PA'I PAndI TA
CHEN PO AA MO GHA BADZRA DANG, ,

LO TZ'A BA MAR PA DGE BSNYEN CHOS 'BAR GYIS BSGYUR CING ZHUS TE
GTAN LA PHAB PA'O,, 