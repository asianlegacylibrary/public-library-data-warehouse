@162B *, ,RGYA GAR SKAD
DU, KALYA NA KANTO N'A MA

PRA KA RA nA, BOD SKAD DU, DGE BA'I SDONG PO ZHES BYA BA'I RAB TU
BYED PA, 'JAM DPAL GZHON NUR GYUR PA LA PHYAG 'TSAL LO, ,'KHOR BA
DANG MYA NGAN LAS 'DAS PA DANG, SDUG BSNGAL DANG BDE BA DANG,
NGAN 'GRO DANG, BDE 'GRO DANG, DE DAG GI RGYU RNAMS RTOGS PAR
BYAS LA, DE NAS

DOR BA DANG BLANG BAR BYA BA YANG DAG PAR RIG PAR BYA'O, ,DE LA
NGAN 'GRO NI DMYAL BA DANG YI DAGS DANG, DUD 'GRO'I 'GRO BA RNAMS
SO, ,SDUG BSNGAL NI YID DU MI 'ONG BA NYAMS SU MYONG BA'O, ,THOB
PAR BYED PA'I RGYU NI CHOS MA YIN PA STE, SROG GCOD PA DANG, MA
BYIN PAR LEN PA DANG, 'DOD PAS

LOG PAR G-YEM PAR SPYOD PA DANG, BRDZUN DU SMRA BA DANG, PHRA MA
DANG, TSIG RTZUB PO DANG, NGAG 'KHYAL BA DANG, BRNAB SEMS DANG,
GNOD SEMS DANG, LOG PAR LTA BA DANG, MYOS PAR 'GYUR BA 'THUNG BA
DANG, LOG PAS 'TSO BA DANG, RNAM PAR 'TSE BA DANG, SER SNA DANG,
MU

STEGS PA RNAMS LA MCHOD CING GUS PAS PHYAG BYED PA DANG, SEMS CAN
THAMS CAD LA BYAMS PA'I SEMS MED PA STE, NYES PAR SPYOD PA BCU
DRUG PO DE RNAMS KYANG RANG GIS YI DAM DU BCAS TE BYED PA DANG,
YI DAM DU BCAS PA MED PAR RES 'GA' BYED PA DANG, GZHAN BYED DU
'JUG PA

DANG, GZHAN BYED PA LA RJES SU YI RANG BA'I DBYE BAS RE RE LA
YANG RNAM PA BZHI BZHIR DBYE BA STE, CHOS MA YIN PA'O, ,DE RNAMS
KYANG DUS YUN RUNG PO DAG NYID YIN PA'I PHYIR BYANG CHUB KYI BAR
DU SPANG BAR BYA'O, ,GZHAN RNAMS KYANG SPONG DU GZHUG PAR BYA'O,
,BDE 'GRO NI LHA DANG MI DANG LHA MA

YIN GYI 'GRO BA RNAMS SO, ,BDE BA NI YID DU 'ONG BA NYAMS SU
MYONG BA'O, ,DE THOB PAR BYED PA'I RGYU NI DGE BA'I CHOS TE, SROG
GCOD PA SPONG BA DANG, MA BYIN PAR LEN PA SPONG BA DANG, 'DOD PAS
LOG PAR G-YEM PA SPYOD PA SPONG BA DANG, BRDZUN DU SMRA BA SPONG
BA DANG, DBYEN BYED PA SPONG BA DANG, TSIG

@163A *, ,RTZUB PO LAS LOG PA DANG, NGAG 'KHYAL BA SPONG BA DANG,
BRNAB SEMS SPONG BA DANG, GNOD SEMS SPONG BA DANG, LOG PAR LTA BA
SPONG BA DANG, MYOS PAR 'GYUR BA 'THUNG BA SPONG BA DANG, LOG PAS
'TSO BA SPONG BA DANG, RNAM PAR 'TSE BA SPONG BA DANG,

SER SNA SPONG BA DANG, MU STEGS PA RNAMS LA GUS PAR MCHOD PA DANG
PHYAG BYED PA SPONG BA DANG, SEMS CAN THAMS CAD LA BYAMS PA'I
SEMS MED PA SPANGS TE, NYES PAR SPYOD PA BCU DRUG LAS LDOG PA'O,
,DE RNAMS KYANG YI DAM DU BLANGS PA DANG, RES 'GA' BYED PA DANG,
GZHAN BYED

DU 'JUG PA DANG, GZHAN BYED PA LA RJES SU YI RANG BA DE RE RE
YANG BZHI BZHIR PHYE BA NI PHYIN CI MA LOG PA'I CHOS SO, ,DE YANG
DGE BA'I BSHES GNYEN MCHOG NYID DE YIN PAS NA NAM BYANG CHUB KYI
BAR DU DANG DU BLANG BAR BYA'O, ,GZHAN RNAMS KYANG DE LA GZHUG
PAR BYA'O, ,DE BZHIN DU GZHAN

GYI SROG BSRUNG BA DANG, RANG GI SROG KYANG STER BA DANG, GZHAN
GYI RDZAS SRUNG BA DANG, RANG GI RDZAS STER BA'O, ,GZHAN GYI BUD
MED SRUNG BA DANG, RANG GI BUD MED KYANG STER BA'O, ,BDEN PA'I
TSIG SMRA BA DANG, GZHAN BSRUNG BA'I TSIG SMRA BA DANG, SNYAN
PA'I TSIG SMRA BA DANG, SDIG PA MED PA'I

TSIG DANG, SEMS CAN THAMS CAD LA PHUN SUM TSOGS PA THAMS CAD RAB
TU STER BAR 'DOD PA DANG, GSOD PA DANG, 'TSONG BA DANG, BRDEG PA
LA SOGS PA MI 'DOD PA THAMS CAD LAS SEMS CAN THAMS CAD YONGS SU
SGROL BAR 'DOD PA DANG, DGE BA DANG MI DGE BA'I LAS DE'I 'BRAS

BU DAG YOD PAR YANG DAG PAR YID CHES PA'O, ,DE BZHIN GSHEGS PA'I
CHOS BDUD RTZI 'THUNG BA DANG, 'TSO BA RNAM PAR DAG PA DANG, SEMS
CAN RNAMS LA BSNYEN BKUR BYED PA DANG, JI LTAR NUS PA BZHIN DU
RAB TU STER BA DANG, SANGS RGYAS DANG CHOS DANG DGE 'DUN LAS STON
PA GZHAN

MED PAR GUS PAS YANG SKYABS SU 'GRO BA SNGON DU SONG BAS GUS PAS
MCHOD CING PHYAG 'TSAL BA LA DNGOS PO THAMS CAD BDAG NYID KYIS
RAB TU 'JUG PA DANG, SEMS CAN THAMS CAD LA SNYING RJE CHEN PO
SNGON DU 'GRO BA CAN GYI BYAMS PA DANG, 'CHAD PAR 'GYUR BA'I PHA
ROL TU PHYIN PA BCU'O, ,

@163B DE RNAMS KYANG YI DAM DU BLANGS PA DANG, RES 'GA' BYED PA
DANG, GZHAN BYED DU 'JUG PA DANG, GZHAN DAG BYED PA LA RJES SU YI
RANG BA STE, RE RE LA YANG RNAM PA BZHI BZHIR SO SOR DBYE BA NI
'JUG PAR BYA BA'I CHOS SO, ,DE YANG DGE BA'I BSHES GNYEN TE MCHOG
NYID YIN PA'I PHYIR

NAM BYANG CHUB MA THOB KYI BAR DU KHAS BLANG BAR BYA'O, ,GZHAN
RNAMS KYANG DE LA GZHUG PAR BYA'O, ,'KHOR BA'I PHUNG PO NI SDUG
BSNGAL GYI BDEN PA YIN TE, SDUG BSNGAL YONGS SU SHES PAR BYA'O,
,DE THOB PAR BYED PA'I RGYU NI PHUNG PO RNAMS LA RTAG PA DANG,
BDE BA DANG, BDAG DANG, BDAG

GI BA NGES PAR SNGON DU SONG BA CAN GYI 'DOD CHAGS DANG, ZHE
SDANG DANG, GTI MUG DANG, NGA RGYAL DANG, THE TSOM DANG, 'JIG
TSOGS LA LTA BA DANG, MTHAR 'DZIN PA'I LTA BA DANG, LOG PAR LTA
BA DANG, LTA BA MCHOG TU 'DZIN PA DANG, TSUL KHRIMS DANG BRTUL
ZHUGS MCHOG TU 'DZIN

PA STE, NYON MONGS PA RNAMS DANG, DGE BA DANG, MI DGE BA LA SOGS
PA'I LAS RNAMS NI KUN 'BYUNG STE, KUN 'BYUNG GI BDEN PA'O, ,KUN
'BYUNG NI 'KHOR BAR 'GRO BA RIS DRUG TU NYON MONGS PA DANG BCAS
PA'I PHUNG PO SKYE BA STE SPANG BAR BYA'O, ,BYE BRAG TU SMRA BA'I
LTA BA LA GNAS

PA'I MYA NGAN LAS 'DAS PA RNAM PA GNYIS TE, LHAG MA DANG BCAS
PA'I MYA NGAN LAS 'DAS PA DANG, LHAG MA MED PA'I MYA NGAN LAS
'DAS PA'O, ,DE LA GANG ZAG YOD PAR SMRA BA NI YONGS SU DAG PA'I
PHUNG PO KHYAD PAR DU 'PHAGS PA TZAM YOD CING, LAS DANG NYON
MONGS PA DANG

SKYE BA RNAMS ZAD PA NI PHUNG PO'I LHAG MA DANG BCAS PA'I MYA
NGAN LAS 'DAS PA'O, ,YONGS SU DAG PA'I PHUNG PO YANG ZAD NAS GANG
ZAG TZAM DU GNAS PA NI PHUNG PO LHAG MA MED PA'I MYA NGAN LAS
'DAS PA'O, ,GANG ZAG MED PAR SMRA BA NI YONGS SU DAG PA'I PHUNG
PO TZAM GYI BDAG NYID KYI 'PHAGS

PA LAS DANG NYON MONGS PA DANG SKYE BA ZAD PA NI LHAG MA DANG
BCAS PA'I MYA NGAN LAS 'DAS PA'O, ,MAR ME ZAD PA BZHIN YONGS SU
DAG PA'I PHUNG PO ZAD PA NI LHAG MA MED PA'I MYA NGAN LAS 'DAS PA
STE, THAR PA DANG 'GOG PA'I BDEN PA'O, ,'GOG PA NI MNGON DU BYA
BA'O, ,DE

@164A *, ,THOB PAR BYED PA'I RGYU NI YANG DAG PA'I LTA BA DANG,
YANG DAG PA'I NGAG DANG, YANG DAG PA'I LAS KYI MTHA' DANG, YANG
DAG PA'I 'TSO BA DANG, YANG DAG PA'I RTZOL BA DANG, YANG DAG PA'I
DRAN PA DANG, YANG DAG PA'I TING NGE 'DZIN TE, TSUL KHRIMS DANG

TING NGE 'DZIN DANG SHES RAB KYI BDAG NYID KYIS 'PHAGS PA'I LAM
YAN LAG BRGYAD DE, LAM GYI BDEN PA'O, ,LAM NI BSGOM PAR BYA BA'O,
,THEG PA CHEN PO SHES RAB KYI PHA ROL TU PHYIN PA'I TSUL LA GNAS
PA NI SNA TSOGS GNYIS SU MED PA'I YE SHES GSAL BA'I RANG BZHIN
CHOS DANG

SPRUL PA'I SKU GNYIS KYI RTEN DU GYUR PA DANG, MTSAN DANG DPE
BYAD 'BAR BA'I DPAL 'BYOR LONGS SPYOD RDZOGS PA'I SKU'I BDAG NYID
SNA TSOGS PA'I SPRUL PAS JI SRID NAM 'KHOR BA MA STONGS KYI BAR
DU 'GRO BA'I DON DU BYED PA DANG LDAN PA STE, YANG DAG PAR RDZOGS
PA'I SANGS RGYAS RNAMS

BAG CHAGS DANG BCAS PA'I NYON MONGS PA DANG, LAS DANG SKYE BA
RNAMS ZAD PA NI THAR PA DANG, SANGS RGYAS DANG, YONGS SU MYA NGAN
LAS 'DAS PA DANG, 'GOG PA'I BDEN PA STE, 'GOG PA NI MNGON DU BYA
BA'O, ,DE THOB PAR BYED PA'I RGYU NI 'GRO BA MTHA' DAG SDUG
BSNGAL RNAM PA GSUM GYI

ME RAB TU 'BAR BAR BLTA STE, SNYING RJE DANG, BYAMS PA DANG, DGA'
BA DANG, BTANG SNYOMS DANG, DKON MCHOG GSUM LA SKYABS SU 'GRO BA
DANG, BYANG CHUB TU SEMS BSKYED PA DANG, ZANG ZING GI SBYIN PA
DANG, MI 'JIGS PA'I SBYIN PA DANG, CHOS KYI SBYIN PA STE, SBYIN
PA'I PHA ROL

TU PHYIN PA GSUM MO, ,DGE BA'I CHOS SDUD PA'I TSUL KHRIMS DANG,
SDOM PA'I TSUL KHRIMS DANG, SEMS CAN GYI DON BYED PA'I TSUL
KHRIMS TE, TSUL KHRIMS KYI PHA ROL TU PHYIN PA GSUM MO, ,SDUG
BSNGAL LA JI MI SNYAM PA'I BZOD PA DANG GZHAN GYI GNOD PA DANG DU
LEN PA'I BZOD PA

DANG CHOS NYID ZAB MO LA MI SKRAG PA'I BZOD PA STE, BZOD PA'I PHA
ROL TU PHYIN PA GSUM MO, ,DGE BA'I LAS RNAMS LA SBYOR BA'I BRTZON
'GRUS DANG, GO CHA'I BRTZON 'GRUS DANG, BRTZAMS PA MTHAR PHYIN
PA'I BRTZON 'GRUS TE, BRTZON 'GRUS KYI PHA ROL TU PHYIN PA RNAM
PA GSUM MO, ,RANG GI

@164B SKYON SEL BAR BYED PA'I BSAM GTAN DANG, RDZU 'PHRUL THOB
PAR BYED PA'I BSAM GTAN DANG, MTHONG BA'I CHO LA BDE BAR GNAS PAR
BYED PA'I BSAM GTAN TE, BSAM GTAN GYI PHA ROL TU PHYIN PA GSUM
MO, ,THOS PA LAS BYUNG BA'I SHES RAB DANG, BSAMS PA LAS BYUNG
BA'I SHES RAB DANG,

BSGOMS PA LAS BYUNG BA'I SHES RAB STE, SHES RAB KYI PHA ROL TU
PHYIN PA RNAM PA GSUM MO, ,SEMS CAN THAMS CAD KYI SKYON THAMS CAD
SEL BAR BYED PA'I THABS DANG, SEMS CAN THAMS CAD KYI YON TAN
THAMS CAD THOB PAR BYED PA'I THABS DANG, BDE BAR MYUR DU YANG DAG
PAR RDZOGS PA'I

BYANG CHUB SGRUB PAR BYED PA'I THABS TE, THABS KYI PHA ROL TU
PHYIN PA GSUM MO, ,BSOD NAMS DANG YE SHES KYI TSOGS THAMS CAD
YONGS SU RDZOGS PAR BYED PA'I SMON LAM DANG, SANGS RGYAS KYI
ZHING YONGS SU DAG PAR BYED PA'I SMON LAM DANG, SEMS CAN THAMS
CAD KYI DON BYED PA'I RGYUN MI

GCOD PA'I SMON LAM STE, SMON LAM GYI PHA ROL TU PHYIN PA RNAM PA
GSUM MO, ,LAS THAMS CAD 'JOMS PAR BYED PA'I STOBS DANG, NYON
MONGS PA 'JOMS PAR BYED PA'I STOBS DANG, BDUD DANG PHAS KYI RGOL
BA LA SOGS PA RAB TU 'JOMS PAR BYED PA'I STOBS TE, STOBS KYI PHA
ROL TU PHYIN

PA RNAM PA GSUM MO, ,RNAM PAR RTOG PA SEL BAR BYED PA'I YE SHES
DANG, RTOG PA DANG MI RTOG PA MNYAM DU PA NYID DU BYED PA'I YE
SHES DANG, SEMS CAN GYI DON THAMS CAD RTOGS PAR BYED PA'I YE SHES
TE, YE SHES KYI PHA ROL TU PHYIN PA RNAM PA GSUM MO, ,BSOD NAMS
DANG YE SHES KYI

TSOGS MTHA' DAG BSDUS PA'I RANG BZHIN NI PHA ROL TU PHYIN PA
BCU'I BDAG NYID KYI LAM STE, LAM GYI BDEN PA'I LAM NI PHA ROL TU
PHYIN PA'I THEG PA'I TSUL GYIS DNGOS SU KUN DU SPYAD PAR BYA'O,
,GSANG SNGAGS KYI THEG PA LA GNAS PA NI SNA TSOGS GNYIS SU MED
PA'I YE SHES SHIN TU GSAL BA'I

RANG BZHIN BDE BA CHEN PO DANG, CHOS DANG NGO BO NYID KYI SKU
BZHI MNYAM PAR BRTEN PA DPAL GSANG BA 'DUS PA LA SOGS PA'I DKYIL
'KHOR GYI BDAG PO'I RANG BZHIN MTSAN DANG DPE BYAD KYIS 'BAR BA'I
DPAL LONGS SPYOD RDZOGS PA'I SKU'I BDAG NYID JI SRID DU RAB TU
PHYE BA'I SPRUL PAS JI SRID DU NAM 'KHOR

@165A *, ,BA MA STONGS KYI BAR DU 'GRO BA'I DON BYED PA PO YANG
DAG PAR RDZOGS PA'I SANGS RGYAS RNAMS NI BAG CHAGS DANG BCAS PA'I
NYON MONGS PA DANG SKYE BA RNAMS ZAD PA NI THAR PA DANG, SANGS
RGYAS DANG, MYA NGAN LAS 'DAS PA DANG, 'GOG PA'I BDEN PA STE,
'GOG PA NI MNGON

DU BYA BA'O, ,DE THOB PAR BYED PA'I RGYU NI JI LTAR GSUNGS PA'I
BSOD NAMS DANG YE SHES KYI TSOGS MTHA' DAG BSDUS PA'I RANG BZHIN
TING NGE 'DZIN RNAM PA GSUM GYI BDAG NYID CHO GA JI LTA BA BZHIN
DU TING NGE 'DZIN RTOGS PA RNAM PAR RTOG PAS BYAS LA, DPAL GSANG
BA 'DUS PA LA SOGS PA'I

DKYIL 'KHOR GYI 'KHOR LO'I BDAG NYID KYI LAM GYI BDEN PA STE, LAM
NI BSGOM PAR BYA ZHES PA'O, ,JI LTAR GSUNGS PA MA LUS PA 'DI KUN
YONGS SU SHES PA'I SHES RAB GANG GIS YONGS SU SBYANGS NA YANG DAG
PAR RDZOGS PA'I BYANG CHUB TU MNGON PAR RDZOGS PAR 'GYUR RO, ,DA
NI MDOR

BSDUS TE BYE BRAG TU SMRA BA LA SOGS PA'I LTA BA LA GNAS PAS SNA
TSOGS DANG DE KHO NA NYID RIM PAR SMRA BA NYE BAR BSTAN PAR BYA
STE, GZUGS DANG, TSOR BA DANG, 'DU SHES DANG, 'DU BYED DANG, RNAM
PAR SHES PA'I BDAG NYID KYI 'DAS PA'I PHUNG PO LNGA DANG, MA
'ONGS PA'I PHUNG PO LNGA DANG,

DA LTAR GYI PHUNG PO LNGA DANG, MYA NGAN LAS 'DAS PA DANG, GANG
ZAG STE, NGO BO LNGA'I BDAG NYID NI SNA TSOGS SO, ,PHUNG PO RNAMS
NI RTAG PA DE KHO NA NYID DANG, MYA NGAN LAS 'DAS PA RTAG PA NI
DE KHO NA NYID DANG, GANG ZAG MI RTAG PA YANG MA YIN PA RTAG PA
YANG MA YIN PA NI DE KHO NA NYID DE,

NUB PHYOGS PA'I BYE BRAG TU SMRA BA RNAMS KYIS RTOGS PA'I SNA
TSOGS DANG, DE KHO NA NYID DO, ,DA LTAR GYI PHUNG PO LNGA DANG,
NAM MKHA' DANG, SO SOR BRTAGS PA'I 'GOG PA DANG, SO SOR BRTAGS PA
MA YIN PA'I 'GOG PA STE, NGO BO NYID BZHI'I BDAG NYID NI SNA
TSOGS SO, ,PHUNG PO

RNAMS MI RTAG PA NI KHO NA NYID DANG, NAM MKHA' DANG, SO SOR
BRTAGS PA'I 'GOG PA DANG, SO SOR BRTAGS PA MA YIN PA'I 'GOG PA
RNAMS RTAG PA NI DE KHO NA NYID DO, ,KHA CHE BYE BRAG TU SMRA BA
RNAMS KYIS RTOGS PA'I SNA TSOGS DANG DE KHO NA NYID DO, ,RNAM PA
DANG BCAS PA'I SHES PA NI PHYI ROL GYI

@165B YUL 'DZIN CING DA LTAR GYI PHUNG PO LNGA PO TZAM MO ZHES
DNGOS PO GCIG GI BDAG NYID NI SNA TSOGS SO, ,DE RANG RANG GI
RGYUR BYAS PA NAS BZUNG STE JI SRID RGYUN GNAS PA DE SRID DU RAB
TU 'JUG PA'I BDAG NYID TZAM NI SKAD CIG MA NYID DANG BDAG MED PA
ZHES BYA BA NI DE KHO NA NYID DE, ,DMOD SDE BA'I

LTA BA LA GNAS PA RNAMS KYIS RTOGS PA'I SNA TSOGS DANG DE KHO NA
NYID DO, ,DON DAM PAR STON KA'I NAM MKHA'I SPRIN MED PA LTA BU'I
GNYIS SU MED PA'I YE SHES NYID GCIG PU'O, ,YANG MA RIG PA'I DBANG
GIS BRDZUN PA 'DI LTA BU GZUNG BAR 'DZIN PA'I BDAG NYID KYI SNGON
PO LA SOGS PA'I

RNAM PA'I 'KHOR LOR GSAL BA ZHES BA RNAL 'BYOR SPYOD PA'I GZHUNG
GCIG GO, ,BDE BA CHEN PO RANG BZHIN GSAL BA TZAM NI BDEN PA'O,
,MA RIG PA'I BAG CHAGS KYI DBANG GIS SGYU MA BZHIN DU BRDZUN PA'I
RNAM PA'I 'KHOR LOR, RIGS PA'I RJES SU 'BRANGS PA RNAMS DON 'DI
DAG GI KHYAD

PAR BSTAN PAR 'DOD PA RNAMS LA MA NYAMS PA'I SPYAN GYIS TSAD MAS
GZHAN DAG TU BSGRUBS ZIN TO ZHES BYA BA'I DON TO, ,DE LTAR SNA
TSOGS DANG DE KHO NA RNAM PA DU MAR BRJOD DU ZIN KYANG 'GRO BA MA
LUS PA PHAN PAR 'DOD PAS, 'PHAGS PA BYAMS PAS GSUNGS PA'I DBU MA
YANG DAG PAR

RDZOGS PA'I BYANG CHUB KYI SGRUB PA'I THABS NYID LA SEMS CAN KUN
GZHUG PAR BYA'O, ,DE LA SNA TSOGS RNAMS JI SRID DU SO SOR SNANG
BA DE SRID LUS DANG LONGS SPYOD DANG GNAS LA SOGS PA'I RNAM PA
RNAMS RANG RANG GI SEMS KYI SNANG BA TZAM STE, SEMS CAN DANG SNOD
KYI 'JIG RTEN GNYIS SU SGRO

BTAGS PA NI 'KHOR BA STE, DE ZAD PA NI THAR PA'O, ,DE LTAR SNA
TSOGS GNYIS SU MED PAR GSAL BA'I RGYUN GYI RGYUN GYI BDAG NYID
KYI CHOS THAMS CAD BRTAGS PA'I GZUNG BA DANG 'DZIN PAS STONG PA
NYID NI SNA TSOGS DANG DE KHO NA NYID DO, ,DE DAG KYANG SHIN TU
RNAM PAR GYUR BA NI, DE

BZHIN GSHEGS PA RNAMS NI CHOS KYI SKU'O, ,DE NYID BEMS PO LAS LOG
PA'I LONGS SPYOD RDZOGS PA'I SKU MNGON SUM DU MDZAD PA NI, ,'BRAS
BU'I GNAS SKABS NYID DON DAM PA'I SHES RAB KYI PHA ROL TU PHYIN
PA'O, ,DE NGES PA TZAM DU BYAS PA NI,

@166A *, ,RGYU'I GNAS SKABS KYI BDAG NYID KYI SHES RAB KYI PHA
ROL TU PHYIN PA'O, ,SDUG BSNGAL BA GSUM GYI MES RAB TU 'BAR BAR
'KHOR BA'I SEMS CAN THAMS CAD LA BLTAS PAS SNYING RJE CHEN PO'I
DBANG GIS, SEMS CAN DE RNAMS

KUN LA MNYAM PA'I SEMS DANG, PHAN PA'I SEMS DANG, GNOD SEMS MED
PA'I SEMS DANG, BYAMS PA'I SEMS DANG, MI SMOD PA'I SEMS DANG, PHA
DANG MA'I SEMS DANG, BU DANG BU MO'I SEMS DANG, MDZA' BSHES KYI
SEMS DANG,

SNAG GI GNYEN MTSAMS KYI SEMS SU BYA BA STE, RANG GI SROG LAS
KYANG LHAG PA'I BYAMS PA DANG POR BYA ZHING, SEMS CAN DE RNAMS
KUN 'KHOR BA LAS BSGRAL ZHING, SANGS RGYAS NYID LA RAB TU GZHAG
PAR BYA STE, YANG DAG PAR RDZOGS PA'I SANGS

RGYAS SU GYUR CIG CES BYANG CHUB KYI SEMS BSKYED PAR BYA ZHING,
DKON MCHOG GSUM LA SKYABS SU SONG ZHING, MI DGE BA BCU LA SOGS
PA'I NYES PAS SPYOD PA MTHA' DAG LAS LOG CING, SBYIN PA LA SOGS
PA'I PHA ROL TU PHYIN PA BCU LA GOMS PAR

BYA ZHING, BSOD NAMS DANG YE SHES KYI TSOGS MTHA' DAG GI RGYA
MTSO'I PHA ROL TU PHYIN PA, CHOS DANG LONGS SPYOD RDZOGS PA DANG
SPRUL PA'I SKU GSUM GYI BDAG NYID KYI DE BZHIN GSHEGS PAR GYUR
NAS, JI SRID NAM 'KHOR BA MA STONGS KYI BAR

DU 'GRO BA RNAMS SGROL BAR BYED PA STE, PHA ROL TU PHYIN PA'I
THEG PA LA GNAS PA'I RIM PA'O,, ,,BI KRA SH'I LA'I PAndI TA RATNA
K'I RTIS MDZAD PA DGE BA'I SDONG PO ZHES BYA BA RDZOGS SO,, ,,

PAndI TA BIDY'A KA RA SING HA DANG, LO TZ'A BA MANYDZU SHR'I WA
RMAS BSGYUR BA'O,, ,,

