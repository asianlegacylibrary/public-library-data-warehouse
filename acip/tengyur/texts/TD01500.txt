@250A #, ,RGYA GAR SKAD DU, SVA ADHIshth'A NA KRA MA AU PA DE SHA N'A
MA, BOD SKAD DU, RANG BYIN GYIS BRLAB PA'I RIM PA'I MAN NGAG CES
BYA BA, DPAL BDE MCHOG LA PHYAG 'TSAL LO, ,RIN CHEN GNAS LAS RIN
CHEN RNYED, ,BLO YI NOR CAN 'GA' YOD KYANG, ,LEGS PAR

@250B YONGS BRTAGS RIN PO CHE, ,DAM PAS RGYAN DPAL 'JIGS MED
MCHOG, ,'DIR SNYING RJE CHEN POS AOm SVA BH'A BA SHUDDHA: SARBA
DHARM'A: SVA BH'A BA SHUDDHO&HAm, ZHES BYA BA 'DI'I DON LA
MNGON DU PHYOGS SHING RANG BZHIN GYIS LUS STONG PA NYID LA SKAD
CIG GIS BDE MCHOG ZHABS G-YAS BRKYANG BAS

SNA TSOGS MU SKYES DANG NYI MA LA 'JIGS BYED DANG DUS MTSAN MNAN
PA RDO RJE DANG DRIL BU DANG BCAS PA'I PHYAG GNYIS KYIS RDO RJE
DANG CHU SKYES KYI SNOD DANG BCAS PA'I PHYAG ZUNG CAN, DBU LA
GNAS PA'I THOD PA LANG DANG BCAS PA, MGO BO SKAM PO'I PHRENG BA
MGUL PAR 'PHYANG BA PHYAG RGYA LNGA

DANG LDAN PA, DBU STHA SNGON PO'I TSOGS GROL ZHING 'KHYIL BA,
SPYAN GSUM PA ME TOG BANDHU KA LTA BU'I RDO RJE PHAG MO LA 'KHYUD
CING MTSO SKYES DANG GNYIS SU MED PA'I DGA' BA DANG LDAN PA, ME
TOG KANDA LI KHA BYE MA THUG GI KHA DOG MDZES PA, GAR GYI NYAMS
DGU'I TSOGS CAN, RAL PA

NAG PO'I THOR TSUGS BRDZES PA'I RTZE MOR NOR BU DANG SNA TSOGS RDO
RJES MDZES, ,BDE'I 'OG TU G-YON DU BSIL 'OD CAN GYI CHA GNAS PA,
GDAN SNA TSOGS RDO RJE LA THUB PA MI BSKYOD PA BZHUGS PA, DPRAL
BA'I MTHA'I GNAS SU THOD PA LNGAS BRGYAN PA PHYAG RGYA DRUG PA,
RLAN DANG BCAS

PA'I MI MGO LNGA BCU'I PHRENG BAS SKU RNAM PAR MDZES PA, MDZES
MA'I MCHU'I SBRANG RTZI'I BTUNG BA'I RO DANG LDAN PA, SPYAN GSUM
PA ZHAL GCIG PA, DPAL GYI THUGS KAR GNAS PA'I NYI MA H'Um SNGON
PO RANG BCAS PA'I BDAG NYID DANG ROG GCIG PA NYID KYIS RANG DANG
MNYAM PA'I 'GRO BA BRTAN

PA DANG BCAS PA'I G-YO BA BCOM LDAN 'DAS MA LA'O, ,DE'I THUGS RJE
CHEN PO'I BDAG NYID BCOM LDAN 'DAS LA'O, ,DE BDAG NYID GDAN DANG
BCAS PA THUGS GA'I NYI MA DANG BCAS PA H'Um GI RNAM PA LA'O, ,DE
DON YOD GRUB PA'I NGO BO AU'I RNAM PA NI 'OD DPAG MED KYI RANG
BZHIN HA'I

RNAM PA LA'O, ,DE RIN CHEN 'BYUNG LDAN GYI NGO BO MGO BO'I RI MO
LA'O, ,DE RNAM PAR SNANG MDZAD KYI RANG BZHIN ZLA TSES LA'O, ,DE
MI BSKYOD PA'I RANG BZHIN N'A DA DANG BCAS PA'I THIG LE LA'O, ,DE
N'A DA LA'O, ,DE YANG RIM GYIS BSDUS PA NI RDO RJE SEMS DPA'I NGO
BO CHOS KYI SKU

@251A *, ,'OD GSAL BA STONG PA NYID BSAM GYIS ME KHYAB PA LA
GZHUG PAR BYA'O, ,'DI NI 'DIR RJES SU GZHIG PA'I RIM PAS ME LONG
LA DBUGS KYIS RLANGS PA YAL BA LTAR SA BCU'I DBANG PHYUG SGYU
MA'I SKUS BCU GCIG PAR SGRIB PA DANG BCAS PA'I GNAS

YONGS SU GYUR PA'I NGO BO 'OD GSAL DU ZHUGS PA RAB TU BSTAN TO,
,DE NAS RNAM PAR RTOG PA'I DRA BA MTHA' DAG GI BAG CHAGS DRUNGS
NAS PHYUNG BA NI GDUL BYA'I SKYE BO'I BSOD NAMS DANG RANG GI SMON
LAM GYIS 'PHEN BAS SKAD CIG GIS BDAG NYID SPOS PA THAMS CAD STONG
PA NYID KYI

BDAG NYID BDE BA CHEN PO'I RANG BZHIN THUGS RJE CHEN PO'I NGO BO
NYID KYIS ZUNG 'JUG LONGS SPYOD RDZOGS PA'I SKU RGYUN MI 'CHAD PA
SPRUL PA SNA TSOGS PA RAB 'BYAMS RNAMS KYIS NAM MKHA'I KHONGS
GANG BAS GZHAN GYI DON YANG DAG PAR BSGRUB PAR 'BYUNG NGO,
,BSKYED PA'I RIM PA MCHOG LA

GNAS PA'I LAS DANG PO PAS 'DI MTHA' DAG SO SOR YANG DANG YANG DU
BSGOM PAR BYA'O, ,'BRING GIS NI ZUNG 'JUG LONGS SPYOD RDZOGS PA'I
SKU SKAD CIG GIS 'OD GSAL DU ZHUGS PA DANG BZHENGS PA KHO NA'O,
,MCHOG GI SLAR ZUNG 'JUG GI BDAG NYID DU BZHENGS PA KHO NA'O,
,'DI NYID

LHUN GYIS GRUB PAR BSGOM PA MCHOG GI MCHOG RAB TU GSAL BA MTHAR
THUG PA ZUNG 'JUG LONGS SPYOD RDZOGS PA'I SKU'I RANG BZHIN PHYAG
RGYA CHEN PO'I DNGOS GRUB THOB PAR 'GYUR RO, ,'DI NI BCOM LDAN
'DAS KYIS GSANG CHEN DU MDZAD PA BLA MA DAM PA'I ZHABS KYI MAN
NGAG GIS RANG DANG MNYAM

PAS KYANG DRAN PAR BYA BA'I PHYIR MKHAS PA 'JIGS MED 'BYUNG GNAS
SBAS PAS RNAM PAR GSAL ZHING NGES PAR BYAS PA RANG BYIN GYIS
BRLAB PA'I RIM PA'I MAN NGAG GO, ,'DI LAS LEGS BYAS TSOGS RNAMS
KYI, ,'JIGS MED GSUNG GI 'OD ZER GYIS, ,MYUR DU 'GRO RNAMS MUN
BCOM

ZHING; ,BDE MCHOG DPAL GYI SKU 'DZIN SHOG ,DNGOS GRUB BRNYES PA'I
PAndI TA CHEN PO AA BHA Y'A KA RA GUPTA'I ZHAL SNGA NAS MDZAD PA
'DI RDZOGS SO,, ,,RGYA GAR GYI MKHAN PO DPAL BDE MCHOG NYID DANG
DBYAR MED PA'I PAndI TA CHEN PO DPAL RJE BTZUN RATNA RAKshI TA'I
ZHAL SNGA NAS DANG,

@251B LO TZ'A BA SH'AKYA'I DGE SLONG CHOS RJE DPAL GYIS BSGYUR
CING ZHUS TE GTAN LA PHAB PA'O,,