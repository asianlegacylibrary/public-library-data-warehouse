@239A #, ,RGYA GAR SKAD DU, BO DHI SA TVA SAMBA RA BI DHI, BOD

SKAD DU, BYANG CHUB SEMS DPA'I SDOM PA'I CHOG ,SANGS RGYAS DANG
BYANG CHUB SEMS DPA' THAMS CAD LA PHYAG 'TSAL LO, ,GANG 'DI RNAMS
NI BYANG CHUB SEMS DPA' RNAMS KYI TSUL KHRIMS KYI PHUNG PO RNAMS
SU BRJOD PA STE, SDOM PA'I TSUL KHRIMS DANG, DGE BA CHOS SDUD
PA'I TSUL KHRIMS

DANG, SEMS CAN DON BYED PA'I TSUL KHRIMS SO, ,DE RNAMS LA SLOB
PAR 'DOD PA'I KHYIM PA'AM RAB TU BYUNG BA, ,BLA NA MED PA YANG
DAG PAR RDZOGS PA'I BYANG CHUB TU SMON LAM BTAB PAS LHAN CIG TU
CHOS MTHUN PA'I BYANG CHUB SEMS DPA' GANG MKHAS PA NUS PA, NGAG
GI RNAM PAR RIG

BYED KYIS DON MDZAD PA DANG, GO BAR NUS PA'I ZHABS DAG LA PHYAG
'TSAL NAS GSOL BA GDAB PAR BYA STE, BDAG RIGS KYI BU KHYOD DAM,
TSE DANG LDAN PA'AM, BTZUN PA GANG NYE BAS BYANG CHUB SEMS DPA'I
TSUL KHRIMS KYI SDOM PA YANG DAG PAR LEN PAR 'TSAL BAS DE STZAL
BA LA RUNG ZHING DKA' BA MA MCHIS NA,

@239B THAD CIG BDAG LA RJES SU BRTZE BAS STZAL CING GSON CIG CES
BYA'O, ,'DI LTAR LAN GSUM DU GSOL BA BTAB NAS BLA GOS PHRAG PA
GCIG TU GZAR TE, PHYOGS BCU'I 'JIG RTEN RNAMS NA 'DAS PA DANG MA
BYON PA DANG DA LTAR BYUNG BA'I SANGS RGYAS BCOM LDAN 'DAS RNAMS
DANG, SA CHEN POR CHUD PA'I BYANG CHUB SEMS DPA'

RNAMS LA BTUD NAS, DE RNAMS KYI YON TAN RNAMS MNGON SUM DU BYAS
NAS SEMS CHEN PO BSKYED NAS, PUS MO BTZUGS PA'AM SA LA TZOG TZOG
POR 'DUG PAS, DE BZHIN GSHEGS PA'I SKU MNGON DU BZHUGS SU GSOL
NAS MCHOD DE, MNGON SUM DU BYAS NAS TSIG 'DI SKAD CES BRJOD DO, ,

RIGS KYI BU'AM TSE DANG LDAN PA'AM BTZUN PA GANG NYE BAS BYANG
CHUB SEMS DPA' TSUL KHRIMS KYI SDOM PA YANG DAG PAR BLANG BA BDAG
LA RJES SU STZAL DU GSOL ZHES SO, ,DE NAS RTZE GCIG TU NYE BAR
GZHAG NAS SEMS DANG BRJES SU BSKYED DE, BDAG NI RING POR MI THOGS
PAR ZAD PA MED CING DPAG

TU MED PA BLA NA MED PA'I BSOD NAMS KYI GTER THOB PAR 'GYUR RO
ZHES DON 'DI NYID BSAM ZHING CANG MI SMRA BAR BYA'O, ,SLAR YANG
BYANG CHUB SEMS DPA' MKHAS PA NGES, DE LTAR GNAS PA'I BYANG CHUB
SEMS DPA' DE LA SEMS MA YENGS PAR 'DUG PA'AM 'GRENG BAS 'DI SKAD
BRJOD DE, KHYOD MING 'DI SKAD

CES BYA BAS BYANG CHUB SEMS DPA'I BSLAB PA'I GNAS THAMS CAD DANG,
BYANG CHUB SEMS DPA'I TSUL KHRIMS THAMS CAD DE, 'DAS PA'I BYANG
CHUB SEMS DPA' RNAMS KYI TSUL KHRIMS DANG BSLAB PA'I GNAS RNAMS
DANG, TSUL KHRIMS GONG MA 'ONGS PA'I BYANG CHUB SEMS DPA' RNAMS
KYIR

'GYUR BA DANG, GANG BSLAB PA'I GNAS RNAMS DANG, TSUL KHRIMS GANG
DA LTAR PHYOGS BCU NA DA LTAR BYUNG BA'I BYANG CHUB SEMS DPA'
RNAMS KYI TSUL KHRIMS DANG BSLAB PA'I GZHI GANG YIN PA RNAMS TE,
BSLAB PA'I GNAS RNAMS DANG TSUL KHRIMS GANG RNAMS LA 'DAS PA'I
BYANG CHUB

SEMS DPA' THAMS CAD KYIS BSLABS PA DANG LDAN PA DANG, MA 'ONGS
PA'I BYANG CHUB SEMS DPA' RNAMS KYIS SLOB PAR 'GYUR BA DANG, DA
LTAR BYUNG BA'I BYANG CHUB SEMS DPA' RNAMS DA LTAR SLOB PA RNAMS
NOD DAM, DES KYANG NOD LAGS SO ZHES DAM BCA'O, ,LAN GSUM DU'O, ,

@240A *, ,PHYOGS BCU'I 'JIG RTEN GYI KHAMS NA BZHUGS PA'I SANGS
RGYAS BCOM LDAN 'DAS RNAMS DANG BYANG CHUB SEMS DPA' RNAMS BDAG
LA DGONGS SU GSOL, SLOB DPON BDAG LA DGONGS SU GSOL, BDAG MING
'DI ZHES BGYI BAS, GANG CUNG ZAD LUS DANG NGAG DANG YID

RNAMS KYIS SANGS RGYAS DANG BYANG CHUB SEMS DPA' RNAMS DANG, MA
DANG PHA DANG, DE LAS GZHAN PA'I SEMS CAN RNAMS LA BRTEN NAS
BSKYED PA'I 'DI DANG SRID PA GZHAN RNAMS SU BDAG GIS SDIG PA
BGYIS PA DANG BGYID DU STZAL PA DANG, RJES SU YI RANG BA YANG
RUNG STE, DE DAG THAMS CAD

GCIG TU BSDUS SHING BZLUMS TE BSDOMS NAS, SANGS RGYAS DANG BYANG
CHUB SEMS DPA' RNAMS DANG, SLOB DPON GYI SPYAN SNGAR MCHOG DANG
GTZO BO'I BSHAGS PAR BGYI'O, ,SHES SHING DRAN PAS RAB TU MI 'CHAB
PO, ,'DI LTAR LAN GSUM DU'O, ,BDAG MING 'DI SKAD CES BGYI BAS 'DI

LTAR SDIG PA BSHAGS NAS DUS 'DI NAS NYE BAR BZUNG STE BYANG CHUB
KYI SNYING PO LA NYE BAR MCHIS KYI BAR DU SANGS RGYAS BCOM LDAN
'DAS THUGS RJE CHEN PO CAN, THAMS CAD MKHYEN PA, THAMS CAD GZIGS
PA, DGRA'I 'JIGS PA THAMS CAD LAS 'DAS PA SKYES BU CHEN PO MI
PHYED PA'I SKU, BLA NA

MED PA'I SKU, CHOS KYI SKU, RKANG GNYIS RNAMS KYI MCHOG LA SKYABS
SU MCHI'O, ,BDAG MING 'DI SKAD CES BGYI BAS 'DI LTAR SDIG PA
BSHAGS NAS, DUS 'DI NAS NYE BAR BZUNG STE, BYANG CHUB KYI SNYING
PO LA MCHIS KYI BAR DU ZHI BA 'DOD CHAGS DANG BRAL BA'I MCHOG
CHOS LA SKYABS SU MCHI'O, ,

BDAG MING 'DI SKAD CES BGYI BAS 'DI LTAR SDIG PA BSHAGS NAS, DUS
'DI NAS BZUNG STE, BYANG CHUB KYI SNYING PO LA MCHIS KYI BAR DU
PHYIR MI LDOG PA'I BYANG CHUB SEMS DPA'I DGE 'DUN TSOGS RNAMS KYI
MCHOG LA SKYABS SU MCHI'O, ,'DI LTAR LAN GSUM DU'O, ,BDAG MING
'DI SKAD CES BGYI BAS

'DI LTAR SDIG PA BSHAGS NAS, GSUM LA SKYABS SU MCHIS TE, MTHA'
YAS PA'I SEMS CAN GYI KHAMS BSGRAL BA'I PHYIR DANG, 'BYUNG BA'I
PHYIR DANG, 'KHOR BA'I SDUG BSNGAL LAS YONGS SU BSKYAB PA'I PHYIR
DANG, THAMS CAD MKHYEN PA'I YE SHES BLA NA MED PA LA GZHAG PA'I

@240B PHYIR, 'DI LTAR 'DAS PA DANG MA 'ONGS PA DANG DA LTAR BYUNG
BA'I BYANG CHUB SEMS DPA' DE RNAMS KYIS BYANG CHUB TU SEMS BSKYED
NAS, SANGS RGYAS NYID RTOGS PA DANG LDAN PA DANG, RTOGS PAR GYUR
PA DANG, RTOGS PAR 'GYUR BA DANG, JI LTAR SANGS RGYAS THAMS CAD
SGRIB PA DANG BRAL BA DANG,

SANGS RGYAS KYI YE SHES DANG, SANGS RGYAS KYI SPYAN GYIS MKHYEN
CING GZIGS PA RNAMS DANG, JI LTAR CHOS RNAMS KYI CHOS NYID MKHYEN
PA'I CHOG DES, BDAG MING 'DI SKAD CES BGYI BA SLOB DPON DANG NYE
BAS SANGS RGYAS DANG BYANG CHUB SEMS DPA' RNAMS KYI SPYAN SNGAR
BLA NA MED PA YANG

DAG PAR RDZOGS PA'I BYANG CHUB TU SEMS BSKYED PAR BGYI'O, ,'DI
LTAR LAN GSUM MO, ,BDAG GIS SDIG PA BSHAGS PA 'DI DANG, GSUM LA
SKYABS SU 'GRO BA DANG, BYANG CHUB TU SEMS BSKYED PA LAS BYUNG
BA'I DGE BA'I RTZA BA BLA NA MED PA YANG DAG PAR RDZOGS PA'I
BYANG CHUB

TU YONGS SU BSNGO BAR BGYI'O, ,SKYABS MED PA DANG, SKYOB PA MED
PA DANG, GNAS MED PA DANG, DPUNG GNYEN MED PA DANG, GLING MED
PA'I 'JIG RTEN LA SKYABS DANG, SKYOB PA DANG, GNAS DANG DPUNG
GNYEN DANG, GLING DU GYUR CIG ,SEMS CAN THAMS CAD KYANG 'KHOR
BA'I RGYA MTSO LAS

MA BSGRAL BA LAS SGROL BAR GYUR CIG ,SGRIB PA LAS YONGS SU MA
'DAS PA CHOS KYI DBYINGS KYI MYA NGAN LAS 'DAS PAS YONGS SU MYA
NGAN LAS BZLA BAR GYUR CIG ,DBUGS MA PHYIN PA RNAMS DBUGS 'BYIN
PAR GYUR CIG ,'DI LTAR LAN GSUM MO, ,BDAG MING 'DI ZHES BGYI BAS
'DI

LTAR BYANG CHUB TU SEMS BSKYED PAS, SEMS CAN GYI KHAMS MTHA' MED
PA LA JI LTAR MA DANG PHA DANG SRING MO DANG SPUN DANG, ,BU DANG
BU MO DANG, GZHAN GNYEN DANG SNAG GI GNYEN MTSAMS SU GYUR PA
RNAMS 'DI LTAR SO SOR GZUNG BAR BGYI'O, ,BZUNG NAS KYANG NUS PA
JI LTAR BA DANG,

STOBS JI LTA BA DANG, BRTEN PA JI LTA BAS DGE BA'I RTZA BA YANG
DAG PAR BSKYED PAR BGYI'O, ,'DI NAS BZUNG STE, CUNG ZAD SBYIN PA
GTANG BAR BGYI'O, ,TSUL KHRIMS BSRUNG BAR BGYI'O, ,BZOD PA BSKYED
PAR BGYI'O, ,BRTZON 'GRUS BRTZAM PAR BGYI'O, ,BSAM GTAN LA SNYOMS

@241A *, ,PAR 'JUG GO, ,SHES RAB BRTEN PAR BGYI'O, ,DGE BA'I RTZA
BA THAMS CAD LA YANG SLOB PO, ,DE DAG THAMS CAD SEMS CAN THAMS
CAD KYI DON DANG, PHAN PA DANG, BDE BA DANG, BLA NA MED PA YANG
DAG PAR RDZOGS PA'I BYANG CHUB LAS BRTZAMS TE, SA CHEN POR CHUD

PA'I BYANG CHUB SEMS DPA' THUGS RJE CHEN PO CAN DE RNAMS KYI THEG
PA CHEN PO'I 'JUG PA'I RJES SU MCHI'O, ,'DI LTAR SLOB PA'I BYANG
CHUB SEMS DPA' BDAG BYANG CHUB SEMS DPAR DUS 'DI NAS BZUNG STE,
BDAG SLOB DPON GYIS GZUNG DU GSOL, 'DI LTAR LAN GSUM MO, ,DE NAS
SLOB DPON NGES SKU DE'I SPYAN SNGAR

PHYOGS BCU'I SANGS RGYAS DANG BYANG CHUB SEMS DPA' BZHUGS SHING
'TSO ZHING 'DZIN PA DANG, GZHES PA RNAMS LA ZHABS GNYIS LA PHYAG
'TSAL NAS BTUD DE GSOL BAR BYA'O, ,MING 'DI SKAD CES BGYI BA'I
BYANG CHUB SEMS DPA' BDAG MING 'DI SKAD CES BGYI BA'I BYANG CHUB

SEMS DPA' DANG NYE BA LAS JI SRID DU LAN GSUM DU, YANG BYANG CHUB
SEMS DPA'I TSUL KHRIMS KYI SDOM PA YANG DAG PAR BLANGS PA LA,
BDAG MING 'DI SKAD CES BGYI BA'I BYANG CHUB SEMS DPA' MING 'DI
SKAD CES BGYI BA'I BYANG CHUB SEMS DPA'I BDAG NYID DPANG DU GYUR
PAR YANG

DAG PAR SHES TE, PHYOGS BCU'I 'JIG RTEN GYI KHAMS MTHA' MED PA
RNAMS SU 'PHAGS PA'I MCHOG LKOG TU GYUR KYANG, SEMS CAN GYI DON
LA LKOG TU MA GYUR PA RNAMS LA, 'DI BYANG CHUB SEMS DPA'I TSUL
KHRIMS KYI SDOM PA YANG DAG PAR BLANGS PA LA MKHYEN PAR GSOL

LO; ,'DI LTAR LEN GSUM MO, ,'DI LTAR YANG TSUL KHRIMS KYI SDOM PA
YANG DAG PAR BLANGS PA'I LAS KYI RJES LA, 'DI NI NGES PAR CHOS
NYID YIN TE, PHYOGS BCU'I 'JIG RTEN GYI KHAMS MTHA' YAS PA LA
GTUGS PA NA, DE BZHIN GSHEGS PA RNAMS BZHUGS SHING 'DZIN PA RNAMS

GZHES PA RNAMS DANG, SA CHEN POR CHUD PA'I BYANG CHUB SEMS DPA'
RNAMS LA 'DI LTA BU'I RANG BZHIN GYI LTAS 'BYUNG BAR 'GYUR RO,
GANG GIS DE RNAMS LA 'DI LTA BUR 'GYUR BA STE, MING 'DI SKAD CES
BYA BA'I BYANG CHUB SEMS DPA' DANG NYE BAS MING 'DI SKAD CES BYA
BA'I BYANG CHUB SEMS DPA'

@241B DANG NYE BA LAS BYANG CHUB SEMS DPA'I TSUL KHRIMS KYI SDOM
PA YANG DAG PAR BLANG BA BLANGS SO ZHES SO, ,'DI LTAR RE ZHIG
GZHAN YANG BLANG BA'I CHOG BRJOD PA, GAL TE YON TAN DANG LDAN PA
GANG ZAG DE DANG NYE BAR MA GYUR NA, DE NAS BYANG CHUB SEMS DPA'
DES DE BZHIN GSHEGS PA'I SKU'I

MDUN DU RANG NYID KYIS BYANG CHUB SEMS DPA'I TSUL KHRIMS KYI SDOM
PA BLANG BAR BYA'O, ,'DI LTAR BYA STE BLA GOS PHRAG PA GCIG TU
GZAR NAS, PHYOGS BCU'I 'JIG RTEN GYI KHAMS NA 'DAS PA DANG MA
BYON PA DANG DA LTAR BYUNG BA'I SANGS RGYAS BCOM LDAN 'DAS RNAMS
DANG, SA CHEN

POR BZHUGS PA'I BYANG CHUB SEMS DPA' RNAMS LA BTUD PAR BYA STE,
PUS MO G-YAS PA'I LHA NGA SA LA BTZUGS PA'AM, TZOG TZOG POS TSIG
'DI SKAD CES BRJOD PAR BYA STE, BDAG MING 'DI SKAD CES BGYI BAS
PHYOGS BCU'I 'JIG RTEN GYI KHAMS NA DE BZHIN GSHEGS PA

THAMS CAD DANG, SA CHEN POR CHUD PA'I BYANG CHUB SEMS DPA' RNAMS
LA GSOL BAR BGYI'O, ,DE RNAMS KYI YANG SPYAN SNGAR BYANG CHUB
SEMS DPA'I BSLAB PA THAMS CAD DANG, BYANG CHUB SEMS DPA'I TSUL
KHRIMS KYI SDOM PA THAMS CAD BLANG BA LA, TSUL KHRIMS GANG ZHES
BYA BA

LA SOGS PA SNGAR BZHIN NO, ,JI SRID DU BYANG CHUB SEMS DPA' BDAG
BYANG CHUB SEMS DPAR 'DI NAS BZUNG STE, SANGS RGYAS DANG BYANG
CHUB SEMS DPAS KYANG BDAG GZUNG DU GSOL ZHES PA NI LAS SO, ,BYANG
CHUB SEMS DPA'I SDOM PA'I CHO GA SLOB DPON MKHAS PA CHEN PO BYANG
CHUB

BZANG PO'I ZHAL SNGA NAS MDZAD PA RDZOGS SO,, ,,RGYA GAR GYI
MKHAN PO CHEN PO BLA MA SU N'A YA SHR'I MI TRA DANG, ZHU CHEN
GYI LO TZ'A BA DGE SLONG DAR MA GRAGS KYIS BSGYUR CING ZHUS TE
GTAN LA PHAB PA'O,, 