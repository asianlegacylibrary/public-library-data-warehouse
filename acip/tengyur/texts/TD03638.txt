@251A #, ,RGYA GAR SKAD DU,

DVI BHU DZA HE BADZRA S'A DHA NAm, BOD SKAD DU, DGYES PA'I RDO
RJE PHYAG GNYIS PA'I SGRUB THABS, BCOM LDAN 'DAS DGYES PA'I RDO
RJE LA PHYAG 'TSAL LO, ,'JIG RTEN GSUM BDAG HE RU KA ,DPAL MGON
BLA MA LA PHYAG 'TSAL, ,DE YI SGRUB THABS CHO GA NI, ,SH'ANTI PAS
GSUNGS RNAM GSAL LAS, ,DPA' BO

@251B ZHAL GCIG PHYAG GNYIS PA, ,BDAG MED MA YIS MGUL NAS 'KHYUD,
,'KHOR LO LA SOGS RGYAN DANG LDAN, ,SPYAN GSUM ZHABS NI GNYIS PAS
MDZES, ,'DIR RGYUD LAS BSGOM PA KHONG DU CHUD PAR BYA STE, RNAL
'BYOR PA SNGA BAR MAL NAS LANGS TE RANG GI SNYING GAR NYI MA LA
GNAS PA'I H'Um YIG BLTAS LA,

DE'I 'OD ZER GYIS HE RUKA GSAL ZHING GDAN DRANGS NAS ME TOG LA
SOGS PA NYE BAR SPYOD PA RNAM PA LNGAS YANG DAG PAR MCHOD NAS
MDUN DU SDIG PA BSHAGS PA DANG, BSOD NAMS LA RJES SU YI RANG BA
DANG, GSUM LA SKYABS SU 'GRO BA DANG, BYANG CHUB CHEN POR SEMS
BSKYED PA DANG, SEMS CAN RNAMS

LHA'I BDE BA LA NYE BAR LONGS SPYOD PA LA RNAM PAR BSDU BA'I
BYAMS PA DANG, THAMS CAD SDUG BSNGAL GYIS 'JOMS PA'I RNAM PA'I
SNYING RJE DANG, DE LA BDE BA RGYUN MI 'CHAD PAR NGES PA'I RNAM
PA'I DGA' BA DANG, NYON MONGS PA DANG NYE BA'I NYON MONGS PA
GZUNG BA DANG 'DZIN PA LA SOGS PA'I YID MED PAR BYED

PA'I MTSAN NYID BTANG SNYOMS RNAMS KYANG BSGOM PAR BYA'O, ,DE NAS
CHOS KYI BDAG LA SOGS PA'I RNAM PAR RTOG PA'I DRI MA SPANGS TE,
GZUGS NI STON KA'I DRI MA MED PA'I NYI MA GUNG GI NAM MKHA' LTA
BU GNYIS SU MED PA'I YE SHES DANG RO GCIG PA'I SKU STONG PA NYID
BSGOM PAR BYA'O, ,AOm SH'U N+YA T'A

DZNY'A NA BADZRA S'A BH'A WA A'ATMA KO&HAm, ZHES PAS BYIN GYIS
BRLAB PAR BYA'O, ,DE NAS RNAM PAR SA NAS NAM MKHA'I PHYOGS SU NYI
MA LA GNAS PA'I H'Um YIG BLTAS LA DE YONGS SU GYUR PA LAS RDO
RJE'I LTE BA LTA BAR BYA'O, ,DE LAS BYUNG BA'I 'OD ZER RNAMS KYIS
DPAL HE TU KA'I SKUS

'GRO BA THAMS CAD KYI DON MDZAD CING, DE LA DE BZHIN DU RAB TU
ZHUGS TE, DE YONGS SU GYUR PA LAS DPAL HE RU KA SNA TSOGS PADMA
DANG RO'I STENG NA NYI MA'I DKYIL 'KHOR LA BZHUGS PA, PHYAG GNYIS
PA, SPYAN GSUM PA, PHYAG G-YAS KYIS RDO RJE, G-YON PAS RDO RJES
MTSAN PA'I THOD PA BSNAMS PA

GAR GYI NYAMS DANG BCAS PA, STAG GI PAGS PA'I SHAM THABS CAN,
,DBU LA MI BSKYOD BDAG NYID NI, ,MI MGO LAS BYAS 'KHOR LO BSNAMS,
,'OD DPAG MED PA'I BDAG NYID SNYAN, ,MI YI RUS PA'I RNA RGYAN NO,
,RIN CHEN 'BYUNG LDAN BDAG NYID MGUL, ,MGUL RGYAN DANG NI YANG
DAG

@252A *, ,LDAN; ,LAG GDUB RNAM PAR SNANG MDZAD DAG ,DON YOD GRUB
PA'I BDAG NYID KYIS, ,RKED PA LA NI RGYAN DU MDZAD, ,SKRA YI
MCHOD PHYIR THOGS DANG NI, ,RKANG GDUB KYIS KYANG YANG DAG
BRGYAN, ,DBU SKRA DMAR SER GYEN DU BRDZES PA, ZHAL GCIG PA, PHYAG
GNYIS PA,

GRI GUG DANG, THOD PA BSNAMS PA'I BDAG MED MAS YANG DAG PAR
'KHYUD PA DE LTA BUR GYUR PA'I BDAG NYID BSGOM PAR BYA'O, ,DE NAS
'DI'I RNA BA LA BDAG MED MA, MIG LA GTI MUG RDO RJE CAN, ,SNA LA
SBAS PA'I GOO R'I, ,LCE LA CHU YI RNAL 'BYOR MA, ,LUS KYI DBANG
PO LA RDO RJE MKHA' 'GRO

MA, YID LA BDAG MED MA RNAMS LHAG PAR MOS PAR BYA'O, ,DE LA MGO
BOR CHU SKYES 'DAB MA SUM CU SO GNYIS KYI STENG DU HAm YIG MGO
THUR DU BSTAN PA'I RNAM PA, MGRIN PAR CHU SKYES 'DAB MA BCU DRUG
PA'I STENG DU AOm YIG MGO STENG DU BSTAN PA, SNYING GAR CHU SKYES
'DAB MA BRGYAD PA'I STENG DU H'Um

YIG MGO THUR DU BSTAN PA, LTE BAR CHU SKYES 'DAB MA DRUG CU RTZA
BZHI'I STENG DU AA YIG MGO STENG DU BSTAN PA BSAM PAR BYA'O, ,DE
NAS DAM TSIG SEMS DPA' DANG 'DRA BA'I YE SHES SEMS DPA' GDAN
DRANG BAR BYA STE, DZA:H'Um BAm HO:ZHES PA'I SNGAGS 'DIS DGUG PA
DANG, GZHUG PA DANG BCING PA DANG,

DBANG DU BYAS TE CHU DANG 'O MA BZHIN DU RO GCIG PAR BYA'O, ,DE'I
RJES LA RANG GI SNYING GAR NYI MA DANG RDO RJE'I LTE BA LA GNAS
PA'I H'Um YIG LAS 'OD ZER BYUNG STE, 'OD DES DE BZHIN GSHEGS PA
THAMS CAD KYI NGO BO HE RU KA GDAN DRANGS TE MCHOD NAS, AA BHI
shINYTZA TU M'Am SARBA TA TH'A GTA ZHES PAS DBANG ZHU BAR

BYA'O; ,DE RNAMS KYIS BDUD RTZI LNGAS GANG BA'I RIN PO CHE'I BUM
PA RNAMS KYIS BDAG NYID DBANG BSKUR TE MGON PO MI BSKYOD PAS DBU
BRGYAN PA BSAM PAR BYA'O, ,RNAL 'BYOR PA'I TSOGS DE THAMS CAD
RANG RANG GI BYANG CHUB KYI SEMS LA SOGS PA'I KHU BAS MCHOD PAR
BYA'O, ,ZHAL NI MCHE GTZIGS

'JIGS CHEN PO, ,SNGAGS KYI ME TO GA PHRENG BAS BRGYAN, ,SHA CHEN
RNAMS NI ROL MDZAD PA'I, ,HE RU KA DPAL BDAG PHYAG 'TSAL, ,ZHES
PA 'DIS BSTOD PAR BYA'O, ,DE NAS NAM MKHA'I H'Um YIG YONGS SU
GYUR PA LAS RDO RJE DE'I 'OG TU A'A:YIG YONGS SU GYUR PA LAS
PADMA'I SNOD, DE'I

@252B DBUS SU AOm YIG GIS MTSAN PA'I GO KU DA HA NA DANG, MA MU
SHU BI RA LA SOGS PA'I DAM TSIG GI RDZAS RNAMS NI RDO RJE DANG
PADMA YANG DAG PAR SBYOR BAS BSREGS SHING 'BAR BAS DE'I KHU BAR
BYAS TE, DE BZHIN GSHEGS PA THAMS CAD KYI TSUL JI LTA BA'I YE
SHES NYI MA'I 'OD DANG YE SHES KYI

SA BON GYI 'OD ZER RNAMS KYIS DE BZHIN GSHEGS PA THAMS CAD KYI YE
SHES KYI BDUD RTZI BKUG NAS DNGOS PO DE RNAMS KYIS LHAN CIG BYAS
TE, AOm A'A:H'Um ZHES PA'I YI GE GSUM GYIS BYIN GYIS BRLABS LA
H'Um YIG DKAR PO LAS SKYES PA'I RDO RJE'I RANG BZHIN GYI LJAGS SU
BYAS TE BDAG NYID NGES

TSIM PAR BYA'O, ,DE NAS SNYING GAR NYI MA DANG RDO RJE'I LTE BA
LA GNAS PA'I H'Um YIG GIS YANG DAG PAR BSKOR BAR BZHUGS PA'O,
,AOm TREE LO KY'A KshE PA H'Um H'Um PHAt PHAt SV'A H'A ZHES PA'I
YI GE BCU GNYIS KYI SNGAGS KYI PHRENG BA RAB TU GSAL ZHING 'BAR
BZHIN PA YID KYIS MNGON PAR BRIS TE, GO RIMS

BZHIN DU BRJOD PAR GYUR PAS DBEN PAR BZLAS PAR BYA'O, ,NYI MA'I
GUNG THUN LA SKAD CIG GIS DPAL HE RU KA'I SKUR BDAG NYID BSAMS
TE, DE NAS MIG LA SOGS PA'I RNAM PAR DAG PAS 'KHOR LO BZHI BSGOMS
NAS MCHOD PA DANG BSTOD PA DANG BDUD RTZI MYANG BA DANG, BZLAS PA
LA SOGS

BA BYA'O, ,'JIG RTEN GSUM BSKYOD DPA' BO YI, ,SGRUB THABS MCHOG
NI BYAS PA YIS, ,BSOD NAMS GANG BSAGS DE YIS NI, ,'GRO KUN RDO
RJE 'DZIN PAR SHOG ,DGYES PA'I RDO RJE PHYAG GNYIS PA'I SGRUB
THABS RDZOGS SO,, ,,T'A RA SHR'IS MDZAD ZER,, ,,

