@71A #, ,RGYA GAR SKAD DU, AE KA B'I RA YO G'I NI S'A DHA NAm N'A MA,
BOD SKAD DU, DPA' BO GCIG PA'I RNAL 'BYOR MA'I SGRUB PA'I THABS
ZHES BYA BA, ZHING CHEN GYI RJE BTZUN MA SGROL MA LA PHYAG 'TSAL
LO, ,DANG PO STONG PA'I BYANG CHUB STE, ,GNYIS PA SA BON YANG DAG
BSDUS, ,

GSUM PA GZUGS RTEN YANG DAG RDZOGS, ,BZHI PA YI GE RIM BZHIN
DGOD, ,CES GSUNGS PA, DANG PO SEMS CAN THAMS CAD KYI DON DU SANGS
RGYAS THOB PAR 'DOD PA'I SNYING RJE CHEN PO SNGON DU DMIGS LA,
AOm SH'U N+YA T'A DZNY'A NA BADZRA SV'A BH'A BA A'ATMA KONYAHAm,
ZHES BRJOD PAS STONG

PA NYID KYI RANG BZHIN RNAM PAR MI RTOG PA'I STONG PA NYID DU
BSGOM PAR BYA'O, ,GNYIS PA NI STONG PA CHEN PO'I DBUS SU PA LAS
SNA TSOGS PADMA 'DAB MA BRGYAD PA'I LTE BAR, AA LAS ZLA BA, DE'I
STENG DU RAm LAS NYI MA'I DKYIL 'KHOR CHE BA BSAM MO, ,DE'I DBUS
SU H'Am DMAR MO

@71B DE GYUR BA LAS PADMA DMAR PO YU BA LA T'Am GIS MTSAN PA'O,
,GSUM PA NI DE LAS 'OD ZER 'PHROS PAS DPA' BO DANG RNAL 'BYOR MA
THAMS CAD MCHOD, SEMS CAN THAMS CAD KYI SDIG SGRIB SBYANGS, TSUR
'DUS NAS THIM PAS RJE BTZUN MA'I SKU RU BDAG NYID BSKYED PAR BYA,
,ZHAL

BZHI PHYAG BRGYAD MA G-YAS KYI ZHAL SNGON PO, G-YON LJANG GU,
DBUS DMAR PO, STENG ZHI BA'I ZHAL SER PO, KHRO ZHAL GSUM PO LA
SPYAN DMAR PO ZLUM PA GSUM GSUM MCHE BA GTZIGS PA'O, ,PHYAG
BRGYAD KYI DANG PO NA RDO RJE, GNYIS PA NA RAL GRI, GSUM PA NA KA
P'A LA,

BZHI PAn dA MA RU'O, ,G-YON PA DANG PO NA AUTPALA, GNYIS PA NA
RIN PO CHE, GSUM PA NA KHA tV'Am GA ,BZHI PA NA DRIL BU'O, ,SKU
MDOG SHIN TU DMAR BA DON YOD GRUB PAS DBU BRGYAN BYAS PA'O,
,DPRAL BA'I STENG NA THOD PA LNGA YOD PA, MI MGO LNGA BCU THAM
PA'I PHRENG BA'I

DO SHAL CAN, RUS PA'I RGYAN GYIS BRGYAN PA, STAG GI PAGS PA'I
SHAM THABS CAN, SKYIL KRUNG PHYED PA'I GAR GYIS PADMA DANG ZLA BA
NYI MA'I GDAN LA BZHUGS PAR BSAM MO, ,BZHI PA NI SPYI BOR ZLA
BA'I STENG DU AOm DKAR PO, MGRIN PAR PADMA DMAR PO'I STENG DU
A'A:DMAR PO,

SNYING GAR RDO RJE RTZE LNGA PA'I STENG DU H'Um SNGON PO BSGOM
MO, ,BZLAS PA NI SNYING GA'I SMAD DU NYI MA'I DKYIL 'KHOR GYI
STENG DU AUTPALA DMAR PO'I YU BA LA T'Am DMAR PO BSAM, DE LA
SNGAGS KYI PHRENG BA 'OD ZER DMAR PO DANG BCAS PA SPROS PAS, SEMS
CAN GYI SDIG PA SBYANGS LA, BDE BA MTHA'

DAG THOB PAR BYA'O, ,TSUR 'DUS KHA NAS MAR ZHUGS PHYAG MTSAN SA
BON LA THIM, NANG DU RANG LA RTOGS PA SKYES PAR BSAM MO, ,DE
BZHIN DU YANG NAS YANG DU BSAM ZHING, AOm T'A RE TUTT'A RE TU RE
H'Um PHAt, CES PA NUS TSAD BZLAS SO, ,'JOG TZA NA SEMS CAN THAMS
CAD KYIS

RDZOGS PA'I SANGS RGYAS THOB PAR GYUR CIG BYA'O, ,DE NAS SPYOD
LAM THAMS CAD SGROL MA'I NGA RGYAL GYIS GOMS PAR BYA'O, ,DPA' MO
GCIG PA'I RNAL 'BYOR MA'I SGRUB PA'I THABS RDZOGS SO,, ,,PAndI TA
PA RA HE TA DANG, BOD KYI LO TZ'A BA DGE SLONG SHES RAB RGYAL

@72A *, ,MTSAN GYIS BSGYUR BA'O,, 