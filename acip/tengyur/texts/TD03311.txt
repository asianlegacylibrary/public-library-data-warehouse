@10A #, ,RGYA GAR SKAD DU, AA RA PA TZA NA S'A DHA NAm, BOD SKAD DU,
AA RA PA TZA NA'I SGRUB THABS, ,'JAM DPAL GZHON NUR GYUR BA LA
PHYAG 'TSAL LO, ,ZLA BA LTAR DKAR GLEGS BAM RAL GRIS PHYAG MTSAN
PA, ,SHIN TU MDZES SHING MCHOG GI GZHON NU ZUNG PHUD LNGA, ,DGA'
MCHOG THAR PA

@10B RGYAS SHING PADMA'I 'DAB 'DRA'I SPYAN, ,BLO NGAN SREG MKHAS
'JAM PA'I DBYANGS LA PHYAG 'TSAL LO, ,GANG GIS LO PHYED RGYUN MI
'CHAD PAR MNGON BSGOMS PAS, ,SKYE BO AA RA PA TZA NA NI NGES
'GRUB 'GYUR, ,DNGOS PO MA LUS RTOGS PA'I BYANG CHUB MCHOG THOB
PA'I, ,RIN CHEN 'KHOR LO'I MAN NGAG

SHIN TU BSDU BAR BYA, ,MNYAM GTZANG BSNGAGS BA'I YID DU 'ONG BA'I
SA YI CHAR, ,DRI ZHIM ME TOG GCAL BKRAM SPOS CHUS CHAG CHAG GDAB,
,LA LAR 'JAM ZHING YID 'ONG STAN LA NYER GNAS TE, ,BDE BA SHIN TU
MTSAN MED BYANG CHUB SEMS BSGOM BYA, ,GSANG SNGAGS RANG BZHIN DAG
PA BRJOD

NAS NI, ,MA LUS KUN NAS STONG BAR RNAM BSGOMS SHING, ,DNGOS DON
DON BCAS DPAG GI LUS NYID KYANG, ,DE NI 'OD GSAL LA MTHA' RU LAN
GCIG BSAM, ,DE NAS BAR SNANG RANG NYID ZLA DKYIL NI, ,DBYANGS YIG
DANG POS 'DOD DANG LDAN PA BSGOM, ,DE BZHIN 'DIR NI SHIN TU DKAR
BA'I DH'I:, ,

DE NI 'JAM DBYANGS DRI MA MED PAR BSGOM, ,ZLA BA BYE BA'I 'OD
DANG MTSUNGS PA LA, ,RGYAN RNAMS THAMS CAD RAB TU 'BAR BA STE,
,CHAGS BCAS CUNG ZAD BZHAD CING YID 'ONG BAR, ,BSAM GTAN MTHAR
PHYIN PADMA'I STENG BZHUGS BSAM, ,RANG GI SNYING GA'I YI GE AA
MCHOG NI, ,RNAM PAR 'PHRO

BAR GYUR BA LEGS BSAMS LA, ,MNYAM MED 'OD ZER RNAMS KYI DRA BA
STE, ,'KHOR LO'I RTZIBS NI BRGYAD PA'I GZUGS SU BSAM, ,DE YI
STENG DU ZLA BA'I GZUGS NYID LA, ,SNGAGS PA YIS NI DE LA BSGOM
BYA STE, ,ZLA BA'I 'OD LTAR SHIN TU DKAR BA YI, ,MGON PO 'JAM
PA'I DBYANGS NI DE

NYID DO, ,G-YAS SU SHIN TU MDZES PA'I GZUGS LDAN PA, ,RNAM PAR
'DZUM ZHING ZUR GYIS LTA BA DANG, ,NU MA GNYIS NI SHIN TU RGYAS
PA YI, ,SKRA CAN DE LA BLTA BAR BSAM PAR BYA, ,G-YON LOGS SU NI
NYE BA'I SKRA CAN MA, ,SHIN TU MDZES SHING SGEG PA'I GZUGS CAN
MA, ,YON TAN MA

LUS PA YI GTER GYUR PA'I, ,DE GNYIS TZA DANG NA LAS BSGOM PAR
BYA, ,MDUN DU DRAN BA CAN 'OD BSAM PA NI, ,DRI MED RAB DKAR RA
LAS BYUNG BA NYID, ,ZLA 'OD YID DU 'ONG ZHING 'OD LDAN TE, ,PA
LAS BYUG BA RGYAB TU GZHAG PAR BYA, ,YANG NA YI GE'I RAB 'BAR BA
YI, ,RGYA CHEN MTHU LDAN

@11A *, ,RNAM PAR BSGOM BYA STE, ,DES NI MI SHES RI BO 'JOMS PA
DANG, ,YE SHES DAM PA RNYOG PA MED PAR BYED, ,'OG TU 'KHOR LO
MYUR DU 'KHOR BSAMS LA, ,GTI MUG MUN NAG MA LUS RNAM PAR SEL,
,RANG LHA'I SKU NI MI 'GYUR NYID BSAM SHING, ,ZLA BA'I GZUGS
'DRA'I

'OD ZER DRA BA CHE, ,ZLA 'DRA'I 'OD ZER SPRIN NI RGYA CHEN PO,
,PHYUNG NAS PHYOGS BCUR SONG ZHING 'BAR BSAMS LA, ,BDAG LUS DE
BZHIN SEMS CAN RNAM BRGYAN TE, ,'ONGS NAS SNYING GA'I ZLA BA'I
GZUGS LA BZHUGS, ,DE NAS SNGAGS MCHOG AA RA PA TZA NA, ,SNGAGS
PA'I MCHOG GIS

LEGS PAR BZLAS PAR BYA, ,BLO GROS BRTAN PAS MAN NGAG JI BZHIN DU,
,BSGOMS NA MYUR DU SA MCHOG RNAMS DANG NI, ,DRI MED YID 'ONG PHA
ROL PHYIN KUN DANG, ,BLO NGAN NYES BCOM RGYAL BA THOB PAR 'GYUR,
,BLA MA DAM PA DGA' RAB RDO RJE NI, ,DAM PA'I CHOS RNAMS MCHOG GI
MDZOD GYUR PA'I,,

BDE BAR GSHEGS PA'I TSOGS KYI SPYAN SNGA RU, ,GANG ZHIG CHO GA
BZHIN DU DBANG BSKUR BA, ,BLO GROS BZANG PO MI PHAM BSHES GNYEN
GYIS, ,SKYE BO RNAMS KYI BLO GROS DAG BYA'I PHYIR, ,AA RA PA TZA
NA YI 'KHOR LO MCHOG ,DE YI GZHUNG DU YANG DAG SBYAR BA YIN,
,'KHOR LO'I CHO GA'I MCHOG NI

LEGS SBYAR BAS, ,BDAG GIS BSOD NAMS RGYA CHEN THOB 'DUS PAS,
,GANG DES 'GRO KUN SDIG PA LAS RGYAL ZHING, ,BDE MTHA' GCIG TU
'JAM DBYANGS NYID GYUR CIG ,AA RA PA TZA NA'I SGRUB THABS SLOB
DPON CHEN PO MI PHAM BSHES GNYEN GYIS MDZAD PA RDZOGS SO, ,RGYA
GAR GYI MKHAN

PO KA MA LA GU BHA DANG, ZHU CHEN GYI LO TZ'A BA DGE SLONG RIN
CHEN BZANG BOS BSGYUR CING ZHUS TE GTAN LA PHAB PA'O,,