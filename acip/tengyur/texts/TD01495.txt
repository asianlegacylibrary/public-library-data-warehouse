@209B #, ,RGYA GAR SKAD DU, BADZRA A'A SA
NA BADZRA G'I TI BRiTTI, BOD SKAD DU, RDO RJE GDAN GYI RDO RJE'I
GLU'I 'GREL PA, 'JAM DPAL GZHON NUR GYUR PA LA PHYAG 'TSAL LO,
,SKYE LA SOGS PA'I RLABS 'KHRIGS, ,SRID PA'I SDUG BSNGAL SEL
MDZAD CING, ,

THUGS RJES YID BZHIN NOR LTAR RE SKONG BA, ,RJE BTZUN SGROL MA DE
LA PHYAG 'TSAL LO, ,CHU YI NANG GI ZLA BA LTAR, ,GAR DGU'I NYAMS
DANG LDAN PA STA, ,STON PA'I GTZO BO KHRAG 'THUNG DPAL, ,DPA'
BO'I RGYAL POS RTAG TU SKYONG GYUR CIG ,'KHRUL 'KHOR MI BZAD
DBANG GIS RTAG TU

'KHOR; ,MIG BRAL LAM NOR RNAMS LA PHAN PA'I PHYIR, ,NGES DON ZAB
MO BRGYUD PA'I RIM, ,BLA MA'I LUNG BZHIN BRI BAR BYA, ,DPAL LDAN
RDO RJE GDAN SPOR SANGS RGYAS DANG, ,ZHES BYA BA LA SOGS PAS
MCHOD PAR BRJOD PA YIN TE, DE'I YUL NI GNYIS TE, DKON MCHOG

GSUM DANG, DE'I RGYU BLA MA'O, ,DE LA SANGS RGYAS SMOS PAS LAM
CHOS DKON MCHOG DANG, RTEN DGE 'DUN DKON MCHOG SHUGS KYIS SHES
PAR BYA'O, ,DE NI RGYU 'BRAS DANG RTEN GYI RANG BZHIN YIN PA'I
PHYIR, DE'I RAG LAS SA BLA MA YIN PAS DE'I PHYIR, BLA MA RDO RJE
'DZIN DNGOS

BDAG NYID CAN, ,ZHES BYA STE, RANG BZHIN LA THA DAD PA MED BA
DANG DE'I RGYU YIN PA'I PHYIR RO, ,ZAB PA'I DON LDAN GLU 'DI STON
'GYUR BA, ,YON TAN KUN RDZOGS ZHES BYA BA STE LHAN CIG SKYES PA'I
DON GSAL BA DE NI RGYA MTSO LTAR ZAB LA, DE'I DON RNAL DU MTSON
PAS GLU ZHES BYA'O, ,

YON TAN KUN RDZOGS ZHES BYA BA LA BLA MA'I YON TAN BSHAD PA MA
LUS PA RDZOGS PA DANG, DE LA RANG BZHIN GYIS SANGS RGYAS KYI YON
TAN RDZOGS PAS DE SKAD CES BYA'O, ,DE'I PHYIR DAM PA STE DE LA
MCHOD PAR BRJOD PA'O, ,DA NI GZHUNG BSHAD PA'I PHYIR, LUS NI RNAM
BSKAMS ZHES BYA

PA LA SOGS PA GSUNGS TE, DE LA LDOG PA DANG 'JUG PA'I DBANG GIS
GNYIS TE, LUS RNAM PAR BSKAMS PA DANG SEMS NYON MONGS PA'I RGYU
PHYI ROL PA'I BRTUL ZHUGS TE ME LDANG STEN PA LA SOGS PA'O, ,CHOS
'DI PAS BYA BA 'DIR DE DANG 'DRA BA'I BYED PA SBYANGS PA'I YON
TAN

@210A *, ,BCU GNYIS LA SOGS PA'O, ,GZHAN YANG TING NGE 'DZIN DANG
MI MTHUN PA THAMS CAD DO, ,DE LTA BU'I LHAG PA'I BYED PA SPANGS
NAS 'JUG PA NI LHAN CIG SKYES PA 'OD GSAL BA'I RANG BZHIN DE LEGS
PAR MTSON CING NYAMS SU BLANGS NA, DES NI 'GRO KUN RANG BZHIN

RNAM DAG PAR, ,DPAL LDAN RDO RJE'I GDAN LAS SANGS RGYAS GYUR,
,ZHES BYA'O, ,DE LA DAG PA LA GNYIS TE, RANG BZHIN GYIS DAG PA
'GRO BA KUN GYI THUN MONG BA DE SHES RAB DANG, SNYING RJES LEGS
PAR SBYANGS PAS DRI MA DAG PA'I GNAS SKABS SO, ,BAR GYI SGRAS NI
DRI MA

MED PA'I DAG PA'O, ,'JUG PA DANG LDOG PA'I SGRA'I DON MDOR BSTAN
NAS, ,DA NI DPE'U SGO NAS RGYAS PAR BSTAN PA'I PHYIR, MDZES MA
MCHOG LDAN ZHES BYA BA LA SOGS PA GSUNGS TE, DE LA DPE BZHI STE
MDZES MA DANG, CHU BO DANG, BYANG CHUB KYI SHING DANG RDO RJE'O,
,DE LA DPE DANG

PO NI MTSON BYA MTSON BYED KYI BRDA'I DPE'O, ,GNYIS PA NI CHU BO
LTAR RGYUN MA CHAD PA DANG, MTHA' GNYIS LA MI GNAS PA'I DPE'O,
,GSUM PA NI SBYANGS PAS GSAL BA'I DPE'O, ,BZHI PA NI YON TAN GYI
DPE'O, ,MDZES MA MCHOG LDAN KHYER NAS RAB TU MYUR BSGRUBS PAS,
,ZHES BYA BA,

MTSON BYED BRDA'I BDAG MED MA'I DBANG DU BYAS NAS MDZES MA NI LUS
SO, ,MCHOG NI NGAG DANG SEMS SO, ,DE GSUM GYI YON TAN DANG LDAN
PA'O, ,KHYER BA NI DBEN PA LA SOGS PAR RO, ,DER RAB TU SGRUB MYUR
DU SGRUB CES BYA'O, ,BAS ZHES BYA BA NI DE LTAR BSGRUBS PAS SA HA
DZA

'OD GSAL NYAMS SU MYONG ZHES BYA'O, ,JI LTAR MYONG BA 'OG NAS
BSHAD PAR BYA'O, ,MTSON BYA'I BDAG MED MA DE NI MDZES MCHOG NI
'OD GSAL DANG SA HA DZA'O, ,LDAN PA NI ZAG MED KYI YON TAN DANG
LDAN PA'O, ,DE LTAR DA GNYIS ZUNG 'JUG TU RAB TU MYUR DU BSGRUBS
PAS 'BRAS

BU MA H'A MA DRA 'THOB CES BYA'O, ,DPE GNYIS PA NI, NEE RANYDZA
NA'I 'GRAM DU BDE BAR 'JUG PAS 'DUS, ,ZHES BYA BA LA, NEE RANYDZA
NA LA CHOS GNYIS TE, RGYUN MCHAD PA DANG, 'GRAM GNYIS NAS MAm
'BAB PA'O, ,DE BZHIN DU RNAL 'BYOR PAS DA PES MTSON PA'I DON LA
RGYUN MA CHAD PA DANG,

@210B RTAG CHAD GNYIS KYI MTHAR MA LTUNG BAR DMIGS PAR BYA'O,
,LAM DE DKA' BAS 'JUG PA MA YIN PAS BDE BAR 'JUG CES BYA'O, ,'DUS
PA NI GNYIS TE, RDO RJE DANG PADMA DANG DBYINGS DANG RIGS PA 'DUS
PA'I TSUL GYIS BSGRUB PA'O, ,DPE GSUM PA'I DBANG DU BYAS NAS,
BYANG

CHUB SHING RTZAR RDO RJE GDAN BZHUGS NAS, ,ZHES BYA BA LA BYANG
CHUB KYI SHING LA CHOS LNGA STE, RTZA BA DANG, SDONG PO DANG, LO
MA DANG, ME TOG DANG, 'BRAS BU'O, ,DE BZHIN DU RNAL 'BYOR PAS
KYANG RTZA BA DANG 'DRA BA'I SHES RAB DANG, SDONG PO DANG 'DRA
BA'I DAD PA DANG, LO MA DANG 'DRA BA'I

BRTZON 'GRUS DANG, ME TOG DANG 'DRA BA'I DRAN PA DANG, 'BRAS BU
DANG 'DRA BA'I TING NGE 'DZIN GYIS DBANG BYAS LA SGRUB PA'O, ,DE
LTA BU'I RNAL 'BYOR PA DE GANG NA GNAS KYANG RDO RJE'I GDAN LA
BZHUGS PA ZHES BYA'O, ,DPE BZHI PA'I DON BSTAN PA'I PHYIR, RDO
RJE DPER BYAS TING NGE 'DZIN LA

GNAS; ,ZHES BYA BA LA SOGS PA LA, RDO RJE LA CHOS GNYIS TE, MI
PHYED PA DANG 'BYED PA'O, ,DE BZHIN DU RNAL 'BYOR PAS KYANG DBANG
PO LNGA LDAN GYI SGO NAS NYON MONGS PA DANG, SHES BYA DANG,
SNYOMS PAR 'JUG PA'I SGRIB PA GSUM GYIS MI PHYED LA PHAR 'BYED
PA'I TSUL GYIS SGRUB

PA'O; ,TING 'DZIN BLA NA MED PA'I LAM 'DIS KYE, ,ZHES BYA BA NI
LHAN CIG SKYES PA 'OD GSAL BA DBANG PO LNGAS DBANG BYAS PA'I LAM
'DIS SO, ,KYE ZHES BOS TE GDAMS PA'O, ,BDUD BZHI'I 'JIGS PA CHEN
PO GANG DE BCOM, ,ZHES PA NI LHAN CIG SKYES PA 'OD GSAL BA SKYES
PA'I

STOBS KYIS LAS DANG NYON MONGS PA'I SKYE BA LA SOGS PA'I BDUD DE
DANG DE'I 'JUG PA RNAMS NAM MKHA' DAG PA'I NGOS LTAR MTHONG BAS
SO, ,DA NI DPE DANG PO'I MTSON BYA DON GYI BDAG MED MA RGYAS PAR
BSTAN PA'I PHYIR, GZUGS NI MA SPANGS ZHES BYA BA LA SOGS PA LA
R'U PA ZHES BYA BA

GZUGS DANG RANG BZHIN GNYIS LA 'JUG PA LAS SV'A'I RKYEN BYIN NA
SV'A NI R'U PA STE SEMS 'OD GSAL BA BDAG MED PA'O, ,MA SPANGS
LHAN CIG RNAM ROL BAS ZHES PA NI, DE LTA BU'I BDAG MED MA DANG
RIG PA GNYIS SU MED PAR RNAM PAR ROL PA'O, ,RANG BZHIN BDAG MED
LA SOGS PA'I

@211A *, ,TSIG GNYIS NI GO SLA'O, ,MTSAN NYID DANG PHAN YON BSTAN
PA'I PHYIR, CHAGS MED ZHI BAS NYON MONGS MED GANG GIS, ,ZHES BYA
BA LA CHAGS MED NI 'JIG RTEN PA'I SEMS BRGYA DRUG CU'O, ,ZHI BAS
NI DE RNAMS 'BYUNG 'JUG CHAD PA'O, ,NYON MONGS MED GANG

GIS NI MTSON PA TZAM STE, SGRIB PA GSUM DANG BRAL BA'I YE SHES
'OD GSAL BA GANG GIS SKYE BA DANG 'CHI BA'I SRID PA'I 'KHRUL PA
BCAD PA'O, ,BCAD PA TZAM YIN NAM ZHE NA, 'KHRUL PA MED PA'I ZAG
MED KYI YON TAN MA LUS PA LEN PA'I PHYIR, 'KHRUL MED BDE BA CHEN
PO LEN CING STER,

ZHES BYA'O, ,DE'I MTSAN NYID RGYAS PAR BSTAN PAR BYA BA'I PHYIR,
DE LA KHA DOG DBYIBS DANG TSAD KYANG MED, ,CES BYA BA LA SOGS PA
LA, 'DIR DON NI 'DI YIN TE, MTSON BYED KYI BDAG MED MA LAS KYI
PHYAG RGYA'I DBANG DU BYAS NAS, KHA DOG DANG DBYIBS LEGS PA MIG
GI DKYUS

RING BA LA SOGS PA DANG PHRA SBOM TSAD MNYAM PA DANG, BYED PA DAM
TSIG GI 'KHOR LO DRUG DANG, BDE BA MNGON DU 'DOD PA DANG, DE LA
BRTEN NAS SEMS BDE BA'I RNAM PAR SKYE BA'I SKYE BA DANG, SNGAGS
DANG CHOS LA SOGS PA'I NGA RGYAL YOD PA DE LA BRTEN NAS SEMS
RLUNG RTZA DBU MAR

BCUG NAS SEMS BDE BA'I RNAM PAR BRLABS PAS BRTAN POR GYUR NAS,
MTSON BYA'I BDAG MED MA 'OD GSAL BAR BSGOMS PAS DE'I MTSAN NYID
NI, KHA DOG MED PA'I MTSAN NYID LA SOGS PA DGU STE, KHA DOG MED
PA DANG, DBYIBS MED PA DANG, TSAD MED PA DANG, BYED PA MED

PA DANG, 'DOD PA MED PA DANG, SKYE BA MED PA DANG, NGA RGYAL MED
PA DANG, 'GRO 'ONG MED PA DANG, BDAG GZHAN MED PA'I MTSAN NYID
CAN NO, ,DE LTA BU'I MTSAN NYID CAN DE DANG SEMS THA DAD MAD PAR
'GYUR BA'I DPE NI, NAM MKHA'I NGO BO YANG DAG JI LTA BAR, ,ZHES
BYA BA

GSUNGS TE, NAM MKHA' RNAM PAR DAG PA'I DKYIL LTAR SNANG BA'O, ,DE
GANG GI YUL YIN ZHE NA, RNAL 'BYOR THUB MCHOG MA LUS RNAM PAR
ROL, ,ZHES BYA BA LA SOGS PA LA, RNAL 'BYOR PA THUB PAS SANGS
RGYAS KYI SRAS BLA MA DAM PA NYE BAR BSTEN PA TSOGS BSAGS PA SKAL
PA DANG LDAN

@211B PA RNAMS KYIS SHES RAB KYI MIG GIS YUL DU MTHONG ZHING,
DBANG PO BZHIS NGES PA'I TSUL GYIS ROL PA'O, ,DE'I PHYIR DE NI
BTZUN MO BDAG MED MA ZHES BYA'O, ,DE LTA BU'I RANG BZHIN BDAG MED
MA DE DANG ROL PAS, LAS DANG NYON MONGS PA'I SKYE BA LA SOGS PA
RTZAD NAS GCOD PA

YANG YIN LA, RANG BZHIN GYIS 'GOG PA MNGON DU BYA RGYU YANG YIN
MOD KYI, 'ON KYANG BYAMS PA DANG SNYING RJES 'PHANGS PA'I BYANG
CHUB KYI SEMS KYIS RANG GI RGYUD LA ZAG MED KYI YON TAN MA LUS PA
RDZOGS PAR MA BYAS, SEMS CAN YONGS SU SMIN PAR MA BYAS, SANGS
RGYAS KYI ZHING

YONGS SU DAG PAR MA BYAS PAR BAR MDOR YANG DAG PA'I MTHA' MNGON
DU BYAS NA NYAN THOS DANG RANG RGYAL BAR LTUNG BAS, DE'I PHYIR
BZOD PA DE DANG LDAN BZHIN DU DGE BA'I CHOS MTHA' DAG RDZOGS PAR
BYA DGOS PAR BSTAN PA'I PHYIR, CHAGS MED BYAMS DANG SNYING RJE
LAS BYUNG BA, ,BYANG CHUB

SMON PA'I SEMS NI LEGS BRTAN BYED, ,CES PA LA CHAGS PA MED PA NI
SGYU MA MKHAN LTAR RANG BZHIN SHES PAS MA ZHEN PA'O, ,BYAMS PA
DANG SNYING RJES 'PHANGS PA'I BYANG CHUB KYI SEMS NI GO BAR ZAD
DO, ,DE LA 'DIR RIM PA NI 'DI YIN TE, RNAL 'BYOR BAS THOG MAR MAL
NAS LANGS

NAS; THOG MA MED PA NAS YID KYI RANG BZHIN GYI LUS LA BDAG DANG
BDAG GIR MA GRUB BZHIN DU DER BRTAGS PAS RTOG PAR BLTAS PA'I
DBANG GIS RTOG PA'I RGYUN LA SDUG BSNGAL GYI ME 'BAR BA RNAMS LA
BLTAS TE, SKYE BA'I BRGYUD PA LA GRANGS MED PAS SEMS CAN 'DI

GCIG GIS KYANG MA LTA BU BYAS PA'I GRANGS MI CHOD PAS 'KHOR BA
MTHA' DAG NA GNAS PA'I 'GRO BA RNAMS GDON PA'I BSAM PAS DANG POR
BYAMS PA DANG SNYING RJE YID LA BYA, DE NAS DE RNAMS KYI CHED DU
DPAL HE RU KA 'DOD PA'I SMON PA BYANG CHUB KYI SEMS BRTAN PAR
BYA, DE NAS CHOS

THAMS CAD SEMS RLUNG GI RNAM 'PHRUL YIN PA'I PHYIR, SEMS LAS
GZHAN PA'I DON MED PAR BSAMS LA, RLUNG SEMS TZAM LA LHA'I SKUNG
BSAM PA NI BDAG BYIN GYIS BRLAB PA KUN RDZOB KYI BDEN PA'O, ,DE
NAS SNGAR GYI BDE BA DANG DRAN PA'I THABS KYIS SEMS RLUNG

@212A *, ,RTZA DBU MAR BCUG LA STONG PA CHEN PO'I TING NGE 'DZIN
BDE BA DANG BCAS PA BSGOM PAR BYA'O, ,DE NAS SEMS KYI RANG BZHIN
LA ZHUGS PAR BSAMS LA DE'I TSE DE'I MTSAN NYID 'OD GSAL BA SNANG
BA MED PA'O, ,NAM MKHA'I DKYIL LTA BU LA SHES RAB

KYI MIG GIS BLTA, DRAN PAS MA YENGS PAR BLTA, DAD PAS YID CHES
PAR BYAS LA BLTA, BRTZON 'GRUS KYIS 'JIG RTEN PA'I SEMS MED PAR
BYAS LA BLTA, TING NGE 'DZIN GYIS RTZE GCIG PA'I TSUL GYIS BLTAS
PAS SEMS KYI RANG BZHIN 'OD GSAL BA DE SNANG BA MED

PA GSAL BA DANG BA DAG PAR SNANG BA DE LA BRTEN NAS NGES PA'I
SHES PA SKYE'O, ,DRAN PAS MA YENGS PAR BLTA BA'I DPE NI YUNGS KAR
BRTZEGS PA LAG TU BSKUR BA'I SKYES BU LTA BU'O, ,DAD PAS YID CHES
PA'I DPE NI GZHON NU MAS 'DOD PA MYONG BA LTA BU'O, ,BRTZON PA'I
DPE NI

RGYAL PO'I SGO SRUNG BA LTA BU'O, ,TING NGE 'DZIN GYI DPE NI
RLUNG MED PA'I MAR ME DANG 'DRA BAR BLTA'O, ,SHES RAB KYI NGES
PA'I DPE NI SNGAR 'DRIS PA'I MI MTHONG BA BZHIN NO, ,DPE 'DI
RNAMS KYI GTAM RGYUD NI GZHUNG MANGS PA'I 'JIGS PAS MA BRIS SO,
,DE LTAR JI TZAM SEMS GNAS PAR

NUS PA DE SRID DU GNAS LA, DE NAS DE'I NGANG LA SKAD CIG GIS SGYU
MA LTA BU'I LHA'I SKUR LANGS LA DNGOS PO THAMS CAD CHU ZLA LTA
BUR SGRO SKUR DANG BRAL BA SNANG BA TZAM GYI MTSAN NYID DU BSAMS
LA, BYAMS PA DANG SNYING RJE DANG BYANG CHUB KYI SEMS KYIS
'PHANGS PA'I DGE BA'I CHOS THAMS

CAD CHU ZLA LTAR SGRO SKUR DANG BRAL BA'I TSUL GYIS YONGS SU
RDZOGS PAR BYA'O, ,DE LTAR NA THABS SHES RAB DANG, SNYING RJE
DANG, SHES RAB DBYER MED PA'I TSUL GYIS DGE BA'I CHOS THAMS CAD
YONGS SU RDZOGS PAR BYA STE DE LTAR MA YIN NA NYAN THOS LA SOGS
PAR LTUNG NGO, ,DE'I PHYIR MDO LAS,

THABS MED SHES RAB BRAL BAS NYAN THOS NYID DU LTUNG, ,ZHES PAS
SO, ,DE LA THABS GANG ZHE NA, BYANG CHUB KYI SEMS KYIS 'PHANGS
NAS DGE BA'I CHOS THAMS CAD YONGS SU RDZOGS PAR BYED PA DANG,
SEMS CAN YONGS SU SMIN PAR BYED PA DANG, SANGS RGYAS KYI ZHING
YONGS SU DAG PAR

@212B BYED PA'O, ,SHES RAB GANG ZHE NA DE'I ZHEN PA DANG SPROS PA
GCOD PA'O, ,DE BAS NA THABS DE MED NA SHES RAB DE MI 'BYUNG BA'I
PHYIR RO, ,DE BZHIN DU THEG PA CHEN PO'I MDO GZHAN LAS KYANG,
THABS KYIS DGE BA'I CHOS THAMS CAD SDUD PA YIN LA, SHES RAB KYIS
'BYED PA'O ZHES RGYAS PAR

GSUNGS SO, ,DE LTA BU'I RNAL 'BYOR PA NI MTHA' GNYIS LA MI GNAS
PAR 'GRO BAS DE'I PHYIR, RANG BZHIN GOMS PA'I YID NI GAR MI GNAS,
,'DI DE NYID NI BLA MED BYANG CHUB LAM, ,ZHES BYA'O, ,DA NI SHES
RAB KYI MIG GIS LTA BA'I YUL GZHAN BSTAN PA'I PHYIR, RAB RIB

CAN NI MKHA' LA SKRA MTHONG SMRA, ,ZHES BYA BA LA SOGS PA LA DES
BLTA BA'I YUL GNYIS TE MED PA DANG YOD PA'O, ,MED PA MTHONG BA NI
TSU ROL MTHONG BA'I SHES PA DANG, SHES BYA MA LUS PA STE MED PA
MTHONG BA DPER NA RAB RIB CAN GYI SKRA LA SOGS PA DANG 'DRA BAR
SHES PA'O, ,

YOD PA'I RANG BZHIN MTHONG BA LA GNYIS TE RTEN 'OD GSAL DANG,
BRTEN PA ZAG MED KYI YON TAN MTHONG BA'O, ,'OD GSAL JI LTAR
MTHONG ZHE NA, SKYE BA MED PA RNAM PA MED PAR MTHONG BAS DE'I
PHYIR, SKYE MED GNAS MED 'GRO KUN YANG DAG PAR, ,ZHES BYA'O, ,ZAG
MED

KYI YON TAN JI LTAR MTHONG ZHE NA, SGYU MA DANG RMI LAM DANG, MIG
'PHRUL DANG, CHU ZLA LTAR SGRO SKUR DANG BRAL BA SNANG BA TZAM
MYONG BA TZAM GYIS RANG BZHIN DU MTHONG BA'O, ,DE'I PHYIR, MIG
'PHRUL JI BZHIN NGES PAR YONGS SU SNANG, ,ZHES BYA'O, ,DA NI ZHAR
LA 'ONGS

PA'I BRTAGS PA'I RNAL 'BYOR DGAG PA'I PHYIR, BRTAGS PA'I SPROS
PAS BSKYED LA MA CHAGS SHIG ,CES BYA BA LA, BRTAGS PA'I SPROS PA
NI THIG LE DANG PHRA MO LA SOGS PO'O, ,MA CHAGS PA NI DE LA BRTEN
NAS SEMS GNAS PA PHRA MO YOD KYANG LAM GYI MTSAN NYID MA TSANG

BAS BYANG CHUB KYI LAM MA YIN PAS DGAG PA'O, ,DE NYID 'KHOR BA'I
'KHRUL 'KHOR GCOD PA'I LAM MA YIN PAS 'KHOR BA'I RGYUR BSTAN PA
NI, SNA TSOGS RNAM RTOG LAS GZHAN 'CHING BA MED, ,DE LA SKYE 'CHI
'KHOR BA GZHAN MA YIN, ,ZHES BYA BA LAS SRID

@213A *, ,PA'I 'KHRUL 'KHOR GCOD PA'I MTSAN NYID DANG MI LDAN
PA'I THABS RNAMS GOMS SU ZIN KYANG 'KHRUL 'KHOR DE NYID MI CHOD
PAS SPANG BAR BYA'O, ,DES DON GOMS PAR BYED PA'I RNAL 'BYOR PA LA
GDAMS PA BSTAN PA'I PHYIR, RNAL 'BYOR 'GRO LA BDAG

GIS SNYING PO SMRA, ,ZHES BYA BA LA SOGS PA LA, GANG LA GDAMS PA
DANG, GANG GDAMS PA DANG, TSUL JI LTAR GDAMS PA'O, ,RNAL 'BYOR PA
DANG SNYING PO'I DON DANG DRAN PA LA GDAMS PA'O, ,GANG LA GDAMS
NA RNAL 'BYOR PA RNAMS LA'O, ,GANG GDAMS NA SNYING

PO STE 'OD GSAL BA'O, ,JI LTAR GDAMS NA DRAN PA LA SOGS PA'O,
,RNAM RTOG RGYU BA NI 'JIG RTEN PA'I SEMS SO, ,MA LTA BA NI MA
'BRANG BAR GDAMS PA'O, ,DE CI'I PHYIR ZHE NA, GANG 'KHOR BA SEMS
DANG, GANG GIS 'KHOR NA RLUNG GIS DANG, TSUL JI LTAR 'KHOR NA

'JIG RTEN PA'I SEMS RNAMS KYIS NYIN MTSAN DU BAG CHAGS SNA TSOGS
GZHAG PA'I DBANG GIS 'KHOR BA STE, DE BAS NA, 'KHOR BAR BYED PA'I
RNAM RTOG GZHAN MIN LA, ,'KHRUL PAR BYED PA'I MA RIG PA GZHAN MIN
NO, ,'O NA CI ZHE NA, SEMS DANG RLUNG NGO, ,'JIG RTEN PA'I

SEMS BSHAD PA NI CHAGS SDANG ZHES BYA BA LA SOGS PA STE GO SLA'O,
,SHES RAB LA GDAMS PA NI, GANG GANG RNAM BRTAGS ZHES BYA BA LA
SOGS PA LA SEMS DANG RLUNG GI RNAM PAR 'KHRUL PA LA BRTEN NAS,
'JIG RTEN PA'I SEMS GANG DANG GANG BYUNG BA LA SHES RAB KYIS

BRTAGS NA BRDZUN PA DANG PHYIN CI LOG TU RTOGS LA, SNYING PO'I
DON LA NGES PAR BRTAGS NA BDE BA CHEN PO'O, ,DE BAS NA, 'DI LTA'I
TING 'DZIN BDE BA CHEN POR SMRA, ,ZHES BYA STE, 'OD GSAL LA DBANG
PO LNGAS DBANG BYAS PA'O, ,SRID PA'I 'KHRUL PA MA LUS BCAD PAS
SKYE

BA DANG 'CHI BA'I 'JIGS PA DANG, NAD DANG GNOD PA'I SDUG BSNGAL
GANG YANG MED DO, ,DA NI RANG BZHIN MA SHES NA 'DOD PA'I YON TAN
RNAMS LA CHAGS PAS 'CHING BAR BSTAN PA'I PHYIR, RI DAGS SMIG RGYU
ZHES BYA BA LA SOGS PA STE GO SLA'O, ,GRONG DU LONGS SPYOD BDE BA
TSOL

@213B ZHES BYA BA LA SOGS PAS 'CHING BA'I DPE BSTAN PA'O, ,DA NI
RANG BZHIN SHES NA GROL BA'I RGYUR BSTAN PA'I PHYIR, GANG ZHIG
NGO BO SHES PAS GAR YANG 'GRO MED PA'I, ,TING 'DZIN ROL PAS BSAM
MI KHYAB PAR SPRO, ,ZHES PA LA, DNGOS PO THAMS CAD SEMS RLUNG GI
RNAM 'PHRUL

DU SHES LA DE MA SKYES PAR SHES NA'O, ,DA NI MTSON BYED KYI BDE
BA LA ZHEN NA DE NYID MI MTHONG BAR BSTAN PA'I PHYIR, GANG LA YID
KYI BYA RGOD CES BYA BA LA SOGS PA LA, DE LA DPE GNYIS TE, BYA
RGOD RTEN PA'I SHING GI DPE DANG, NAM MKHA'I ME TOG LA BUNG BAS
'JIB PA MTHONG BA'I

DPE'O; ,DANG PO LA GNYIS TE, BCING BA DANG BTANG BA'I DPE'O, ,BYA
RGOD GNAS PA'I SHING DE BYA THAL GYIS RTZA BA BSRUL, MCHUS SHUN
PA BSHUS PAS LO MA DANG ME TOG MI SKYE BA DE BZHIN DU RNAL 'BYOR
PAS SEMS RLUNG 'DRES NAS SEMS BDE BA'I RNAM PAR SKYES PA LA DER
ZHEN NA

ME TOG DANG 'DRA BA'I 'OD GSAL MI MTHONG LA, LO MA DANG 'DRA BA'I
ZUNG 'JUG GI SKU MI MTHONG BA'O, ,DE'I PHYIR, GANG LA YID KYI BYA
RGOD RTEN CING GNAS PA'I SHING, ,DE LA BDE BA'I ME TOG LO MA SKYE
BA MED, ,CES BYA'O, ,'O NA DE GNYIS GANG GIS MTHONG ZHE NA, SEMS
RLUNG

BCINGS PA DANG 'JIG RTEN PA'I SEMS BSAD PAS 'OD GSAL MTHONG LA,
BTANG BAS ZUNG 'JUG MTHONG BA'O, ,NGES PAR YID KYIS BYA RGOD
BCINGS BSAD NA, ,ZHES PA NI 'OD GSAL PA'I DANG DU SEMS RLUNG
BCING BA DANG BSAD PA'O, ,DES CIR 'GYUR ZHE NA, 'KHRUL 'KHOR

'CHAD DE, G-YO ZHING 'GYUR BAS MA LEGS BYED PAR GANG ZHIG 'GYUR,
,ZHES BYA BA LA RLUNG GIS G-YO ZHING SEMS BRGYA DRUG CUR 'GYUR PA
BCAD PAS MA LEGS BYED PA STE, DGE MI DGE'I BAG CHAGS 'JOG PAR JI
LTAR 'GYUR TE MI 'GYUR RO, ,BYA RGOD BCINGS PA LAS

BTANG NA SHA KHRAG 'THUNG BAS BKRES PA MED PA DANG 'DRA BAR YID
KYI LUS CHU ZLA LTAR GNAS PA DE SHES RAB KYIS GNYIS SU MTHONG
BA'I PHYOGS BCOM PAS DE NYID GROGS YIN NO, ,SNANG BA'I DNGOS PO
GANG CHU ZLA LTAR SHES PA'I RNAL 'BYOR PA DE LA GNAS GAR YANG
GZUNG 'DZIN GYIS

@214A *, ,GNOD PA'I 'BAD PA BYED PA MED DO, ,DE BAS NA 'OD GSAL
STONG NYID BRTAN PAR BYA BA LAS 'KHRUL PA SPANG DU MED PA'I
PHYIR, STONG NYID BRTAN GYIS 'KHRUL PA SPANG DU MED, ,CES BYA'O,
,'KHRUL PAS 'CHING SPANGS SEMS PAR MA BYED CIG ,CES BYA BA NI

'OD GSAL BAS SA HA DZA'I RNAL 'BYOR MA RTOGS PAR 'KHRUL PA'I RNAL
'BYOR GANG GIS KYANG 'JIG RTEN PA'I SEMS 'CHING BA YOD PA MA YIN
PA'I PHYIR RO, ,GANG GANG LAS BYUNG DE NI NGES LTOS LA, ,MI RTOG
TING NGE 'DZIN GYIS DE GSAL GYIS, ,ZHES BYA BA LA 'JIG RTEN PA'I
SEMS

GANG DANG GANG BYUNG BA DE SHES RAB KYI MIG GIS LTOS LA GSAL BAR
GYIS ZHES BYA, GANG GIS SHES NA MI RTOG TING NGE 'DZIN GYIS TE MI
RTOG PA SHES RAB DANG, TING NGE 'DZIN DNGOS SU SMOS LA GSUM SHUGS
KYIS SHES PAR BYA STE DBANG PO LNGA LDAN GYIS GSAL BA'O, ,MJUG
BSDU

BA'I TSUL GYIS GDAMS PA NI, RNAM RTOG DRI MA CHEN PO MA LUS
KHRUS, ,NAM MKHA'I ME TOG DANG 'DRA DNGOS PO MNYAM PAR RTOGS,
,ZHES BYA BA NI, RTOG PA'I DRI MA 'KHRUL BA LA 'KHRUL PA'I DNGOS
PO NAM MKHA'I ME TOG DANG 'DRA BAR SHES RAB KYIS BRTAGS PA DANG
SHES SHING GOMS

PAR BYA BA'I LAM DE ZUNG 'JUG TU MNYAM PAR BRTAG PAR BYA'O, ,DPE
GNYIS PA LDOG PA'I DBANG DU BYAS NAS, NGES SBYANGS BAG CHAGS BRAL
BAS RNAL 'BYOR MA MTHONG BA, ,NAM MKHA'I ME TOG BUNG BAS 'JIB PA
MTHONG BA 'DRA, ,ZHES BYA BA NI, MTSON BYED KYI BDE BA DE LA SEMS
NGES PAR

SBYANGS PAS 'JIG RTEN PA'I SEMS RNAMS RGYU BA'I BAG CHAGS DANG
BRAL YANG RNAL 'BYOR TE, DBYINGS DANG RIG PA GNYIS MED MA MTHONG
BA NI RLUNG SEMS RANG BZHIN LA MA BCUG PAR TSOR BA BDE BAS KUN
NAS DKRIS PA DANG BCAS PA LA ZHE NA PA NI NAM MKHA'I ME TOG LA
BUNG BAS 'JIB PA

MTHONG BA DANG 'DRA BA'I PHYIR RO, ,'O NA MTSON BYED DU BSHAD PA
CI ZHE NA, DE NI NYES PA MED DE MDZUB MOS ZLA BA MTSON PA DANG
'DRA BAR, RLUNG SEMS BDE BA'I RNAM PAR BRLABS NAS BRTAN PA DANG,
RLUNG SEMS RANG BZHIN LA GZHUG DGOS PA'I PHYIR RO, ,DE NYID LA
ZHEN NA DON DAM

@214B PA LA SLU BA DANG 'KHRUL PA ZHES BYA STE LTOS PAS GZHAG
PA'I PHYIR RO, ,'O NA CI ZHE NA, RJES SU 'GRO BA'I SGO NAS BSTAN
PA NI NGES SBYANGS ZHES BYA BA LA SOGS PA LA, DE LTAR RLUNG SEMS
BDE BA'I RNAM PAR NGES PAR SBYANGS PAS 'JIG RTEN PA'I SEMS BRGYA
DRUG CUS STONG PA'I STONG PA

CHEN PO DE BLA MA DAM PA DANG, SANGS RGYAS KYI TSIG BZHIN DU
THAMS CAD STONG PA 'OD GSAL DU BCUG LA BSGOM, SPYOD PA RNAM PAR
DAG PA STE DE LAS SGYU MA LTA BU'I LHA'I SKUR LANGS LA LHA'I SKU
DE YANG CHU ZLA LTAR SHES PA'I TSUL GYIS DGE BA'I CHOS THAMS CAD
RDZOGS PAR BYA'O, ,'O NA

THAMS CAD STONG PA 'OD GSAL 'BA' ZHIG GOMS PAR BYA BA LAS SPROS
PAS CI BYED CE NA, SPROS PA LTAR SNANG YANG 'JIG RTEN PA RNAMS
KYI SPROS PA'I GNAS PA DANG 'GAL BA ZHES BYA'O, ,DE NI NAM MKHA'I
ME TOG LA BUNG BAS 'JIB PA DANG 'DRA BA'I PHYAG RGYA DANG, BDAG
GZHAN

DU LTA BA'I 'KHRUL PA 'OD GSAL GYIS SBYONG BA'O, ,'OD GSAL DU JI
LTAR BSGOM ZHE NA, 'JIG RTEN SPROS LA RDO RJE PHAB NAS NI, ,ZHES
BYA BA NI SNOD BCUD THAMS CAD 'OD GSAL DU BZHU LA TSUL BSDU'O,
,'JIG 'DZIN NGO TSA AA WA DH'U T'I SA SPONGS, ,ZHES BYA BA NI
RLUNG SEMS DANG

BCAS PA RTZA DBU MAR BCUG LA 'OD GSAL BSGOM PA'O, ,DPE BZHI PA'I
MJUG BSDU BA'I PHYIR, BYANG CHUB SMON PA ZHES BYA STE BSHAD ZIN
TO, ,SNYING RJE DANG SHES RAB GNYIS MED DU NGES PAR SBYANG BA
'DIR THEG PA CHEN PO'I LAM THAMS CAD 'DUS PA'I PHYIR RO, ,DE LTA
BU'I LAM

DE NI MKHA' 'GRO MA'I DMOD SNGAGS DANG 'DRA BA DE GANG LAS RNYED
CE NA BLA MA LAS TE DE MED NA DE MI 'BYUNG BA'I PHYIR RO, ,DE'I
PHYIR, RNAL 'BYOR MA NYAMS MYONG NA RNAL 'BYOR PAR 'GYUR PAS,
,ZHES BYA BA NI, SNYING RJE DANG SHES RAB DANG, DBYINGS DANG RIG
PA GNYIS MED DU BSGOMS

PA LA BYA LA DE BLA MA LA RAG LAS TE, DPER NA GZHON NU MA'I BDE
BA SKYES PA LA RAG LAS PA DANG 'DRA'O, ,DE BAS BLA MA DAM PA'I
THABS GANG GIS SRID PA'I 'KHRUL PA DE TSE 'DI LA GCOD PAS DE'I
LUNG LAS GCES PAR BYA BA CI YANG MED DO, ,DE'I PHYIR BDAG LA LEGS
SU 'DOD PA'I

@215A *, ,MKHAS PA RNAMS KYIS DAM PA BSTEN PAR BYA'O, ,SNYING
RJES GZHAN PHAN ZHES PA NI GO SLA'O, ,DA NI GZHUNG NYE BAR BSDU
BA'I PHYIR, YI GE SHR'I GNYIS MED YE SHES TE, ,ZHES BYA BA LA
SOGS PA NI, LAM DE'I MJUG SDUD DE, BDEN PA GNYIS KYI MTSAN

NYID DANG, DE GNYIS SU MED PA ZUNG 'JUG STON PA STE, DE'I MING GI
RNAM GRANGS DON DAM PA'I HE RU KA DANG, RDO RJE SEMS DPA' DANG,
BDEN PA GNYIS KYI TSUL LA GNAS PA ZHES BYA BA LA SOGS PA'O, ,CHOS
TSUL ZAB MO RGYA MTSO LTA BU 'DI, ,GZHAN LA PHAN PA'I BSAM

PAS BRIS PA YIN, 'DI LA NYES PAR GYUR PA DE DAG KUN, ,'PHAGS DANG
MKHA' 'GRO RNAMS KYIS BZOD PAR MDZOD, ,THA MA'I DUS SU GYUR PA
NA, ,TSE THUNG NAD MANG LONGS SPYOD DMAN, ,RKYEN NGAN BAR CHAD
MANG BA YIS, ,YUN RING GNAS PA'I MTHU MED PAS, ,TSIG RJES

BCAD PAR MI NUS KYIS, ,BSHES GNYEN DAM PA BSTEN BYA STE, ,SHIN TU
BRTZON PA'I SEMS LDAN PAS, ,G-YANG SA RAB TU DRAN BYA STE, ,GZHAN
DAG GROL BAR BYA BA'I PHYIR, ,SNYING PO'I DON 'DI BKROL BA YIN,
,BRTZE BAS 'DI BKROL BSOD NAMS KYIS, ,LAM DMAN ZHUGS

PA'I 'GRO BA RNAMS, ,DAM PA'I LAM LA GNAS PAR SHOG ,RDO RJE'I
GLU'I DON GSAL BAR BYED PA MKHAS PA CHEN PO D'I PAm KA RA SHR'I
DZNY'A NAS MDZAD PA RDZOGS SO,, ,,PAndI TA DE NYID DANG, DGE
SLONG TSUL KHRIMS RGYAL BAS BSGYUR TE GTAN LA PHAB PA'O,, ,,