@228B #, ,RGYA GAR SKAD DU, NEER'ATMA KO PA DE SHA N'A MA, BOD SKAD
DU, BDAG MED MA'I MAN NGAG CES BYA BA, DPAL RDO RJE SEMS DPA' LA
PHYAG 'TSAL LO, ,G-YON GNAS MING GI BRKYANG MA CHU 'BAB STONG
NYID SHES RAB CHA, ,G-YAS GNAS MING GI RO MA KHRAG 'BAB SNYING
RJE DNGOS PO'I BDAG

NYID CAN, ,DBUS SU GNAS PA KUN 'DAR MA NI ZHU BA 'BAB CING MI
PHYED GZUGS CAN GNYIS MED PA, DE NI RTZA GSUM GZUGS KYIS BCOM
LDAN 'DAS MA KHYED SRUNGS SHIG ,BDAG MED MAS NI NAM MKHA'I MTHAR
THUG KHYAB, ,DPAL LDAN BDAG MED MA LA PHYAG 'TSAL NAS, ,YANG DAG

BDE BA'I GNAS SU BDAG GIS NI, ,BDAG ME MA YI MAN NGAG BSHAD PAR
BYA, ,'DIR BZLAS PA DANG BSGOM PA'I DBANG DU BYAS PA SNYING
RJE'I ROS BYUGS PA'I SEMS KYI RGYAN CAN, BYANG CHUB KYI SEMS RIN
PO CHE LEGS PAR GZUNG BA, BLA MA DANG BDAG MED MA GNYIS MI PHYED
PAR BSNYEN BKUR

BAS, DBEN ZHING 'TSE BA MED PA'I BSAM GTAN GYI KHANG PAR ZHUGS
LA, AOm RAKshA RAKshA H'Um H'Um H'Um PHAt SV'A H'A, 'DIS NI KHRO
BO'I NGAG BAR CHAD SEL BA'I SNGAGS BRJOD PA STE, GNAS LA SOGS PA
SRUNG BAR BYED PA'O, ,DE NAS KHYAD PAR DU GYUR PA'I STAN LA 'DUG
CING CI 'BYOR PA'I BDUD RTZI

@229A *, ,LNGA LA SOGS PAS BYUGS LA, DER ME TOG DGRAM PAR BYA
ZHING RAS RIS LA SOGS PAR GNAS PA'I BCOM LDAN 'DAS MA LA MCHOD
PA LNGAS MCHOD CING STOBS CHEN PO LAS BYAS PA'I SPOS KYIS RAB TU
BDUGS SHING RNAM PAR DAG PA'I SNGAGS BZLAS TE BDAG NYID BDAG MED
MAR MOS PAR

BYA'O, ,DE'I RJES LA SPRUL PA SHING RTA'I YAN LAG 'KHOR LO'I
'DAB MA'I GDAN CAN 'DAB MA BZHI PA'I ZE'U 'BRUR SONG BA, SROG
SONG BA'I SNYING GAR BSIL BA'I 'OD ZER CAN GYI DKYIL 'KHOR LA SU
GANDHE LAS SKYES PA, PADMA R'A GA'I 'OD ZER BLANGS LA 'BAR BA'I
ME LTA BUR 'OD 'BAR BA'I MGO

SKYES CAN DRI MA MED PA'I THOD PA'I PHRENG BA BYAS PA'I THOD CAN
CUNG ZAD KHRO ZHING DMAR BA G-YO ZHING ZLUM PA'I SPYAN GSUM PA,
MI MGO KHRAG DANG BCAS PA'I PHRENG BA BRGYA'I PHYED KYIS LUS LA
RGYAN BYAS PA, YID DU 'ONG BA'I PHYAG RGYA LNGAS LUS LA BRGYAN
PA, KHRAG GIS GANG BA'I THOD PA DANG RGYAL MTSAN

G-YON GYIS 'DZIN CING, G-YAS KYIS GRI GUG 'DZIN PA'I PHYAG NI PA
LA SHA'I LO MA RGYAS SHING 'O MA 'DZIN PA'I KHUR GYIS MNAN PA
LTA BU, DBUS SU GNYER MA GSUM PA GCER BU RGYAS SHING SKABS PHYED
PA'I 'PHONGS KYI CHA CAN GAR DGU'I RO DANG LDAN PA SKYIL KRUNG
PHYED PA'I GAR GYIS MNAN PA

'GYING ZHING ROL PAR LDAN PA LEGS PA'I NA TSOD CAN, YID DGA'
BA'I GNAS NAS 'OD ZER GYI TSOGS 'CHAR BA CHOS KYI SGO LAS BYUNG
BA YANG DAG PA'I YE SHES KYI GZUGS CAN DU BDAG MED MA BLTA BAR
BYA'O, ,DE NAS CHOS JI LTA BAS DAM TSIG LA YE SHES GZHUG PA BYAS
LA DE'I MIG DANG SKU

LA SOGS PA RNAM PAR DAG PAR MOS SO, ,DE'I RTZIBS DANG LDAN PA NI
RDO RJE 'CHANG GI NGO BO BDE BA'I SNYING PO'I GZHI STE, SINDHU
RA'I TSOGS SAM SNGA DRO'I MTSAMS LTAR DMAR BA DANG PO MCHOG GI
SNYING POR BDE BA CHEN PO'I RTZIBS DANG LDAN PA NAS 'BAB PA,
DBUS KYI RTZA NAS ZHU BA 'BAB PA'I RGYUN

GYI DBYIBS CAN SKYES PA, RDO RJE'I MCHOD RTEN YAN LAG LA RTEN
CING 'BREL BAR 'BYUNG BA SKYE MCHED KYI NGO BO RNAMS G-YAS DANG
G-YON DANG 'OG GZHI'I PHYOGS SU SONG BA RNAMS, SKAR KHUNG DRA
BA'I RNAM PA CAN GYI GNAS BCU GNYIS SU SKAD CIG MA DANG DGA' BA
DANG DBANG DU STON PA ZLUM ZHING

@229B DANG BA'I MU TIG DMAR PO'I RDOG MA'I RNAM PA LTA BU THIG
LE BCU GNYIS RNAM PAR BSGOMS LA, RNAM PAR THAR PA'I SGO BZHI'I
NGO BO RNAMS KYI GNAS BZHI DANG, RDO RJE BZHI'I BDAG NYID DANG
YI GE BZHI'I RNAM PA DANG SKU BZHIR BSGOM PAR BYA'O, ,DE LA
STENG GI GNAS NI RDO RJE RIN PO CHE'I

RNAM PA SKU RDO RJER BSKYED PA'I SKYE BA CAN STON KA'I RI BONG
CAN LTA BU'O, ,G-YON PA'I GNAS NI ZLA BA PHYED PA'I RNAM PA
GSUNG RDO RJE'I MYU GU SKYED PAR BYED PA RIN PO CHE PADMA R'A GA
LTA BU'O, ,G-YAS PA'I KHYIM YANG ZLA BA PHYED PA'I RNAM PA
THUGS KYI RDO RJE'I LCUG PHRAN SKYED PAR BYED PA'I AINDRA N'I LA
LTA BU'O, ,

DBUS KYI GNAS NI CHOS 'BYUNG BA'I RNAM PA DAM TSIG RDO RJE SKYE
BA'I RGYU CAN RIGS BZANG PO'I RDO RJE SNYING PO LTA BU 'OD ZER
LNGA DANG LDAN PA CHOS THAMS CAD KYI GZHIR BSAM PAR BYA'O, ,DE
NAS SKAD CIG MA'I THIG LE RNAMS NI DGA' BA'I THIG LE RNAMS LA'O,
,DGA' BA'I THIG LE RNAMS NI

DBANG GI THIG LE RNAMS LA'O, ,DBANG GI THIG LE RNAMS NI SKU
RNAMS LA ZHUGS PAR BSGOM PAR BYA'O, ,DE'I RJES LA SKU BZHI PA
GONG NAS GONG DU RIM PA BZHIN ZHUGS PA YANG RGYU SKAR GYI SBYOR
BA LTA BUR DBUS KYI THIG LE LAS ZHU NAS NANG DU THIM PAR YID
MNYAM PAR GZHAG PAR BSAM MO, ,

DE'I RJES LA DE NYID CHOS KYI DBYINGS KYI GZUGS 'OD ZER GYI
PHRENG BA RNAM PAR 'PHRO BA CAN BDUD RTZI'I CHAR LTA BU'I THIG
LE'O, ,THIG LER ZHUGS PA'I CHOS KYI YI GE LAS N'A DA'I SKUD PAS
BKUG STE, JI SKAD GSUNGS PA'I RTZA'I LAM NAS STENG DU SONG NAS
CHU DANG 'O MA LTAR CHOS DANG THIG LE LHAN CIG TU

RO GCIG TU GYUR PA DANG, STONG PA NYID DANG SNYING RJE MI PHYED
PA'I GZUGS CAN 'JIG RTEN LAS 'DAS PA LHAN CIG SKYES PA PHUN SUM
TSOGS PA RDZA MKHAN GYI 'KHOR LO BSKOR BA'I SHUGS LTAR 'KHOR BAR
BSGOM PAR BYA'O, ,DE DAG NI BDAG MED MA'I MAN NGAG LAS THIG LE
SNA TSOGS GCIG

TU BSGOM PA'I CHO GA STE DANG PO'O,, ,,DE NAS SNGAR GSUNGS PA'I
MTSAN NYID CAN GYI SNGAGS PAS SNGAR BRJOD PA'I BSAM GTAN GYI
KHANG PAR ZHUGS LA STAN BDE BA LA 'DUG STE, BSRUNG BA'I SNGAGS
BRJOD CING DKYIL 'KHOR MCHOD PA LA SOGS PA YANG BYAS LA, AOm SVA
BH'A WA SHUDDHA:

@230A *, ,SARBA DHARM'A: SVA BH'A WA SHUDDHO&HAm, 'DIS NI BDAG
MED MA RU LHAG PAR MOS PAR BYA'O, ,DE NAS 'OG GZHI SHING RTA'I
YAN LAG CAN GYI CHU SKYES LA GNAS TE SROG SONG BA'I SNYING GAR
RI BONG CAN GYI DKYIL 'KHOR LA SNGON PO 'AM DMAR NAG GAM DMAR PO
LTA BU GANG 'DOD PA JI SKAD

GSUNGS PA'I MTSAN NYID CAN GYI BDAG MED MA'I RNAM PAR BSGOM PAR
BYAS LA, YE SHES DANG MIG DANG SKU LA SOGS PA BYIN GYIS BRLAB PA
BLTA BAR BYA'O, ,DE NAS DE'I 'OG GZHI'I RTZIBS CAN LA DANG PO
MCHOG GI SNYING PO MTSAN NYID NAM MKHA'I KHAMS KYI RANG BZHIN
CAN, MTSAL DANG 'DA' DI MA'I

ME TOG LTA BU GRU GSUM GYI 'KHOR LO LA SA'I KHAMS KYI RANG BZHIN
STOBS DANG BRAL BA'I MGO BO'I DUM BU BSGOM PAR BYA'O, ,DE'I NANG
DU CHU'I KHAMS KYI RANG BZHIN 'O MA LAS SKYES PA DKAR PO RIL POR
BSAM MO, ,DE NAS DE'I DBUS SU ME'I KHAMS KYI RANG BZHIN GLOG
LTAR 'KHYUG PA'I MTSON

BSAMS LA, ME'I DKYIL 'KHOR DANG LDAN PA LTE BA LA RLUNG GI KHAMS
KYI RANG BZHIN ZLA BA PHYED PA 'BAR BA BSAM MO, ,DE'I STENG DU
'BYUNG BA LNGA'I BDAG NYID ZLA BA PHYED THIG LES RNAM PAR BRGYAN
PA'I SA BON DGA' BA'I TSOGS CAN 'OD GSAL BAR BLTA'O, ,DE NAS
ME'I DKYIL 'KHOR

DE LA CHAGS PA CHEN PO STON PA GSAL BAR 'BAR BA'I YI GE GSUM
BSGOM PAR BYA STE, DE LA STENG GI GRVAR DON GYI RNAM PAR STONG
PA'I YID TZAM DU GSAL BA'O, ,G-YON GYI GRVAR YANG DAG PAR 'DOD
PA'I 'BRAS BU BSKYED PA CAN NO, ,G-YAS KYI GRVAR DGYES PA
BSKYED PA CAN NO, ,DE DAG

KYANG YI GE GSUM STE SBYOR BA DANG DNGOS DANG MJUG GI BDE BA'I
RGYUR NGES PA'I TSIG TU GRUB PAR RTOGS PAR BYA'O, ,DE NAS DE'I
'OD ZER GYIS REG PA'I STOBS KYIS CHAGS PA CHEN PO'I RLUNG GIS
BSKYOD NAS RJES SU CHAGS PA 'DOD PA MO MTSON PA LTAR, BCUG PA'I
KHYIM GYI SGOR BA THAG SHIN

TU PHRA BA LTA BU'I SA BON GYI YI GE THIG LE CAN N'A DA'I RO
MA'I GZUGS STENG DU SONG YANG RUNG MA MO LTAR SONG BA STE, YANG
'KHYOG POR 'GRO BAR MGRIN PA'I KHROD KYI BU GA'I PHUG NI KHYIM
STE LCE CHUNG 'PHYANG BA'I RTZER GNAS PA DPAL HE RU KA'I NGO BO
HAm YIG LA BDAG MED MAS REG PAR BLTA'O, ,

@230B DE NAS DER REG PA'I BDE BA RGYAS PA'I BDE BA CAN MI SHIGS
PA'I THIG LE LAS 'THIGS PA DRI MA MED CING DGA' BA'I CHU'I BDUD
RTZI CHAR GYI SNYING PO'I DBANG BSKUR BAS, YANG DAG PAR TSIM PA
DANG DGA' BA DANG BCAS SHING LHAG PAR DGA' BAS GANG ZHIG MYOS PA
NI 'PHANG LO BSKOR BA LTAR BCOM

LDAN 'DAS MA DE LHUN GYIS GRUB PAR BSGOM PAR BYA'O, ,YANG DE'I
RDO RJE GSUM DBYER MI PHYED PA DANG SKU GSUM GYI BDAG NYID CAN
DANG, THABS DANG SHES RAB MI PHYED PA'I BLA MA DAM PA'I MAN NGAG
LAS RIG PAR BYA'O, ,DE DAG NI BDAG MED MA'I MAN NGAG LAS 'BYUNG
BA CHEN PO LNGA DANG RDO RJE

GSUM DANG SKU GSUM GYI BDAG NYID CAN DON DAM PA'I YI GE'I GZUGS
KYIS 'KHOR BAR BSGOM PA'I CHO GA STE GNYIS PA'O,, ,,DE NAS RNAL
'BYOR BAS JI LTA BA DE BZHIN PAS BGEGS BSAL BAR BYA STE, CHO GA
NI DBEN PA'I KHYIM LA SOGS PAR STAN 'JAM ZHING BDE BAR 'DUG STE
BDAG NYID

BDAG MED MAR MOS PAR BYAS LA DAG PA'I SNGAGS BRJOD DO, ,'OG
GZHI'I RTZIBS DANG LDAN PA NI MYA NGAN ME DANG RGYA SKYEGS SHING
DANG KU SU MA'I ME TOG LTA BU LA SHING RTA'I YAN LAG CAN GRU
GSUM PAR SNA TSOGS RDO RJE LA CHU SKYES KYI ZE'U 'BRUR ZLA BA'O,
,DER RDO RJE RNON PO RTZE GCIG PAS 'OG GI CHA BRGYAN PA DBUS KYI
CHAR

SNA TSOGS RDO RJES MTSAN PA RAB TU 'PHYANG BA SGRA DANG LDAN PA
DRIL BU'I PHRENG BA DANG SNA TSOGS PA'I PHRENG BA DANG LDAN PA
SKE'I CHAR RO, ,STENG GI CHAR PHUL DU BYUNG BA'I RDO RJE RTZE MO
LNGA PAS MTSON PA LANGS NAS GNAS PA'I KHA tV'Am GA NI CHOS KYI
DBYINGS KYI BDAG NYID BDAG MED MA'I NGO BOR SA BON YONGS SU GYUR
PA LAS BLTA BAR BYA'O, ,

DE NAS DE'I 'OG DANG BAR DANG MGRIN PA DANG STENG GI CHAR LAS
DANG CHOS DANG DAM TSIG DANG PHYAG RGYA CHEN PO'I NGO BO NI,
CHOS KYI SGO DANG DRAG PO DANG YE SHES RGYA MTSO DANG MGO MED
DO, ,DE YANG SNA TSOGS DANG NAG PO DANG DMAR PO DANG DKAR PO'I
KHA DOG TU RNAM PAR BSGOM MO, ,NYI ZLA 'GAGS PA LAS SKYES PA'I
LAS KYI RLUNG GIS

BSKUL BAS 'JIG PA'I DUS KYI ME'I PHUNG PO SHIN TU 'BAR BA LTAR
RNAM PAR BSGOM PAR BYA'O, ,DE NAS DE'I STENG DU GYUR PA'I RDO
RJE'I DBUS KYI RA'I RTZE MO NAS 'JIG PA'I DUS KYI ME 'BAR BA
LTAR LANGS PA DANG, 'BAR BAS BSREG PA'I RNAM PAR 'KHRUGS PAR BYA
STE, 'KHOR LO GNAS PA'I SANGS RGYAS DANG RIG

@231A *, ,MA'I TSOGS PHYOGS BCU'I DE BZHIN GSHEGS PA THAMS CAD
KYI SKU GSUNG THUGS DANG YE SHES KYI BDAG NYID DU 'KHOR LO GSUM
BSDUS PA'I MTSAN NYID NGO BO BDE BA'I 'KHOR LOR ME 'BAR BAS MAR
ZHU BA LTAR YANG DAG PAR BSGOM PA'O, ,DE NAS 'DZAG PA'I BDUD
RTZI 'DZIN PA GSOS PA DANG, SANGS RGYAS

DANG RIG MA'I TSOGS BSREGS SHING MYA NGAN LAS 'DAS PA'I GZUGS
CAN BRLAN PA YANG JI LTAR CHU 'DZIN GYI TSOGS LAS CHU 'BAB PA'I
THIG LES TSIM PA NI RMA BYA MYOS PA LTA BU STE, SHIN TU DGA' BAS
GZHAN GYI 'DOD PAS TSIM PA BDE BA CHEN POR ZHUGS PA SHES RAB KYI
RANG BZHIN LAS NAM MKHA'I KHAMS

THAMS CAD DU SPROS BAS DGA' BA'I TSOGS KYIS GDUNGS PA'I GAR DE,
DER YID SONG BA'I SNGAGS PAS JI SRID 'DOD PA LHUN GYIS GRUB PAR
BSGOM PAR BYA'O, ,DE DAG NI BDAG MED MA'I MAN NGAG LAS SHES RAB
MCHOG GI BDAG NYID KHA tV'Am GA ROL PA BSGOM PA'I CHO GA STE
GSUM PA'O,, ,,DE NAS

RNAL 'BYOR MA'I MTSAN NYID GANG DU GSUNGS PAS JI LTA BU'I BSRUNG
BA'I SNGAGS BYA STE, 'TSE BA MED PA'I KHANG PA LA SOGS PA RU
STAN BDE BA LA RDO RJE SKYIL MO KRUNG BSDAMS PAS BDAG MED MAR
MOS LA RNAM PAR DAG PA'I SNGAGS BRJOD DO, ,DE NAS SPRUL PA'I
'KHOR LO'I DBUS SU SROG SONG BA'I SEMS KYI

GZHIR ZLA BA'I DKYIL 'KHOR LA SNGAR GSUNGS PA'I RANG GI MTSAN
NYID CAN GYI BDAG MED MA RNAM PAR BSGOMS LA, DE'I 'OG GZHI LA
SHING RTA'I YAN LAG CAN YONGS SU SMIN PA'I KIMPA KA'I 'BRAS BU
LTA BU, DE YANG ME'I 'KHOR LO GRU GSUM PA DE'I NANG DU PADMA
'DAB MA BZHI PA BSAM PAR BYA'O, ,

DE NAS DE'I 'DAB MA DANG ZE 'BRUL MKHA' 'GRO MA LNGA'I RANG
BZHIN YUNGS KAR PHRA MO'I BDE BA'I THIG LER BSGOM PAR BYA'O, ,DE
LA SHAR PHYOGS KYI 'DAB MA LA ME LONG LTA BU'I YE SHES DANG
SANGS RGYAS SA'I RANG BZHIN RDO RJE MA'I RANG BZHIN RAB TU SBYOR
BA'I BDE BA'I THIG LE'O, ,LHO PHYOGS KYI 'DAB MA LA MNYAM PA

NYID KYI YE SHES DANG SANGS RGYAS SA'I RANG BZHIN DKAR MO'I RANG
BZHIN CAN RTZA BA'I BDE BA'I THIG LE'O, ,NUB PHYOGS KYI 'DAB MA
LA SO SOR RTOG PA'I YE SHES DANG SANGS RGYAS SA'I RANG BZHIN
CHU'I RNAL 'BYOR MA'I BDAG NYID CAN YONGS SU BCAD PA'I BDE BA'I
THIG LE'O, ,BYANG PHYOGS KYI 'DAB MA LA BYA BA GRUB

@231B PA'I YE SHES DANG, SANGS RGYAS SA'I RANG BZHIN RDO RJE
MKHA' 'GRO MA'I RANG BZHIN CAN GYI DON GYI BDE BA'I THIG LE'O,
,ZE'U 'BRU LA SHIN TU RNAM PAR DAG PA CHOS KYI DBYINGS KYI YE
SHES DANG SANGS RGYAS SA'I RANG BZHIN BDAG MED MA'I RANG BZHIN
CAN CHOS THAMS CAD DON DAM PA MCHOG TU BDE BA'I

THIG LER YID MNYAM PAR BZHAG PA'I SNGAGS PAS DUS RING POR BSAM
MO, ,DE'I RJES LA DBUS KYI THIG LE LAS RNAM PAR SPROS TE DRI MA
MED PA'I BRGYAD KYI PHYED KYI 'OD ZER LCAGS KYU RNAMS KYIS
PHYOGS KYI THIG LE BKUG PA RNAMS KYANG DBUS KYI THIG LE LA ZHUGS
PAR BLTA BAR

BYA'O, ,DE NAS YE SHES LNGA'I BDAG NYID CAN DON DAM PA'I SHES
RAB KYI RANG BZHIN DU THIG LE'I GTZO BO 'BAR BAR JI TZAM 'DOD PA
BSGOM MO, ,DE NAS 'OD ZER DMAR PO BYUNG BA NI DPAG BSAM GYI
SHING GI YAL GA LTAR MNGON PAR 'DOD PA'I DON BSKYED CING, SKYED
PAR BYED

PA'I ME LTAR BDE BA SKYED PAR BYED PA'O, ,DE NAS SNA'I RTZE MO'I
GTZUG TOR DU KHYER LA DUS RING MOR BDE BAR GNAS PAR BSAM PAR
BYA'O, ,DE NAS DE'I THIG LE BA THAG LTAR RANG LAS BYUNG BA'I
SKUD PA'I RI MO'I RGYUN GYIS SKAS KYI KHREM GNYER GYI LAM LA
SONG BA DANG, YID BZHIN

GYI NOR BU RIN PO CHE LTAR BSAM PA THAMS CAD YONGS SU RDZOGS PA
RI BONG CAN GYI DKYIL 'KHOR LTAR BDUD RTZI'I RANG BZHIN GYI 'OD
ZER GYI TSOGS KYIS NAM MKHA' MA LUS PAR KHYAB STE, MCHOG TU BDE
BA'I RANG BZHIN DANG CHOS KYI SKU'I BDAG NYID DANG BDAG MED MA'I
RANG BZHIN DU SNA'I

RTZE MOR GNAS PAR GYUR CING 'BAR BA DANG BSGOM PAR BYA BA DANG
SGOM PAR BYED PA DANG BSGOM PA'I RNAM PAR RTOG PA'I SKYON GYIS
BYUGS PA DANG BRAL BAR GYUR PA'I SNGAGS PAS CI TZAM BRTAN PAR
NUS PA'I BAR DU BSGOM PAR BYA'O, ,DE DAG NI BDAG MED MA'I MAN
NGAG LAS MCHOG TU BDE

BA'I THIG LE BSGOM PA'I CHO GA STE BZHI PA'O,, ,,DE NAS SNGAGS
PA DBANG DANG DAM TSIG DANG LDAN ZHING SNYING RJE LA SOGS PA'I
YON TAN DANG LDAN PAS TSOGS BSAGS TE, YID DANG MTHUN PA'I PHYOGS
SU SNGAGS PAS STAN LA 'DUG STE, BSRUNG BA DANG DKYIL

@232A *, ,'KHOR MCHOD PA'I CHO GAS BDAG NYID BDAG NYID BDAG MED
MAR MOS LA, RANG GI SPRUL PA'I RTZIBS DANG LDAN PAR BDAG MED MA
SNGAR BSKYED PA GSUNGS PA BZHIN BSKYED LA, DE'I LTE BA LA ME TOG
MANDA RA BA KHA PHYE BA LTA BU GRU GSUM PA THUB PA'I DBANG PO'I
GNAS MCHOG TU LHAG

PAR YUM DANG BCAS PA DANG, DANG PO'I MCHOG GI RANG BZHIN CAN 'OD
GSAL BAR BCU DRUG CHA ZHAG GI GTZO BO DANG, RTA BDUN PA'I RI'I
PHUR PA LTAR KHA SBYOR DU GSAL BAR BLTA'O, ,DE LAS BYUNG BA'I
YONGS SU RTZOM PA DANG SO SOR 'BYED PA DANG RNAM PAR SPYOD PA
RNAMS SU STON PA KHAB

LTA BU SHIN TU RNO BA'I NYI MA'I 'OD ZER LTAR PHRA BA LTA BU
SHIN TU DMAR PO DE KHA SBYOR LAN GSUM DU DGROL TE DER NANG DU
SONG BAR BSAM PAR BYA'O, ,DE NAS DE'I SBYOR BA LAS SKYES PA NI
'BAR ZHING DGA' BA LAS BSKYED PA SKYE BA CAN LTA BU'I RGYAL BA
RNAMS DON DAM PA'I YE SHES KYI THIG LE RNAM

PAR BSAM PAR BYA'O, ,DE NAS DE LAS BYUNG PA NI SPRUL PA'I RI
MO'I RANG BZHIN LHA'I DBANG PO YANG DBANG PHYUG BDE BA LA DMIGS
PA'I MCHOG GZHAN GYI DON BYED PA NI GLANG PO CHE MO LTAR ROL
ZHING SGEG PAR 'GRO BA STE, YID BZHIN GYI NOR BU DMAR PO'I THUR
MA PHRA MO LTAR RING BAS S'A LA'I YAL GA

LTA BU LEGS PAR 'BAR BA BDAG MED MA'I GZUGS BRNYAN GYIS BDE BA
CHEN PO'I 'KHOR LO'I DBUS SU GNAS PA'I DE BZHIN GSHEGS PA THAMS
CAD BSDUS PA'I DPAL DGYES PA'I RDO RJE'I BDAG NYID MGO MED KYI
GZUGS KYI BCOM LDAN 'DAS KYI LUS LA REG PAR BSAM PAR

BYA'O, ,DE NAS DE DAG DGA' BAS BSKYOD PAS GZUGS BRNYAN REG PA
LAS BYUNG BA'I CHAGS PAS ZHU BAR GYUR TE, DGA' BA DANG RJES SU
MTHUN PA'I TSUL GYIS 'BAB CING RJES SU 'GRO BA'I THIG LE'I GZUGS
CAN DGA' BA'I 'DOD PA BSTEN PAR BYA'O, ,DE YANG DE'I SBYOR

BA LAS YANG DAG PAR BYUNG BA'I BDE BA'I BDUD RTZI MYANGS PA BCUD
DANG, STOBS SU SMIN PAS RGYAS PA LAS SPRO ZHING MA RGUD CING
LEGS PA MCHOG GI DGA' BA TSOGS BSDU BA BYAS PAS, NAM MKHA'I
PHYOGS MA LUS PAR GNAS PA'I RGYU BA DANG MI RGYU BA DE YID GTAD
PA'I SNGAGS

@232B PAS JI TZAM NUS PA DE TZAM DU BSGOM PAR BYA'O, ,DE DAG NI
BDAG MED MA'I MAN NGAG LAS YE SHES KYI THIG LE BSGOM PA'I CHO GA
STE LNGA PA'O,, ,,DE NAS BSAM GTAN GYI KHANG PAR BDE BAR 'DUG
PAS BYA BA DAG BYAS NAS, RNAL 'BYOR MA'I MTSAN NYID JI SKAD

GSUNGS PA'I BDAG MED MA'I RNAL 'BYOR CAN GYIS SNGAR GSUNGS PA'I
SPRUL PA'I 'KHOR LO LA A'A LI BSDUS PA'I RANG BZHIN GYI GZUGS
CAN CHOS KYI SKU'I BDAG NYID SHES RAB KYI NGO BO STONG PA NYID
KYI TSUL CAN, RNAL 'BYOR MA MA LUS PA'I BSDUS PA'I TSUL CAN
GZUGS

BDAG MED MA AOm YIG 'BAR BA MNGON PAR BLTA'O, ,CHOS KYI 'KHOR
LOR GNAS PA YANG K'A LI BSDUS PA'I GZUGS CAN LONGS SPYOD RDZOGS
PA'I SKU'I BDAG NYID THABS KYI NGO BO SNYING RJE'I TSUL CAN TE,
DE BZHIN GSHEGS PA THAMS CAD BSDUS PA'I RANG BZHIN DPAL HE RU

KA'I NGO BO H'Um YIG 'BAR BA RNAM PAR BSGOM PAR BYA'O, ,DE NAS
DE LAS BYUNG BA'I 'OD ZER GYI PHRENG BA PHO NYA MO LTA BUS GNYI
GA'I 'DOD PA'I DON NYI MA LTA BU BSGRUB PAS BKUG STE, DE NYID DU
RJES SU CHAGS PA BSGOM MO, ,DE NAS YANG DER SBYOR BA'I RJES SU
CHAGS PA DANG SHIN

TU ZHEN PA DE DANG MI PHYED PA'I ZE'U 'BRU RIN PO CHE RTZE MOR
PHYIN CING GNAS PAR DUS RING POR BSGOM PAR BYA'O, ,DE NAS DE'I
RJES LA MA NA SA'I GNAS SHING RTA DRANG SRONG RTA BDUN PA CHER
'TSER BA'I STOBS LAS BYUNG BA'I RLUNG DANG, ME'I SBYOR BAS ZHU
BAR GYUR PA DANG, DNGOS PO THAMS

CAD KYI STONG PA YANG DAG PA STONG PA NYID DANG, SNYING RJE MI
PHYED PA'I BYANG CHUB KYI SEMS RNAL 'BYOR PA RANG GI MTSAN NYID
BUM PA BZANG PO LTAR 'DOD PA'I DON THAMS CAD GRUB PA RNAM PAR
SPROS TE, BDE BA'I RGYUN DU MNYAM PAR SNANG BAR BYAS PAS SNANG
BA DANG NI SNANG BA SEMS

CAN MA LUS PA SNOD DU BYAS PA THIG LE'I GZUGS DER YID SONG BA'I
SNGAGS PAS BSAM PAR BYA'O, ,DE DAG NI BDAG MED MA'I MAN NGAG LAS
LHAN CIG SKYES PA'I YI GE MI 'GYUR BA'I THIG LER BSGOM PA'I CHO
GA STE DRUG PA'O,, ,,DE NAS BDAG MED MA'I RNAL

@233A *, ,'BYOR PAS SNGAR BZHIN PA'I SPRUL PA'I 'KHOR LO LA BDAG
MED MAR YID KYIS BSKYED LA, DE YANG SPRUL PA'I 'KHOR LOR PADMA
'DAB MA NANG DU BZHI PHYIR BCU BSGOM MO, ,DE NAS DE'I ZE 'BRUL
RNAM PAR SHES PA YID ZHE SDANG SANGS RGYAS KYI SA SHIN TU RNAM
PAR DAG PA'I YE SHES

KYI BDAG NYID CAN BDAG MED MA'I NGO BO DBYANGS YIG DANG PO THIG
LE DANG BCAS PA RNAM PAR BSGOMS PA 'DAB MA DAG LA DE LAS SPROS
PA NI RNAL 'BYOR MA BCU BZHI'I RANG BZHIN CAN DBYANGS YIG BCU
BZHI BSGOM PAR BYA'O, ,DE LA NANG GI SHAR PHYOGS KYI 'DAB MA LA
GZUGS MIG GTI MUG

SANGS RGYAS KYIS ME LONG LTA BU'I BDAG NYID RDO RJE MA'I RANG
BZHIN DBYANGS YIG GNYIS PA'O, ,LHO RU TSOR BA SNA NGA RGYAL
SANGS RGYAS KYIS MNYAM PA NYID KYI BDAG NYID DKAR MO'I DBYANGS
YIG GSUM PA'O, ,NUB TU 'DU SHES LCE 'DOD CHAGS SANGS RGYAS KYI
SO SOR RTOG PA'I BDAG NYID CHU'I RNAL

'BYOR MA NGO BO DBYANGS YIG BZHI PA'O, ,BYANG DU 'DU BYED LUS
PHRAG DOG SANGS RGYAS KYI BYA BA GRUB PA'I BDAG NYID CAN RDO RJE
MKHA' 'GRO MA'I NGO BO DBYANGS YIG LNGA PA'O, ,PHYI ROL GYI
DBANG LDAN DU DGA' BA LA SOGS PAS GSUM GYI BDAG NYID CAN SPOS
MO'I RNAG BZHIN CAN DBYANGS YIG DRUG PA'O, ,

ME'I MTSAMS SU 'OD 'PHRO BA LA SOGS PAS GSUM GYI BDAG NYID CAN
RI KHROD MA'I RANG BZHIN DBYANG YIG BDUN PA'O, ,BDEN BRAL DU
RING DU SONG BA DANG MIG G-YO BA'I RANG BZHIN CAN GTUM MO'I NGO
BO DBYANGS YIG BRGYAD PA'O, ,RLUNG LEGS PA'I BLO GROS DANG CHOS
KYI SPRIN GYI BDAG NYID CAN G-YUNG MO'I

NGO BO DBYANGS YIG DGU PA'O, ,SHAR LA SOGS PA'I 'DAB MA LA DAD
PA LA SOGS PA DBANG PO BZHI'I BDAG NYID CAN SGO SKYONG GI NGO BO
DBYANGS YIG BCU PA BCU GCIG PA BCU GNYIS PA BCU GSUM PA'O, ,NUB
DANG BDEN BRAL GYI MTSAMS SU REG PA DANG SHES RAB DANG DBANG
PA'I BDAG NYID CAN SA SPYOD MA'I

RANG BZHIN DBYANGS YIG BCU BZHI PA'O, ,DBANG LDAN DANG SHAR GYI
MTSAMS SU CHOS DANG DAD PA LA SOGS PA STOBS LNGA'I BDAG NYID
CAN MKHA' SPYOD MA'I NGO BO DBYANGS YIG BCO LNGA PA'O, ,DBYANGS
YIG DE DAG KYANG 'OD GSAL BA BDUD RTZI'I CHAR BAB PAR BSAM PAR
BYA'O, ,DE NAS DBYANGS YIG DANG

@233B PO 'OD ZER GYI PHRENG BAS KHYAB STE LHAG PA'I 'OD ZER SKAR
MDA'I RNAM PAS RNYED PAR RAB TU BLTA'O, ,DE NAS NYI MA'I 'OD
DMAR PO SPROS PAS MTHONG BAS GSAL TE THO RANGS KYI SKAR MA LTAR
THIM PAR DBYANGS YIG BCU BZHI PO DE DAG RNAM PAR BSGOM MO, ,DANG
PO DBYANGS YIG KYANG NYIN MOS 'JIGS PA LTAR THIG LE

PHUG TU ZHUGS PAR BSAM MO, ,DE YANG THIG LE PHUG GI BUR PAR
ZHUGS PA DANG NYI MA'I 'OD KYIS GDUNGS PAS BSREG PAR BYA STE,
N'A DA RING PO LEGS PA'I DBYANGS YIG RNAM PAR BSAM PAR BYA'O,
,DE NAS DE'I N'A DAS BSKUL BAS SNGAGS DANG KHYU MCHOG GI RVA YIS
BRDUNGS PAS ZHU BA THAG PA 'PHYANG BA

LTAR NGANG PA SKYUGS PA STE, LHAN CIG SKYES PA'I RLUNG GIS
BSKYOD PA TSA BAS GDUNGS PA ZHI BA LTAR DON DAM PAR MCHOG GI
GZUGS LAS RNAM PAR 'PHROS TE, BDE BA CHEN PO'I RGYUN GYIS SRID
PA MA LUS PA LA KHYAB PA DER SONG BA'I YID CAN GYI SNGAGS PAS JI
TZAM NUS PA'I BAR DU BSGOM PAR BYA'O, ,DE DAG NI

BDAG MED MA'I MAN NGAG LAS YI GE CHA'I SBYOR BA THIG LER BSGOM
PA'I CHO GA STE BDUN PA'O,, ,,DE NAS MTSAN NYID JI LTA BA BRJOD
PA'I SNGAGS PAS SNGAR GSUNGS PA'I BYA BA THAMS CAD BYA STE, BDAG
NYID BDAG MED MAR MOS SHING SPRUL PA'I 'KHOR LO LA MCHOG GI
THABS DANG SHES RAB KYI BDAG NYID ZLA BA NYI

MA'I SBYOR BA LAS YANG DAG PAR BYUNG BA RLUNG MED PA'I MAR ME MI
G-YO BA LTAR GYEN DU 'BAR BAS MUN PA'I TSOGS MA LUS PA ZHI
ZHING YUL DANG DBANG PO'I GRONG KHYER BSREGS TE, GZHAN GYI RNAL
'BYOR MA RAB TU 'JUG PA YANG 'GOG CING RNAM PAR RTOG PA NYUNG BA
MA YIN PA ZAD PAR BYED DE, SHING SKAM PO'I YAL

GA'I TSOGS LA PHUL DU GYUR PA'I SHES RAB ME'I TSOGS SU 'BAR BAS
YANG BDAG MED MA'I RANG BZHIN GTUM MO LTAR MI REG PA GTUM ZHING
RAB TU GTUM PA BLTA'O, ,DE YANG YID CHAGS PAR GYUR PA DANG BDE
BA'I 'KHOR LO NAM MKHAR GNAS PA'I NGANG PA PHYE MA LE BA LTAR
LEGS PAR SNUM ZHING MAR KHU'I

MER SNANG BA'I SRED PAS BLTA BA DANG CHAGS PAS ZHU STE DER THIM
PAR RNAM PAR BYA'O, ,DE NAS DE'I ME LA MAR BCUG PA LTAR RAB TU
'BAR ZHING SDIG PA DANG NYON MONGS PAS GDUNGS PA MA LUS PA BSAL
TE RNAM PAR SPROS PAS BDE BA CHEN PO RGYAS PAR SPRO BA GZER LTAR
DMIGS PA THAMS CAD ZHI STE,

@234A *, ,MI DMIGS PA DANG BSAM DU MED PA DANG BRJOD DU MED PAR
GYUR TE DER CI NUS TZAM GYI BAR DU BSGOM MO, ,DE DAG NI BDAG MED
MA'I MAN NGAG LAS GTUM ZHING RAB TU GTUM PA'I CHOG STE BRGYAD
PA'O,, ,,DE NAS SNGAGS PA DBANG DANG LDAN PAS SNGAR GSUNGS PA'I
BSAM GTAN GYI KHANG

PAR STAN BDE BA LA 'DUG NAS BSRUNG BA DANG DKYIL 'KHOR MCHOD PA
LA SOGS PA'I CHO GA BYAS LA, RANG GI LUS NYID SA DANG PHA ROL TU
PHA PHYIN PA BSDUS PA'I RANG BZHIN GNAS LA SOGS PA BSDUS TE,
RNAM PA SNA TSOGS 'BAR BA NOR BU'I RANG BZHIN THAR PA CHEN PO
KHANG PA'I GZHAL YAS KHANG DU RANG GI LUS NYID

MOS PAR BYAS LA, DER GNAS PA'I RTZA KUN YANG DAG PAR BRTEN PA'I
RTZA GSUM PA NI BDAG MED MAR MOS SO, ,DE LA MGRIN PA NA BRTZAMS
TE G-YON NA GNAS PA'I KHA 'OG TU BLTAS NAS LTE BA'I 'KHOR LOR
SONG ZHING CHU 'BAB BRKYANG MA ZHES BYA BA'I RTZA STE, SKU DANG
ZLA BA DANG A'A LI DANG STONG PA NYID DANG LAM DU

'JUG PA DANG MTSAN MO DANG NUB PA DANG BYANG DU RGYU BA RMI LAM
DANG GZUNG BA DANG SHES BYA DANG DON DAM PA DANG PHRA BA DANG AE
YIG DANG DNGOS PO MED PAS BSDUS PA'I RANG BZHIN BDAG NYID LONGS
SPYOD RDZOGS PA'I SKU'I RANG BZHIN DU MOS PAR BYA'O, ,LTE BA NAS
BZUNG STE KHA STENG DU BLTAS TE G-YAS NAS RGYU BA'I MGRIN

PA'I MTHAR THUG GI BAR DU SONG NAS KHRAG 'BAB PA RO MA ZHES PA'I
RTZA STE, GSUNG DANG NYI MA DANG K'A LI DANG SNYING RJE DANG LAM
NAS 'BYUNG BA DANG NYIN PAR 'CHAR PA DANG LHO NAS RGYU BA DANG
SAD PA DANG 'DZIN PA DANG SHES BYED DANG KUN RDZOB DANG RAGS PA
DANG, BAm YIG DNGOS POR BSDUS PA'I RANG BZHIN THAMS CAD KYI BDAG
NYID

CAN SPRUL PA'I SKU'I NGO BOR MOS PAR BYA'O, ,DE NAS DBUS NAS
RGYU BA KHA 'OG TU BLTAS PA CHU SHING GI ME TOG LTAR 'PHYANG BA
SNUM PA DANG LDAN PA'I MAR ME LTA BUR BYANG CHUB KYI SEMS 'BAB
PA KUN 'DAR MA ZHES BYA BA'I RTZA STE, THAMS CAD BSDUS PA'I NGO
BO STONG PA NYID DANG SNYING RJE MI PHYED PA BYANG CHUB SEMS KYI
BDAG

NYID CAN CHOS KYI SKU'I NGO BO GNYIS SU MED PA RNAM PAR SHES PA
TZAM GYI RANG BZHIN DU MOS PAR BYA'O, ,SPRUL PA'I 'KHOR LOR SON
PA'I RTZA GSUM PO GCIG GI RANG BZHIN DE KHOR STONG CHA GSUM PA
LTA BU'I BU GU CAN RVA BSDOMS PA LTA BU RDO RJE'I RNAM PA LTA BU
'AM, YANG NA BYA ROG GDONG CAN LTA BU STE RTZA'I GTZO BO SKU

@234B GSUNG THUGS GCIG PA'I RANG BZHIN CAN NAM MKHA' LTAR SPROS
PA MED CING MA GOS PA BDE BA CHEN PO'I SKU'I RANG BZHIN DU BDAG
MED MA RNAM PAR BSGOM PAR BYA'O, ,BSGOMS PA'I STOBS KYIS KYANG
DON DAM PAR MNGON SUM DU BYED DO, ,DE DAG NI BDAG MED MA'I MAN
NGAG LAS RTZA'I GTZO BO BSGOM PA'I CHO GA

STE DGU PA'O,, ,,DE NAS SNGAGS PA DBANG DANG LDAN PAS SNGAR
GSUNGS PA'I BSAM GTAN GYI GNAS SU ZHUGS SHING STAN BDE BA LA
'DUG STE, BSRUNG BA DANG DKYIL 'KHOR LA SOGS PA'I CHO GA BYAS
NAS MNYAM PAR GZHAG PA'I YID KYIS BDAG MED MAR MOS PAR BYA'O,
,DE NAS SPRUL PA'I KHANG PA RGYUN

DU GNAS PA CAN RANG GI 'OD KYI DKYIL 'KHOR GYIS BSKOR BA BRTZE
BA DANG BRAL BAS GDUNGS TE, BRTZE BA DANG PHRAD PAS 'DOD PA'I YI
GE MCHOG GI RANG BZHIN DU BTZUN MO CHEN MO BDAG MED MA, ZHES BYA
BA RNAM PAR BSGOMS LA, DE LA CHOS KYI KHANG PA RGYUN DU GNAS
PA'I GNAS LA GNAS PA YANG, NYI MA LTA BU

'BAR BA DANG LDAN PAS 'DOD PA LTA BUR 'KHYUD PA DANG 'DOD PA'I
MCHOG TU GYUR PA'I RJE BTZUN DPAL HE RU KA ZHES BYA BA'I RGYAL
PO CHEN PO DES 'OD ZER GYI PHO NYA BTANG STE LTA BAR BYED DO,
,DE NAS 'OD ZER GYI PHO NYA BKUG NAS KHYER BA DANG CHAGS PA LTA
BUR RJES SU CHAGS PA'I DGA' BAS RNYED DE 'KHYUD PAS

KYANG THOB PA NI DBUL MOS GTER RNYED PA LTA BU'AM, BKREN PAS
DGOS PA KHYAD PAR CAN GYI STON MO ZOS PA LTA BU'AM, SOS KA'I
TSAD PAS GDUNGS PA LA CHU BSIL BAS DBANG BSKUR BA LTA BU STE,
MCHOG GI BDE BA THOB PAR GYUR PAS BSGOMS PA'I STOBS KYIS DON DAM
PA MNGON DU BYA'O, ,DE DAG NI BDAG

MED MA'I MAN NGAG LAS LHAN CIG SKYES PA'I BTZUN MO BSGOM PA'I
CHO GA STE BCU PA'O,, ,,DE NAS SNGAR BRJOD PA'I MTSAN NYID CAN
GYI SNGAGS PAS JI SKAD GSUNGS PA'I BSAM GTAN GYI GNAS SU STAN
BDE BA LA 'DUG NAS BSRUNG BA'I 'KHOR LO LA SOGS PA'I CHO GA BYA
STE, BDAG NYID BDAG MED MAR MOS

LA LTE BAR SBRUL LTA BUR 'KHYIL BA'I RNAM PAR GNAS PA GNYID LOG
PA LTAR MA SAD PA CHOS KYI SKU'I BDAG NYID CAN BDAG MED MA'I NGO
BO SHES RAB LA LONGS SPYOD RDZOGS PA'I SKU'I BDAG NYID CAN THAMS
KYI RANG BZHIN DPAL HE RU KA'I NGO BO SNA'I LAM NAS ZHUGS NAS
RLUNG GIS RAB TU MNAN PAS SAD PAR BYA'O, ,

@235A *, ,DE NAS DE DBYUG PAS REG PA'I SPRUL MO LTAR DBYU GU'I
RNAM PA LTAR LANGS TE KHA'I BU GA NAS ME 'BAR BA LTAR BLTA'O,
,DE NAS DES SHIN TU YANG 'BAR BA DANG 'JIG RTEN GSUM YANG BSREGS
PAR BSAMS TE, DE'I STOBS DE LTA PUS BDUD RTZI'I RANG BZHIN RI
BONG CAN DU DE MA THAG TU ZHU BAR GYUR PAS

RGYUN GYI RNAM PAR BLUGS PAR BSGOMS LA, DE NAS BSGOMS PA'I STOBS
KYIS DON DAM PA MNGON SUM DU BYA ZHING NAM MKHA'I PHYOGS THAMS
CAD DU SPRO'O, ,DE DAG NI BDAG MED MA'I MAN NGAG LAS RLUNG GI
SHES RAB BSGOM PA'I CHO GA STE BCU GCIG PA'O,, ,,DE NAS SNGAGS
PAS DBANG DU GYUR PA BSAM

GTAN GYI GNAS SU RAB TU ZHUGS NAS GNAS DANG BDAG DANG RNAL 'BYOR
BSRUNG BA'I CHO GA BYA ZHING DKYIL 'KHOR MCHOD PA'I CHO GA YANG
BYA STE, CHOS THAMS CAD RANG BZHIN GYIS RNAM PAR DAG BA AOm PRA
KRi TI PA RI SHUDDHO&HAm ZHES BRJOD DE BDAG MED PAR BLTA'O,
,DE NAS BDAG MED MA DE NU MA DE NU MA NANG DU THIM PAR GYUR CING
RANG

GI PADMA'I ZE 'BRU LAS SKYES PA RDO RJE 'GRAM GNYIS NI DRIL BU
STE CHAGS PA DANG BCAS SHING CHAGS PA'I LTA BAS BLTAS PAS GANG
YANG RUNG BA STE dOMBI N'IR BLTA'O, ,DE YANG SBYOR BA DANG
MTHONG BA DANG BSGOM PA DANG KHYAD PAR DANG MTHAR PHYIN PA'I LAM
GYI NGO BO STE, RNAM PA SNA TSOGS LA SOGS PA'I SKAD CIG MA'I
KHYAD PAR

LAS SO, ,ZLA BA GANG BA LTA BU LONGS SPYOD RDZOGS PA'I SKU'I
RANG BZHIN CAN LHAN CIG SKYES PA THAMS CAD KYI RANG BZHIN DPAL
HE RU KA LA 'KHYUD PA NI NA MA MKHA' LTA BU'I CHOS KYI SKU'I
RANG BZHIN LHAN CIG SKYES PA SHES RAB KYI NGO BOR BDAG MED MA
MNGON SUM DU BYA'O, ,MNGON DU BYAS

PA DANG, ,YAN LAG DANG, NYIN LAG THAMS CAD LA'O, ,DE LAS PHYOGS
BCU'I DNGOS PO THAMS CAD DU SPROS TE, RNAM PAR SPROS PA THAMS
CAD BDAG GI RANG BZHIN DU BYA'O, ,DES BDAG TU BYAS PA DANG, SEMS
TZAM GYI BDAG NYID DU RNAM PAR BSAM MO, ,DE BSAMS PA DANG

RTOG PA MED PAR BYA'O, ,DE LTAR YANG BSGOM PA THAMS CAD LA CHO
GA 'DIS BSGOM MO, ,DE DAG NI BDAG MED MA'I MAN NGAG LAS LHAN CIG
SKYES PA GNYIS BSGOM PA'I CHOG STE BCU GNYIS PA'O,, ,,DE NAS
TSOGS BSAGS PA'I SNGAGS PAS PHYAG RGYA CHEN PO'I DNGOS

@235B GRUB 'DOD PAS JI SKAD GSUNGS PA'I RNAL 'BYOR GANG YANG
RUNG BA'I SBYOR BA LA DMIGS SHING SEMS BRTAN PAR BYA STE, BRTAN
PAR GYUR PA DANG SEMS KYI MTSAN MA BRTAG STE MTSAN MA YANG LHUN
GYIS GRUB PAR SKYES PA'I DGA' BA'I SHUGS KYIS RGYUN GANG GI TSE
MNGON SUM DU GSAL BAR SNANG BAR GYUR PA DE

YIN TE, RNGA DANG RNGA BO CHE DANG RNGA ZLUM DANG ZANGS DUNG LA
SOGS PA'I GSAL BAR GRAG PA'I SGRA RNAMS KYIS RIG PA MI 'BYUNG BA
YANG YIN NO, ,LCAG DANG THAL MO DANG KHU TSUR LA SOGS PAS TSOR
BA MI 'BYUNG PA'O, ,SBRANG BU DANG SBRANG MA LA SOGS PAS KYANG
GNOD PA MI 'BYUNG BA'O, ,DE'I CHE SEMS

BRTAN PAR GYUR PAR SHES PAR BYA'O, ,DE NAS BRTAN PAR GYUR PA'I
RNAL 'BYOR PAS RI PHUG GAM CHU 'GRAM MAM, RGYA MTSO'I 'GRAM MAM
DUR KHROD DAM BZHI MDO'AM MA MO'I KHYIM MAM LHA KHANG NGAM LHA
GNAS RNYING PA'AM LDU MA RA DAG STE, RJES SU MTHUN ZHING BDEN PA
'TSE BA MED PA DRI MA MED PA'I

CHU DANG LDAN PA ME TOG DANG 'BRAS BU'I TSOGS KYIS BRGYAN PA'I
SHING GI PHRENG BAS BSKOR BA'I NAGS TSAL GYI GNAS SU GNAS TE YI
DAM GYI RNAL 'BYOR LA DMIGS SHING DNGOS GRUB THAMS CAD BSGRUB
PAR BYA'O, ,GRUB PA DANG SA LA SOGS PA 'BYUNG BA CHEN PO RNAMS
RIM BZHIN DU GCIG LA

GCIG THIM STE DES KYANG MTSAN MA NYE BAR MTSON TO, ,MTSAN MA
RNAM PAR LNGA YIN TE, DE BZHIN DU SA THIM PAS SMIG RGYU'I RNAM
PA'I MTSAN MA SKYE BAR BYED DO, ,CHU THIM PAS NI DU BA'I RNAM
PA'O, ,ME THIM PAS NI SRIN BU ME KHYER GYI RNAM PA'O, ,RLUNG GIS
NI MAR ME LTA BU'O, ,DE NA

STON KA'I NAM MKHA'I DKYIL LTA BU 'OD GSAL BA SNANG BA MED PA
GSAL BA TZAM DU GSAL LO, ,DE YANG GSUNGS PA, DANG PO SMIG RGYU
LTA BU STE, ,GNYIS PA DU BA'I RNAM PA YIN, ,GSUM PA SRIN BU ME
KHYER 'DRA, ,BZHI PA MAR ME 'BAR BA'O, ,LNGA BA YANG NI GSAL

BAR LDAN, ,SPRIN MED NAM MKHA' LTA BU'O, ,DE NI THIM PA'I MTSAN
MA STE, ,'BYUNG BA RNAMS NI YE SHES SO, ,ZHES PA'O, ,DE LTAR
SHES SHING MTSAN MA RNYED PA MNYAM PAR GZHAG PA'I SNGAGS PAS SA
BON GYI GZUGS SAM THIG LE'I GZUGS SAM MTSAN MA PHYA MO'I GZUGS

@236A *, ,TE, LUS DANG YAN LAG LA SEMS BRTAN PAR GYUR PAS BZHAG
NA 'GRUB PA'O, ,DE LA SEMS LHA MO'I MKHAR DU BKOD DE KHAMS GSUM
DU SONG BAS KHA DOG LEGS PA'AM MI LEGS PA'I GZUGS MNGON SUM DU
MTHONG BAR 'GYUR RO, ,AO DYA NA NAM GO D'A BA R'IR 'JIG RTEN GSUM
DU GNAS

PA'I ZIN PA DANG, MA ZIN PA DANG, GNYI GA'I DBYE BAS PHYE BA'I
SGRA THAMS CAD THOS SHING SGRA MA LUS PA GANG GI YIN PA SHES PAR
'GYUR RO, ,KO SA LA RU ZHIM PO LA SOGS PA'I DBYE BAS PHYE BA'I
DRI LHAN CIG PA DANG SBYAR BA CAN SNOM PAR 'GYUR RO, ,KA LINGGA
RA MNGAR BA LA SOGS PA'I DBYE BAS PHYE BA'I

ROM LUS PA MYONG BAR BYED DO, ,BYANG CHUB KYI YAN LAG LA RTZUB
PA LA SOGS PA'I DBYE BAS PHYE BA'I REG BYA MA LUS PA LA REG PAR
'GYUR RO, ,DE BZHIN TRI SHA KU NER LHA'I BTZUN MO DGUG PA SPRUL
PA LONGS SPYOD DO, ,K'ANYTZI RU SNGON GYI GNAS DANG PHA ROL GYI
SEMS SHES PA'O, ,LAMB'A KA RU BSTAN BCOS

THAMS CAD RIG PA DANG LHA'I SKAD DANG SNGAGS KYI YANG SKAD RNAMS
SO, ,R'A ME DBANG PHYUG TU NYI MA RENGS PA DANG 'CHAR BA YANG
NUB PAR BYED DO, ,DE'I STENG DU ZLA BA'O, ,DE'I STENG DU SKAR
MA'I 'KHOR LO RNAMS SO, ,PO LA GI RI RU LHA THAMS CAD MTHONG
ZHING BDAG GI BKA' BSGO BA YANG 'GRUB PAR BYED DO, ,DZ'A LANDHA
RA RU

DUS GSUM DU MTHONG BAR 'GYUR RO, ,DE BZHIN DU SPRUL PA'I 'KHOR
LOR SPRUL PA'I SKU LA THOB CING CHOS KYI 'KHOR LOR NI CHOS KYI
SKU'O, ,LONGS SPYOD KYI 'KHOR LOR NI LONGS SPYOD RDZOGS PA'I
SKU'O, ,BDE BA CHEN PO'I 'KHOR LOR NI BDE BA CHEN PO'I SKU 'THOB
PAR BYED DO, ,DE LTAR SKU BZHI RNYED PAS SANGS RGYAS RDO RJE

'DZIN PA DANG, BDAG MED MA'I GO 'PHANG THOB PAR 'GYUR TE, YANG
DAG PA'I BYANG CHUB THOB PAS SGRIB PA THAMS CAD RAB TU ZHI ZHING
GZUNGS THAMS CAD DANG SA DANG PHA ROL TU PHYIN PA DANG, 'JIG
RTEN DANG, 'JIG RTEN LAS 'DAS PA'I DNGOS GRUB MNGON SUM DU BYED
PAR 'GYUR LA DNGOS GRUB

MNGON DU GYUR PAS GZHAN GYI DON MTHAR PHYIN PAR 'GYUR RO, ,DE
DAG NI BDAG MED MA'I MAN NGAG LAS SA BON LA SOGS PA'I PHAN YON
RNAM PAR GZHAG PA'I CHO GA STE BCU GSUM PA'O,, ,,DE DAG 'DOD
PA'I DON BSGRUB PA'I PHYIR BAR CHAD ZHI BAR BYA BA DANG MAR
NGO'I BCU BZHI LA 'KHOR

@236B LO LA YI GE DANG THIG LE'I GZUGS SU BCOM LDAN 'DAS MA
MCHOD DE, ,DE LA MDUN DU DAG PAR SBYANGS PA'I BDUD RTZIS MAndALA
BYUGS LA ME TOG GI TSOM BU BYAS LA DE'I DBUS SU MCHOG GI SNOD
GZHAG PAR BYA'O, ,DE'I STENG NAS MNYAM PA'I SNOD CHE BAS KHA
BCANG DE DBUS SU BDE BYED KYI MIG GI GRVA'I 'KHOR

LO'I RNAM PA LA BDUD RTZI DANG SGRON MA'I PHYE MA CHO GAS
SBYANGS TE BTAB LA, DER LCAGS GSUM LAS BYAS PA'I THUR MAS CHOS
'BYUNG GI NANG DU SNA TSOGS RDO RJES BRIS PAS BSKOR TE, BDAG MED
MA'I RANG BZHIN YI GE DANG THIG LER BCAS PA RDO RJE'I MCHOD RTEN
SNGAGS PAS BLA MA'I MAN NGAG GIS KHA NUB TU BLTAS

LA BRI BAR BYA'O, ,DE NAS DAM TSIG LA YE SHES GZHUG PAR BYA STE
MCHOD PA'I RDZAS LNGA DANG LA DOD PA'I YON TAN LNGA KHYAD PAR DU
GYUR PA DANG, MCHOG TU GYUR PA'I SGRON MA DANG SBYANGS PA'I BDUD
RTZI RNAMS BZA' BA DANG GSOL BA DANG BYOG [*'BYOG?] PA DANG 'JIB PA'O,
,YANG GLU DANG GAR DANG ROL MO'I KHYAD PAR GYIS

BSKOR BA DANG PHYAG DANG BSTOD PAS KYANG CI NUS PAS YONGS SU
MCHOD DO, ,DE'I RJES LA GZHON NU MA'AM, RDO RJE RNAL 'BYOR MA
STE NAG PO 'AM PRI YANG KU SNGON MO STE CHO GA BZHIN MCHOD NAS
MCHOG TU GYUR PA'I STON MO DANG CHANG YANG BTUNG BAR BYA'O, ,DE
NAS 'THOR 'THUNG BYAS LA GO LA DANG YON PHUL LA MNYAM

PAR BYAS LA BZOD PA MDZOD CIG CES BRJOD LA GSHEGS PA DANG, BCOM
LDAN 'DAS MA'I 'KHOR LO YANG MU: ZHES BRJOD LA GSHEGS SU GSOL TE
RANG NYID STON MO BYA'O, ,DE DAG NI BDAG MED MA'I MAN NGAG LAS
PHYI ROL MCHOD PA'I CHO GA STE BCU BZHI PA'O,, ,,

DE NAS DAD PA DANG BSNYEN BKUR DU LDAN PA'I SLOB MAS MAndALA DANG
PHYAG BYAS TE, SNYING RJE DANG LDAN PA'I SLOB DPON LA LAN DU MAR
GSOL BA BTAB PA DANG, MAR NGO'I DUS GNYIS LAS GANG YANG RUNG BA
CIG LA SLOB MA RJES SU GZUNG BAR BYA'O, ,DE LA JI LTA BA'I CHO
GAS JI SKAD GSUNGS

PA'I BCOM LDAN 'DAS MA YANG DAG PAR MCHOD DE, YI DAM GYI RNAL
'BYOR YANG BYAS LA SLOB MA'I DRUNG DU 'DUG GO, ,DE NAS SLOB MAS
MAndALA LNGA BYA ZHING YON PHUL LA ME TOG GI PHRENG BA BZUNG NAS
THAL MO SBYAR LA LANGS SHING BLA MA MGO BO'I STENG DU GNAS PAR
MTHONG BAR BSAMS PA DANG,

@237A *, ,DE'I LUS LA G-YO BA'I RNAL 'BYOR GANG RUNG BA CIG
BYA'O, ,DE NAS DE KHO NA NYID GSUM BZLAS PA'I MCHOG TU GYUR PAS
MCHOD PAR BSAM ZHING MAR ME CHEN PO DANG BDUG SPOS KYIS KYANG
RAB TU BDUG ,BSGYINGS PA'I SNGAGS KYIS DRIL BU'I SGRA DANG LDAN
PAR DKROL ZHING, AOm LO LE LE H'Um AA ZHES BSGYINGS

PA'I SNGAGS KYIS JI SRID MA PHEBS KYI BAR DU DBAB THO, ,PHEBS PA
DANG RIM GYIS SAM CIG CAR DU BA MOS REG PA LTA BU'AM BA SPU
LDANG BA DANG G-YO BA DANG MCHI MA 'BYUNG BAR 'GYUR RO, ,YANG
NA CHANG GI STOBS KYIS PHOG PA LTA BU 'GYEL BA DANG MCHOG GI MYA
NGAN LAS 'DAS PA THOB PA LTAR YANG BDE BA BSKYED

PA'O, ,DE NAS BSLANG LAS DPAR GYUR PA DANG SLOB MAS MAndALA BYAS
LA RNAL 'BYOR DANG, MCHOD PA DANG SNGAGS DANG CHO GA RNAMS RIM
GYIS BSTAN NO, ,DAD PA DANG BRAL BA RNAMS LA NI MA YIN NO, ,DES
KYANG BLA MA'I BKA' LUNG ME TOG DRI MA MED PA LTA BU MGO THOG TU
BKUR TE, DE NAS BZUNG STE

BCOM LDAN 'DAS MA DANG BLA MA DANG RNAL 'BYOR MA RNAMS LA MNYAM
PAR GUS PAS BSNYEN BKUR BYA'O, ,DE DAG NI BDAG MED MA'I MAN NGAG
LAS SLOB MA RJES SU GZUNG BA'I CHO GA STE BCO LNGA PA'O,, ,,BDAG
MED MAN NGAG BYAS PA YI, ,BDAG GI BSOD NAMS GANG BYUNG BA, ,DES

NI 'GRO RNAMS MYUR BA RU, ,BDAG MED RGYAL BA'I YUM 'GYUR SHOG
,BDAG BYIN GYIS BRLAB PA'I RIM PA BDAG MED MA'I MAN NGAG RDZOGS
SO,, ,,'DI YANG DPAL AU RGYAN GYI GNAS NA GNAS PA'I LHAN CIG
SKYES PA'I RNAL 'BYOR MA RNAMS KYI ZHAL NAS BYUNG BA, ,RNAL
'BYOR

MA KUN GYI THUGS MCHOG TU GSANG BA'I GZUGS CAN SNYING PO LAS
SHIN TU SNYING PO, DGE BA'I RTZA BA MA BYAS PA RNAMS NI MA DAD
CING BLA MA'I ZHABS KYI PADMA LA MA BSNYEN PA DAG GIS MI THOB
STE, 'DI'I YON TAN MTHA' YAS PA'I GZHI DANG, BDEN PAR YID CHES
PAR BYED PA'I YID BZHIN GYI

NOR BU LTAR 'DOD PA'I DON GRUB PA, CHU'I RGYUN LTAR BSTEN PAS
'BRAS BU STER BA CAN, NAM MKHA' LTAR RO MNYAM PA 'DI RNA BA GCIG
NAS GCIG TU BYUNG BAS NA BLA MA DAM PA'I MAN NGAG LAS, BRJED PAR
DOGS PAS RANG DRAN PA'I DON DU BDAG GIS BRIS PAS DE'I PHYIR DPA'
BO DANG RNAL 'BYOR MA

@237B RNAMS LA BZOD PAR GSOL ZHING, GZHAN YANG DE NYID RIG PA
RNAMS LA YANG BZOD PAR GSOL LO ZHES PA'O, ,'DI MDZAD PA'I SLOB
DPON YANG BRTAN PA'I 'KHOR LO DPAL 'JAM PA'I DBYANGS KYIS BYIN
GYIS BRLABS PA'I PAndI TA CHEN PO, ,DPAL BZANG PO'I ZHABS KYI
PADMA LAS SKYES PA,

ZHABS KYI RDUL LA BRTZE BA MCHOG TU GYUR PA'I RDO RJE RNAL 'BYOR
MA'I BKA' DRIN LAS SKYES PA PAndI TA DPAL TING NGE 'DZIN RDO RJE
ZHABS ZHES BYA BAS MDZAD PA RDZOGS SO,, ,,RGYA GAR GYI MKHAN PO
DE BA AA KA RA TZANDRA DANG, BOD KYI LO TZ'A BA DPAL SER RTZA
BSOD NAMS RGYAL MTSAN GYIS BSGYUR

PA'O,, ,,MCHOG TU GSANG BA'I TSUL 'DI NI, ,DMAN PA'I SPYOD YUL
MA YIN PAS, ,DRI MA MED PA'I BLO YIS NI, ,DAM PA 'GA' YI DON DU
BSGYUR, ,BDAG MED MA'I MAN NGAG RDZOGS SO,,