@74A *, ,RGYA GAR SKAD DU, KHARSA P'A nI S'A DHA NAm, BOD SKAD
DU, KHARSA P'A nI'I SGRUB THABS, KHARSA P'A nI LA PHYAG 'TSAL LO,
,MNGON 'DOD 'BRAS STER 'OD GSAL DPAL GYI DPAG BSAM SHING, ,BDE
GSHEGS TSUL GYI LAM CHEN 'JUG NAS DED DPON MDZAD, ,SRID ZHI'I
NGOS

MNYAM DNGOS PO KUN GYI NGO BO NYID, ,DE 'DIR CHU SKYES PHYAG GIS
'GRO RNAMS SDIG PA ZHI MDZAD DO, ,SNGA BAR KHA SOGS DAG BYAS NAS,
,'JAM ZHING YANGS PA'I STAN LA 'DUG ,BDAG NYID DBEN PAR CHO GA
'DIS, ,SNYING GAR ZLA BA'I SA BON 'OD, ,RANG GI SNYING GAR BSGOM
PAR BYA, ,ZLA BA

GANG PA'I 'OD ZER 'PHRO, ,DE YI 'OD ZER RTZE MOS BSKUL, ,YANG DAG
GDAN DRANGS MKHA' LA 'PHAGS, ,DPAL MGON KHARSA P'A nI DANG, ,BLA
MA SANGS RGYAS DE SRAS TSOGS, ,MCHOD SPRIN SA BON LAS BYUNG BA'I,
,SNA TSOGS RNAMS KYIS MCHOD PAR BYA, ,DE NAS MNGON PAR PHYAG
'TSAL

ZHING; ,SDIG PA BSHAGS PA LA SOGS BYA, ,GANG ZHIG SHIN TU THOG MA
MED PA NAS, 'KHOR BAR 'KHOR BA'I TSE BDAG GIS MI DGE BA BGYIS PA
DANG, BGYID DU STZAL BA DANG, BGYIS PA LA RJES SU YI RANG BA DE
THAMS CAD BCOM LDAN 'DAS KYI MDUN DU BDAG GIS BSHAGS PAR BGYI'O,,

RDZOGS SANGS RGYAS DANG SRAS DANG 'PHAGS, ,GZHAN YANG GANG ZHIG
DGE MDZAD PA, ,DE LA NGES PAR RJES YI RANG, ,YANG DAG RDZOGS PA'I
BYANG CHUB BSNGO, ,SNYING RJE'I RANG BZHIN MCHOG GYUR PA'I,
,SANGS RGYAS LA NI SKYABS SU MCHI, ,CHOS KUN RGYUN MI 'CHAD PAR
NI, ,GCIG TU DGA'

GZUGS CHOS DANG NI, ,RAB DGA' LA SOGS SA LA BZHUGS, ,BYANG CHUB
SEMS DPA'I TSOGS DE BZHIN, ,MYA NGAN 'DA' BAR BZHED RNAMS LA,
,SANGS RGYAS GZHAN LA PHAN PA'I PHYIR, ,YUN RING RNAMS SU BZHUGS
PAR YANG, ,BDAG GIS GSOL BA GDAB PAR BGYI, ,SGRIB PA

THAMS CAD RTZAD NAS ZAD BYED PA'I, ,RGYUR GYUR BYANG CHUB SEMS NI
BDAG GIS BSKYED, ,BDE GSHEGS SRAS DANG BCAS PA'I LAM LA YANG,
,RNAM DAG BSAM PAS YANG DAG BSTEN PAR BGYI, ,G-YO DANG MI G-YO'I
'GRO 'DI MA LUS RNAMS, ,GCIG DANG DU BRAL STONG PA NYID CES BSAM,

@74B AOm SH'U N+YA T'A DZNY'A NA BADZRA SVA BH'A WA A'ATMA KO&HAm
ZHES PAS STONG PA NYID DU BYIN GYIS BRLAB PAR BYA, BYIN RLABS
RANG BZHIN RNAM PAR DAG PA 'DIS, ,CHOS KUN DE BZHIN BDAG MED BLTA
BAR BYA, ,AOm SVA BH'A WA SHUDDHA:SARBA DHARM'A:SVA BH'A WA
SHUDDHO&HAm ZHES BRJOD PAR BYA'O, ,DE NAS BDAG NYID RNAM PAR SHES
PA TZAM

DU BSGOMS NAS, SNGON GYI SMON LAM GYIS BSKUL NAS PAm YIG YONGS SU
GYUR PA LAS SNA TSOGS CHU SKYES LA AAm YIG LAS SKYES PA'I ZLA BA
GANG BA'I DKYIL 'KHOR DRI MA MED PA DE'I STENG DU HR'I:YIG SHIN
TU 'OD GSAL ZHING 'OD ZER GYI TSOGS 'PHRO BAS NAM MKHA'I KHAMS
KHYAB PA RNAM PAR BSGOM PAR

BYA'O; ,DE YONGS SU GYUR PA LAS RANG GI SA BON ZE'U 'BRU DANG,
SDONG BUS BRGYAN PA'I CHU SKYES KHA 'BUS PA BLTA BAR BYA'O, ,'DIR
DE RNAMS THAMS CAD YONGS SU GYUR PA LAS BDAG NYID BCOM LDAN 'DAS
SU BSGOM PAR BYA'O, ,BSIL ZER BYE BA'I 'OD KYIS DKAR BA'I SKU'I
DBU LA

RAL PA'I COD PAN DANG, 'OD DPAG TU MED PAS BRGYAN PA, SNA TSOGS
PADMA DANG ZLA BA'I DKYIL 'KHOR LA SKYIL KRUNG PHYED PAS BZHUGS
PA, SKU LA RGYAN THAMS CAD KYIS BRGYAN PA, ZHAL 'DZUM ZHING LO
BRGYAD GNYIS LON PA LTA BU PHYAG G-YAS PA MCHOG SBYIN, PHYAG
G-YON NA SDONG

BU DANG BCAS PA'I CHU SKYES BSNAMS PA, PHYAG NAS BDUD RTZI'I
RGYUN 'BAB PA LA SRED PA CAN RNAMS PRE TA 'OG NAS STENG DU KHA
GDANGS SHING, LTO BA CHE ZHING SHIN TU RID PA KHA DOG GNAG PA
KHAB KYI KHA CAN RNAMS TSIM PAR MDZAD PA DPAL LDAN GRU 'DZIN GYI
RI LA BZHUGS PA, SNYING RJE'I

SNUM MDANGS DANG LDAN ZHING SGEG PA'I NYAMS DANG LDAN PA, SHIN TU
ZHI BA RGYAN SNA TSOGS PAS BRGYAN PA, DE'I MDUN DU SGROL MA,
G-YAS PHYOGS LOGS NA NOR BZANGS GZHON NU'O, ,DE LA SGROL MA LJANG
GU, PHYAG G-YON PA NA SDONG BU DANG BCAS PA'I AUTPA LA BSNAMS PA,
PHYAG

G-YAS PA MCHOG SBYIN BRKYANG PA, SNA TSOGS PA'I RGYAN GYIS BRGYAN
PA, LANG TSO DAR LA NU MA RGYAS PA'O, ,NOR BZANGS GZHON NU THAL
MO SBYAR ZHING GSER MDOG LTAR GSAL BA, GZHON NU'I TSUL 'DZIN PA,
PHYAG G-YON NA PO TI DANG BCAS SHING RGYAN THAMS CAD DANG LDAN
PA'O, ,

@75A *, ,RGYAB NA KHRO GNYER CAN NO, ,G-YON NA RTA MGRIN NO, ,DE
LA KHRO GNYER CAN PHYAG BZHI PA GSER MDOG LTA BU, RAL PA'I TSOGS
DANG LDAN PA, PHYAG G-YON NA DBYU GU RTZE GSUM DANG SPYI BLUGS
BSNAMS PA, PHYAG G-YAS PHYAG 'TSAL BA'I TSUL DANG, BGRANG

PHRENG BSNAMS PA, SPYAN GSUM DANG LDAN PA'O, ,RTA MGRIN NI SKU
MDOG DMAR PO THUNG ZHING LTO BA 'PHYANG BA, SKRA DMAR SER GYEN DU
'BAR BA, SPRUL GYI SE RAL KHAR BYAS PA, SMA RA SER POS ZHAL GYI
DKYIL 'KHOR BRGYAN PA, SPYAN GSUM DMAR ZHING ZLUM PA, SMIN MTSAMS
SU KHRO GNYER

BSDUS PA, STAG GI PAGS PA'I NA BZA' CAN, DBYUG PA'I MTSAN MA DANG
LDAN ZHING PHYAG G-YAS PA PHYAG 'TSAL BA'I TSUL DANG LDAN PA'O,
,DE RNAMS THAMS CAD RANG GI GTZO BO'I ZHAL NAS BSKUL ZHING BLTA
BA JI LTAR MDZES PA BZHUGS PAR BSGOM PAR BYA'O, ,DE NAS RANG GI
SNYING GA'I SA BON

LAS ZLA BA'I DKYIL 'KHOR GYI STENG DU HR'I:YIG RNAM PAR BSGOM PAR
BYA'O, ,DE BAS 'OD ZER RNAM PA SNA TSOGS PA 'PHROS TE, KHAMS GSUM
KHENGS NAS SEMS CAN THAMS CAD 'JIG RTEN DBANG PHYUG GI GO 'PHANG
LA BKOD NAS SLAR YANG DE BZHIN DU 'OD ZER SA BON GYI YI GE LA
GZHUG PAR BYA'O, ,

YANG DE'I 'OD KYIS YE SHES SEMS DPA' SPYAN DRANGS LA, DAM TSIG
SEMS DPA' DANG LHAN CIG TU 'O MA DANG CHU 'DRES PA BZHIN DU GZUGS
GCIG TU BSGOM PAR BYA'O, ,DE NAS LUS NGAG YID GSUM RNAM PAR DAG
PA'I PHYIR RIM PA JI LTA BA BZHIN DU SPYI BOR AOm YIG DKAR PO,
,MGRIN PAR A'A:

YIG DMAR PO, ,SNYING GAR H'Um YIG NAG PO BSGOM PAR BYA'O, ,'DIR
YANG RGYUN MI 'CHAD PAR 'OD ZER GYI DRA BA MTHA' YAS PA BYUNG
STE, SEMS CAN GYI PHUNG PO MA LUS PA'I SDIG PA YANG DAG PAR 'JOMS
PA BSGOM PAR BYA ZHING JI LTAR NUS PAR SPRO BAR BYA'O, ,MKHAS
SHING 'DZIN PA'I

SHES RAB DANG, ,SKAL BZANG NAD MED PHUN SUM TSOGS, ,SGOM PA'I
SBYOR BAS THOB 'GYUR TE, ,BRTZON 'GRUS LDAN PAS MNGON SUM BYED,
,BSGOMS PAS NGAL NA SEMS RTZE GCIG PAS SNGAGS BZLAS PAR BYA'O,
,DE LA SNGAGS NI 'DI'O, ,AOm HR'I:SV'A H'A, 'DI'I KHA DOG STON

@75B KA'I SKAR MA'I PHRENG BA DRI MED LTAR, ,RAB TU 'OD GSAL DPAG
TU MED PA'I 'OD ZER 'PHRO BA CAN, ,BZLAS PAS SKYO BAR GYUR NA
BSOD NAMS YONGS SU BSNGOS NAS LDANG, ,LHA YI NGA RGYAL DANG BCAS
CI BDE BAR NI GNAS PAR BYA, ,DPAL LDAN 'JIG RTEN DBANG PHYUG GI,
,SGRUB THABS CHO GA 'DI

BYAS PA'I, ,BDAG GIS BSOD NAMS GANG BSAGS DES, ,'GRO RNAMS DE YI
GNAS THOB SHOG ,PO TA LA'I KHARSA P'A nI'I SGRUB THABS, SLOB DPON
PADMA 'BYUNG GNAS BLO GROS ZHABS KYIS MDZAD PA RDZOGS SO,,