@85B #, ,RGYA GAR SKAD DU, ,KRishnA YA M'A RI YA BHI SA MA YA KRA MA,
BOD SKAD DU, GSHIN RJE GSHED NAG PO'I MNGON PAR RTOGS PA'I RIM
PA, BCOM LDAN 'DAS GSHIN RJE GSHED LA PHYAG 'TSAL LO, ,GUS PAS
BLA MA DANG NI GSHIN RJE GSHED NAG RDO RJE NI, ,NYID MTSUNGS

DANG 'DUS BDE BAS YONGS GANG GZHAN GYI DON 'JUG PA, ,RDO RJE RAL
GRI 'KHOR LO CHU SKYES GRI GUG THOD PA PHYAG NA BSNAMS, ,ZHAL
GSUM PA LA 'JIGS PA SEL MDZAD DE LA PHYAG 'TSAL LO, ,DUS DGRA NAG
PO SGRUB PA NYID, ,GANG ZHIG 'DOD NAS DE NYID RIG ,DBANG BSKUR LA
SOGS THOB PA DAG ,DE

YI BSGOM PA'I RIM PA 'DI, ,BYIS PAS BDE BAR RTOGS PHYIR DANG,
,MTSUNGS PA RNAMS KYIS DRAN PHYIR DANG, ,GONG MA BYIS PA'I TSIG
DAG LA, ,MGU BA BSKYED PHYIR BRI BAR BYA, ,SBYIN DANG TSUL KHRIMS
LA SOGS LDAN, ,SEMS CAN DON DGA' BLO DANG LDAN, ,BYAMS LA SOGS
YON TAN RDZOGS,,

DAD DANG THOS PAS RNAM BRGYAN PAS, ,DANG POR GDONG LA SOGS BKRU
BA, ,SNYING RJE'I BDAG NYID SNGON DU BYA, ,DBEN PA'I GNAS SU
BRTZAM BYA STE, DUR KHROD LA SOGS BDE GNAS LA, ,'DUG NAS SNYING
GAR PADMA DANG, ,SHIN TU 'OD GSAL ZLA BA BLTA, ,YA YIG SNGON PO
'OD MDZES PA, ,SEMS CAN

'BYOR PA'I DON BYED BLTA, ,NAM MKHA'I KHAMS NI KUN GANG BA'I,
,BLA MA DANG NI RDZOGS SANGS BSGOM, ,LUS KYI BKOD PA BYAS NAS NI,
,DE RNAMS DMIGS NAS PHYAG KYANG BYA, ,TZ'ARTZI K'A SOGS KYIS
MCHOD PA, ,BYAS LA SDIG PA BSHAGS PA'ANG BYA, ,LUS DANG NGAG DANG
YID KYIS SDIG

BGYIS DANG BGYID DU STZAL BA DANG, ,GANG YANG RJES SU YI RANG BA,
,DE NI MGON LA DUS GSUM BSHAGS, ,RDZOGS SANGS RGYAS DANG DE YI
SRAS, ,'PHAGS PA RNAMS KYIS BSAGS PA YI, ,BSOD NAMS KUN LA RJES
YI RANG, ,DAM PA'I CHOS DANG TSOGS MCHOG BCAS, ,RDZOGS SANGS

RGYAS LA SKYABS SU MCHI, ,YON TAN RGYA MTSO KHYED RNAMS LA, ,BDAG
GIS LUS NI DBUL BAR BGYI, ,DAM PA'I CHOS KUN STON MDZAD PA'I,
,SGRA YIS MDZES PAS KHYED BZHUGS GSOL, ,YANG DAG RDZOGS SANGS
SRAS BCAS PA'I, ,SBYIN PA LA SOGS NGO BO LA, ,SKU GSUM YE SHES

@86A *, ,THOB BYA'I PHYIR, ,RAB TU DGA' BAS GNAS PAR BGYI, ,SEMS
CAN DON PHYIR YANG DAG RDZOGS, ,BYANG CHUB SEMS NI BSKYED PAR
BGYI, ,DGE BA YANG DAG GANG BSAGS PA, ,BYANG CHUB TU NI BSNGO BAR
BGYI, ,DPAL LDAN GSHIN RJE GSHED GYUR NAS, ,BDAG GIS 'GRO LA PHAN

BGYI'O ZHES, ,SMON LAM DE LTAR BTAB NAS NI, ,DE NAS BLO YIS
GSHEGS SU GSOL, ,SNYING RJES CHO GA BZHIN BLTAS NAS, ,SNA TSOGS
STONG PAR RNAM PAR BSAM, ,NGO BO NYID DANG BRAL BA'I PHYIR, ,RGYU
NYID KYI NI MTSAN MA MED, ,RNAM PAR RTOG PA SPANGS PA'I PHYIR,
,SMON PA NYID KYANG RNAM PAR

SPANGS, ,AOm SH'U N+YA T'A DZNY'A NA BADZRA SVA BH'A WA A'ATMA
KO&HAm, SEMS CAN DE BRTAN PAR BYAS NAS NI, ,RAm LAS BYUNG BA'I
NYI MA LA, ,H'Um LAS BYUNG BA'I MDOG SNGON PO, ,'OD ZER 'PHRO BAS
KUN BSKOR BA'I, ,RDO RJE KUN NAS RTZE LNGA PA, ,BSRUNG BA'I DON
DU BSGOM PAR BYA, ,RDO RJES YI DKYIL 'KHOR DANG, ,RAB GUR

YANG DE BZHIN NO, ,SANGS RGYAS ZHING NI RNAM SBYANG PHYIR, ,YANG
DAG BSGOM PA YANG BRTZAM BYA, ,DE LA SNA TSOGS PAD ZLA BAR, ,RDO
RJE BZANG PO'I LUS BYUNG BA'I, ,CHOS 'BYUNG DKAR PO GRU GSUM
PA'O, ,NANG DU SNA TSOGS PAD RDO RJE, ,GYEN 'GRENG MKHA' MNYAM
BSGOM PAR BYA, ,DE NANG DU NI

DKYIL 'KHOR YANG, ,BHR'Um YIG 'KHOR LO LAS BYUNG BA'I, ,RTAG PA'I
YAN LAG LAS BYUNG BA, ,GRU BZHI PA LA SGO BZHI PA, ,RTA BABS BZHI
YIS MDZES PAR BRGYAN, ,DO SHAL SE MO DO YIS MDZES, ,BA DAN RTZE
MO SNA TSOGS LA, ,RLUNG GIS BSKYOD PA'I DRIL BUR LDAN, ,SNA TSOGS
RDO RJE RNAM

PAR MNAN, ,ZLA BA NYI MA RGYAL BA'I GDAN, ,SHAR GYI PHYOGS NI
DKAR PO CHE, ,LHO PHYOGS SER PO YANG DAG LDAN, ,NUB KYI CHA NI
DMAR PE STE, ,BYANG PHYOGS MA RGAD LTA BU'O, ,DBANG LDAN SNGON
PO'I MDOG 'DRA BA, ,DBUS KYI CHA NI BSGOM PAR BYA, ,'DI BZHIN SNA
TSOGS RDO RJE DANG, ,RTZIG NGOS

STENG G-YOGS KYANG BSGOM BYA, ,RNAM PA LNGA NI RNAM BSGOM LA,
,SANGS RGYAS GZUGS NI BSGOM PAR BYA, ,DPAL LDAN RDO RJE 'CHANG
NYID DE, ,RNAM PA LNGA YIN GSHIN RJE RNAMS, ,'JIGS BYED SANGS
RGYAS GZUGS ZHES GRAGS, ,DE YI DBYE BA BSHAD PAR BYA, ,SNA TSOGS
GDAN

@86B GYI LTE BA LA, ,PADMA ZLA BA DBYANGS YI GZUNG, ,DE NAS ZLA
BA KA SOGS PA, ,dA dHA DA DHA YA LA YANG, ,BSNAN PA GNYIS 'GYUR
LAS BYUNG BA, ZLA BA DMAR PO BSGOM PAR BYA, ,'DI DAG YONGS SU
RDZOGS PA NI, ,ME LONG LTA BU'I YE SHES BRJOD, ,DE DAG GCIG GYUR
MNYAM PA NYID, ,DER SKYES H'Um NI

SO SOR RTOG ,BYA BA NAN TAN LDAN YE SHES, ,DE LAS SKYES PA'I RDO
RJE'O, ,NYI MA'I MDANGS LDAN NOR BU 'DRA, ,SA BON DANG BCAS 'OD
ZER 'KHRUG ,AOm BADZRA A'ATMA KO&HAm, ZHES BYA BAS NGA RGYAL
BYA'O, ,DE LAS SKYA RENGS DANG PO'I MDOG CAN THUB PA'I TSOGS KYIS
MDZES PA NYID MTSUNGS KYIS 'KHYUD SKU, ,SGEG

DANG KHRO BO'I GZUGS CAN BDE MCHOG GI RANG BZHIN DKAR DANG SNGO
DANG DMAR BA'I ZHAL, ,G-YON BRKYANG BA YIS GNAS PA 'BAR BA'I RAL
GRI RDO RJE GRI GUG SOR MDZAD CING, ,'KHOR LO CHU SKYES SNOD NI
'OD ZER 'PHRO BA G-YAS DANG G-YON PA'I PHYAG NA BSNAMS, ,CHOS
DBYINGS YE SHES NGO BO NI, ,RDO RJE 'CHANG

GI BDAG NYID GANG, ,RNAM PA LNGA YI NGO BO NYID, ,RNAL 'BYOR ZHES
NI BRJOD PA YIN, ,'DI NI RNAL 'BYOR RO, ,'DOD CHAGS CHEN POS 'DUL
BA YI, ,'GRO BA GSUM LA GZIGS NAS KYANG, ,RANG SNYING YE SHES 'OD
'PHRO BAS, ,SNA TSOGS SANGS RGYAS GZUGS SU BYA, ,DGA' BDE DAM
PA'I

GZUGS KYIS NI, ,RANG GI LUS LA MNYAM PRA GZHUG ,KUN RTOG THAMS
CAD SPANGS PA YI, ,LONGS SPYOD RDZOGS PAR BDAG NYID BSGOM, ,DE
LTAR SNGAGS MCHOG YI GE GSUM, ,DMAR PO HO: GNYIS KYI BRTEN PA,
,JI LTAR SKAR MDA' 'PHO BA BZHIN, ,BYANG CHUB SEMS NI DE NAS
GZHUG ,

SNYING RJE CHAGS PA'I SEMS NYID KYIS, ,RDO RJE 'CHANG NYID RANG
YANG ZHU, ,TZ'ARTZI K'A SOGS BYAMS SOGS PAS, ,'KHOR LO'I GTZO
BO SKUL BAR BYED, ,SNYING RJES KHROS PA'I SGROL BZHENGS, ,KHAMS
GSUM KUN GYI GTI MUG SOL, ,DAD SGROL RTZOL MED MA BZHUGS BZHENGS,
,BDUD 'DI

DAG LAS RGYAL BAR MDZOD, ,'JIG RTEN MGON POS STONG NYID CI STE
BZHUGS, ,DAD DGROL 'JIG RTEN BSOD NAMS KYIS BZHENGS SHIG ,BYANG
CHUB 'DOD PA'I 'JIG RTEN MGRON BOS NAS, ,JI LTAR STONG PA NYID NI
SEMS PAR BYED, ,BSKYAL NAS KHU BA DER THIM PAR, ,DE LA RJES SU
CHAGS

@87A *, ,PAR GYUR, ,DE LTA'I GLU YI NGO NYID DU, ,DE LA RGUD PA
LTAR BSAMS NAS, ,KHU BA'I GZUGS NI YONGS GYUR TE, ,YAm SNGON NYI
MA LAS BYUNG BA, ,KHRO BO SNGON PO 'PHRO BAR BCAS, ,RUS PA'I
RGYAN GYIS RNAM PAR BRGYAN, ,RVA RNON 'BAR ZHING SPU SER SKYA,
,RMIG PAS BRKO ZHING 'JIGS SBYIN

PA'I, ,MA HE YI NI RGYAB GNAS PA'I, ,RDO RJE SNGON PO 'OD DANG
BCAS, ,SA BON BCAS PA DE'I 'OD KYIS, ,MA 'ONGS LAS DGRA 'JIGS
BYAS NAS, ,BDAG NYID LA NI YANG DAG ZHUGS, ,'JIGS PA CHEN PO'ANG
'JIGS BYED PA, ,MA HE'I RDO RJE RNAM BSGOMS NAS, ,DKYIL 'KHOR
GTZO BO BSGOM PAR BYA, ,

'JIG RTEN GSUM GYI BDUD DKYIL 'KHOR, ,'OD ZER DRAG PO SPROS PAS
SKROD, ,DRAG PO MUN 'DRA GZUGS DRAG PO, ,LCE 'DRIL BA LA 'OD
'BYIN PA, ,SMA RA SMIN MA MGO SKYES SER, ,G-YON BRKYANG PA YI
GNAS PA YIS, ,GSHIN RJE DRAN PA MED PAR BYED, ,RTZA BA'I ZHAL NI
NAG PO STE, ,G-YAS

PA ZLA BA'I 'OD 'DRA BA, ,G-YON PA KHRAG DANG 'DRA BAR BSHAD,
,RDO RJE RGYAN GYIS RNAM PAR BRGYAN, ,THUNG ZHING GSUS PA 'PHYANG
LA SBOM, ,MGO BO'I PHRENG BAS RNAM PAR 'PHYANG, ,G-YAS DANG G-YON
GYI PHYAG DAG LA, ,THOD PA DANG NI GRI GUG BSNAMS, ,NYID MTSUNGS
SHES RAB KYIS 'KHYUD CING,,

BDE BAR SNYOMS 'JUG GZHAN DON 'DOD, ,G-YAS PA'I PHYAG NI LHAG MA
LA, ,RDO RJE GRAL GRI 'BAR BA BSNAMS, ,'KHOR LO CHU SKYES G-YON
DAG LA, ,SPRUL GYI DBANG POS RGYAN DU BYAS, ,SPRUL RGYAN SNGON PO
DGA' BO YIS, ,SKRA BCINGS SHIN TU 'JIGS PAR BYED, ,TAKshA KA KLU
DMAR PO YIS

RNA CHA GDUB KOR BYAS PAS 'JIGS, ,RIGS LDAN KHRO BO DPUNG RGYAN
TE, ,DUNG SKYONG ZHES BYA'I KLU DE NI, ,SER PO LAG PA'I GDU BU
BYAS, ,PADMA DKAR POS DO SHAL BYAS, KARKO tA NI LJANG GU STE,
,SER RAL KHA RU BYAS PAS MDZES, ,BDUD RTZI'I MDOG DANG 'DRA BA
YI, ,NOR RGYAS BUS NI SKA RAGS

BYAS, ,PADMA'I RTZA BA LTAR DKAR MDOG ,PADMA CHEN PO RKANG GDUB
YIN, ,KUN KYANG PHUt SGRA DRAG PO SGROGS, ,LCE GNYIS MCHE BA'I
PHRENG BA CAN, ,DE LTAR 'KHOR BA MYA NGAN 'DAS, ,GSHIN RJE 'DUL
BA'I GZUGS SU SHES, ,RNAM PAR RTOG PA SPANG BA'I PHYIR, ,SNGAGS
KYIS YANG DAG BYIN GYIS BRLABS, ,

@87B AOm DHARMA DH'A TU SVA BH'A BA A'ATMA KO&HAm, ZHES BYA BA
NI RJES SU RNAL 'BYOR RO, ,RANG SNYING SA BON 'OD KYIS BKUG ,YANG
DAG RDZOGS SANGS MKHA' KHYAB PA, ,KUN DU KHA NAS GZHUG PAR BYA,
,BDE BA MYONG BAS SNYING GAR BZHU, ,BYAS NAS BLO LDAN KHU BA DE,
,RDO RJE'I LAM NAS SPRO BAR BYA, ,NYID MTSUNGS PADMA'I NANG DU

GNAS, ,SA BON NGO BO LDAN BYAS TE, ,SA BON LAS BYUNG 'KHOR LO
MCHOG ,SA BON KUN GYI BYIN RLABS LA, ,ME STAG TSOGS KYIS GSAL
GYUR PA, ,BLO LDAN CHO GA BZHIN DU BSGOM, ,DKYIL DU YAm SNGON LAS
BYUNG BA, ,BSTAN PA'I MTSAN LDAN 'KHOR LO CAN, ,SHAR DU KshE DANG
'KHOR LOS BYUNG, ,RTAG PA

PHRAG DRUG DKAR PO'O, ,GNAS NA 'KHOR LO RAL GRI PHYAG, ,G-YON NA
RIN CHEN CHU SKYES 'DZIN, ,LHA RU MA DANG RIN CHEN LAS, ,BYUNG BA
RIN CHEN 'BYUNG LDAN TE, ,BTZO MA GSER GYI MDOG 'DRA BA, ,G-YAS
NA RIN CHEN RAL GRI BSNAMS, ,PHYAG G-YON 'KHOR LO CHU SKYES SO,
,NUB TU 'DOD CHAGS

RDO RJE CAN, ,ME DANG PADMA LAS BYUNG BA, ,PADMA R'A GA 'DRA BA'I
MDOG ,PADMA RAL GRI RIN CHEN DANG, ,'KHOR LO G-YAS G-YON PHYAG NA
DGOD, ,DA DANG RAL GRI LAS BYUNG BA, ,LJANG GU PHRAG DOG GSHIN
RJE GSHED, ,G-YAS NA RAL GRI 'KHOR LO BSNAMS, ,MDZES PA NOR BU
PADMA G-YON, ,KHRO BO'I

GZUGS CAN THAMS CAD KYANG, ,ZHE SDANG GSHIN RJE MTSAN NYID 'DRA,
,DE DAG RTZA BA'I PHYAG GNYIS PA, ,GRI GUG DANG NI THOD PA BSAM,
,RANG GI SHES RAB LUS DAG DANG, ,BDE BA'I NGO BOR GNYIS MED GYUR,
,NYI MA'I DKYIL 'KHOR MNYAM PAR GNON, ,RTAG PA ZLA BA'I DKYIL
'KHOR LA, ,RDO RJE

RTZIBS KYI RTZAR GNAS PA, ,SEMS CAN DON MDZAD BSGOM PAR BYA,
,SHAR SGOR YA DANG THO BA LAS, ,BYUNG BA SNGON PO'I GZUGS CAN TE,
G-YAS NA THO BA RAL GRI 'DZIN, ,NOR BU MCHOG DANG PADMA G-YON,
,THO BA ZHE SDANG GSHIN GSHED 'DRA, ,RTZI DANG DBYUG PA LAS BYUNG
LHOR, ,DBYUG PA GSHIN

GSHED MDOG DKAR PO'O, ,DBYUG PAR RAL GRI PAD 'KHOR LO, ,NUB TU
PADMA GSHIN RJE GSHED, nI LAS 'DOD CHAGS MTHAR BYED 'DRA, ,BYANG
DU RAL GRI GSHIN RJE GSHED, ,RA LAS PHRAG DOG MTHAR BYED MTSUNGS,
,CHU SKYES SNGON PO'I KHYAD PAR GYIS, ,BSGYUR BA LTA CHUNG LA
'JIGS BYIN, ,

@88A *, ,KUN KYANG SBRUL GYIS RNAM PAR BRGYAN, ,RNAM 'JIGS DGOD
PAS 'JIGS BYED PA, ,SKRA NI 'BAR ZHING GYEN DU 'GRENG, ,NYI MA'I
DKYIL 'KHOR LA GNAS PA, ,MCHE BA GTZIGS SHING 'JIGS PA'I ZHAL,
,GRI GUG THOD PA 'DZIN PAR MDZAD, ,SNA TSOGS RDO RJE'I MTSAMS

BZHI RU, ,DE BZHIN LHA MO ZLA BAR GNAS, ,SHAR LHOR DZA DANG 'KHOR
LO LAS, ,LHA MO RDO RJE TZ'A RTZI K'A, ,SKEM MO DKAR MO CHER KHRO
BA, ,GTI MUG GSHIN RJE GSHED DANG MTSUNGS, ,LHO NUB MTSAMS SU SA
DANG NI, ,RDO RJE LAS BYUNG RDO RJE PHAG ,KHRO ZHING PHAG GI
GDONG PA CAN, ,ZHE SDANG GSHIN RJE

GSHED DANG MTSUNGS, ,NUB DANG BYANG GI MTSAMS SU NI, ,RAB TU ZHI
BA'I DBYANG CAN MA, ,DO LAS BYUNG BA RAB TU DMAR, ,'DOD CHAGS
GSHIN RJE GSHED DANG MTSUNGS, ,BYANG SHAR MTSAMS SU RU LAS NI,
,GOO R'I LJANG GU 'JIGS BYED MA, ,PHRAG DOG GSHIN RJE GSHED DANG
MTSUNGS, ,

SNGON PO'I G-YAS PA DKAR PO STE, ,DKAR PO'I G-YAS PA SNGON PO
YIN, ,DE DAG ZHAL G-YON DMAR PO'O, ,GZHAN GYI SNGO DANG DKAR
BA'O, ,MTSAMS BZHIN nA YO NI R'A LAS, ,DKYIL 'KHOR MTSAMS SU THOD
PA'O, ,JI LTAR RANG RANG SNGAGS BSTAN PA, ,BSKYED LA BLO LDAN
GYIS SPRO BYA, ,H'RI:

shtRI: LA SOGS SNGAGS SGRA YIS, ,DKYIL 'KHOR BDAG PO BSKUL BAR
BYA ,SPRUL PA DPAG MED SPROS BYAS LA, ,SEMS CAN DON NI MCHOG BYAS
NAS, ,RNAM PA KUN GYIS RANG LUS LA, ,KHRO BO DPA' BO GZHUG PAR
BYA, ,SHAR DU DZI NI DZIK CES PAS, ,RMONGS PAS RMONGS PA MTHAR
BYED PA, ,RTZIBS

RTZA'I SNA TSOGS PADMA DANG, ,ZLA BA LA NI DE BZHIN BZHAG ,RATNA
DHRiK CES BYA BA YIS, ,LHO RTZIBS RTZA BAR PAD NYI LA, ,PHRA MA
ZHES BYA BA BKUG NAS NI, ,CHO GA BZHIN DU GZHAG PAR BYA, ,A'A RO
LiK CES SNGAGS KYIS, ,'DOD CHAGS GSHIN RJE GSHED 'JIGS BYED LA,
,NUB TU PADMA NYI MA LA, CHO

GA YIS NI RNAM PAR BSAM, ,DE NYID PRADZNY'A DHRiK CES PAS,
,PHRAG DOG NAG PO 'JIGS BYED PA, ,BYANG DU PADMA 'OD RNO LA, ,CHO
GA BZHIN DU GZHAG PAR BYA, ,MUDGA RA DHRiK DE NYID KYIS, ,SHAR
SGO PADMA NYI MA LA, ,THO BA MTHAR BYED 'JIGS BYED PA, ,MKHAS PAS
CHO GA BZHIN DU BSAM, ,DAndA DHRiK

@88B KYI SNGAGS KYIS NI, ,LHO YI PHYOGS SGOR GNAS PA YI, ,DBYUG
PA GDUL DKA' GSHIN RJE'I DGRA, ,SNA TSOGS PADMA NYI MAR DGOD,
,PADMA DHRiK CES BYA BA 'DIS, ,PADMA GSHIN RJE GCOD BYED PA,
,NUB SGOR PADMA NYI MA LA, ,STOBS CHEN KHRO BO BSGOM PAR BYA,
,KHAdGA DHRiK GI DE NYID KYIS, ,RAL GRI

GSHIN RJE ZAD BYED PA, ,BYANG DU PADMA NYI MA LA, ,BDUD TSAR GCOD
PA BSAM PAR BYA, ,SNA TSOGS RDO RJE'I MTSAMS BZHI RU, ,'DI LTAR
LHA MO MCHOG BZHI BSGOM, ,SHAR LHO MTSAMS KYI LHA MO NI, ,SKEM MO
KHRO LA 'OD BZANG MA, ,MO HA RA TI'I SNGAGS KYIS NI, ,SNA TSOGS
PADMA ZLA BAR GNAS, ,

DE YI NUB TU RIGS MCHOG MA, ,RDO RJE PHAG MO ZHES BYA BA, ,DVE
shA RA TI'I SNGAGS KYIS NI, ,PADMA ZLA BAR MKHAS PAS DGOD, ,DE YI
BYANG GI MTSAMS SU NI, ,R'A GA RA TI'I GSANG SNGAGS KYIS, ,PADMA
ZLA BAR DBYANGS CAN DGOD, ,DE YI SHAR DU GOO R'I MA, ,PADMA ZLA
BAR BADZRA RA TI YIS, ,PHYAG 'TSAL BAS

NI 'DI DAG BRGYAN, ,DKYIL 'KHOR PHYI YI MTSAMS BZHI RU, ,DE NYID
GSUM GYI THOD PA STE, ,DE LTAR DKYIL 'KHOR DAM PA SPRO, ,BDE BA
DANG BCAS BSTAN PAR BYA, ,'KHOR LO SNGA MA DER THIM PAR, ,MNYAM
PAR BZHAG PAS BLTA BAR BYA, ,'DI NI SHIN TU RNAL 'BYOR RO, ,NAG
PO GSHIN RJE

'JIGS BYED KYI, ,DKYIL 'KHOR BA YI NGO BO NYID, ,LUS DANG MIG
SOGS LHA RNAMS KYIS, ,MNGON PAR BYIN GYIS BRLAB PAR BYA, ,'KHOR
LO KshIm LAS GTI MUG MTSUNGS, ,CUNG ZHIG KHRO BA MIG LA STE, ,RDO
RJE MIG NI MKHAS PAS BSGOM, ,RNA BAR DZRAm LAS RDO RJE LAS, ,NAG
PO RDO RJE DANG

MTSUNGS PA, ,SNA LA KHAm DANG RIN CHEN LAS, ,PHRA MA DANG MTSUNGS
ZLA BA LA, ,LCE LA GAm DANG PADMA LAS, ,PADMA RI BONG CAN LA
BSAM, ,'DOD CHAGS DANG MTSUNGS KAm RAL GRI, ,PADMA RI BONG CAN
BZHUGS SKU, ,RDO RJE PHRAG DOG GSHIN GSHED MTSUNGS, ,LUS ZHES BYA
BA DPRAL BA LA'O, ,SAm DANG RDO RJES

LTE BA'I STENG, ,RDO RJE 'CHANG 'DRA RDO RJE'I THUGS, ,SGEG DANG
KHRO BA'I GZUGS CAN NO, ,YAN LAG DRUG LA DGOD PA 'DI, ,MNGON SHES
DON NI SGRUB PHYIR BSHAD, ,SNYING GAR H'Um DANG RDO RJE LAS,
,GSHIN RJE 'JOMS PA'I THUGS RDO RJE, ,MDOG DANG MTSON CHAR YANG
DAG LDAN, ,MGRIN PAR A'A: DANG PADMA

@89A *, ,LAS, ,'DOD CHAGS GSHIN RJE GSHED 'DRA BA, ,NGAG GI RDO
RJE BSAM PAR BYA, ,MGO BOR AOm DANG 'KHOR LO LAS, ,SKU YI 'KHOR
LO 'DRA BA LUS, ,PHYAG DANG SKU MDOG MTSON CHAS LDAN, ,RDO RJE
SKU MCHOG DE NYID GSUM, ,BSKYED LA NAM MKHA'I DKYIL 'KHOR GNAS
PA'I, ,SANGS

RGYAS MCHOG LA SNGAGS KYIS NI, ,BYIN GYIS BRLAB PA DAG KYANG BYA,
,AOm SARBA TA TH'A GA TA TZITTA BADZRA SVA BH'A WA A'ATMA KO&HAm,
AOm SARBA TA TH'A GA TA W'A KA BADZRA SVA BH'A A'ATMA KO&HAm, AOm
SARBA TA TH'A GA TA W'A KA BADZRA SVA BH'A A'ATMA KO&HAm, ,RANG
SNYING SA BON 'OD ZER GYIS, ,PHYOGS BZHUGS SANGS RGYAS SRA DANG

BCAS, ,BKUG NAS MDUN DU BLTA BAR BYA, ,DE DAG LAS NI SPROS PA YI,
,ZLA 'DRA TZ'A RTZI K'A SOGS KYIS, ,BZUNG BA'I BUM PA DAG GIS NI,
,DE DAG BKRA SHIS GLU LA SOGS, ,DANG DIR DBYANGS KYANG YANG BYAS
LA, ,BDAG NYID DAM NI GZHAN DAG KYANG, ,DBANG BSKUR BA NI BSAM
PAR BYA,

GSHIN RJE GSHED NAG MGO LA'O, ,BDAG NYID MGO LA RDO RJE 'CHANG,
,RANG SNYING SA BON 'OD ZER GYIS, ,YE SHES 'KHOR LO SPYAN DRANGS
LA, ,RANG GI MDUN DU BLTA BAR BYA, ,KHRO BOS BGEGS RNAMS TSAR
BCAD BSRUNG, ,YON CHAB ZHABS BSIL SOGS PHUL LA, ,AOm MUNG+GA RA
DZA:'I

SNGAGS KYIS DGUG ,AOm DAndA H'Um ZHES BYA BAS GZHUG ,AOm PADMA
BAm ZHES BYA BAS BCING, ,AOm KHAdGA HO: ZHES BYA BAS MNYES PAR
BYA'O, ,SNYING GA'I SA BON 'OD KYIS NI, ,SANGS RGYAS KUN BKUG
ZHAL DU GZHUG, ,SNYING GAR ZHU BAR BYAS PAR BLTA, ,RDO RJE'I LAM
NAS RJES BYUNG NAS, ,RANG GI

RIG PA'I DBANG DKYIL DU, ,ZLA BA LAS BYUNG LHA MO'I TSOGS, ,ME
TOG PHRENG BA SNA TSOGS SOGS, ,LAG PA'I SNOD DU GZUNG BYAS PA,
,DE DAG SGEG DANG BCAS PAS MCHOD, ,MCHOD PA'I GLU NI YIG 'PHROG
PA, ,BSGYUR PA RNAM PA SNA TSOGS PA, ,BDE BA CHEN PO GSAL BAR
BYED, ,AA KYE

KYE GSHIN RJE GSHED NAG PO, ,SRIN PO'I GZUGS CAN RANG BZHIN
KHYOD, ,BDAG GIS MTHONG NA SHIN TU 'JIGS, ,KHROS PA'I RANG BZHIN
'DI THONG MDZOD, ,MI DANG SA 'OG RGYA MTSOR BCAS, ,KHYOD KYI GAR
GYIS G-YOS PAR MDZOD, ,AANYDZA NAG PO BCAG 'DRA BA'I, ,KHRO BOS
RO LANGS

@89B BZHIN GAR MDZOD, ,RNAM PA SNA TSOGS GZUGS SPRUL CING,
,MDANGS GNAG TSAD NI THUNG BA LA, ,BDE CHEN NGO BOS GAR MDZOD
CES, ,RDO RJE DBYANGS CAN MA GSOL 'DEBS, ,HR'I: shtI: SNGAGS DANG
GAR GYIS KHYOD, ,DRID PA GSUM GYI 'KHRUL PA GCOD, ,SNYING RJE
KHROS NAS GAR MDZAD PA, ,

'GRO BAS MTHONG NA NGO MTSAR GYUR, ,AOm SARBA TA TH'A GA TA P'U
DZA BADZRA SVA BH'A WA A'ATMA KO&HAm, SGRA YI TSIGS RNAMS
THAMS CAD NI, ,BRAG CA 'DRA BAR BLTA BYAS NAS, ,DKYIL 'KHOR BAS
NI GTZO BO BSTOD, ,RES KYANG DE DAG DE BZHIN NO, ,GSHIN RJE GSHED
PO RAB 'JIGS PA, ,GTI MUG RDO RJE'I

NGO BO KHYOD, ,STON PA SANGS RGYAS KUN RANG BZHIN, ,RDO RJE SKU
LA PHYAG 'TSAL BSTOD, ,PHYUNG BAR BSAMS LA, ,AOm BADZRA K'I LA YA
BADZRA MUNG+GA RA A'A KO tA YA H'Um PHAt CES BRJOD DO, ,AOm BADZRA
AUTA K'I LA YA ZHES BYA BA'I SNGAGS DANG PHUR BU PHYUNG BAR BSAMS
PAS, ,PHYOGS SKYONG BA THAMS CAD

GSHIN RJE GSHED DU GYUR PAR BSAMS TE, DE RNAMS LA AOm AINDRA YA
HR'I: YA M'A YAshtI: BA RU n'A YA WI, KU BE R'A YA KRi, A'I SHA
N'A YA TA, AGANA YE A'A, NEE RRi T'A YA NA, B'A YA BE YA NA,
TZANDR'A YA H'Um AARK'A YA H'Um, BRAHMA n'A YA PHAt, BA SU DHA RA
YE PHAt, BE MA TZI TR'A YA SV'A, SARBA BH'U TE B+YO H'A, H'A H'A
H'A H'I H'I H'I H'Um H'Um H'Um PHEm

PHEm PHEm SV'A H'A, ZHES BYA BA'I SNGAGS KYIS GTOR MA PHUL NAS,
,KHYED KYIS BDAG GI SMON LAM THAMS CAD GRUB PA'I GROGS MDZOD CIG
CES BRJOD LA, ,SARBA DE B'A DI MU: ZHES BRJOD PAS, ,'BYUNG PO
THAMS CAD SLAR BTANG BAR BSAM MO, ,DE NAS BDAG GI DGE BA 'DIS
BDAG MYUR DU 'JAM DPAL

GSHIN RJE GSHED KHRO BO CHEN POR GYUR CIG CES SMON LAM BTAB LA,
SNGAR BSKYED PA'I GNAS LA SOGS PA JE CHUNG 'DUS NAS BDAG NYID KYI
BAR DU MI SNANG BAR BSAM PA GSHEGS PA CHEN PO ZHES BYA STE, AOm
MANYDZU SHR'I SA MA YA, ,MA NU P'A LA YA, ,MANYDZRU TVE NO PA
TIshthA DRi dHO ME BHA BA, ,SU TU sh+YO ME BHA WA, AA NU

RAKTO ME BHA WA, SU PO sh+YO ME BHA WA, SARBA SIDDHI MME PRA YA
TZTSA, SARBA KARMA SU TZA ME TZITTAm SHRE YA: KU RU H'Um, HA HA HA
HA HO: BHA GA W'A NA, SARBA TA TH'A TA, BADZRA M'A ME MUNYTZA,
BADZ'I BHA WA MA H'A SA MA YA SA TVA A'A: ZHES BYA BA BCOM LDAN
'DAS 'JAM DPAL GYI YI GE BRGYA PA BRJOD PAR BYA'O, ,DE LTAR BSGOM
PA

@90A *, ,DANG, ,BZLAS PA'I BSNYEN PA BYAS TE, JI LTA BA BZHIN
PA'I LAS KYI CHO GA BYAS PA NI, ZHI BA LA SOGS PA DNGOS GRUB BCU
PO GANG YANG RUNG BA BA 'GRUB PAR 'GYUR RO, ,PHAL CHER ZLA GSANG
NAG RGYUD LA BRTEN NAS, KHRO BO CHEN 'JAM DPAL GSHIN RJE GSHED PO
YI, ,SGRUB THABS JI BZHIN GSHED PO YI, ,SGRUB THABS JI BZHIN

BYAS PA'I DGE BA 'DIS, BYAS PA'I DGE BA 'DIS, ,'GRO KUN
MYUR DU GSHIN RJE GSHED GYUR CIG ,'JAM DPAL GSHIN RJE GSHED KHRO
BO CHEN PO'I SGRUB THABS SLOB DPON MKHAS PA CHEN PO DPAL RDO
RJE'I BLO MDZAD PA RDZOGS SO,, 