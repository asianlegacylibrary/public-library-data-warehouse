@271A #, ,RGYA GAR SKAD DU, A'ARYA BADZRA T'A RA S'A DHA
NAm, BOD SKAD DU, 'PHAGS

MA RDO RJE SGROL MA'I SGRUB THABS, BCOM LDAN 'DAS MA 'PHAGS MA
RDO RJE SGROL MA LA PHYAG 'TSAL LO, ,PHUN SUM TSOGS KUN SKYED
BYED PA'I, ,SGROL MA LA BTUD GUS PAS DE, ,MAN NGAG BZHIN DU
BSDUS NAS SU, ,DE YI SGRUB THABS BRI BAR BYA, ,THOG MAR RE ZHIG
RNAL 'BYOR PAS DRI

ZHIM PO'I ME TOG LA SOGS PA THOGS TE, YID DU 'ONG BA'I BSAM GTAN
GYI KHANG PAR RAB TU ZHUGS TE, BDE BA'I STAN LA 'DUG NAS SKYIL
KRUNG BCAS TE, SNA LA BLTA ZHING LTE BA'I RTZA BA LA SEMS RTZE
GCIG TU BYA ZHING, RANG GI SNYING GAR AOm YONGS SU GYUR PA LAS
ZLA BA'I DKYIL 'KHOR GYI

STENG DU YI GE T'Am SER PO YONGS SU GYUR PA LAS BYUNG BA'I RDO
RJE LA GNAS PA'I T'Am YIG BSGOM PAR BYA'O, ,DE LAS 'OD ZER DRA
BA LCAGS KYU LTA BU SPROS PAS 'OG MIN GYI GNAS KYI BAR DU GNAS
PA'I BCOM LDAN 'DAS MA'I DKYIL 'KHOR GYI 'KHOR LO MDUN GYI NAM
MKHAR RNAM PAR BLTAS TE,

DE NAS RANG GI SNYING GA NA GNAS PA'I SA BON LAS 'PHROS PA'I ME
TOG MA LA SOGS PA'I LHA MO RNAMS KYIS ME TOG LA SOGS PAS DKYIL
'KHOR LA GNAS PA'I LHA MO'I TSOGS LA MCHOD YON PHUL LA MCHOD PAR
BSAMS TE, AOm A'A: BADZRA PUshPE TAm BADZRA T'A RE BADZRA
PUshPAm PRA T'I TZTSA H'Um

SV'A H'A, AOm A'A: BADZRA PUshPE AOm RATNA SAm BHA BA BADZRA
PUshPAm PRA T'ITZTSA H'Um SV'A H'A, DBUS SU'O, ,AOm A'A: BADZRA
PUshPE AOm BADZRA PUshPA T'A RE BADZRA PUshPAm PRA T'I TZTSA
SV'A H'A, AOm A'A: BADZRA PUshPE AOm BEE RO TZA NA PUshPAm PRA
T'I TZTSA H'Um SV'A H'A, SHAR DU'O, ,AOm A'A: BADZRA PUshPE TA
DH'U PA T'A RE BADZRA PUshPAm PRA T'I TZTSA H'Um SV'A H'A, AOm
A'A: BADZRA PUshPE

@271B H'Um, AAKshO BHYA BADZRA PUshPE DZA PRA T'I TZTSA H'Um
SV'A H'A, LHO RU'O, ,AOm A'A: BADZRA PUshPE RE D'I PA T'A RE
BADZRA PUshPAm PRA T'I TZTSA H'Um SV'A H'A, AOm A'A: BADZRA
PUshPE HRI: AA MI T'A BH'A BADZRA PUshPAm PRA T'I TZTSA H'Um
SV'A H'A, NUB TU'O, ,AOm A'A: BADZRA PUshPE RU GANDHA T'A RE
BADZRA PUshPAm PRA T'I TZTSA H'Um SV'A H'A, AOm A'A: BADZRA
PUshPE KHAm AA MO GHA SIDDHE, BADZRA PUshPAm PRA T'I TZTSA H'Um
SV'A H'A,

BYANG DU'O, ,AOm A'A: BADZRA PUshPE TA BADZR'Am KU SHI BADZRA
PUshPAm PRA T'I TZTSA H'Um SV'A H'A, AOm A'A: BADZRA PUshPE AOm
BEE RO TZA NA BADZRA PUshPAm PRA T'I TZTSA H'Um SV'A H'A, DKYIL
'KHOR RIM PA GNYIS PA'I SHAR DU'O, ,AOm A'A: BADZRA PUshPE RE
BADZRA P'A SHI BADZRA PUshPAm PRA T'I TZTSA H'Um SV'A H'A, AOm
A'A: BADZRA PUshE H'Um AAKshOBHYA BADZRA PUshPAm PRA T'I TZTSA
H'Um

SV'A H'A, LHO RU'O, ,AOm A'A: BADZRA PUshPE TU BADZRA SPHO tA
BADZRA PUshPAm PRA T'I TZTSA H'Um SV'A H'A, AOm A'A: BADZRA
PUshPE HR'I: AA MI T'A BH'A BADZRA PUshPAm PRA T'I TZTSA H'Um
SV'A H'A, NUB TU'O, ,AOm A'A: BADZRA PUshPE RE BADZRA GHAndE
BADZRA PUshPAm PRA T'ITZTSA H'Um SV'A H'A, AOm A'A: BADZRA
PUshPE KHAm AA MO GHA SIDDHE BADZRA PUshPm PRA T'I TZTSA H'Um
SV'A H'A, BYANG DU'O, ,

AOm A'A: BADZRA PUshPA SARBA AUshn'I shA BI DZA YE BADZRA
PUshPAm PRA T'I TZTSA H'Um SV'A H'A, AOm A'A: BADZRA PUshPE AOm
RATNA SAm BHA BA BADZRA PUshPAm PRA T'I TZTSA H'Um SV'A H'A,
DKYIL 'KHOR GYI STENG DU'O, ,AOm A'A: BADZRA PUshPE H'A SUm BHA
BADZRA PUshPAm PRA T'I TZTSA H'Um SV'A H'A, AOm A'A: BADZRA
PUshPE H'Um AA KAshO BHYA BADZRA PUshPAm PRA T'I TZTSA H'Um SV'A
H'A, DKYIL 'KHOR

GYI 'OG TU'O, ,AOm A'A: BADZRA PUshPE GHA BO DHI TZITTA GHA tA
BADZRA PUshPAm PRA T'I TZTSA H'Um SV'A H'A, AOm A'A: BADZRA
PUshPE H'Um AA KshO BHYA BADZRA PUshPAm PRA T'I TZTSA H'Um SV'A
H'A, ME'I MTSAMS SU'O, AOm A'A: PUshPE PUm SU ME RO BADZRA
PUshPAm PRA T'I TZTSA H'Um SV'A H'A, AOm A'A: BADZRA PUshPE AOm
BEE RO TZA NA BADZRA PUshPAm PRA T'I TZTSA H'Um

SV'A H'A, SRIN PO RU'O, ,AOm A'A: BADZRA PUshPE BAm, BAHNI KUndA
BADZRA PUshPAm PRA T'I TZTSA H'Um SV'A H'A, AOm A'A: BADZRA
PUshPE HR'I: AA MI T'A BH'A BADZRA PUshPAm PRA T'I TZTSA H'Um
SV'A H'A, RLUNG DU'O, ,AOm A'A: BADZRA PUshPE DHVAm MA H'A DHVA
DZA PUshPAm PRA T'I TZTSA H'Um SV'A H'A, AOm A'A: BADZRA PUshPE
KHAm AA MO GHA SIDDHE BADZRA PUshPAm PRA T'I TZTSA H'Um SV'A
H'A, DBANG

LDAN DU'O, ,GONG BZHIN DU BDUG SPOS DANG MAR ME DANG LHA BSHOS
LA SOGS PA NYE BAR BSHAMS TE, DE NAS BCOM LDAN 'DAS MA'I 'KHOR
LO'I MDUN PHYOGS TZAM DU PHYAG 'TSAL BA DANG, SDIG PA BSHAGS PA
DANG, PHYIS MI BYED PAR DAM BCA' BA DANG, BSOD NAMS

@272A *, ,LA RJES SU YI RANG BA DANG, SKYABS SU 'GRO BA DANG,
BYANG CHUB TU SEMS BSKYED PA DANG, LAM RGYUD LA BSTEN PA DANG,
BDAG DBUL BA DANG, MYA NGAN LAS MI 'DA' BAR GSOL BA GDAB PA
DANG, CHOS KYI 'KHOR LO BSKOR BA LA SOGS PA BLA NA MED PA'I
MCHOD PA'I YAN

LAG BDUN PA BYA BA'I TSIG NI, RNAM RTOG MA LUS NUB PA'I RGYUR
GYUR PA'I, ,RTAG TU SRID ZHI MNYAM NYID LTA LDAN PA'I, ,BDE BA
DPE MED RO NI SHAR BA YI, ,RNAL 'BYOR MA YI 'KHOR LO PHYAG 'TSAL
LO, ,THOG MA MED PA'I DUS NAS YANG YANG 'KHOR BAR SKYES PAR GYUR
CING, ,GANG DANG

GANG DU SKYES PAR GYUR PA DE DANG DER SDIG PA GANG ZHIG BGYIS
PA'I LAS THAMS CAD SO SOR BSHAGS SO, ,BCOM LDAN 'DAS MA'I MDUN
DU YANG PHYIS MI BYED PAR DAM BCA' BA'I CHED DU, BDAG GIS SDIG
PA MI DGE BA'I LAS DE DAG THAMS CAD BSHAGS PAR BYAS PAS, DE
BYANG

CHUB CHEN PO'I BAR DU PHYIS MI BYED PAR BGYI'O, ,PHYIS MI BYED
PAR DAM BCA'O, ,'KHOR BA 'DIR SKYES PA DANG, SKYE BA THOG MA MED
PA NAS SEMS CAN KUN GYIS GANG BSOD NAMS BGYIS PA DANG, BGYID DU
STZAL BA DANG, RJES SU YI RANG BA LA RJES SU YI RANG NGO, ,DE
DAG

THAMS CAD BLA NA MED PA YANG DAG PAR RDZOGS PA'I BYANG CHUB TU
YONGS SU BSNGO BAR BGYI'O ZHES BSNGO BA'O, ,'DI NI BDAG BYANG
CHUB SNYING PO LA MCHIS KYI BAR DU RKANG GNYIS RNAMS KYI MCHOG
SANGS RGYAS LA SKYABS SU MCHI'O, ,THEG PA CHEN PO'I CHOS MA LUS
PA LA SKYABS SU MCHI'O, ,PHYIR

MI LDOG PA'I BYANG CHUB SEMS DPA'I TSOGS DGE 'DUN LA SKYABS SU
MCHI'O, ,GSUM LA SKYABS SU 'GRO BA'O, ,AE MA'O, ,BDAG GI BLA NA
MED PA YANG DAG PAR RDZOGS PA'I BYANG CHUB TU MNGON PAR RDZOGS
PAR 'TSANG RGYA BAR BGYI BA NI, SEMS CAN THAMS CAD KYI DON DU
PHAN PA DANG,

JI SRID DU MTHAR PHYIN PA'I MYA NGAN LAS 'DAS PA'I DBYINGS LA
RAB TU GNAS PA'I PHYIR RO, ,DE SRID DU BYANG CHUB MCHOG TU SEMS
BSKYED DO, ,BDAG BLA NA MED PA'I BYANG CHUB KYI RDO RNGO RDZE
THEG PA'I LAM BSTEN PAR BGYI'O, ,SEMS CAN GYI DON DU LAM RGYUD
LA BSTEN PA'O, ,DE NAS

@272B BDAG MING 'DI ZHES BYA BA CHOS KYI DBYINGS NA GNAS PA'I
LHA MO'I TSOGS DANG BCAS PA'I SGROL MA LA BDAG DBUL BAR BGYI'O,
,BDAG DBUL BA'O, ,THUGS RJE CHEN PO DE DAG GIS DUS DANG RNAM PA
THAMS CAD DU BDAG LA BYIN GYIS RLOB CING YONGS SU SKYONG BA DANG
GRUB PA'I MCHOG BDAG LA STZOL

BAR GYUR CIG CES GSOL BA GDAB PO, ,SRID ZHI MNYAM NYID LA CHAGS
KUN RTOG RLABS, ,DNGOS KUN MA LUS MKHA' LTAR GZIGS GYUR PA'I,
,BRTZE BA'I CHU YIS RAB RGYAS THUGS NI RGYA MTSO'I MCHOG ,LHA MO
RNAMS KYIS BDAG LA BRTZE BAR MDZAD PAR ZHU ZHU BA'O, ,DE NAS,
BDAG NI

BSOD NAMS MI LDAN BKREN CHEN TE, ,BDAG LA MCHOD PA'I YO BYAD
GZHAN GANG MED, ,DE PHYIR BDAG DON GZHAN DON SEMS RNAMS NI,
,MGON POS 'DI NI BDAG LA GZUNG DU GSOL, ,ZHES 'DI NI BZOD PAR
GSOL BA'O, ,DE NAS AOm NA MA: A'AR+YA' BA LO KI TE, SHVA R'A YA,
BO DHI SATV'A YA

MA H'A SATV'A YA, MA H'A K'A RU nI K'A YA, TADYA TH'A, AOm HI RI
HI RI, SU RU SU RU, MU RU MU RU, SARBA SATV'ARTHA K'A RU nI KE
SH'I GHRAm GATZTSA, DE BA TV'A BHU PA NAm, A'AR+YA' BA LO KI TE
SHVA R'A YA, SA MA YA, MA NU SM'A RA SV'A H'A, ZHES PA 'DIS
SNYIM PA ME TOG GIS BKANG PA PHUL LA GSHEGS SU GSOL LO, ,DE'I
RJES

LA TSANGS PA'I GNAS BZHI BSGOM STE, SEMS CAN THAMS CAD LA BU
GCIG PA LTAR CHAGS PA NI BYAMS PA'I MTSAN NYID DO, ,NGAN SONG GI
MTSAN NYID RGYA MTSO CHEN PO'I NANG DU LHUNG BA'I SEMS CAN RNAMS
MTHONG NAS BDAG GI GROGS PO RNAMS YIN PAR SHES NAS SDUG BSNGAL

CAN RNAMS BSGRAL TE ZHES PA NI SNYING RJE'O, ,RDZOGS PA'I BYANG
CHUB TU SEMS CHEN PO BSKYED DE 'DI LTAR BDAG GIS SGROL MA'I
GZUGS THOB PAR BYAS LA, SEMS CAN THAMS CAD RDZOGS PA'I BYANG
CHUB LA RAB TU GNAS PAR BGYI SNYAM PA NI DGA' BA'O, ,BLA NA MED
PA'I MYA NGAN LAS

'DAS PA'I BDE BA'I YE SHES BYED PAR MI NUS PAS, DE BAS NA SEMS
CAN THAMS CAD LA PHAN PA'I DON DU RNYED PA DANG, MA RNYED PA
DANG, SNYAN PA DANG, MI SNYAN PA DANG, BSTOD PA DANG, SMAD PA
DANG, BDE BA DANG, SDUG BSNGAL LA SOGS PA DNGOS PO RNAMS LA MA
CHAGS PAR GYUR PAS JI

@273A *, ,LTAR 'DOD PA'I DON MNGON PAR BSGRUB PA NI BTANG SNYOMS
SO, ,DE NAS CHOS THAMS CAD KYANG YID KYIS DMIGS PA RNAM PAR
DPYAD DE, 'DI NI BDAG GI SEMS KHO NA NYID KYI RNAM PA DANG DES
DE 'KHRUL PAS SO SOR SNANG STE RMI LAM JI BZHIN NO, ,SEMS LAS
THA DAD SEMS

KYI GZUNG BA MED PAS 'DZIN PA YANG MED DO, ,DE LTAR SEMS KYI
RANG BZHIN GYI CHOS RNAMS SO, ,DE DAG GI GZUNG BA DANG 'DZIN PA
DANG BRAL BA 'DI DAG RNAMS STONG PA NYID DON DAM YIN LA, 'DI
LTAR MTHA' GCIG PAS SHIN TU BRTEN PA 'KHRUL PAS KUN TU GZHAG PA
RANG 'KHRUL PA'I

RTAGS CHOS THAMS CAD KYI RNAM PA SPANGS TE, DE DAG GI RANG BZHIN
STONG PA KHO NA 'BA' ZHIG SEMS NYID GNYIS MED KYI MTSAN NYID
SHEL LTAR DAG PA DANG GSAL BA DRI MA MED PA STON KA'I NAM MKHA'
PHYED PA LTA BU MTHA' YAS PAR DMIGS TE, 'DI LTAR DON DAM BYANG
CHUB KYI SEMS DANG

'JIG RTEN LAS 'DAS PA'I STONG NYID KYI YE SHES SPROS PA MED PA
DANG RTOG PA DANG BRAL BA'O, ,DE NAS 'DI LA SNGAGS KYI BYIN GYIS
BRLAB PA NI, AOm SH'U N+YA T'A DZNY'A NA BADZRA SVA BH'A WA
A'ATMA KO&HAm, ZHES PAS BYIN GYIS BRLABS LA, BDAG DANG GZHAN
GYI STONG PA NYID LA LHAG PAR MOS TE DE KHO NA SHES RAB

KYI PHA ROL TU PHYIN PA STE, DE KHO NA SRUNG BA'I MCHOG GO, ,DE
NAS DE DANG MTHUN PA'I RNAM PA DANG BCAS PA 'JIG RTEN DAG PA'I
RANG BZHIN BSRUNG BA CHOS 'BYUNG YE SHES KYI RJES SU DRAN PAS
BSGOM PAR BYA STE, STONG PA NYID KYI DANG LAS RAm YONGS SU GYUR
PA LAS NYI MA'I DKYIL 'KHOR GYI STENG DU H'Um

YONGS SU GYUR PA LAS SNA TSOGS RDO RJE, DE'I 'OD ZER LAS BYUNG
BA'I 'DOD PA JI LTA BAS RGYAS PAR SHIN TU 'BAR BA RDO RJE'I RA
BA RGYA GRAM GRU BZHI PA, DE'I STENG DU 'OD ZER DES SPRUL PA'I
RDO RJE'I GUR DANG DE'I 'OG TU RDO RJE'I RANG BZHIN GYI SA GZHI
SA 'OG GI BAR DU BLTA BAR BYA STE, DE NAS NYI MA

DANG SNA TSOGS RDO RJE GNYIS 'OD ZER DU GYUR PAS PHYOGS DANG
PHYOGS LA SPROS LA GCIG TU GYUR PAS PHYI ROL DU MTSAMS BCING BAR
BYA'O, ,DE'I 'OD ZER GYIS BGEGS BSKRAD NAS, AOm ME DI N'I
BADZRA'I BHA BA BADZRA BANDHA H'Um, AOm BADZRA PR'A KA RA H'Um
PAm H'Um, AOm BADZRA PANYDZA RA H'Um YAm H'Um, AOm BADZRA BIT'A
NA

@273B H'Um KHAm H'Um, AOm BADZRA SHA RA J'A LA TR'Am SHAm TR'Am,
AOm BADZRA DZVA L'A NA L'ARKA H'Um H'Um H'Um, RDO RJE GUR GYI
DBUS SU 'BYUNG BA CHEN PO NAM MKHA'I RANG BZHIN, CHOS 'BYUNG RDO
RJE 'CHANG CHEN PO'I RANG BZHIN STON KA'I ZLA BA LTAR DKAR BA
'OG TU PHRA BA STENG DU RGYAS PA, AE'I RNAM PA CAN GYI NANG DU
NAM MKHA'I GZUGS NANG DU

BCUG PA CAN, 'OD ZER GYI KHYAMS DANG LDAN PAR BSGOM TE, DE'I
DBUS SU NAM MKHA'I RANG BZHIN CAN, SNA TSOGS PADMA'I ZE 'BRU LA
GNAS PA'I RDO RJE RGYA GRAM RGYAS PA, DE'I DKYIL DU KHYAB PAR
BYED PA'I 'BYUNG BA CHEN PO BZHI'I DKYIL 'KHOR RNAMS LHA MO
BZHI'I RANG BZHIN TE GONG DANG GANG

DU BLTA'O, ,DE LA DANG POR YAm YONGS SU GYUR PA LAS RLUNG GI
DKYIL 'KHOR GZHU'I DBYIBS LTA BU RTZE MO GNYIS LA G-YO BA'I BA
DAN CAN NO, ,DE'I STENG DU RAm YONGS SU GYUR PA LAS ME'I DKYIL
'KHOR GRU GSUM PA DMAR PO RAm YIG GIS MTSAN PA'O, ,DE'I STENG DU
BAm YONGS SU GYUR PA

LAS CHU'I DKYIL 'KHOR DKAR LA ZLUM PA BUM PAS MTSAN PA'O, ,DE'I
STENG DU LAm YONGS SU GYUR PA LAS SA'I DKYIL 'KHOR SER PO GRU
BZHI PA ZUR LA RTZE GSUM PA'I RDO RJES MTSAN PA'O, ,DE'I STENG
DU BHR'Um DANG LDAN PA'I 'KHOR LO YONGS SU GYUR PA LAS BDAG NYID
'JIG RTEN LAS 'DAS PA'I

YE SHES SGYU MA LTA BUS KHYAB NAS GNAS PA THAMS CAD KHYAB PAR
BYED PAR SHES NAS, RDO RJE RGYA GRAM GYI DBUS SU SEMS 'BYUNG BA
CHEN PO BZHI YONGS SU GYUR PA LAS 'BYUNG BA YONGS SU DAG PA'I
SANGS RGYAS KYI ZHING BSDUS PA RANG BZHIN THAR PA'I SGO CHEN PO
LTA BU RNAM PAR SNANG MDZAD KYI RANG

BZHIN CAN, RIN CHEN SNA TSOGS KYI GZHAL YAS KHANG ZUR BZHI PA
SGO BZHI PA KA BRGYAD KYIS BRGYAN PA, 'DOD YON GYI SNAM BU BZHI
DANG LDAN PA, RTA BABS BZHI DANG LDAN PA, DRA BA PHYED DANG LDAN
PA, DAR DANG ME LONG DANG, RNGA YAB DANG, BA DAN SNA TSOGS DANG,
DRIL BU LA SOGS

PAS BRGYAN PA'O, ,'DOD YON MCHOG GIS NYE BAR MDZES PA, DGA' BYED
RIM PA GNYIS PA DANG, ,ZE 'BRU GCIG PAR GYUR PA DANG, ,ZUR GSUM
GYIS NI GZHAN NYID DRAN, ,RIM PA'I DBUS SU PADMA YIN, ,'DAB MA
BRGYAD PA ZE 'BRUR BCAS, ,DE'I DBUS SU GDAN GYI

@274A *, ,STENG DU DBYANGS YIG BCO LNGA GYUR PA LAS BYUNG BA'I
ZLA BA'I DKYIL 'KHOR ME LONG LTA BU'I YE SHES KYI RANG BZHIN NO,
,DE'I STENG DU GSAL BYED SUM CU RTZA BZHI YONGS SU GYUR PA LAS,
NYI MA'I DKYIL 'KHOR MNYAM NYID YE SHES KYI RANG BZHIN NO, ,DE'I
DBUS SU T'Am LAS

BYUNG BA'I GSER GYI MDOG LTA BU'I RDO RJE RTZE DGU PA'I LTE BA
LA SA BON GYIS MTSAN PA SO SOR RTOG PA'I RANG BZHIN CAN DU
BSGOMS TE, SA BON DE LAS SPROS PA'I 'OD ZER GYIS BCOM LDAN 'DAS
MA'I 'KHOR LO'I RNAM PAS DE BZHIN GSHEGS PA THAMS CAD SPROS LA
SEMS CAN GYI DON BYAS TE,

DE DAG DANG LHAN CIG TU BYAS PA BKUG NAS SA BON DANG PHYAG MTSAN
LA THIM PAR BSAM PA NI BYA BA GRUB PA'I RANG BZHIN NO, ,DE NAS
ZLA BA DANG NYI MA DANG SA BON YONGS SU GYUR PA LAS BCOM LDAN
'DAS MA CHOS DBYINGS RNAM PAR DAG PA'I RANG BZHIN 'KHOR LO DANG
BCAS PA'I RDO RJE SGROL MA

BSGOM PAR BYA STE, ZHAL BZHI PA PHYAG BRGYAD PA RGYAN THAMS CAD
KYIS BRGYAN PA, GSER LTA BU'I MDOG CAN MA SHIN TU MDZES MA,
GZHON NU MA'I LHA'I MTSAN NYID KYIS 'BAR ZHING SANGS RGYAS
BZHI'I COD PAN CAN, NYI MA'I RDO RJE DBANG BSKUR BA LAS BYUNG
BA'I LANG TSO LA BAB PA, GSER GYI RNA

CHA G-YO BA CAN, ,SNA TSOGS PADMA LA GNAS PA, 'OD ZER DMAR PO'I
RGYAB YOL CAN, ,RDO RJE DANG, ZHAGS PA DANG, MDA' DANG, DUNG
DKAR PO RNAMS NI PHYAG G-YAS NA'O, ,DE BZHIN DU G-YON PA RNAMS
KYIS AUTPALA SER PO DANG, GZHU DANG, LCAGS KYU DANG, SDIGS
MDZUB PO, ,

RDO RJE SKYIL KRUNG RNAL 'BYOR GYIS, ,SRID PA GSUM NI BSGRUB PAR
BYA, ,DANG PO'I ZHAL NI GSER MDOG STE, ,G-YAS PA DKAR PO KHO
NA'O, ,BYANG GI ZHAL NI DMAR PO STE, ,NUB KYI SNGON PO KHO NA
NYID, ,DKYIL 'KHOR BDAG PO'I ZHAL NAS SU, ,SNYING GA'I SA BON
LAS BYUNG BA'I, ,

SNGAGS LAS BYUNG BA'I LHA MO BCU, ,SA BON DBYE BAS SPROS PA NI,
,AOm T'A RE TU TT'A RE SV'A H'A, SHAR GYI LA SOGS PA PHYOGS KYI
PADMA'I 'DAB MA RNAMS LA NI ZLA BA'I DKYIL 'KHOR LA GNAS PA'I
AOm T'A RE TU TA YIG GNAS SO, ,SHAR LA SOGS PA'I SGO RNAMS SU
NYI MA'I DKYIL 'KHOR

@274B LA GNAS PA'I T'A RE TU RE'I YI GE RNAMS SO, ,STENG DU NYI
MA'I DKYIL 'KHOR LA GNAS PA'I YI GE SV'O, ,'OG TU NYI MA'I DKYIL
'KHOR LA GNAS PA'I YI GE H'O, ,SA BON DE DAG YONGS SU GYUR PA
LAS SA BON GYIS MTSAN PA'I PHYAG MTSAN RNAMS BSGOMS TE, DE LAS
'OD ZER SPRO

BA DANG BSDU BA BYAS LA, DE'I SA BON YONGS SU GYUR PA LAS LHA MO
RNAMS SO, ,SA BCU PO YI RANG BZHIN GYIS, ,LHA MO BCUR NI YONGS
SHES BYA, ,RDO RJE SKYIL KRUNG SBYOR BA YIS, ,ZHAL GCIG PHYAG
GNYIS DE RNAMS SU, ,SHAR DU ZLA BA GNAS PA YI, ,YID DU 'ONG BA
SKU

MDOG DKAR, ,ME TOG PHYAG DANG LDAN PA YIN, ,AOm LAS BYUNG BA'I
SGROL MA BSGOM, ,DE BZHIN RNAM SNANG COD PAN CAN, ,SA'I KHAMS
DANG, SBYIN PA'I PHA ROL TU PHYIN PA'I RANG BZHIN CAN NO, ,LHO
RU SPOS KYI SGROL MA NI, ,T'A LAS BYUNG BA SKU MDOG GNAG ,SPOS
PHOR PHYAG NA

'DZIN PA LA, ,RGYAN RNAMS KUN GYIS BRGYAN PA STE, ,DE BZHIN MI
BSKYOD COD PAN CAN, ,NAM MKHA'I KHAMS DANG TSUL KHRIMS KYI PHA
ROL TU PHYIN PA'I RANG BZHIN CAN NO, ,NUB TU MAR ME'I SGROL MA
NI, ,SKU MDOG DMAR MO RGYAN DANG LDAN, ,MAR ME'I GONG BU 'DZIN
PA NI, ,

ZLA BAR GNAS PA RE LAS BYUNG, ,DE BZHIN MTHA' YAS COD PAN CAN,
,ME'I KHAMS DANG BRTZON 'GRUS KYI PHA ROL TU PHYIN PA'I RANG
BZHIN CAN NO, ,DE BZHIN BYANG DU ZLA BAR GNAS, ,TU YIG LAS BYUNG
DRI SGROL MA, ,DRI CHAB DUNG PHOR PHYAG NA 'PHYAR, ,SKU MDOG
SNGON MO RGYAN

GYIS BRGYAN, ,DE BZHIN DON GRUB COD PAN CAN, ,RLUNG GI KHAMS
DANG BZOD PA'I PHA ROL DU PHYIN PA'I RANG BZHIN CAN NO, ,MI
BSKYOD LA SOGS RAB DBYE BAS, ,MTSAMS KYI 'DAB MAR PHYAG MTSAN
NI, ,RDO RJE 'KHOR LO PADMA BSNAMS, ,RAL GRI DE BZHIN KHA DOG
DBYE, ,DE NAS

SGO SKYONG MA RNAMS BSGOM, ,LCAGS KYU LA SOGS RAB DBYE BAS,
,SHAR SGO'I PHYOGS KYI RIM PA YIS, ,NYI MAR GNAS PA RGYAN GYIS
BRGYAN, ,LCAGS KYU DKAR MO SHAR SGO RU, ,SA BON T'A LAS BYUNG BA
NI, ,G-YAS PA LCAGS KYU 'DZIN PA STE, ,G-YON PA SDANG LA

@275A *, ,SDIGS MDZUB MDZAD, ,DE BZHIN RNAM SNANG COD PAN CAN,
,SA'I KHAMS DANG BSAM GTAN GYI PHA ROL DU PHYIN PA'I RANG BZHIN
CAN NO, ,LHO RU ZHAGS PA SKU MDOG SER, ,SA BON RE LAS BYUNG BA
YIN, ,ZHAGS PA SDIGS MDZUB BCAS PA'I PHYAG, ,DKYIL 'KHOR DMAR

PO KUN DU BSTAN, ,DE BZHIN MI BSKYOD COD PAN CAN, ,NAM MKHA'I
KHAMS DANG SHES RAB KYI PHA ROL TU PHYIN PA'I RANG BZHIN CAN NO,
,NUB TU DMAR MO LCAGS SGROG MA, ,SA BON TU YIG LAS BYUNG BA'I,
,LCAGS SGROG SDIGS MDZUB BCAS PA'I PHYAG, ,RDO RJE DKYIL 'KHOR
KUN DU

GNAS, ,DE BZHIN MTHA' YAS COD PAN CAN, ,ME'I KHAMS DANG THABS
KYI PHA ROL TU PHYIN PA'I RANG BZHIN CAN NO, ,BYANG DU DRIL BU
LJANG GU MA'O, ,SA BON RE LAS BYUNG BA YIS, ,RDO RJE DRIL BU'I
PHYAG DANG LDAN, ,G-YON DU SDIGS MDZUB 'OD LA GNAS, ,DE BZHIN
DON YOD COD

PAN CAN, ,RLUNG GI KHAMS DANG SMON LAM GYI PHA ROL TU PHYIN PA'I
RANG BZHIN CAN NO, ,ZUR GYI CHA LA PHYAG MTSAN RNAMS, ,BDAG MAL
SOGS RNAM DAG PAS, ,BYANG SEMS BUR RING BA DANG, ,ME THAB DANG
NI RGYAL MTSAN BSNAMS, ,STENG DU GTZUG GTOR RNAM RGYAL MA, ,NYI
MAR

GNAS PA SV'A LAS BYUNG, ,DKAR MO 'KHOR LO SKOR 'DZIN MA, ,G-YON
PAS SDANG LA SDIGS MDZUB MDZAD, ,DE BZHIN RIN 'BYUNG COD PAN
CAN, ,CHU'I KHAMS DANG STOBS KYI PHA ROL TU PHYIN PA'I RANG
BZHIN CAN NO, ,NYI MAR GNAS PA H'A LAS BYUNG, ,KLU ZHAGS 'DZIN
PA SKU

MDOG SNGO, ,G-YON PAS SDIGS MDZUB 'JIGS BYED PA, ,GNOD MDZES MA
NI 'OG TU BSGOM, ,DE BZHIN MI BSKYOD COD PAN CAN, ,NAM MKHA'I
KHAMS DANG YE SHES KYI PHA ROL TU PHYIN PA'I RANG BZHIN CAN NO,
,DE LTAR DKYIL 'KHOR YONGS SU RDZOGS PAR BLTA STE, ,THAMS

CAD MIG LA SOGS PAR BYIN GYIS BRLAB PAR BYA STE, MIG TU GTI MUG
RDO RJE BSKYED, ,ZHE SDANG RDO RJE SNYAN GNYIS LA, ,DE BZHIN SNA
LA SER SNA MA, ,KHA RU 'DOD CHAGS RDO RJE MA, ,PHRAG DOG RDO RJE
DE BZHIN DU, ,NYON MONGS KUN GYI MUN SEL MA, ,SKYE MCHED LA NI
RNAM PAR

@275B SHES, ,YID LA BDAG MED RNAL 'BYOR MA, ,ZHES PAS MIG LA
SOGS PA BYIN GYIS BRLABS PA'I RJES LA SKU GSUNG THUGS BYIN GYIS
BRLAB PAR BYA STE, ,AOm YIG GIS SKU BYIN GYIS BRLAB PA DANG,
A'A: YIG GIS GSUNG BYIN GYIS BRLAB PA DANG, H'Um YIG GIS THUGS
BYIN GYIS BRLAB PAR

BYA'O, ,DE NAS LHA MO KUN GYI SNYING GAR GNAS PA'I ZLA BA'I
DKYIL 'KHOR LA RANG RANG GI SA BON BLTA STE, DE NAS RANG RANG GI
SNYING GA'I SA BON GYI 'OD ZER GYIS YE SHES SEMS DPA'I GZUGS KYI
SGROL MA MDUN GYI NAM MKHA' LA SPYAN DRANGS LA, SNGAR BZHIN DU
AA RGHA LA SOGS PA PHUL

NAS, ,ME TOG SGROL MA LA SOGS PA LHA MO RNAMS SPROS PAS DE RNAMS
KYI PHYI NANG GSANG BA DE KHO NA NYID KYI MCHOD PAS MCHOD DE, DE
NAS DAM TSIG GI PHYAG RGYA BSTAN PAR BYA STE, DE NAS YE SHES KYI
DKYIL 'KHOR SGO SKYONG GI RNAL 'BYOR GYIS DAM TSIG GI DKYIL
'KHOR DU AOm BADZRA AAm KU

SHI A'A KARshA YA DZA: AOm BADZRA P'A SHE A'A BE SHA YA H'Um,
,AOm BADZRA SHPO tE BANA DH'A, AOm BADZRA A'A BE SHE BA SHI KU RU
HO, AOm BHA GA BA TI SA MA YE SHVA RI SARBA BUDDHA MA TE T'A RI
NI AA DHI shthA NA ME KU RU SV'A H'A, ZHES PA'I SNGAGS 'DI RNAMS
KYIS DGUG PA DANG, GZHUG PA DANG, BCING BA DANG, DGYES PAR
BYA'O, ,CHU

DANG 'O MA'I RIG PAS GCIG TU BYAS LA THA MI DAD PAR BYA'O, ,DE
NAS YANG RANG GI SNYING GA'I SA BON GYI 'OD ZER GYIS, ,BDE BA
CAN GYI ZHING KHAMS NA GNAS PA'I DE BZHIN GSHEGS PA LNGA DANG,
GZHAN YANG BDUD RTZI LNGAS YONGS SU GANG BA'I GSER GYI BUM PA
DANG, ROL MO LA SOGS PAS YONGS SU

BRGYAN PA BKUG LA, MCHOD DE DBANG BSKUR BAR GSOL BA GDAB PA NI,
BDE GSHEGS TSIG MCHOD BDUD RTZI DBANG BSKUR GYIS, ,DE BZHIN
GSHEGS PA THAMS CAD BDAG LA DBANG BSKUR DU GSOL, ,GSOL BA GDAB
PA NI, BYANG CHUB RDO RJE SANGS RGYAS LA, ,JI LTAR CHE BA'I CHE

SBYIN LTAR, ,BDAG KYANG BSKYAB PA'I DON GYI PHYIR, ,NAM MKHA'
RDO RJE DENG BDAG STZOL, ,GSOL BA'O, ,DA NAS DE BZHIN GSHEGS PA
DE DAG GIS DPAL HE RU KA'I GZUGS SU SPRUL PAS BDUD RTZI RNAM PA
LNGA'I RANG BZHIN DE BZHIN GSHEGS PA LNGA'I BDAG NYID CAN BUM
PA RNAM PA LNGA

@276A *, ,YIS BDAG LA DBANG BSKUR BAR BSAM MO, ,JI LTAR BLTAMS
PA TZAM GYIS NI, ,DE BZHIN GSHEGS KUN KHRUS GSOL LTAR, ,LHA YI
CHU NI DAG PA YIS, ,DE BZHIN BDAG GIS KHRUS BYA'O, ,DBANG BSKUR
RDO RJE CHEN PO NI, ,KHAMS GSUM KUN GYIS PHYAG BYAS MA, ,

SANGS RGYAS KUN GYI GSANG GSUM PA'I, ,GNAS LAS BYUNG BA SBYIN
PAR BYA, ,ZHES PA LA SOGS PA 'DIS DBANG BSKUR BA BYAS LA, ME TOG
GUR KUM GYI CHAR DBAB PA DANG, LHA'I ROL MO'I SGRA DANG, SPYAN
MA LA SOGS PAS GLU BLANG BA DANG, GZUGS KYI RDO RJE MA LA SOGS
PAS BSTOD PA

DANG, ,LHA RNAMS KYIS MCHOD PA DANG, RNAM PAR SNANG MDZAD LA
SOGS PAS RJAS SU GNANG BAR BYAS PA'O, ,DE NAS SPYAN MA LA SOGS
PAS BUM PA RNAMS BZUNG STE, RANG GI DKYIL 'KHOR DU RAB TU BZHUGS
SO, ,AOm SARBA TA TH'A GA TA AA BHI shE KA SA MA YA SHRI YE
H'Um, ZHES BRJOD PAS

RIN CHEN 'BYUNG LDAN TE, GZHAN RNAMS LA RIM PA JI LTA BAS SO,
,ME TOG SGROL MA LA SOGS PA BZHI LA RNAM PAR SNANG MDZAD DANG,
MI BSKYOD PA DANG, SNANG BA MTHA' YAS DANG, DON YOD GRUB PA
RNAMS SO, ,DE BZHIN DU RDO RJE LCAGS KYU MA LA SOGS PA BZHI
LA'O, ,GTZUG TOR

RNAM PAR RGYAL MA DANG GNOD MDZES MA GNYIS LA RIN CHEN DBANG
PHYUG DANG, DE BZHIN GSHEGS PA MI BSKYOD PA GNYIS SO, ,DE'I RJES
SU MGO PO LA, AOm T'A RE 'O, ,KHA LA AOm T'A RE 'O, ,MIG LA AOm
T'A RE'O, ,MGRIN PA LA AOm T'A RE'O, ,SNYING LA AOm T'A RE nI,
ZHES PA 'DIS SBYAR BAS ME LONG GI

GZUGS BRNYAN LTAR SHIN TU GSAL BA SPROS PA'I 'OD ZER GYI TSOGS
KYI NAM MKHA' LA RI MO BRIS PA LTA BU BDAG NYID GSAL BAR BSGOMS
TE, SPRO BA DANG BSDU BA'I SBYOR BA BYA'O, ,DE NAS SEMS CAN
THAMS CAD KYI DON CHED DU 'THOR 'THUNG DANG GTOR MA BYIN GYIS
BRLAB PA LA

SOGS PA BYA STE, GDAN LA SKYIL KRUNG BCAS LA THABS DANG SHES RAB
KYI SNYOMS PAR 'JUG PAS YI DAM LHA'I RNAL 'BYOR DU DMIGS TE,
CHANG GI SNOD LAS MTHE BONG DANG, SRIN LAG GNYIS KYIS A'A LI
THIGS PA GCIG BLANGS LA, LAG PA GNYIS MNYES TE, SNOD KYI NANG

@276B DU LAG PA G-YON PA BZHAG LA, HA YIG GIS MDOG BSGYUR BAR
BYA STE, LAG PA G-YAS PA YANG DE'I STENG DU BKAB LA HO: YIG GIS
DRI NGAN PA BSAL BAR BYA'O, ,DE BZHIN DU LAG PA GNYIS KA GZHAG
PA'I 'OG TU HR'I: YIG ZHU BAS BDUD RTZIR GYUR NAS RDZOGS PAR
BYAS TE SBYANG NGO, ,DE

NAS LAG PA G-YON PA'I MTHE BONG DANG SRIN LAG GNYIS KYIS THIGS
PA BLANGS TE, CHOS KYI DBYINGS KYI PHYAG RGYAR LHAG PAR MOS PAS
ZUR GSUM PA'I MAndALA BYA STE, DE'I DKYIL 'KHOR DU BAm BRIS LA
BYANG SEMS SPRO BA'I RIM PA LTAR RTEN DANG BRTEN PA'I RANG BZHIN
GYI DKYIL 'KHOR RNAM PAR

BSAMS TE, MCHOD PA LA SOGS PA'I SNGAGS DANG A'A LI'I RDZAS KYIS
YANG DAG PAR MCHOD CING BSTOD DO, ,AOm HA HO:HR'I:SV'A H'A, ZHES
PA'I SNGAGS 'DIS LAN GSUM BRJOD DE, MGO LA GTOR BA DANG, DPRAL
BAR THIG LE DANG, LCE LA SNGAGS KYIS 'THOR 'THUNG BYA STE, GTOR
MA'I

SNOD NAS BCOM LDAN 'DAS MA LA LAN GSUM PHUL LA, LAS KYI DBYE BA
DANG, KHA DOG GI DBYE BAS GTOR MA BYIN GYIS BRLAB PAR BYA BA NI
H'Um LAS BYUNG BA'I CHOS 'BYUNG GI NANG DU BAm LAS SKYES PA'I
SNA TSOGS PADMA'I STENG DU, YAm YONGS SU GYUR PA LAS RLUNG GI
DKYIL 'KHOR GZHU LTA BU, DE'I

STENG DU RAm DMAR PO YONGS SU GYUR PA LAS ME'I DKYIL 'KHOR ZUR
GSUM PA STENG DU 'BAR BAS MTSAN PA, DE'I STENG DU AA: LAS BYUNG
BA'I PADMA'I SNOD KYI DBUS SU BH'Um A'Am DZR'Im KH'Am H'Um L'Am
M'Am P'Am T'Am P'Am ZHES PA'I SA BON BCU PO DE DAG GO KU DA HA
NA, BI RA SHU MA MU'I SA BON BCU PO DE DAG

GIS BYIN GYIS BRLABS PA CAN DU RNAM PAR BLTAS LA, AOm LAS BYUNG
BA'I ZLA BA'I DKYIL 'KHOR GYI STENG DU H'Um LAS BYUNG BA'I RDO
RJE H'Um GIS MTSAN PA BSGOMS TE, DE'I STENG DU AOm DKAR PO'I KHA
CHOD BLTAS TE, RLUNG G-YOS PAS ME 'BAR ZHING, RDO RJE LAS GZHAN
PA'I RDZAS RNAMS

ZHU NAS THOD PAR GNAS TE, DE NAS RDO RJES LAN BZHI'AM LNGA
DKRUGS PAS DE YANG RNAM PAR ZHU NAS GNAS TE, DE'I RJES SU DE
NYID RNAM PA GSUM GYIS MTHA' YAS SHING MTHAR THUG PA'I 'JIG RTEN
GYI KHAMS NA GNAS PA'I BYANG CHUB SEMS DPA' RNAMS RJES SU CHAGS
NAS DE DAG

@277A *, ,GIS YE SHES KYI BDUD RTZI BKUG NAS RAB TU ZHUGS TE, DE
NYID GSUM GYIS BYIN GYIS BRLABS PAS BDUD RTZIR GYUR TE, BSIL BAR
'GYUR BAR BLTA'O, ,DE NAS, AOm A'A: SARBA TA TH'A GA TA DZNY'A
NA AA MRi TE H'Um ZHES PA'I SNGAGS 'DIS RDO RJE DANG LDAN PA'I
PHYAG GIS GTOR SNOD LA REG

STE, RANG GI SNYING GA'I SA BON GYI 'OD ZER GYIS BKUG PA'I LHA
MO'I 'KHOR LO LA GNAS PA'I LHA RNAMS LA BSTAN PAR BYAS LA, AOm
PRA BA RA SATK'A RAm AARGHAm PRA T'I TZTSA SV'A H'A, ZHES PA'I
SNGAGS 'DIS DUNG GI PHYAG RGYAS MDUN DU MCHOD YON DBUL LO, ,AOm
PRA BA RA SATK'A RAm P'A TYA PRA T'I TZTSA SV'A H'A, ZHES PA'I
SNGAGS

'DIS SKAM PA'I PHYAG RGYAS ZHABS GNYIS LA ZHABS BSIL DBUL LO,
,GONG BZHIN DU BDUD RTZI MYANG BA'I CHO GAS GTOR MA NYE BAR BYA
BA LA SOGS PA BDUD RTZIR BYAS LA, AOm BADZRA T'A RE BHA YA HA RE
BI GH'Am SH'ANTI KA RE, PRA KRi TE BHA SV'A RE, SARBA DU shdA
S'A DHA NI AI MEm BA LIm PRA T'I TZTSA MAm SARBA SA TV'A N'A
NYTZA RA KshAm

KU RU, SH'ANTIm KU RU, PUshtIm KU RU, BA LIm KU RU, RA KshA RA
KshA MAm SARBA TV'Am shTZA H'Um H'Um H'Um PHAt PHAt PHAt SV'A
H'A, ZHES PAS GTOR MA NYE BAR BSHAMS TE, H'Um DKAR PO YONGS SU
GYUR PA LAS BYUNG BA'I LJAGS RDO RJE'I 'OD ZER GYI SBU GU
NAS 'PHRU TZAM GYIS GSOL BAS DKYIL 'KHOR GYI BDAG BO 'KHOR DANG

BCAS PA TSIM PAR BSAM MO, ,DE NAS KHA BSHAL BA LA SOGS PA BYAS
LA, AOm BADZRA SATVA SA MA YA, MA NU P'A LA YA, BADZRA SATVA TVE
NO PA TIshthA, DRI dHO ME BHA BA, SU PO shYO ME BHA BA, SU TO
shYO ME BHA BA, AA NU RA KTO ME BHA BA, SARBA SIDDHI MME PRA YA
TZTSA SARBA KA RMA SU TZA ME, TZITTAm SHRE YA:, KU RU H'Um

HA HA HA HA HO: BHA GA W'Am SARBA TA TH'A GA TA BADZRA M'A ME
MUNYTZA, BADZR'I BHA BA MA H'A SA MA YA SA TVA AA: ZHES BRJOD PAS
'DOD PA'I DON LA GSOL BA GDAB STE, LHA MO TSAD MA DAM TSIG TSAD
MA DANG, ,DE RNAMS GSUNG YANG TSAD MA MCHOG DANG NI, ,BDEN PA
DES NI LHA MO 'DI RNAMS KYIS, ,BDAG LA

RJES SU 'DZIN PA'I RGYUR GYUR SHOG ,SRID DANG ZHI LA CHAGS KUN
RTOGS PA'I RLABS BCOM ZHING, ,DNGOS KUN MA LUS RANG BZHIN NAM
MKHA' LTAR GZIGS PA, ,BRTZE BA'I CHU YIS RAB RGYAS THUGS NI RGYA
MTSO'I MCHOG ,LHA MO RNAMS KYIS BDAG LA SHIN TU BRTZER MDZAD
GSOL, ,ZHES

@277B PA 'DI RNAMS BRJOD LA BZOD PAR GSAL TO, ,AOm KHYED KYIS
SEMS CAN DON KUN MDZAD, ,SANGS RGYAS YUL DU GSHEGS SU GSOL,
,SANGS RGYAS YUL DU GSHEGS NAS KYANG, ,SLAR YANG SEMS CAN DON LA
BYON, ,ZHES PA 'DIS G-YAS PA'I RGYAB TU G-YON PA'I MTHE BONG
DANG,

SRIN LAG GIS SE GOL LAN GSUM BRDABS PA'O, ,DE NAS LAM GYI BZHI
MDOR GTOR MA BTANG NGO, ,GTOR MA DBUL BA'I CHO GA'O, ,DE'I RJES
SU GZHAN YANG BZA' BA'I CHO GA NI, 'DIS BZA' BAR BYAS TE, LTO
BA'I ME THAB KYI STENG DU ME'I SA BON LAS BYUNG BA'I ME LA BZA'
BA LA

SOGS PA'I RDZAS LAG PA'I GZAR BUS SBYIN SREG BYA'O, ,H'Um DKAR
PO LAS BYUNG BA'I LJAGS RDO RJE NAS 'BRU TZAM GYIS 'KHOR LO DANG
BCAS PA'I SGROL MA'I GZUGS KYI SBYAR BAS DGANG BLUGS KYIS SBYIN
SREG DBUL BAR BYA'O, ,MGRIN PA'I LAM DE DAG THAMS CAD LTO BA'I
THAB

LA RAB TU ZHUGS TE, LTO BA'I MES ZHU NAS BDUD RTZIR GYUR TE,
BDUD RTZI DES BCOM LDAN 'DAS MA 'KHOR DANG BCAS PA TSIM PAR GYUR
PAR BSAM MO, ,KHYAD PAR NANG GI SBYIN SREG GI CHO GA'O, ,DE NAS
BDUD RTZI MYANGS NAS LHA'I BDAG NYID CAN RDZOGS PA'I RNAL 'BYOR
PA SBRO BSDU SDON DU 'GRO BAS,

BSGOMS PAS SKYON MYUR BA DANG, BUL BA DANG, MI GSAL BA DANG,
CHAD LHAG DANG, RTOG PA DAN PA SPANGS LA BZLAS PA NI, AOm T'A RE
TUTT'A RE TU RE SV'A H'A, ZHES BRJOD PA NI RANG GI SNYING GA'I
SA BON LAS SPROS PA'I SNGAGS 'KHOR LO BSKOR BA'I SBYOR BAS KHA
NAS 'THON TE, SANGS RGYAS KYI

YON TAN GYI TSOGS DANG, NOR BU DANG, SNGAGS DANG, SMAN DANG, ZLA
BA DANG, SKAR MA DANG, BRI BA BSTAN BCOS DANG, SGYU RTZAL GYI
YON TAN LA SOGS PA'I NUS PA BLANGS NAS, YANG SNYING GA'I ZLA BA
LA RAB TU ZHUGS TE, RANG DANG GZHAN THAMS CAD KYIS MI SHES PA'I
MUN PA

BSREG PA'I BDAG NYID DU BSAM PAR BYA STE SNGAGS BZLAS PAR BYA'O,
,THUN GSUM DU BSGOM PAR BYA'O, ,SKYON LANGS TE RTAG TU LHA'I
RNAM PAR BSAM PAR BYA'O, ,GANG GI TSE SNGAGS BZLAS PA LAS LDANG
BAR 'DOD PA DE'I TSE SNGAGS KYI PHRENG BA RANG GI SNYING GA'I SA
BON LA THIM

@278A *, ,PAR BYAS LA, MCHOD PA SNGON DU 'GRO BAS SMON LAM BTAB
STE, BSOD NAMS YONGS SU BSNGOS LA YI GE BRGYA BA LAN GSUM BRJOD
DO, ,DE NAS LHA MO'I NGA RGYAL BYA STE, CHOS THAMS CAD KYANG
DE'I GZUGS SU BLTAS LA, JI LTAR BDE BAR GNAS PAR BYA'O, ,

NYAL BA'I DUS SU YANG BLA MA DANG, SANGS RGYAS DANG, SEMS CAN DE
RNAMS SANGS RGYAS SU BLTAS LA YANG DAG PAR MCHOD DE, BRKYANG
PHYAG GIS 'DUD PA'I BSAM PAS SENG GE'I NYAL STABS KYI TSUL GYIS
'OD GSAL DU SNYOMS PAR 'JUG PA'I RNAL 'BYOR GYIS BSAM PAS NYAL
BAR BYA'O, ,

DE NAS THO RANGS KYI THUN LA LHA MO'I GLU'I SGRAS RAB TU BSKUL
BAS LANGS TE, THAMS CAD SNGA MA BZHIN DU BYA'O, ,'DI NI SNGAGS
MCHOG DAM PA YIN, ,SANGS RGYAS KUN GYIS PHYAG BYAS PA'I, ,BKLAGS
PAS 'GRUB BYED BZANG PO NI, ,RDO RJE GUR LAS GSUNGS PA'O, ,RDO
RJE SGROL MA'I BDAG RNAL 'BYOR, ,SEMS CAN DON

KUN MTHAR PHYIN PA, ,RDO RJE SKYIL KRUNG SBYOR BA YIS, ,KHAMS
GSUM 'DI NI BSGRUB PAR BYA, ,DE NAS GZHAN YANG GZUNGS SNGAGS
'DI, ,AOm NA MA: A'ARY'A BA LO KI TE SHVA R'A YA, BO DHI SATV'A
YA, MA H'A SA TV'A YA, MA H'A K'A RU nI K'A YA, TADYA TH'A, AOm
T'A RE TUTT'A RE TU RE SARBA DUshtA PRA DUshtAm MA MA KRi TA,
DZAm BHA

YA DZAm BHA YA, STAm BHA YA STAm BHA YA, ME HA YA, MO HA YA,
BANDHA YA BANDHA YA, H'Um H'Um H'Um PHAt PHAt PHAt SARBA DUshtA
STAm BHA NI T'A RE SV'A H'A, SNGAGS 'DI'I NYE BAR SPYOD PA'I CHO
GA BSHAD PAR BYA'O, ,SNGAGS 'DIS GOS KYI THU BA LA LAN BDUN
MNGON PAR BZLAS LA MDUD PA BYAS TE NAGS 'THUG

POR PHYIN KYANG GANG GIS KYANG 'JIGS PAR MI 'GYUR TE, STAG DANG,
CHU SRIN DANG, CHOM RKUN DANG, SENG GE DANG, SPRUL DANG, GLANG
PO CHE DANG, MA HE DANG, DOM DANG, BA MEN LA SOGS PA RNAMS KYANG
'DI'I MTSAN DRAN PA TZAM GYIS RNAM PAR 'JIG PAR 'GYUR RO, ,DE
NAS ME

TOG SGROL MA'I RAB SBYOR NI, AOm T'A RE TUTT'A RE TU RE CHE GE
MO BDAG GI DBANG DU GYIS SHIG SV'A H'A, ZHES PA'I SNGAGS 'DIS
AUTPALA DMAR PO BRGYA RTZA BRGYAD LA SBYIN SREG BYAS NA GANG
'DOD PA DE DBANG DU 'DU BAR 'GYUR RO, ,SPOS KYI SGROL MA'I RAB
SBYOR NI, AOm T'A RE TUTT'A RE TU RE TZA LA

@278B PRA TZA LA SH'I GHRAm G'A MI NI DE BA DATTA AUTZTSA tA YA
H'Um, ZHES PA'I SNGAGS 'DIS BYA ROG GI SGRO LA LAN SUM CU RTZA
GCIG BZLAS NAS DGRA PO'I SGO LA SBAS PAS ZHAG BDUN GYIS SKROD
PAR 'GYUR RO, ,MAR ME'I SGROL MA'I RAB SBYOR NI, AOm T'A RE
TUTT'A RE TU RE AA MU KA AA BHI DHA NAm KU MAm RAm MI HYAm BI
BHA HE NA

YA S+YA SI TVA PRA YATZTSA TU SV'A H'A, MA DA NA DANG GTUM PA'I
SA BON DANG, DE BZHIN SMYON BA'I 'BRAS BU DANG, ,MYA NGAN MED
PA'I ME TOG LA, ,STONG PHRAG LNGA RU SBYIN SREG BYA, ,BU RAM
SBRANG RTZI MAR SBYIN SREG ,BU MO BSGRUBS LA KHYAD PAR 'PHAGS,
,DE NAS RNAL 'BYOR ZHAG BDUN

BAR, ,BDAG 'DOD BU MO RNYED PAR 'GYUR, ,ZHES SO, ,DRI'I SGROL
MA'I RAB SBYOR NI, AOm T'A RE TUTT'A RE TU RE AA MU KA SVA STH'A
N'A DA MA MA RA shA A'A KARshA YA DZA: ZHES PA'I SNGAGS 'DIS
KHAm KHRI'I TSER MA DANG, RANG BYUNG GI ME TOG SBYIN SREG BYA'O,
,SNGAGS 'DIS RGYAL PO'I BU MO YANG DBANG

DU 'GYUR RO, ,RDO RJE LCAGS KYU MA'I RAB SBYOR NI, RA DZA SA
LA'I RAS LA ZHAL GCIG PHYAG GNYIS PA LCAGS KYU DANG ZHAGS PA
'DZIN PA BRIS LA, DE'I MDUN DU MCHOD PA BYA STE, GTZANG ZHING
GTZANG MA LAS BYUNG BA'I, ,LHA YI ME TOG DGE RNAMS NI, ,GUS PAS
BDAG NI 'BUL

LAGS NA, ,BZHES TE BDAG LA DGONGS SU GSOL, ,SPOS BZANGS DRI DANG
LDAN PA YIS, ,'DI LTAR NAGS TSAL YID 'ONG BA, ,GUS PAS BDAG NI
'BUL LAGS NA, ,BZHES TE BDAG LA DGONGS SU GSOL, ,GTZANG ZHING
DGE LA MUN PA SEL, ,SRIN PO

'JOMS PA'I MAR ME 'DI, ,BDAG GIS GUS PAS 'BUL LAGS NA, ,BZHES
NAS BDAG LA DGONGS SU GSOL, ,GTZANG ZHING GTZANG MA LAS BYUNG
BA'I, ,DGE BA LI LHA RDZAS DRI RNAMS 'DI, ,BDAG GIS GUS PAS 'BUL
LAGS NA, ,BZHES NAS BDAG LA DGONGS SU

GSOL, ,ZHES BRJOD PAS BSGOM PA DANG LDAN PAS SNGAGS BRJOD PA NI,
AOm T'A RE TUTT'A RE TU RE MA MA SV'A BA NAm AA MU KI DARshA YA
H'Um PHAt, CES STONG PHRAG LNGA BZLAS LA ZHAGS PAS SKE LA BCINGS
PA DANG LCAGS KYUS SNYING LA PHUG STE, AUTPALA DE NYID KYIS
RKANG PA GNYIS BCINGS LA

@279A *, ,BKUG STE, RKANG 'OG BSGRUB BYA BSAMS NAS SU, ,KHOL MO
LTA BUR LONGS SPYAD BYA, ,ZHES SO, ,RDO RJE ZHAGS PA'I RAB SBYOR
NI, SGROL MA'I GZUGS KYIS SRIN LAG LA LAN BDUN BZLAS PA BYAS LA
BDAG GI MIG GNYIS LA PHYIS TE, DE NAS RGYAL PO'I DRUNG DU PHYIN
NA

RGYAL PO DE SLOB MA LTA BUR 'GYUR PAS DAD PAR BYED PA DANG, NGAN
DU MI SMRA BAR SBYIN PA STER TE, MTHUN PA'I GTAM SMRA BA, KHOL
PO LTA BUR 'GYUR BA DANG, KHROS KYANG DBANG DU 'GYUR RO, ,'DI NI
YID CHES PAR MTHONG BAR GYUR PAS NGO MTSAR CHE'O, ,RDO RJE LCAGS
SGROG MA'I RAB SBYOR NI,

SGROL MA'I GZUNGS SNGAGS LAN BRGYA RTZA BRGYAD BZLAS LA, MGO
GNYIS PA'I SBRUL GYI THAL BA BYAS LA, BA DMAR MO'I MAR DANG,
SHING AA RKA'I BAL GYIS SDONG BU BYAS LA, DE LAS MAR ME BYAS LA
SNA TSA BYAS TE, SNAG TSA DE RDO RJE NYI MA DANG, RDO RJE CHOS
RNAMS KYIS BSRES LA

MNYES TE RTA MCHOG GI SPOS BTANG NGO, ,THAL PA DE DANG BCAS PAS
MIG GNYIS LA BYUGS LA, RDO RJE'I MIG DES GANG MTHONG BA DE LA
GAL TE PADMA GAR GYI DBANG PHYUG 'DZAG PAR MA GYUR NA, DE'I TSE
BDAG SGROL MA MA YIN ZHING, SANGS RGYAS BCOM LDAN 'DAS THAMS CAD
BDAG

GIS GSAD PAR 'GYUR RO ZHES SO, ,RDO RJE LCAGS SGROG MA'I RAB
SBYOR GNYIS PA NI, BU CHUNG SO MA SKYES PA'I LCE BLANGS LA,
SGROL MA'I GZUNG SNGAGS LAN BDUN BZLAS TE, SDO BHRiNGGA R'A DZA
DANG GI WANG DANG GNYIS LHAN CIG TU BYAS TE, DPRAL BAR THIG LE
BYAS NA, GANG DANG GANG

MTHONG BA DE DBANG DU 'GYUR RO, ,RDO RJE DRIL BU'I RAB SBYOR NI,
LTO BA'I SRIN BU LA SGROL MA'I GZUNGS SNGAGS LAN BDUN BZLAS TE,
RDO RJE CHOS DANG LHAN CIG BYAS TE, TAm PU LA DANG BCAS PA SBYIN
PAR BYA'O, ,RNAL 'BYOR MCHOG DE MID NA MI SPONG ZHING, GZHAN LA
YANG MI CHAGS

TE GZHAN DU YANG MI 'GRO ZHING RANG GI BDAG PO YANG SPANGS TE,
RANG GI CHUNG MA LTA BUR SPYAD PAR 'GYUR RO, ,RDO RJE DRIL BU
MA'I RAB SBYOR GNYIS PA NI, BDAG NYID SGROL MAR BSGOMS LA TSIL
CHEN GYI BYUG PA BYA ZHING SNGAGS KHRI TSO GCIG BZLAS PA BYAS
LA, BZLAS PA'I RJES SU

@279B 'BRAS MKHAR MA CAN GYI 'DAG PAS DRI MAS THON LA, DES SNUM
KHUR DU BYAS LA, GANG LA SBYIN PA DE 'TSOG CHAS LNGA DANG BRAL
YANG MI SPONG NGO, ,GTZUG TOR RNAM PAR RGYAL MA'I RAB SBYOR NI,
ZLA BA GZAS ZIN PA'I DUS SU SGROL MA'I GZUNGS SNGAGS BZLAS SHING
BRTAN PAR BYA STE, DE LAS BYUNG

BA'I 'JIG RTEN DBANG PHYUG DANG, DUNG DKAR GYI THAL BA DANG
BSRES TE RAB TU MOS NAS 'TSOG CHAS LNGA DANG BRAL YANG MI SPONG
NGO, ,GTZUG TOR RNAM PAR RGYAL MA'I RAB SBYOR GNYIS PA NI, SGROL
MA'I GZUNGS SNGAGS KYIS SHING THOG MA NGAN LA LAN BRGYA RTZA
BRGYAD BZLAS TE, RDOG MA'I 'BRU

DANG RTA MGRIN GNYIS LHAN CIG TU BYAS NAS GANG LA BYUGS PA DE
DBANG DU 'DU BAR 'GYUR RO, ,SNOD MDZES MA'I RAB SBYOR NI AOm T'A
RE TUTT'A RE TU RE AA MU KA SYA BANDHA NA MUKTI KU RU MU SV'A
H'A, SHING AARKA'I 'O MA LA BSGRUB BYA'I MING DANG BCAS PA BRIS
LA, KU LI RTA'I TSANG LA SPAS NA, BCINGS PA

LAS GROL BAR 'GYUR RO, ,RDO RJE SGROL MA'I SGRUB THABS 'DI,
,BDAG GIS BYAS PA'I BSOD NAMS GANG, ,THOB DES KUN KYANG 'JIG
RTEN 'DIR, ,BDE GSHEGS GO 'PHANG THOB PAR SHOG ,RDO RJE GUR LAS
BYUNG BA GRU BA THOB CHEN PO SNA TSOGS DMAR PO ZHABS KYIS MDZAD
PA RDZOGS

SO,, ,,RGYA GAR SHAR PHYOGS KYI PAndI TA CHEN PO D'A NA SH'I LAS
RANG 'GYUR DU MDZAD PA'O,,