@341B #, ,RGYA GAR SKAD DU, ME GHA D'U TA N'A MA, BOD SKAD DU,
SPRIN GYI PHO NYA ZHES BYA BA, YANG DAG PAR RDZOGS PA'I SANGS
RGYAS GSUNG GI DBANG PHYUG LA PHYAG 'TSAL LO, ,RJE BO KHROS PA'I
SHIN TU LCI BA'I BKA' LUNG DAG GIS GZI BRJID NYAMS PAR BYAS GYUR
CING, ,GNOD SBYIN 'GA' ZHIG LA NI RANG

NYID BAG MED DBANG GYUR MDZES MA SPANGS LA LO YI BAR, ,YID 'ONG
SKYED BYED BU MO'I KHRUS BYA BSOD NAMS CHE BA RNAMS DANG SHIN TU
RAB MDZES PA'I, ,RAB BZANG LJON SHING GRIB MA DANG LDAN DRA MA'I
DRI BOR SONG LA SPYOD PAS GNAS PAR GYIS, ,'DOD LDAN DE NI MDZES
MA SPANGS SHING ZLA BA 'GA' YIS RI BO DER NI

PHYIN BYAS PAS, ,LAG PA PHRA BAR GYUR NAS GSER GYI GDU BU DAG NI
DPUD PA'I BAR DU RGYU BAR BYED, ,CHU STOD ZLA BA RDZOGS PA'I NYIN
LA SPRIN RNAMS RI SHOD RI STENG NYAL BAR GYUR PA NI, ,MCHOG TU
ROL CING MDZES PAR GYUR PA'I GLANG CHEN YIN NAM SNYAM DU RTOG
CING MTHONG BAR GYUR, ,NOR CING RGYAL PO'I RJES

'BRANGS DE LTAR GNAS DE MDUN DU KE TA'I ME TOG RGYAS STOBS KYIS,
,NANG DU YID LA RAB TU GDUNG BA'I MCHI MA YUN RING DAG TU CI YANG
BYUNG GYUR TE, ,MGRIN PAR 'KHYUD BYA DGA' MA RING NA GNAS PAR
GYUR PA'I SKYE BO'I SEMS LA NI, ,CHU 'DZIN MTHONG NA BDE LDAN
YANG NI RNAM PA GZHAN DU GDUNG BA CI YANG 'JUG

PAR 'GYUR, ,DBYAR DUS ZLA BA GNYIS PA 'ONGS PAR GYUR TSE BRTZE
LDAN MA YI CHED DU SROG CHAGS NI, ,BDE LA CHAR SBRIN DAG GIS RANG
NYID BDE'AM ZHES PA'I TSIG 'DI KHYER NAS 'JUG PA BZHIN, KUN DA'I
ZLA YI CHU SKYES 'DZUM PA RNAMS KYIS DE LA MCHOD PA'I CHE DU DGA'
BYED BZHIN, ,MDZA' BA MNGON DU GYUR PA'I TSIG

DE LEGS PAR 'ONGS SAM DGA' BZHIN BRJOD PA BZHIN, ,GANG DU DU BA
GZI LDAN CHU GTER MYUR 'GRO RNAMS KYI TSOR BA LAS NI CHAR SPRIN
TE, ,GANG DU MKHAS PA'I BYED PA RNAMS DANG SROG RNAMS KYIS NI
LEGS BSHAD CHED DU THOB PAR BYED, ,CES PA MCHOG TU DGA' BA'I
GSANG BA PA NI DE LAS YONGS SU MI SHES GANG GIS

NI; ,'DOD PA'I DON DU MKHAS DANG MI MKHAS RNAMS DANG SEMS LDAN
SEMS MED RNAMS LA ZHU BAR BYED, ,KHYOD NI RIGS MCHOG DANG LDAN
MCHOD SBYIN BRGYA PA'I BLON PO MCHOG STE 'DOD 'JO'I NGO BO NYID,
,SA GSUM MTHA' DAG RIG CING BSKAL PAR 'JUG PA'I CHE BA'I CHU
'DZIN NYID DU BDAG GIS SHES, ,DES

@342A *, ,NA KHYOD NI DON GNYIS NYID LA SKAL BA'I DBANG GIS DMAN
MIN 'DOD PA THOB PA NYID, ,MCHOD SBYIN 'BRAS MED BDAG GI RING
GNAS GNYEN 'DUN DAG TU YON TAN MCHOG DBANG KHYOD GSHEGS MDZOD,
,KA YE CHU LDAN KHYOD NI SHIN TU GDUNGS GYUR SKABS NYID DE PHYIR
BDAG GI DGA' BA LA, ,GTAM GYI

BDAG PO CHED CHER KHROS PAS 'KHYAMS SHING BRAL BA DAG GI PHRIN NI
MDZAD DU GSOL, ,PHYI ROL SKYED MOS MCHOG GNAS 'PHROG BYED GTZUG
GI ZLA BA'I 'OD KYIS SNANG BYAS KHANG BZANGS CAN, ,GSANG BA'I
BDAG PO'I BSTI GNAS CHEN PO LCANG LO CAN ZHES BYA BA'I GNAS SU
KHYOD GSHEGS MDZOD, ,KHYOD NI DRI YI BZHON

PA DANG LDAN MKHA' LAM GSHEGS PA'I DBANG GIS LAM BGROD MDZES MA
RNAMS, ,BSAM PA DGA' BAR GYUR TE LEN BU'I RTZE MO RGYAB TU BYAS
NAS LTA ZHING GUS PAR BYED, ,KHYOD 'ONGS TSON BREL BAS MCHOG TU
NYEN CING G-YOG BZHIN GZHAN DBANG GYUR PA BDAG 'DRA DANG, ,GANG
ZHIG GZHAN YANG MI YI SKYE BO SU

ZHIG GUS SHING DGA' BA RGYA CHER BYED MI 'GYUR, ,DAL BU DAL BUS
BSKYOD PA'I DRI BZHON DAG GIS KHYOD LA MDZES MTHUN ZHABS TOG BYED
PA BZHIN, ,MYOS PA'I TZA TA KA 'DI'ANG KHYOD LA SNYAN PA'I BSTOD
PA'I BSTOD PA G-YON NAS SGROGS PA DANG, ,CHU SKYAR MDZES MA RNAMS
KYANG SKAL BZANG MIG GIS MKHA' LA KHYOD

MTHONG PHRENG BAR BYAS NAS BRTEN, ,NGES PAR MNGAL NI RAB TU 'DZIN
PA YONGS SU GSAL BA NYID DU BYA BA BZOD PAR NUS, ,BDAG GIS MDZES
MA DE YANG NYIN ZHAG GRANGS BZHIN BDAG PO GCIG PU YID LA 'DRI BAR
NI, ,GDON MI ZA BAR MYUR DU GSHEGS TE BDAG NI MA SHI BA NYID
KHYOD KYIS BSTAN PAR MDZOD, ,GANG PHYIR

'PHRAL LA CHU SKYED PHAL CHER PHRENG BAS BCINGS PAS LTUNG BA MED
PAR GYUR PA BZHIN, ,LHA MO'I SNYING GI DGA' BA BRAL LAS LTUNG BA
PHRAL LA 'GOG CING MDZA' BAS 'CHING BAR BYED, ,GANG ZHIG KHYOD
KYI 'BRUG SGRA SGROGS PA DE NI SKAL BZANG RNA BAS THOS BYAS NAS,
,MCHOG TU RGYAS PA'I ME TOG DAG GIS SA

GZHI'I CHED DU GDUGS DAG BYAS PAR GYUR PA NYID, ,KHYOD NI NAM
MKHA' DAG LA GSHEGS TSE DGA' BA'I YID KYIS MTSO DANG GANGS CAN
BAR LA NI, ,PADMA'I RTZA BA LO MA'I LAM RGYAGS LDAN PA'I NGANG
PA'I RGYAL PO RNAMS KYANG GROGS SU 'GYUR, RAGHU'I BDAG PO'I ZHABS
KYIS MTSAN PA'I RI NGOS RNAMS LA SKYE

@342B BO KUN GYI SA PHYAG BYED PA'I, ,CHE BA'I RI BO 'DI NI KHYOD
KYI DGA' BA'I GROGS BZANG KHYOD LANG 'KHYUD BA SNGON 'GRO BA'I,
,MDZA' BA GSAL BYAS YUN RING 'BRAL LAS BYUNG BA'I MCHI MA'I DRO
BA'ANG 'BYUNG BA YONGS MTHONG LA, ,KHYOD DANG GANG DE DUS DUS DAG
TU YANG DAG MJAL 'GYUR ZHES NI BYAS NAS KHAMS BDE

MDZOD; ,KVA YE CHU 'DZIN RE ZHIG KHYOD NI LAM LA BGROD PA'I THABS
KYIS GTAM NI MNYAN PAR MDZOD, ,DE YI RJES SU BDAG GI 'PHRIN NI
RNA BA'I BDE BA SKYED KHYOD RNA BAR GZUNG BAR MDZOD, ,SHIN TU
NGAL ZHING RAB TU NGAL TSE RI BO'I RTZE LA RKANG BKOD NGAL BA
BSAL NAS GSHEGS, ,GANG DU SKOM SHING SHIN TU SKOM

NA NYUNG DU'I CHU DANG CHE BA'I MTSOL 'ANG BTUNG BAR BYA, ,NI TZU
LA NI GSAR BAS GNAS 'DI LAS NI KHYOD LANGS MKHA' LA BYANG DU
GDONG PHYOGS MDZOD, ,PHYOGS KYI GLANG PO RNAMS KYI LAG PA CHE BAS
BCINGS PA'I LAM NI YONGS SU DOR BAR GYIS, ,RI YI RTZE MO PHROGS
NAS DRI BZHON 'GRO BA'AM CHU 'DZIN LANGS

NAS 'GRO BA'I CI ZHES THE TSOM DU, ,GYUR NAS GRUB PA'I BUD MED
RNAMS KYIS GYEN PHYOGS BLTAS TE 'JIGS SHING SKRAG PAS RMONGS BAR
'GYUR, ,RIN CHEN 'OD KYIS SNANG BA BZHIN DU RAB MDZES MCHOD SBYIN
BRGYA PA'I GZHU YI DUM BU NI, ,CHE BA'I GROG MKHAR RTZE LAS BYUNG
BA DE NI MDUN DU YANG DAG MTHONG BAR

'GYUR; ,KHYAB 'JUG GLANG RDZI'I TSUL BZUNG RMA BYA'I SGRO YI 'OD
KYIS KHYAB PAR GYUR PA BZHIN, ,KHYOD SKU MCHOG TU MDZES PA MTHING
NAG GANG GIS KUN DU KHYAB PAR BYED PA THOB PAR 'GYUR, ,KHYOD
'ONGS TE NA GRONG KHYER NA CHUNG DGA' ZHING CHAGS PA'I MIG RNAMS
KYIS NI SMIN MA YI, ,RNAM 'GYUR MNGON PAR MI

SHES BZHIN DU BLTA ZHING 'BRU RNAMS KUN NI 'PHEL BAR BYED PA'I
PHYIR, ,KHYOD NI CUNG ZAD NUB TU BSKYOD CING GNAS BYA 'PHRIN LA
SMON GYI ROL DGA' PA YI, ,GNAM CHU SGUG PA'I ZHING LA GRU CHAR
RGYAS BYA SLAR YANG BYANG DU MYUR BAR NGAL GYIS GSHEGS, ,LAM DU
YONGS SU NGAL BA'I TSE NA NGOS LDAN AA SMA BRTZEGS

PA'I RI RTZE RA GNAS BYA STE, ,KHYOD KYI NAGS NANG SHING SKAM
RNAMS NI CHAR GYIS BRLAN PAR BYAS BZHIN LEGS PAR MDZOD, ,GANG
PHYIR CHE BA'I SKYE BO DANG POR LEGS BYAS RGYU MTSAN THOB PA'I
GROGS BZANG LA, ,DE LTA'I BYA BAS GNAS CHED CI YANG GYUR LA PHYIR
PHYOGS NGAN PA'I SKYE BO'ANG 'GYUR MA YIN, ,KVA YE CHU

@343A *, ,'DZIN KHYOD NI LAM LA NGAL TSE SNA TSOGS BRTZEGS PA
ZHES PA'I RI BO NI, ,NGOS LDAN RTZE MO YANGS LA BSDAD NAS PHAN
TSUN MNGON DU PHYOGS PA'I BSNYUN NI BYED BZHIN PAS, ,KHYOD KYANG
DE YI SO KA'I MA NI BDUD RTZIS ZHI BYED DE YANG PHAN PA'I DNGOS
PO'I RTEN DU 'GYUR, ,CHEN PO RNAMS LA PHAN

BTAGS LAN DU 'PHRAL LA 'BRAS BU DAM PAS BRLAN PA NYID, ,KHYOD NI
G-YO MED RTZE MOR GNAS TSE AA MRA'I NAGS KYI 'BRAS BU RGYAS PAR
SMIN PA NI, ,PHYOGS KUN KHYAB PAR BKRAM PA DGA' MA'I RNAM MDZES
LEN BU DAG DANG MTSUNGS PA BZHIN DU GYUR, ,SA GZHI'I MDZES MA'I
NU RGYAS LHAG MA DKAR ZHING THIG LE

SNGON POS MDZES PA BZHIN, ,'CHI MED KHYO SHUG DAG NI YA MTSAN
NGES PA THOB PA'I MIG GIS RAB TU LTA BAR BYED, ,DE NAS RI DAGS PA
DAG PO'I CHUNG MA'I NAGS KYI KHANG PA DE LA YUD TZAM GNAS BYAS
NAS, ,DE YI PHA ROL CHU LAS THON NAS MCHOG TU MYUR BAS LAM GZHAN
DAG TU GSHEGS SHING BGROD PA NA, ,

DRANG SRONG BU MO'I CHU BO 'BIGS BYED RI YI ZHABS NI RTZUB PA'I
RDOL 'OG TU 'BAB LDAN MA, ,SO GNYIS YAN LAG MCHOG LAS DKAR MO
TSON GYIS LEGS BRIS BZHIN DU KHYOD KYIS MTHONG BAR 'GYUR, ,KHYOD
KYIS THOG MAR CHAR PA SGYUG BYA DE YI CHU NI 'THUNGS NAS BGROD
PAR BYA STE PHYIN NAS NI, ,NAGS KYI GLANG PO MYOS

PA'I TIG TA'I RO DANG 'DZAM BU'I SHING GI CHU DE'ANG MYUR DU
'GENGS, ,KVA YE SBRIN STUG KHYOD NI NANG GI SNYING PO LDAN NA DRI
BZHON DAG GIS G-YO MI NUS, ,GANG PHYIR THAMS CAD STONG NA YANG
BAR 'GYUR ZHING YONGS SU GANG NA KUN KYANG LJI BA NYID, ,DANG POR
KANDALI YI ME TOG KHA 'BUS RNAMS NI SHUN PAS BSGRIBS PA BYUNG BA
DANG,,

'DAB MA LJANG ZHING GE SAR DKAR SER PHYE LDAN BRTAN PA RNAMS KYI
CHU SKYES ME TOG MTHONG NAS KYANG, ,'BROG DGON RNAMS SU MES
BSREGS SA GZHIR DRI 'DZIN MNAM BYA DRI BZANG MANG PO BYUNG BA NA,
,CHU 'DZIN DAL BUS CHAR BSKRUN KHYOD LA S'A RIGS RNAMS NI STON
PAR BYED PAR 'GYUR, ,KHYOD NI LEGS PAR 'ONGS CHE

SNYAN PA'I SGRA BSGRAGS DUS NA GRUB PA RNAMS KYIS MCHOD BYED
CING, ,TZ'U TA KA RNAMS CHU YI THIGS PA BZUNG NAS DGA' BAS 'THUNG
LA LTA BAR BYED BZHIN DANG, ,CHU SGROGS RNAMS NI PHRING BAR
BSGRIGS RNAMS YONGS SU BSGRENG ZHING CI ZHES NGES PAR LTA BZHIN
DANG, ,MCHOG TU 'DAR BYAS DGA' BAS DGA' MA LA NI

@343B DAM DU 'KHYUD PA RNAMS NI BYED PA YIN, ,KVA YE GROGS PO
KHYOD NI BDAG GI DGA' BA'I DON LA MYUR DU 'GRO SNYAM YOD NA YANG,
,KA KU BHA YI DRI LDAN RI BO RI BO RNAMS LA YUN RING THOGS PAR
BDAG GIS SHES, ,GTZUG PUD CAN GYI 'DREN BYED CHU DANG BCAS PAS
LEGS PAR 'ONGS SAM BYAS NAS YUN RING

GNAS PAR 'DOD, ,DE SLAD KHYOD NI SHIN TU SHIN TU MYUR BA 'GRO BAR
'GYUR BA DAG KYANG JI LTAR YIN, ,KHYOD 'ONGS TSE NA NGANG PA
RNAMS NI DE NYID CUNG ZAD GNAS NAS 'GRO ZHING 'BRAS BU NI, ,YONGS
SU SMIN PA LJANG SNGON DANG LDAN 'DZAM BU'I NAGS KYIS BSKOR DBUS
DKAR PO'I 'OD LDAN CHE BA YI, ,NAGS KYI 'KHRI SHING KE

TA'I CHU SKYES GE SAR GSAL BAR RGYAS SHING GRONG DANG MCHOD RTEN
GYIS, ,BSKOR BA'I KHANG PAR GTOR LEN TSANG SKYED RTZOM PA'I GRONG
KHYER TAM SHA ZHES PAS MCHOD PAR 'GYUR, ,DE YI BYANG PHYOGS GZHI
LA BI DI SHA ZHES MCHOD CHA RGYAL PO'I KHAB TU MYUR SONG NAS,
,DER NI KHYOD KYIS SHIN TU CHE BA'I 'BRAS BU THOB MCHOG GO

'PHANG 'PHRAL LA THOB 'GYUR ZHING, ,CHE BA'I KHA ZHENG DANG LDAN
MTHA' NAS LHUNG LHUNG SKAD SNYAN SGROGS SHING DANG ZHING BSIL
LDAN PA, ,G-YO BA'I RLABS PHRENG GDONG KHA SMIN MA G-YO BZHIN PA
'DRA'I MTSO DE'ANG SKAL BZANG KHYOD 'THUNG 'GYUR, ,GANG ZHIG NI
TZA ZHES GRAGS RI BOR KHYOD 'ONGS THOB LAS DER NI NGAL

BSO'I CHED DU GNAS, ,KA DAM PA YI ME TOG DGA' BAS SPU LONG RGYAS
SHING GE SAR 'DZUM PAR BYED PA BZHIN, ,GRONG KHYER RNAMS NI SMAN
'TSONG MA RNAMS DGA' BAR BYED PA'I DRI BZANGS DAG GIS GANG BA
RNAMS, ,RDO YI PHRAG PHRUG RNAMS KYI MCHOG TU MDZES BA'I LANG
TSOM RNAMS SMRA RU 'JUG PA BZHIN, ,

NGAL SOS GYUR NA BGRONG BYA GSAR SKYES RNAMS KYI ME TOG GSAR PA'I
DRA BA MDZES PA RNAMS, ,CHU BO CHU NGOGS SKYES PA RNAMS NI CHU
THIGS RNAMS KYIS BRAN PA 'PHRAL DU 'ONGS 'GYUR ZHING, ,CHU SKYES
THOG MA'I GDONG GI 'GRAM PA'I RDUL THIGS SER LA RNA BA'I AUTPAL
NGAL BA DANG, ,RNYINGS GYUR LA NI NYID KYIS

SKAD CIG BDE BA'I GRIB BSIL YONGS SU GNANG BAR MDZOD CIG KYE,
,YANG NI BYANG GI PHYOGS SU BGROD CING GANG ZHIG KHYED NI 'KHYOG
PO'I LAM LA ZHUGS PA'I TSE, ,GRONG KHYER AUDZDZA YA NA'I RGYAL
PO'I PHO BRANG NANG DU PHYIR PHYOGS MIN PAR GNAS PAR MDZOD, ,DE
NA GRONG GI DGA' MA RNAMS KYI ROL SGEG ZUR MIG GLOG GI

@344A *, ,THAG PA G-YO BA NI, ,SKYONG BYED MIG GIS GAL TE KHYOD
NI MA MTHONG 'BRAS BU MED CING BSLUS PA NYID DU 'ANG 'GYUR,
,RLABS PHRENG G-YO LDAN SNYAN PAR SGROGS SHING 'DAB CHAGS PHRENG
BA'I RKED RGYAN SKA RAGS SIL SIL CAN, ,DAL GYIS DAL GYIS 'GRO
ZHING LANG LING MDZES PA'I SKAL BZANG

'KHOR LO'I LTE BA DANG LDAN PA, ,RO MCHOG DANG LDAN CHU BO'I NA
CHUNG BIR BINDHA NI KHYOD NI LAM NA MNGON BZHUGS NAS, ,DGA' MA
RNAMS KYIS MDZA' BO RNAMS LA ROL SGEG THOG MAR STON CING RKED
RGYAN 'GROL 'DRA MTHO'A, ,DE RGAL SINDHU'I CHU NI LEN BU BZHIN DU
LUS NI RAB TU PHRA BAR GYUR PA CAN, ,DGOS SU GYUR

PA'I SHING NI RNYINGS PA'I 'DAB MA LHUNG BA RNAMS KYIS KHYAB PAR
BKRAM PAS DKAR, ,KVA YE SKAL BZANG KHYOD DANG BRAL BAR GNAS PAS
LUS KYI GNAS SKABS 'DI 'DRAR 'GYUR, ,GANG GI CHUNG MA SPANGS NAS
CHE BA'I GNAS SKABS MDZAD DAM KHYOD MKHYEN DE NI RJOD PAR BYED,
,AA WANTA'I YUL THOG NA AU DA YA NA'I

GTAM NI GRONG GI RGAN MOS SHES PA YOD, ,DE RJES GRONG KHYER SNGAR
BSTAN KHANG PA YANGS SHING DPAL DANG PHUN TSOGS CHE LDAN YANGS PA
CAN, ,'DZAM GLING SA GZHIR MTHO RIS MDZES LDAN DUM BU BSOD NAMS
LHAG MA RNAMS KYI SKABS GSUM PA'I, ,LEGS BSHAD 'BRAS BUR GYUR PA
NYUNG SHAS 'GA' ZHIG DAG NI

PHROGS NAS 'ONGS PAR GYUR PA BZHIN, ,GANG DU BZHAD RNAMS MYOS
PA'I GDANGS SNYAN CHE BAR SGROGS SHING YID 'ONG SGRA NI GSAL BAR
BYED, ,NYI GZHON GYIS RGYAS CHU SKYES DRI BZANGS DGA' SKYED BSKA
BA'I RO LDAN YID DU 'ONG GYUR CING, ,CHU THIGS KYIS BRAN DRI
BZHON BUD MED CHAGS GZIR GDUNG BA PHROG BYED LUS

KYI RJES MTHUN PA, ,BDAG BO MCHOG NI 'DOD DON GNYER BAR BYED LA
SNYAN PAR SGROGS SHING DGA' BAR BYED PA BZHIN, ,DE YI NOR LDAN
KHANG PA RNAMS NA LEN BU SPOS KYIS BDUGS PA'I DRI BZANGS DRA BA
NAS, ,'THON PAS KHYOD LUS CHER 'GYUR KHYIM GYI GCUG PUD CAN NI
DGA' BAS GNYEN MTHONG GAR GYIS NI, ,

MCHOD 'BUL CHU SKYES DRI BZANGS LDAN PA BUD MED ROL SGEG LDAN
PA'I RKANG PA'I TSON RNAMS KYIS, ,MTSAN PA RNAMS KYI DBUS SU DUB
PAR GYUR PA'I RANG NYID SDUG BSNGAL BSAL BAR BYA, ,YANG NI SRID
PA GSUM GYI BLA MA DPAL MGRIN GNAS SU BSOD NAMS LDAN KHYOD BGROD
PAR BYA, ,'KHOR TSOGS CHOS KYIS

@344B KHYAB BDAG MGRIN 'OD MTSUNGS BZHIN ZHES GUS DANG BCAS PAS
LTA BAR BYED, ,YID 'ONG DRI LDAN CHU LA LANG TSO MA RNAMS ROL
SGEG KHRUS NI BYED BA'I DRI LDANG ZHING, ,AUTPAL GE SAR LDAN PA'I
DRI RNAMS KYIS BSGOS RLUNG GI SKYED TSAL G-YO BAR BYED PA YOD,
,KVA YE CHU 'DZIN NAG PO CHEN PO'I GNAS SU BGROD NAS

NYIN ZHAG GZHAN PA'I DUS LA YANG, ,NYIN MOR BYED PA 'DREN BYED
YUL DU 'ONGS PAR GYUR GYI BAR DU KHYOD NI GNAS PAR MDZOD, ,RTZE
GSUM CAN LA THUN MTSAMS LA NI GTOR MA RNGA CHEN BSGRAGS SHING
BSTOD DBYANGS BYED PA BZHIN, ,KHYOD KYIS 'BRUG DBYANGS BSGRAGS
TSE MA TSANG MED PA'I 'BRAS BU THOB PAS

KUN GYI DON YANG BYED, ,DE NAS RKANG PA BKOD PAR GYUR TSE 'OG
PHAG DAG LAS SIL SIL SNYAN PA'I SGRA 'BYUNG ZHING, ,ROL SGEG G-YO
BA'I RIN CHEN 'OD 'PHROS LUS MDZES RNGA YAB 'DZIN PAS NGAL BA'I
LAG PA CAN, ,TSOGS KYI MDZES MA SEN RJES GSAR PAS GDUNGS LA KHYOD
LAS CHAR THIGS THOB NA TSIM

BYED PA, ,KHYOD LA SBRANG RTZI BYED PA'I PHRENG BA BZHIN DU G-YO
BA'I ZUR MIG RING BA DAG GIS BLTA BAR 'GYUR, ,PHYUGS BDAG GLANG
CHEN LPAGS RLON 'DOD BZHIN GYON NAS GAR NI RTZOM PA 'PHROGS PAR
GYUR PA BZHIN, ,KHYOD 'ONGS SNGA DRO'I THUN MTSAMS NYI GZHON DMAR
BA'I 'OD KYIS DMAR BA'I CHU SKYES 'DZIN BYED

CING; ,RGYAB NAS MTHO BA'I LAG PA ZLUM PO'I NAGS KYI SHING CHEN
DAG GIS BRGYANGS NAS 'DZIN CING GNAS, ,ZHI BA'I CHAR RGYUN 'BAB
TSE RI YI SRAS MOS G-YO MED MIG GIS GUS PAS LTA BAR BYED, ,DES NA
BDAG PO'I GNAS SU MCHOG GI BTZUN MO RNAMS NI RAB DAGS SGEG PAR
BYED PA NA, ,MTSAN

MO'I MUN PA STUG PO RNAMS KYIS MI YI BDAG PO'I LAM GYI SNANG BA
'GOG BYED PAS, ,KHYOD KYI GLOG 'OD GSER MTSUNGS 'OD KYI SNANG BAS
SA GZHI'I LAM NI KUN NAS BSTAN PAR MDZOD, ,CHU CHAR 'BRUG DBYANGS
SGRA CHEN MANG PO MA BYED MDZES PA DE RNAMS SKRAG CING 'CHI BAR
'GYUR, ,DE RNAMS KYIS NI KHANG

BZANGS PHUG NOR NYAL SA STENG GI RGYA PHUBS 'GA' ZHIG DAG TU NI,
,YUN RING 'ONGS LAS DUB PA'I RANG GI DGA' MA GLOG MA'I DON DU
MTSAN MO GNAS BYAS NAS, ,NYI MA MTHONG TSE KHYOD NI SLAR YANG
LHAG MA'I LAM DAG SHIN TU MGYOGS PAS BGROD PAR BYA, ,GANG PHYIR
SNYING GROGS DAG GI DON DU 'BAD PA

@345A *, ,BYAS PA DES PAR BYA BA BYAS PA NYID, ,DE YI DUS SU NYIN
MOR BYED PAS LAM NI DOR NAS MYUR DU 'GRO BAR BYA, ,'OD ZER RAB TU
'PHRO BA BSGRAGS NA KHRO BA CHUNG BA MIN PA KHYOD LA BYED PAR
'GYUR, ,MTSAN MO BDAG PO SONG BA'I BUD MED MIG GI MCHI MA SEL LA
BDAG PO 'ONG BA BZHIN, ,PADMO'I

YUM GYI CHU SKYES GDONG GI MIG CHU DE YANG RAB TU SEL BA BYED PAR
'GYUR, ,RAB DU DANG BA'I SEMS BZHIN SHIN TU ZAB MO DANG LDAN MTSO
YI CHU YI CHU YI NANG DU NI, ,KHYOD KYI GZUGS BRNYAN YANG NI RANG
BZHIN SKAL BA BZANG PO BDAG NYID 'CHAR BA THOB PAR 'GYUR, ,DE
SLAD DE YI KU MU TA NI DKAR PO RNAMS KYIS KHYOD LA

BKUR STI BSNYEN BKUR BYED, ,BRTAGS PAS DON YOD BYA BA'I CHED DU
G-YO LDAN NYA RNAMS GYEN DU 'PHAR ZHING LTA BAR BYED, ,DE YI CHU
GOS SNGON POS CHU YI DOGS KYI TSING RA 'PHROGS PAR BYAS NAS
SPANGS PA NA, ,MA 'PHROG CES NI SHING CHEN YAL GA'I LAG PA DAG
GIS DBUS SU CUNG ZAD 'DZIN PA BZHIN, ,KVA

YE GROGS PO CHU 'THUNGS LTO KHENGS LJI NAS LAM DU 'GRO BA YANG NI
JI LTAR YIN, ,MDZES MA'I SGRON MA MDZES PA'I BRO BA SHES NA JI
LTAR 'DOR BA'I NUS PA YONG PA YIN, ,KHYOD NI DE PA'I RI LAS NYE
BAR 'GRO TSE NGAL BU DAL BU'I RLUNG NI LDANG 'GYUR ZHING, ,BSIL
BA'I RLUNG GIS BSGOS BA'I AU DU MW'A RA'I NAGS KYI

'BRAS BU 'CHANG ZHING ROL RTZED BYED, ,KHYOD KYIS CHAR CHEN PHAB
PAS NOR 'DZIN MA YI DRI DANG RLANGS PA GTZANG MA TSOGS PA NI, ,SO
LDAN RNAMS KYI SNA YIS RDUB CING BU GA'I NANG DU SKAL BZANG GLU
DBYANGS SGROGS PAR BYED, ,DER NI SKYE MCHED NYI MA LAS LHAG GZI
LDAN SREG ZLA LAS SKYES DON DU PHYOGS BA CAN, ,

GTZUG NA ZLA BA RIN CHEN MANG GI DMAG TSOGS BSRUNG PA'I DON DU
BSKOS PA DE NI GNAS, ,KHYOD KYI MKHA' YI GANGG'A'I CHU LAS SPRIN
GYI ME TOG GSHER BA MANG PO RNAMS KYIS NI, ,ME TOG GRU CHAR BDAG
NYID PHAB NGA RNAMS KYIS GANG ZHIG DE NI KHRUS NI BYED PAR 'GYUR,
,GTZUG PHUNG LDAN DE CHU 'THUNGS DGA'

BAS PHYIN NAS RI GZUNG SNYAN PA'I SGRA SGROGS GAR DAG BYED, ,MIG
ZUR DKAR BA'I ZER GYIS 'PHROG BYED GTZUG GI ZLA BA'I 'OD KYI ZER
NI SKYENGS BYED KYANG, ,GANG GI CHE BA'I MJUG SGRO MDONGS 'OD
TSON RTZIS BRIS BZHIN MDZES PA 'OD GYUR PA, ,AU MA'I SRAS NI DGA'
BAR BYED PA CHU SKYES 'DAB MA BZHIN DU RNA

@345B BAR BYED PA YOD, ,SMYIG MA'I TSAL NAS SKYES PA'I LHA DE
YANG DAG MCHOD NAS SLAR YANG LAM NI BRGAL BAR MDZOD, ,GRUB PA'I
KHYO SHUG DAG GI LAG PA'I PI WANG CHU THIGS BRLAN LA 'JIGS PAS
LAM NI STER, ,KHYOD KYIS MTHONG BAR 'GYUR BA'I SA BDAG DGA' BA'I
LHA YI SRAS PO CHU GTER GZUGS 'DZIN

NI; ,SA YI GZHI LA BYUNG ZHING LHUN PO 'DOD 'JO'I BU MOS 'ONGS
NAS MCHOD PA BYED PAR 'GYUR, ,KHYOD KYI DE YI RLABS LDAN MTSO YI
CHU 'THUNGS 'ONGS PA'I TSE NA THAG RING MTHU LAS NI, ,CHEN PO YIN
YANG PHRA MO DANG NI SBRANG RTZI'I BU YI KHA DOG BSKUS PAR GYUR
PA DANG, ,CHEN PO'I SA LA AINDRA N'I LA MU TIG DO SHAL DAG NI

GCIG TU BKOD PA BZHIN, ,MKHA' LA BGROD PA RNAMS KYI MIG RNAMS DAG
GIS 'OG TU BLTA ZHING NGES PAR MTHONG BAR 'GYUR, ,DE RNAMS BRGAL
NAS BGROD TSE SMIN MA 'KHRI SHING GZHON NU ROL PA RNAMS KYIS
MDZES BA CAN, ,DKAR NAG 'OD ZER DANG LDAN RNAMS KYI RDZI MA STENG
DU BSKYOD PAR GYUR PA'I MDZES PA DAG,

KUN DA'I ME TOG G-YO BA'I RJES 'GRO SPRANG RTZI BYED PA'I DPAL
GYI MDZES PA BZHIN DU NI, ,MDZES LDAN DA SHA ZHES BYA'I GRONG
KHYER NA CHUNG MIG GIS BLTA 'DOD LA NI RANG LUS BSTAN PAR MDZOD,
,DANG POR TSANGS PHA 'JUG PA ZHES BYA'I LJONGS LA KHYOD NI BGROD
BYA 'OG TU GRIB BSIL BYA, ,DE NAS RGYAL RIGS BCOM PA'I

DUR LDAN KU RU BA YI BZHIN NI KHYOD KYIS BSTAN PAR BYA, ,GANG DU
SRID SGRUB MDA' RNON BRGYA PHRAG DAG GIS RGYAL RIGS MANG PO'I MGO
BO BCAD PA NI, ,KHYOD KYI GRU CHAR CHEN PO RAB TU MANG PO PHAB
PAS PADMA RNAMS NI CHAD PA BZHIN, ,MYOS PAR BYED PA'I RO LDAN
DGA' MA SNAR MA'I TSIG GIS MTSAN PA'I CHANG NI SPANG BYAS NAS,,

RANG GI GNYEN LA DGA' BAR 'GYUR BAS YUL LAS PHYIR PHYOGS STOBS
BZANG GANG DE BLTA BAR BYA, ,KVA YE ZHI LDAN S'A RA SVA TI'I CHU
LA MNGON PAR PHYOGS TSE KHYOD KYIS 'THUNGS BYAS NAS, ,LUS KYI KHA
DOG DAG NI NAG POR 'GYUR ZHING NANG GI BSAM PA YANG NI DKAR BA
NYID, ,DE NAS BGROD PA'I PHYI NAS KA KHA PA YI GRONG

YOD DZA HU'I BU MO RI RGYAL GYI, ,NGOS LA BGROD PA DUG CAN RGYAL
PO'I BU NI MTHO RIS DE YI THEM SKAS BGROD PA BZHIN, ,GANG GI DBU
BA'I PHRENG BA RNAMS KYIS GOO R'I'I ZHAL GYI KHRO GNYER RNAMS LA
DGOD PA BZHIN, ,BDE 'BYUNG SKRA NAS RLABS KYI LAG PA DAG GIS
BZUNG NAS ZLA PHYED 'PHROG PAR BYED PA BZHIN, ,KHYOD NI GAL TE

@346A *, ,DE YI CHU 'THUNGS BSAMS NAS LUS PHYED LNGA MA MKHAR LAS
'PHYANG BA NI, ,LHA YI GLANG PO BZHIN TE CHU DRE'I ZHING NI DRI
MED DKAR BA'I SHEL BZHIN SNANG BA NYID, ,CHU BO DE LA KHYOD KYI
GLAG MA BSAM PAS 'PHRAL LA YANG DAG 'BYUNG 'GYUR MDZES PA NI, ,YA
MU NA YI CHU DANG GANGG'A 'GROGS BA'I MDZES PA LAS

'ONGS GYUR LA GNAS MA YIN, ,RDO LEB STENG DU RI DAGS GNAS PAS RI
DAGS LTE BA'I DRI BZANG 'DZIN PA'I RDO LDAN ZHING, ,GANGG'A NYID
KYI YAB GYUR KHA BAR DKAR BA'I G-YO MED GANGS LDAN DE NYID THOB
BYAS NAS, ,LAM GYIS NGAL BA RNAM PAR 'DUL BA'I CHED DU DE YI RTZE
LA SLEBS NAS 'DUG PA YI, ,MDZES PA MIG GSUM

PA YI BZHON BA DKAR BA'I KHYU MCHOG RVA YIS 'DAM NI GLANGS BA
BZHIN, ,DE LA GAL TE RLUNG GIS RAB BSKYOD THANG SHING LAG PA KUN
DU 'THABS PA LAS BYUNG BA'I, ,ME YI DUG DANG ME STAG DAG GIS
'BRONG GI DGA' MA'I SPU TSOGS MANG PO SREG BYED NA, ,KHYOD KYIS
DE RNAMS ZHI BA'I CHED DU CHU 'DZIN STONG PHRAG MANG PO CHAR

NI BYA BAR 'OS, ,GANG PHYIR CHEN PO RNAMS KYI PHUN TSOGS 'BRAS BU
MANG PO'I SDUG BSNGAL ZHI BAR BYED PA NYID, ,DER NI KHYOD KYIS
SGRA CHEN BSGRAGS LA MA BZOD CHE BA'I DREGS PA KUN DU LDAN PA'I
RKANG BRGYAD PA, ,KHYOD KYI STENG DU MCHOD BAR BYA'O SNYAM NAS MA
MCHONGS RANG GI YAN LAG KUN DU RMAS, ,DE RNAMS DAG LA RAB

TU BZHAD LDAN THOG SER CHAR PA DRAG PHAB MANG POS GZHOM PAR
MDZOD, ,RANG BZHIN NGAN PA'I GNAS PA DAG GI 'BRAS MED RTZOM PA'I
'BAD PA RNAMS NI CI YANG MED, ,DER NI CHE ZHING GSAL BA'I RDOL
GTZUG NA ZLA PHYED 'DZIN PA'I RKANG BKOD RJES LA NI, ,RTAG TU
GRUB PA RNAMS KYIS GTOR MA MCHOD KYIS GUS PAS

PHYAG DANG BSKOR BA MDZOD, ,GANG ZHIG MTHONG NA BYED PAS BYAS
PA'I SDIG PA RNAMS NI SHIN TU RING POR 'DOR BYED CING, ,GUS PA
'DZIN PA RNAMS NI DE YI 'KHOR DU GNAS PA THOB BYED BRTAN PA THOB
PAR 'GYUR, ,DRI ZHIM RNAMS KYIS KHENGS PAR GYUR PA'I KHANG PA
NANG NAS SNYAN PA'I YID 'ONG SGRA 'BYUNG ZHING, ,MI'AM CI

MO RNAMS KYIS GRONG KHYER GSUM RGYAL 'GYUR LAS YANG DAG DGA' BAS
GLU DBYANGS SGROGS, ,RDA ZLUM SNYAN PA'I SGRA BZHIN GAL TE KHYOD
KYIS RDO YI GTZUG LAG KHANG DER SGRA SNYAN NI, ,BSGRAGS PAR GYUR
NA NGES PAR PHYUGS BDAG DRUNG DU GSUM 'DUS DBYANGS SNYAN DON GYI
TSOGS PA 'BYUNG, ,GANGS KYI RIL NYE BA'I THANG LA

@346B RKANG PA BSKYOD TSE DE DANG DE YI KHYAD PAR LA,
,KROONYTZA'I RI YI LAM LA RAB GRAGS BHRI GU'I BDAG PO'I MDA' PHUG
DANG PA'I SGO CAN YOD, ,DE NAS NOR SBYIN PHYOGS SU KHYOD NI RJES
SU 'GRO TSO 'KHYOG POR 'GRO BA'I MDZES PA NI, ,STOBS LDAN SLU
BA'I CHED DU KHYAB 'JUGS 'JAL RKANG PA SNGO BSANGS YANG DAG BKOD
PA BZHIN, ,

MGRIN BCU'I LAG PAS BSKYOD BYA RI NGOS YANGS PA DANG LDAN SHEL
GYI KEE LA SHA YI RI, ,SKABS GSUM MDZES MA'I GDONG GI ME LONG
BSTAN BYA'I STENG DU'ANG SONG STE CUNG ZAD GNAS PAR BYA, ,GANG GI
RTZE MO SHIN TU MTHO BA KU MU TA LTAR MKHA' LA KHYAB BAR GNAS PA
NI, ,MIG GSUM PA YIS RAB TU BRGAD PA PHYOGS BCU

DAG NAS GCIG TU SPUNGS PAR GYUR PA BZHIN, ,DE YI RI NGOS DAG LA
KHYOD NI 'GRO TSE SNUM PA'I SMAN MCHOG DAG DANG MTSUNGS PA DANG,
,DE NI GNYIS 'THUNG SO NI 'PHRAL LA BCAD PAR BYAS PA LTA BUR DKAR
ZHING MDZES PA DE, ,MDZES PA'I RI BO LA NI G-YO BA MED BA'I MIG
GIS BLTA BYA NYID DU 'GYUR BA DANG, ,STOBS

LDAN DKAR BA'I DPUNG PA DAG LA GOS SNGON BKOD PAR GYUR BZHIN
'BYUNG BA BDAG GIS SHES, ,DER NI BDE 'BYUNG SBRUL GYI GDU BU DOR
NAS GOO R'I'I LAG PA DAG LA 'DZIN BYED CING, ,GAL TE YANG NI ROL
RTZED CHED DU ZHABS KYIS 'GRO BAS RI LA DE DAG DAL 'GRO NA,
,KHYOD BGROD LUS NI 'KHYOG POR 'GRO ZHING NANG NA

GNAS PA'I CHU CHEN DAG NI SPANG BYA ZHING, ,BKAB PAR BYAS NAS
STENG DU 'GRO BA RNAMS LA RKANG BA'I BDE BA REG PAR BYA BA MDZOD,
,RIGS GNAS DER NI KHYOD KYIS CHU RNAMS SKYUGS PAR BYAS PAS NGES
PAR NANG NA MED BA NA, ,LHA YIN CHUNG RNAMS KYIS KHYOD NI 'KHRUL
'KHOR GYIS BZUNG KHANG BZANGS NANG DU 'KHYER

PAR BYED, ,KVA YE GROGS BZANG TSA BAS GDUNGS PA DE RNAMS CHED DU
GAL TE KHYOD NI MI GTONG NA, ,ROL SGEG G-YO BA'I MDZES MA DE
RNAMS RNA BAR RTZUB PA'I SGRA CHEN BSGRAGS BAS 'JIGS PAR BYA,
,CHU THIGS DAG GIS BRAN PA DANG LDAN DRI BZHON GYIS BSKYOD DPAG
BSAM SHING LA G-YO BZHIN DU, ,KHYOD KYI

GRIB 'OD SHEL LTAR DKAR BA'I GOS KYIS RI DBANG DE NI YONGS SU
G-YOGS BYA ZHING, ,YID 'ONG CHU BO BZHI YI RGYUN NI GSER GYI CHU
SKYES GSAR PA LTAR DE'ANG 'THUNG BA DANG, ,SA SRUNG BU YI GDONG
PA'I GOS NI CI 'DOD SPYAD CING DGA' BA'ANG SKAD CIG BYA BAR
MDZOD, ,KVA YE 'DOD BZHIN RGYU BYED KHYOD NI DES

@347A *, ,LAS RGAL TSE LCANG LO LDAN MA SHES PAR 'GYUR, ,SLAR
YANG RI DE G-YO LDAN GANGG'A'I CHU GOS LDAN MA'I BDAG PO BZHIN DU
MI MTHONG MIN, MTHONG BA'I GZHAL MED KHANG STENG CHAR SPRIN CHE
LAS KHYOD KYI CHU BYAS BYAS DUS SU NI, ,GANG ZHIG 'DOD LDAN MA NI
LEN BU MU TIG DRA BAS BSGRIGS PA'I

PHRENG BA LDAN PA BZHIN, ,KHYOD LA GLOG 'OD LDAN BZHIN SGEG PA'I
MDZES MA DANG LDAN DBANG PO'I GZHU BZHIN BKRA BAR LDAN, ,SNYAN
PA'I DBYANGS NI ZAB PA BZHIN DU GLU DBYANGS DAG DANG ROL MO'I
DBYANGS SNYAN RNAMS DANG LDAN, ,CHU YI SNYING PO CAN BZHIN SA
GZHI NOR BU'I RANG BZHIN MTHO BZHIN RTZE MO MKHA' LA REG,

GANG DU KHYAD PAR DE RNAMS KYIS NI KHYOD DANG KHANG BZANGS
MTSUNGS PA'I CHED DU NI NOR BUR LDAN, ,GANG DU NA CHUNG RNAMS NI
LAG PAD MDZES SHING LEN BU'I KUN DA GZHON NU'I SKRA NI 'CHING,
,GDONG GI CHU SKYES 'DZUM ZHING DKAR BA'I GE SAR DBAL NI GSAR PA
DAG GIS MDZES BYAS SHING, ,GTZUG PHUD KU RU BA

KA'I ME TOG ZHAGS PAS BCINGS PA MDZES SHING RNA BAR AUTPAL CAN,
,SKRA MTSAMS BKRA BA'I ME TOG DAG DANG LDAN PA'ANG KHYOD NI NYE
BAR 'ONGS LAS SKYES PA YIN, ,GANG GI DKAR PO'I NOR BU DANG LDAN
RIN CHEN 'OD KYIS KHYAB PA CHU SKYES LTAR MDZES PA'I, ,YANG THOG
GZHI LA GNOD SBYIN RNAMS NI MCHOG GIS

DGA' MA DANG BCAS YANG DAG GNAS BYAS NAS, ,DPAG BSAM SHING LAS
RAB TU 'KHRUNGS BA'I DGA' MA'I RO LDAN CHANG NI KUN DU 'THUNG
BYED CING, ,DAL BU RNAMS KYIS RNGA RNAMS LA NI BRDUNGS PA KHYOD
KYI 'BRUG SGRA ZAB PA'I DBYANGS SNYAN BZHIN, ,GANG DU RAB BGROD
CHES CHER 'DAR BAS LEN BU LHUNG ZHIN MANDA RA

BA'I ME TOG NI, MCHANG PAR GYUR CING RNA BA'I RGYAN GYUR BA MDZES
GSER GYI ME TOG LHUNG BAR GYUR PA DANG, NU RGYAS MU TIG DRA PA
MTSAR BAR GYUR CING DO SHAL SRAD BU CHAD PAR GYUR PA YI, ,'DOD
LDAN MA RNAMS MTSAN MO LAM DU 'GRO LA BYUNG BA 'OD LDAN SHAR
TSEGS LA BAR BYED, ,GANG CHED CHAGS BAS GNOD SBYIN

BUD MED RNAMS KYI 'OG BAG BCINGS PA 'GROL ZHING GOS DAG NI, ,BSAL
LA MDZA' BO RNAMS LA 'DOD MAS 'DAR BAR GYUR CING G-YO BA'I LAG PA
'PHEN PA NA, ,MCHOG TU CHE BA'I 'OD ZER DANG LDAN RIN CHEN MAR ME
MNGON DU MTHONG BAR BYED PA NI, ,NGO TSAS RMONGS BA RNAMS KYI LAG
PA DAG GIS PHYE MA GTOR

@347B BAR GYUR PA 'BRAS MED 'GYUR, ,GANG DU CHU 'DZIN SA STENG
GNAS RNAMS 'DREN BYED RTAG 'GROS GZHAL MED KHANG NANG NGED PA NA,
,GANG ZHIG RANG GI CHU THIGS DAG GIS BKRA BA'I RI MO RNAMS LA
'PHRAL DU SKYON BYUNG NAS, ,NGO TSA REG BA BZHIN DU KHYOD 'DRA
DUM BU DUM BU DAG TU 'THON PAR BYED PA NI, ,DRA MIG

RNAMS KYI NANG NAS DU BZHUGS PA 'THON PA RNAMS KYI RJES SU BYED
PA BZHIN, ,GANG DU BUD MED MCHOG RNAMS BDAG PO MCHOG GIS KUN NAS
'KHYUD PA RNAMS NI BTANG BA NA, ,LUS NI KUN NAS GDUNG BAR BYED LA
ZLA BA CHU SHEL SRAD BU'I DRA BA 'PHYANG BA CAN, ,KHYOD KYIS
BSGRIBS PA MED CING DKAR BA'I ZLA BA'I 'OD

RNAMS GSAL BAR MTHONG PAR GYUR PA NA, ,CHU THIGS 'BAB PA KUN NAS
BYUGS PAS ZHI BAR BYED CING MCHOG TU DGA' BA SKYED PA NYID, ,GANG
DU GNOD SBYIN BDAG PO'I GROGS BZANG LHA NYID MNGON SUM NYID DU
GNAS PA SHES BYAS NAS, ,'JIGS PA MANG LAS YID SRUBS GZHU NI RKANG
DRUG PA YI GZHU

RGYUD CAN DE DOR BAS CHOG ,BDAG P'I 'BEN LA MDZES MA'I SMIN MA
'KHYOG PO'I GZHU LA ZUR MIG G-YO BA DAG GI MDA', ,ROL SGEG G-YO
BRTZOM PAR BYED PA NYID KYIS DE YI 'BRAS BU NGES PAR GRUB PA
NYID, ,DE NA NOR GYI BDAG P'I KHANG BZANGS LAS NI BYANG GI PHYOGS
NA BDAG GI GRONG KHYER NI, ,MTHO

RIS BDAG PO'I GZHU DANG 'DRA BA'I RTA BABS MDZES PAS RING NAS
'TSAM PAR BYAS PA STE, ,GANG GI SKYED TSAL MANDAR DANG LJON SHING
GZHON NU BDAG GI MDZES MA'I BU LTAR NI, ,BSKYANGS PA'I MTHU LAS
'PHEL BA'I ME TOG CHUN 'PHYANG THUR DU 'PHYANG BA LAG PAS THOB
BYA YOD, ,BKONG MA BZANG MO'I CHU NI MAR KA TA'I

RDO YI PHRING BA BSGRIGS PA'I LAM SKAS CAN, ,'DI NAS MDZES PA'I
GSER GYI PADMA RGYAS PA RIN CHEN RTZA LDAN RNAMS KYIS KHYAB PA
STE, ,GDUNG BA DANG BRAL NGANG BA'I TSOGS RNAMS DAG NI GANGG'A'I
CHU LA GNAS PAR BYAS PA'I TSE, ,KHYOD NYID YANG DAG MTHONG BAR
GYUR KYANG NYE BAR GNAS PA'I YID 'ONG MTSO LAS 'GRO

MI 'GYUR, ,KVA YE GROGS BZANG KHYOD NI GLOG GI DAG 'AM G-YO BZHIN
NYE BAR MTHONG BAR GYUR PA NA, ,MTSO DE'I DOGS NA MDZES PA'I RI
BO YID 'ONG MCHOG GI AINDRA N'I LA RNAMS KYIS NI, ,RTZE MO MDZES
PAR BYAS PAR GSAR GYI BSKOR BA RNAMS KYIS BSKOR BA KHYOD KYIS
BLTA BYA BA, BDAG GI DGA' MA DGA' BYED

@348A *, ,DANG BCAS DE NYID SEMS GDUNGS BDAG NI SHIN TU DRAN PAR
GYUR, ,DE LA KU RU BA KA'I SHING GIS BSKOR BA'I YAL GA'I KHANG
BZANGS DANG LDAN NYE BA NA, ,MYA NGAN MED SHING DMAR DANG KE SA
RA YI SHING CHEN YAL 'DAB G-YO BA MDZES PA YOD, ,GCIG LA KHYOD
KYI GROGS SU GYUR BA'I DGA' MA BDAG DANG

BCAS PA'I G-YON PAS BSGRUN 'DOD CING, ,GZHAN LA GDONG GI CHANG
'THUNGS ME TOG 'BYUNG BA'I DON DU DGA' MA DE NI BDAG 'DOD GYUR,
,DE YI DBUS NA RAB DKAR SHEL GYI GZHAL GSER GYI SDONG PO CHE
ZHING MTHO BAR GNAS, ,RTZA BA RIN CHEN PHRENG BAS BCINGS PA RDO
RJE PHA LAM CHE BA MIN PA 'OD 'PHRO BA, ,GANG LA KHYOD

KYI GROGS BZANG MGRIN SNGON GNAS NAS NYIN PHYED SONG TSE ROL SGEG
GAR BYED CING, ,BDAG GI MDZES MA RIN CHEN GDU BU 'THAB PA'I
DBYANGS SNYAN SKAL BZANG MCHOG TU MDZES PA YOD, ,DE RNAMS KYIS NI
LEGS PAR MTSAN PA KVA YE LEGS PA'I THUGS 'DZIN KHYOD KYIS BLTA
BAR BYA, ,SGO YI MTHA' DANG NYE BA DAG

NA DUNG DANG PADMA'I GZUGS BRIS MTHONG BAR BYAS PA NA, ,DA LTA
BDAG DANG BRAL BAR GYUR PAS NGES PAR MDZES PA DMAN PA NYID DU
GNAS PAR NGES, ,NYI MA NUB BAR GYUR PAS NGES PAR PADMA DAG GIS
MDZES PA NYAMS PAR GYUR PA NYID, ,MDZES MA DE NI YONGS SU
BSKYANGS CHED MYUR DU GSHEGS NAS GLANG PHRUG LUS

BZHIN CHUNG BA YIS, ,MDZES PA'I RI BO DE YI NGOS LA GNAS NAS DANG
POR LEGS BSHAD SNYAN PA'I GSUNG GLENG MDZOD, ,BDAG GI KHANG NANG
'JUG TSE ME KHYER PHRENG BA LTA BU'I SNANG BA CHUNG SHING CHUD PA
NI, ,MDZES SHING ROL PA'I SMIN MA G-YO BA'I GLOG GI MIG NI BYAS
NAS KHYOD KYIS BLTA BAR 'OS, ,DE NA BDAG GI

DGA' MA LUS PHRA MDOG MDZES GNYIS SKYES BKRA BA'I PHRAL MA MCHU
DAG NI, ,BIL MA SMIN PA BSKYED PA PHRA ZHING 'DREN BYED G-YO BA'I
RI DAGS MIG CAN LTE BA DMA', ,RO SMAD SBOM ZHING DAL GYIS 'GRO
MKHAS 'O MA 'DZIN PA DAG GI BAR DAG MCHOG TU MDZES, ,NA CHUNG DAG
GI YUL LA MNGON DU ZHEN PAR BYED PO

TSANGS PAS DANG PO NYID DU GYUR, ,GZHON MA DE NI BDAG GI SROG NI
GNYIS PAR SHES PAR MDZOD CES DAL GYIS SMRA BAR BYA, ,BDAG DANG
LHAN CIG SPYOD LA SHIN TU RING BAR GYUR TE DANG MO GCIG PUR GYUR
PA BZHIN, ,'DI LA NYIN ZHAG MANG PO 'ONG BA RNAMS SU YID LA GCAGS
PA MED PA NYID DU GYUR, ,DGUN SMAD PADMA CAN

@348B NI KHA BAS NYAMS PA BZHIN DU GZUGS GZHAN THOB PAR BDAG GIS
SHES, ,DGA' MA DE NI NGES PAR MCHI MA MANG PO BABS LAS MIG 'PHUR
CHE BA DAG TU GYUR, ,STENG 'OG CHU YI PAGS PA DAG NI SHUGS RING
SHIN TU DRO BA'I DBUGS NI DU MA BYAS, ,GDONG NI LEGS PAR BKOD LA
LEN BU 'PHYANG BAS BSGRIBS

PAS MTHA' DAG GSAL BA MIN PA NI, ,ZLA BA'I 'OD KYIS MDZES PA
KHYOD NI 'ONGS PAS BSGRIBS LAS SNANG MIN SMAN PA 'DZIN PA BZHIN,
,GTOR MA BYED PA'ANG BRAL BAS BTUD PAR GYUR PA BDAG 'DRA YID KYIS
RTOGS BYA 'DRI BA'AM, ,SNYAN PA'I TSIGS GIS SMRA BA'I SHA RI KA
NI GUR GYI NANG NA GNAS SHING GNAS PA LA, ,

KVA YE GROGS MO DE YI DGA' BA DRAN NAM ZHES PA'I DRI BA BYED PA
BDAG KYANG NI, ,KHYOD NI MTHONG BAR GYUR PA NA NI NGA NI MDUN DU
'ONGS SHING DGA' BAR BYED PAR 'GYUR, ,KVA YE GROGS BZANG DRI MA'I
GOS DANG BCAS PA'I RANG GI PHANG PAR PI WANG BZHAG BYAS NAS,
,BDAG GI MING NAS BOD PAS MTSAN CING 'DOD PA'I DBYANGS

SNYAN CHER SGROGS SNYAN PAR GYUR PA'I TSE, ,RANG GIS BYAS PAR
GYUR KYANG DBYANGS SNYAN DUM BU DUM BUR BCAS NAS SEMS ZHING YANG
YANG NI, ,MIG CHUS BRLAN PA'I RGYUD MANGS CUNG ZAD PHYI BAR BYAS
NAS KYANG NI DE NI 'ONG BAR 'GYUR, ,BDAG NI 'ONGS PA'I NYIN NAS
BRTZAMS TE NYIN ZHAG DANG NI ZLA BA SONG BA'I LHAG MA RNAMS, ,

SA LA RNAM PAR 'GOD CING SGO YI NANG DU GANGS KYI ME TOG RNAMS NI
SGYUR BAR BYED, ,BDAG CAN NAM NI PHRAD PAR 'GYUR RAM SNYAM PA
SNYID LA SEMS PA'I RTZOM PA MANG PO BYED, ,PHAL CHER BUD MED
RNAMS NI BDAG PO BRAL BAS YID KYI LAS KYI GDUNG BA MANG PO NYID,
,NYIN MO'I BAR LA BYA BA DANG LDAN BDAG DANG BRAL LAS DE

LTAR SHIN TU MIN NA YANG, ,MTSAN MO SHIN TU RING LAS KHYOD KYI
GROGS MO BYA MED GDUNG BA CHE BAR BDAG GIS SHES, ,LEGS MA MTSAN
RING RNAMS LA GNYID BRAL STAN MED SA LA NYAL TSE DRA MI GNYE BAR
NI, ,GNAS NAS BLTA BYA BDAG GI PHRIN RNAMS BZLAS PA RNAMS NI BDE
BA'I CHED DU NUS PA NYID, ,BRAL BAS LHAG PAR

GDUNGS PAS SA YI GZHIL GZHOGS GCIG BRTEN TE NYAL BAR GYUR PA NI,
,CHOS GCIG ZLA BA SHAR BA CHA GCIG LHAG MA RTZA BAR GNAS PA'I LUS
BZHIN DU NI GYUR, ,BDAG DANG LHAN CIG GNAS TSE 'DOD PA'I DGA' MA
RNAMS KYI MTSAN MO SKAD CIG BZHIN DU SONG, ,GANG DE DA LTAR BRAL
BA LAS SKYES MCHI MA DRON MO RNAMS BCAS

@349A *, ,SHIN TU RING BA NYID, ,KHRUS KYIS DAG CING YANGS SHING
RTZUB PA'I SKRA YI LEN BU 'GRAM PA DAG LAS 'PHYANG BA RNAMS,
,DBUGS KYI RLUNG GIS SEL BAR BYED PA RNAMS LA MCHU YI 'DAB MA DAG
NI DAL BAR DES, ,GNYID NI 'DOD BA MED CING BDAG DANG PHRAD BA LAS
BYUNG GNYID NI CUNG ZAD 'BYUNG 'GYUR ZHES,,

DGA' MA DE NI 'DREN BYED MCHI MA DANG BCAS SHIN TU GDUNGS PA
MTHONG BAS 'GOG PAR BYED, ,BDAG GIS BCINGS PA'I SPYI GTZUG LEN BU
BRAL BA'I NYI MA DANG PO NYID LA DOR BYAS NAS, ,LEN BU RNAMS NI
GCIG GYUR REG PA RTZUB PA MI BZAD 'GRAM PA DAG LA GNAS PA LAS,
,SEN MO RING BA'I LAG PAS REG PA'I NYON

MONGS LDAN PAS LAN CIG MIN PAR SGYUR BYED MA, ,RJE BO KHROS PA'I
BKA' LUNG RDZOGS PA GDUNG BRAL GYUR PA BDAG GIS GANG BDE DGROL
BAR BYA, ,MIG NI MCHI MA MANG PO RNAMS KYIS GDUNGS LA RDZI MA
RNAMS KYIS BKAB PAR BYAS NAS NI, ,ZLA BA'I RKANG BA'I 'OD ZER
BDUD RTZI SIL MA RNAMS NI DRA MIG NANG NAS ZHUGS PA NA,,

BKAB PA BSAL TE MNGON DU 'ONGS NAS DANG POR DGA' 'GYUR LDOG PA NA
NI DE BZHIN NYID, ,SPRIN DANG BCAS PA'I NYIN MO SA LA GNAS PA'I
PADMA RGYAS MIN ZUM PA MA YIN BZHIN, ,DGA' MA DE NI NYIN PAR
MDZA' BO'I GROGS MO RNAMS KYIS SKAD CIG KYANG NI GTONG MIN BZHIN,
,LUS PHRA MA LA GCIG NI BLTA TSE KUN GYI RMAD BYUNG

BLTA BAS 'JUG PAR 'GYUR BA NYID, ,MTSAN MO SKYE BO RNAMS NI NYAL
BAR GYUR LA MDZES MA GNYID BRAL KVA YE CHU 'DZIN KHYOD, ,DRA MIG
DANG NI NYE BAR GNAS NAS NYAL SAR NYE BAR 'ONGS TE DE NI DGA' BAR
MDZOD, ,LEN BU GCIG TU GYUR LA REG PA 'GRAM PA LA GNAS SEN MO
MTHO BA'I LAG PA YIS, ,YANG DANG YANG DU SEL BAR

BYED CING SA YI GZHI YI MAL GYI STENG DU GZHOGS GCIG NI, ,LTUNG
BAR GYUR CING DE YI MTHA' NA MCHI MA RNAMS NI 'BAB PA DO SHAL
CHAD PA DAG ,G-YO ZHING LTUNG BAR GYUR PA BZHIN DU GNAS PA DE
MTHONG NYID KYIS DAL GYIS BRJOD PAR BYA, ,MDZES MA DE NI RGYAN
RNAMS YANG DAG GZHAG CING LUS NI SHIN TU PHRAL 'DZIN BYED CING,
,GDUNG

BA'I SDUG BSNGAL DAG GIS MAL STAN STENG NA YANG DANG YANG DU 'DRE
LDOG BYED PA NA, ,KHYOD KYANG 'PHRAL LA CHU YI RANG BZHIN MCHI MA
'DZAG PA NYID DU 'GYUR BA GDON MI ZA, ,PHAL CHOS THAMS CAD NANG
GI BDAG NYID BSTAN PAS SNYING RJE CI YANG 'JUG PAR 'GYUR BA NYID,
,KVA YE GROGS PO KHYOD KYI GROGS MO BDAG LA MDZA' BA MANG DU
'DZIN PA

@349B BDAG GIS SHES, ,DE PHYIR DE LTAR GYUR PA RNAMS NI DANG POR
BRAL LA DE NI BDAG LA SEMS PAR BYED, ,SKAL BZANG NANG GI BSAM PA
DAG GIS BRJOD PA NGES PAR BRDZUN MIN BDEN PAR SHES PA NI, ,BDAG
GIS GANG GANG BRJOD PA MA LUS YUN RING MIN PAR KHYOD LA MNGON SUM
NYID DU 'GYUR, ,LEN BU RNAMS KYIS MI GZUNG

GNYIS PO G-YO BA 'GOG CING MIG SMAN BYUG PAS GTOR BA DANG, ,NYES
PAR BYED PA NAM YANG MED PAR GYUR LAS SMIN MA'I RNAM 'GYUR BRJED
PAR 'GYUR NA YANG, ,KHYOD NI YANG LA RI DAGS MIG CAN 'DREN BYED
STENG NI G-YO BAR BYED PAR BDAG GIS SHES, ,GANG ZHIG NYA YIS
BSKYOD LAS CHU SKYES G-YO BA'I DPAL NI 'DZIN

PAR BYED PA NYID DANG MTSUNGS, ,DE YI BDAG GI LAG PA'I SEN MO'I
RJES NI MED CING MU TIG RNAMS KYI DRA BA NI, ,YUN RING NYID NAS
'DOR BAR BYAS PAR GYUR CING LONGS SPYOD NYID KYIS RDZOGS PA'I
MTHA' RU NI, ,BDAG GIS LAG PA RNAMS KYIS MNYES PAR BYAS PA MED
KYANG KHYOD 'ONGS SKAL BZANG DBANG GIS NI, ,DE YI CHU SHING GSAR

PA'I SDONG PO BRLA YANG G-YON PA G-YO BA NYID NI THOB PAR GYUR,
,KVA YE CHU 'DZIN DE LA DE YI DUS SU GAL TE BDE BA'I NYID NI THOB
GYUR NA, ,DE TSE KHYOD NI THUN TSOD BAR DU SGRA SGROGS MIN PAR
LHAN CIG DAG TU GNAS PAR MDZOD, ,DE YI BDAG POR GYUR BA BDAG LA
DKA' TSEGS CHEN POS THOB PAR 'GYUR BA'I RMI LAM NI, ,MGRIN PAR

LAG PA'I 'KHRI SHING DAG GIS CHE BAR 'KHYUD PA'I MDUD PA 'PHRAL
LA GTONG BAR BYED, ,RANG GI CHU YI THIGS PA BSIL BAS BSGOS PA'I
RLUNG GI M'A LA TA YA RNAMS KYIS NI, ,SHIN TU GZHON PA'I ME TOG
BCAS PA DE NI BSLAD NAS KYANG NI DE YI DBUGS DBYUNG MDZOD, ,KHYOD
NI GLOG GI 'DREN BYED G-YO ZHING G-YO BA KHYOD MDOG DANG

MTSUNGS GNAS SU GNAS BYAS NAS, ,KHENGS LDAN MA LA 'BRUG DBYANGS
TSIG NI SNYAN PA'I BRJOD PA KHYOD KYIS YANG YANG RTZOM PAR MDZOD,
,KVA YE KHYOD LDAN CHU GZHON MING CAN BDAG NI RJE YI GROGS BZANG
YIN PAR SHES PAR MDZOD, ,DE YI 'PHRIN SNYAN YID LA BZUNG NAS
KHYOD KYI DRUNG DU NYE BAR 'ONGS PAR GYUR BA NYID, ,BDAG GI SGRA
NI

BSGRAGS TSE LAM BGROD DUB PA'I TSOGS RNAMS SGO YI NANG DU 'BROS
PAR BYED, ,SNYAN PA'I SGRA DBYANGS RNAMS KYIS BUD MED LEN BU
'GROL ZHING 'DOD PAS GZIR BAR MTSON PAR BYED, ,CES PA DE SKAD
BSHAD TSE DRI BZHON BU NI MI THIL YI BU MOS MTHONG BA BZHIN, ,DE
NI DGA' BDE'I SNYING GIS KHYOD LA MNGON PHYOGS BLTA ZHING BDEN PA
NYID

@350A *, ,DU'ANG NGES PA NYID, ,KVA YE GROGS BZANG DE NAS LEGS
PAR GNAS LA GZHAN YANG NYAN 'DOD SGRA LDAN MA RNAMS NI, ,BDAG
PO'I TSIG NI SNYING GROGS BDAG GIS KHYER 'ONGS GYUR LAS PHRAD
LTAR LHAG MAR LUS PA NYID, ,KVA YE TSE LDAN BDAG GI TSIG DANG
NYID KYIS KYANG NI DE LA PHAN PA'I CHED DU NI, ,KHYOD KYI RGYAL
PO MCHOG

NI RGYAL POR MA YI RI YI GNAS NA GNAS SHING 'TSO BA NYID, ,KHYOD
NI SPANGS PAR GYUR LA KVA YA MDZES MA DGE'AM DRI ZHES DE LTAR
SMRA BAR MDZOD, ,GANG PHYIR SKYE BO RNAMS NI BYED PA NYAMS LA
DANG POR DE 'DRA'I DBUGS DBYUNG BYED PA NYID, ,LUS KYI NANG NAS
SHIN TU PHRA PAS PHRA GYUR DANG NI SHIN TU GDUNG BAS GDU DAS GYUR
DANG, ,MCHI MA

'DZAGS PAS MCHI MA 'DZAG GYUR CHE BAR PHRAD 'DOD NYID KYI PHRAD
'DOD MCHOG TU GYUR, ,DBUGS DRON SHUGS RINGS LHAGS PAS DBUGS DRON
SHUGS RINGS MCHOG TU LHAGS GYUR RING NAS 'JUG PA CAN, ,BSOD NAMS
CHOM RKUN DAG GIS LAM BKAG GYUR CING DE RNAMS YID LA SIM ZHING
'JUG PA YIN, ,GROGS MO'I MDUN

DU DE YI RNA BA LA NI KHYOD KYI GDONG NI REG PAR THOB GYUR PAS,
,KHYOD KYI GANG YANG GUS PA'I GTAM GYI CHED DU GYUR PA'I CHE BA'I
SGRA 'DI BRJOD PAR 'OS, ,GANG DE RNA BA'I YUL LAS SHIN TU GANG
YANG 'DAS SHING MIG DAG GIS NI MTHONG BYA MIN, ,KHYOD DANG DGA'
BAS 'PHRAD 'DOD GYUR ZHES BDAG GIS KHA YI TSIG 'DI ZER ZHES SMRA
BAR

MDZOD; ,'KHRI SHING 'GA' LA YAN LAG MDZES PA 'JIGS PA BCAS RI
DAGS MO LA MIG MDZES G-YO BA MTHONG, ,'GRAM PA'I MDZES 'OD RI
BONG CAN LA SKRA RNAMS GTZUG PHUD CAN GYI MJUG SGRO'I TSOGS LA
MTHONG, ,SMIN MA'I ROL SGEG MDZES MA RNAMS NI CHU KLUNG RLABS
PHRENG PHRA MO RNAMS LA RAB TU MTHONG, ,AE MA GCIG TU TSOGS PA
DANG

LDAN G-YON MIG KHYOD DANG MTSUNGS 'GA' YANG YOD MA YIN, ,CHAR
GYIS BRLAN LAS DRI MED SBRANG RTZI CAN BZHIN KHYOD KYI GDONG 'DI
MDZES SO LUS PHRA MA, ,KHYOD NI RING GYUR BDAG NI PHRA BA'I LUS
GYUR MDA' LNGA PA YID GDUNG BA YANG YANG BYIN, ,SO KA RDZOGS PA'I
MTHA' RU PHYOGS KUN CHE BA'I CHU 'DZIN STUG POS BSGRIBS PAS NYI
MA YI, ,SNANG BA RNAMS NI

NYAMS SHING RGYUN DU CHAR 'ONG BDAG GIS ZHAG GI GRANGS JI LTA BA
YIN, ,KHYOD NI RDO LEB GZHI LA KHAMS KYI MTSON RNAMS KYIS NI DGA'
DANG KHRO BAS LEGS BRIS TE, ,DE RNYED RDZOGS NAS 'DOD PA BYA BA'I
CHED DU KHYOD KYI ZHABS DRUNG LHUNG BAR GYUR PA NA, ,TSIG LAN MA
BYUNG BDAG LA MCHI MA MANG PO YANG YANG BYUNG BAS ZUGS PAS MIG LA
KHRO, ,DER YANG

@350B BDAG CAG GNYIS NI LHAN CIG 'GROGS PA'I SKAL BA MED PAS NYID
DU GYUR PA ZHIG ,KHYOD NI BDAG GI RMI LAM DAG TU 'ONGS SHING THOB
PA CI YANG MTHONG BAR GYUR PA NA, ,KHO BOS DAM DU 'KHYUD PAR BYA
BA'I CHED DU NAM MKHA' DAG LA LAG YUG BYA BA NI, ,SA LA GNAS PA'I
NAGS KYI LHA RNAMS KYIS NI NGES PAR MA MTHONG MA YIN MANG PO RU,,

MU TIG BRGYUD PA BZHIN DU SHING GI YAL GA RNAMS LA MCHI MA'I DUM
BU LTUNG BAR 'GYUR, ,DE WA D'A RU'I LJON PA RNAMS KYI YAL GA'I
'DAB MA RNAMS NI 'PHRAL DU BCAD BYAS NAS, ,DE RNAMS KYI NI 'O MA
ZAGS PA'I DRI BZANG DANG LDAN LHO PHYOGS ZHUGS PA'I DRI BZHON
RNAMS, ,GANG ZHIG BDAG LA DANG POR RAB TU 'KHYUD DO KVA YE YON
TAN MA LUS DE RNAMS

NI; ,GANGS KYI RI LA GAL TE SONG NA KHYOD KYI LUS LA REG PA NGES
BAR GYUR RO CE'O, ,THUN GSUM MUN PA CAN MA YUN RING GYUR BA SKAD
CIG BZHIN DU BSDUS PA CI LTAR YIN, ,NYIN PAR YANG NI GNAS SKABS
KUN DU CUNG ZAD GDUNG BA'ANG JI LTAR GYUR PA YIN, SHIN TU BYA BA
MA YIN TE, ,BDE BA MTHA' GCIG LDAN PAS SU YIN GNYER SKAL BA DMAN
PAR

GYUR; ,KHYOD DANG BRAL BA'I GDUNG BA RNAMS DANG CHE BA'I SDUG
BSNGAL RNAMS KYIS BRTAN PAR MIN PAR BYAS, ,BDAG NI ZHAG GRANGS
MANG PO'I BDAG NYID BGRANG ZHING NANG GI BSAM PAS MI 'CHI BAR NI
SHES, ,KVA YE DGE LEGS LDAN MA KHYOD KYANG MYA NGAN MANG PO SHIN
TU BYA BA MA YIN TE, ,BDE BA MTHA' GCIG LDAN PAS SU YIN RTAG TU
SDUG BSNGAL

MTHA' GCIG PA YANG SU ZHIG YIN, ,DE DAG 'KHOR LO RTZIBS NI CUNG
ZAD 'OG TU 'GRO ZHING STENG DU'ANG RIM GYIS BSKOR BA BZHIN,
,KHYAB 'JUG LAG 'GRO'I GNAS NA GNYID LAS LANGS TSE RJE BO KHROS
PA'I BKA' LUNG RDZOGS PA NYID, ,DE LA ZLA BA BZHIN YOD DE BAR MIG
NI ZUM PAR BYAS NAS KHYOD NI GNAS PAR MDZOD, ,PHYI NAS BDAG CAG
GNYIS NI

YUN RING BRAL BAR LAS BYUNG 'DOD PA'I LONGS SPYOD DE THOB STE,
,STON KA'I ZLA BA RDZOGS PA'I MTSAN MA RNAMS LA 'DOD PA'I LONGS
SPYOD DE DAG LDAN PAR 'GYUR, ,YANG NI BRJOD PA SNGON NI BDAG DANG
KHYOD NI MAL STAN GNAS NA MGRIN 'KHYUD GNYID SONG BAS, ,BDAG NI
PHRAL LA RAB TU SAD PAR GYUR NAS CI YANG DU BAR BYAS PAR GYUR PA
NA, ,NANG NAS

RGOD PA DANG BCAS LAN CIG MIN PAR KHYOD KYIS BDAG LA DRI BA BRJOD
PA NA, ,KVA YE G-YO MA 'GA' ZHIG DANG YANG DGA' BYED RMI LAM
MTHONG ZHES BDAG GIS KHYOD LA'O, ,DE LA BDAG NI KHYOD LA MTSAN MA
BZANG PO SBYIN PAR BYED PA YIN PAR RIG BYAS NA, ,KVA YE 'DREN
BYED DKAR MIN SKYE BO NGAN PA'I TSIG LAS BDAG MI GUS 'OS MA YIN,
,GANG PHYIR

@351A *, ,BRAL BAS GDUNGS PA LONGS SPYOD BRAL LA DE RNAMS MDZA'
BO'I BRJOD PA CI ZHIG YIN, ,DNGOS PO RNAMS NI MTHONG TSE MCHOG TU
DGA' BA'I RI NI MANG PO'I PHUNG PO NYID DU 'GYUR, ,'DI RNAMS KYIS
NI DANG POR BRAL BAS GDUNGS PAR GYUR PA'I GROGS MO DE NI DBUGS
DBYUNG MDZOD, ,MIG GSUM PA YI KHYU MCHOG LTA

BUR DKAR BA'I KEE L'A SHA YI RI LAS SLAR LDOG BYA, ,DE LA'ANG
RANG GI DGE BA'I MTSAN MA KHYER 'ONGS DE DANG DE NI BDAG LA BSHAD
PAR BYA, ,KHYOD NI KUN DA'I GE SAR G-YO LDAN MYUR 'GRO RNAMS KYIS
BSKUL BYAS MYUR BAR 'ONG BAR BYA, ,KVA YE GROGS BZANG KHYOD KYIS
BDAG GI GNYEN 'DUN DAG TU CUNG ZAD GNAS PA 'DI BYAS NAS, ,SLAR

YANG 'PHRIN RNAMS BRTAN PA KHYOD LAS NGES PAR BDAG LA 'ONG BAR
'GYUR ZHES BDAG SAMS SO, ,TZ'UTA KA RNAMS SGRA MED PAR YANG CHU
NI SBYIN PAR MDZOD CES KHYOD LA ZHU BAR SEMS, ,GANG PHYIR SKYE BO
RNAMS LA 'DOD PAR GYUR PA RNAMS KYI BYA BA'I DON NYID LAN GYI
TSIG ,KVA YE CHU 'DZIN GDUNG LDAN BDAG GI BRJOD PA BDAG GI SEMS

LA DON GNYER DGA' BA YI, ,TSOGS 'DI BYAMS PAR GYUR PA'AM RJES SU
RAB TU BRTZE BA'I BLOS NI 'DI RNAMS KUN BYAS NAS, ,KHYOD KYANG
'DOD PA'I YUL NI THOB CING MDZES PA'I CHAR SPRIN TSOGS 'DZIN DPAL
DANG LDAN PA DANG, ,GLOG MA DANG YANG NAM YANG MI 'BRAL GYUR CIG
DE BZHIN KUN KYANG DGE ZHING SHIS GYUR CIG ,SNYAN NGAG MKHAN

CHEN PO NAG MO'I KHOL GYIS MDZAD PA'I SPRIN GYI PO NYA RDZOGS
SO,, ,,BLO GROS DANG SNYING RJE DANG, BRTUL BA DANG NGES PA DANG,
GTONG BA LA SOGS PA'I YON TAN PHUL DU PHYUNG BA DPAG TU MED PAS
SPRAS PA'I DPON CHEN NAM MKHA' BRTAN PA'I BKA' LUNG GIS, KHA
CHE'I PAndI TA SNYAN NGAG MKHAN CHEN PO SU MAN SHR'I DANG, ZHU
CHEN GYI LO TZ'A BA MANG

DU THOS PA'I DGE SLONG BYANG CHUB RTZE MO DANG, LO TZ'A BAR GTOGS
PA LUNG RIGS SMRA BA NAM MKHA' BZANG POS DPAL SA SKYA'I GTZUG LAG
KHANG CHEN POR BSGYUR CING ZHUS TE GTAN LA PHAB PA,, GANG ZHIG
THUGS DGONGS RNAM PAR DAG PA YIS, ,'DI LA BSKUL ZHING MTHUN RKYEN
BSGRUBS PA DANG, ,BDAG CAG 'BAD LAS BSOD

NAMS GANG BSGRUBS PAS, ,'KHOR BA LAS RGAL SKU GSUM THOB PAR SHOG
,BYANG GI BDAG PO'I GSUNG BZANG LAS, ,SNYAN NGAG 'DI NI BOD SKAD
DU, ,KHA CHE PAn CHEN DANG LHAN CIG ,DGE SLONG BYANG CHUB RTZE
MOS BSGYUR, ,'DIS 'GRO BA DPAG TU MED PA LA PHAN THOGS NAS BKRA
SHIS SHING BDE LEGS SU GYUR CIG, ,,

