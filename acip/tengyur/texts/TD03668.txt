@281A #, ,RGYA GAR SKAD
DU, A'ARYA T'A R'A STO TRA DA SHA DV'I G'A TH'A, BOD SKAD DU,
'PHAGS MA SGROM MA LA BSTOD PA TSIGS SU BCAD PA BCU GNYIS PA, RJE
BTZUN MA 'PHAGS MA SGROL MA LA PHYAG 'TSAL LO, ,BZLOG DKA'I SRID

PA'I MUN PA NI, ,'JOMS BYED NYI MA'I 'OD DANG MTSUNGS, ,THUGS
RJES BRLAN PA'I THUGS MNGA' BA'I, ,SGROL MA LA NI RTAG TU 'DUD,
,SHIN TU RMONGS PA'I SEMS CAN GYIS, ,GLANG PO CHE RNAMS GSOD BYED
MA, ,LHA MO SENG GE KHROS PA YANG, ,KHYOD 'DUD PA LAS 'JIGS SHING
BROS, ,MCHE

BA'I MDUNG RTZE RTZE MO YIS, ,BRAG 'JOMS SHING DRUNG RTZA BA
'DON, ,KHYOD KYI SNGAGS KYIS BZLAS PA LAS, ,'JIGS SHING GLANG PO
'BROS PAR 'GYUR, ,PHYOGS DANG NAM MKHA' MA LUS PA'I, ,DU BAS
KHYAB CING BZOD PAR DKA', ,'BAR BA YIS NI KHRO TSIG PA, ,KHYOD
BSTOD CHAR PA ME ZHIR

@281B 'GYUR; ,MA RUNGS GDENGS KA LAS BYUNG BA'I, ,PHUt SGRA
SGROGS SHING DUG MIG CAN, ,SBRUL NI LHA MO KHYOD BSTOD PAS, NAM
MKHA' LDING NI BZHIN DU 'JOMS, ,RAL GRIS GCOD PA'I 'GRO BA RNAMS,
,KHRAG GIS YAN LAG BSKUS PA STE, ,KHYOD KYI MING TZAM DRAN PA
YIS, ,CHOM

RKUN NUS PA MED PAR 'GYUR, ,RGYAL PO KHROS PA'I BRAN RNAMS KYIS,
,SKRA NAS BZUNG NAS ZHAGS PA BCINGS, ,BTZON RA SPANGS NAS LHA MO
KYE, ,KHYOD LA BSTOD BYED 'JIGS MED 'GYUR, ,DBA' RLABS TSOGS NI
NAM MKHA' DANG, ,PHYOGS BCUR YANG NI KHYAB BYED PA, ,GRU LOG

NA YANG RGYA MTSO LAS, ,KHYOD KYIS 'PHANGS NAS PHA ROL PHYIN
,KHRAG DANG GLAD PA'I 'DAM GYIS BYUGS, ,DE DAG BZA' BA LA CHAGS
PA, ,LHA MO KHYOD KYI SNGAGS BZLAS PA, ,SHA ZA DE DAG 'JIGS PAR
'GYUR, ,YAN LAG CHAD CING DRI NGAN PA'I, ,KHRAG DANG ZHAG NI SNA
LA 'DZAG,

KHYOD NI DRAN PA TZAM GYIS NI, ,MDZE CAN 'DOD PA'I LHA 'DRAR
'GYUR, ,BKRES SKOM GYIS GDUNGS GCER BU DANG, ,SLONG BA'I YI DGAS
'GRO BA LA, ,KHYOD LA 'DUD PA TZAM GYIS NI, ,'KHOR LOS SGYUR BA'I
RGYAL POR 'GYUR, ,'JIGS PA CHEN PO 'JIGS MED PA, ,DE LTAR DAD PAS

KHYOD BSTOD PAS, ,DGE BA GANG BSAGS DE YIS NI, ,'JIG RTEN BDE BA
CAN THOB SHOG ,RJE BTZUN MA 'PHAGS MA SGROL MA LA BSTOD PA SLOB
DPON TZANTRA GO MIS MDZAD PA, ,TSIGS SU BCAD BA BCU GNYIS PA
RDZOGS SO,, 