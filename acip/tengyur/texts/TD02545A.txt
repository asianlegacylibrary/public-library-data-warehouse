@17A *, ,RGYA GAR SKAD DU, A'ARYA MANYDZU SHR'I N'A MA SINGG'A TI
BI DHI MAndA LA N'A MA, BOD SKAD DU, 'PHAGS PA 'JAM DPAL GYI
MTSAN YANG DAG PAR BRJOD PA'I DKYIL 'KHOR GYI CHO GA ZHES BYA BA,
'JAM DPAL GZHON NUR GYUR PA LA PHYAG 'TSAL LO, ,MA CHAGS SPYAN
MNGA' CHOS KYI DBYINGS

LA MKHAS, CHAGS MED DON RTOGS 'DOD CHAGS GNAS NAS DAG ,'JAM DPAL
RNON PO DE LA GUS BTUD DE, 'DOD CHAGS PADMA'I RIGS KYI DKYIL
'KHOR BSHAD, DE LA 'DOD CHAGS KYI GNYEN POR SANGS RGYAS SNANG BA
MTHA' YAS KYI DKYIL 'KHOR BYED PAR 'DOD PAS, SNYING RJE CHEN PO'I
BLO DANG

LDAN PA'I GANG ZAG GIS, SLOB MA JI SKAD SMRAS PA DE BZHIN BYED PA
RDZOGS PAR BYA BA'I PHYIR GRONG KHYER LA SOGS PA'I GNAS SU NYAM
NGA BA DANG BAG TSA BA SPANGS TE THE TSOM DANG DOGS PA THAMS CAD
SPANGS NAS STAN BDE BA LA 'JUG STE, MAndA LA DANG MCHOD PA BSHAMS
NAS SRUNG BA'I 'KHOR LO SNGON DU 'GRO

BAS TSOGS BSAGS LA CHOS THAMS CAD NAM MKHA'I DKYIL LTAR BLTAS TE,
SEMS KYI SNANG BA A'A LI DANG K'A LI'I PHRENG BA SKAR MA'I RNAM
PA LTA BU'I 'OD ZER LNGA YANG GLOG BZHIN 'GYU BA LAS 'BYUNG BA
CHEN PO BZHIS BTEGS PA'I KHANG PA'I NANG NA RANG GI GDAN YANG RMA
BYA LAS GRUB PA'I STENG DU RDZOGS PA'I

SANGS RGYAS SNANG BA MTHA' YAS NGES PAR HR'I: LAS BYUNG BA'I
SBYOR BA YE SHES SEMS DPA'I BAR DU RDZOGS PA DANG, DE'I BYIN GYIS
RLABS KYIS DKYIL 'KHOR RGYAL MCHOG CES BYA BA RANG GI RIGS DANG
MTHUN PA'I DKYIL 'KHOR RDZOGS PA DANG 'DOD CHAGS CAN GYI GDUL
BYA'I DOR GANG LA SANGS RGYAS KYI SKU PHRA MO MANG PO YANG

MTSAN BRJOD PA'I BYIN RLABS LAS BYUNG BA'I LAS RGYAL MCHOG BSGOM
PAR BYA'O, ,DE LTAR PADMA'I RIGS KYI DKYIL 'KHOR DANG NYE BAR
GYUR NAS 'DOD CHAGS CAN GYI SEMS CAN RNAMS DKYIL 'KHOR DU GZHUG
PA'I PHYIR DKYIL 'KHOR YANG RTZIG PA'AM RDUL TSON LAS BRIS TE,
LHA DGOD PA NI DBUS SU SANGS RGYAS SNANG PA MTHA'

YAS DE LA RIGS MTHUN PA'I SEMS DPA' BZHI DGOD, GZHAN YANG SGEG MO
LA SOGS PA BRGYAD KYANG MDZES PAR DGRAM MO, ,KHYAMS SU YANG BSKAL
PA BZANG PO'I BYANG CHUB SEMS DPA' RNAMS DGRAM MO, ,SGO BZHIR SGO
MA BZHI GZHAG GO, ,DE LTAR LEGS PAR BRIS NAS DKYIL 'KHOR GYI LHA
LA SNANG BA THOB PA DANG, SKAL

@17B PA DANG MTHUN PA'I ME TOG GIS SNYIM PA BKANG BA'I SLOB MA
DER BCUG LA LHA RNAMS BSTAN CING DBANG BSKUR NAS, DE NAS YON KYI
MCHOG BLANGS TE DKYIL 'KHOR LA PHUL LA LHAG MA RDO RJE SLOB DPON
GYIS LONGS SPYAD PAR BYA'O, ,'DOD CHAGS SNANG BA MTHA' YAS KYI,
,DKYIL 'KHOR CHO GA BSDUS PA LAS, ,DGE BA

BSAGS PAR GYUR PA DES, ,SNANG BA MTHA' YAS NYID DU SHOG ,SNANG BA
MTHA' YAS DBUGS DBYUNG BA'I DKYIL 'KHOR GYI CHO GA ,SLOB DPON
'JAM DPAL BSHES GNYEN GYIS MDZAD PA RDZOGS SO,, 