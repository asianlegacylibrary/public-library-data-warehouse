@207B #, ,RGYA GAR SKAD DU, SAm Kshi PTAR MAndALA S'U TRA N'A MA BRi
TATI,

BOD SKAD DU, DKYIL 'KHOR GYI THIG GDAB PA'I MDOR BSDUS PA'I 'GREL
PA, 'JAM DPAL GZHON NUR GYUR PA LA PHYAG 'TSAL LO, ,DE LA DANG PO
KHO NAR BCOM LDAN 'DAS LA PHYAG 'TSAL BA SNGON DU 'GRO BAS BSTAN
BCOS RTZOM PA LA 'JUG PA YIN TE, GANG GI PHYIR BSTAN

BCOS BRTZAM PA THAMS CAD LA YANG DAM PA RNAMS NI RANG GI 'DOD
PA'I LHA LA PHYAG 'TSAL BA DAG DANG PO KHO NAR NGES PAR BYED DO,
,DE BAS NA DAG CING ZHES BYA BA LA SOGS PA RNAMS SMOS PA YIN TE,
DE LA DAG PA NI 'DOD CHAGS LA SOGS PA'I NYES PA RNAMS DANG BRAL
BA'I PHYIR RO, ,

DE NYID NI RANG BZHIN ZHES BYA BA NGO BO NYID KYI CHOS KYI
DBYINGS KYI BDAG NYID YIN PAS NA RANG BZHIN DRI MA MED PA NI BAG
CHAGS DANG BCAS PA'I NYON MONGS PA'I DRI MA DANG BRAL BA'O, ,DE
NYID NI BDE BA CHEN PO ZHES BYA STE BDE BA ZHES BYA BA NI THAMS
CAD STONG PA'I MTSAN NYID CAN RANG BZHIN GYIS 'OD

GSAL BA CHOS KYI DBYINGS MI 'GYUR BA'I NGO BO NYID CES BYA BA'I
DON TO, ,CHEN PO ZHES BYA BA'I SGRA NI MCHOD PAR BYA BA'I TSIG
STE 'JIG RTEN PA DANG 'JIG RTEN LAS 'DAS PA'I MCHOD PA RNAMS KYIS
MCHOD PAR BYA BA YIN PA'I PHYIR RO, ,'DIS SKU GSUM GYI SGO NAS
BSTOD NAS PHYAG BYA BA STE,

@208A *, ,RANG BZHIN DRI MA MED PA ZHES BYA BA NI CHOS KYI SKU'O,
,BDE BA CHEN PO ZHES PA NI LONGS SPYOD RDZOGS PA'I SKU'O, ,DAG
CING ZHES BYA BA NI SPRUL PA'I SKU'O, ,DE LTA BU'I BCOM LDAN 'DAS
DE LA LUS DANG NGAG DANG YID KYIS PHYAG 'TSAL ZHING BTUD NAS
RGYUD RNAMS KUN GYI STE DE KHO

NA NYID BSDUS PA LA SOGS PA'I PHYI'I ZHES BYA BA THUN MONG DU
GYUR PA'I DKYIL 'KHOR GYI THIG GDAB BA ZHES BYA BA DE BZHIN
GSHEGS PA'I PHO BRANG GSAL BAR BYED PA BSHAD PAR BYA ZHING BSTAN
PAR BYA'O ZHES BYA BA'I DON TO, ,DA NI GNAS PHUN SUM TSOGS PA
BSTAN PA'I PHYIR, SA GZHI CHA SNYOMS YID 'OD BA, ,

ZHES BYA BA LA SOGS PA SMOS TE, SA YI CHA NI GNAS TE SHIN TU
YANG, ,SNYOMS SHING PHYOGS BZHIR SNYOMS PA'O, ,DE NYID KYIS NA
YID DU 'ONG BA STE NYE 'KHOR SHING DANG CHU LA SOGS PA DANG LDAN
PAS NYAMS DGA' BA'O, ,GZHAN YANG, RGYAR NI DKYIL 'KHOR NYIS 'GYUR
LA, ,ZHES BYA STE

DKYIL 'KHOR GRU BZHI LA SOGS PAR BYED NA DKYIL 'KHOR GYI GNAS
RGYUR KHUR BRGYAD LA SOGS PAR BYA'O, ,GZHAN YANG, DRI ZHIM CHU
YIS LEGS BTAB CING, ,ZHES BYA BA NI GA BUR DANG TZANDAN LA SOGS
PA SHIN TU DRI ZHIM PA'I CHUS BYUGS PA'O, ,SNGAGS KYIS DAG BYAS
ZHES PA NI

DKYIL 'KHOR SGRUB PA'I THABS KYI TSOGS YONGS SU GZUNG BA LA SOGS
PA'I SNGAGS RNAMS SNGON DU BZLAS PAS DAG CING BSAD BAR BYA'O,
,RAB MDZES PAR ZHES BYA BA NI LEGS PA'I KHYAD BAR DAG DANG LDAN
PA'O, ,DE LTA BU'I YON TAN DANG LDAN PA'I GNAS SU CI ZHIG BYA ZHE
NA, PHYOGS

MDUN MNYAM PAR SHES BYAS LA, ,ZHES BYA BA LA SOGS PAS MOS TE
DBANG PO DANG GSHEN RJE DANG CHU BDAG DANG NOR BDAG GI PHYOGS TE,
,PHYOGS BZHI DANG ME DANG BDEN BRAL DANG RLUNG DANG DBANG LDAN
GYI PHYOGS TE MTSAMS RNAM PA BZHIR PHYOGS DANG MTSAMS MNYAM ZHING
MTSUNGS PAR SHES

PAR BYAS LA THIG GDAB PAR BYA'O, ,MTSAN NYID JI LTA BU DANG LDAN
PA'I THIG GIS ZHE NA THIG SKUD CES BYA BA LA SOGS PA SMOS TE,
GANG GIS THIG GDAB CE NA THIG GIS SO, ,DE'I MTSAN NYID JI LTA BU
ZHE NA DKYIL 'KHOR NYIS 'GYUR LA ZHES BYA BA SMOS TE CHUR DKYIL
'KHOR NYIS 'GYUR GYI TSAD DO, ,

@208B DE BZHIN DU, SHIN TU GSAR ZHING GSHER BA'I SA, ,ZHES BYA BA
STE DKYIL 'KHOR GZHAN DU YONGS SU LONGS MA SPYAD PAS NA SHIN TU
GSAR BA'O, ,LAS THAMS CAD PA'I SNGAGS KYIS BTAB PA'I CHUS BRLAN
PAS ZHA GSHER PA'O, ,MKHAS PA NI THIG GDAB PA'I CHO GA SHES PA
STE DES

DE LTAR BA BZHIN DU MA NOR BAR DKYIL 'KHOR GYI THIG GDAB PAR
BYA'O, ,DES NI 'DI SKAD DU STON PAR 'GYUR TE, GRU BZHI PA LA SOGS
PA'I DKYIL 'KHOR LA DE'I NYIS 'GYUR TE CHUR KHRU BRGYAD PAR BYA
BA'O, ,DE BZHIN DU KHRU BRGYAD PA LA SOGS PA'I DKYIL 'KHOR BYED
NA KHRUNG CU

DRUG PAR BYA ZHING SGOMS SU SGO'I NYI SHU CHA DANG MNYAM PA 'JAM
ZHING MDUD PA MED PA LA LEGS PAR BSGRIL BA'I SRAD BU SA THIG GDAB
PAR BYA'O ZHES BYA BA'I DON TO, ,DA NI TSANGS PA'I THIG GNYIS PA
NAS BRTZAMS TE THIG GDAB PA'I CHO GA BSTAN PA'I PHYIR, SLOB DPON
SHAR BA BLTA

ZHES BYA BA LA SOGS PA SMOS TE SNGAR BSHAD PA'I GNAS DER, SLOB
DPON BLA MA SHAR DUB LTA, ,ZHES PAR SHAR PHYOGS SU MNGON PAR
PHYOGS PAR BYAS LA SLOB MA STE, SGRUB PA'I GROGS NI BUM PA BLTAS
TE, ,ZHES BYA BA NUB PHYOGS SU MNGON PAR PHYOGS PA STE GNYIS KA
YANG

MTHUN PA'I RKANG STABS KYIS GNAS PAR BYAS LA, SRAD BU RAB TU
BRKYANG LA RDO RJE KHU TSUR GYIS BZUNG NAS SRAD BU BRKYANG ZHING
BSRINGS LA DBANG LDAN DANG ME'I MTSAMS GNYIS KYI DBUS NA MTSAN MA
YOD PAR SLOB MA'I KHU TSUR GYIS BZUNG BA DANG, SLOB DPON GYIS
BDEN BRAL DANG RLUNG GI

PHYOGS GNYIS KYI DBUS NA MTSAN MA YOD PAR BZUNG NAS, RDO RJE KHU
TSUR SA RA BZHAG PAS, ,ZHES BYA BA DKYIL 'KHOR GYI SAR BZHAG NAS
TSANG PA'I THIG DANG PO DE RAB TU GDAB PAR BYA'O, ,TSANGS PA'I
THIG GNYIS PA DE'I DBANG DU BYAS NAS, THIG DE DKYIL 'KHOR BRGYAD
DAG GIS, ,ZHES BYA BA

SMOS TE SNGAR BTAB PA'I TSANG BA'I THIG DE DKYIL 'KHOR BRGYA DAG
GIS ZHES BYA BA DKYIL 'KHOR JI TZAM BYA BAR MNGON PAR 'DOD PA'I
TSAD KYI'O, ,YANG NA, CHA BZHI MNYAM PAR BGO BYAS LA, ,ZHES BYA
BA NI SNGA MA DE DUM BU MNYAM PO BZHIR BGO PAR BYA'O, ,DE LTAR
BGOS NAS CHA BZHI

@209A *, ,GSAL BAR BGOS PA DE DAG GIS MTHA' GNYIS DAG NI ZHES BYA
BA SHAR DANG NUB KYI CHA GNYIS PO DAG NI DOR NAS SU ZHES BYA BA
MI DGOS PAS BOR NAS SU, DBUS MA GNYIS KYI TSAD DU BYA, ,ZHES BYA
BA MTSO STE GANG LTE BA DANG 'BYAR BA'I DBUS MA GNYIS PO DE'I
TSAD DU BYAS LA TSAD DE

DANG MNYAM PA'I SHING 'JAM ZHANG DANG BA BYAS LA TSANGS PA'I THIG
GNYIS PA'I MTSAMS 'OG NAS BSHAD PA'I RIM PAS BYA'O, ,DBUS SU
MNYAM PA ZHES BYA BA LA SOGS PA LA JI SNYED PA'I SHING YON PO MA
YIN PA LAS CHUNG DKYIL 'KHOR GYI PHYED KYI TSAD LA, ZHED DU CHA
CHUNG DANG MNYAM PAR LEGS PAR

BZHOGS SHING BYAS NAS SNGAR BSHAD PA'I DBUS MA'I CHA GNYIS SU MI
'GYUR BAR BZHAG LA NUB NAS SHAR PHYOGS SU BLTAS TE, SHING DE LAG
PA G-YON PAS MI 'GYUR BAR BZUNG LA LAG PA G-YAS PAS SNGA MA BZHIN
DU BZUNG NAS LAG PA G-YON PA MI 'GRUB PAR BYAS TE, RNAM THOS SRAS
KYI PHYOGS

SU LAG PA G-YAS KYIS GZUNG BA'I SHING GI RTZE MO DRUNG PAS SA LA
RI MO BYA'O, ,DE BZHIN DU MI 'GRUL BAR GZUNG STE LHO PHYOGS TE
GSHIN RJE'I PHYOGS SU SA RIS BYA'O, ,DE LTAR BYAS NAS LANGS LA DE
BZHIN DU YANG NUB TU BLTAS TE SNGA MA BZHIN DU SHING DBUS SU
BZHAG LA LAG PA G-YON PAS DAM

DU BZUNG STE LAG PA G-YAS PAS BZUNG BA'I SHING GI RTZE MOS DANG
POR LHO PHYOGS DANG BYANG PHYOGS NAS SNGA MA BZHIN DU SA TSI BYA
ZHANG DBUS SU GNYIS PHRAD PAR DRUNG LA SA RIS GNYIS BYA'O, ,DE
LTAR BYAS PAS CING 'GYUR ZHE NA DES NA LHO PHYOGS DANG BYANG
PHYOGS SU BYA ROG RJES GNYIS SU 'GYUR RO, ,

BYA ROG RJES GNYIS MTSAMS SU NI, ,ZHES BYA BA NI BYANG PHYOGS
DANG LHO PHYOGS SU BYA ROG RJES GNYIS BYAS PA'I MTSAMS TE SA RIS
GNYIS DRUD PA'I GNAS SU, TSANG THIG GNYIS PA GDAB BYA ZHING,
,ZHES BYA BA BYANG NAS LHOR BRKYANG BA'I TSANGS PA'I THIG GNYIS
PA SNGA MA BZHIN DU GDAB

PAR BYA'O, ,DE LTAR TSANGS PA'I THIG GNYIS PA BTAB NAS ZUR BZHIR
CHA SNYOMS PA'I CHO GA BSTAN PAR BYA BA'I PHYIR, TSANGS PHYED KYI
ZHES BYA BA SMOS TE, TSANG THIG PHYED KYI TSAD KYIS NI, ,ZHES BYA
BA DKYIL 'KHOR GYI PHYED KYI TSAD KYI SHING BUS TSANGS PA'I THIG
GI MTSAMS SU GZHAL ZHING

@209B BZHAG NAS BYA ROG GI RJES BZHI BYAS NAS ZUR BZHI ZHES BYA
BA DANG PO'I PHYOGS LA SOGS PAS PHYOGS BZHI'I CHA'I TSAD GZHAL
BAR BYA ZHING MNYAM PAR BYA'O, ,DE'I 'OG ZUR BZHI ZHES BYA BA BYA
LA SOGS PA LA DE LTAR BYAS NAS DE'I 'OG TU YANG ZUR BZHI STE,
PHYOGS BZHI CHAR GYI THIG GDAB PO, ,ZHES BYA BA

BYA ROG RJES BZHI'I MTSAMS SU THIG GANG BAR BYA'O, ,DE'I TIM PA
GANG GI SHE NA BYANG DANG LHO ZHES BYA BA LA SOGS PA SMOS TE,
DANG POR SLOB DPON ME'I PHYOGS SU GNAS LA BYANG PHYOGS SUB LTAS
TE DBANG PO STE SHAR PHYOGS SU THIG GDAB BAR BYA'O, ,DE NAS RLUNG
GI PHYOGS SU GNAS LA LHO PHYOGS

SU BLTAS TE CHU BDAG DANG ZHES PA STE NUB TU THIG GDAB PAR BYA'O,
,DE NYID DU GNAS LA SHAR PHYOGS SU BLTAS TE NOR BDAG CES BYA BA
BYANG PHYOGS SU THIG GDAB PAR BYA'O, ,DE NAS YANG MI'I PHYOGS SU
GNAS LA NUB TU BLTAS TE SHIN RJE'I PHYOGS SU NI ZHES BYA BA LHO
PHYOGS SU THIG GDAB

PAR BYA'O, ,DE LTAR NGOS BZHI'I THIG BZHI BTAB NAS YANG NGOS RE
RE ZHANG GZHAL BYAR BYAS LA, GZHAL NAS GAL TE SHIN TU MNYAM PAR
GYUR CHING CHA SNYOMS PAR GYUR NA DE'I 'OG TU MTSAMS KYI THIG
GNYIS GDAM PAR BYA BYA'O, ,DE YANG JI LTAR GDAB CE NA, BYIN ZA
ZHES BYA BA LA SOGS PA

SMOS TE, DANG POR SLOB DPON BYIN ZA STE MI'I PHYOGS SU GNAS LA
MTSAMS THIG GDAB PAR BYAS LA, DE'I 'OG TU SRIN PO STE BDEN BRAL
GYI PHYOGS SU GNAS LA MTSAMS KYI THIG GNYIS PA GDAB PAR BYA'O,
,THAMS CAD DU YANG SRAD BU'I 'DZIN PA NI SLOB DPON LA BLTA BAR
BYAS LA SLOB

DPON DANG SRAD BU 'DZIN PA GNYIS KA YANG G-YAS NAS BSKOR BAR
BYA'O, ,DE LTAR BYAS PAS NI ZUR BZHI PA DANG THIG BZHI PA'I DKYIL
'KHOR DU GYUR TE 'DIS NI TSAD CI TZAM DU 'OD DPA'I DKYIL 'KHOR
GYI GNAS GRUB PAR BSHAD PAR YIN NO, ,DA NI NGOS KYI CHA CHEN PO
RNAM PAR DBYE BA BSTAN

PA'I PHYIR DE 'OG CES BYAS BA LA SOGS PA SMOS TE DE LTAR BYAS PA
DE'I 'OG TU STE RJES THOGS LA'O, ,SNGAGS PA ZHES BYA BA LA, RDO
RJE SLOB DPON BLO LDAN PAS, ,ZHES BYA BA SHES RAB PHUN SUM TSOGS
PAS, NGOS BZHI'I CHA NI DBYE BYA STE, ,ZHES BYA PA NGOS BZHI PA'I
CHA SO SOR

@210A *, ,DBYE BAR BYA'O, ,RE RE YANG ZHES BYA BA LA SOGS PA
LNGA'I DO SO SOR NGOS KYI THIG GDAB PA LA CHA CHEN BCU DRUG TU
ZHES BYA BA STE, ,YANG CHA CHEN PO BCU DRUG BCU DRUG TU RNAM PAR
PHE LA MTSAN MA GDAB PAR BYA'O, ,DE NAS RAB MNYAM ZHES BYA BA NI
SHIN TU LEGS PAR

BCAL TE MNYAM PAR BYAS PA'I PHYIR RO, ,YID 'ONG LA NI MDZES SHING
GSAL BA'O, ,SO SO'I CHA NI DBYE BAR BYA, ,ZHES BYA BA NI CHA CHEN
PO RE RE ZHING CHA CHUNG DU BZHI BZHIR DBYE BAR BYA'O, ,DE JI
LTAR DBYE ZHE NA DANG PO DANG DE NI ZHES BYA BA LA SOGS PA SMOS
TE TSANGS PA'I THIG DBUS MA'I RGYAB KYI CHA CHEN

PO NAS BGRANGS TE PHYOGS KUN DU BYA'O, ,DE YANG DANG PO STE GCIG
NAS BRTZAMS TE GNYIS PA DANG GSUM PA DAD BZHI PA BKOL LA, DE
BZHIN DU LNGA PA DANG DRUG PA DANG BDUN PA DANG BRGYAD PA STE
NGOS KYI ZUR NA GNAS PA'I CHA CHEN PO'I BAR DU BZHI BZHI STE CHA
CHUNG DU BZHI BZHIR LEGS PAR BGO BAR BYA

ZHING DBYE BAR BYA'O, ,DE LTAR TSANGS PA'I THIG GI NGOS GCIG BGOS
NAS TSANGS BA'I THIG GI NGOS GNYIS PA YANG DE DANG TSUL MTHUN
PA'I PHYIR, BRGYAD PA GZHAN YANG DE BZHIN BGO ,ZHES BYA BA SMOS
TE, TSANGS PA'I THIG GI NGOS GNYIS PA'I BRGYAD PO YANG GONG MA
DANG TSUL MTHUN PAR DBYE'O

ZHES BYA BA'I DON TO, ,DE LTAR PHYOGS BZHIR MNYAM ZHING MTSUNGS
PAR RNAM PAR BSGO BAR BYAS NA DE'I 'OG STE PHYIS LEGS PAR THIG
GDAB PAR BYA'O, ,DE LTAR THIG BTAB PAS RE'U MIG TU 'GYUR ZHE NA
DE BSTAN PA'I PHYIR, 'DI LA PHRENG RE'AM RE'U MIG NI, ,ZHES BYA
BA LA SOGS PA SMOS TE 'DI

LA ZHES BYA BA NI MNGON SUM DU GYUR PA'O, ,PHRENG RE'AM RE'U MIG
NI, LNGA BCU RTZA BRGYAD DAG TU 'GYUR, ,ZHES BYA BA THIG GDAB BA
PHRENG RE ZHING LNGA BCU RTZA BRGYAD DAG TU 'GYUR TE, SPYIR NI
RE'U MIG LNGA STONG BZHI BRGYA YOD PAR SHES PAR BYA'O, ,TSON SNA
LNGA'I MO'I GNAS KYI THIG GDAB PA BSTAN

PA'I PHYIR TSANGS PA'I THIG GI ZHES BYA BA LA SOGS PA SMOS TE,
DANG PO TSANGS PA'I THIG NAS BRTZAMS TE NGOS GNYIS LA STE, PHUN
TSUN GYI LOGS KYI CHA CHUNG DU BGRANGS PA'I GSUM PA DANG DE BZHIN
DU LNGA PA DANG, DE BZHIN DU BCU BZHI PA DANG, DE BZHIN DU BCU
BDUN PA DANG, DE BZHIN NYI

@210B SHU BA DANG, CHA LNGA LNGAR PHYOGS BZHIR RI MO LNGA'I DON
DU CHA LNGAR PHYE STE THIG GDAB PAR BYA'O, ,THIG GDAB PA DES CIR
'GYUR ZHE NA SGO KHYUD CES BYA BA LA SOGS PA SMOS TE GSUM PA NI
SGO KHYUD DU 'GYUR, DE BZHIN LNGA PAS LOGS SU 'GYUR RO, ,BCU BZHI
PA NGOS SU 'GYUR RO, ,BCU BDUN

PA NI 'GRAM DU 'GYUR RO, ,NYI SHU NI YA PHUBS BZANG PO STE SGO'I
STENG GI CHAR 'GYUR RO, ,THIG GI RIM PA SNGAR BSTAN PA 'DI NI DE
KHO NA NYID KYI BSDUS PA LA SOGS PA RGYUD KYI RGYAL PO MA LUS PA
THAMS CAD LA YANG THUN MONG DU GYUR PA YIN TE, DE LTA BU'I THIG
GDAB PA MDOR BSDUS SHING NYUNG

DUR BYAS SHING BSTAN CING BSHAD PA YIN NO ZHES BYA BA DON TO, DE
LTAR BSTAB ZIN NAS CI BYA ZHE NA, DE'I 'OG TU JI LTA BA BZHIN DU
DBYI DGOS PA STE DE'I THABS BSTAN PA'I PHYIR, BLO LDAN BLO NAS
BRTZAMS NAS DBYI, ,ZHES BYA BA LA SOGS PA SMOS TE BLO LDAN NI
SHES RAB CHE BA'I SLOB DPON TE DES

DANG PO SGO NAS BRTZIS TE DBYE ZHING MI MNGON PAR BYA'O, ,JI LTAR
DBYE ZHE NA, SHIN TU MNYAM ZHING GSAL BAR DBYE, ,ZHES BYA BA SMOS
TE SGO LA SOGS PA LHA THAMS CAD KYI GNAS RNAMS MNYAM ZHING GSAL
BAR DBYE BAR BYA'O, ,SHIN TU MNYAM ZHING ZHES BYA BAR RANG GI
RANG RANG GI TSAD DANG MNYAM

PA DANG, DE BZHIN GSAL BA STE BYE BRAG PHYED CING MNGON PAR
BYE'O, ,SGO'I TSAD CI TZAM DU ZHE NA, SGO NI 'KHOR LO'I BRGYAD
CHAR RO, ,ZHES BYA BA SMOS TE 'KHOR LO'I ZHES BYA BA NI 'DIR NGOS
KYI RI MO LNGA'I THIG GI NANG GI CHA CHEN PO BRGYAD KYI TSAD KUN
NAS MNYAM PAR GNAS PA LA BYA STE, DE'I DBUS

SU TSANGS PA'I THIG GIS BRGYAN PA BRGYAD CHAR GNAS PA LAS DE CHA
CHEN PO GCIG GI TSAD DU SGO DBYE BAR BYA'O, ,YA PHUBS BCAS PAR
ZHES BYA BA NI STENG GI YA PHUBS DANG NGOS KYI 'GRAM DANG BCAS
PAR DBUS SU MNYAM ZHING GSAL BAR DBYE'O, ,SGO KHYUD CES BYA BA LA
SOGS PA LA, SGO KHYUD

NI KHYAMS SU BYA BA STE DE YANG ZHENG DU STE RGYAR CHA BCU GNYIS
KYI TSAD DANG MNYAM PAR DBYE ZHING, DE'I CHUR NI, JI SRID SGO
KHYUD GNYIS KYI BAR, ,KHYAMS KYI CHAR NI RNAM PAR BRKYANG, ,ZHES
BYA BA SMOS TE SGO GNYIS PA'I SGO KHYUD KYI PAR MTHAR THUG GI BAR
DU PHYOGS BZHI KUN NAS LEGS

@211A *, ,PAR BSKOR BA'I KHYAMS SU BYA STE RNAM PAR BRKYANG ZHES
BYA BA'I DON TO, ,SGO KHYUD KYI PHYI ROL NAS BRTZAMS TE KHYAMS
KYIS BRGYAN PAR BYA'O, ,'GRAM ZHES BYA BA LA SOGS PA LA, RIN PO
CHE'I PHA GU NI NOR BU PHRENG BA STE DE YANG SGO 'GRAM GYI RGYAB
ZHENG DU CHA CHUNG

GCIG YOD PAR 'GRAM GYI CHA NYID DANG 'BREL BAR BRI BAR BYA'O,
,DRA BA DANG DRA BA PHYED PA'I GNAS BSTAN PA NI LOGS KYI PHYI ROL
ZHES BYA BA NI SGO LOGS KYI PHYI ROL ZHENG DU CHA CHUNG GNYIS SU
BYA'O, ,KA BA BYA BA'I DON DU LOGS LAS RGYAB KYI ZHES BYA BA LA
SOGS PA SMOS TE, LOGS KYI

RGYAB KYI CHA GZHAN PA STE GNYIS PA SNGA MA LAS CHA GCIG GIS
BSTOD PA STE CHA CHUNG LNGAR GNAS SHING KHYAMS KYI RGYAB LA 'OG
LTO BRTAN CING GNAS LA, RTA BABS KYI NI NANG DU BYA, ,ZHES BYA BA
STE RTA BABS KYI NANG GI THIG LA KA BA'I MGO SBYAR BAR BYA'O ZHES
BYA BA'I DON TO, ,RTA BABS KYI GNAS

BSTAN PA'I PHYIR, ,RTA BABS YA PHUBS DAG LAS NI, ,ZHES BYA BA LA
SOGS PA SMOS TE, RTA BABS KYI YA PHUBS TE SGO'I STENG GI CHA LAS
CHA GCIG DOR BA ZHES BYA BA DE'I PHYI ROL GYI CHA CHUNG GCIG DOR
ZHING BZHAG LA, ZHING DU CHA CHEN PO GCIG YONG PA CHUR NI CHA
CHEN PO BZHI'I TSAD YOD PAR

BYA'O; ,SKAS LA SOGS PA JI BZHIN 'GYUR, ,ZHES BYA BA NI SKAS LA
SOGS PA'I MING CAN GYI DBYIBS KYI KHYAD PAR GANG DAG YOD PA DE
DAG TU 'GYUR BAR BYA'O, ,DE YANG JI LTAR MDZES PA DANG YID DU
'ONG BA BZHIN BYA BA STE, SKAS LTA BU DANG, GLANG PO'I RGYAB CES
PA DANG, GAMBHI RA ZHES BYA BA

DANG; BHA LA BI ZHES BYA BA DANG, BHANG+GA ZHES BYA BA DANG, SRI
KARKRA DANG, MA KA RA DANG, BYI TI DANG, DAN TI DANG, PHRENG BA
CAN DANG, GDUGS CAN DANG, PHRENG BA CAN RIG PA 'DZIN PA DANG BCAS
PA DANG NGANG BA LA SOGS PA'I BYA RNAMS KYIS MTSAN PA STE, DE DAG
LA SOGS PA GANG

YANG RUNG BAS BRGYAN PA'I RTA BABS BYA'O ZHES BYA BA'I DON TO,
,RTA BABS KYI STENG DU CHOS KYI 'KHOR LO BYA BA'I PHYIR RTA BABS
CHA GCIG CES PA LA SOGS PA SMOS TE, GDAN GYI PADMA NI RTA BABS
KYI STENG GI CHA LA BRTEN NAS CHUR CHA CHUNG GCIG LA ZHENG DU
CHOS KYI 'KHOR LO DANG MNYAM PA'I PADMA

@211B LA GNAS PAR BYA'O, ,CHOS KYI 'KHOR LO DE YANG TSAD NI CHU
DANG ZHENG DU CHA CHUNG DU GNYIS GNYIS YOD PA RTZIBS BRGYAD PA'AM
BCU GNYIS PAR BYA'O, ,CHOS KYI 'KHOR LO RTZIBS BCU GNYIS PA'AM
BRGYAD PA DE'I TSAD NI CHU DANG ZHENG DU CHA CHUNG DU YOD PAR
SHES PAR BYA'O, ,CHOS KYI 'KHOR LO'I

STENG DU GDUGS BYA STE DE YANG TSAD NI DPANGS SU CHA CHUNG DU
GCIG GI TSAD DU BYAS LA DE LAS KYANG CHA CHUNG PHYED NI GDUGS
BYA, PHYED NI YU BAR BYA'O, ,RI DAGS GNYIS BYA BA'I PHYIR 'KHOR
LO'I NGOS GNYIS ZHES BYA BA LA SOGS PA SMOS TE, CHOS KYI 'KHOR
LO'I NGOS GNYIS TE G-YAS LOGS

DANG G-YON LOGS THAD KA NI DRANG THAD DU RI DAGS GNYIS TE,
KRishnA SA RI KA GNYIS MNYAM ZHING CHA 'DRA BAR GNAS LA JI LTAR
GNAS SHE NA, RTA BABS LA BRTEN 'KHOR LOR PHYOGS, ,ZHES BYA STE
RTA BABS KYI STENG GI CHA LA BRTEN NAS GNAS LA CHOS KYI 'KHOR LO
LA MNGON PAR PHYOGS SHING KHA

BLTAS NAS 'DUG PAR BRI BAR BYA'O, ,JI TZAM GYIS GNAS PAR BYA ZHE
NA, SHIN TU 'JAR MIN RGYANG RING MIN, ,ZHES BYA BA STE CHOS KYI
'KHOR LO DANG RI DAGS GNYIS KYI BAR NA CHA CHUNG GCIG GIS CHOD
PA'I GNAS SU BYA'O ZHES BYA BA'I DON TO, ,RDO RJE DANG RIN PO
CHE'I YU BA CAN ZHES BYA BA'I PHYIR ,RDO RJE

RIN CHEN ZHES BYA BA LA SOGS PA SMOS TE, RDO RJE DANG RIN PO CHES
MTSON PA'I DBYIG PA LA BYA STE TSAD NI DE TSAD CES BYA BA LA SOGS
PA SMOS PAS RI DAGS KYI DPANGS KYI TSAD DANG ZHENG DU CHA CHUNG
GNYIS YOD PA'O, ,DE YANG RI DAGS DE'I RGYAB KYI CHA GCIG DOR BA'I
PHYI ROL GYI THIG LA BRTEN

PAR BYA STE, DE'I 'OG GI CHA CHUNG DU GCIG GIS YU BAR BYAS LA
STENG GI CHA CHUNG DU GCIG LAS PHYED NI RIN PO CHER BYA, PHYED NI
RDO RJER BYA'O, ,BA DAN BYA BA'I PHYIR BA DAN DRIL BU ZHES BYA BA
LA SOGS PA SMOS TE, BA DAN DRIL BUR LDAN PA YI, ,ZHES BYA BA NI
RDO RJE RIN PO CHE MCHOG GI YU BA

LA GNAS PA'I BA DAN GCIG LA DRIL BU 'PHYANG ZHING 'KHOR BAR
BTAGS PA DANG, BA DAN GNYIS PA NI RTA BABS KYI MTHA' MA KA BA'I
MGO DANG NYE BA LA BTAGS PA STE, DE LTAR RTA BABS KYI NGOS GNYIS
LA BA DAN MDZES PAR BYA'O ZHES SNGON GYI SLOB DPON DAG 'DOD DO,
,GZHAN

@212A *, ,YANG DRA BA DANG DRA BA PHYED PA'I SNAM BU'I PHYI ROL
GYI MTSAMS KYI NGOS GNYIS LA YANG GDAGS PAR BYA STE, DE LTAR
THAMS CAD BRTZIS NA DKYIL 'KHOR RE RE ZHING BA DAN NYI SHU RTZA
BZHI BZHI 'DOGS PA YIN NO, ,'DIR BA DAN NYE BAR MTSON PA TZAM DU
ZAD DO, ,RDO RJE

RGYAL MTSAN DANG, DAR SNA DANG, RIN PO CHE DANG, ME TOG GI PHRENG
BA LA SOGS PA JI LTAR 'OS PA'I LHA'I MCHOD RDZAS SNA TSOGS PA
BZANG ZHING MDZES PA RNAMS KYIS KYANG BRGYAN PAR BYA'O, ,GZHAN
YANG NGOS NAS ZHES BYA BA NI TSON SNA LNGA BRI ZHING ZUR BZHIR
GNAS PA'I NANG DU SHAR LHO

MTSAMS LA SOGS PA'I SO SO'I MTSAMS DAG TU LHA'I SNAM BU STE LHA
RNAMS KYI GNAS KYI RE KHAR GYUR PA'O, ,DE CHA CHEN PO GCIG GI
TSAD DU BYAS PAS LHA SO SO'I GNAS RNAMS BYAS LA, DE YANG RGYUD LA
LANG NI RE KH'A GSUM DU BYA DGOS LA, DKYIL 'KHOR LA LAR NI LHA'I
GNAS LNGAR

BYA DGOS, LA LAR NI GCIG TU BYA DGOS TE BCOM LDAN 'DAS KYIS JI
SKAD GSUNGS PA DE BZHIN DU LHA RNAMS DGOD PA DANG RJES SU 'TSAM
PAR BYA'O, ,DA NI CHO GA DE THAMS CAD KYI THUN MONG YIN PAR BSTAN
PAR BYA BA'I PHYIR, 'DI NI ZHES BYA BA LA SOGS PA SMOS TE 'DAS MA
THAG PA, 'DI NI RGYUD

RNAMS THAMS CAD KYI, ,ZHES BYA BA DE KHO NA NYID BSDUS PA LA SOGS
PA RGYUD MA LUS PA KUN GYI SPYI'I THUN MONG YIN TE GZHAN DANG
GZHAN DU BYA BA NI MED DO, ,THIG DBYE BA NI LEGS PA YIN, ,ZHES PA
NI THIG GDAB PA DANG DBYE BA LEGS SHING GSAL BA YIN NO ZHES BYA
BA'I DON TO,

'O NA KHYAD PAR DU BYA BA GANG YIN ZHE NA 'DI YI NANG ZHES BYA BA
LA SOGS PA SMOS TE SNGAR THIG BTAB BA DANG DBYE BA BYAS NAS, SGO
BZHI PA DANG RTA BABS BZHI PA LA SOGS PA DANG LDAN PA'I NGOS KYI
NANG DU LHA'I GNAS KYIS BRGYAN PA'I DKYIL 'KHOR 'DI'I NANG DU
ZHES BYA BA'I LHA'I SNAM BU'I THIG GI NANG

LOGS SU KUN NAS CHA CHEN PO DRUG YOD PA'I ZUR BZHIR GNAS PA GANG
YIN PA DE'I DBYIBS NI NANG GI DKYIL 'KHOR GYI TSUL RGYUD KYI
RGYAL PO DU MA LAS SNA TSOGS PAR 'BYUNG BAS NA DE NI RGYUD DE
DANG DE'I DBYE BA NYID KYIS RNAM PAR PHYE BA YIN TE, DE BAS NA
THAMS CAD KYANG DE DAG NYID LAS GSAL

@212B ZHING ZUR PHYIN PAR SHES PAR BYA ZHING RTOGS PAR BYAS NAS
LHAG CHAD MED PAR NGES PA NYID DU BYA'O, ,YANG NA LHAG CHAD MED
PA NYID DU ZHES BYA BA NI NGA'I GZHUNG 'DI LA MI DGOS PA'I LHAG
PA YANG MED DO ZHES BYA BA'I DON LA NGES PAR BYAS PA'I DON TO,
,DA NI DE KHO NA NYID BSDUS PA LAS RDO RJE

DBYINGS KYI DKYIL 'KHOR 'BYUNG BA DANG DE'I NANG GI DKYIL 'KHOR
BSTAN PA'I PHYIR DE NYID BSDUS PA ZHES BYA BA LA SOGS PA SMOS TE,
DE NYID BSDUS PA ZHES BYA BA NI RGYUD KYI MTSAN TE, DE BZHIN
GSHEGS PA THAMS CAD KYI DE KHO NA NYID BSDUS PA ZHES MTSAN DU
BTAGS PA'I PHYIR RO, ,RTZA BA'I RGYUD

KYI ZHES BYA BA NI DE NYID RNAL 'BYOR GYI RGYUD PHYI MA LTA BU
YIN PA'I PHYIR RO, ,BSHAD BYA STE ZHES BYA BA NI BSTAN PAR BYA'O
ZHES KHAS LEN PA'I THA TSIG GO, ,TSAD CI TZAM ZHE NA, LHA YIS
SNAM BU'I THIG LA NI, ,'DAB 'BYOR 'KHOR LO RAB TU MDZES, ,ZHES
BYA BA SMOS TE LHA'I GNAS KYI SNAM

BU'I NANG GI THIG LA 'DAB 'BYOR ZHING REG PAR 'KHOR LO STE, NANG
GI DKYIL 'KHOR GYI 'KHOR LO SHIN TU MDZES SHING TSAD DANG LDAN
PAR BYA'O, ,DE YANG, JI LTAR RGYUD KYI RJES MTHUN PAR, ,ZHES BYA
BA SMOS TE BCOM LDAN 'DAS KYIS RGYUD LAS ZHES BYA BA LA SOGS PA
JI SKAD DU

GSUNGS PA BZHIN DU BYA'O, ,DE NYID NI, DKYIL 'KHOR LNGA DANG LDAN
ZHING GSAL, ,ZHES BYA BA STE SANGS RGYAS KYI DKYIL 'KHOR DANG RDO
RJE'I DANG RIN PO CHE'I DANG PADMA'I DANG LAS KYI DKYIL 'KHOR TE,
DE BZHIN GSHEGS PA LNGA'I DKYIL 'KHOR ZLUM PO'I DBUS DANG SHAR LA
SOGS PA'I

PHYOGS BZHIR GSAL ZHING MNGON PAR BYA'O, ,DE 'OG TU DKYIL 'KHOR
GYI RNAM PAR DBYE BA BSTAN PAR BYA BA'I PHYIR, SNGA MA'I ZHES BYA
BA LA SOGS PA SMOS TE, SNGAR BSHAD PA'I THIG GI CHO GA'I RIM PA
DE LA GANG CHA PHRA MO'I RNAM PAR DBYE BA'I THIG GDAB PA BYAS PA
GSAL ZHING RDZOGS PA

DE LA DE BZHIN GSHEGS PA LNGA'I DKYIL 'KHOR GYI SBYOR BAS BGO BAR
BYA ZHING BSKOR BAR BYA'O, ,LHA'I SNAM BU'I ZHES BYA BA LA SOGS
PA DE LA DANG PO'I LHA'I GNAS KYI NANG GI THIG LA SBYAR ZHING REG
PAR BYAS NAS DANG PO KHO NAR ZLUM PO GCIG GIS BSKOR BAR BYA'O,
,DE'I 'OG STE RJES

@213A *, ,THOGS LA NANG GI ZLUM POR BSKOR BA GNYIS PA NI SNGA
MA'I NANG GI CHA CHUG GCIG LAS ZLUM POR BSKOR BAR BYA'O, ,DE LTAR
BSKOR BA GNYIS KYI BAR DAG NI STE PHAN TSUN GYI ZLUM POR BSKOR BA
GNYIS KYI BAR GYI GNAS GANG YIN PA DE NI CHA CHUNG DU NYI SHU
RTZA GNYIS SU NGES PAR YOD

PA MA YIN TE GNAS DER NI DKYIL 'KHOR GYI MCHOG LNGA PO BYA BA'I
GNAS YIN PAR SHES PAR BYA ZHING KHONG DU CHUD PAR BYA'O, ,DE LA
DBUS SU SANGS RGYAS KYI DKYIL 'KHOR BYA BAR BSTAN PA'I PHYIR RO,
,TSANGS PA'I THIG LAS ZHES BYA BA LA SOGS PA SMOS TE DBUS KYI
TSANGS PA'I THIG DE'I

PHAN TSUN NGOS GNYIS TE G-YAS DANG G-YON DU CHA BRAN GSUM BSKOR
BAR BYA ZHING ZLUM POR BSKOR LA, YANG BSKOR BA DE'I NANG DU CHA
CHUNG GCIG GI PHYED KYI TSAD KYIS ZLUM POR SKOR BA GNYIS PA
BYA'O, ,DE GNYIS ZHES BYA BA LA SOGS PA LA GONG BSKOR BA PHAN
TSUN DE GNYIS BAR DU KUN

NAS CHA CHEN PO GCIG DANG BZHI CHA DANG BCAS PA CHA CHUNG DU NI
DBUS MA STE DE BZHIN GSHEGS PA'I DKYIL 'KHOR YIN PAR SHES PAR
BYA'O, ,LNGA PO ZHES BYA BA LA SOGS PA LA DKYIL 'KHOR DE YANG
DBUS DANG PHYOGS BZHI STE LNGAR GNAS PA DE LA SNA TSOGS PADMA
DANG DE'I STENG DU ZLA BA BYA

BA STE; ZLA BA RGYAS PAS LTE BA STE DBUS DANG SHAR LA SOGS PA'I
PHYOGS BZHIR BRGYAN PAR BYA'O, ,DE LTA BU'I DKYIL 'KHOR DE NI
GANG GIS NA, SANGS RGYAS DKYIL 'KHOR NYID CES TE, BCOM LDAN 'DAS
RNAM PAR SNANG MDZAD KYI DKYIL 'KHOR YIN PA DE'I PHYIR 'KHOR LO'I
PHRENG

BAS YANG DAG PAR LDAN PAR BYA BA STE, ZLUM POR BSKOR BA'I RI MO
GNYIS KYI BAR DU 'KHOR LO'I PHRENG BAS MU KHYUD BRGYAN PAR BYA'O
ZHES BYA BA'I DON TO, ,DE LTAR SANGS RGYAS KYI DKYIL 'KHOR BSHAD
NAS SHAR PHYOGS KYI CHA LA RDO RJE'I RIGS KYI DKYIL 'KHOR BYA
BA'I PHYIR DE MTSUNGS ZHES

BYA BA LA SOGS PA SMOS TE, SHAR GYI PHYOGS CHA LA ZHES BYA BA NI
DBUS KYI DKYIL 'KHOR GYI SHAR PHYOGS SU DKYIL 'KHOR DBUS MA DANG
MNYAM PA'I MI BSKYOD PA'I DKYIL 'KHOR BYA'O, ,CHA CHUNG PHYED
DANG BCAS DOR BAS, ,ZHES BYA BA NI RNAM PAR SNANG MDZAD KYI DKYIL

@213B 'KHOR LA CHA CHUNG PHYED DANG GNYIS DOR ZHING SPANGS PA'O,
,TSANGS PA'I THIG LAS DE BZHIN BSKOR, ,ZHES BYA BA NI TSANGS PA'I
THIG GI NGOS GNYIS LAS CHA CHUNG GSUM GSUM PA'I GNAS SU BSKOR
ZHING ZLUM PA'O, ,NANG DU CHA PHYED LAS BSKOR BYA, ,ZHES BYA BA
NI SNGAR BSKOR

PA'I NANG DU CHA CHUNG PHYED KYI TSAD LAS ZLUM POR BSKOR BA GNYIS
PA BYA'O, ,DE'I NANG DU YANG SNGA MA BZHIN DU SNA TSOGS PADMA'I
STENG DU ZLA BA'I DKYIL 'KHOR SHES PAR BYA'O, ,DE BZHIN ZHES BYA
BA LA SOGS PA LA DE LTAR SHAR DANG LHO DANG NUB DANG BYANG STE
PHYOGS PA BZHI'I GNAS

RNAMS SU'O, ,MI BSKYOD DKYIL 'KHOR LA SOGS ZHES BYA BA NI MI
BSKYOD PA DANG RIN CHEN 'BYUNG LDAN DANG, 'OD DPAG MED DANG, DON
YOD GRUB PA LA SOGS PA'O, ,DKYIL 'KHOR NI ZHES BYA BA NI GNAS
MNYAM PAR BYAS PA LNGA PO'I BDAG NYID CAN ZLUM POR BYA'O

ZHES BYA BA'I DON TO, ,RDO RJE RIN CHEN CHU SKYES DANG, ,SNA
TSOGS RDO RJE'I PHRENG BAS BRGYAN, ,ZHES BYA BA NI DKYIL 'KHOR DE
DAG LA GRANGS JI LTA BA BZHIN DU RDO RJE'I PHRENG BA DANG, RIN PO
CHE'I PHRENG BA DANG, PADMA'I PHRENG BA DANG, SNA TSOGS RDO RJE'I
PHRENG BAS BSKOR BAS RI MO

GNYIS KYI BAR DU BRGYAN PAR BYA'O, ,SLOB DPON LA LA DAG GI GZHUNG
GZHAN YANG RDO RJE'I RA BA ZHES BYA BA LA SOGS PA SMOS PA YIN TE,
GONG DU SMOS PA LTAR SANGS RGYAS LA SOGS PA'I DKYIL 'KHOR DU
'KHOR LO LA SOGS PA'I PHRENG BAS BSKOR BAR MI BYA'O, ,RDO RJE'I
RA BAS SHIN TU MDZES

PAS DKYIL 'KHOR LNGA PO THAMS CAD LA BRGYAN PAR BYA'O ZHES SNGON
GYI SLOB DPON KHA CIG 'CHAD DE, DE YANG RIGS PA NYID DE 'DI NI
GANG GI PHYIR RDO RJE DBYINGS KYI DKYIL 'KHOR YIN PAS NA GTAN
TSIGS DE'I PHYIR SLOB DPON DE'I GZHUNG LUGS DE NI MCHOG DAM PA
YIN PAS GZUNG BAR BYA BA

NYID DO; ,JI LTAR ZHES PA LA SOGS PA LA, JI LTAR DBUS KYI DKYIL
'KHOR GYI BDAG PO BCOM LDAN 'DAS RNAM PAR SNANG MDZAD KYI DKYIL
'KHOR LA PADMA DANG ZLA BAS BRGYAN PA DE BZHIN DU GZHAN DAG GI
YANG PADMA DANG ZLA BAS BRGYAN PAR BYA'O ZHES BYA BA'I DON TO,
,RE'U MIG LA'O ZHES BYA BA

@214A *, ,LA SOGS PA LA DE BZHIN GSHEGS PA'I DKYIL 'KHOR GYI RE'U
MIG GANG YIN PA DE'I DKYIL 'KHOR GNYIS KYI BAR DU CHA CHUNG NGU
GCIG PO PHYED DANG BCAS PA STE, CHA CHUNG DU PHYED DANG GNYIS KYI
TSAD DU DKYIL 'KHOR DBUS MA'I PHYOGS BZHIR GNAS PA DER CHU DANG
ZHENG DU RANG GI TSAD JI TZAM

YOD PA'I GNYI GA'I MTHA' RU RDO RJE PHYED PAS MTSON PA'I KA BA
BRGYAD BYAS LA, DE YANG GCIG LA GCIG RDO RJE'I RTZE MO 'DUS PAS
MTSAMS KYI ZUR BZHI BZHIR 'GYUR RO, ,DKYIL 'KHOR ZHES BYA BA LA
SOGS PA LA DKYIL 'KHOR BZHI'I PHYI ROL GYI RGYAB TU CHA CHUNG
PHYED CES BYA BA CHA CHUNG DU PHYED DU DOR ZHING

SPANGS PAR SNGAR DANG POR BYAS PA'I ZLUM POR BSKOR BA GNYIS KYI
BAR DU RDO RJE'I PHRENG BA BRI BAR BYA'O ZHES BYA BA'I DON TO,
,MTSAMS SU ZHES BYA BA LA SOGS PA LA NANG GI DKYIL 'KHOR GYI
MTSAMS TE MI BSKYOD PA DANG RIN CHEN 'BYUNG LDAN GYI DKYIL 'KHOR
GNYIS KYI BAR DANG, DE BZHIN DU RIN

CHEN 'BYUNG LDAN DANG 'OD DPAG TU MED PA'I DKYIL 'KHOR GNYIS KYI
BAR DANG, 'OD DPAG TU MED PA DANG DON YOD PA'I DKYIL 'KHOR GNYIS
KYI BAR DANG, DE BZHIN DU DON YOD GRUB PA DANG MI BSKYOD PA'I
DKYIL 'KHOR GNYIS KYI BAR DANG, SHAR LHO MTSAMS LA SOGS PA'I GNAS
BZHI PO DE

RNAMS SU RANG RANG GI GNAS TSAD KYI ZHES BYA BA RANG RANG GI GNAS
KYI TSAD DANG 'TSAM PA'I ZLUM POR BSKOR BAR BYAS LA, DE'I DBUS SU
SNA TSOGS PADMA DANG ZLA BAS BRGYAN PAR BYA BA'I DON TO, ,DER NI
ZHES BYA BA LA SOGS PA LAS MTSAMS KYI GNAS BZHI PO DE DAG TU SGEG
MO LA SOGS ZHES BYA BA RDO RJE SGEG

MO DANG; PHRENG BA MA DANG, GLU DBYANGS MA DANG, GAR MKHAN MA
DANG, NANG GI MCHOD PA'I LHA MO DGOD PAR BYA'O, ,DE NYID BSDUS
PA'I DBUS DKYIL 'KHOR, ,ZHES BYA BA NI DPAL DE KHO NA NYID BSDUS
PA ZHES BYA BA'I RGYUD KYI RGYAL PO'I DBUS MA'I DKYIL 'KHOR TE
NANG GI DE BZHIN GSHEGS PA'I PHO BRANG

ZHES BYA BA'I DON TO, ,BDUG SOGS PHYI YI LHA MO BZHI, ,PHYI YI
MTSAMS SU BRI BYA ZHING, ,ZHES BYA BA NI RDO RJE BDUG PA MA DANG,
ME TOG MA DANG, MAR ME MA DANG, BYUG PA MA STE PHYI'I MCHOD PA'I
LHA MO BZHI NI PHYI ROL GYI SNAM BU'I SHAR LHO LA SOGS PA'I
MTSAMS BZHIR BRI BAR BYA'O, ,JI

@214B BZHIN SEMS DPA' RNAM PAR DGOD, ,CES BYA BA NI MGRON GYI
BYANG CHUB SEMS DPA' BSKAL PA BZANG PO BRI BAR BYA STE DE RNAMS
NI SNGAR BSHAD PA'I NGOS KYI NANG NA PHYOGS RE RE ZHING LHA'I
GNAS BZHI BZHIR BYAS PA'I NANG DU DGOD PAR BYA'O, ,SGO RNAMS SU
NI SGO SRUNG BRI, ,ZHES BYA BA NI SHAR LA SOGS PA'I

SGO BZHIR RDO RJE LCAGS KYU DANG, ZHAGS PA DANG, LCAGS SGROG
DANG, DRIL BU MA STE SGO SRUNG BZHI BRI BAR BYA'O, ,GZHAN YANG
PHYI ROL ZHES BYA BA LA SOGS PA LA SNGAR BSHAD PA'I SGO BZHI DANG
RTA BABS BZHI LA SOGS PA'I PHYI'I DKYIL 'KHOR GYI RGYAB RGYAN
ZLUM POR BSKOR BA GNYIS KYI DBUS SU RDO RJE'I

PHRENG BA STE RDO RJE'I RA BA GSAL ZHING MDZES PAR BYA'O, ,DE YANG
TSAD JI TZAM DU ZHE NA, CHA CHEN GYI NI PHYED KYI TSAD, ,CES BYA
BA STE CHA CHUNG DU GNYIS TZAM MAM JI TZAM 'OS PAR BYA'O, ,'BAR
BA'I PHRENG BA'ANG DE YI TSAD, ,CES BYA BA RDO RJER BA'I PHYI ROL
DU'ANG ME 'OD 'BAR BA'I PHRENG BA DANG ZHENG MNYAM

PAR BYA'O, ,PHYI ROL SHING LA SOGS PAS BRGYAN, ,ZHES PA NI DE'I
PHYI ROL SHAR LA SOGS PA TSANGS PA'I THIG BRGYAD BTAB PA'I MTSAMS
THIG LA SOGS PA'I GNAS SU PA TA LA'I SHING DANG, PUndA R'I KA
DANG, S'A LA'I SHING DANG, SHING SHA PA DANG, AU DU MB'A RA DANG,
AA MRA DANG, AA

SHVADTHA DANG, N'A GA GE SAR GYI SHING DANG, ME TOG LA SOGS PAS
BRGYAN PAR BYA ZHING, SHING GNYIS KYI BAR DU MTSO DANG RDZING BU
DANG AUTPALA DANG, PADMA DANG, KU MU DA DANG, PUndA R'I KA LA
SOGS PA ME TOG RNAMS KYIS BRGYAN PAR BYA ZHING, DE'I STENG NA
NGANG PA DANG DUR PA DANG BYA KA LAN DA KA

LA SOGS PA SGRA SGROGS PA LTA BUR MDZES PAR BYA'O, ,NANG DU DE YI
PHYED PHYED DU, ,ZHES BYA BA LA SOGS PA LA CHA CHUNG DU NYI SHU
RTZA BZHI NI NANG GI DKYIL 'KHOR TE, DE NI SGYU 'PHRUL DRA BA LA
SOGS PA'I DKYIL 'KHOR DU NANG DU BGO BA BYA BAR GSUNGS PA GANG
YIN PA DER NI CHA CHUNG NYI SHU RTZA BZHI PO DE

NYID CHA CHUNG RE RE ZHING PHYED PHYED DU BA GOS TE CHA GNYIS PAR
BYAS LA DE BZHIN DU GSUM PA DANG LNGA PA DANG BCU BDUN PA DANG
NYI SHU PA DANG NYI SHU GSUM PA STE, DE LNGA LA THIG GI CHA GSUM
GSUM DU BGOS LA RI MO GSUM GSUM DU BYA'I RI MO LNGA LNGAR NI MI
BYA STE PHYI'I TSON SNA LNGAS RI MO BYA BA YIN LA NANG GI RI MO

@215A *, ,GSUM DU BYA BA YIN PA'I PHYIR RO, ,DE LTAR BYAS PA'I
SGO BZHI'I BAR DU DKYIL 'KHOR GYI RIM PA GNYIS PA DANG GSUM PA
DANG BZHI PA DANG LNGA PA DANG BDUN PA LA SOGS PA SNA TSOGS PA'I
RIM PA BYA BA NI RGYUD KYI DBYE BA LAS RDO RJE SLOB DPON NYID
KYIS SHIN TU ZHI BA'I SHES RAB KYI BLOS

RNAM PAR BRTAG CING RDZOGS PAR BYA BA'I DON TO, ,DA NI NYE BAR
BSDU BA'I PHYIR, ,RIN CHEN BZANG POS DPA' BO RDO RJE LA, ,ZHES
BYA BA LA SOGS PA SMOS TE GANG GI DON DU 'DI BYAS SHE NA RIN CHEN
BZANG PO STE, GANG GI PHYIR MING RIN CHEN GYI MTHA' BZANG PO DANG
LDAN PA DES TSUL BZHIN DU BTAB PA'O, ,

GANG LA BTAB CE NA DPA' BO RDO RJE LA STE DBANG BSKUR BA'I MING
NI DPA' BO RDO RJE STE SLOB DPON DAD BYED GO CHA LA'O, ,JI LTAR
BTAB CE NA, DAD CING GUS PAS MANG DU GSOL BTAB PAS, ,ZHES BYA BA
SMOS TE GSANG SNGAGS KYI SPYOD PA DANG, DKYIL 'KHOR GYI LAS LA
NGANG CING MOS LA BLA MA LA GUS PAS MANG DU

GSOL BA BTAB PA'O, ,CI'I PHYIR BYAS SHE NA BRTZE PHYIR ZHES BYA
STE RANG GI SLOB MA DANG, SEMS CAN RNAMS LA BRTZE BA'I PHYIR SLOB
DPON GYI DPE MKHYUD SPANGS PA'O, ,GANG ZHIG BYAS SHE NA, THIG GI
CHO GA GSAL PHYE BYAS ZHES BYA BA STE, NOR BU'I GLING GI SLOB
DPON BDE BA'I RDO RJE'I RJES SU

'BRANGS NAS GSAL ZHING PHYIN CI MA LOG PAR BYAS PA'O, ,NYES 'GYUR
DAM PAS BDAG LA BZOD PAR MDZOD, ,CES BYA BA NI, BDAG GIS SLOB MA
DAM PA'I DON DU THIG GDAB PA'I CHO GA MDOR BSDUS PA 'DI LA DAM PA
STE BDE BA'I RDO RJE LA SOGS PA SLOB DPON BDAG LA BZOD PAR MDZOD
CIG PA'O, ,

BSOD NAMS YONGS SU BSNGO BAR BYA BA'I PHYIR, 'DI BYAS BSOD NAMS
DAM PA NI, ,ZHES BYA BA LA SOGS PA SMOS TE, GONG DU BSHAD PA'I
THIG GDAB PA'I CHO GA BYAS PA LAS DRI MA MED PA'I BSOD NAMS DAM
PA, BYANG CHUB TSOGS GYUR GANG THOB DES, ,ZHES BYA BA STE, BYANG
CHUB NI SGRIB PA DANG

BRAL BA'I YE SHES SO, ,DE'I CHO GAS NI RDZOGS PAR BYED PA STE DE
LTA BUR 'GYUR BA'I BSOD NAMS GANG ZHIG THOB PA'I BSOD NAMS DES NI
'GRO BA DRUG TU GTOGS PA'I SEMS CAN MA LUS PA 'DI DAG DKYIL 'KHOR
GYI BDAG PO RNAMS PAR SNANG MDZAD DU RANG NYID MNGON SUM DU GRUB
PAR GYUR CIG

@215B PA'O; ,GANG ZHIG BLA MA'I RAB MCHOG AU RGYAN MKHAN PO'I
GZHUNG, ,YON TAN DE NYID BCU SHES SANGS RGYAS ZHI BA YI, ,SHIN TU
GCES SHING SBAS PA'I DKYIL 'KHOR BRI BA'I LAS, ,DE 'DIR PHYE BAS
'JIG RTEN RDO RJE 'DZIN GRUB SHOG ,YUL KHA CHER SKYES PA'I RDO
RJE SLOB DPON SHRADDHA KA RA

DARMAS RANG NYID KYIS MDZAD PA'I THIG GDAB PA'I CHO GA'I 'GREL
PA, BOD YUL DU SKYES PA'I DGE SLONG RIN CHEN BZANG POS GSOL BA
BTAB NAS 'GREL PA BYAS PA RDZOGS SO,, ,,RGYA GAR GYI MKHAN PO
SHRADDHA KA RA BARMA DANG, ZHU CHEN GYI LO TZ'A BA DGE SLONG RIN
CHEN BZANG POS SKAD GSAR

BCAD KYIS ZHUS TE GTAN LA PHAB PA'O,, ,, 