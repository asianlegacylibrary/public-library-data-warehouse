@156B ,,YI
DAM BCAS PA RDZOGS PA DANG, ,TING NGE 'DZIN RTZE GCIG GYUR PA'AM,
,MTSAN MA BRTAN PO THOB PA NA, ,DBEN PA'I GNAS SU SONG NAS NI,
,SNGAGS KYI BRTUL ZHUGS SPYAD PAR BYA, ,SKU GZUGS SAM NI

MTSAN MA LA, ,TING 'DZIN SPRO BSDU GSAL BAR BYA, ,SGRUB RDZAS LA
YANG DE BZHIN TE, ,BRKYANG BSKUM TZAM YANG SPANGS NAS NI, ,SEMS
NI CUNG ZAD NYAMS MI BYA, ,NAM ZHIG MTSAN MA BYUNG BA NA, ,THE
TSOM MED PAS DNGOS GRUB BLANG, ,'DI LTA STE BSNYEN PAS RTAGS
BYUNG

@157A *, ,BA DANG SGRUB PA BRTZAM PAR BYA STE, SHIN TU DBEN PA'I
GNAS SU MAndALA BYA STE, DER LHA'I RTEN BZHUGS SU GSOL TE, MCHOD
PA'I RDZAS DANG DNGOS GRUB KYI RDZAS KYANG GZHAG GO, ,YANG MCHOD
PA GZHAN YANG BSHAMS LA, DANG PO BSNYEN PA'I DUS JI LTA BA

BZHIN MCHOD NAS, DE NAS BDAG DAM TSIG SEMS DPAR GSAL BA'I THUGS
KA NAS YI GE'I 'OD ZER 'PHROS PAS, PHYOGS BCU'I SANGS RGYAS SPYAN
DRANGS NAS SKU'AM MTSAN MA LA BSTIM STE, NAM SKU 'DZUM PA'AM ME
TOG 'BAR BA'AM, BDUG PA DRI DANG LDAN PA'AM

RDZAS KHOL BA DANG, DRO BA DANG DUD PA 'THUL BA NA BRTAN PA'I
SEMS KYIS THE TSOM MED PAR MCHOD PA'I SA LHA LA PHUL TE, LAG PA
G-YAS KYIS BLANGS LA THUGS KAR BSTIM, DNGOS GRUB KYI RDZAS LAG PA
G-YON GYIS BLANGS LA GTAD DO, THE TSOM SKYES NA BAR CHAD DU 'GYUR
RO, ,,

'DI NI SGRUB PA STE DNGOS GRUB BLANG BA'I THABS SO, ,DE PHAN CHAD
BRDZUN DANG, MA THOS PA'I CHOS MNGON DU 'GYUR TE, RIG PA 'DZIN
PA'I SA LA GNAS NAS, 'GRO BA JI LTAR 'DUL BA BZHIN DU LAS RNAM PA
BZHI THOGS PA MED DO, ,MTSAN MA JI LTA BA BZHIN MA BYUNG NA YANG,
'JIG RTEN

NA TSE RING, LOBS SKYEN, LAS RNAM PA BZHI 'GRUB PO, ,GZHAN DU
SKAL PA BZANG POR SBYOR RO, ,DE LA GNAS GSUNGS PA NI, RNAM PA SNA
TSOGS RI DGON DANG, ,CHU KLUNG 'BAB CHU RNAMS DANG NI, ,DUR KHROD
DBEN ZHING NYAMS DGA' BAR, ,SGRUB PA DAG NI BRTZAM

PAR BYA, ,DE LA BRTUL ZHUGS NI, SKYE BO MED PA'I NAGS TSAL DU,
,SNGAGS PAS LHA YI BRTUL ZHUGS SPYAD, ,ZAS LA GTZANG SME MI LTA
ZHING, ,YUL LA BZANG NGAN BYED MI BYA, ,TING NGE 'DZIN LAS MI
NYAMS SHING, ,PHYAG RGYA BCA' BA'AM BZUNG BA NI, ,LHAR BCAS

'JIG RTEN PHYAG MI BTZAL, ,GLANG PO LA YANG LAM MI GZUR, ,RKANG
PA BRAG RIR THOGS MED 'GRO, ,KHA NAS GSANG SNGAGS RGYAL PO ZLOS,
,'DI NI SNGAGS KYI BRTUL ZHUGS BSTAN, ,DE LA MTSAN MA BZHAG PA
NI, ,MAndALA BYI DOR BYAS PA LA, ,LUGS MA RI MO LA SOGS

@157B DANG, ,DE BZHIN BE CON RAL GRI DANG, ,TRI SH'UL 'KHOR LO LA
SOGS PA, ,MTSAN MA LEGS BYAS MDUN DU GZHAG ,DE LA MCHOD RDZAS NI,
ME TOG BDUG PA MAR ME DRI, ,BSHOS DANG MCHOD YON SOGS PA DANG,
,BZA' DANG BCA' BAR SBYAR BA YI, ,GTOR MA SNA

TSOGS GZHAG PAR BYA, ,DE LA DNGOS GRUB KYI RDZAS NI, BA SER BA YI
MAR GSAR DANG, ,SBRANG RTZI KHA RAR BCAS PA DAG ,ZA MA TOG GAM PA
RUR GZHAG ,DE LA DAM TSIG GI TING NGE 'DZIN NI, BDAG NYID 'JAM
PA'I RDO RJER GSAL, ,THUGS KA'I NYI MA'I SNYING PO LA, ,

BZLAS PA'I YIG 'BRU BSAM PA NI, ,CHU ZLA DAG GAM GZUGS BRNYAN
BZHIN, ,GCIG DANG DU MA BRAL PAR BSGOM, ,DE LA 'PHRO DANG 'DU BA
NI, CHU RLABS DAG GAM NYI ZER BZHIN, ,'OD ZER 'PHROS PA'I SBYOR
BA LAS, ,SANGS RGYAS KUN GYI SKU GSUNG THUGS, ,'OD

ZER TSUL DU BSDUS NAS NI, ,MTSAN MA'AM DNGOS GRUB RTEN LA BSTIM,
,DE LA DNGOS GRUB KYI RTAGS NI, SKU GZUGS 'DZUM DANG MTSAN MA
'BAR, ,MAR NI GOL BA MCHOG TU BSHAD, ,DUD PA 'THUL BA 'BRING YIN
TE, ,DRO BA DAG NI THA MA'O, ,DE LA DNGOS GRUB BLANG BA'I

THABS NI, DANG POR MCHOD RDZAS LHA LA DBUL, ,DE NAS SGRUB RDZAS
BDAG NYID BTUNG, ,DE LA DNGOS GRUB KYI GEGS NI, SEMS G-YENGS
PA'AM RMUGS DANG NYID, ,DANGS PA BAR CHAD 'GYUR BA'AM, ,THE TSOM
SKYES NA DNGOS GRUB MED, ,DE LA GRUB PA'I DUS NI, BSNYEN

PA'I RDZOGS GYUR PHYIN CHAD NI, ,ZLA BA DRUG GIS 'GRUB PAR BSHAD,
,GAL TE GRUB PAR MA GYUR NA, ,DE BZHIN LAN GSUM BRTZAM PAR BYA,
,DES KYANG GRUB PAR MA GYUR NA, ,DRAG SHUL TSUL BZHIN ZHAG BDUN
BSGRUB, ,DE LAS PHYIR 'BAD MED PAR BSHAD, ,DE LA

DRAG SHUL GYI TING NGE 'DZIN NI 'DI YIN TE, KYO BA RDO RJE 'BAR
BA NI, ,GNAM LCAGS ZHUN MA 'DRA BA DAG ,RANG GI SNYING LAS 'OD
'PHROS TE, ,KYO BA YE SHES THUGS NAS DRANGS, ,RDO RJE 'BAR BAS
DBAB BYAS NAS, ,YANG DANG YANG DU GZHUG PAR BYA, ,SGRUB PA'I CHO
GA SLOB

@158A *, ,DPON ZHI BA'I YE SHES KYIS MDZAD PA RDZOGS SO,,