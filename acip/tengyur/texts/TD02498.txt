@261B `, ,SA DANG SHING DANG RDO'I CHO GA BZHUGS,
*, ,DPAL RDO RJE SEMS DPA' LA PHYAG 'TSAL LO, ,LHA YI RNAL 'BYOR
DANG LDAN PAS, ,SA GZHI MCHOD

PA MCHOG BSGRUBS TE, ,LHA LAS LDANG BAR BYAS NAS NI, ,DE NAS SA
GZHI SBYAR BAR BYA, ,DE LA SLOB DPON GYIS RANG GI 'DOD PA'I LHA'I
RNAL 'BYOR BYAS TE MTSAN MO'I DUS SU GZHON NU MA GCIG GDONG SHAR
DU PHYOGS PA LA MCHOD PA BYAS TE BSTOD NAS, KYE BCOM LDAN

'DAS MA DGE BA DANG MI DGE BA SMROS SHIG CES BRJOD DE, AA, KA,
PA, TA, TZA, SA, HA, BA, DZA RNAMS TSIG GI THOG MAR BYUNG BA'I
DE'I BRJOD PA MA 'KHRUL PAR RJES SU DPAG PAR BYA'O, ,DE MIG DGU
PA'I SA RNAMS LA DER GAL TE BYANG DU AA YI GA THOG MAR GYUR PA
DE'I TSE NGES

PAR SHAR GYI PHYOGS SU RKANG PAS LHAG PA'I KHRU GANG GI 'OG NA
SROG CHAGS GNYIS KYI ZUG RDU'O, ,DE MA PHYUNG NA RIGS RGYUD DANG
RANG GI CHUNG MA 'CHI BA DANG ME'I 'JIGS PA'I SKYON 'BYUNG NGO,
,KA DANG POR BRJOD NA BYANG DU ME'I ZUG RNGU STE RGYAL RIGS KYI
RUS PA RKANG PA GNYIS KYIS LHAG

PA'I KHRU GANG GI 'OG NA YOD DO, ,DE GAL TE MA PHYUNG NA DE'I TSE
NAD SNA TSOGS DANG, ME'I 'JIGS PA DANG DON NYAMS PA RGYAL POS
GZIR BA RAB TU 'BYUNG BAR 'GYUR RO, ,PA DANG POR BRJOD NA BYANG
DANG LHO'I PHYOGS SU RKANG PAS DMAN PA'I KHRU GNYIS KYI 'OG NA
RJE'U RIGS KYI RUS PA'I DUM

@262A *, ,BU'O, ,DE MA PHYUNG NA PHYI DANG NANG DU TSA GDUNG DANG
DON NYAMS PAR 'GYUR RO, ,TA DANG PO DANG PHYI MAR BRJOD NA SRIN
PO'I PHYOGS NA DMANGS RIGS KYI RUS PA'I DUM BU MTHO GNYIS KYI 'OG
NA'O, ,DE GAL TE MA PHYUNG NA DA'I TSE NAD SNA TSOGS KYIS GZIR BA
DANG ME'I

'JIGS PA DANG KHYIM GYI BDAG PO 'CHI'O, ,TZA DANG POR BRJOD NA
CHU'I PHYOGS SU BRAM ZE'I RUS PA'I ZUG RDU RKANG PAS LHAG PA'I
KHRU GNYIS KYI 'OG NA'O, ,DE MA PHYUNG NA KHYIM MES 'JIG PAR
'GYUR RO, ,SA DANG PO DANG PHYI MAR YOD NA RLUNG GI PHYOGS SU
SA'I BDAG PO'I RGYUD KYI RUS

PA'I ZUG RDU 'BYUNG STE PHYED DANG BCAS PA'I MTHO GNYIS KYI 'OG
NAS SO, ,DE MA PHYUNG NA MDZA' BA YUN THUNG BA NYID DANG MYA NGAN
DU 'GYUR RO, ,HA DANG POR BRJOD NA BYANG GI PHYOGS SU RKANG PA
GSUM GYIS LHAG PA'I KHRU GNYIS KYI 'OG NA RJE'U RIGS KYI SKYE
BO'I RUS PA'I ZUG RDU STE 'DIS NI SKYES PA

DANG BUD MED RNAMS TSE THUNG BA NYID DU 'GYUR RO, ,BA YIG DANG PO
DANG PHYI MAR YOD NA DBANG LDAN DU MTHO GSUM NA DMANGS RIGS KYI
RUS PA'O, ,YANG NA BYI LA'I RUS PA DANG LCAGS DANG SOL BA YOD DO,
,DE MA PHYUNG BAR BZHAG NA RGYUD KYI NOR NYAMS PAR 'GYUR RO, ,DZA
DANG PO DANG PHYI MAR

BRJOD NA DE'I DBUS NA BRAM ZE'I RUS PA'I ZUR RDU STE DE MA PHYUNG
NA RGYAL PO'I CHAD PAS GZIR BA DANG NOR ZAD PA'I SKYON 'BYUNG BAR
'GYUR RO, ,DE'I PHYIR THAMS CAD DU NYES PA DU MA 'BYUNG BA'I
PHYIR ZUG RDU RNAMS DBYUNG BAR BYA'O, ,DE NAS GZHON NU MA MCHOD
DE MDUN DU YUNGS KAR DKAR PO DANG

NIM PA'I LO MA LA SOGS PA G-YAS PA'I KHU TSUR GYIS G-YAS SU BSKOR
ZHING G-YON PA'I KHU TSUR GYIS G-YON DU BSKOR NAS ME LA LAN GSUM
DU DOR BAR BYA'O, ,SNGAGS NI 'DI YIN TE, AOm SARBA P'A PA DA HA
NA BADZRA SARBA P'A BAm DA HA SV'A H'A, DE NAS AARKA'I RAS BAL
GYIS MAR

ME'I SDONG BU BYAS TE, TIL NAG PO'I SNUM GYIS MAR ME SPAR TE ZUG
RDU BRTAG PAR BYA'O, ,DE LA PHYOGS GANG DU MAR ME'I RTZE MO RGYUG
PA DER NGES PAR ZUG RDU YOD DO ZHES RTOGS PAR BYA'O, ,GANG DU MAR
ME RDUL GYIS BSKOR BA DER ZUG RDUR 'GYUR RO, ,DE NAS GTOR MA DANG
MCHOD

@262B PA LA SOGS PA BYAS NAS ME TOG DANG BCAS PA'I 'BRAS YOS SA
LA GTOR BAR BYA'O,, ,,SHING GI LAS ZHES GSUNGS PA DE BRJOD PAR
BYA'O, ,NAGS KYI 'KHRUL 'KHOR DE 'DREN PA, ,MKHAS PAS YANG DAG
BLANGS NAS NI, ,SHING GI MGO BOR LEGS BZHAG

STE; ,BDUD RTZI'I ME LA SBYIN SREG BYA, ,DE LA TSES DANG GZA'
DANG RGYU SKAR BZAD PO LA MCHOD RTEN BZHENGS PA DANG GTZUG LAG
KHANG LA SOGS PA'I MCHOD SDOD DANG, SGO DANG, KA BA LA SOGS PA
SHING GI RTZE MO'I MTHAR THUG PA RNAMS KYI CHU DANG ZHENG DAG
PHYA MKHAN DANG THIG

SKUD 'DZIN PA LA SOGS PA RNAMS KYIS YANG DAG PAR BRTAGS TE, SHING
BZO BA'I 'KHOR RNAMS TSOGS PA DANG MCHOD SBYIN BYED PA'I SLOB
DPON DAG DANG LHAN CIG NAGS SU 'KHRUL 'KHOR GYIS 'GRO BAR BYA'O,
,NAGS TSAL DANG NYE BAR SLEBS PA'I DUS SU BDAG NYID

LAS THAMS CAD PA'I GZUGS SU BRTAGS SHING BSAMS TE, RKANG PA G-YAS
MDUN DU BYAS NAS SHAR DANG BYANG GI PHYOGS SU GDONG PHYOGS PA'I
SLOB DPON NAGS TSAL GYI PHYOGS SU RAB TU ZHUGS TE, LO NYIS BRGYA
MA LON PA'I SHING RNAMS NI NYE BAR MI BLANG NGO, ,DE LA SHING

RNAMS NI DVI KE SHA RA DANG, M'A L'U RA DANG, TITTA S'A RA DANG,
LHA'I SHING DANG, SING LDING DANG, GAMB'A RI DANG, SBRANG RTZI
CAN DANG, MYA NGAN MED DANG, BA KU LA DANG, RNAM PAR RGYAL BYED
DANG, SA'I TZANDAN DANG, TZAMBA KA DANG, TZANDAN DANG, KIDSHU

KA DANG, PA L'A SHA DANG, PITZTSI LA DANG, TZA LA DA LA DANG, SHA
RA S'A LA DANG, T'A LA DANG, GRANTHI LA DANG, AA RDZU NA DANG,
DZAMBU DANG, BHAndI LA DANG, RO HI n'I LA SOGS PA SHING BZANG PO
DU MA GANG DANG GANG DU SKYES PA'I SHING DE DAG LEGS PAR BRTAGS
TE

MTSAN MO'I DUS SU LAS THAMS CAD PA'I RNAL 'BYOR DANG LDAN PA'I
SLOB DPON SPRO BA DANG LDAN PAS SHING BZO BA GROGS DANG BCAS PA
LEGS PAR BSRUNG BA BYAS TE, NYER SPYOD LNGAS BLA MA DANG SANGS
RGYAS DANG BYANG CHUB SEMS DPA' DANG PHYOGS KYI BDAG PO DANG,
NAGS KYI SHING

@263A *, ,GI LHA LA SOGS PA RNAMS YANG DAG PAR MCHOD DE, PHYOGS
KYI GTOR MA YANG BYIN NAS SHING BZO BA GROGS DANG BCAS PA BZA' BA
DANG, BCA' BA DANG, ZAS DANG, SKOM DANG, T'A Z'U LA LA SOGS PA
RNAMS KYIS YANG DAG PAR MGU PAR BYAS

NAS; 'DOD PA'I LHA LA BCOM LDAN CHE GE ZHES BYA BA LA SOGS PA'I
TSIGS SU BCAD PA RNAMS KYIS GSOL BA BTAB PAS THUGS MNYES TE,
SHING BZO BA GROGS DANG BCAS PA DANG LHAN CIG 'DOD PA'I LHA'I
RNAL 'BYOR DANG ZHI BA'I YID KYIS NYAL BAR BYA'O, ,DE LA RMI LAM
BZANG PO NGES PAR MTHONG

NA LEGS PAR GRUB PAR 'GYUR RO, ,RMI LAM NGAN PA THAMS CAD ZHI
BA'I SNGAGS BZLA BAR BYA'O, ,DE NAS SNGA BAR MCHOD PA THAMS CAD
DANG YANG DAG PAR LDAN PA'I SLOB DPON RNAM PAR SNANG MDZAD CHEN
PO'I RNAL 'BYOR DANG LDAN PAS DER GNAS PA'I SHING GI LHA MO'I
GZUGS KYI SHING

GI RGYAL PO YANG DAG PAR MCHOD PAR BYA'O, ,DE LA SHING GI LHA MO
DE RNAMS DANG ZHING SKYONG DE RNAMS KYANG 'DI YIN TE, LHA'I SHING
DANG, DVI KE SHA RA DANG, TZAMPA KA DANG, MYA NGAN MED PA'I SHING
RNAMS LA SHING GI LHA MO GSANG BA MA'O, ,ZHING SKYONG STOBS PO
CHE'O, ,NE

M'I DANG, SH'A LA DANG, SHA RA LA'I SHING RNAMS KYI NI 'JIG RTEN
GYI MA'O, ,ZHING SKYONG RI BO CHEN PO'O, ,AA RU RA'I SHING DANG,
BA tA DANG, RA SHING RNAMS KYI NI RNA BA NYED MA'O, ,ZHING SKYONG
SHIN TU STOBS SO, ,TZU TA'I SHING LA NI AA MBI K'A'O, ,ZHING
SKYONG STOBS CAN

NO; ,TA LA'I SHING LA BDE BYED MA'O, ,ZHING SKYONG SKRA GYEN
BRDZES SO, ,KANDA PA'I SHING LA BZHIN BZANG MA'O, ,ZHING SKYONG
DRIL BU CHEN PO'O, ,KA RANYDZA LA NI KA RANYDZA RA GNAS MA'O,
,ZHING SKYONG GTUM PA'I DRIL BU'O, ,SBRANG RTZI'I SHING LA DBANG
BSKUR MA'O, ,ZHING

SKYONG SKYES PA'I DBANG PHYUG GO, ,GSER SHING LA GTUM MO'O,
,ZHING SKYONG SU DZA NE T'A'O, ,SHRI GO RA'I SHING LA DPAL CHEN
MO'O, ,ZHING SKYONG ME'I KHA'O, ,DE NAS LAS DANG RJES SU MTHUN
PAR SHING GI LHA MO RNAMS DANG ZHING SKYONG RNAMS KYI YANG RNAM
PA BSGOMS NAS RANG

@263B RANG GI SNGAGS KYIS MCHOD PAR BYA'O, ,DE LA, AOm NA MA:
SV'A H'A, ZHING SKYONG GI'O, ,AOm AEm GU HYA K'A YIN MA: SV'A
H'A, DE BZHIN DU AOm MAm MA H'A ME RA WE NA MA: SV'A H'A, AOm
L'Am LO KA M'A TRI K'A YEE NA MA: SV'A H'A, AOm AA: AA TI PA L'A
YA NA MA: SV'A H'A, AOm K'Am KARnnA MO tI K'A YEE NA

MA: SV'A H'A, AOm BA: BA L'A YA NA MA: SV'A H'A, AOm AAm AAm BI
K'A YEE NA MA: SV'A H'A, AOm A'Um A'Um RDHA KE SH'A YA NA MA:
SV'A H'A, AOm SHAm SHAm KA RI K'A YEE NA MA: SV'A H'A, AOm GHAm
MA H'A GHA nt'A YA NA MA: SV'A H'A, AOm SUm SU MU KH'A YEE NA MA:
SV'A H'A, AOm TZAm TZAndA GHAnd'A YA NA MA: SV'A H'A, AOm KAm KA

RAm DZA B'A SI NYEE NA MA: SV'A H'A, AOm PUm PUm SE SHVA R'A YA
NA MA: SV'A H'A, AOm SHAm SHEE K'A YEE NA MA: SV'A H'A, AOm SUm
SU DZA NE TE NA MA: SV'A H'A, AOm TZAm TZAnd'A LYEE NA MA: SV'A
H'A, AOm BAm BAHNI MU KH'A YA NA MA: SV'A H'A, AOm L'Am MA H'A LA
KshMYEE NA MA: SV'A H'A, GTZUG LAG KHANG GI RGYU YI PHYIR, ,BDAG
NI

LJON SHING GCAD PAR 'DOD, ,DA NI KHYED RNAMS SHING GZHAN LA,
,GNAS TE BDAG LA BZOD PAR MDZOD, ,CES BYA BA'I TSIGS BCAD LAN
GSUM DU BRJOD DE, ,SHING LA GNAS PA'I LHA LA GSOL TE, DE NAS ME
TOG LA SOGS PAS LEGS PAR MCHOD DE, SHING

GZHAN LA GNAS PAR BSAM PAR BYA'O, ,DE NAS BSRUNG BA'I CHED DU RMA
BYA CHEN MO BKLAG PAR BYA'O, ,DE NAS LAS THAMS CAD PA'I GZUGS CAN
GYI SHING BZO BA GSER DANG RAS DANG T'A MB'U LA LA SOGS PA RNAMS
KYIS YONGS SU MGU BAR BYAS TE, DGRA STA SBRANG RTZIS BYUGS

TE DGE BA'I SEMS KYIS SHING BZO BA LAG PA G-YAS PA GYEN DU PHYOGS
PA DANG, KHA BYANG SHAR DU BLTAS TE NYI MA LA BLTAS NAS SHING
BCAD PAR BYA'O, ,DER YANG DGE BA DANG MI DGE BA'I MTSAN MA BLTA
BAR BYA STE MI DGE BA'I MTSAN MA BYUNG NA SPANG BAR BYA ZHING,
DGE BA'I MTSAN MA

BYUNG NA GZUNG BAR BYA'O, ,GAL TE SHING BYANG PHYOGS SU LHUNG BAR
GYUR NA DE'I TSE MCHOD SBYIN BYED PA LA NOR DANG LAS KYI DNGOS
GRUB TU 'GYUR RO, ,DBANG LDAN GYI PHYOGS SU LHUNG NA RIG PA DANG
YE SHES KUN DU 'GRO BAR 'GYUR RO, ,GAL TE DBANG PO'I PHYOGS SU
SHING LHUNG NA DE'I TSE

@264A *, ,DPAL DANG 'BYOR PA DANG RGYAS PAR 'GYUR RO, ,GAL TE
SHING GZHAN RNAM PAR NYID PA'I BAR DU LHUNG BAR GYUR PA DE'I TSE
DGE BA DANG BDE BA NYID DU 'GYUR RO, ,GAL TE SHING GZHAN MA BCOM
PAR LHUNG NA MCHOD SBYIN BYED PA LA 'JIGS PA CHEN POR

'GYUR RO, ,ME DANG BDEN BRAL DANG GSHIN RJE DANG CHU DANG RLUNG
GI PHYOGS RNAMS SU LHUNG NA GRANGS BZHIN DU ME'I 'JIGS PA DANG
NAD DANG 'CHI BA DANG CHU DANG RLUNG GI 'JIGS PA 'BYUNG BAR 'GYUR
RO, ,BSKYOD PA NA SGRA MI GSAL BA RING DU GRAG CING LHUNG NA
MCHOD SBYIN BYED PA PO LA

SDUG BSNGAL GYI MTSAN MAR 'GYUR RO, ,GCOD PA'I DUS SU GAL TE RNGA
MO DANG RTA DANG CES SPYANG DANG BONG BU DANG SBRUL DANG PHAG
DANG BYA ROG LA SOGS PA GDUG PA'I 'DAB CHAGS MTHONG BAR GYUR NA
DE'I TSE DES PAR GSAD PA DANG BCING BA DANG BGEGS DU MA 'BYUNG
BAR 'GYUR RO, ,GAL

TE SHING LAS KHRAG 'DZAG NA DE'I TSE MCHOD SBYIN BYED PA 'CHI BAR
'GYUR RO, ,ZHO DANG MAR DANG SBRANG RTZI DANG 'O MA 'DZAG NA GSAD
PA DANG BCING BA LA SOGS PA'I 'JIGS PA 'BYUNG BAR 'GYUR RO, ,'ON
KYANG SHING RNAMS LA RANG BZHIN PA'I MNGAR BA DANG TSAB DANG KHA
BA DANG BSKA

BA'I BCUD 'BYUNG BA DE LA NI NYES PA MED DO, ,SBAL PA LE BRGAN
GYI MDOG CAN BYUNG NA DES NI NAD 'BYUNG BA RJES SU DPAG PAR
BYA'O, ,DE BZHIN DU SHING GI KHONG NAS BYA BA MDOG SER SKYA BYUNG
NA DES CHOM RKUN GYI 'JIGS PA DANG SV'A SHA'I NAD 'BYUNG BAR RJES
SU DPAG PAR BYA'O, ,

SHING GI BAR NAS RTZANGS PA MDOG SER PO BYUNG NA DES NI NOR NYAMS
PAR RJES SU DPAG PAR BYA'O, ,DE'I KHONG NAS KHYIM GYI RTZANGS PA
PHUG RON GYI MDOG CAN BYUNG NA DES MCHOD SBYIN BYED PA DBUL POR
'GYUR BAR RJES SU DPAG PAR BYA'O, ,KHA DOG DMAR PO'I NA K'U KA
L'A

SHA BYUNG NA DES NI NAD 'BYUNG BAR RJES SU DPAG PAR BYA'O, ,KHONG
NAS SBRUL SNGO BSANGS BYUNG NA DES KYANG NOR ZAD PA NYID DO, ,KHA
TR'U'I MDOG CAN GYI CHU BYUNG NA DES NI CHU'I 'JIGS PA NYID RJES
SU DPAG PAR BYA'O, ,GDUGS DANG, RGYAL MTSAN DANG, G-YUNG DRUNG
DANG,

@264B DPAL BE'U DANG, BUM PA DANG, RNGA YAB DANG, 'KHOR LO DANG,
PADMA DANG, DGA' BA 'KHYIL PA DANG, SDONG RIS DANG KU SHA RNAMS
NI MTSAN MA BZANG PO STE DE LTA BU LA SOGS PA DGE BA DANG MI DGE
BA'I MTSAN MA RNAMS YONGS SU SHES PAR BYAS NAS SHING GCAD PAR

BYA'O, ,DE NAS SHING DE DAG YANG DAG PAR RNAM PAR PHYE NAS RTZA
BA DANG SKED PA DANG RTZE MO'I MTSAMS RNAMS PHYE STE CHA GCIG GIS
LHAG PA'I CHA BCU'I TSAD DU BYA STE, SHING RNAMS JI LTA BAR NAGS
KYI 'KHRUL 'KHOR YANG DE BZHIN TE MCHOD RTEN DANG BIM BA LA SOGS
PA'I PHYIR DU NAGS KYI

'KHRUL 'KHOR DE RNAMS KYIS DRANG BAR BYA'O,, ,,RDO BA YANG SHIS
PA RNAMS GZUNG BAR BYA ZHING MI SHIS PA RNAMS SPANG BAR BYA'O,
,DE LA RI'I LJONGS DANG NGAM GROG DANG CHU 'GRAM LA SOGS PAR GNAS
PA'I RDO BA MKHREGS PA DANG SRA BA DANG DRI ZHIM PA DANG SHIN

TU REG NA MNYEN PA DANG DRI NGA BA MED CING 'JAM PA DANG SNUM PAS
NI TSE DANG LDAN NO, ,'DI LA SHIS PA GNYIS TE DKAR PO DANG SER PO
DANG DMAR PO DANG LJANG GU DAG DANG, RDO BA NAG PO LA GAL TE RI
MO DKAR PO PHRA MO DANG THIG LE DANG LDAN PA DE'I TSE BLON DANG
LDAN PA DANG, BZA'

MI'I RGYUD DANG RIGS DANG RGYAL SRID DANG NOR DANG 'BANGS RNAMS
LA SHIS SO, ,STENG DANG BYANG DANG DBANG LDAN DANG SHAR GYI
PHYOGS SU GDONG PHYOGS PAS NI GRANGS BZHIN DU MKHA' SPYOD KYI
DNGOS GRUB DANG SKYE BO DANG NOR DANG RIGS RGYUD 'PHEL LO, ,THAR
PA DANG MNGON PAR

'DOD PA'I DNGOS GRUB SBYIN PA'I RDO BA RNAMS GZUNG BAR BYA'O,
,SHIN TU 'JAM PA'I GZONG GIS BSNUN PA NA BYE MA DANG BCAS PA
DANG, ,RTZUB PA DANG BRAL BA DANG GOG SGRA CAN GYI RDO BA RGAN PO
'DI DAG YONGS SU SPANG NGO, ,DE LTAR SHIS PA DANG MI SHES PA'I
RDO BA RNAMS SHES

PAR BYAS NAS SHIS PA'I RDO BA RNAMS PA YI RNAM LNGAS BYUGS TE DRI
BZANG PO'I CHUS KHRUS BYAS NAS DRI LA SOGS PA RNAMS KYIS RGYAS
PA'I SEMS KYIS MNGON PAR MCHOD DE SHING GI SKABS SU BSHAD PA'I
LAS RNAMS THAMS CAD 'DIR YANG BYA'O, ,DE NAS GRONG KHYER DU 'JUG
PA'I

@265A *, ,DUS SU SHING RNAMS DANG, RDO BA RNAMS RGYAL PO'I SKYES
BU RNAMS KYIS RGYAS PA'I SEMS KYIS DRANG BAR BYA ZHING SNGA MA
BZHIN DU MAR ME DANG SIL SNYAN SNA TSOGS KYI SGRA DANG CA CO DANG
BCAS TE SHIN TU GUS PA DANG BCAS PAS ZHUGS TE, RGYA CHE ZHING
MNYAM PA'I

SAR BKOD DE PADMA'I DBUS SU GZHAG PAR BYA'O, ,GTZUG LAG KHANG
SOGS BZHENGS PA LA NYE BAR MKHO BA'I SA BRTAG PA DANG SHING DANG
RDO BA'I CHO GA 'DI SNGAGS KYI GZHUNG LUGS CHE BA ZHIG GIS DUM
BUR MNGON NO, ,'DI'I RGYA DPE GNYAL GYI PHYOGS NAS RNYED DE LHA
DANG BCAS PA'I

SKYE DGU MTHA' DAG GI GTZUG GI NOR BUS ZHABS RTEN GYI PADMA LA
PHYAG BYAS PA'I 'DREN PA DAM PA CHOS KYI RJE RIN PO CHE ZHVA DMAR
COD PAN 'DZIN PA BZHI PA'I ZHAL SNGA NAS BSGYUR CIG CES GSUNG PA
BZHIN DU ZHA LU LO TZ'A BAS DPAL SNE'U GDONG RTZER BSGYUR BA'O,, ,,