@38B #, ,RGYA GAR SKAD DU, A'ARNYA MANYDZU SHR'I N'A MA SAm G'I TI,
AARTHA A'A LO KA RA N'A MA, BOD SKAD DU, 'PHAGS PA 'JAM DPAL GYI
MTSAN YANG DAG PAR BRJOD PA'I DON GSAL BAR BYED PA ZHES BYA BA,
'JAM DPAL YE

SHES SEMS DPA' LA PHYAG 'TSAL LO, ,MI G-YO 'GAG MED DAG PA'I
DANG, ,RANG BYUNG YE SHES 'OD GSAL BA, ,'JAM DPAL ZHI BA'I YE
SHES SEMS, ,MI RTOG GZUGS SKU RANG BYUNG BA'I, ,MGON PO DE LA GUS
BTUD DA, ,RGYA CHER RAB ZAB DAG PA'I RGYUD, ,RIN CHEN LTA BU'I
DGONGS

PA LA, ,'GRO BA THABS BSAM MI KHYAB KYANG, ,BDE GSHEGS STON PA'I
BYIN RLABS GDAMS PA YIS, ,NGES DON PHYOGS GCIG BDAG GIS GSAL BAR
DGROL, ,'JAM DPAL GYI MTSAN YANG DAG PAR BRJOD PA 'DI LA SPYI DON
RNAM PA DGUS BSTAN TE, LE'U DANG PO ZHUS PA DANG, ZHUS

LAN DU PHUN SUM TSOGS PA LNGA DANG SBYAR TE BSTAN PA DANG, LE'U
GNYIS PA MI GNAS PA'I YE SHES CHEN PO DRUG PA RDO RJE 'CHANG GI
DON BSTAN PA DANG, LE'U GSUM PA SHES BYA NGO BOS STONG PA CHOS
KYI DBYINGS KYI DON BSTAN PA DANG, LE'U BZHI PA GZHI 'GAG PA MED
PA ME LONG LTA BU'I YE SHES KYI

DON BSTAN PA DANG, LE'U LNGA PA GZHI'I RTZA LA SO SOR DPYOD PA SO
SOR RTOG PA'I YE SHES KYI DON BSTAN PA DANG, LE'U DRUG PA GZHI'I
NGO BO SKYE 'GAG MED PA MNYAM PA NYID KYI YE SHES DANG SBYAR TE
BSTAN PA DANG, LE'U BDUN PA SHES BYA THOGS PA MED PA BYA BA GRUB
PA'I YE SHES KYI DON

BSTAN PA DANG, LE'U BRGYAD PA CHE BA BRJOD PA SNGAGS KYI SGRA
DANG BCAS PA BSTAN PA DANG, LE'U DGU PA RJES SU YI RANG BA'I SGO
NAS BDAG DANG GZHAN GYI DON MTHAR PHYIN PAR BSTAN PA'O, ,DE NAS
LE'U DANG PO BSHAD DE, DE NAS ZHES PA STON PA LA SOGS PA PHUN SUM
TSOGS PA GNAS

@39A *, ,SO; ,'DIS DUS PHUN SUM TSOGS PA BSTAN PA'O, ,DE NAS DPAL
LDAN RDO RJE 'CHANG, ,ZHES PA ZHU BA POS TE DE YANG RTOG PA BDAG
GI DPAL DANG, THUGS RJE GZHAN GYI DPAL LO, ,DON GYI RDO RJE CHOS
KYI RGYU DANG LDAN ZHING, YON TAN GYI SNANG BA RGYU GNYIS DANG
GIS GSAL

TE MI 'BRAL BA'O, ,GDUL DKA' 'DUL BA RNAMS KYI MCHOG ,CES PA,
STON PA'I SPRUL PA GONG MA'I PHRIN LAS TE, THABS MA 'GAGS PA'O,
,DPA' BO 'JIG RTEN GSUM LAS RGYAL, ,ZHES PA, 'JIG RTEN GSUM GYI
NYON MONGS PA DANG SDUG BSNGAL 'JOMS SHING, RANG LA DE'I

SKYON GYIS MA GOS SHING, 'KHRUL SNANG GI YE SHES SU SNANG BA'O,
,DE LTAR 'KHOR BA 'JOMS NUS PA JI LTA ZHE NA, RDO RJE YIN PA
DANG, DBANG PHYUG YIN PA DANG, GSANG BA'I BDAG PO YIN PAS GONG MA
LAS RGYAL ZHES PA'O, ,PADMA DKAR PO RGYAS 'DRA'I SPYAN, ,ZHES PA
ZHU BA POS DON MDZAD PA

NI; ,GANG LA GANG 'DUL MKHYEN TE, SPYAN LNGA DANG LDAN PAS DON
MDZAD KYANG SKYON GYIS MA GOS TE, PADMA LTA BU'O, ,PADMA RGYAS
PA'I GDAN LA BZHUGS, ,ZHES PA 'DIS GNAS PHUN SUM TSOGS PA STON
TO, ,BYA RGOD PHUNG PO'I RI LA SKYON MED PA'I DGONGS PA LA GNAS
ZHES BYA'O, ,RANG GI

LAG GI RDO RJE MCHOG ,CES PA, DON GYI RDO RJE YOD PA'I RTAGS SU
PHYAG MTSAN RDO RJE BSNAMS PA'O, ,YANG DANG YANG DU GSOR BYED PA,
,ZHES PA NI KHAMS GSUM GYI NYON MONGS PA DANG, NYON MONGS PA
THAMS CAD ZIL GYIS GNON PA'O, ,KHRO GNYER RIM PAR LDAN LA SOGS,
,ZHES

PA DA DANG, TSUL MTHUN PA 'KHOR PHUN SUM TSOGS PA'O, ,LAG NA RDO
RJE MTHA' YAS PA, ,ZHES PA DE'I 'KHOR RIGS 'DZIN PA SPRUL PA'I
'KHOR BGRANG BA LAS 'DAS PA'O, ,DPA' BO GDUL DKA' 'DUL BA PO,
,ZHES PA 'KHOR DE RNAMS KYANG MA RIG PA DANG LOG RTOG 'JOMS

NUS PA'O, ,'JIGS SU RUNG BA'I DPA' BYED CAN, ,ZHES PA BDUD DANG
SRIN PO ZIL GYIS GNON PA'I MDANGS DANG LDAN PA'O, ,RDO RJE ZHES
PA RIG PA'O, ,RTZE MO ZHES PA YE SHES SO, ,'PHRO ZHES PA MA 'GAGS
PA'O, ,RANG GI ZHES PA RIG PA'O, ,LAG GI ZHES PA YON TAN GYI
RTZAL

@39B LO; ,GSOR BYED PA ZHES PA THUGS RJES 'GRO DON MDZAD PA'O,
,SNYING RJE CHE DANG ZHES PA MDZAD PA DANG BCAS PA'I SNYING RJE
MA YIN TE, MDZAD PA MED PA'I THUGS RJE CHAN PO'O, ,DE YANG GANG
LAS 'BYUNG ZHE NA, SHES RAB DANG ZHES BYA STE, ,PHYOGS LHUNG MED
PA'I SHES RAB BO, ,THABS KYIS 'GRO DON

BYED PA'I MCHOG ,CES PA BYA BRTZAL MI MNGA' BA'I YE SHES LNGA
BYUNG NAS SKU GNYIS SU GYUR TE, 'GRO BA'I DON MDZAD PA'O, ,DE
YANG GZHAN LAS DPAG PA'I DON BYA BRTZAL LAS 'DAS PA'I SKU DANG YE
SHES MTSON PA'O, ,DGA' MGU RANGS PA'I BSAM PA CAN, ,ZHES PA NYON
MONGS PA MI MNGA'

BAR DGYES PA'O, ,KHRO BO'I LUS KYI GZUGS LDAN PA, ,ZHES PA NI,
THABS MA 'GAGS PA'I SKUR DE LTAR YANG SNANG BA'O, ,SANGS RGYAS
PHRIN LAS BYED PA'I MGON, ,ZHES PA STE, TSAD MED PA BZHI 'AM
PHRIN LAS BZHIS SEMS CAN SKYOB PA'O, ,LUS BTUD RNAMS DANG LHAN
CIG PA, ,ZHES

PA; ,DE'I 'KHOR DANG BCAS PA LA BSTOD CING MOS PA BSKYED PA'O,
,DE BZHIN GSHEGS PA BCOM LDAN 'DAS, ,ZHES PA DANG, RDZOGS SANGS
RGYAS LA PHYAG 'TSAL NAS, ,ZHES PA STON PA LA 'KHOR RNAMS KYIS
SO, ,THAL MO SBYAR BA BYAS NAS NI, ,ZHES PA ZHU BA PO'I LUS KYI

'DUG TSUL LE, ,SPYAN SNGAR 'DUG STE 'DI SKAD GSOL, ,ZHES PA STON
PA'I DRUNG DU ZHU BA PO 'DUG STE ZHU BA DBUL BA'O, ,JI SKAD 'BUL
ZHE NA, KHYAB BDAG CES PA STON PA PO BDAG LA PHAN PA DANG ZHES
ZHU BA PO LA'O, ,BDAG DON ZHES PA BDAG LA MI DGOS KYANG GZHAN MOS
PA SKYED

PA'I CHED DU TSUL BSTAN PA'O, ,BDAG LA THUGS BRTZE'I PHYIR ZHES
PA STON PA DE ZHU BA PO LA BYAMS THUGS DANG LDAN PA'O, ,SGYU
'PHRUL ZHES PA RIG PA DANG SEMS SO, ,DRA BA ZHES PA GNYIS SU MED
PA'O, ,MNGON ZHES PA DA LTAR GSAL BA'O, ,RDZOGS ZHES PA SKU LA
CHE BA

RDZOGS PA'O, ,YANG NA RIG PA LA YE SHES RDZOGS PA'O, ,BYANG CHUB
CES PA RIG PA'I YE SHES SO, ,CI NAS BDAG THOB MDZOD CES PA STON
PA'I THUGS RJE DANG THABS KYIS BDAG GI DON RANG LA YOD PAS DE
RTOGS SHING THOB PAR MDZAD DU GSOL ZHES PA'O, ,NYON MONGS PAS NI
SEMS

@40A *, ,DKRUGS SHING, ,MI SHES 'DAM DU BYING BA YI, ,SEMS CAN
KUN LA SMAN PA DANG, ,BLA MED 'BRAS BU THOB BYA'I PHYIR, ,ZHES PA
'GRO DRUG DUG LNGA DUG GSUM GYIS ZIN PA LA YE SHES KYI SKYABS DAM
PA MDZAD DU GSOL ZHES PA STE, GZHAN DON DU ZHU

PA'O; ,GANG LA ZHUS SHE NA, RDZOGS PA'I SANGS RGYAS BCOM LDAN
'DAS LA'O, ,DE'I PHYIR NA, ,'GRO BA'I BLA MA STON PA PO, ,ZHES PA
CI STE ZHE NA, ,DAM TSIG CHEN PO DE NYID MKHYEN, ,DBANG PO BSAM
PA MKHYEN MCHOG GI, ,ZHES PA'O, ,DE YANG DON SPYOD YIN ZHES PA'O,
,BCOM

LDAN 'DAS KYI YE SHES SKU, ,GTZUG TOR CHEN PO TSIG GI BDAG ,YE
SHES SKU STE RANG 'BYUNG BA, ,ZHES PA STON PA'I SKU BAG CHAGS KYI
GDOS PA CAN MIN TE 'OD KYI SKU YIN LA, SKU DE LA NUB PA DANG
'GYUR BA MED DE, TSIG GI TSOGS THAMS CAD KYI MNGA' BDAG GO, ,CI'I
PHYIR ZHE NA, YE SHES

SKU STE RANG 'BYUNG BA, ,ZHES PA'O, ,DE NI STON PA PHUN SUM TSOGS
PA'I BDAG NYID DO, ,'JAM ZHES PA RIG PA'O, ,DPAL ZHES PA RIG
'DZIN GYI SA'O, ,YE SHES ZHES PA LONGS SKU'O, ,SEMS DPA'I ZHES PA
SPRUL PA'I SKU'O, ,MING NI YANG DAG BRJOD PA'I MCHOG ,CES PA DE'I
DON

MTSAN TSIG LA BRTEN TE GCOD CING MTSON PA'O, ,DON ZAB BA ZHES PA
SGROS 'DOGS MI NUS SHING, SKUR PA GDAB MI NUS TE, GZHAN GYI BLOS
DPAG PAR DKA' BAS SO, ,DON NI RGYA CHE ZHING ZHES PA DANG PO'I
GNAS LUGS, BAR DU 'KHRUL LUGS, THA MA GROL LUGS LA SOGS

PA STON PA'O, ,DON CHEN MTSUNGS MED RAB ZHI BA, ,ZHES PA, GZHI
DAG PA CHOS KYI SKU LA 'BRAS BU DAG PA SHES RAB RIG PA'I SKU
LNGAS BRGYAN PA DE'I GONG NA GZHAN MED PA GZHAN GYIS 'GRAN ZLA
MED PA'O, ,THOG MA BAR DANG MTHAR DGE BA, ,ZHES PA, DUS GSUM DU
BZANG POR

GNAS PA'O, ,CI STE ZHE NA, ,'DAS PA'I SANGS RGYAS RNAMS KYIS
GSUNGS, ,MA 'ONGS RNAMS KYANG GSUNG 'GYUR LA, ,DA LTAR BYUNG BA'I
RDZOGS SANGS RGYAS, ,YANG DANG YANG DU GSUNGS PA GANG, ,ZHES
PA'O, ,RGYUD CHEN SGYU 'PHRUL DRA BA LAS, ,ZHES PA DON GYI RGYUD
CHEN PO

@40B RIG PA'I YE SHES GNYIS SU MED PA LAS SO, ,RDO RJE 'CHANG
CHEN GSANG SNGAGS 'CHANG, ,ZHES PA DPAL RDO RJE SEMS DPA' SKU
GSUNG THUGS KYI BDAG NYID DON GZHAN LAS KHYAD PAR 'PHAGS PA GONG
BZHIN RIG PAS SKAL BA DANG LDAN PAS SO, ,DPAG MED RNAMS KYIS DGA'
BZHIN DU,

ZHES PA SANGS RGYAS BSAM GYIS MI KHYAB PAS GSUNGS SO, ,GLU BLANGS
GANG LAGS BSHAD DU GSOL, ,ZHES ZHUS PA THUGS LAS NI BKROL, ,MGUR
GYI BUM PAR DRIL TE, LJAGS KYI DBANG PO LA BKROM NAS GSUNGS PA
GANG LEGS PA DE STON PAS BDAG LA GSUNGS ZHES PA'O, ,

MGON PO RDZOGS SANGS RGYAS KUN GYI, ,GSANG 'DZIN CI NAS BDAG
'GYUR PHYIR, ,ZHES PA BSHAD PA'I DGOS PA'O, ,DE YANG DUS GSUM
BUDDH'A'I DON GYI MTSAN NYID SEMS LA 'DZIN TE, CI STE BDAG KYANG
DE LTAR 'GYUR BA'I PHYIR NA'O, ,NGES PAR 'BYUNG GI BAR DU 'DI
ZHES PA, DON

CI TZAM GSUNG GI BAR DU'O, ,BDAG GIS BSAM PA BRTAN POS GZUNG,
,ZHES PA ZHUB POS GSUNGS PA'I DON THUGS LA 'CHAD BA'O, ,NYON
MONGS MA LUS BSAL BA DANG, ,MI SHES MA LUS SPANG BA'I PHYIR,
,ZHES PA GZHAN GYI DON GYI DGOS PA'O, ,DE'I PHYIR NA, BSAM PA'I

KHYAD PAR JI BZHIN DU, ,SEMS CAN RNAMS LA BSHAD PAR 'TSAL, ,ZHES
GSUNGS TE, 'GRO BA'I BLO DANG MOS PA'I KHYAD PAR DANG SBYAR NAS
DON MDZAD CES PA'O, ,GSANG DBANG LAG NA RDO RJE YIS, ,ZHES PA ZHU
BA POS SO, ,DE BZHIN GSHEGS LA DE SKAD DU, ,ZHES STON PA PO

LA'O; ,GSOL NAS ZHES PA DGONGS SKAD DO, ,THAL MO SBYAR BA BYAS TE
ZHES PA ZHU BA'I TSUL GYIS SPYOD PA'O, ,DE NAS ZHES PA DGONGS
SKAD ZHUS NAS SO, ,BCOM ZHES PA BDUD BZHI BCOM PA'O, ,LDAN ZHES
PA SKU DANG YE SHES SU'O, ,SH'A ZHES PA STON PA RDO RJE SEMS
DPA'I

SPRUL PA THUB PA DRUG GDUL BYA SO SO LA SNANG BA'O, ,KYA ZHES PA
SPRUL SKU RE RES DON RE RE MDZAD PA'O, ,THUB CES PA THUGS RJES
'GRO BA'I MA RIG PA DANG LAG RTOG 'JOMS PA'O, ,RDZOGS PA'I SANGS
RGYAS RKANG GNYIS MCHOG ,CES PA, GONG MA'I STON PA DE 'KHOR RNAMS
KYI

@41A *, ,NANG NA MCHOG TU GYUR PA'O, ,NYID KYI ZHAL NAS LJAGS
BZANG BA, ,ZHES PA THUGS LAS BKROL, MGUR GYI BUM PAR DRIL, LJAGS
KYI PADMAR BKRAM, TSEMS KYI BAR NAS BSHAR TE DON GSUNGS PA'O, ,DE
YANG SMRA BA'I SENG GER GYUR PA'O, ,'JIG RTEN GSUM PA

SNANG BYED CING, ,BDUD BZHI'I DGRA RNAMS SEL BYED PA, ,ZHES PA
GONG MA'I DGOS PA'O, ,SEMS CAN RNAMS KYI NGAN SONG GSUM, ,ZHES PA
SEMS CAN LAS KYI BYE BRAG GIS DMYAL BA YI DAGS KYI TSUL DANG BYOL
SONG DU SNANG BA'O, ,SBYONG PAR BYED PA'I 'DZUM BSTAN NAS, ,ZHES
STON PA'I

THUGS RJES GONG MA BZHIN NO, ,TSANGS PA'I GSUNG NI SNYAN PA YIS,
,ZHES PA LHA TSANGS PA'I GSUNG LTA BUR 'GYUR BA'I GSUNG BLO RAB
BRING LA 'TSAM PA CIG GSUNGS PA'O, ,'JIG RTEN GSUM PO KUN BKANG
NAS, ,ZHES CHOS THAMS CAD 'CHAD PA'I STON PA SPRUL PA'I SKUS GANG
PA'AM,

YANG NA GSUNG DE NYID MI'I GNAS SU BSGRAGS PAS GZHAN DU YANG DE
LA MI CHE MI CHUNG BAR SNANG BA'O, ,LAG NA RDO RJE STOBS PO CHE,
,ZHES PA GANG GDUL DKA' BA 'DUL BA LAS GZHAN YE SHES KYI STOBS
KYIS DUG LNGA 'JOMS PA'I THUGS RJE'I STOBS KYIS 'GRO BA SGROL
BA'I LHAG PA'I MTHU CAN NO,,

GSANG DBANG LA NI SLAR GSUNGS PA, ,ZHES PA THUN MONG MA YIN PA'I
DGONGS PA LA MNGA' MDZAD CING DBANG SGYUR BA'O, ,DE LA STON PAS
ZHUS LAN GSUNGS PA'O, ,SNYING RJE CHE DANG LDAN GYUR PAS, ,ZHES
PA LAG NA RDO RJE DE LA'O, ,'GRO LA PHAN PA'I DON DU KHYOD, ,CES
ZHU BA POS GZHAN DON DU

ZHUS PA'O, ,YE SHES LUS CAN 'JAM DPAL GYI'O, ,DGOS PA CI YOD CE
NA, ,MING BRJOD PAS NI DON CHE'O, ,DON JI TZAM DU CHE ZHE NA, DAG
PAR BYED CING SDIG SEL BA, ,NGA LAS NYAN PAR BRTZON PA NI, ,ZHES
PA, STON PA POS ZHU BA PO LA'O, ,LEGS SO DPAL LDAN RDO RJE
'CHANG, ,ZHES PA

RANG DON DU MI DGOS KYANG GZHAN DON DU MTHAR PHYIN PAS SO, ,LAG
NA RDO RJE KHYOD LEGS SO, ,ZHES PA KHYOD KYIS ZHUS PA MA NOR ZHES
PA'O, ,GSANG BA'I BDAG PO DE PHYIR NGAS, ,ZHES PA BSTAN PA'I
DGONGS PA THUN MONG MA YIN PA MKHYEN CING MNGA' BAS BDAG POR
'GYUR BA'O, ,

@41B DE'I PHYIR KHYOD LA MI DGOS KYANG GZHAN DON DU BSTAN ZHES
PA'O, ,KHYOD LA LEGS PAR BSTAN PAR BYA, ,ZHES PA LAG NA RDO RJE
LA SH'AKA [*SH'AKYA?] THUB KYIS MTSAN BRJOD BSTAN PA'O, ,DNGOS
CHOS PHUN SUM TSOGS PA 'BYUNG BA'O, ,KHYOD NI RTZE GCIG YID KYIS
NYON, ,ZHES PA, STON PA'I GSUNG LA

LAG NA RDO RJE NYON CIG PA STE MA YENGS MA 'PHROS PA'O, ,BCOM
LDAN DE NI LEGS ZHES GSOL, ,ZHES PA STON PAS GSUNGS PA'I DON LA
ZHU BA POS 'KHOR DANG BCAS PA DGYES PA'O, ,DE NAS BCOM LDAN
SH'AKYA THUB, ,CES PA STON PA'O, ,GSANG SNGAGS RIGS CHEN THAMS
CAD DANG, ,ZHES

PA STON PA'I RIGS 'DZIN CING GSANG SNGAGS 'CHANG MOS PA'I 'KHOR
RO, ,GSANG SNGAGS RIG SNGAGS 'CHANG BA'I RIGS, ,ZHES PA GONG MA'I
'KHOR GYI DBYE BA'O, ,RIGS GSUM LA NI RNAM PAR GZIGS, ,ZHES PA
STON PAS 'KHOR GSUM LA GZIGS NAS DON GSUNGS ZHES PA'O, ,

'JIG RTEN 'JIG RTEN 'DAS PA'I RIGS, ,ZHES PA 'KHOR DE DAG KYANG
GNYIS SU 'DUS TE, 'JIG RTEN PA DANG LHA DANG MI LA SOGS PA DANG,
'JIG RTEN LAS 'DAS PA PHYAG NA RDO RJE LA SOGS PA'O, ,'JIG RTEN
SNANG BYED RIGS CHEN DANG, ,ZHES PA DON BYED NUS PA'O, ,PHYAG
RGYA CHEN PO'I

RIGS MCHOG DANG, ,ZHES PA, DE'I NANG NAS DON MCHOG TU GYUR PA'I
DGONGS PA BYA BA RTZAL DANG BRAL BA LA MOS PA'O, ,RIGS CHEN GTZUG
TOR CHER GZIGS NAS, ,ZHES PA DANG, 'KHOR GYI NANG NAS SHES RAB
KYI SNYING STOBS DANG LDAN PAR RIG PA'I YE SHES KYI DON RTOGS NUS
PA'O, ,'KHOR

GYI NANG NAS DBU'I GTZUG TOR LTAR GONG DU 'GYUR PA'I DGONGS PA
NUB PA MED PA'O, ,DE'I DON DU NGES PA'I DON DU GSUNGS PA'O, ,JI
LTAR GSUNGS NA, TSIG GI BDAG POR GYUR PA'I STON PAS TSIGS SU BCAD
PA'O, ,DE YAN CHAD DU LE'U DANG PO'I DGOS PA BSTAN PA'O,, ,,DA NI
LE'U GNYIS

PA MI GNAS PA'I YE SHES CHEN PO RDO RJE 'CHANG GI DON BSTAN TE,
GSANG ZHES PA, RIG PA DNGOS MED KYI YE SHES KUN GYI THUN MONG MA
YIN PA'O, ,SNGAGS ZHES PA DE LAS LHAG PA MED DE, DON MCHOG TU
GYUR PA'O, ,RGYAL PO ZHES PA, RTOGS MA RTOGS KYI BYE BRAG GAM YON
TAN GYI SNANG BA

@42A *, ,'KHOR 'DAS SU SHAR LA, DE 'DUS KYANG DE NYID DU 'DUS
SHING GROL BAS NA THAMS CAD KYI BDAG PO LTA BU'O, ,CI'I PHYIR ZHE
NA, DRUG LDAN ZHING ZHES 'BYUNG STE, GZHI DE SKU LNGA NGO BO NYID
KYI SKU DANG DRUG TU LDAN, RIGS LNGA AA'I RIGS DANG DRUG TU LDAN,
,YUM LNGA BDAG TU

MED PA'I YUM DANG DRUG TU LDAN, DRUG LNGA KHONG KHRO DANG DRUG TU
LDAN, RIGS DRUG DANG LDAN PA'O, ,GNYIS SU MED PAR 'BYUNG BA DANG,
,ZHES PA DE YANG DRUG PA DE RNAMS DNGOS SU MTSAN MA DAD BCAS PAR
YOD PA MA YIN TE, YON TAN GYI CHAR YOD CES BYA'O, ,DNGOS SU MED
PAS SKYON DU MI 'GYUR

YON TAN GYI CHAR YOD PAS PHYIR SNANG NUS TE, MI SKYE CHOS CAN
ZHES 'BYUNG STE, RANG 'BYUNG GNYIS MED LA YON TAN 'GAG MED DU
GNAS PA'O, ,DE YANG JI LTAR GNAS NA CHOS NYID CHOS SKU DBYER MED
PA'I NGANG NA RIG PA'I RANG GDANGS 'BYUNG PA LNGA'I BUM PA NA
SHES RAB RIG PA'I SKU LNGA SA BON

DU SMIN LA, 'BRAS BUR MA SMIN TE, STONG PA YE SHES KYI SNYING PO
CAN DU GNAS PA'O, ,'DI GSUNGS PA ZHE NA, DE MTSON PA'I THABS
SNGAGS KYI SGRA JI BZHIN PA'O, ,AA ZHES PA DAG PA SKYON MED DE
CHOS NYID YANGS PA CHEN PO'O, ,A'A ZHES PA CHOS NYID DE'I KLONG
NA CHOS SKU YE NAS GNAS TE,

RGYUN GYIS RTAG PA'O, ,AI ZHES PA THUGS RJE CHEN PO CAN, A'I ZHES
PA THUGS RJE RGYUN GYIS RTAG PA'O, ,AU A'U ZHES PA THUGS RJES
DANG PO'I RANG SAR GNYIS SU MED PAR BSDUS PA'O, ,AE AEE ZHES PA
MKHYEN PA'I YE SHES STOBS DANG LDAN PA'O, ,AO AOO ZHES PA NGO BO
SKYE MED MI RTOG

KYANG RTZAL DPYOD KYI YE SHES MI 'GAG PAR PHYIS 'CHAR NUS PA'O,
,AAm AA: ZHES PA GZHI'I YON TAN DE LTAR SNANG YANG DON SKYE MED
DAG PA MNYAM NYID DU GNAS ZHES PA'O, ,STHI TO ZHES PA RIG PA
'GYUR BA MED PA LA THUGS RJE THOGS PA MED PA 'BYUNG BA'O, ,HRi DI
ZHES PA THUGS RANG 'BYUNG GI

YE SHES MI 'GYUR BA'O, ,DZNY'A NA M'U RTI ZHES PA THUN MONG GI YE
SHES MNYAM PA'I THUGS RJE DANG BCAS PA MI 'GYUR BA'O, ,RA HAm
ZHES PA THUGS RJE 'GAG MED KUN LA SNYOMS PA'O, ,DE BZHIN DU
SGRA'I DON KHONG NAS BRDA'O, ,BUDDHO BUDDH'A N'AN DYA DHVA BARTI
NAm AOm BADZRA T'I KshnA, DU:KHA TZTSE DA PRA DZNY'A DZNY'A NA
M'U RTA YE DZNY'A NA

@42B K'A YA B'A G'I SHVA RA, AA RA PA TZA NA TE NA MA:, 'DI LTAR
ZHES PA GZHI'I YON TAN LAS SKU DANG YE SHES BYUNG LUGS STON PA'O,
,SANGS RGYAS BCOM LDAN 'DAS ZHES PA RIG PA'I YE SHES RTOG PA'I
MTHA' DANG BRAL ZHING, YON TAN GYI SNANG BA PHYOGS MED DU 'BYUNG
STE, RANG GI NGO BO SKYON GYI MTHA' LAS

GROL BA'O, ,RDZOGS PA'I SANGS RGYAS AA LAS BYUNG, ,ZHES PA GZHI
SKYE BA MED PA RANG BZHIN 'GAG PA MED PA LAS YON TAN GYI SNANG BA
YE SHES SU 'CHAR TE, RIG PA SHES RAB KYI SKU LNGA RIN PO CHE 'OD
'BAR BA'O, ,AA NI YIG 'BRU KUN GYI MCHOG ,CES PA, DPER NA AA NI
YIG 'BRU THAMS

CAD KYI NGO BO YIN PA DANG 'DRA BAR RIG PA YE SHES LNGA DANG
'BYUNG BA LAS MCHOG TU 'GYUR BA'O, ,DON CHEN YI GE DAM PA YIN,
,ZHES PA, YI GE AA LTA BU'AM DE LA BRTEN PA'I TSIG DANG MING LTA
BU MA YIN TE, RIG PA CHOS KYI SKU RANG BZHIN GYIS RNAM PAR DAG
PA, RANG 'BYUNG DBYER MED KYI DON

ZHES PA'O, ,DPER NA YI GE AA KHONG NAS 'BYUNG STE SGRA GZHAN GYI
GNAS LTA BU YIN PAS SGRA RANG 'BYUNG NGO, ,RANG BYUNG YIN PAS
SKYE BA MED DO, ,DE BZHIN DU 'KHOR 'DAS KYI CHOS NI GZHI LAS
'BYUNG LA, GZHI DE LA RGYU RKYEN MED PAR RANG 'BYUNG BA'O, ,DE
BAS SKYE BA MED DO, ,TSIG TU BRJOD

PA SPANGS PA STE, ,ZHES PA RIG PA BRJOD PA LAS 'DAS PA'O, ,BRJOD
PA KUN GYI RGYU YI MCHOG ,CES PA DE'I YON TAN NAM RTZAL DU SGRA
DANG THA SNYAD THAMS CAD SHAR BA'O, ,THAMS CAD KYI GZHI RTZA YIN
ZHES PA'O, ,TSIG KUN RAB TU GSAL BAR BYED, ,CES PA MTSON BYA DON
GYI GZHI MO DE, MTSON

BYED TSIG GI SGRON MA LA BRTEN NAS MTSON CING BRJOD PAS NA TSIG
GSAL BAR STON PA'O, ,MCHOD PA CHEN PO 'DOD CHAGS CHE, ,ZHES PA
'DI NI YE SHES KYI MTSAN NYID STON TE, SEMS CAN GYI 'DOD CHAGS
RANG RGYUD LAS LOG STE, DE'I GNYEN POR RIG PA'I SHES RAB DPYOD
BYED MA 'GAGS

PAS SO SOR RTOG PA'I YE SHES SO, ,SEMS CAN THAMS CAD DGA' BAR
BYED, ,CES PA THUGS RJE CHEN POS RTZOL BA BYA MI DGOS PAR 'DOD
CHAGS YE SHES SU BSTAN PAS GNYIS SU MED DE DGA' BA'O, ,MCHOD PA
CHEN PO ZHE SDANG CHE, ,ZHES PA 'GRO BA'I NYON MONGS PA SEL TE,
RIG PA

@43A *, ,'GAG PA MED DE ME LONG YE SHES SO, ,NYON MONGS KUN GYI
DGRA CHE BA, ,ZHES PA NYON MONGS PA MI GNAS TE YE SHES MA 'GAGS
PA YIN PAS SO, ,MCHOD PA CHEN PO GTI MUG CHE, ,ZHES PA RIG PA
'BYED PA MED PA'I SHES RAB STE, CHOS KYI DBYINGS KYI YE SHES SO,
,GTI

MUG BLO STE ZHES PA, MI RTOG PA'I SHES RAB GCOD PA'O, ,GTI MUG
SEL ZHES PA MI GNAS PA'O, ,MCHOD PA CHEN PO KHRO BA CHE, ,ZHES PA
GNYIS 'DZIN DANG BCAS PA'I NYON MONGS PA MI GNAS TE, RANG 'BYUNG
GI YE SHES 'OD DU GSAL BA'O, ,KHRO BA CHEN PO DGRA CHE BA, ,ZHES
PA MA RIG PA'I

KHONG KHRO 'JOMS PA'O, ,MCHOD PA CHEN PO CHAGS PA CHE, ,ZHES PA
ZAG PA MED PA'I BDE BA'O, ,CHAGS PA THAMS CAD SEL BAR BYED, ,CES
PA RTOG BCAS SO, ,'DOD PA CHEN PO BDE BA CHE, ,ZHES PA RANG GIS
RANG GI SKU DANG YE SHES RTOGS PAR 'DOD PA DE RTOGS PAS BYA BA
RTZAL LAS

GROL BA'O, ,YANG NA CHAGS PA MED PA'I BDE BA'O, ,GNYIS MED KYI
DON LA DGYES SHING NYON MONGS PA MED PA'O, ,GZUGS CHEN ZHES PA YE
SHES KYI SPYAN LNGAS KUN DU KHYAB GDAL BA'O, ,LUS KYANG CHE BA
STE ZHES PA RIN PO CHE'I LUS NAM MKHA' LTA BU'O, ,KHA DOG CHE
ZHING ZHES PA

GZUGS YIN TE, DE NYID KHA DOG RNAM PA LNGA DANG LDAN PA'O, ,LUS
BONG CHE BA NI GZUGS KYI RTEN NAS RIN PO CHE'I DBUGS SO, ,CHE BA
NI LUS DANG GZUGS CAN LAS GROL BA'O, ,MING YANG CHE ZHING ZHES PA
DE'I MTSAN NO, ,RGYA CHE ZHES PA 'DOGS SHING BRJOD PA'I LUGS MANG
BA'O, ,DKYIL

'KHOR CHEN PO YANGS PA YIN, ,ZHES PA RIG PA'I YE SHES DBYINGS
RNAM PAR DAG PA'I NGANG NAS 'GAG PA MED PAR DANG GIS GNAS SO,
,SHES RAB MTSON CHEN 'CHANG BA STE, ,ZHES PA RTZAL DPYOD NUS PAS
RANG RIG RANG GSAL DU RTOGS PA'O, ,NYON MONGS LCAGS KYU CHE BA'I
MCHOG

CES PA GONG MAS NYON MONGS PA YE SHES SU SGROL ZHING GSAL BA'O,
,GRAGS CHEN ZHES PA STOBS CIR YANG SNANG ZHING GRAGS PA'O, ,SNYAN
GRAGS CHEN PO STE ZHES PA MA BYAS PAR MTHUN PAR SNANG BA'O,
,SNANG BA CHEN PO GSAL BA CHE, ,ZHES PA CHOS NYID RANG SNANG GSAL
BA MA 'GAGS PA,

@43B YANGS, KHYAB, DAG ,GSAL, MI 'GYUR BA, STON PA, CHOS NYID
MTSAN NYID DRUG LDAN NO, ,MKHAS PA SGYU 'PHRUL CHEN PO 'CHANG,
,ZHES PA RIG PA DANG YE SHES DAN GNYIS SU MED DE, DBYINGS KYI
DANG DU 'DU 'BRAL MED PA'O, ,SGYU 'PHRUL CHEN PO ZHES PA BZHI'O,
,DON GRUB CES PA JI BZHIN RANG

GIS RANG GI DON RTOGS PA'O, ,SGYU 'PHRUL CHEN PO DGA' BAS DGA',
,ZHES PA, RANG LA GNAS PA'I THIG LE CHEN PO RTOGS PA'I DON NYAMS
SU MYONG BA STE, MNGON DU 'GYUR BAS NA'O, ,SGYU 'PHRUL CHEN PO
MIG 'PHRUL CAN, ,ZHES PA SHES RAB ZAB MO NYID THABS KYI PHYE BRAG
MA 'GAGS PA CIR YANG

SNANG BA'O, ,SBYIN BDAG CHEN PO GTZO BO STE, ,ZHES PA THAMS CAD
DE LAS 'BYUNG ZHING SNANG BA'O, ,TSUL KHRIMS CHEN PO 'CHAD BA'I
MCHOG ,CES PA BSRUNG MTSAMS MED PAS MI NYAMS PA'O, ,BZOD CHEN
'CHANG BA BRTAN PA PO, ,ZHES PA DGONGS PA NYA GA GCIG LA NYON
MONGS PA SKYE BA'I

YUL MED DE MI RTOG PA'O, ,BRTZON 'GRUS CHEN PO BRTUL BA YIN,
,ZHES PA YE NAS BYAS ZIN PA'I CHOS LA DA SDOD BYAR MED PA'O,
,BSAM GTAN CHEN PO'I TING 'DZIN GNAS, ,ZHES PA RIG PA RANG GI NGO
BO MI G-YO BA'I DGONGS PA PHUN CHEN PO GCIG GO, ,SHES RAB CHEN
PO'I LUS

'CHAD PA, ,ZHES PA PHYOGS LHUNG MED PA'I SHES RAB RIG PA RKYANG
PAR BYUNG BA, YE SHES GZUGS KYI SKU GNYIS KYI RTEN RIN PO CHE'I
SBUBS SO, ,STOBS PO CHE LA ZHES PA 'KHOR 'DAS THAMS CAD SNANG NUS
PA'O, ,THABS ZHES PA BYA BRTZAL MI MNGA' BAR GROL NUS PA'O, ,SMON

LAM ZHES PA GZHAN LA SMON DU MED DE, SKU DANG YE SHES CHEN PO'I
YON TAN THAMS CAD RANG LA RDZOGS PA'O, ,YE SHES ZHES PA GZHI GNAS
KYI YE SHES CHOS KYI SKU LA MTSAN NYID 'DZIN PA'I YE SHES 'OD
LNGAR RANG CHAS SO, ,RGYA MTSO ZHES PA DE'I BZHUGS GNAS DBYINGS
KYI THIG LE'O, ,

BYAMS CHEN ZHES PA BYIN RLABS KYI SKU GNYIS 'BYUNG STE 'GRO LA
PHAN 'DOGS PA'O, ,RANG BZHIN ZHES PA RIG PA SNANG BA YE SHES DANG
SKU MI 'DRA BA'I BYE BRAG TU SNANG BA'O, ,DPAG TU MED CES PA YON
TAN STOBS LA TSAD GZUNG DU MED PA'O, ,SNYING RJE CHEN PO BLO YI
MCHOG ,CES PA

@44A *, ,THUGS RJE 'GAG PA MED PA'O, ,SHES RAB CHEN PO SHES PA
GZHI'I DGONGS PA'O, ,BLO CHER LDAN ZHES PA STZAL LO, ,DE YANG
STON PA DE DANG LDAN PA'O, ,MKHAS PA CHEN PO THABS CHE BA, ,ZHES
PA SHES RAB RIG PA'I SKU'O, ,DE YANG BYA BA RTZAL MI MNGA' BA'O,
,RDZU 'PHRUL

CHEN PO STOBS DANG LDAN, ,ZHES PA SHES RAB RIG PA'I SKU LAS NYID
LAS MI ZHAN PA'I 'KHOR 'BYIN CING, DE LAS CHOM BU LNGA SPRUL PA
DANG, YANG SPRUL LA SOGS PA THOGS PA MED PAR 'BYUNG NUS PA'O,
,SHUGS CHEN ZHES PA RIG PA'I YON TAN NO, ,MGYOGS PA NI SKAD CIG
MA LA

BSKYOD PA'O, ,CHEN PO STE ZHES PA RTZOL BA DANG BCAS PAS BGROD DU
MED PA'O, ,DE YANG, ,RDZU 'PHRUL CHEN PO CHER GRAGS PA, ,ZHES PA
THABS MA 'GAGS PA'O, ,STOBS CHEN PHA ROL GNON PA PO, ,ZHES PA
SKAD CIG MA GCIG LA 'KHRUL SNANG YE SHES SU BSGYUR BA'O, ,SPRUL

SKU'I SA NAS LONGS SKUR GROL NUS LA DE LAS MYA NGAN LAS 'DAS PA'I
SA NON PA'O, ,DNGOS GANG ZHE NA, ,SRID PA'I RI BO CHEN PO 'JOMS,
,ZHES BYA STE, SRID PA'I RI BO CHEN PO RTOGS PAS SKAD CIG MA LA
GROL BA'O, ,MKHREGS SHING RDO RJE CHEN PO 'CHANG, ,ZHES PA CHOS
NYID 'GYUR BA

MED PA'I NGANG NAS MI 'BRAL BAR GNAS PA'O, ,DRAG PO CHEN PO ZHES
PA GZHI'O, ,DRAG SHUL CHE, ,ZHES PA 'KHOR BA'I CHOS CAN MTSAN MA
'JOMS PA'O, ,'JIGS CHEN 'JIGS PAR BYED PA'I MCHOG ,CES PA SPRUL
PA'I SKU THUB PA DRUG GIS 'JIG RTEN DRUG GI GDUG PA CAN

'DUL ZHING GZUNG 'DZIN 'JOMS PA'O, ,MGON PO ZHES PA RDO RJE SEMS
DPA'O, ,RIGS MCHOG CHEN PO STE ZHES PA SPRUL BA'I SKU DRUG STON
PA'I RIGS 'DZIN PA'O, ,MCHOG NI 'DUL BYED KYI THABS DE LAS LHAG
PA MED DO, ,YANG NA MTHUN PA'I SEMS CAN LAS SNANG BA'O, ,BLA MA
GSANG

SNGAGS CHE BA'I MCHOG ,CES PA GONG MA'I SKU DRUG PO DE 'GRO BA
DRUG GI DON DU CHOS 'CHAD DE, ,DE YANG NGES PA'I DON GTZO CHER
SNGAGS 'CHAD PAR 'GYUR BA'O, ,DES NA 'GRO BA'I BLA MA'O, ,THEG PA
CHEN PO'I TSUL LA GNAS, ,ZHES PA BYA BA RTZAL BAR SKU DANG YE
SHES KYI DON LA GNAS PA'O, ,

@44B THEG PA CHEN PO'I TSUL GYI MCHOG ,CES PA THEG PA CHEN PO'I
NANG NA MCHOG TU GYUR PA'O, ,DE YAN CHAD DU LE'U GNYIS PA'I DON
BSHAD PA'O,, ,,DA NI GZHI'I NGO BO STONG PA NYID KYI DON 'CHAD
DE, ,SANGS RGYAS RNAM PAR SNANG MDZAD CHE, ,ZHES PA SHES BYA NGO
BOS STONG PA NYID CHOS KYI DBYINGS KYI YE SHES

TE; DE'I MTSAN NYID 'DZIN PA'I 'OD MTHING GA'O, ,DE'I DON GYI SKU
RNAM PAR SNANG MDZAD RIG PA'I SKU LNGA ZHAL PHYOGS BCUR GZIGS PA
GCIG TU SHAR TE, DE'I SNANG BA LONGS SKU'I DKYIL 'KHOR GSAL BA
NAS DE LONGS SKU'I GTZO BOR GYUR PA'O, ,THUB PA CHEN PO THUB CHEN
LDAN, ,ZHES PA

'KHOR GYI SPRUL PA'I SKU DRUG GIS DON BYED NUS PA'I THUGS RJE'O,
,GSANG SNGAGS TSUL CHEN LAS BYUNG BA, ,ZHES PA DON GONG MA DE
SNGAGS KYI TSUL YIN GZHAN GYIS RTOGS PAR DKA' ZHES PA'O, ,GSANG
SNGAGS TSUL CHEN BDAG NYID CAN, ,ZHES PA GSANG SNGAGS DON GYI NGO
BO'I BDAG POR GYUR

PA'O; ,PHA ROL PHYIN BCU THOB PA STE, ,ZHES PA RTZOL BA DANG BCAS
PA'I PHA ROL TU PHYIN PA NI MA YIN TE, 'O NA GANG ZHE NA, KHAMS
GSUM GYI CHOS LA MI GNAS PA DANG, 'JUG SGO MED PA DANG, BRJOD PA
MED PA DANG, 'GRAN ZLA MED PA DANG, G-YO BA MED PA DANG, SHES RAB
CHEN PO YANG

YIN PA DANG, BYA BA RTZAL MI MNGA' BA DANG, SKAD CIG MAL 'CHAR
BSKYOD NUS PA DANG, YON TAN THAMS CAD RANG LA RDZOGS PA DANG, YE
NAS YE SHES CHEN PO'I DON LA 'DU 'BRAL MED PAS 'THOB CID [*CING]
GNAS PA'O, ,PHA ROL PHYIN PA BCU LA GNAS, ,ZHES BYA'O, ,PHA ROL
PHYIN

BCU DAG PA STE, ,ZHES PA 'OG MA PA'I PHA ROL TU PHYIN PA BCU RE
DOGS DANG RTZOL PA DANG BCAS PA DE MI GNAS PA'O, ,PHA ROL PHYIN
PA BCU YI TSUL, ,ZHES PA DON GYI GNAS LUGS KYI YON TAN DE LTAR
SNANG BA'O, ,MGON PO ZHES PA SPRUL PA'I SKU RNAMS SO, ,SA BCU'I
DBANG PHYUG NI

SANGS RGYAS KYIS NAS THUGS RJE YE SHES SHAR TE, 'GRO BA'I DON DU
BYANG CHUB SEMS DPA'I SA LA GNAS PA DON GZHAN LA SEMS PA'I SEMS
DPA'O, ,DBANG PHYUG CES PA THAMS CAD KYI MNGA' BDAG GO, ,SA BCU
LA NI GNAS PA PO, ,ZHES PA SPRUL PA'I SKU BAG CHAGS KYI LUS CAN

@45A *, ,DE JI LTAR GNAS NA, RTOGS PA RGYUD LA SKYES PA'I DUS NA
MOS PA SPYOD PA'I SA PA YIN NO, ,BLA MAS JI BZHIN PA RNAM PA
BZHI'O, ,NGO SPROD BZHI DANG BCAS PAS BSDOMS PA BSGRAGS PA'I TSE
SKU DANG YE SHES RANG BCAS GNAS PA DE MTHONG BAS RAB TU DGA'
BA'O, ,GDENG DANG

LDAN PAS THE TSOM MED DE DRI MA MED PA'O, ,SEMS DANG YE SHES
PHYED DE SEMS RIG DBANG DU 'DUS PAS MTSAN MA ZIL GYIS GNON NAS DE
BZHIN LA STON PA RAG MA LUS TZAM NA 'OD GSAL BA'O, ,GZHAN DON
MTHAR PHYIN PA NI 'OD 'PHRO BA'O, ,DE YANG MA RTOGS PA DUG LNGA
DUG GSUM SBYANG DKA'

YANG RTOGS PA KHYAD PAR CAN RGYUD LA SKYES PA NI DUG LNGA DUG
GSUM YE SHES LNGAR GROL BA'O, ,DE NI SBYANG DKA' BA'O, ,DRUG PA
MNGON DU GYUR PA NI SBUBS GSUM DANG SKU GSUM GYI DON JI LTA BA
BZHIN DU SHES PA'O, ,BDUN PA RING DU SONG BA NI ZAG BCAS KYI
'BRAS BU CAN LAS GROL BA'O, ,BRGYAD

PA MI G-YO BA NI 'BYUNG BA DANGS SNYIGS PHYED PA'O, ,DGU PA LEGS
PA'I BLO GROS NI DGOS PA RANG LAS 'BYUNG BA'O, ,BCU PA CHOS KYI
SPRIN ZHES PA CHOS LA DBANG THOB PA'O, ,SA NI GCIG STE DE MAN
CHAD SHES PA'I NYAMS LA BRTZIS PA'O, ,BCU GCIG YAN CHAD DE'I
SNANG BA'I RTZAL LO, ,DON DE LA

GNAS PA NI, SA BCU LA NI GNAS PA PO, ,ZHES BYA'O, ,SHES BCU NI SA
BCU DANG PHA ROL TU PHYIN PA BCU DANG GONG BZHIN SHES PA'O, ,RNAM
DAG NI DE RNAMS KYI MTSAN MA LA MI GNAS PA'O, ,BDAG NYID CHEN PO
ZHES PA NI, RIG PA THAMS CAD KYI MNGA' BDAG TU 'DUG PA'O, ,SHES
BCU'I

RNAM DAG 'CHANG BA PO NI DON GYI NGO BO DANG MI 'BRAL ZHES PA
STE, SA DANG PHA ROL TU PHYIN PA NGES PA'I DON DU BSTAN PA GONG
MA'O, ,RNAM PA BCU PO DON BCU'I DON, ,ZHES PA 'BYUNG BA'I SA MA
LNGA DANG, SNYIGS MA LNGA'I DON RIG PA'I MTSAN NYID DANG YE SHES
KYI RANG GDANGS DANG LNGA LNGA SNANG BA'I DON

TO; ,THUB CES PA DRUG STE SPRUL PA'I SKU'O, ,DBANG ZHES PA ZHING
DRUG LA SO SOR MNGA' MDZAD PA'O, ,STOBS BCU ZHES PA SHES RAB KYI
STOBS LNGA YAB YUM DU SNANG BA'O, ,KHYAB CES PA CHOS SKUS SO,
,BDAG CES PA RIG PA'I YE SHES SKU GSUM DU SNANG BA'O, ,KUN GYI
DON NI MA LUS

@45B BYED; ,CES PA SPRUL PA'I SKU DRUG GIS SO, ,RNAM BCU DBANG
LDAN CHE BA'I MCHOG ,CES PA RIGS LNGA YAB YUM BCU'I DBANG RIG
PA'I SKU LNGA LA YOD LA, DE'I DBANG DANG RIG PA LDAN TE DE'I GONG
NA GZHAN MED PAS SO, ,THOG MA MED PA ZHES PA CHOS NYID DANG YE
SHES LA DUS MED DE

YE NAS GNAS PA'O, ,SPROS MED BDAG CES PA GZHI LA SPROS PA'I CHOS
MI GNAS PA'O, ,'O NA JI LTAR GNAS SHE NA, ,DE BZHIN NYID DAG DAG
PA'I BDAG ,CES PA'I 'DIS STON TE, CHOS KYI SKU PHYI NANG MED PA'I
YE SHES ZHI BA NGO BOS STONG PA DANG, YE SHES 'GAG PA MED PAR
GSAL BA'I

BUM PA LNGA DANG RIG PA SHES RAB KYI SKU LNGA MA 'DRES PAR YONGS
SU RDZOGS PAR GNAS SO, ,MA RIG PA DANG LOG RTOG DANG GIS BCOM NAS
BDAG MED PA'I BDAG NYID CHEN PO LHUN GYIS GRUB PA'O, ,BDEN PAR
SMRA ZHING TSIG MI 'GYUR, ,ZHES PA STON PA LA NYES PA ZAD PAS
BRDZUN MI SMRA STE, RGYU MED PAS

SO; ,'GAG MA NOR BAR GSAL ZHING GSUNGS PA'I DON MI 'GYUR BA'O,
,JI SKAD SMRAS PA DE BZHIN BYED, ,CES PA GSUNGS PA'I DON DANG
MTHUN PAR SPYOD PA'O, ,JI SKAD GSUNGS SHE NA, GNYIS MED GNYIS SU
MED PAR STON PA STE, DE YANG GNYIS PA NI BZHI'O, ,GNYIS SU MED
PAR STON PA'O,,

YANG DAG MTHA' LA RNAM PAR GNAS, ,ZHES PA RIN PO CHE'I SBUBS NA
SKU GNYIS NANG GSAL DU GNAS PA'O, ,BDAG MED CES PA RIN PO CHE'I
SKU LA BAG CHAGS KYI BDAG MED PA'O, ,SENG GE'I SGRA DANG LDAN
ZHES PA DE LTAR MA RTOGS PA'I LOG LTA CAN ZIL GYIS GNON PA'O,
,LOG LTA CAN GANG

ZHE NA; ,MU STEGS RI DAGS NGAN 'JIGS BYED, ,CES PA STE, MU STEGS
NI RTAG CHAD GNYIS SO, ,RI DAGS NI NYAN THOS LA SOGS PA'O, ,'JIGS
PA NI DON GONG MA LA'O, ,KUN DU 'GRO BA DON YOD STOBS, ,ZHES PA,
,CHOS KYI DBYINGS KYI YE SHES TE, ,SHAR YANG DE NYID DU SHAR LA,
GROL

YANG DE NYID DU GROL BA'O, ,DE YANG DON NI RIG PA'O, ,YOD PA NI
RIG PA LAS YON TAN DU SNANG BA'O, ,STOBS ZHES PA NANG KA DE NGES
'BYUNG BA'O, ,DE BZHIN GSHEGS PA'I YID LTAR MGYOGS PA NI 'GAGS
PA'I SHES RAB DBUGS MED PA'I RGYU BA DANG NGO, ,RGYAL BA ZHES PA
LONGS

@46A *, ,SKU'O; ,RNAM RGYAL ZHES PA TSOM BU'O, ,DGRA LAS RGYAL
ZHES PA DUG LNGA DUG GSUM LA SOGS PA MI MNGA' BA STE, 'KHOR BA
LAS GROL BA'O, ,'KHOR LOS SGYUR BA ZHES PA YI GE DRUG PA'I NGO
BO'O, ,STOBS PO CHE ZHES PA SPRUL PA'I SKU DRUG SKYES NAS 'GRO
DRUG GI NYON MONGS

BA LAS GROL ZHING MTSAN MA ZIL GYIS GNON PA'O, ,TSOGS KYI SLOB
DPON TSOGS KYI BDAG ,CES PA 'GRO DRUG GI SLOB DPON THUB PA DRUG
,THUB PA DRUG NI RIGS DRUG GI NANG NA MCHOG TU GNAS PA'O, ,TSOGS
RJE ZHES PA NI RIG PA'O, ,TSOGS BDAG NI 'KHOR 'DAS KYI GTZO BO
STE RIG PA

DANG YE SHES SO, ,DBANG DANG LDAN PA NI DE LAS CHOS THAMS CAD
SPROS SHING SDUD PA STE, MTHU CHEN GCES PAR 'DZIN PA STE ZHES PA
RIG PA DNGOS MED KYI YE SHES GDOS PA CAN GYI CHOS YIN TE, YON TAN
GYI SGO YANGS PA THAMS CAD KYI MNGA' BDAG TU GYUR PA'O, ,TSUL
CHEN GZHAN GYI DRING MI

'JOG ,CES PA, RIG PA RANG 'BYUNG GI YE SHES RGYU RKYEN GZHAN LA
RAG MA LUS PA'O, ,TSIG RJE TSIG BDAG SMRA MKHAS PA, ,ZHES PA CHOS
THAMS CAD KYI BDAG PO TSIG THAMS CAD KYI 'BYUNG GNAS RIG PA YIN
PAS DE'I DON MA NOR BAR GSUNG BA LA SMRA MKHAS PA ZHES BYA'O,
,TSIG LA

DBANG BA NI 'KHOR GYI BYE BRAG DANG SBYAR NAS CHOS STON PA'O,
,TSIG MTHA' YAS PA NI THEG PA SNA TSOGS SO, ,TSIG BDEN PAR SMRA
BA NI STON PA'O, ,BDEN PA BZHI NI STON PA PO, ,ZHES PA CHOS SKU
LONGS SKU SPRUL SKU DANG THUGS RJE 'OD ZER GYI SKU DANG BZHI'O,
,DE BZHIN MI SLU BA'I BRDZUN

TE NGES PA'O, ,PHYIR MI LDOG PA PHYIR MI 'ONG, ,ZHES PA DANG PO
GZHI'I DUS NA SA BON BZHI RDZOGS SU BZHUGS PA LAS SPYI BRTZAL GYI
DUS SU 'BRAS BU SKUR SMIN TE, PHYIS 'BRAS BU RGYUR MI LDOG PA'O,
,'DREN PA RANG RGYAL BSE RU'I TSUL, ,ZHES PA THUGS RJE DANG THABS
MA 'GAGS PA SNA TSOGS

SU BSTAN PA YANG DON THIG LE NYAG GCIG GO, ,NGES 'BYUNG SNA TSOGS
LAS BYUNG BA, ,ZHES PA RIG PA LAS YE SHES SHAR TE, RTOGS MA RTOGS
KYIS SNA TSOGS SU SNANG BA'O, ,'BYUNG BA CHEN PO RGYU GCIG PA,
,ZHES PA YE SHES KYI 'BYUNG BA LNGA RIG PA'I YON TAN LAS SHAR
BA'O, ,DGE

@46B SLONG DGRA BCOM ZAG PA ZAD, ,CES PA RNAM PAR MI RTOG PA'I YE
SHES RAB BZHIN GYIS DAG PA'O, ,'DOD CHAGS BRAL BAS DBANG PO THUL,
,ZHES PA SEMS CAN GYI NYON MONGS PA MI MNGA' BA STE, RDO RJE DANG
PADMA MI GNAS PA'O, ,BDE BA RNYED PAS 'JIGS MED THOB, ,CES PA
CHOS SKU BYA

BRTZAL LAS 'DAS PA RANG CHAS SU RTOGS PAS 'KHOR BA LA NYAM MING
BA'O, ,BSIL BAR GYUR PAS RNYOG PA MED, ,CES PA SKU GSUM RNAM PAR
DAG PA'O, ,RIG PA DANG NI RKANG PAR LDAN, ,ZHES PA RANG SNANG
RTOGS SHING THABS MA 'GAGS PAS SKAD CIG MA LA GROL NUS PA'O, ,BDE
GSHEGS

'JIG RTEN RIG PA'I MCHOG ,CES PA LUS BAR PA NAS CHOS KYI SPYAN
NAM MKHA' LAS NYI MA SHAR BA LTA BUR GYUR PA'O, ,BDAG GIR MI
'DZIN DAR MI 'DZIN, ,ZHES PA GONG BZHIN RNAM PA THAMS CAD MKHYEN
YANG GNYIS 'DZIN MED DE DBUGS CAN MIN PAS SO, ,BDEN PA GNYIS KYI

TSUL LA GNAS, ,ZHES PA YAR CHOS SKU RIN PO CHE'I SPUGS BDEN, MAR
SPRUL SKU BAG CHAGS KYI SPUGS BDEN TE, GNYIS SNANG YOD LA GNYIS
'DZIN MED PA'O, ,DNGOS LONGS SKU'O, ,'KHOR BA'I PHA ROL MTHAR SON
PA, ,ZHES PA MYA NGAN LAS 'DAS PA'O, ,BYA BA BYAS PA SKAM SAR

GNAS, ,ZHES PA LUS PAR PA NAS SANGS RGYAS KYI MDZAD PA MDZAD DE,
DE NAS MYA NGAN LAS 'DAS PA'O, ,YE SHES 'BA' ZHIG LAS BYUNG BA,
,ZHES PA 'KHOR 'DAS THAMS CAD YE SHES KYI RTZAL LO, ,SHES RAB
MTSON CHAS RNAM 'JOMS PA, ,ZHES PA SHES RAB CAN GYIS DE LTAR
RTOGS PA'I DUS

NA; 'KHOR 'DAS GNYIS SAM GZUNG 'DZIN GNYIS MI GNAS PA'O, ,DAM
CHOS CHOS RGYAL GSAL BAR LDAN, ,ZHES PA SPRUL PA'I SKU DRUG GO,
,YANG NA GZHI LA 'KHOR 'DAS KYI TSOGS GNYIS YON TAN DU SNANG
BA'O, ,'JIG RTEN SNANG BAR BYED PA'I MCHOG ,CES PA RTZAL 'JIG
RTEN DU SNANG

BA'AM 'JIG RTEN GYI 'GRO BA LA SKU DANG YE SHES SNANG BAR BYED
PA'I MCHOG GO, ,CHOS KYI DBANG PHYUG CHOS KYI RGYAL, ,ZHES PA
SANGS RGYAS KYI SPRUL PAS CHOS LA DBANG THOB STE MNGA' MDZAD
PA'O, ,LEGS PA'I LAM NI STON PA PO, ,ZHES PA SPRUL SKUS 'GRO BA
LA DBANG PO RAB 'BRING THA MAL GROL

@47A *, ,THABS BSTAN PA'O, ,DON GRUB BSAM PA GRUB PA STE, ,ZHES
PA SPRUL PA'I SKUS SEMS CAN GYI DON GRUB PA STE, MA NU'I SEMS LA
SOGS PA SHES PAS BSAM PA SGRUB NUS PA'O, ,KUN DU RTOG PA THAMS
CAD SPANGS, ,ZHES PA THUGS KYI DGONGS PA MI G-YO BA'O, ,RNAM

PAR MI RTOG DBYINGS MI ZAD, ,CES PA DBYINGS MI G-YO MI 'GYUR BAS
NA'O, ,CHOS DBYINGS DAM PA ZAD MI SHES, ,ZHES PA DE'I NANG NAS
YON TAN 'BYUNG BA RIN PO CHE'I SKU LAS, SNANG GRAGS THAMS CAD
SHAR YANG CHOS NYID LA SKYE BA DANG 'GAG PA MED PA'O, ,BSOD NAMS
LDAN PA BSOD NAMS

TSOGS, ,ZHES PA GZHI CHOS KYI SKU LA MKHAS PA TSOGS GNYIS RDZOGS
TE, YON TAN GYI RTZAL 'BYUNG BA LNGA YE SHES SU GSAL ZHING DE
LTAR GRUB PA NI YE SHES KYI TSOGS, YE SHES BSOD NAMS KYI TSOGS
SO, ,YE SHES YE SHES KHYAD PAR CHE, ,ZHES PA ZHI GNAS KYI YE SHES
DANG MTSAN NYID 'DZIN

BA'I YE SHES KYI KHYAD PAR BSTAN PA'O, ,DE YANG ZHI GNAS LAS
MTSAN NYID 'DZIN PAR SHAR LA, DE LAS DE BYUNG BA'O, ,DE LAS DE
'PHAGS PA'O, ,YE SHES LDAN PA YOD MED SHES, ,ZHES PA YON TAN GYI
SNANG BA GZHIL GRUB TSUL BRTZI BA'O, ,TSOGS GNYIS TSOGS NI BSAGS
PA PO, ,

ZHES PA CHOS SKU DANG GZUGS SKU GNYIS 'DU 'BRAL MED PAR RTOGS
PA'O, ,RTOG PA KUN RGYAL RNAL 'BYOR CAN, ,ZHES PA 'GYUR BA MED
PA'I DGONGS PA'O, ,BSAM GTAN BSAM BYA BLO LDAN MCHOG ,CES PA,
BSGOM BYA SKU DANG YE SHES SGOM BYED RIG PA'I RGYAL PO GNYIS KYI
'BREL SO

BRTZIS PA'O, ,SO SO RANG RIG MI G-YO BA, ,ZHES PA RIG PA'I RTZAL
SO SOR RDZOGS PA'I DUS NA, SO SOR RIG STE GROL BA'I DUS NA YANG
RIN CHEN SBUBS NA DGONGS PA SO SOR GNAS PA'O, ,DE SHES PA GNAS
'GYUR GYI YE SHES MED DE, RIG PA ZANG THAL YIN PAS NA'O, ,MCHOG
GI DANG PO

SKU GSUM 'CHANG, ,ZHES PA RIN PO CHE'I SBUBS LA SKU GSUM NANG NA
GSAL LO, ,SANGS RGYAS SKU LNGA'I BDAG NYID CAN, ,ZHES PA CHOS KYI
SKU'I SPRUL SKU'O, ,KHYAB BDAG YE SHES LNGA YI BDAG ,CES PA LONGS
SKU'I LUS SO, ,DE YANG YUM LNGA'I NANG NAS SO, ,SANGS RGYAS MNGA'

@47B BDAG COD PAN CAN, ,ZHES PA GZHI LA GRUB STE, LHA DON GYI NGO
BO LA SNANG TZAM NA, HE RU KA LNGA DBU RGYAN DU GNAS PA'O, ,'GRO
BA 'DUL BA'I SKABS NA, HE RU KA'I DBU RGYAN RIGS LNGA'O, ,SPYAN
LNGA CHAGS PA MED PA 'CHANG, ,ZHES PA LONGS SKU SPYAN LNGA DANG
LDAN TE MI GNAS PA'O, ,SANGS RGYAS THAMS CAD

SKYED PA PO, ,ZHES PA RIG PA LAS RNAM SNANG LA SOGS PA SHAR TE DE
DAG LA SOGS PA THAMS CAD RIG PA LAS 'BYUNG ZHES PA'O, ,SANGS
RGYAS SRAS PO DAM PA'I MCHOG ,CES PA GZUGS SKU'I SANGS RGYAS
THAMS CAD CHOS SKU'I SRAS TE, DBYER MI PHYED PA'O, ,DE LAS GZHAN
PA MI GNAS

SO, ,SHES PAS SRID 'BYUNG SKYE GNAS MED, ,CES PA GONG MA'I DON
RTOGS PAS SRID PA GSUM DANG SKYE BA BZHI'I RGYU MA RIG PA MED
PA'O, ,CHOS LAS 'BYUNG BA SRID PA SEL, ,ZHES PA MTSAN MA PHRA
RAGS RTOG PA RTZING ZHIB LAS SNANG BA'O, ,SRID PA RTOGS PAS MI
GNAS PA'O, ,GCIG

PU SRA MKHREGS RDO RJE'I BDAG ,CES PA CHOS LAS GROL NAS CHOS
'GYUR BA MED PA'I GDAN LA SKU ZAD THAL CHEN PO'I NGANG NA RIN PO
CHE 'OD 'BAR LNGA'I RANG BZHIN RIG PA'I BDAG NYID CHEN POR GNAS
TE PHYIS 'GYUR MI SRID DO, ,SKYES MA THAG PAR 'GRO BA'I BDAG ,CES
PA, SHES RAB YE SHES ME BO

CHE; ,ZHES PA PHYOGS LHUNG MED PA'I SHES RAB LAS RTZAL YE SHES
KYI ME CHEN PO LNGAR GSAL BA'O, ,SKYE MA THAG PA'I 'GRO BA 'DI
YIN THAMS CAD RANG SNANG YIN ZHING RANG SHAR BAS SLAR YANG GROL
BA'O, ,NAM MKHA' LAS BYUNG RANG BYUNG BA, ,ZHES PA RIG PA NAM
MKHA' LTA BU LAS YE SHES KYI SNANG BA LNGA

CHOS NYID NAM MKHA' LTA BU LA SHAR BA'O, ,SHES RAB YE SHES GONG
DU BSHAD, ,'OD CHEN RNAM PAR SNANG BAR BYED, ,CES PA YE SHES KYI
ME DE YE NAS RANG 'BYUNG YIN LA, KHA DOG KYANG MTHING GA LA SOGS
PA LNGAR GSAL ZHING DE'I SNANG BA LA RTOGS MA RTOGS KYIS 'KHOR
'DAS SU SHAR BA'O, ,

YE SHES SNANG BA LAM ME BA, ,ZHES PA YE SHES LNGA'I SNANG BA MA
'GAGS PA'O, ,'GRO BA'I MAR ME YE SHES SGRON, ,ZHES PA, GONG MA'I
YE SHES KYI SNANG BA DE, 'GRO BA'I RTAGS KYI YE SHES KHO NA YIN
ZHES PA'O, ,PHYOGS GCIG NI SPRUL PA'I SKU DRUG GIS 'GRO BA'I DON
BYED PA LA ZER RO, ,GZI

@48A *, ,BRJID CHEN PO 'OD GSAL BA, ,ZHES PA RIG PA'I YE SHES
KYIS 'KHOR 'DAS ZIL GYIS GNON CING NGO BO MA 'GAGS PA'O, ,SNGAGS
MCHOG MNGA' BDAG RIG SNGAGS RGYAL, ,ZHES PA SNGAGS KYI NANG NAS
KYANG GZHAN LAS LHAG PA'I DON TO, ,RANG GI SNANG BA MA 'GAGS

CIR YANG SNANG BAS, RIG PA NI THAMS CAD KYI BDAG PO STE MNGA'
MDZAD PA'O, ,GSANG SNGAGS RGYAL PO DON CHEN BYED, ,CES PA RIG
PA'I YE SHES DE YON TAN GYI SNANG BA MA 'GAGS PA'O, ,GTZUG TOR
CHEN PO RMAD BYUNG GTZUG, ,CES PA RIG PA'I YE SHES THAMS CAD KYI
BDAG PO

NUB PA MED PA RGYAL MTSAN GYI RTZE MO LTA BU'O, ,NAM MKHA'I BDAG
PO SNA TSOGS STON, ,ZHES PA RIG PA'I YE SHES KYI STOBS MA 'GAGS
PA'O, ,SANGS RGYAS KUN GYI SKU YI MCHOG ,CES PA GZUGS THAMS CAD
KYI SKU NI YE SHES KYI PHUNG PO LNGA YIN LA, DE'I SKU RIN PO
CHE'I SKU'O, ,'GRO

KUN DGA' BA'I MIG DANG LDAN, ,ZHES PA YE SHES KYI SPYAN MA 'GAGS
PA CHOS KYI SPYAN DU SHAR LA, CHOS KYI SPYAN MA 'GAGS PA SHES RAB
KYI SPYAN DU SHAR NAS, 'GRO BA'I GCOD BYED MA 'GAGS PA'O, ,SNA
TSOGS GZUGS CAN SKYED PA PO, ,ZHES PA RIG PA'I RTZAL YE SHES KYI
SKU RIN PO

CHE 'OD 'BAR BA LTAR SNANG LA DE'I SNANG BA MA RTOGS PA 'GRO DRUG
GI LUS DU MAR SNANG BA, DRANG SRONG CHE DGUS MCHOD CING BRJOD,
,CES PA DUS GSUM GYI SANGS RGYAS KYIS DE'I DON GYI TSE BA DANG
YON TAN JI LTAR SNANG BA LTAR GSUNGS PA'O, ,RIGS GSUM 'CHANG BA
GSANG SNGAGS 'CHANG, ,

ZHES PA SKU BZHI SKU GSUM SKU GSUNG THUGS DANG LDAN PA'O, ,DE
YANG MTSAN MA'I YI GE GSUM MO, ,DAM TSIG CHEN PO GSANG SNGAGS
'DZIN, ,ZHES PA RIG PA'I YE SHES GSANG SNGAGS THAMS CAD KYI RTZA
BAR GYUR PA'O, ,DE YANG SKU DANG YE SHES LAS MI 'DA' ZHING, DE'I
GSANG SNGAGS

AOm A'A: H'Um LTA BU'O, ,GTZO BO DKON MCHOG GSUM 'DZIN PA, ,ZHES
PA GTZO BO SANGS RGYAS DKON MCHOG DANG, CHOS DKON MCHOG DANG, DGE
'DUN DKON MCHOG LTA BUR LTA BA'O, ,THEG PA MCHOG GSUM STON PA PO,
,ZHES PA GTZO BO DES 'KHOR RNAMS LA'O, ,DON YOD

@48B ZHAGS PA RNAM PAR RGYAL, ,ZHES PA THUGS RJES 'GRO DON MDZAD
CING RANG MTSAN MA'I CHOS LAS GROL BA'O, ,'DZIN PA CHEN PO RDO
RJE ZHAGS, ,ZHES PA CHOS SKU DANG GZUGS SKU GNYIS MA BZUNG BA
STE, 'DU 'BRAL MED PA'I DGONGS PA'O, ,RDO RJE LCAGS KYU ZHAGS PA
CHE, ,ZHES PA THUGS

RJE 'GYUR BA MED PAS ZHING DAG PA NGES PA'I SA LA 'DZIN CING
THUGS RJES CHOS NYID KYI DON LA SBYOR BA'O, ,DE YAN CHAD DU LE'U
GSUM PA'O,, ,,SHES BYA NGO BOS STONG PA CHOS KYI DBYINGS KYI YE
SHES KYI DON BSTAN PA'O, ,DA NI LE'U BZHI PA GZHI 'GAG PA MED
PA'I ME LONG YE SHES

KYI DON BSTAN PA'O, ,RDO RJE 'JIGS BYED 'JIGS PAR BYED, ,CES PA
CHOS KYI SKU RDO RJE LTA BU NI DANG PO RGYU MED PA, THA MA RKYEN
MED DE MI 'GYUR BA NAM MKHA' LTA BUR GNAS TE MTSAN MA ZIL GYIS
GNON TE GZUNG 'DZIN GYI RTOG PA 'JOMS PA'O, ,KHRO BO'I RGYAL PO
GDONG DRUG 'JIGS, ,ZHES PA

GZUGS KYI SKU KHRO BO LTAR BCOS PA NI MIN TE CHOS KYI SKU NGANG
GIS KHRO BAS GZUNG 'DZIN 'JOMS PA'O, ,DE YANG ZHAL PHYOGS DRUG
GAM BCUR ZANG THAL BAR GZIGS PAS PHYOGS DRUG DANG BCU'I MTSAN MAR
MI GNAS TE, YUM GYI BHA GA LA BDE BA KLONG GCIG TU 'KHYIL ZHING
ZANG THAL BA'O, ,

MIG DRUG LAG DRUG STOBS DANG LDAN, ,ZHES PA PHYOGS DRUG ZANG THAL
DU GSAL ZHING, YE SHES LNGA MI GNAS PA'I YE SHES DANG DRUG MA
'GAGS PA'O, ,KENG RUS MCHE BA GTZIGS PA PO, ,ZHES PA RIG PA 'GAG
PA MED PA'I YE SHES KYIS MA RIG PA DANG LOG RTOG GZUNG 'DZIN

LA SOGS PA NGANG GIS BCOM ZHING 'TSAL BA'O, ,HA LA HA LA ZHES PA
MTSAN MA TSOGS NAS NUS PAS 'JOMS PA LTA BU NI MA YIN TE, RIG PA'I
STOBS KYIS 'JOMS PA'O, ,GDONG BRGYA PA ZHES PA RIG PA'I YE SHES
KYI YON TAN CIR YANG SNANG BA'O, ,GSHIN RJE GSHED PO BGEGS

KYI RGYAL, ,ZHES PA CHOS KYI SKU RIG PA DNGOS MED KYI YE SHES
KYIS 'KHOR BA'I CHOS BCOM STE, MA RIG PA KA NAS DAG ,GZUNG 'DZIN
KA NAS DAG ,THAMS CAD LA MNGA' MDZAD PA'O, ,DE CI'I PHYIR ZHE NA,
RDO RJE SHUGS 'CHANG 'JIGS BYED PA, ,ZHES PA 'BYUNG STE CHOS SKU
DANG

@49A *, ,NGAM SHUGS KYIS MTSAN MA DANG BRAL BA'O, ,RDO RJE GRAGS
PA RDO RJE'I SNYING, ,ZHES PA CHOS SKU 'GAG PA MED PA'I ME LONG
LTA BUR GNAS PAS 'KHOR 'DAS SU SNANG ZHING GRAGS PA STE, DON RDO
RJE LTA BU'I TSES SKU 'GYUR BA MED PAR GNAS PA'O, ,SGYU 'PHRUL
CHEN PO

GSUS PO CHE, ,ZHES PA THABS 'GAG PA MED PA'I YE SHES DANG, SHES
RAB 'GYUR BA MED PA'I CHOS NYID GNYIS DBYER MI PHYED DE, THAMS
CAD YON TAN DU GZHI LA BYUNG YANG DE LAS BYUNG STE, THIM YANG DE
LA THIM PA'O, ,THAMS CAD KYI 'BYUNG GNAS SO, ,RDO RJE LAS SKYES
RDO RJE'I BDAG ,

CES PA SKU GNYIS CHOS SKU LAS BYUNG ZHING CHOS SKU DANG DBYER MED
PA'O, ,RDO RJE SNYING PO MKHA' 'DRA BA, ,ZHES PA 'GYUR BA MED
PA'I SNYING PO 'GAG PA MED PAR GSAL TE DPE NAM MKHA' LTAR GNAS
PA'O, ,MI G-YO RAL PA GCIG GIS BSGYINGS, ,ZHES PA CHOS NYID 'GYUR
BA MED PA LAS, YE

SHES 'GAG PA MED PAR GSAL TE, CIR SNANG CIR GSAL YANG DON THIG LE
NYAG GCIG TU GNAS PA'O, ,GLANG CHEN KO RLON GOS SU GYON, ,ZHES PA
CHOS NYID 'GYUR BA MED PA'I NGANG LA GNAS PA'O, ,GRAGS CHEN HA HA
ZHES SGROGS PA, ,ZHES PA RANG BYUNG GI YE SHES LA GSUNG 'GAG

PA MED PA'O, ,HI HI ZHES SGROGS 'JIGS PAR BYED, ,CES PA 'GAG PA
MED PA'I THUGS RJES MTSAN MA ZIL GYIS GNON PA'O, ,GAD MO CHEN PO
GAD RGYANGS CAN, ,ZHES PA 'JIG RTEN PA'I GAD MO NI MA YIN TE,
CHOS NYID KYI DON LA GNYIS SU MED PAR BZHAD CING RANG BYUNG MA

'GAGS PA'O, ,RDO RJE GAD MO CHER SGROGS PA, ,ZHES PA DON LA BYA
BRTZAL LAS 'DAS PAR GSUNGS PA'O, ,DE SUS GSUNGS SHE NA, RDO RJE
SEMS DPA' SEMS DPA' CHE, ,ZHES 'BYUNG STE STON PA DE LTA BUS SO,
,RDO RJE RGYAL PO BDE BA CHE, ,ZHES PA CHOS SKU BYA BRTZAL LAS

'DAS PA'O, ,RDO RJE DRAG PO DGA' BA CHE, ,ZHES PA MTSAN MA DANG
GIS DAG STE DON GNYIS MED PA'O, ,RDO RJE H'Um STE H'Um ZHES
SGROGS, ,ZHES PA CHOS SKU YE SHES LNGA DANG LDAN LA, THAMS CAD
DANG LDAN PA'I RTZAL GYIS MI 'GAG CES PA'O, ,MTSON DU RDO RJE'I
MDA' THOGS PA, ,

@49B ZHES PA RIG PA 'GAG PA MED PAS MTSAN MA'I GZUNG 'DZIN 'BIGS
PA'O, ,RDO RJE RAL GRIS MA LUS GCOD, ,CES PA MA RIG PA LA SOGS PA
CHOS NYID LA NGANG GIS MI GNAS PA'O, ,RDO RJE KUN 'CHAD RDO RJE
CAN, ,ZHES PA RIG PA YON TAN THAMS CAD KYI MNGA' BDAG STE, DON
DBYER

MED PA'O, ,RDO RJE GCIG PU G-YUL SEL BA, ,ZHES PA CHOS SKU NYAG
GCIG LA GZUNG 'DZIN MI MNGA' STE 'KHOR BA MED PA'O, ,RDO RJE 'BAR
BA MIG MI BZAD, ,CES PA CHOS SKU LA YE SHES KYI SPYAN MA 'GAGS
PA'O, ,SKRA YANG RDO RJE 'BAR BA STE, ,ZHES PA SPROS PA THAMS CAD
YE SHES KYI SNOD

BA YIN ZHES PA'O, ,RDO RJE 'BEBS PA 'BEBS PA CHE, ,ZHES PA CHOS
SKU'I RTZAL BYA BA RTZAL MI MNGA' BAR GZUGS SKU GNYIS KYI SNANG
BAR 'CHAR ZHES PA'O, ,MIG BRGYA PA STE RDO RJE'I MIG ,CES PA CHOS
SKU'I SPYAN MA 'GAGS PAR CIR YANG SNANG BA'O, ,DE YANG DON CHOS
SKU THAL 'BYUNG NGO, ,

LUS NI RDO RJE'I BA SPU CAN, ,ZHES PA SKYE 'GAG MED PA RIN PO
CHE'I SPUGS SO, ,RDO RJE'I SPU NI GCIG PU'I LUS, ,ZHES PA GONG MA
DE NYAG GCIG TU BZHUGS PA'O, ,SEN MO SKYES PA RDO RJE'I RTZE,
,ZHES PA CHOS SKU'I RTZAL LO, ,RDO RJE SNYING PO ZHES PA CHOS SKU
'GYUR MED 'GAG MED DO, ,

PAGS PA MKHREGS ZHES PA CHOS NYID MI 'GYUR BA'O, ,RDO RJE PHRENG
THOGS DPAL DANG LDAN, ,ZHES PA CHOS NYID LA RIG PAS BRGYAN, RIG
PA LA YE SHES KYIS BRGYAN, YE SHES LA THUGS RJES BRGYAN PA'O, ,DE
YANG THUGS RJE SKYOB PA MA 'GAGS PA'O, ,RDO RJE'I RGYAN GYIS
BRGYAN

PA STE, ,ZHES PA CHOS SKU LA 'BRAS BU SKU DANG YE SHES KYIS
BRGYAN PA'O, ,RTZAL NI RGYAN BZHIR SHAR BA'O, ,GAD RGYANGS HA HA
NGES PAR SGROGS, ,ZHES PA RANG 'BYUNG YE SHES KYI GSUNG MA 'GAGS
PA'O, ,YANG DAG PA'I DON LA DGYES PA'O, ,GANG ZHE NA, YI GE DRUG
PA RDO RJE'I SGRA, ,

ZHES PA LA GNYIS TE, SGRA'I YI GE DRUG PA DANG, CHOS NYID DON GYI
YI GE DRUG STE, BADZRA PRA T'I TZTSA YA H'Um ZHES PA AA HA SHA SA
MA, DE YANG GZHI'I GNAS LUGS SU SHES PAR BYA'O, ,DE YANG ZHAL GYI
SBYOR BA'I CHOS NYID KYI GSUNG NGO, ,'JAM DBYANGS CHEN PO SGRA
CHEN PO, ,ZHES PA CHOS

@50A *, ,KYI SKU'I SGRA LAS LHAG PA GZHAN MED PA'O, ,DE YANG GONG
MA'O, ,'JIG RTEN GSUM NA SGRA GCIG PA, ,ZHES PA STE GNYIS MED
BRJOD PAS RANG BYUNG YE SHES 'GAG PAR GCIG PA'O, ,NAM MKHA'I
MTHA' LAS SGRA SGROGS PA, ,ZHES PA, ZAB MO'I DON NAM MKHA'I

MTHA' DANG MNYAM PAR STON PA'O, ,SGRA DANG LDAN PA RNAMS KYI
MCHOG ,CES PA CHOS SKU'I RTZAL SGRAR SHAR BAS RIG PA CHOS SKU NI
SGRA YON TAN DU LDAN PA'O, ,DE YANG DE LTAR SNANG BA NI RIG PA
'GAG PA MED PA ME LONG LTA BU YIN PAS SO, ,DE LTAR BRJOD PA NI MA
'GAGS PA'I SKU RDO RJE

SEMS DPA'O, ,DE YAN CHAD DU LE'U BZHI PA ZHES BYA BA 'GAG PA MED
PA ME LONG YE SHES KYI DON BSTAN PA'O,, ,,DA NI LE'U LNGA PA SHES
RAB YONGS SU GCOD PA SO SOR RTOG PA'I DON STON TE, MA H'A PRA SHA
PRA RA, YANG DAG BDAG MED DE BZHIN NYID, ,CES PA YANG DAG

PA'I DON RIG PA'I YE SHES LA BAG CHAGS KYI BDAG MED DE SKU GSUM
'DU 'BRAL MED PA'O, ,YANG DAG MTHA' STE YI GE MED, ,CES PA CHOS
SKU BRJOD PA LAS 'DAS PA'O, ,STONG NYID SMRA BA'I KHYU MCHOG STE,
,ZHES PA CHOS NYID STONG PA 'GAG MED SMRA BA NI SMRA BA'I NANG
NAS

MCHOG TU GYUR PA'O, ,ZAB CING RGYA CHE SGRA SGROGS PA, ,ZHES PA
CHOS SKU ZAB STE DPAG PAR DKA' BA YANGS PA'I DON 'CHAD PA'O,
,CHOS KYI DRUNG STE SGRA CHEN LDAN, ,ZHES PA RANG BYUNG YE SHES
KYI GSUNG MA 'GAGS PA'I DON MTSON PA'I TSIG GO, ,CHOS KYI GAnd'I
SGRA BO CHE, ,ZHES PA 'KHOR

BA SMIN PA'I DUS SU THEG PA'I DON NGES PAR SGROGS PA'O, ,MI GNAS
MYA NGAN 'DAS PA PO, ,ZHES PA RTZAL SO SOR RTOGS PA DE DE LTAR
SNANG YANG GZHI CHOS NYID KYI SGRA DANG THA SNYAD LA MI GNAS
PA'O, ,PHYOGS BCU CHOS KYI RNGA BO CHE, ,ZHES PA SPRUL PA'I SKU
DRUG GIS 'GRO BA DRUG LA

CHOS STON PA'O, ,GZUGS MED CES PA CHOS SKU'O, ,GZUGS BZANG ZHES
PA GZUGS SKU GNYIS SO, ,DAM PA STE GNYIS SU MED PA'O, ,DNGOS RDO
RJE SEMS DPA'O, ,DPAL LDAN SANGS RGYAS PADMA SKYES, ,ZHES PA BYA
BA DANG BRAL BA'O, ,SNA TSOGS GZUGS CAN

@50B YID LAS SKYES, ,ZHES PA SEMS CAN TE SRID PA'I SGO NGA GNYIS
LA YID KYI SBYOR BA SHOR BAS, NOR BU DRI MA MED PA DANG, NYI MA
RAB TU SNANG BA LA BYA'O, ,YAN LAG BCU GNYIS BYA BA DANG YANG
'BREL LO, ,GZUGS RNAMS THAMS CAD SNANG BA'I DPAL, ,ZHES PA RIGS
DRUG LUS KYI

DBYIBS THA DAD DU SHAR BA'I DPAL DU RDO RJE SEMS DPA' BYON PA'O,
,GZUGS BRNYAN MA LUS 'CHANG BA PO, ,ZHES PA SPRUL PA'I SKU DANG
LDAN PA'O, ,TSUGS PA MED PA CHE BAR GRAGS, ,ZHES PA GZHAN LAS
DPAG PA'I DON NO, ,KHAMS GSUM DBANG PHYUG CHEN PO STE STON PA DE
KHAMS

GSUM NA GNAS SHING 'GRO BA'I KHA LO SGYUR TE KHAMS GSUM GYI MNGA'
MDZAD PA'O, ,'PHAGS LAM SHIN TU MTHO LA GNAS, ,ZHES PA RTZOL BA
DANG BRAL BA'I CHOS NYID KYI DON LA MI 'BRAL BAR GNAS PA'O, ,DAR
BA CHEN PO CHOS KYI TOG ,CES PA SNGAGS KYI BSTAN PA RGYAS PAR

BYED PA'O, ,DE YANG DON MI 'GYUR BAS GNAS PA'O, ,'JIG RTEN GSUM
NA GZHON LUS GCIG ,CES PA 'JIG RTEN GSUM GYI GZUGS CAN MANG GIS
KYANG SKU 'GYUR BA MED PA'I MYU GU BGRES RGUD MI MDA' BA'O, ,GNAS
BRTAN RGAN PO SKYE DGU'I BDAG ,CES PA GZHI

GNAS LUGS THAMS CAD 'BYUNG GNAS SO, ,SUM CU RTZA GNYIS MTSAN
'CHANG BA, ,ZHES PA LONGS SKU DANG SPRUL SKU'O, ,SDU GU 'JIG RTEN
GSUM NA MDZES, ,ZHES PA SPRUL PA'I SKUS SEMS CAN GYI DON BYED
PA'O, ,'JIG RTEN SHES LEGS SLOB DPON TE, ,ZHES PA 'JIG RTEN

PA'I RGYUD GROL BAR BSTAN PA'O, ,'JIG RTEN SLOB DPON 'JIGS PA
MED, ,CES PA 'JIG RTEN NA DON MDZAD KYANG NYON MONGS PAS MA GOS
TE 'KHOR BA LA NYAM NGA BA MED PA'O, ,MGON SKYOB 'JIG RTEN YID
GCUGS PA, ,ZHES PA MTHUN PA'I SGO NAS 'DUL ZHING SEMS CAN DANG
MDZAD

PA'O; ,DE YANG GDUL BYA DANG 'TSAM PAR SNANG BA'O, ,SKYABS DANG
SKYOB PA BLA NA MED, ,CES PA 'GRO BA'I MNGON DU STON PA LAS LHAG
PA GZHAN MED PA'O, ,NAM MKHA'I LAM LA RAB GNAS PA, ,ZHES PA THUGS
KYI DGONGS PA SKYE 'GAG MED DE, DON GNYIS MED DU GNAS PA'O, ,

@51A *, ,THAMS CAD MKHYEN PA'I YE SHES MTSO, ,ZHES PA 'BYED PA
MED PA'I SHES RAB DGONGS PA CHOS NYID KYI DANG NGO, ,MA RIG SGO
NGA'I SBUBS 'BYED PA, ,ZHES PA SEMS DANG YE SHES 'BYED THABS DANG
NGO SPROD THABS SO, ,SRID PA'I RI PO CHEN PO 'JOMS, ,ZHES PA
'KHRUL SNANG

YE SHES SU GYUR PA'O, ,NYON MONGS MA LUS ZHI BYED PA, ,ZHES PA
SEMS DANG YE SHES PHYED PAS GZUNG 'DZIN NAM MKHA'I MTHA' LA DENGS
PA'O, ,'KHOR BA'I RGYA MTSO PHA ROL PHYIN, ,ZHES PA MA DAG PA'I
'KHRUL PA LAS GROL NAS CHOS NYID KYI BAR DO LA GNAS PA'O, ,YE
SHES DBANG BSKUR

COD PAN CAN, ,ZHES PA DANG, RDZOGS PA'I SANGS RGYAS RGYUN DU
THOGS TE SHES PA LNGA LDAN GYI DGONGS PA MTHAR PHYIN TE RIGS
LNGA'I BDE BAR GSHEGS PA, 'KHOR TSOM BU DANG BCAS PA SNANG STE
RIG PA'I RGYAN DU THOGS LA SKU DE DAG LA YANG HE RU KA DBU RGYAN
DU GNAS PAR GSUNGS SO, ,SDUG

BSNGAL GSUM GYI SDUG BSNGAL ZHI, ,ZHES PA LUS NGAG GI SDUG BSNGAL
LAS GROL BA'O, ,GSUM SEL MTHA' YAS GROL GSUM THOB, ,CES PA LONGS
SKU YAB YUM GYI LJAGS LAS RIN PO CHE SGRA'I YI GE DRUG 'BYUNG STE
GSUNG GI 'OD ZER LA ROL PAS SPRUL PA'I SKU DRUG TU GYUR TE, 'GRO

DRUG GI LUS NGAG YID GSUM GYI SGRIB PA BSAL TE, MTHA' YAS PA'I
SEMS CAN GYI LUS LAS GROL TE, DE YANG BLO RAB 'BRING GIS GROL NAS
SKU DANG YE SHES MNGON DU GYUR PA'O, ,DE'I DUS SU SGRIB PA KUN
LAS DES PAR GROL TE NYON MONGS PA'I SGRIB PA DANG, SHES BYA'I
SGRIB PA DANG GIS

DAG PA'O, ,MKHA' LTAR MNYAM PA NYID LA GNAS, ZHES PA GONG GI
LONGS SKU TSOM BU DANG BCAS PA DANG, PHYIS GROL BA'I SANGS RGYAS
GNYIS KA RIN PO CHE'I SBUBS NAS DGONGS PA DBYER MED PAR GNAS
PA'O, ,DE YANG RANG GSAL RTOG MED DE, SO SOR MA 'DRES BA LA MI
'BYED PA'O, ,

DUS DER NYON MONGS PA'I DRI MA KUN LAS 'DAS TE, DUS GSUM SKU GSUM
DANG DU GROL, ,DUG LNGA YE SHES KYI BUM PA LNGAR GROL, MA RIG PA
RIG PA ZANG THAL CHEN POR GROL BAS MYA NGAN LAS 'DAS PA'O, ,DUS
GSUM DUS MED RTOGS PA PO, ,ZHES PA MA RTOGS PA LA DUS GSUM DU

@51B SNANG YANG RTOG PA LA MI GNAS TE, RIG PA SKYE 'GAG MED PA
GCIG TU GNAS SO, ,SEMS CAN KUN GYI GTZO BO CHE, ,YON TAN THOD CAN
RNAMS KYI THOD, ,CES PA SPRUL PA'I SKU 'GRO DRUG GI GTZO BO'AM
THOD LTA BUR GYUR PA'O, ,LUS KUN LAS NI RNAM PAR GROL, ,ZHES PA
SEMS CAN

GYI LUS GDOS PA CAN LAS SKAD CIG MA LA GROL BA'O, ,NAM MKHA'I LAM
LA RAB GNAS PA, ,ZHES PA CHOS NYID NAM MKHA' LTA BU LAS MA G-YOS
PA'O, ,YID BZHIN NOR BU CHEN PO 'CHANG, ,ZHES PA RIG PA CHOS KYI
SKU YON TAN GYI SKU GNYIS DANG MI 'BRAL BA'I PHYIR, ,SKU GNYIS
NANG

GSAL DU 'CHANG BA'O, ,KHYAB BDAG RIN CHEN KUN GYI MCHOG ,CES PA
CHOS SKU DNGOS MED LAS YE SHES 'GAG MED 'CHAR ZHING YE SHES 'GAG
MED KYI DON GYIS THAMS CAD LA MA KHYAB PA MED DE MED PA DE NI,
RIN PO CHE'I NANG NAS KYANG MCHOG TU GYUR PA'O, ,DPAG BSAM SHING
CHEN RGYAS PA STE,,

ZHES PA RIG PA CHOS SKU RIN PO CHE DANG 'DRA BA LAS YON TAN
PHYOGS MED DU 'BYUNG BA DANG, RIN PO CHE'I SHING LA RTZA BA YOD
PA DANG 'DRA BAR RIG PA NYID DO, ,YAL GA YOD PA DANG 'DRA BAR
SPROS PA'I CHOS CAN NO, ,DE YANG DNGOS 'KHOR BA'O, ,LO MA DANG ME
TOG DANG 'DRA BAR SKU DANG YE SHES SO, ,'BRAS BU DANG 'DRA

BA RTOGS PA'I CHOS SKU'O, ,BUM PA BZANG PO CHE BA'I MCHOG ,CES PA
RIN PO CHE'I SBUBS NA GNAS DGOS PA GRUB PA DANG 'DRA BAR CHOS SKU
BUM PA CHEN PO DE'I NANG NAS YE SHES KYI MYU GU CHEN PO LNGA
'BYUNG STE, DE LAS RIN PO CHE'I SKU LNGA GSAL TE, DE LAS THUGS
RJE SPRUL PA'I SKU BYUNG NAS SEMS

CAN GYI DON BYED DE NANG NAS NOR BU RIN PO CHE'I MDZOD PHYUNG
BA'O, ,BYED PA SEMS CAN KUN DON BYED, ,CES PA SKU GNYIS KYIS SO,
,PHAN 'DOGS SEMS CAN MNYES GSHIN PA, ,ZHES PA DANG, ,BZANG NGAN
SHES SHING DUS SHES PA, ,ZHES PA 'KHOR BA'I SNOD KYI BYE BRAG
DANG GDUL BYA SKABS LA BAB MA BAB

MKHYEN PA'O, ,KHYAB BDAG DAM SHES DAM TSIG LDAN, ,ZHES PA RIG
PA'I YE SHES KYI DON SHES SHING DE DANG MI 'BRAL BA'O, ,DE YANG
RJES 'DUG GI RTZA BA'I DAM TSIG GSUM GYI GZUNGS THUB PA'O, ,'DU
SHES SEMS CAN DBANG DON SHES, ,ZHES PA GDUL BYA SKABS LA BAB MA
BAB DANG, SEMS CAN

@52A *, ,GYI BSAM PA MKHYEN PA'O, ,DE YANG SHES RAB RNO RTUL LA
SOGS PA MKHYEN PA'O, ,RNAM GROL GSUM LA MKHAS PA PO, ,ZHES PA
RNAM PA GSUM LAS GROL BA LA MKHAS PA STE, YUL SEMS LUS DANG GSUM
MO, ,RNAM GROL GSUM DU GROL BA LA MKHAS TE RAB 'BRING THA MA'O, ,

YON TAN LDAN ZHING YON TAN SHES, ,ZHES PA GZHI'I YON TAN DANG
ZHING GI YON TAN SHES PA'O, ,DNGOS SKU DANG YE SHES SO, ,CHOS
SHES BKRA SHIS BKRA SHIS 'BYUNG, ,ZHES PA CHOS CAN DANG CHOS NYID
KYI DON MA 'DRES PAR JI LTA BAR SHES PA DE'I DON RANG CHAS SU
GNAS PAR SDUG BSNGAL GYI MTHA' LAS GROL BA

NI BKRA SHIS PA STE, BKRA SHIS THAMS CAD KYI RTZA BAR 'BYUNG NGO,
,DON RIG PA'I YE SHES DE BKRA SHIS THAMS CAD YON TAN DU GNAS PAS
NA BKRA SHIS KUN GYI BKRA SHIS PA'O, ,GRAGS PA'I BKRA SHIS SNYAN
GRAGS DGE ,ZHES PA, RIG PA DANG YE SHES KUN GYI NGO BOR GNAS TO,
BDAG GZHAN GYI

DPAL GYI GNAS SU GYUR PA DANG YON TAN THAMS CAD DRI MA MED PAR
GRAGS PA DANG, MA BSAGS PA'I TSOGS GNYIS LA DGYES PA'I NGO BO
NYID LAS DGE BA'O, ,DBUGS 'BYIN CHEN PO DGA' STON CHE, ,ZHES PA
DON SKU GSUM YE SHES LNGA RTOGS NA BYA BRTZAL BYA MI DGOS PAR
SDUG BSNGAL ZHI BAS

NA'O; ,DE YANG YON TAN GYI SGO YANGS PAS RTZAL PHYOGS MED DU
'CHAR BA'O, ,DGA' CHEN ROL MO CHEN PO PA, ,ZHES PA SNANG SRID
RGYAN DANG ROL PAR SHAR TE RIG PA RANG SNANG BA'O, ,BKUR STI RIM
GRO PHUN SUM TSOGS, ,ZHES PA 'DOD YON DGAG SGRUB MED PA BSAM GTAN
GYI RTZE CHEN POR GYUR PA'O,,

MCHOG TU ZHES PA CHOS SKU'O, ,DGA' BA ZHES PA RANG LA YOD PAS BYA
BRTZAL BYA MI DGOS SO, ,GRAGS ZHES PA YON TAN 'KHOR 'DAS SU SNANG
NGO, ,BDAG CES PA RIG PA BDAG POR GYUR PA'O, ,DPAL ZHES PA YON
TAN GYI SKU GNYIS GDUL BYA LA SHAR BA'O, ,MCHOG CES PA SKU GSUM
'DU

'BRAL MED PA'O, ,LDAN ZHES PA RIG PA'O, ,MCHOG SBYIN ZHES PA
RTZAL SKU DANG YE SHES SU SHAR BA'O, ,GTZO BO STE ZHES PA RNAM
SNANG RIG PA'I SKU LNGA'O, ,SKYABS KYI DAM PA SKYABS KYI 'OS,
,ZHES PA DE'I THUGS RJE'I SPRUL PA'I SKU DRUG GO, ,'JIG RTEN DGRA
STE RAB KYI MCHOG ,CES

@52B PA 'JIG RTEN 'KHRUL BA'I DGRAR 'GYUR BA'O, ,DE YANG 'KHRUL
SNANG 'JOMS PA'I MCHOG TU GYUR PA'O, ,'JIGS PA MA LUS SEL BA PO,
,ZHES PA THUGS RJES SDUG BSNGAL DANG 'JIGS PA LAS SKYOB PA'O,
,GTZUG PHUD PHUD PU LCANG LO CAN, ,ZHES PA DANG, RAL PA MUNYDZA
COD

PAN THOGS, ,ZHES PA LONGS SPYOD RDZOGS PA'I 'KHOR NYID LAS MI
ZHAN PA'I RIGS LNGA'O, ,DE YANG YE SHES LNGA'I THUGS TE HE RU KA
LNGA DANG LDAN ZHING YE SHES KYI MA DANGS DANG BCAS PA'O, ,GDONG
LTA GTZUG PHUD LNGA DANG LDAN, ,ZHES PA RNAM SNANG KUN DU ZHAL
LO, ,DE YANG YE SHES KYI HE RU

KA DBU LA RGYAS 'DEBS SU THOGS PA'O, ,ZUR PHUD LNGA PA ME TOG
THOD, ,MGO ZLUM BRTUL ZHUGS CHEN PO 'CHANG, ,ZHES PA LONGS SKU'I
THUGS RJE MI MTHUN PA'O, ,TSANGS PAR SPYOD PA BRTUL ZHUGS MCHOG
,CES PA DANG, DKA' THUB MTHAR PHYIN DKA' THUB CHE, ,ZHES PA THUB
PA DE

RNAMS KYIS SO, ,GTZANG GNAS DAM PA GOO TAM, ,ZHES BA THUB PA'I
DGONGS PA DAG PA DANG SPYOD PA DAG PA STE, ,'BYED PA MED PA'I
SHES RAB LA GNAS PA'O, ,BRAM ZE TSANGS PA TSANGS PA SHES, ,ZHES
PA CHOS SKU RNAM PAR DAG PA'O, ,DE'I DON SHES SHING DGONGS PA
DANG LDAN PA'O, ,

'BRAS BU GANG ZHE NA, MYA NGAN 'DAS PA'I TSANGS PA THOB PA'O, ,JI
LTAR THOB CE NA, ,GROL BA THAR PA RNAM GROL LUS, ,ZHES BYA STE,
YUL SEMS LUS LAS GROL ZHING 'KHOR BA'I RGYA MTSO LAS THAR TE,
DBANG PO YANG RAB NI 'JUG PA DANG SNANG BA DANG, SHES PA DANG
GROL BA DUS MNYAM PA'O,,

'BRING PO BSAM GTAN LNGA PAS MYA NGAN LAS 'DAS PA'O, ,DE YANG
GANG GROL YANG BAR DU SKU LNGA TSOM BU DANG BCAS PAR GSAL LO,
,THA MA RIN CHEN SBUBS NA SKU GSUM NA GSAL BA'O, ,RNAM GROL ZHES
PA CHOS LAS GROL BA'O, ,ZHI BA ZHES PA GZHI'I CHOS NYID DO, ,ZHI
BA NYID CES

PA RANG DE'I NGANG LA GNAS PA'O, ,MYA NGAN 'DAS ZHES PA GZHI'O,
,MYA NGAN 'DAS ZHES PA SKU LNGA TSOM BU DANG BCAS PA'O, ,LEGS PAR
ZHES PA DE BZHIN GSHEGS PA JI LTAR GROL BA LTAR GROL BAS LAM MA
NOR BA'O, ,MYA NGAN 'DAS DANG NYE ZHES PA THUGS RJE SPRUL PA'I
SKU DANG DE'I GROL BA'I

@53A *, ,YID KYI SKU'O, ,BDE SDUG SEL BA'I MTHAR GYUR PA, ,ZHES
PA SPRUL SKUS 'GRO DON BYAS NAS SLAR MYA NGAN LAS 'DAS PA'O,
,CHAGS BRAL LUS LAS 'DAS PA PO, ,ZHES PA RIN CHEN SBUBS SO, ,THUB
PA MED PA DPE MED PA DE LHAG PA MED PA'O, ,DPE MED PA ZHES PA
GANG

GIS KYANG DE'I PHYOGS LA DPE MI BTUB PA'O, ,MI MNGON ZHES PA MYA
NGAN 'DAS SKU PHYIR MI MNGON PA'O, ,MI SNANG ZHES PA SKU LNGA PO
GDUL BYA LA MI SNANG NGO, ,GSAL BYED MIN ZHES PA SKU LNGA LA
THUGS RJE MI 'GYUR TE, NYON MONGS PA DANG BLO'I RTOG PA MI SEL
LO, ,MI 'GYUR ZHES PA PHYIS RGYU

'BRAS BUR SMIN NAS 'BRAS BU RGYUR MI LDOG GO, ,KUN 'GRO BA ZHES
PA BUDDH'I DUR SA'O, ,KHYAB PA PO ZHES PA RIN CHEN SBUBS LA NUB
PA MED PA NAM MKHA' LTA BU'O, ,PHRA ZHING ZHES PA DON DE BRTAG
DKA' BA'O, ,ZAG MED SA BON BRAL ZHES PA RTOGS PA DANG LDAN PA LA
'KHOR BA'I SA BON

MI GNAS PA'O, ,RDUL MED RDUL BRAL DRI MA MED, ,CES PA MYA NGAN
'DAS NAS NYON MONGS PA ZHE SDANG LA SOGS PA MI GNAS SHING BRAL
BA'O, ,NYES PA SPANGS PA SKYON MED PA, ,ZHES PA CHOS SKU LA NYES
PA NGANG GIS SPANGS PA STE RTAG CHAD LA SOGS PA'I SKYON MED DO,
,SHIN TU SAD PA SANG

PA'I BDAG ,CES PA, DPER NA 'JIG RTEN PA'I RMI LAM SAD PA DANG
'DRA BAR 'GYUR TE, MA RIG PA'I GNYID SAD NAS RIG PA'I MAR ME NANG
NA GSAL BA'O, ,KUN SHES KUN RIG DAM PA PO, ,ZHES PA, RIN PO CHE'I
SBUBS NA KUN GYI SHES PA DANG RIG PA GNYIS MED PAR GNAS PA'O,
,RNAM

PAR SHES PA'I CHOS NYID 'DAS, ,ZHES PA DA LTA'I SHES PA RTOG BCAS
'DI LAS GROL ZHES PA, 'O NA JI LTAR GNAS SHE NA, YE SHES GNYIS
MED TSUL 'CHANG BA, ,ZHES PA STONG PA YE SHES KYI SNYING PO CAN
DU GNAS TE, RIG PA'I NANG NA YE SHES GNAS PA'O, ,DON GNYIS MED
PAR SNANG BA MI

'GAG PA'O, ,RNAM PAR RTOG MED LHUN GYIS GRUB, ,CES PA SKU GSUM
NANG GSAL DU GNAS TE, BAG CHAGS KYI DBUGS MED PAS 'DZIN RTOG MI
RGYU BA'O, ,DUS GSUM SANGS RGYAS LAS BYED PA, ,ZHES PA THUGS
RJE'I SPRUL SKU DRUG GIS DUS GSUM GYI BUDDH'I PHRIN LAS 'GRO

@53B BA SGROL BA'O, ,SANGS RGYAS THOG MA THA MA MED, ,CES PA DANG
PO DANG THA MA'I DUS MED BA STE YE SHES PA'O, ,CI'I PHYIR ZHE NA,
DANG PO'I SANGS RGYAS RGYU MED PAS SO, ,DE YANG DON RANG BYUNG GI
YE SHES SO, ,YE SHES MIG GCIG DRI MA MED, ,CES PA RIN PO CHE'I
LUS LA YE SHES KYI SPYAN RNAM

PAR DAG PA GSAL BA'O, ,YE SHES LUS CAN DE BZHIN GSHEGS, ,ZHES PA
RIN PO CHE'I 'OD 'BAR BA'I SKU LNGA'O, ,TSIG GI DBANG PHYUG SMRA
BA CHE, ,ZHES PA DON NGO MTSAR CAN GSUNGS PA'O, ,SMRA BA'I SKYES
MCHOG SMRA BA'I RGYAL, ,ZHES PA GZHAN PAS LHAG PAR GYUR PA'O,
,SMRA BA'I

DAM PA MCHOG GI GNAS, ,ZHES PA GSUNGS PA'I DON KHYAD PAR DU
'PHAGS PA'O, ,SMRA BA'I SENG GE MTSUNGS PA MED, ,CES PA DON NGES
PAR SGROGS PA STON PA LA 'GRAN NUS PA MED PA'O, ,KUN DU LTA BA
MCHOG TU DGA', ,ZHES PA CHOS SKU ZAD THAL LO, ,GZI BRJID PHUNG PO
BLTA NA SDUG, ,

CES PA YE SHES KYI BAG CHAGS KYI LUS CAN ZIL GYIS GNON CING MDZES
PA'O, ,'OD BZANGS 'BAR BA DPAL GYI BE'U, ,ZHES PA THUGS RIG PA'I
YE SHES RIN PO CHE 'OD 'BAR PA'O, ,LAG NA 'OD 'BAR SNANG BA PO,
,ZHES PA THUGS RJES 'GRO BA'I MA RIG PA SEL BA'O, ,SMAN PA CHE
MCHOG

GTZO BO STE, ,ZUG RNGU 'BYIN PA BLA NA MED, ,SMAN RNAMS MA LUS
LJON PA'I SHING, ,ZHES PA DPAL RDO RJE SEMS DPA' LA SOGS PA SPRUL
PA'I SKU RNAMS KYIS NYON MONGS PA'I DUG DANG GZUNG 'DZIN 'JOMS PA
STE SKU GSUM YE SHES BZHI BRTZIS PAS RLUNG MKHRIS SEL BA LAS
MCHOG TU

GYUR PA'O, ,SDU GU 'JIG RTEN GSUM GYI MCHOG ,CES PA SPRUL SKU'O,
,DPAL LDAN RGYU SKAR DKYIL 'KHOR CAN, ,ZHES PA LONGS SPYOD RDZOGS
PA'I SKU LAS SPRUL SKU NYI MA DANG ZER BZHIN 'BYUNG BA'O, ,PHYOGS
BCU NAM MKHA'I MTHAR THUG PAR, ,CHOS KYI RGYAL MTSAN LEGS

PAR 'DZUGS, ,ZHES PA SANGS RGYAS KYI SPRUL PAS SANGS RGYAS KYI
BSTAN PA RIM GYIS 'DZIN TE, DE BZHIN GSHEGS PA'I SKU LA SPRUL PA
RGYUN MI 'CHAD PAR 'BYUNG BAS SEMS CAN GYI DON ZHES PA'O, ,'GRO
NA GDUGS GCIG YANGS PA STE, ,BYAMS DANG SNYING RJE'I DKYIL 'KHOR

@54A *, ,CAN; ,ZHES PA PHYOGS RIS MED PA'I SNYING RJE DANG LDAN
PA'O, ,DE YANG DON GYI DKYIL 'KHOR GYI RNAM PA'O, ,DPAL LDAN
PADMA GAR GYI BDAG ,CES PA DON MDZAD PA'I THABS DANG LDAN PAS NA,
DON GRUB LA RANG LA 'KHOR BA'I SKYON GYIS MA GOS PA'O, ,KHYAB
BDAG

CHEN PO RIN CHEN GDUGS, ,ZHES PA RIN PO CHE DANG 'DRA, ,GDUGS
DANG 'DRA, SANGS RGYAS KUN GYI BZI BRJID CHE, ,ZHES PA NYON MONGS
PA DANG 'KHOR BA ZIL GYIS GNON PA'O, ,SANGS RGYAS KUN GYI SKU
'CHANG BA, ,ZHES PA RIG PA LA YE SHES KYI SKU LNGA RDZOGS PA'O,
,SANGS

RGYAS KUN GYI RNAL 'BYOR CAN, ,ZHES PA SANGS RGYAS KUN GYI DGONGS
PA DANG LDAN PAS NA'O, ,SANGS RGYAS KUN GYI BSTAN PA GCIG ,CES PA
DON GYI DGONGS PA LA GCIG LAS MI MNGA' BAS NA SANGS RGYAS KUN GYI
BSTAN PA GCIG GO, ,RDO RJE RIN CHEN DBANG BSKUR DPAL, ,ZHES

PA RIG PA RTZAL GYI DBANG STE, DE YANG PHYI BUM PA'I DBANG, RIN
PO CHE MYU GU'I DBANG DANG, NANG RGYAL RTAGS PHYAG RGYA'I DBANG
DANG, SHES RAB RIG PA'I SKU LNGA'I DBANG DANG, GSANG BA'I DBANG
DE KHO NA NYID CES BYA'O, ,DE YANG MTSON NA RIN PO CHE SGRA'I YI
GE BSTAN PA'O, ,DE NAS RIG

PA RTZAL GYI DBANG MTSAN MA LA BRTEN PA'O, ,RIN CHEN KUN BDAG
DBANG PHYUG STE, ,ZHES PA RIG PA CHOS SKU THAMS CAD KYI BDAG POR
GYUR PA'O, ,'JIG RTEN DBANG PHYUG KUN GYI BDAG ,CES PA RIG PA'I
RTZAL GONG DU MA SHAR LA, 'DU YANG DE NYID DANG DU 'DU BAS BDAG
PO LTA

BUR GYUR PA'O, ,RDO RJE 'CHANG BA KUN GYI RJE, ,ZHES PA RIG PA
CHOS SKU'O, ,SANGS RGYAS KUN GYI THUGS CHE BA, ,ZHES PA RIG PA
RANG BYUNG GI YE SHES SO, ,SANGS RGYAS KUN GYI THUGS LA GNAS,
,ZHES PA BZHUGS PA'I GNAS TE, TZITTA RIN PO CHE NA GNAS, ,ZHES
GSUNGS SO, ,

SANGS RGYAS KUN GYI SKU CHE BA, ,ZHES PA YE SHES KYI SKU STE LHUN
GRUB CHEN PO'O, ,SANGS RGYAS KUN GYI GSUNG YANG YIN, ,ZHES PA
RANG BYUNG GI YE SHES 'GAG PA MED PA'I RTZAL LO, ,RDO RJE NYI MA
SNANG BA CHE, ,ZHES PA THABS 'GAG PA MED PA'I YE SHES SO, ,RDO
RJE ZLA BA DRI

@54B MED 'OD, ,CES PA SHES RAB 'GYUR BA MED PA'I CHOS NYID NGANG
GIS 'OD GSAL BA'O, ,RDO RJE SKYIL KRUNG RDZOGS SANGS RGYAS, ,ZHES
PA NGAGI [?] BA DANG YE SHES DE GZUGS KYI SKUR GRUB PA'O, ,SANGS
RGYAS 'GRO BA'I CHOS 'DZIN PA, ,ZHES PA GDUL BYA DANG MTHUN PAR
SNANG BA'O, ,

DPAL LDAN SANGS RGYAS PADMA SKYES, ,ZHES PA SANGS RGYAS DANG SEMS
CAN RGYAB GYES PA'I DUS BDAG GZHAN GYI DON THUGS SU CHUD PA'O,
,DPAL RDO RJE SEMS DPA' RTOGS PA SKAD CIG MA LA GRUB PA'O, ,KUN
MKHYEN YE SHES MDZOD 'DZIN PA, ,ZHES PA STON PA THUGS SHES RAB

YONGS SU RGYAS PA'I DUS KUN MKHYEN TE, YE SHES KYI MDZOD DANG
LDAN PA'O, ,RGYAL PO SGYU 'PHRUL SNA TSOGS 'CHANG, ,ZHES PA DBU'I
GTZUG TOR LA SOGS PA LAS SPRUL BA'I SKU BSAM GYIS MI KHYAB PA
'PHROS PA'O, ,DNGOS THUGS RJE 'GAG PA MED PA DANG LDAN PA'O, ,CHE
BA

SANGS RGYAS RIG SNGAGS 'CHANG, ZHES PA GSANG SNGAGS THAMS CAD KYI
BDAG POR GYUR PA'O, ,RDO RJE RNON PO RAL GRI CHE, ,ZHES PA SO SOR
RTOG PA'I SHES RAB BO, ,THEG PA CHEN PO SDUG BSNGAL GCOD, ,CES PA
THEG PA CHEN PO'I 'BRAS BU RTOGS PAS SDUG BSNGAL LA GNAS

PA'I SKABS MED PA'O, ,DON RANG CHAS RTZOL BA DANG BRAL PA'O,
,MTSON CHA CHEN PO RDO RJE'I CHOS, ,ZHES PA GNYIS SU MED PA'I YE
SHES SO, ,RDO RJE ZAB MO DZI NA DZIG ,CES PA NYAN THOS LA SOGS PA
LAS RGYAL BA LAS KYANG RGYAL BAR 'GYUR BA'I GSANG SNGAGS MCHOG
GO, ,RDO RJE BLO

GROS DON CHEN RIG ,CES PA DBYER MED PA'I DON MI RTOG PA'O, ,PHA
ROL PHYIN PA KUN RDZOGS PA, ,ZHES PA MNGA' BAS NA'O, ,SA RNAMS
KUN GYI RGYAN DANG LDAN, ,ZHES PA DANG PO RAB TU DGA' BA NAS SA
BCU PA MAN CHOD SPRUL SKU'I SA'O, ,SHES RAB KYI RTZAL 'BYONGS PAS

SO; ,BCU GCIG NAS BCU BZHI'I BAR DU LONGS SKU'I SA STE CHE BA'I
YE SHES MTHAR RDZOGS PAS SBRUL PA'I SKU'I SA STE, SPRUL SKU 'BYIN
NO, ,ZHING DAG PA NGES PA'I SA LA SBYOR BA'O, ,BCO LNGA NAS BCU
DRUG TU MYA NGAN LAS 'DAS PA'I SA STE, ZHI BA'I CHOS KYI SKU'I
ZHING STE 'BYED PA

@55A *, ,MED PA'I SHES RAB LA GNAS PA'O, ,DE YANG DON GYI PHYOGS
CHA RE RE NAS BRTZIS BA'O, ,RNAM PAR DAG PA BDAG MED CHOS, ,ZHES
PA CHOS SKU RIN PO CHE'I DBUGS SO, ,YANG DAG YE SHES ZLA 'OD
BZANG, ,ZHES PA SHES RAB 'GYUR BA MED PA'I CHOS NYID YE SHES KYI
SNANG BA

DANG BCAS PA'O, ,BRTZON CHEN SGYU 'PHRUL DRA BA STE, ,ZHES PA
RTZOL BA DANG BCAS PA'I BRTZON 'GRUS MIN TE, YE NAS BYAS ZIN PA'I
CHOS TE DA SDOD BYAR MED PA'O, ,RIG PA 'GAG PA MED PAR GNAS PAS
NA'O, ,RGYUD KUN GYI NI BDAG PO MCHOG ,CES PA TSIG GI RGYUD THAMS
CAD DON GYI

RGYUD RIGS LAS THAMS CAD 'BYUNG BAS NA RIG PA'O, ,RDO RJE'I GDAN
NI MA LUS LDAN, ,ZHES PA THAMS CAD CHOS NYID KYI DANG LA 'DUG
PA'O, ,YE SHES SKU RNAMS MA LUS LDAN, ,ZHES PA SKU RE RE LA YANG
YE SHES LNGA CHAR RDZOGS PA'O, ,DE DANG RIG PA LDAN PA'O, ,KUN DU
BZANG PO

BLO GROS BZANG, ,ZHES PA SEMS CAN GYI BLO DANG GROS SU MTHUN PA
DRUG BZANG BA'O, ,SA YI SNYING PO 'GRO BA 'DZIN, ,ZHES PA BCU
BZHI PA RDO RJE 'DZIN PA'I SA LA THUGS RJE LCAGS KYUS ZHING DAG
PA 'DZIN PA'O, ,SANGS RGYAS KUN GYI SNYING PO CAN, ,ZHES PA RIG
PA'O, ,SPRUL PA'I

'KHOR LO SNA TSOGS 'CHANG, ,ZHES PA RDO RJE SEMS DPA' LAS SPRUL
BA'I SKU DUG BYUNG BA 'AM YANG NA LUS BAR PA NAS SPRUL PA 'GYED
PA'O, ,DNGOS PO KUN GYI RANG BZHIN MCHOG ,CES PA RIGS DRUG SNANG
BA'O, ,DNGOS PO KUN GYI RANG BZHIN 'DZIN, ,CES PA SPRUL PA'I

SKU DRUG GIS SO, ,RIGS DRUG SO SO'I MTSAN NYID 'DZIN PA'O, ,SKYE
MED CHOS DE ZHES PA YANG DAG PA'I DON SKYE 'GAG MED PA KHO NA'O,
,'DUL THABS SU SNA TSOGS PA'O, ,CHOS KUN NGO BO NYID 'CHANG BA,
,ZHES PA STON PA'I THUGS LA'O, ,SHES RAB CHEN PO'I SKAD CIG LA,
,CHOS

KUN KHONG DU CHUD PA'O, ,ZHES PA RDO RJE SEMS DPA' LUS KYI MTHA'
MED RTOGS KYIS SBUBS SU RDZOGS PA'I TSE THOS RTOGS DUS GCIG TU
'CHAR BA'O, ,'KHOR 'DAS KYI CHOS THAMS CAD DUS GCIG TU MKHYEN
PA'O, ,CHOS KUN MNGON PAR RTOGS PA STE, ,ZHES PA 'KHOR

@55B 'DAS KYI CHOS THAMS CAD LKOG TU MA GYUR PAR MNGON PAR SNANG
ZHING RDZOGS PA'O, ,THUB PA BLO MCHOG 'BYUNG BA'I MTHA', ,ZHES PA
STON PA BLO'I MCHOG DANG LDAN PAS 'BYUNG BA'I MTHA' CHOS SKU RIN
PO CHE RTOGS PA'O, ,DE JI LTAR RTOGS SHE NA, ,MI G-YO RAB TU DANG
BA'I BDAG ,CES PA RIN PO

CHE'I RDO RJE'I GDAN LA DGONGS PA MI G-YO BAR GNAS PA'O, ,RDZOGS
PA'I SANGS RGYAS BYANG CHUB 'CHANG, ,ZHES PA RIG PA YE SHES KYI
SKU LNGA RIN PO CHE'I SBUBS NA NAD GSAL MI 'BRAL BA'O, ,SANGS
RGYAS KUN GYI MNGON SUM PA, ,ZHES PA RIG PA SHES RAB KYI SKU LA
YE SHES KYI SPYAN MNGON SUM DU

SNANG BA'O, ,DNGOS GONG ZHE NA, YE SHES ME LCE 'OD RAB GSAL,
,ZHES PA RIG PA'I NGANG NAS YE SHES KYI BUM PA LNGA GSAL TE, DE'I
NGANG NAS RIG PA SHES RAB KYI SKU LNGA GNAS SO, ,DE DAG THAMS CAD
DON SO SOR RTOG PA'I YE SHES KYI SNANG BA'O, ,DES LE'U LNGA PA SO
SOR RTOG PA YE SHES KYI

DON BSTAN PA'O,, ,,DA NI DON GRUB PA SHES BYA RGYUN GYIS MNYAM
PA, MNYAM PA NYID KYI YE SHES KYI DON BSHAD PAR BYA STE, RATNA
PRA SA RA DU PA YA MA LA MA LA, 'DOD PA'I DON GRUB DAM PA STE,
,ZHES PA RIG PA CHOS KYI SKU LAS YON TAN GYI SNANG BA SKU GNYIS
DUS GCIG TU GRUB STE, DON

SKU GSUM 'DU 'BRAL MED PA SKYE 'GAG MED PA MNYAM PA NYID KYI YE
SHES SU GNAS PA'O, ,NGAN SONG THAMS CAD RNAM SBYONG BA, ,ZHES PA
THUGS RJE 'BYUNG BA'I SKU GSUM MO, ,MGON PO SEMS CAN KUN GYI
MCHOG ,CES PA SPRUL PA'I SKU DES SEMS CAN DRUG GI MGON DANG
SKYABS KYI

MCHOG TU GYUR PA'O, ,SEMS CAN THAMS CAD RAB GROL BYED, ,CES PA
SPRUL SKUS SEMS CAN 'KHOR BA LAS GROL ZHES PA'O, ,NYON MONGS
G-YUL DU GCIG DPA' BA, ,ZHES PA RIG PA'I YE SHES LA NYON MONGS PA
MA GRUB PAS G-YUL BZLOG PA'O, ,MI SHES DGRA YI DREGS

PA 'JOMS, ,ZHES PA MA RIG PA DANG DUG LNGA DANG GZUNG 'DZIN DANG
SNANG GRAGS THAMS CAD 'JOMS PA'O, ,DPAL LDAN BLO DANG RTOGS PAR
LDAN, ,ZHES PA MGON PO RDO RJE SEMS DPA' DE BLO DANG LDAN PAS
GYUR PA'O, ,BRTAN PO MI SDUG GZUGS 'CHAD PA, ,ZHES PA GZHI

@56A *, ,MI 'GYUR BA LAS YON TAN MI 'GAG PA 'CHAR NUS PA'O, ,LAG
PA BRGYA PO KUN BSKYOD PA, ,ZHES PA RIG PA'I RTZAL LO, ,GOM PA'I
STOBS KYIS GAR BYED PA, ,ZHES PA THABS 'GAG PA MED PA'I YE SHES
KYI SNANG PA 'OD DU GSAL BA'O, ,DPAL LDAN LAG PA

BRGYAS GANG LA, ,ZHES PA RTZAL LAM STOBS MA 'GAGS PA'O, ,NAM
MKHA' KHYAB PAR GAR BYED PA, ,ZHES PA RIG PA 'OD KYI KHANG PA CAN
'OD MTHA' MED PAR 'GYUR BA'O, ,SA YI DKYIL 'KHOR GZHI YI KHYON,
,RKANG PA YA GCIG MTHIL GYIS GNON, ,ZHES PA CHOS NYID SA

GZHI DANG 'DRA BA DE RKANG PA YA GCIG GI MTHIL NYID KYIS GNON
PA'O, ,DNGOS RIG PA'I YE SHES NUB PA MED PA CHEN PO'O, ,RKANG
MTHEB SEN MO'I KHYON GYIS KYANG, ,TSANGS PA'I YUL SA RTZE NAS
GNON, ,ZHES PA RIG PA YE SHES GYI SNANG BAR MA GYUR PA MED PA'O,
,DON GCIG CES PA

'KHOR 'DAS THAMS CAD DO, ,GANG DU GCIG NA GNYIS MED DU'O, ,GANG
DU GCIG NA CHOS KYI DON, ,ZHES PA'O, ,DAM PA'I DON TE 'JIGS PA
MED, ,CES PA MI RTOG PA'I YE SHES YIN PAS 'KHOR BA'I CHOS LA NYAM
MI DPA'O, ,RNAM RIG SNA TSOGS GZUGS DON CAN, ,ZHES

PA THAMS CAD RIG PA'I YE SHES RANG SHAR YIN ZHES PA'O, ,RNAM SHES
SNA TSOGS RGYUD DANG LDAN, ,ZHES PA STON PAS GONG MA'I DON THUGS
LA GSAL ZHES PA'O, ,DNGOS DON MA LUS RNAMS LA DGA', ,ZHES PA
GNYIS SU MED PAR RTOGS PAS SO, ,STONG PA NYID DGA'

'DOD CHAGS BLO, ,ZHES PA CHOS NYID ZHI BA DANG CHOS SKU DNGOS MED
GNYIS 'DU 'BRAL MED PAR RTOGS PA'O, ,THUGS RJE CHAGS PA BDAG NYID
DU GNAS 'GRO BA'I NYON MONGS PA RANG RGYUD LA MI MNGA' BAS SRID
PA'I 'DOD CHAGS SPANGS PA STE ZHES BYA'O, ,SRID GSUM DGA' BA CHEN

PO MA; ,ZHES PA THUGS RJES TE SRID PA GSUM GYI DON LA DGA' BA'O,
,DON LA SPYOD PA'O, ,SPRIN DKAR DAG PA BZHIN DU DKAR, ,ZHES PA
'GRO BA'I DON MDZAD KYANG 'KHOR BA'I SKYON GYIS MA GOS PA'O, ,'OD
BZANG STON KA'I ZLA BA'I 'OD, ,CES PA GANG GI SKYON DANG BRAL
BA'I DON DE NYID

@56B SHES RAB 'GAG PA MED PA'I YE SHES SU GNAS PA'O, ,NYI MA
'CHAR KA'I DKYIL LTAR MDZES, ,ZHES PA YE SHES KYI SNANG BA CHEN
PO DE YANG GSAL BA 'TSER BA DANG BA'O, ,SEN MO'I 'OD NI SHAS CHER
DMAR, ,ZHES PA THUGS RJE CHAGS PA'I BDAG NYID DO, ,YANG NA BDE
BAR GSHEGS PA'I

MTSAN DPE'I KHYAD PAR RO, ,COD PAN BZANG PO MTHON KA'I RTZE,
,ZHES PA YE SHES LNGA'I COD PAN LA NUB PA MED PA'O, ,DNGOS RIG
PA'I RTZE LA YE SHES GSAL BA'O, ,SKRA MCHOG MTHON KA CHEN PO CAN,
,ZHES PA YE SHES KYI SNANG BA MA 'GAGS PAR GSAL BA'O, ,NOR BU
CHEN PO 'OD

CHAGS DPAL, ,ZHES PA RIG PA'I YE SHES 'GAG PA MED PA'I THUGS RJE
DANG LDAN PA'O, ,SANGS RGYAS SPRUL PA'I RGYAN DANG LDAN, ,ZHES PA
CHOS SKU'I SANGS RGYAS LA GZUGS SKUS BRGYAN PA'O, ,GZUGS SKU LA
SPRUL SKUS BRGYAN PA'O, ,'JIG RTEN KHAMS BRGYA KUN BSKYOD PA, ,

ZHES PA THUGS RJE MA 'GAGS PA 'KHRUL PA'I SNANG BA DAG PA YE SHES
KYI SNANG BAR BSGYUR BA'O, ,RDZU 'PHRUL RKANG PA'I STOBS CHEN
LDAN, ,ZHES PA SA LAM RIM PAS BGROD MI DGOS PAR YE SHES KYI RLUNG
GIS SRAD CIG MA LA BYON PA'O, ,DE NYID DRAN PA CHEN PO 'CHANG,
,ZHES PA SDAR 'DRIS

PA PHYIS SHES PA LTA BU'O, ,DRAN PA BZHI PO TING 'DZIN RGYAL,
,ZHES PA DUS DER MTHONG PA'I YUL LA SHES PA'I DRAN PA SAD, DE
YANG SHES RAB KYI SHES PA SKYE LUGS DANG RAB DANG 'BRING DANG THA
MA'I BYE BRAG GIS DRAN PA SAD PA'O, ,BYANG CHUB YAN LAG CES PA
DUS DER SKU'I SNANG BA GSAL

BA'O; ,YAN LA GCES PA GTZO BO'I RTZAL LO, ,ME TOG SPOS ZHES PA
LHA MO ME TOG MA DANG SPOS ME MA LA SOGS PA'I TSOM BU'I DKYIL
'KHOR LNGA GSAL BA'O, ,DE BZHIN GSHEGS PA'I YON TAN MTSO, ,ZHE PA
RIGS LNGA'I YON TAN SKU BZHI BCU RTZA GNYIS SU SNANG LA DE YANG

CHOS NYID MI G-YO BA'I NGANG LA GNAS PA'O, ,LAM GYI YAN LAG
BRGYAD TSUL RIG ,'DU 'BRAL MED PA'I DGONGS PA STE, ,DE YANG YAN
LAG TU BSLAB THABS BZHI DANG DUS BZHIR SBYAR BA'O, ,YANG DAG
SANGS RGYAS LAM RIG PA, ,ZHES PA BSGOM DU MED PA'I DGONGS PA'O, ,

@57A *, ,SEMS CAD KUN LA SHAS CHER CHAGS, ,ZHES PA RIG PA LA
KHYAD PAR MED PA'I GNAD KYIS SANGS RGYAS KYI DGONGS PA SEMS CAN
LA YANG YOD PA'O, ,YANG NA SPRUL SKU'O, ,NAM MKHA' LTA BUR CHAGS
PA MED, ,CES PA CHAGS BRAL CHAGS MED GNYIS MED PAR NAM

MKHA' LTA BUR YEN SA GNAS PA'O, ,SEMS CAN KUN GYI YID LA 'JUG
,CES PA SEMS CAN GYI YID DANG BUDDHA'I THUGS GNYIS SU MED PAR
YANG NA SPRUL SKUS MTHUN PAR SNANG BA'O, ,SEMS CAN KUN GYI YID
LTAR MGYOGS, ,ZHES PA THUGS RJE'I RTZAL THOGS PA MED PA'O, ,SEMS

CAN KUN GYI DBANG DON SHES, ,ZHES PA BLO RAB 'BRING GI BYE BRAG
SHES PA'O, ,SEMS CAN KUN GYI YID 'PHROG PA, ,ZHES PA SPRUL PA'I
SGUS 'DUL PA'I DON DE LA MDZES SHID 'TSAM PAR BSTAN NAS DON BYED
PA'O, ,PHUNG PO LNGA DON DE NYID SHES, ,ZHES PA PHUNG PO LNGA'I
DON NAM DE BZHIN

NYID SHES PA'O, ,RNAM DAG PHUNG PO LNGA 'CHANG BA, ,ZHES PA RIG
PA DE YE SHES SGYU MA LNGA DANG MI 'BRAL BA'O, ,DES 'BYUNG KUN
GYI MTHA' LA GNAS, ,ZHES PA 'OG MA'I NGES 'BYED CHA BZHI LAS GROL
TE, DON MI 'GYUR BA SKU DANG YE SHES KYI MTHA' LA GNAS PA'O,
,NGES PAR 'BYUNG BA KUN

LA MKHAS, ,ZHES PA NI STON PA'O, ,NGES 'BYUNG KUN GYI LAM LA
GNAS, ,ZHES PA MI 'BRAL BA'O, ,NGES PAR 'BYUNG BA KUN STON PA,
,ZHES PA NGES PAR 'BYUNG BA LA GNYIS TE, 'KHOR BA DANG MYA NGAN
LAS 'DAS PA'O, ,DE YANG LKOG TU MA GYUR PAR GSAL ZHING SNANG
BA'O, ,YAN LAG

BCU GNYIS SRID RTZA BTON, ,ZHES PA, DANG PO LUS KYI MTHA' MA
RDZOGS PAR SHES BYA'I RTZAL MA RDZOGS TE, MTHOD [*MTHONG] PA'I
YUL LA SHES PA'I DRAN PA SAD MNUS PAS MA RIG PA DNGOS SU MED PA
LA NYAMS PA YOD PA'O, ,DE LA MA RIG PA LA SOGS PA RTEN 'BREL BCU
GNYIS SU 'KHRUL LO, ,'KHRUL

PA'I YAN LAG SRID GSUM RTZE MO'O, ,DAG PA RNAM PA BCU GNYIS
'CHANG, ,ZHES PA MA RIG PA LA SOGS PA DAG NAS RTOGS PA 'CHANG BA
STE STON PA'O, ,BDEN BZHI'I TSUL GYI RNAM PA CAN, ,ZHES PA NGO
SPROD BZHI'O, ,SHES PA BRGYAD PO RTOGS PA 'CHANG, ,ZHES PA RNAM
PAR SHES PA'I

@57B TSOGS BRGYAD DE, DE'I DON RIG PA'I RTZAL SHES RAB DANG, DE'I
YON TAN SKU DANG DE'I YON TAN SGO LNGA'I YUL DANG DE LAS RNAM PAR
SHES PA'O, ,RANG SHAR RANG GROL SHES PA'O, ,BDEN DON RNAM PA BCU
GNYIS LDAN, ,ZHES PA BDEN BZHI'I GONG BZHIN MTHONG BA YUL GYI
GNAS DANG, BSTAN

PA TSIG GI GZER BZHI DANG MTHAR PHYIN PA'I 'BRAS BU DANG BZHI'O,
,DE NYID RNAM PA BCU DRUG RIG ,CES PA MTHAR PHYIN PA'I 'BRAS BU'I
SKABS SU RE RE LA YANG MU BZHIR PHYE BA STE DE'I SKABS SU THIG LE
NYAG GCIG GI AA TI DANG, THIG LE NYAG GCIG GI MA H'A DANG, THIG
LE NYAG GCIG GI AA NU

DANG; ,THIG LE NYAG GCIG GI DNGOS PO'O, ,RNAM PA NYI SHUS BYANG
CHUB PA, ,ZHES PA DANG PO RIG PA'I RTZAL 'BYUNG BA LNGA, ,DE LAS
THIG LE LNGA, DE LAS RIGS LNGA'I SANGS RGYAS KUR GRUB PAS NA'O,
RNAM PAR SANGS RGYAS KUN RIG MCHOG ,CES PA GONG MA'I RNAM PA NYI
SHU'O, ,DE YANG KUN

RIG GO ZHING RTOGS PA'O, ,SANGS RGYAS KUN GYI SPRUL PA'I SKU,
,BYE BA DPAG MED 'GYED PA PO, ,ZHES PA LONGS SKU YAB YUM GYI ZHAL
GYI BAR NAS YI GE DRUG PA'I 'OD ZER 'PHRO BA'O, ,SKAD CIG THAMS
CAD MNGON PAR RTOGS, ,ZHES PA SKAD CIG MA LA SNAD PA 'CHAR NUB
DANG SKYE 'GAG

MED PA'I DON RTOGS PA'O, ,SEMS KYI SKAD CIG DON KUN RIG ,CES PA
RIG PA'I RTZAL DU SEMS 'CHAR LUGS DANG, SEMS DE RANG GI GNAS LA
SOGS PA'I CHOS LNGAR RTOGS SHING RIG PA'O, ,THEG PA SNA TSOGS
THABS TSUL GYIS, ,'GRO BA'I DON LA RTOGS PA PO, ,ZHES

PA SPRUL PA'I SKUS 'GRO BA'I DON MDZAD PA NI GDUL BYA'I YUL DANG
SBYAR NAS 'DUL THABS THEG PA SNA TSOGS GSUNGS PA'O, ,THEG PA GSUM
GYI NGES 'BYUNG LA, ,THEG PA GCIG GI 'BRAS BUR GNAS, ,ZHES PA
GONG GI THEG PA DE DAG KYANG GSUM DU 'BYUNG STE, NYAN

THOS RANG RGYAL BYANG CHUB SEMS DPA'O, ,GCIG GI 'BRAS BUR GNAS TE
GSANG SNGAGS YANG DAG PA'I 'BRAS BU KHO NA'O, ,NYON MONGS KHAMS
RNAMS DAG PA'I BDAG ,CES PA STON PA SPRUL PA'I SKU'I BDAG PO
MDZAD KYANG NYON MONGS PAS GOS PA MED DE, DON GYI

@58A *, ,DGONGS PA DAG BA'I BDAG NYID DU GNAS PA'O, ,LAS KYI
KHAMS NI ZAD BYED PA, ,ZHES PA STON PA SPRUL PA'I SKUS 'GRO BA'I
SKUR DON MDZAD PA'I DGONGS PA DANG LDAN PA'O, CHU BO RGYA MTSO
KUN LAS RGAL, ,ZHES PA 'DOD PA DANG SRID PA DANG LTA BA DANG MA
RIG

PA'I CHU BO DANG BZHI LAS 'DAS PA'I DON DE STON PA DE'O, ,SBYOR
BA'I DGON PA LAS RGAL BA, ,ZHES PA SRID PA LA SOGS PA BZHI LA
NGES PAR GNAS PA LAS STON PA NGES PAR 'BYUNG BA'O, ,NYON MONGS
NYE BA KUN NYON MONGS, ,BAG CHAGS BCAS PA GTAN SPANGS PA, ,ZHES
PA

STON PAS DUG LNGA KHOD KHRO LA SOGS PAR BCAS PA, YE SHES CHEN POR
GROL ZHING BAG CHAGS DANG GIS MI GNAS TE, RIG PA KA NAS DAG PAR
MKHYEN CING GNAS PA'O, ,SNYING RJE CHEN PO SHES RAB THABS, ,ZHES
PA RIG PA 'GAG PA MED PA BYA BRTZAL MI MDA' BA'O, ,DON YOD

'GRO BA'I DON BYED PA, ,ZHES PA GONG MA'I THABS SHES RAB KYI BDAG
NYID DES SO, ,'DU SHES KUN GYI DON SPANGS SHING, ,ZHES PA DON
BYED PA DANG BYA BA DANG BYED PA PO'I RTOG PA RANG RGYUD LA MI
MNGA' BA'O, ,RNAM SHES DON NI 'GAG PA MED, ,CES PA DON BYAS NAS
RNAM PAR SHES

PA'I TSOGS BRGYAD LAS GROL PAR BYED PA'O, ,SEMS CAN KUN YID YUL
DANG LDAN, ,ZHES PA MNGON PAR SHES PA LNGA MNGA' BA'O, ,SANGS
RGYAS KUN GYI THUGS RIG PA, ,ZHES PA DANG, ,SEMS CAN KUN GYI YID
LA GNAS, ,ZHES PAS SANGS RGYAS KYI THUGS NI DNGOS MED KYI YE SHES

RIG PA YIN LA DE 'GRO BA'I YID LA GNAS PA'O, ,DE DAG SEMS DANG
MTHUN PAR 'JUG ,CES PA SPRUL SKUS SEMS CAN GYI SEMS SHES PAS BSAM
PA LTAR BYED PA'O, ,SEMS CAN KUN YID TSIM PAR BYED, ,CES PA BSAM
PA BSGRUB PA'O, ,SEMS CAN KUN GYI YID DGA' BA, ,

ZHES PA BSAM PA 'GRUB PAS DGA' STE DNGOS GANG ZHE NA, GRUB PA
MTHAR PHYIN 'KHRUL PA MED, ,CES PAS SO, ,DE YANG GANG ZHE NA, RIN
PO CHE'I SBUBS NA'O, ,NOR BA THAMS CAD RNAM PAR SPANGS, ,ZHES PA
GOL SA DANG BRAL BA'O, ,DON GSUM THE TSOM MED PA'I BLO, ,ZHES PA
SGRA'I BYE BRAG

@58B 'GA' LA 'JUG STE 'DIR NGO SPROD GSUM LA BYA'O, ,DE YANG NGO
SPRAD PAS THE TSOM DANG BRAL BA'O, ,KUN DON BYED CES PA 'KHOR
'DAS KUN GYI'O, ,YON TAN ZHES PA THAMS CAD YON TAN DU SHAR PA'O,
,GSUM GYI BDAG CES PA SKU GSUM GYI BDAG PO'O, ,PHUNG PO LNGA DON
DUS GSUM DU, ,

ZHES PA PHUNG PO LNGA'I DON DUS GSUM DU MDZAD CING GNAS PA'O, ,DE
YANG JI LTAR GNAS NA YE SHES KYI SKU RANG GIS RNAM PAR DAG PAR
GNAS SO, ,SKAD CIG THAMS CAD BYE BRAG PHYED, ,CES PA DA LTAR SKAD
CIG MA GCIG YIN TE, PHYIS YE SHES SKYE BA STE, DE NI DBANG PO RAB
'BRING GI

GROL LUGS SO, ,DE LAS LHAG PA NI SKAD CIG GCIG GIS RDZOGS SANGS
RGYAS TE RAB BO, ,SANGS RGYAS KUN GYI RANG BZHIN 'CHANG, ,ZHES PA
LONGS SKU BZHI BCU RTZA GNYIS SO, ,LUS MED LUS TE LUS KYI MCHOG
,CES PA BAG CHAGS KYI LUS MI GNAS TE, YE SHES GYI SKU'I MCHOG TU

GNAS PA'O, ,LUS KYI MTHA' NI RTOGS PA PO, ,ZHES PA RIN PO CHE LTA
BU'I SKU RTOGS PA'O, ,GZUGS RNAMS SNA TSOGS KUN DU STON, ,ZHES PA
SPRUL PA'I SKU 'BYIN PA'O, ,NOR BU CHEN PO RIN CHEN TOG ,CES PA
DE NAS SLAR MYANG NA LAS 'DAS TE, CHOS SKU RIN PO CHE'I DANG LA
GNAS TE, DGONGS

PA PHYIS MI 'GYUR BAR GNAS PA'O, ,DE YAN CHAD DU LE'U DRUG PA
GZHI SKYE 'GAG MED PA MNYAM PA NYID DU GNAS PAS MNYAM PA NYID KYI
YE SHES KYI DON BSTAN PA'O,, ,,DA NI DON BDUN PA SHES BYA THOGS
PA MED PA BYA BA GRUB PA'I YE SHES KYI DON BSTAN PAR BYA STE, ,AA
HA DZNY'A NA SARBA KARMA

TZAKRA'O, ,SANGS RGYAS KUN GYIS RTOGS BYA BA, ,ZHES PA DUS GSUM
GYI SANGS RGYAS KYIS RTOGS PAR BYA BA NI RANG RIG PA'I YE SHES
NYID YIN TE, ,DE RANG LA RANG CHAS SU GNAS PA'O, ,SANGS RGYAS
BYANG CHUB BLA NA MED, ,CES PA RANG BZHIN RANG CHAS YIN TE, DE'I
GONG NA GZHAN MED

BLA NA MED PA'O, ,LOGS NA MED GUNG NA MED PA'O, ,GSANG SNGAGS LAS
BYUNG YI GE MED, ,CES PA TSIG DANG YI GE THAMS CAD GSANG SNGAGS
KYI DON NGO BO LAS BYUNG BA YIN LA, ,DE NYID RANG TSIG DANG YI GE
LAS 'DAS PA'O, ,GSANG SNGAGS CHEN MO RIGS GSUM PA, ,ZHES PA

@59A *, ,MTSON BYED TSIG GI SGRON MA DES PHYI NANG GSUM DU BSTAN
PA'O, ,GSANG SNGAGS DON KUN SKYED PA PO, ,ZHES PA GZHI GSANG
SNGAGS KYI RTZA BA LAS, ,GSANG SNGAGS SPROS PA DE NYID KYIS DE
NYID MTSON CING RTOGS PA BSKYED PA'O, ,THIG LE CHEN PO YIG MED,
,CES

PA RIG PA RANG 'BYUNG GI YE SHES 'GAG PA MED PA LA GANG GI YANG
SGRA DANG THA SNYAD MI GNAS PA'O, ,STONG PA CHEN PO YI GE LNGA,
,ZHES PA CHOS SKU DNGOS MED KYI NGANG NAS RIG PA YI GE RNAM PA
LNGA 'OD DU GSAL BA'O, ,DE MTSON PA AA LTA BU'O, ,THIG LE STONG
PA YI GE BRGYA, ,ZHES PA STOBS

DANG THABS MA 'GAGS PA'I YI GE BRGYA ZHES BYA STE, 'KHOR 'DAS KYI
CHOS BRJOD BYA RJOD BYED SNA TSOGS SU SHAR BA'O, ,DE YANG YI GE
BRGYAR GRANGS BCAD PA NI MED KYI MANG BA'I THA TSIG GO, ,RNAM PA
KUN LDAN RNAM PA MED, ,CES PA YON TAN SKU GSUM GYI RNAM PA DANG
LDAN ZHING MTSAN MAR MI

GNAS PA'O, ,BCU DRUG PHYED PHYED THIG LE CAN, ,ZHES BYA BA DE LA
GNYIS TE LONGS SKU RE RE LA SEMS DPA' SEMS MA BZHI BZHIS BSKOR
BAS, PHYOGS BZHI'I TSOM BU STE 'KHOR RO, ,DE YANG BCU DRUG NI
SEMS DPA' SEMS MA BCU DRUG GO, ,PHYED NI PHO MO BRGYAD DU BCAD
PA'O, ,PHYED PHYI

MA NI BZHI BZHIS BSKOR BA'O, ,SPRUL SKU'I SKABS SU DE LA YANG 'DI
LTAR BSTAN PAR BYA STE, RANG 'BYUNG DBYINGS KYI THIG LE LAS RTZAL
NI PHYI DANG NANG DU SHAR TE, NANG DU RIG PA'I YE SHES DANG SEMS
SU SNANG BA'O, ,PHYI BDE CHEN GSANG BA'I THIG LE LAS BDE BA CHEN
PO 'OD 'BAR BA'I THIG

LER BYUNG, ,DE LAS BDE BA CHEN PO YONGS LA KHYAB PA'I SKABS SU
BCU DRUG GI PHYED BRGYAD, ,DE'I PHYED BZHI STE, GCIG PADMAR SHAR,
GCIG MNYAM, ,GCIG BDE GSAL MI RTOG PA'O, ,GCIG G-YO LA MA THOGS
PA'I SKABS SU CHOS SKU'I BDE BA NGOS ZIN CING THUGS RJE SPRUL

PA'I SKU 'BYIN PA'O, ,YAN LAG MED PA'I RTZIS LAS 'DAS, ,ZHES PA
CHOS SKU SPROS BRAL CHEN PO GONG MA'I RTZIS DANG GRANGS DE MI
GNAS ZHES PA'O, ,BSAM GTAN BZHI YI RTZE MO CAN, ,ZHES PA 'JIG
RTEN PA'I BSAM GTAN LAS 'DAS TE, DANG DANG RANG BZHIN BDAG NYID

@59B CHEN PO LHUN GYIS GRUB PA'O, ,DE'I DON LA GNAS PA'O, ,BSAM
GTAN YAN LAG KUN SHES SHING, ,ZHES PA BSGOM PA BSLANG THABS DANG
BSGOM PA'I SA MTSAMS SO, ,TING 'DZIN RIG DANG RGYUD RIG PA, ,ZHES
PA DE BZHIN GSHEGS PA'I BSAM GTAN NI RANG RIG RGYUD LA GSAL ZHING

RTOGS PA'O, ,TING 'DZIN LUS CAN LUS KYI MCHOG ,CES PA TING NGE
'DZIN MTHAR PHYIN PA'O, ,LONGS SPYOD RDZOGS SKU SKU YI RGYAL,
,ZHES PA YAR ZHING DAG CING MAR 'KHOR STON PA'O, ,SKU BZHI BCU
RTZA GNYIS TSOM BU DANG BCAS PAR SNANG NGO, ,SPRUL PA'I SKU STE
SKU YI MCHOG ,CES PA

LONGS SKU'I GSUNG GI ZER LA ROL PA'I THUB PA DRUG STE, 'GRO DRUG
GI NANG NAS MCHOG TU GYUR PA'O, ,SANGS RGYAS SPRUL PA'I RGYUD
'CHANG BA, ,ZHES PA SPRUL SKU SNGA MA GROL ZHING DE'I PHYI MAS
'GRO DON MDZAD DE DE BZHIN GSHEGS PA'I SKU LA SPRUL PA ZA MA MA
CHAD PA'O, ,PHYOGS BCUR SPRUL PA

SNA TSOGS 'GYED, ,CES PA LUS PAR PA NA LONGS SKU LA CHOS KYI
SPYAN SHAR BA'I DUS SU, YI GE DRUG PA'I SGRA LAS 'PHRO BA'O, ,JI
BZHIN 'GRO BA'I DON BYED PA, ,ZHES PA JI BZHIN PA LA GNYIS TE,
SNGA MA'I SPRUL PA'I SKU JI BZHIN DU DON MDZAD PA DANG, 'GRO BA
JI BZHIN MTHUN PAR SNANG BAS 'DUL

ZHING DON MDZAD PA'O, ,LHA YI DBANG PO LHA YI LHA, ,ZHES PA DANG,
,LHA YI BDAG PO LHA MIN BDAG ,CES PA NI, LHAS 'DUL BA LA LHA YI
THUB PA LTAR YANG SNANG, LHA MIN GYIS 'DUL BA LA LHA MIN LTAR
SNANG STE, 'GRO DRUG GI GNYEN POR THUB PA DRUG SHAR BA'O, ,'CHI
MED DBANG PO LHA YI

BLA; ,ZHES PA LHA'I THUB PA DE LHA THAMS CAD KYI BLA MAR GYUR TE,
MCHOG GAM GTZO BO'O, ,THUB PA GZHAN GO SLA'O, ,'JOMS BYED 'JOMS
BYED DBANG PHYUG PO, ,ZHES PA GZUNG BA DANG 'DZIN PA 'JOMS PA'O,
,SRID PA'I DGON PA LAS RGAL BA, ,ZHES PA RTOGS PA CAN 'CHI BA'O,
,STON

PA GCIG PU 'GRO BA'I BLA, ,ZHES PA, STON PA SPRUL PA'I SKUR SPRUL
NAS 'GRO BA DRUG GI BLA MA DANG GONG MAR GYUR PA'O, ,'JIG RTEN
PHYOGS BCUR RAB GRAGS PA, ,ZHES SA GNYIS TE RIG PA'I YON TAN DE
LTAR SNANG BA DANG, DE'I SPRUL PA DE LTAR SNANG ZHING GRAGS PA'O,
,CHOS KYI SBYIN BDAG

@60A *, ,CHE BA PO, ,ZHES PA YON TAN CHOS SKUR 'GYUR BA DANG, DE
BRJOD PAR 'GYUR BA DANG, ,BYAMS PA'I GO CHAS BGOS PA STE, ,ZHES
PA DANG, ,SNYING RJE YI NI YA LANG BGOS, ,ZHES PA SPRUL PA'I SKU
DE DAG TSAD MED PA BZHIS 'DUL ZHING DON MDZAD PA'O, ,SHES RAB RAL
GRI MDA' GZHU

THOGS, ,ZHES PA DANG, ,NYON MONGS MI SHES G-YUL NGO SEL, ,ZHES PA
SO SOR RTOG PA'I SHES RAB KYIS NYON MONGS PA DANG MA RIG PA DANG
BZUNG 'DZIN GYI G-YUL SEL BA'O, ,DPA' PO GDUL DKA' 'DUL BA PO,
,ZHES PA DANG, BDUD BZHI'I 'JIGS PA SEL BAR BYED, ,CES PA STON

PAS BDUD BZHI NGANG GIS BCOM ZHING THUGS RJES 'GRO BA'I BDUD
SHUGS KYIS SEL BA'O, ,BDUD KYI DPUNG RNAMS PHAM BYED PA, ,ZHES PA
MA RIG PA'I RTZA BA YAN LAG DANG BCAS PA RTZAD NAS BCAD PA'O,
,RDZOGS PA'I SANGS RGYAS 'JIG RTEN 'DREN, ,ZHES PA LUS BAR PA LA
CHOS NYID

KYI MKHA' LA YE SHES KYI SKU GSAL BA'I TSE, CHOS NYID KYI SPYAN
MNGON SHES DANG LDAN ZHING ZHAL GYI BAR NAS YI GE DRUG PA'I 'KHOR
LO 'BYUNG STE, SPRUL PA'I SKUS 'JIG RTEN GYI 'GRO BA 'DREN NO,
,MCHOD 'OS BSNYOD 'OS PHYAG GI GNAS, ,RTAG TU RI MOR BYA BA'I
'OS, ,BKUR 'OS

RJED PAR BYED PA'I MCHOG ,PHYAG BYAR 'OS PA BLA MA'I RAB, ,CES PA
STON PA SPRUL PA'I SKU DE YON TAN DANG LDAN PAS CI'I PHYIR ZHE
NA, ,'JIG RTEN GSUM PO GOM GCIG BGROD, ,CES 'BYUNG STE STON PA'I
THUGS RJES RTOGS PA RGYUD LA BSKYED NAS SANGS RGYAS KYI SPRUL
PA'I SA 'DI

NAS SANGS RGYAS LONGS SKU'I SAR SKAD CIG LA SENG GE'I MCHONGS
STABS LTA BU'O, ,MKHA' LTAR MTHA' MED RNAM PAR GNON, ,ZHES PA RIG
PA ZANG THAL NAM MKHA'I MTHA' DANG MNYAM PA'O, ,GSUM RIG GTZANG
MA DAG PA STE, ,ZHES PA SGRA 'GA' LA 'JUG GIS KYANG ZHES

SBUBS GSUM RANG LUGS CHEN PO'O, ,MNGON SHES DRUG LDAN RJES DRAN
DRUG ,CES PA CHOS KYI SPYAN RNAM PA DRUG DRUG GO, ,RJES SU DRAN
PA YANG DE RANG NYID DO, ,RTZOL BA'O, ,BYANG CHUB SEMS DPA' SEMS
DPA' CHE, ,ZHES PA DON BDAG LA SEMS DPA' LAS LOG

@60B STE; DON GZHAN LA SEMS DPA' SEMS DPA'O, ,RDZU 'PHRUL CHEN
PO'I 'JIG RTEN 'DAS, ,ZHES PA DE YANG RDZU 'PHRUL DANG LDAN PA'I
SPRUL SKU STE, 'JIG RTEN LAS 'DAS TE RANG SAR GROL BA'O, ,SHES
RAB PHA ROL PHYIN PA'I MTHA', ,SHES RAB KYIS NI DE NYID THOB,
,CES PA RTZOL BA

DANG BCAS PAS 'KHOR BA LAS PHA ROL TU PHYIN PA NI MA YIN TE, SHES
RAB KHYAD PAR CAN RTOGS BA RGYUD LA SHES PA'I STOBS KYIS PHA ROL
TU PHYIN TE, PHYOGS LHUNG MED PA'I SHES RAB RNAM PAR MI RTOG PA
LA GNAS SO, ,BDAG RIG GZHAN RIG THAMS CAD PA, ,KUN LA PHAN PA'I
GANG

ZAG MCHOG ,CES PA STON PA SPRUL PA'I SKU DES BDAG GI DON KYANG
RIG SHES GROL LO, ,GZHAN GYI DON STOBS KYANG RIG SHES GROL TE,
THAMS CAD MKHYEN TE KUN LA PHAN 'DOGS PA'I SKU'O, ,DPER BYA KUN
LAS 'DAS PA STE, ,ZHES PA 'GREN PA'I ZLA MED PA'O, ,SHES DANG

SHES BYA'I BDAG PO MCHOG ,CES PA SHES PAR BYA BA'I DNGOS PO'I
GNAS LUGS DANG, SHES PAR BYED PA RNAMS 'BYOR BA STE, BLO RNAM PA
GNYIS SU MED PAR 'GYUR BAS BDAG PO'O, ,DE'I GONG NA GZHAN MED PAS
MCHOG GO, ,GTZO BO CHOS KYI SBYIN BDAG STE, ,ZHES PA RIGS

DRUG GI GTZO BO THUB PA DRUG GIS GANG LA GANG 'DUL GYI CHOS STON
PAS NA'O, ,PHYAG RGYA BZHI PO'I DON STON PA, ,ZHES PA, CHOS SKU
DNGOS MED 'GAG MED PHYAG RGYA CHEN PO'O, ,DE'I YON TAN GYI SNANG
BA LONGS SKU 'OD 'BAR BA NI DAM TSIG GI PHYAG RGYA'O, ,RANG BYUNG
GI YE SHES GISUNG [?] 'GAG PA

MED PA NI CHOS KYI PHYAG RGYA'O, ,THUGS RJE SPRUL BA'I SKUS GDUL
BYA'I DON MDZAD PA LAS KYI PHYAG RGYA'O, ,'GRO BA'I BSNYEN BKUR
GNAS KYI MCHOG ,CES PA DON DE LTA BU STON PAS NA'O, ,NGES 'BYUNG
GSUM PO BGROD RNAMS KYI, ,ZHES PA NYAN THOS RANG RGYAL BYANG CHUB
SEMS DPA'

DE GSUM RIM PAS BGROD PAS BSNYEN BKUR BYA BA GONG MA BZHIN NO,
,DON GYI DAM PA RNAM DAG DPAL, ,ZHES PA NGES PA'I DON GSANG
SNGAGS BLA NA MED PA'O, ,DE YANG RANG BZHIN GYIS RNAM PAR DAG PA
DBYER MI PHYED PA'I SKU GSUM DU BSTAN PA'O, ,'JIG RTEN GSUM NA

@61A *, ,SKAL BZANG CHE, ,ZHES PA GONG MA'I DON DANG PHRAD PA
RNAMS SO, ,DPAL LDAN 'BYOR BA KUN BYED PA, ,ZHES PA BDAG DANG
GZHAN GYI DPAL DANG LDAN PAS SKU DANG YE SHES KYI 'BYOR BA BYED
PA'O, ,GANG GIS BYED CE NA, 'JAM DPAL DPAL DANG LDAN PA'I MCHOG
,CES PA,

'DI KHO NAS SO, ,DE YAN CHAD DU LE'U BDUN PA SHES BYA THOGS PA
MED PA'O, ,BYA BA GRUB PA'I YE SHES DANG SBYAR NAS BSHAD PA'O,,
,,DA NI LE'U BRGYAD PA CHE BA BRJOD PA SNGAGS KYI SGRA DANG BCAS
PA BSTAN PAR BYA'O, ,RADZNY'A AA BHYI TYA MA H'A RUD PRA SAR,
,MCHOG SBYIN RDO RJE MCHOG KHYOD

'DUD; ,CES PA GONG GI DON CHEN PO KHYAD PAR 'PHAGS PA RIN PO CHE
LTA BU'I DGONGS PA GRUB, ,CHOS NYID 'GYUR BA MED PA DANG 'DU
'BRAL MED PA'O, ,DON GNYIS SU MED PAR 'GYUR BA'O, ,YANG DAG MTHAR
GYUR KHYOD LA 'DUD, ,CES PA RIN PO CHE'I SKU 'GYUR BA MED PA, DON
GYI PHUG

CHEN POR 'GYUR BA'O, ,STONG NYID LAS BYUNG KHYOD LA 'DUD, ,CES
PA, DBYINGS STONG PA DANG, RIG PA STONG PA DBYER MI PHYED PA'I
NAD NAS SKU GNYIS NAD GSAL DU 'BYUNG BA'O, ,SANGS RGYAS BYANG
CHUB KHYOD LA 'DUD, ,CES PA RANG BZHIN GYIS RNAM PAR DAG PAR YON
TAN GZHAN DBANG DU

MA GYUR BA'O, ,SANGS RGYAS CHAGS PA KHYOD LA 'DUD, ,CES PA ZAG PA
MED PA'I BDE BA'O, ,SANGS RGYAS 'DOD LA PHYAG 'TSAL 'DUD, ,CES PA
THAMS CAD KYIS THOB BYA'O, ,SANGS RGYAS DGYES PA KHYOD LA 'DUD,
,CES PA GNYIS SU MED PA'I DON MTHAR PHYIN TE, ,MYA

NGAN LAS 'DAS PA'O, ,SANGS RGYAS ROL LA PHYAG 'TSAL 'DUD, ,CES PA
GNYIS SU MED PA'I DON MTHAR PHYIN PA GDUL BYA THEG PA CHEN PO'I
DON GZHAN LA BZHAG STE SHIN TU YANG DGYES PA'O, ,SANGS RGYAS
'DZUM PA KHYOD LA 'DUD, ,CES PA LUNG STON PA'O, ,DE YANG SANGS
RGYAS

BZHAD PA NI MTSAN MA ZIL GYIS GNON PA'O, ,SANGS RGYAS GSUNG NYID
KHYOD LA 'DUD, ,CES PA RANG BYUNG GI YE SHES GSUNG MA 'GAGS PA
THAMS CAD KYI BRJOD BYA'I RGYUR GYUR PA'O, ,SANGS RGYAS THUGS LA
PHYAG 'TSAL 'DUD, ,CES PA MI 'GYUR BA'I RIG PA DE BAG CHAGS DANG

@61B BRAL PA'O, ,MED PA LAS BYUNG KHYOD LA 'DUD, ,CES PA YON TAN
GYI STOBS SKU GSUM YE SHES LNGAR 'BYUNG BA'O, ,NAM MKHA' LAS
BYUNG KHYOD LA 'DUD, ,CES PA DNGOS POR MED LA YON TAN DU YOD
PA'O, ,SANGS RGYAS 'BYUNG BA KHYOD LA 'DUD, ,CES PA YON TAN GYI
STOBS

SKU LNGA YE SHES LNGA CHOS NYID KYI DANG NA GNAS SHING GSAL BA'O,
,YE SHES LAS BYUNG KHYOD LA 'DUD, ,CES PA GZHI GNAS KYI YE SHES
LAS MTSAN NYID GNYIS SU MED PA'I YE SHES LNGA 'BYUNG BA'O, ,SGYU
'PHRUL DRA BA KHYOD LA 'DUD, ,CES PA RIG PA 'GAG PA MED PA'I YE
SHES GNYIS

SU MED PAR GNAS PA'O, ,SANGS RGYAS ROL STON KHYOD LA 'DUD, ,CES
PA YE SHES KYI SNANG BA MA 'GAGS PA'O, ,THAMS CAD THAMS CAD KHYOD
LA 'DUD, ,CES PA THAMS CAD GNYIS SU MED PA'O, ,YE SHES SKU NYID
KHYOD LA 'DUD, ,CES PA YE SHES KYI SKUR GYUR BA'O, ,AOm

ZHES PA ZHI GNAS KYI YE SHES LAS MTSAN NYID 'DZIN PA'I YE SHES
LNGAR RANG BZHIN GYIS 'OD GSAL BA'O, ,SA ZHES PA DE'I BZHUGS GNAS
TE, CHOS KYI DBYINGS SO, ,RBA ZHES PA GONG MA'I THUGS RJE SKUR
SNANG BA'O, ,DE BZHIN DU SGRA JI BZHIN DU BZHI SBAG LA SOGS PA
DANG BSTUN LA KHONG

NAS BDA'O, ,DHARMA AA BH'A BA, SVA BH'A BA, BI SHUDDHA, BADZRA
TZUKshA, AA A'A AAm AA:, PRA KRi TI, PA RISHUDDHA, SARBA
DHARMA:YA DU TA, SARBA TA THA GA TA, DZNY'A NA K'A YA, MANYDZU
SHR'I PA RI SHUDDHI T'A, MU P'A D'A YA TI, AA A'A:, SARBA TA TH'A
GA TA, HRi DA YA, HA RA HA RA, AOm H'Um HR'I:, BHA GA B'AN DZNY'A
NA M'U RTI, B'A G'I

SHVA RA; ,MA H'A P'A TZA, SARBA DHARMA, GA GA NA, AA MA LA, SU PA
RI SHUDDHA, DHARMA DH'A TU, DZNY'A NA GARBHA A'A:, DE YAN CHAD DU
LE'U BRGYAD PA, CHE BA BRJOD PA SNGAGS KYI SGRA DANG BCAS PA
BSHAD PA'O,, ,,DA NI LE'U DGU PA RJES SU YI RANG BA'I SGO NAS
BDAG GZHAN GYI SGO NAS DGONGS PA MTHAR PHYIN PAR BSTAN TE, DE NAS

ZHES PA STON PAS GONG MA'I DON GSUNGS NAS BAR GZHAN GYIS MCHOD
DE, ZHUB POS RJES SU YI RANG BA PHUL BA'I THA TSIG GO, ,DPAL LDAN
ZHES PA RTOGS PA BDAG GI DPAL LDAN TE, STON PA'I THUGS KYI DGONGS
PA MKHYEN PAS MKHYEN PA'O, ,THUGS RJE GZHAN GYI DPAL DANG LDAN
TE,

@62A *, ,GSANG SNGAGS KYI DON CHEN PO ZHUS NAS 'GRO DON MDZAD
PA'O, ,ZHU BA PO RANG RGYUD PA MED DE RDO RJE SEMS DPA'I THUGS
KYI KLONG NAS PHYUNG, 'OD LNGA SHANGS KYI RLUNG SGROM NAS BTON
NAS PHYAG NA RDO RJE'I SKUR GYUR PA'O, ,DE YANG ZHIB TU GZHAN NA
GSAL BAS MA SMOS SO, ,RDO RJE 'CHANG ZHES

PA PHYAG NA RDO RJE'O, ,DGA' ZHING MGU NAS THAL MO SBYAR, ,ZHES
PA STON PA'I BKA' PHYIN CI MA LOG PA'O, ,DE YANG BDAG GZHAN GYI
DON MTHAR PHYIN PA'O, ,MGON PO ZHES PA BDAG GZHAN GYI MGON NO,
,DE YANG GANG ZHE NA, BCOM LDAN 'DAS DE BZHIN GSHEGS PA'O,
,RDZOGS SANGS

RGYAS LA PHYAG 'TSAL NAS, ,ZHES PA ZHU BA POS STON PA LA'O, ,DE
NI MGON PO GSANG BA'I BDAG ,CES PA ZHU BA POS STON PA'I THUGS
MKHYEN PA'O, ,LAG NA RDO RJE KHRO BO'I RGYAL, ,ZHES PA KHRO BO
GZHAN LAS LHAG PAR 'GYUR BA'O, ,SNA TSOGS GZHAN DANG LHAN CIG TU,
,ZHES PA 'KHOR

RNAMS SO, ,GSANG BSTOD NAS NI TSIG 'DI GSOL, ,ZHES PA DGONGS PA
SKYES PA'O, ,MGON PO BDAG CAG YI RANG NGO, ,ZHES PA PHYI NANG
GSANG BA'I DON STON PA LA ZHUS PAS 'KHOR DANG BCAS PA DGYES PA'O,
,LEGS SO ZHES PA TSIG MA NOR BAS SO, ,LEGS SO GNYIS PA DON MA

NOR BAS SO, ,LEGS PAR GSUNGS ZHES PA STON PAS BDAG GZHAN GYI DON
DU BSHAD THABS KYI YAN LAG DANG LDAN PAR GSUNGS PA'O, ,RNAM GROL
'BRAS BU 'TSAL BA YI, ,ZHES PA SKAD CIG GSUM LA PHYI NANG GI RNAM
PA LAS GROL NAS 'BRAS BU YE SHES CHEN PO THOB PAR 'TSAL BA'I

'KHOR TAM GONG MA'O, ,GANG ZHE NA, 'GRO BA MGON MED RNAMS DANG
NI, ,ZHES PA THUN MONG GI 'KHOR RNAMS SO, ,BDAG CAG YANG DAG
RDZOGS PA YI, ,ZHES PA NI KHYAD PAR GYI 'KHOR RO, ,BYANG CHUB
THOB PA'I DON CHEN MDZAD, ,CES PA GNAS SKABS KYI 'BRAS BU TZAM
YIN TE,

BUDDHA SA MYA NGAN LAS 'DAS PA'I DGONGS PA GSUNGS PA'O, ,SGYU
'PHRUL DRA BA'I TSUL STON PA, ,ZHES PA RIG PA DANG YE SHES KYI
'DUG TSUL LO, ,'DI NI RNAM DAG LEGS PA'I LAM, ,ZHES PA DON MA NOR
BA'O, ,ZAB CING YANGS LA RGYA CHE BA, ,ZHES PA GTING DPAG DKA'
BA'O, ,DON

@62B KUN 'BYUNG BA'O, ,KUN SNANG CHEN PO'O, ,NAM MKHA' LTA BUR
NUB PA MAD PA'O, ,DON CHEN 'GRO BA'I DON BYED PA, ,ZHES PA STON
PAS GONG MA'I DON GSUNGS PA NI, DON CHEN 'GRO BA'I DON MDZAD
PA'O, ,SANGS RGYAS RNAMS KYI YUL 'DI NI, ,ZHES PA DUS GSUM GYI
SANGS RGYAS KYI SHES BYA'O, ,

RDZOGS PA'I SANGS RGYAS RNAMS KYIS BSHAD, ,CES PA CHE BA'I YE
SHES DANG TSOGS CHEN PO GNYIS YE NAS RDZOGS PA'I SANGS RGYAS
RNAMS KYIS BSHAD PA'O, ,BCOM LDAN 'DAS 'JAM DPAL YE SHES SEMS
DPA'I DON DAM PA'I MTSAN YANG DAG PAR BRJOD PA'O ZHES PA NI BDUD
BZHI DANG GIS

BCOM STE, SKU DANG YE SHES SU SHUGS KYIS LDAN NAS, ,RTAG CHAD KYI
MTHA' LAS YE NAS 'DAS PA'O, ,SKU GSUM YE SHES LNGA'I DON GNYIS SU
MED PA'I MTSON TSIG GTING NAS MA NOR BAR GSUNGS PA'O, ,BCOM LDAN
'DAS DE BZHIN GSHEGS PA SH'AKYA THUB PAS GSUNGS PA ZHES MI'I

THUB PA DES STON PA RDO RJE 'CHANG GI DON 'KHOR RNAMS LA GONG
BZHIN GSUNGS PA'O, ,DE YAN CHAD DU LE'U DGU PA RJES SU YI RANG
BA'I SGO NAS BDAG GZHAN GYI DON MTHAR PHYIN PAR BSTAN PA'O,,
,,DAM PA'I GDAMS PA THUGS KYI GTER, ,RNAL 'BYOR KUN GYI THUGS
'CHANG BA,,

'DI BRIS NYES PA 'BYUNG MI SRID, ,GAL TE NYES PA 'BYUNG BA NA,
,BLA MA BDE GSHEGS CHOS SKYONG RNAMS, ,RTOG MED YE SHES NGANG DU
BZOD, ,'DI BRIS 'DI YI DGE BA YIS, ,DRI MED RGYUD CHEN GROL 'GYUR
SHOG ,'GREL PA RGYUN GCOD SPU GRI ZHES BYA BA DGA' RAB RDO RJES
MDZAD

PA RDZOGS SO,,