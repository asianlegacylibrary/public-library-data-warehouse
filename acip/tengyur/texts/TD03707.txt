@6B #, ,RGYA GAR SKAD DU, NA YA TRA YA PRA 'DI
PA, BOD SKAD DU, TSUL GSUM GYI SGRON MA, BCOM LDAN 'DAS 'JAM DPAL
GZHON NUR GYUR PA LA PHYAG 'TSAL LO, ,SHES RAB THUGS RJE'I SNANG
BA YIS, ,'GRO BA'I MNGON SUM SPYAN

GYUR CING, ,YE SHES 'OD KYIS MUN SEL MDZAD, ,RGYAL BA SKYOB LA
PHYAG 'TSAL LO, ,LUNG DANG RIGS PA JI BZHIN DANG, ,BDAG GI SHES
STOBS CI YOD PAS, ,TSUL GSUM GYI NI SGRON MA 'DI, ,DE NYID GRUB
PHYIR BSHAD PAR BYA, ,GAL TE 'DI LA SKYE BO 'GA', ,SKAL BA DMAN
PAS MI

@7A *, ,'JUG KYANG, ,BDAG NYID KYI NI RANG GI YID, ,SBYONG BA'I
THABS SU 'DI GYUR MOD, ,YANG DAG RIG MED PAR 'JIG RTEN, ,MYA NGAN
'DAS PA MI 'THOB CES, ,SANGS RGYAS KYIS GSUNGS 'DIR TSAD MA,
,RGAN PO RNAMS KYIS GSAL BAR BSHAD, ,'DI NA THEG PA CHEN PO'I

TSUL LA GO CHA CHEN PO BGOS PA'I BYANG CHUB SEMS DPA' CHEN PO NAS
BRTZAMS TE, BCOM LDAN 'DAS STOBS BCU DANG THUGS RJE CHEN PO'I
BDUD RTZIS THUGS BRLAN PAS, MDO SDE DANG RGYUD KYI RGYAL PO DE
DANG DE RNAMS SU SA DANG, TING NGE 'DZIN DANG, GZUNGS DANG, PHA
ROL TU PHYIN PA DANG,

MNGON PAR SHES PA DANG, RNAM PAR THAR PA'I SGO MTHA' YAS PA RNAMS
THUGS RJE CHEN PO'I BDUD RTZI'I GSUNG NYID KYIS STON PAR MDZAD PA
NI GNYIS SU MED PA'I YE SHES KHO NA PHUN SUM TSOGS PA MA LUS PA'I
RGYU YIN PAR GSUNGS LA, DE NYID NI SHES RAB KYI PHA ROL TU PHYIN
PA DANG, DE

BZHIN GSHEGS PA DANG, DE BZHIN NYID DANG, YANG DAG PA'I MTHA'
DANG, CHOS KYI DBYINGS LA SOGS PA'I RNAM GRANGS KYIS STON PAR
MDZAD PA YIN PAS DE NYID NI THAR PA 'DOD PA RNAMS KYIS MCHOG TU
BLANG BAR BYA BA YIN NO, ,DRIS PA SDUG BSNGAL GYI BDEN PA LA SOGS
PA GZHAN DAG

KYANG DE KHO NA NYID YIN PAR GSUNGS LA, YE SHES DE YANG 'JIG RTEN
LAS 'DAS PA'I YE SHES YIN NO, ,DE GOMS PAR BYED PA'I RIM PA NYID
KYIS ZAD PA DANG MI SKYE BA'I YE SHES SKYES PA DGRA BCOM PA BYA
BA BYAS PA, BYED PA BYAS PA ZHES BYA BA LA SOGS PAR GSUNGS NA JI
LTAR NA GNYIS

SU MED PA'I YE SHES DE NYID GCIG PU BLANG BAR BYA BA'I DE KHO NA
NYID DU BSHAD, 'DI NI SANGS RGYAS KYI BKA' MA YIN NO ZHES BRJOD
PAR NUS PA YANG MA YIN TE, BDE BAR GSHEGS PA'I BSTAN PA LA NI DE
GTZO BOR GYUR PA NYID YIN ZHING THEG PA CHEN POR YANG DE LTAR
KHAS BLANGS PA YIN PA'I

PHYIR RO, ,YANG NA 'DI DAG NI SANGS RGYAS KYI BKA' YIN DU ZIN
KYANG TSAD MA DANG MI LDAN PAS DE KHO NA NYID MA YIN NO ZHE NA,
DE LTAR NA THAMS CAD MKHYEN PA NI MI SHES PA YIN NO ZHES SANGS
RGYAS SPANGS PA'I PHYIR NYES PA CHEN POR 'GYUR LA, DE LTA YIN NA
NI THEG PA CHEN PO LA'ANG SU ZHIG YID CHES PAR

@7B 'GYUR, 'DI NI TSAD MA DANG MI LDAN PA YANG MA YIN TE, 'DIR
TSAD MA RNAM 'GREL NYID DU SMRAS PAS 'DIR MA BSHAD PA YIN NO,
,GZHAN YANG SDUG BSNGAL GYI BDEN PA LA SOGS PA NI THEG PA CHEN
POR YANG BCOM LDAN 'DAS KYIS BSTAN NA DE DE KHO NA NYID MA YIN NO
ZHES GANG LAS NGES PAR

BYAS; SANGS RGYAS KYI BKA' NYID LA DAD PA DANG LDAN PA RNAMS DE
KHO NA NYID DANG CIG SHOS SU 'BRANG BA'I RIGS PA MA YIN NO,
,GNYIS SU MED PA'I YE SHES NI DE KHO NA NYID YIN PAR 'DUL BA LA
SOGS PAR YANG CI'I PHYIR MA BSTAN, BCOM LDAN 'DAS NI DE KHO NA
NYID MA YIN PA DE KHO NA NYID

DU STON PAR MI MDZAD CING, DE KHO NA NYID SPED PAR NI MI MDZAD
DE, SANGS RGYAS 'BYUNG BA NI DE KHO NA NYID STON PAR MDZAD PA LA
BRTZON PA DANG, SANGS RGYAS RNAMS LA NI SLOB DPON GYI DPE MKHYUD
MI MNGA' ZHING PHYIN CI MA LOG PAR STON PA YIN PA'I PHYIR DANG,
BDEN PA LA DMIGS PA NYID NI

'JIG RTEN LAS 'DAS PA'I YE SHES YIN PAR BCOM LDAN 'DAS KYIS YANG
DAG PAR BSNGAGS PA MDZAD DE, 'DI NI BDE BAR 'GRO BA'I LAM, ,LAM
'DI RNAM PAR DAG PA'I PHYIR, ,ZHUGS PAR BYED PA RAB SPONG ZHING,
,SGOM BYED BDUD KYI 'CHING BA GCOD, ,CES BYA BA LA SOGS PA

GSUNGS PA YIN PAS LUNG LAS SAM, DE KHO NA NYID DU NA SDUG BSNGAL
LA SOGS PA'I BDEN PA NI BDEN PA MA YIN PA MA YIN GYI 'DI NI BDAG
TU 'DZIN PA'I BUD SHING GI ME 'BAR BA 'BA' ZHIG YIN NO, ,'DIR
BRJOD PAR BYA STE, DE LA RE ZHIG SDUG BSNGAL GYI BDEN PA LA SOGS
PA YANG DE

KHO NA NYID YIN NO ZHES GSUNGS LA ZHES GANG SMRAS PA DE LA, DPER
NA MI GTZANG SEL BYED LTAR, ,NYON MONGS SPONG PHYIR BDEN PA DAG
,STON PAR MDZAD KYI DE NYID NI, ,DON DAM BDAG CAN YIN PAR 'DOD,
,BDEN PA BSGOMS PA LAS NYON MONGS PA SPONG BAS DE KHO NA NYID DU
MI 'GYUR TE, MI

GTZANG BA BSGOM PA LA STZOGS PA YANG 'DOD CHAGS LA STZOGS PA RNAM
PAR SPONG BA'I DON YIN PA'I PHYIR, DE'I DMIGS PA RUS GONG LA SOGS
PA YANG DE KHO NA NYID YIN PAR THAL BAR 'GYUR LA, YANG DE'I TSE
NA 'JIG RTEN PA'I LAM LA DMIGS PA'AM, NAM MKHA' LA STZOGS PA CUNG
ZAD KYANG

@8A *, ,DE KHO NA NYID MA YIN PAR MI 'GYUR RO, ,DON DAM PA NI DE
KHO NA NYID YIN GYI SDUG BSNGAL NI DON DAM PA MA YIN TE, DE LAS
DMAN PA NYID YIN PA'I PHYIR RO, ,PHYIN CI MA LOG PA NYID KYIS
SDUG BSNGAL DON DAM PA NYID YIN ZHES KHO BO CAG SMRA'O, ,DE NYID
KYI PHYIR BCOM

LDAN 'DAS KYIS SDUG BSNGAL GYI BDEN PA ZHES GSUNGS PA DANG, DBYIG
GNYEN GYI ZHAL SNGA NAS KYIS KYANG, GNYIS NI 'PHAGS PA RNAMS KYI
BDEN PA'O, ,YANG GNYIS NI 'PHAGS PA MA YIN PA'I BDEN PA'O ZHES
BSHAD PA YIN NO ZHE NA, DE NI YANG DAG PA MA YIN TE, GANG GI
PHYIR,

NYAN THOS RNAMS NI 'JUG PA'I PHYIR, ,SDUG BSNGAL STZOGS BDEN NYID
GSUNGS PA, ,MED DU ZIN KYANG THUGS RJE YIS, ,BDAG YOD CES GSUNGS
PA LTA BU YIN, ZHES BYA BA YIN TE, BCOM LDAN 'DAS KYIS NYAN THOS
RNAMS BRTZON 'GRUS CHUNG BAS, BYANG CHUB SEMS DPA'I SPYOD

PA CHEN PO LA 'JUG PAR MI NUS PAR MKHYEN NAS THUGS RJE CHEN PO
DANG LDAN PA'I THUGS KYIS SDUG BSNGAL LA STZOGS PA BDEN PA MA YIN
DU ZIN KYANG BDEN PAR GSUNGS TE, JI LTAR NA 'DI DAG DAD PA TZAM
GYIS SDUG BSNGAL LA STZOGS PAR BSGOMS PAS ZAG PA MED PA'I YE

SHES THOB NAS RIM GYIS KHAMS GSUM GYI 'DOD CHAGS DANG BRAL BAS
ZAD PA DANG MI SKYE BA SHES PA THOB PA STE, BYA BA BYAS PA, BYED
PA BYAS PA, ZAG PA MED PA'I YE SHES KYI DBYINGS SU YONGS SU MYA
NGAN LAS 'DAS PAR GYUR PA DANG, SLAR YANG DE BZHIN GSHEGS PA'I
'OD ZER

RNAMS KYIS YANG DAG PAR BSKUL NAS, DGE BA'I RTZA BA YONGS SU SMIN
PAS DUS RING PO MI THOGS PA NYID DU SPRUL PA'I TSOGS RNAMS KYIS
BSOD NAMS KYI TSOGS BSAGS NAS, GNYIS SU MED PA'I CHOS KYI DBYINGS
LA 'JUG PAS TING NGE 'DZIN MA LUS PA RTOGS PA'I YE SHES KYI

TSOGS KYIS BLA NA MED PA RAB KYI MTHAR THUG PA LA ZHUGS PA'I GNAS
'THOB PAR 'GYUR BA YIN NO, ,YANG GAL TE 'DI DAG SGRA JI BZHIN PA
NYID DU GZUNG NA, DE'I TSE BDAG YOD DO ZHES KYANG GSUNGS PAS BDAG
KYANG DE KHO NA NYID DU 'GYUR RO, ,BKA' DE YANG PHYIN CI LOG PAR
GSUNGS PA'I

@8B NYES PA YOD PA MA YIN TE, DGOS PA'I PHYIR DGONGS TE GSUNGS PA
NI YON TAN BYED PA NYID YIN PA'I PHYIR RO, ,DE YANG 'DI LTAR RAB
TU 'BAR BA'I KHYIM GYI NANG NA GNAS PA'I BYIS PA RNAMS GDON PA'I
PHYIR, PHA YIS LAG PA STONG PA BSTAN PA LA NYES PA CI ZHIG YOD,
BYA BA

RNAMS NI BSAM PA'I DBANG LAS DGE BA DANG, MI DGE BAR 'GYUR TE 'DI
NI 'OG NAS BSHAD PAR BYA'O, ,YANG NA PHYIN CI MA LOG PA'I GNAS
'THOB PA'I RGYU NYID YIN NA SDUG BSNGAL LA SOGS PA BDEN PAR
GSUNGS TE, DPER NA SANGS RGYAS RNAMS NI 'BYUNG BA BDE, ,

ZHES BYA BA LTA BU'O, ,DE BAS NA DE KHO NA NYID DU NA SDUG BSNGAL
LA STZOGS PA'I BDEN PA NI BDEN PA MA YIN GYI ZHES BYA BA DE'I LAN
BTAB PA YIN NO, ,'DI NI KHO BO CAG GIS GANG GIS NA BDAG TU 'DZIN
PA'I BUD SHING GIS ME SBAR BAR GYUR PA'I SOR MOR BSKYOD PA TZAM

GYIS BSHAD PA YANG MA YIN TE, GZHAN DU NA BCOM LDAN 'DAS NYID
KYIS DE BZHIN GSHEGS PA'I YE SHES KYI PHYAG RGYA'I TING NGE 'DZIN
GYI MDO LAS, BYANG CHUB PAR DU 'DUG PA NA BDEN PA GCIG KYANG JI
LTA BA BZHIN DU MA MTHONG NA GZHAN LTA SMOS KYANG CI DGOS ZHES
GSUNGS

PA DANG, 'PHAGS PA CHOS YANG DAG PAR SDUD PA LAS KYANG, SKYE BA
MED PA NI BDEN GYIS CHOS GZHAN DAG NI BDEN PA MA YIN NO ZHES
GSUNGS PA DANG, GZHAN YANG DON 'DI NI MDO SDE GZHAN DAG LAS KYANG
MANG DU NA CI'I PHYIR SANGS RGYAS KYI GSUNG DE'I RJES SU 'JUG
PA'I KHO

BO CAG LA KHYED RNAMS SMOD PAR BYED, TSAD MA NI TSAD MA RNAM
'GREL NYID DU SMRAS PAS ZHES GANG SMRAS PA DE YANG DE TSAD MA
DANG 'GAL BA YANG GZHI GNYIS SU MED PA'I TSUL GYIS RJES SU
'BRANGS NAS DE NYID DU BSHAD PA MA YIN NAM, DE NI MU STEGS PAS
KHAS BLANGS PA'I RGYUS

NA SKAD CIG MA MA YIN PA BKAG PA YIN LA, ZAB MO'I TSUL BSTAN PAS
NI SKAD CIG MA YANG BKAG PAS NYES PA CI YANG MED DO, ,DE BZHIN DU
'PHAGS PA KLU SGRUB KYI ZHAL SNGA NAS SOGS LAS KYANG DON DAM PA
DANG KUN RDZOB KYI BDEN PA BSTAN PAS BDEN PA DANG CIG SHOS NYID
GSAL BA

@9A *, ,KHO NAR RTOGS PAR MDZAD PA DANG, GDOD MA NAS MA SKYES PA
NI BCOM LDAN 'DAS KYIS MDO SDE MTHA' YAS PA LAS RAB TU BSTAN PA
YIN NO, ,DE YANG GLANG PO'I MCHAN BCINGS KYI MDO LAS, GANG GIS
SKYE BA 'BYUNG BA NI, ,DNGOS PO GANG YANG RNYED MI 'GYUR, ,DNGOS

PO MED PA'I NGO BO LA, ,BYIS PA RNAMS NI 'BYUNG BAR 'DOD, ,CES
GSUNGS PA DANG, DE BZHIN DU DKON MCHOG 'BYUNG GNAS LAS, GANG GI
DNGOS PO NYID NI YOD MIN PA, ,DNGOS PO GZHAN GYI RKYED DU JI LTAR
'GYUR, ,DNGOS MED GZHAN NI JI ZHIG BSKYED 'GYUR ZHES, ,RGYU 'DI
BDE BAR

GSHEGS PAS BSTAN PA YIN, ,ZHES BSHAD PA DANG, 'PHAGS PA KLU'I
RGYAL PO RGYA MTSOS ZHUS PA CHEN PO LAS KYANG, SNGON GYI MTHA'
STENG PHYI MA'I MTHA' STONG ZHING, ,SKYE DANG 'JIG DANG GNAS PA'I
DNGOS PO STONG, ,DNGOS PO NYID MED DNGOS PO MED PA'ANG MED, ,CHOS
RNAMS THAMS

CAD STONG PA'I NGO BO NYID, ,CES GSUNGS PA DANG, 'PHAGS PA TING
NGE 'DZIN GYI RGYAL PO'I MDO LAS KYANG, DPER NA CHU SHING RLON
PA'I PHUNG PO LAS, ,SNYING PO 'DOD PA'I SKYES BUS RNAM BTZAL NA,
,PHYI DANG NANG NA DNGOS PO YOD MA YIN, ,CHOS RNAMS THAMS CAD DE
'DRAR SHES PAR

GYIS, ,ZHES GSUNGS PA DANG, CHOS YANG DAG PAR SDUD PA LAS KYANG,
TSUL BZHIN 'DRI BA NI GANG TSUL BZHIN MA YIN PAR 'DRI BA NI GANG
ZHE NA, SMRAS PA, MA SKYES PA NI TSUL BZHIN TE DE 'DRA BA NI TSUL
BZHIN DU 'DRI BA'O ZHES GSUNGS PA DANG, YANG DE NYID LAS CHOS
THAMS CAD NI

RTZA'I SGO STE 'CHI 'PHO DANG SKYE BA DANG BRAL BA'O, ,CHOS THAMS
CAD NI NGO BO NYID KYI SGO STE, NGO BO NYID STONG PA NYID NYE BAR
BZUNG BAS SO ZHES GSUNGS PA DANG, YAB DANG SRAS MJAL BA LAS
KYANG, ,CHOS 'DI DAG THAMS CAD NI DUS GSUM MNYAM PA NYID KYIS
MNYAM STE, 'DAS PA'I DUS KYI

CHOS THAMS CAD NI NGO BO NYID DANG BRAL BA'O, ,MA 'ONGS PA DANG,
DA LTAR BYUNG BA'I DUS KYI CHOS THAMS CAD NI NGO BO NYID KYIS
STONG PA'O ZHES GSUNGS PA DANG, YANG DE NYID LAS GSAL BAR MDZAD
PA NI, CHOS THAMS CAD NI NGO BO NYID KYIS STONG PA STE, CHOS GANG
DNGOS PO MED PA DE NI 'DAS PA MA

@9B YIN; MA 'ONGS PA MA YIN, DA LTAR BYUNG BA MA YIN NO, ,DE CI'I
PHYIR ZHE NA, DNGOS PO YOD PA MA YIN PA'I PHYIR 'DAS PA'O ZHES
RNAM PAR 'JOG PAR MI NUS, MA 'ONGS PA MA YIN, DA LTAR BYUNG BAR
'JOG PAR NUS PA MA YIN NO ZHES BYA BA GSUNGS PA YIN NO, ,DE BZHIN
DU BDEN PA

GNYIS LA 'JUG PA LAS KYANG, YANG 'JAM DPAL YANG DAG PA'I SBYOR BA
GANG ZHIG YIN, 'JAM DPAL GYIS SMRAS PA, LHA'I BU DON DAM PA DANG,
DE BZHIN NYID DANG, CHOS KYI DBYINGS DANG, SKYE BA MED PA GANG
DANG MNYAM PA MTSAMS MED PA LNGA PO DE DANG MNYAM MO ZHES BYA BA
LA

SOGS PA KUN NAS NYON MONGS PA DANG, RNAM PAR BYANG BA'I CHOS
THAMS CAD MNYAM PA NYID DU RGYA CHER BSHAD NAS SMRAS PA, YANG
'JAM DPAL DON DAM PA'I BAR GYI MNYAM PA NYID GANG GIS RNAM PAR
BYANG BA MNYAM PA NYID YIN PA CHOS THAMS CAD DE DANG MNYAM PA YIN
NAM, 'JAM

DPAL GYIS SMRAS PA, LHA'I BU DON DAM PAR CHOS THAMS CAD NI MA
SKYES PA'I MNYAM PA NYID DANG, DON DAM PAR CHOS THAMS CAD NI SHIN
TU MA BYUNG BA'I MNYAM PA NYID DANG, DON DAM PAR CHOS THAMS CAD
DNGOS PO MED PA'I MNYAM PA NYID YIN NO ZHES RGYA CHER GSUNGS PA
DANG,

SANGS RGYAS KYI YUL LA 'JUG PA YE SHES SNANG BA'I RGYAN LAS
KYANG, RTAG TU SKYE MED CHOS NI DE BZHIN GSHEGS, ,CHOS RNAMS
THAMS CAD BDE BAR GSHEGS DANG 'DRA, ,BYIS PA'I SLO CAN MTSAR MAR
'DZIN PA RNAMS, ,'JIG RTEN DAG NA MED PA'I CHOS LA SPYOD, ,CES
GSUNG

PA DANG, BCOM LDAN 'DAS YUM SHES RAB KYI PHA ROL TU PHYIN PA LAS
KYANG, RAB 'BYOR GZUGS NI NGO BO NYID KYIS STONG PA STE ZHES BYA
BA NAS RNAM PAR SHES PA'I PAR DU NYE BAR BZUNG STE STONG PA'I
MTSAN NYID CAN DU GSUNGS PA DANG, DKON MCHOG GI ZA MA TOG LAS
KYANG, 'JAM

DPAL SANGS RGYAS KYI CHOS RNAMS KYANG CHOS MA YIN PA YIN NAM,
SMRAS PA, BTZUN PA RAB 'BYOR SANGS RGYAS KYI CHOS RNAMS KYI YANG
DAG BAR BYUNG BA NI 'GA' YANG MED DE, GANG 'BYUNG BA DE NI CHOS
RNAMS KYI CHOS NYID DO ZHES BRJOD PAR MI BYA'O, ,DE BAS NA BCOM
LDAN 'DAS KYIS 'DI LTAR

@10A *, ,CHOS THAMS CAD NI CHOS MA YIN PA'O ZHES GSUNGS PA YIN
NO, ,DE BAS NA 'DI DAG THAMS CAD YONGS SU BRTAGS PA'I NGO BO NYID
LA DGONGS NAS GSUNGS SO ZHES GANG BSHAD PA DE YANG BDEN PA NYID
YIN NO, ,YONGS SU BRTAGS PA'I NGO BO NYID DU BRJOD PA NI TSAD MA
DANG 'GAL

BA YIN YANG BYIS PA RNAMS KYIS DE KHO NA NYID DU NYE BAR BZUNG BA
YIN NO ZHE NA, DE LTA NA NI SKYE BA LA SOGS PA NYID YONGS SU
BRTAGS PA YIN PAS TSANG MA DANG 'GAL TE DES NA MA SKYES PA DE
NYID DE KHO NA YIN PAR GRUB PA YIN NO, ,'DI NI BCOM LDAN 'DAS
KYIS CHOS YANG DAG PAR SDUD

PA LAS GSAL BA KHO NAR GSUNGS PA YIN TE, RIGS KYI BU SKYE BA DANG
'GAG PA LA MNGON PAR ZHEN PA LA 'JIG RTEN PA RNAMS ZHUGS PA YIN
TE, DE LA DE BZHIN GSHEGS PA THUGS RJE CHEN POS 'JIG RTEN GYIS
SKRAG PA'I GNAS SPANG BAR BYA BA'I PHYIR SKYE BA DANG 'GAG PAR
'GYUR RO

ZHES THA SNYAD DU GSUNGS PA YIN GYI 'DI LA CHOS 'GA' YANG SKYE BA
MED DO ZHES GSUNGS PA YIN NO, ,DE BAS NA SKYE BA MED PA DANG,
STONG PA NYID LA SOGS PA'I TSIG GIS BSTAN PA GNYIS SU MED PA NYID
DE KHO NA NYID YIN NO ZHES BYA BAR GNAS SO, ,GANG YANG 'DUL BA LA
STZOGS PAR GNYIS

SU MED PA 'DI CI'I PHYIR MA BSTAN ZHES SMRA NA, DER NI BRTZON
'GRUS CHUNG BA'I PHYIR, ,ZHES BSHAD PA NYID KYI PHYIR TE, DE YANG
RANG GI DON TZAM LA MNGON PAR BRTZON ZHING BDEN PA BSTAN PA NYID
KYI DON BYED LA, CHOS THAMS CAD BDAG MED PA'I TING NGE 'DZIN LA
NI G-YANG SA DANG 'DRA BAR LTA

BAS GNYIS SU MED PA MA BSTAN PA YIN TE, STON PA PO RNAMS NI THAMS
CAD LA THAMS CAD STON PAR MI MDZAD DE, NYE BAR STON PA DE NI DGOS
PA'I DBANG DU MDZAD PA'I PHYIR RO, ,BYANG CHUB SEMS DPA' RNAMS NI
ZAB PA DANG RGYA CHE BA'I BSAM PA CAN YIN PA'I PHYIR RNAM PA
THAMS CAD

DGOS PA MA YIN PAS NA, 'PHAGS PA'I BDEN PA BZHI STON PAR MDZAD PA
YANG DGOS PA YIN NO, ,GAL TE 'DI SKAD CES SDUG BSNGAL LA STZOGS
PA NYID DE KHO NA NYID YIN LA, DE MTHONG BA YANG BRTUL ZHUGS DANG
SBYANGS BA'I YON TAN LA STZOGS PAS 'THOB PAR 'GYUR BA YIN PAS
STOBS

@10B DANG LDAN PA'I 'BAD PAS BSGRUB PAR BYA BA YIN LA, GNYIS SU
MED PA'I YE SHES 'DI YANG DE KHO NA NYID MA YIN DU ZIN KYANG DE
KHO NA NYID DU BSTAN PA NI DE KHO NA NYID LA 'JUG PA'I PHYIR YIN
PAS, SEMS CAN THAMS CAD JI LTAR 'DOD PAR BSGOM PAR BYA'O ZHES
CI'I PHYIR MI 'CHAD DE, GNYIS

SU MED PA'I YE SHES KYI PHYOGS SU LHUNG BAS CI ZHIG BYA ZHES ZER
NA 'DIR BRJOD PAR BYA STE, STONG PA NYID KYIS THEG CHEN DU, ,DE
SKAD GSUNGS PAS DE DE BZHIN, ,SHES KYI DE DANG MI MTHUN PA, ,THUB
GSUNG MED PAR JI LTAR NUS, ,'DIR NI RANG GI RTOG PAS SMRAS PA MA
YIN TE, GZHAN

DU NA STON PA NYID KYIS LANG KAR GSHEGS PA'I MDO LAS, TING 'DZIN
DREGS PAS MYOS NAS NI, ,ZAG PA MED PA'I DBYINGS NA 'KHOD, ,CES
GSUNGS PA DANG, YANG DE NYID LAS BLO GROS CHEN PO 'DI NI NYAN
THOS KYI THEG PA'I MNGON PAR RTOGS PA'I RIGS KYI MYA NGAN LAS
'DAS PA

MA YIN PA LA MYA NGAN LAS 'DAS PA'I BLO CAN TE, BLO GROS CHEN PO
'DI LA LTA BA NGAN PA LAS LDOG PAR BYA BA'I PHYIR RNAL 'BYOR DU
BYA'O ZHES GSUNGS PA YIN NO, ,DE NYID KYIS NA LAM GZHAN GYIS THAR
BAR 'GYUR BA MED BAS BCOM LDAN 'DAS KYIS THEG PA GCIG NYID DU
GSUNGS PA YIN NO, ,DE DANG DER

BCOM LDAN 'DAS KYIS BYANG CHUB SEMS DPA' RNAMS LA NYAN THOS DANG
LHAN CIG GNAS PA DANG, KUN DU SMRA BA'I BSLAB PA LA SOGS PA DGAG
PA BSTAN PA YIN LA, BDAG CAG RNAMS KYANG DE LTAR 'JUG PA YIN NO,
,'DI LTAR GSUNG RAB GANG LAS KYANG GNYIS SU MED PA'I YE

SHES NYID BDEN PA'I YE SHES THOB PA'I THABS YIN PAR MA BSTAN NA
JI LTAR NA PHYIN CI LOG TU 'JUG PAR BYA, SNGON GYI MKHAS PA RNAMS
KYIS KYANG GCIG DU MA NYID DU MI 'THAD PAS, DNGOS PO MED PA YIN
PAR RIGS PA'I STOBS NYID KYIS BSTAN LA, BCOM LDAN 'DAS KYIS KYANG
LANG KAR

GSHEGS PA LAS, JI LTAR ME LONG DAG LA GZUGS, ,GCIG DANG DU MA
RNAM SPANGS PAR, ,SNANG YANG DE NA YOD MA YIN, ,DE BZHIN DNGOS
PO'I DNGOS NYID DO, ,ZHES GSUNGS PA DANG, YANG, BLO YIS RNAM PAR
BRTAGS NA NI, ,NGO BO NYID NI DMIGS SU MED, ,DE PHYIR DE DAG
BRJOD MED DANG, ,DNGOS

@11A *, ,PO MED PAR BSTAN PA YIN, ,ZHES GSUNGS PA YIN NO, ,LUNG
DANG RIGS PAS GANG GRUB PA, ,DE SPANGS LUNG MED DE NYID GZHAN,
,TSAD MA MED PAR MKHAS PA DAG ,KHAS 'CHES PAR NI JI LTAR BYED,
,JI LTAR GNYIS SU MED PA NYID LA SKYE BA MED PA DANG, DNGOS PO
MED

PA STONG PA NYID LA SOGS PA'I TSIG GIS BSHAD KYI GCIG DANG DU MA
LA SOGS PAS DE MI 'JAL LO, ,DE LTAR DON DAM PA NI SGRON MA NYID
DU NGES PAR BSHAD PAS NA DE NYID NGES PAR GZUNG BAR BYA'O, ,DE
BAS NA 'DI LTAR GNYIS SU MED PA NYID GCIG PU DE KHO NA NYID YIN
NO ZHES BYA BAR GNAS SO, ,

YANG BRTUL ZHUGS DANG SBYANGS PA'I YON TAN LA SOGS PAS THOB PA'I
BDEN PA'I YE SHES DANG, GNYIS SU MED PA'I YE SHES KYANG SEMS CAN
THAMS CAD KYIS JI LTAR 'DOD PAR BSGOM PAR BYA'O ZHES GANG SMRAS
PA DE NI THEG PA CHEN PO LA SMOD PA'I TSIG YIN PAS MI SHES PA
'BA'

ZHIG GSAL BAR STON PA YIN GYI, RANG GI GZHUNG 'DZUGS PAR NUS PA
NI MA YIN TE GANG DU GDUNG BA NYE BAR BSTAN PA DE NYID DU PHYIN
CI MA LOG PA NYID MA YIN TE, PHYI ROL PA RNAMS LA YANG ME LNGA
BSTEN PA LA SOGS PA'I DKA' THUB CHES LHAG PA YOD MOD KYIS DE LA
NI PHYIN CI MA LOG PA'I YE SHES

KYI GTAM TZAM YANG MED DO, ,BCOM LDAN 'DAS KYIS KYANG DE'I RIGS
CAN RNAMS LA 'KHOR BA LA RGYAB KYIS PHYOGS PA'I THABS SU DE LA
BRTUL ZHUGS LA SOGS PA STON PAR MDZAD DE, MKHAS PA TSUL KHRIMS LA
GNAS TE, ,SEMS DANG SHES RAB BSGOM PAR BYA, ,ZHES BYA BA LA SOGS

PA GSUNGS PA YIN GYI BYANG CHUB SEMS DPA' RNAMS KYI NI 'DOD CHAGS
DANG BRAL BA GO 'PHANG MCHOG THOB PA'I SGO MA YIN TE, THUGS RJE
CHEN PO DANG LDAN PA YIN PA'I PHYIR RO, ,'DI NI DE RNAMS KYI 'GRO
BA LA RANG BZHIN GYIS BRTZE BA YIN TE, GANG SROG CHAGS GCIG CIG
SDUG BSNGAL BAR

MTHONG NA YANG CI NA YANG MI 'DOR BAR SEMS PA MA YIN PAS, YUL
GCIG LA CHAGS PA'ANG 'KHOR BAR GNAS PA'I RGYU YIN LA, 'GRO BA MA
LUS PA YUL DU GYUR PA DE 'KHOR BA LA RGYAB KYIS PHYOGS PAR JI
LTAR 'GYUR, DE YANG, GANG ZHIG SROG DANG BU DANG DE BZHIN SA DANG
CHU NGA [*DANG?] MA NOR [*MNOR], ,

@11B PHONGS PA RNAMS KYI DON DU RTZVA BZHIN LEGS PAR GTONG BYED
CING, ,SA GSUM GDON PAR BYA PHYIR GO BGOS SEMS CAN DAM PA NI, ,DE
LAS LHAG PA'I CHAGS LA BRTEN PA SA STENG GZHAN SU YOD, ,CES BSHAD
PA YIN NO, ,DE BAS NA SRID PA GSUM GYI DGOS PA'I THABS LA GZHOL
BA

RNAMS NI RANG GI DON TZAM DON DU GNYER BA MA YIN PAS NA, DE LA
BCOM LDAN 'DAS KYIS 'DOD CHAGS DANG BRAL BA'I LAM RJES SU GNANG
BA MA YIN NO, ,GAL TE DE LTA YIN NA NI BAG CHAGS DANG BCAS PA'I
NYES PA MA LUS PA DANG BRAL ZHING RNAM PAR DAG PA'I BYANG CHUB
KYI YE SHES PHUN

SUM TSOGS PA MTHA' YAS PA'I GNAS DE BYANG CHUB SEMS DPA' 'DIS JI
LTAR THOB PAR 'GYUR, 'DOD CHAGS LA SOGS PA NI KHA NA MA THO BA
MED PA'I YON TAN GYI GNAS MA YIN PA'I PHYIR RO ZHE NA, DE BRJOD
PAR BYA STE, JI LTAR DE YI KHAMS GSUM PAR, ,CHAGS PA LAM

SHES NYID YIN LTAR, ,DE BZHIN DE YANG BLO LDAN GYIS, ,GO 'PHANG
MCHOG THOB THABS YIN NO, ,PHA ROL TU PHYIN PA LA SPYOD PA'I BYANG
CHUB SEMS DPA' RNAMS NI THA MAL PA'I BRTUL ZHUGS DANG, SBYANGS
PA'I YON TAN LA SOGS PA YID LA BYED PA'I BSAM PAS MI 'JUG GI DE'I

YID LA MNGON PAR 'DOD PA'I BRTUL ZHUGS KYI MCHOG NI GCIG KHO NA
YIN TE, 'DI LTA STE SNYING RJE CHEN PO'O, ,BRTUL ZHUGS CHEN PO DE
SPYOD PA'I BYANG CHUB SEMS DPA' NI BYA BA RNAMS LA NGES PA YOD PA
MA YIN TE, JI LTA JI LTAR DE'I GZHAN GYI DON GYI TSOGS PHUN SUM
TSOGS

PAR 'GYUR BA DE LTA DE LTAR BYA BA RNAMS LA 'JUG PAR 'GYUR RO,
,BYANG CHUB SEMS DPA' RNAMS NI KUN DU CHAGS PAS NGAN 'GROD
[*'GROR] 'GRO BA'I BUD MED BTANG SNYOMS SU GZHAG STE, SO SOR THAR
PA'I SDOM PA LA SOGS PA LA LTOS PAR MI BYED KYI BLA NA MED PA'I
GO 'PHANG THOB PA'I

SPYOD PA GANG YIN PA 'DI NYID DE RNAMS KYI TSANGS PAR SPYOD PA
YIN NO, ,DE BAS NA DE RNAMS NI PHYIN CI MA LOG PA'I LAM STON CING
SMAD PA'I BYA BA BA LANG KHYI'I BRTUL ZHUGS LA SOGS PA LA YANG
'JUG PA YIN ZHING NGAN 'GRO THAMS CAD DU YANG DANG BA'I RGYAL PO
MTSO NANG DU 'JUG PA BZHIN DU

@12A *, ,'JUG PA YIN NO, ,MANG DUB SHAD PAS CI ZHIG BYA STE, DE
JI LTA JI LTAR SEMS CAN MA LUS PA YONGS SU SKYOB PA'I THABS SU
GYUR PA'I SNYING RJE CHEN PO'I BRTUL ZHUGS LA SPYOD CING, GANG
GIS RIM GYIS BSOD NAMS DANG YE SHES KYI TSOGS DRI MA MED PA MA
LUS

PAR BYAS TE, 'GRO BA MA LUS PA'I DGOS PA CIG CAR BYED PAR NUS
PA'I KUN DU BZANG PO NYID KYI BDE BAR GSHEGS PA'I GO 'PHANG BLA
NA MED PAR YANG GZHAN GYIS DGOS PA BYED PA NYID KYI PHYIR 'GRO
BAR 'GYUR GYI DE RNAMS SANGS RGYAS SU GYUR NAS KYANG RANG GI DGOS
PA BYA BAR DGONGS PA

SNGON DU 'GRO BAS 'JUG PA MA YIN NO, ,'DIR DPE BSTAN PA NI JI
LTAR BYANG CHUB SEMS DPA' CHOS 'PHAGS KYIS BYANG CHUB SEMS DPA'
RNAMS LA 'DOD CHAGS LA RGYAB KYIS PHYOGS PAR MI STON PA DANG, RJE
BTZUN RIN CHEN SGRON MA LAS, BYANG CHUB SEMS DPA' RNAMS NI JI
LTAR YANG

NGES PA LA MI 'JUG STE, 'DI NI SEMS DPA' CHEN PO RNAMS KYI LAM
SHES PA YIN TE, GANG 'DOD CHAGS LA SOGS PA LA RGYAB KYIS PHYOGS
PAR YANG 'DOD PAR MI BYED PAR BLA NA MED PA'I GO 'PHANG BSGRUB BO
ZHES GSUNGS PAS, 'DOD CHAGS LA SOGS PA NYID MNGON PAR

BYANG CHUB PA'I DGOS PA'I RKYEN DU GYUR PA YIN NO, ,NYON MONGS PA
SPANGS PA RNAMS JI LTAR NA MNGON PAR BYANG CHUB PAR 'GYUR ZHES
RTOG NA, NYON MONGS PA DE GANG YIN, CI ZHIG SPANG BAR BYA BA DE
MA MTHONG STE, NYON MONGS PA RNAMS SAM, DE SPANG BA DE KHO NA
NYID MA YIN PA MED DE, CHOS

THAMS CAD GDOD MA NAS MA SKYES PA'I PHYIR RO, ,RIM PA 'DIS CI MA
LUS PA'I PHUN SUM TSOGS PA'I GNAS THOB PAR 'GYUR RAM, MI 'GYUR BA
ZHES DPYAD PAR BYA STE, GZHAN DU NA GAL TE 'DOD CHAGS MA SPANGS
PAR GYUR KYANG, KUN DU BZANG PO GANG YIN PA 'DIR 'GYUR NA DE
SPANGS PAS

CI ZHIG BYA, YANG 'DIR KHYED LA 'DOD CHAGS SPANG BA BSTAN DU ZIN
KYANG CI'I PHYIR RTOGS PAR MA GYUR, DE YANG 'DIR BDAG TU MNGON
PAR ZHEN PA SNGON DU 'GRO BAS RANG DANG GZHAN DU RNAM PAR PHYE
BA'I YUL RNAMS LA KUN DU ZHEN PA LA SOGS PA NI 'DOD CHAGS LA SOGS
PA RNAMS YIN LA, GANG

@12B YANG BDAG TU 'DZIN PA RTZA BA NAS BTON PA RNAMS LA NI BDAG
DANG GZHAN GYI RNAM PAR DBYE BA YOD PA MA YIN TE, DE RNAMS NI
CHOS THAMS CAD NGO BO NYID MNYAM PA NYID KYIS BSAM PAS YONGS SU
MYA NGAN LAS 'DAS PA NYID DU 'JIG RTEN NA RNAM PAR GNAS TE, 'DOD
PAR BYA BA DANG MI MTHUN PA'I

YUL DU SGRO 'DOGS PA MED PA YIN NA CI'I PHYIR PHYIN CI LOG LAS
BYUNG BA'I 'DOD CHAGS LA SOGS PA 'BYUNG BAR 'GYUR, YANG SMRAS PA,
GANG ZHIG NYES PA MA LUS SKYED BYED 'JIG TSOGS LTA BA'I BUD SHING
NGES SREG CING, ,BDAG GZHAN RAB DBYE'I YUL RNAMS RTZA NAS 'BYIN
PA DE NI NYES

PA BSKYED MA YIN, ,NYES MED ZIN KYANG RIG LTAR SNYING RJES SGYU
MA'I SKYES BU LTA BUR LAS RNAMS LA, ,BLO BZANG SNGON GYI SMON LAM
NYID KYIS 'KHOR LO 'KHOR BA'I SHUGS BZHIN SBYOR BAR 'GYUR, ,GAL
TE DE LTA NA NI SMON LAM DANG SNYING RJE'I SHUGS ZAD NAS, PHUN
SUM TSOGS PA MTHA'

YAS PA'I KUN DU BZANG PO NYID ZAD PAS, SHIN RU RNAM PAR DAG PA MA
YIN PAR 'KHOR LO'I DPE NYID KYIS 'GYUR TE, DPER NA RDZA MKHAN
GYIS 'DUS BYAS PA'I 'PHEN PA'I SHUGS ZAD PA DANG, 'KHOR LO 'KHOR
BA SDOD PAR 'GYUR TE, 'DI YANG DE DANG 'DRA BAR 'GYUR RO ZHE NA,
CI DPE'I

CHOS THAMS CAD NI DPE BSTAN PA'I RJES SU 'GRO BA MA YIN TE, CHOS
'GA' ZHIG GIS DPE DANG DPES BSTAN PA MNYAM GYI THAMS CAD KYI BDAG
NYID KYIS NI MA YIN NO, DE YANG SDER MO DANG MCHE BA LA SOGS PA
SENG GE'I YAN LAG MA LUS PA DANG LDAN PAS SKYES BU SENG GE ZHES
SMRA BA MA YIN GYI

'ON KYANG DPA' BA LA SOGS PA 'GA' ZHIG LAS DE SKAD CES BTAGS PA
YIN NO, ,'DIR YANG JI LTAR RDZA MKHAN GYI 'BAD PA MED PAR YANG
'KHOR LO 'KHOR BA DE BZHIN DU DMIGS PA MED PA'I GNAS SKABS SU
YANG SNYING RJES DMIGS PA DANG BCAS PA'I BYA BA'I DON RDZOGS PAR
'GYUR BAS

NA; DPE DE TZAM GYI SGO NAS BSTAN PA YIN NO, ,DE YANG, DE YI BYIN
RLABS TZAM GYIS NI, ,SKYES BU YID BZHIN NOR BU LTAR, ,RTZIG SOGS
LAS KYANG CHOS STON PA, ,CI 'DOD PAR NI 'BYUNG BAR 'GYUR, ,ZHES
GANG BSHAD PA'O, ,YANG KUN DU BZANG PO NYID JI LTAR NA BRTAG PA
YIN PA'I PHYIR RGYU'I KHYAD

@13A *, ,PAR 'DIR BRJOD DGOS SO ZHE NA, DE BSHAD PAR BYA STE,
BEMS PO BEMS PO MIN BRTEN PAS, ,'DUS BYAS KHYAD PAR NYID YOD DE,
,PHYIN LOG PHYIN CI MA LOG PA'I, ,YUL DU GYUR PHYIR ZAD PA ZAD,
,LUS KYI GAR LA SOGS PAR MNGON PAR 'DUS BYAS PA NI BSLAB

PA RGYUN CHAD PAS YUN RING POR RJES SU 'BRENG BAR MA MTHONG GI
YID NI DE'I DON GONG DU CHUD PA'I YUL LA DUS LHAG PAR RJES SU
'BRANG BA YIN TE, DE BAS NA BEMS PO DANG BEMS PO MA YIN PA LA
BRTEN PAS 'DUS BYAS PA LA KHYAD PAR YOD DO, ,'DUS BYAS PA LA
KHYAD PAR MED PA MA

YIN MOD KYI, 'ON KYANG BEMS PO MA YIN PA LA BRTEN PA'I 'DU BYED
KYANG SHIN TU GNAS PA MA YIN TE, SHAN TU RGYUN MI 'CHAD PAR NI
SPANG BAR BYA'O ZHE NA, PHYIN CI MA LOG PA'I YUL YIN PA'I PHYIR
DE SPANG BAR BYA BA MA YIN TE, DE YANG CI SRID PHYIN CI MA LOG
PAR MA RTOGS PA DE SRID KYI

PAR DU SBRUL GYI BLO SKYE'I DE DANG BRAL NAS NI, THEG PA YANG DAG
PA'I YUL MNGON PAR 'DUS BYAS PA GNAS KYI SLAR YANG PHYIN CI LOG
LA 'JUG PAR NI MI 'GYUR RO, ,BRJED PA NYID LAS 'GYUR RO ZHE NA,
BRJED PA NYID RE ZHIG JI LTA BU YIN, GOMS PA'I RGYUN CHAD PA YIN
NO ZHE NA, DE NI

RIGS PAR SMRAS PA YIN TE, GOMS PA'I RGYUN CHAD PA LAS BRJED PA
YIN LA, BRJED PA LAS NI PHYIN CI LOG LA 'JUG PAR 'GYUR RO, ,SEMS
DPA' CHEN PO GANG YIN PA'I SMON PA'I SEMS NAS DE KHO NA NYID LA
RAB TU GNAS PAS, SEMS CAN MA LUS PA LA DMIGS PA'I SNYING

RJE CHEN PO LA GOMS PA NI RGYUN RNAM PAR CHAD PA MED PAS, DES
BRJED PA DANG PHYIN CI LOG PA YANG YOD PA MA YIN NO, ,DE LTAR
MCHOG TU GYUR PA'I DE KHO NA NYID KYI RJES SU 'GRO BA'I GZHAN GYI
DON BYED PA'I BAG CHAGS RGYUN MI 'CHAD PAR GRUB PA YIN PAS, DON
THAMS CAD PHUN SUM TSOGS

PA THAMS CAD MKHYEN PA NYID DU RIG PA KHO NA YIN NO, ,SHIN TU
SPOS PAS CHOG GO, ,DE BAS NA 'DI NI NGO MTSAR DU GYUR PA YIN TE,
SEMS CAN RNAMS KYI SPYOD LAM SHES PAS YONGS SU DAG NAS GANG SEMS
CAN MA LUS PA'I 'KHOR BA LA KUN DU CHAGS PA'I SEMS LAS KYANG RGAL
TE,

@13B 'KHOR BA'I RGYA MTSO LAS 'GRO BA SGROL BAR BYED PA NI THABS
LA MKHAS PA BSAM GYIS MI KHYAB PA YIN NO, ,DRIS PA, CHANGS PA'I
LTA BA LA YANG GNYIS SU MED PA 'DI 'CHAD LA, TSANGS PA'I DE KHO
NA NYID DANG, YANG DAG PAR RIG PA'I DE KHO NA NYID CES BYA BAR
MING TZAM GYIS KHYAD PAR DU

PHYE BA NI RIGS PA YIN TE, GNYIS SU MED PAR KHAS 'CHES PAR MNYAM
PA'I PHYIR RO, ,DE BAS NA MU STEGS PA'I LTA BA NYID DANG 'DI'I
DON RTOGS PA GCIG PA NYID YIN PA'I PHYIR THEG PA CHEN PO'I GZHUNG
RGYAS PA NI DON MED PA MA YIN NO, ,DE NI KHYED LTA BU'I BDAG NYID
DGRA BCOM PA RNAMS LA

KHYAD PAR MED PAS DON MED PA NI BDEN MOD KYI NYAN THOS KYI THEG
PA'AM, MU STEGS KYI TSUL LAS THEG PA CHEN PO'I KHYAD PAR GANG YIN
PA DE BRJOD PAR BYA'O, ,SMON LAM DANG NI 'JUG PA DANG, ,DE BZHIN
ZAB DANG RGYA CHE NYID, ,MI LDOG 'BRAS BU THOB PAS KYANG, ,THEG
PA CHEN PO KHYAD

PAR 'PHAGS, ,SMON LAM LA SOGS PA 'DI DAG KYANG GONG NAS GONG DU
RGYUR GYUR PAS BLA NA MED PA'I BDE BAR GSHEGS PA'I GO 'PHANG THOB
PAR 'GYUR RO ZHES BYA BA NI, THEG PA CHEN PO'I DON YIN LA, DON
'DI NI GZHAN GANG DU YANG MA THOS NA CI'I PHYIR THEG PA CHEN PO'I
GZHUNG RGYAS PA LA DON

MED PA YIN, DE LA DANG PO DE'I RIGS DANG LDAN PA RNAMS NI, SMON
LAM BLA NA MED PA DE LTA BU GANG YIN PA DE NYID KYIS MNGON PAR
RDZOGS PAR SANGS RGYAS PA LTAR LHA DANG LHA MA YIN RNAMS KYIS
MCHOD PA DANG, DANG PO SEMS BSKYED PA NYID NA BDAG NYID CHEN PO
DE RNAMS MTHA' YAS PA LA

BAR CHAD MED PAR 'JUG CING, BDE BAR GSHEGS PA MA LUS PA'I YON TAN
GYI SA BON DU GYUR PA DE LTA BU'I YANG DAG PAR RDZOGS PA'I BYANG
CHUB THOB PA BZHIN DU LHA'I RGYAL PO LA SOGS PA THAMS CAD KYIS
MCHOD PA DANG, BDE BAR GSHEGS PA RNAMS KYIS KYANG SPYAN RAS KYIS
'TSO BA DANG,

BYANG CHUB SEMS DPA' RNAMS KYANG MNGON PAR DGA' BAR 'GYUR BA YIN
TE, RGYA CHER BSHAD PA CI ZHIG BYA STE, BLA NA MED PA THOB PA'I
THABS LA RAB TU GNAS PA NYID KYIS SANGS RGYAS 'BYUNG BA DANG 'DRA
BAR BYANG CHUB TU SEMS BSKYED PA NI 'GRO BA RNAMS DBUGS 'PHYIN
[*'BYIN] PA'I RGYU YIN TE, DE JI LTAR

@14A *, ,'JAM DPAL GYI SMON LAM LAS, 'KHOR BA'I THA MA MED PA YI,
,SNGON GYI THA MA JI SRID PA, ,DE SRID SEMS CAN PHAN DON DU,
,SPYOD PA DPAG YAS SPYAD PAR BGYI, ,ZHES BYA BA LTA BU DANG, RJE
BTZUN RIN CHEN SGRON MA LAS KYANG, BYANG CHUB SEMS DPA' SEMS DANG
PO

BSKYED PA'I GNAS SKABS SU 'DI DAG GSAL BAR BSTAN PA DANG, BZANG
PO SPYOD PA LA SOGS PAR YANG BSHAD PA YIN TE, 'DI DAG NI RE ZHIG
THAG PA CHEN PO LA ZHUGS PA'I BDAG NYID CHEN PO RNAMS KYI SMON
LAM GYI KHYAD PAR YIN NO, ,BDAG GI LUS DANG LONGS SPYOD DANG,
,DGE BA DUS

GSUM SKYES PA RNAMS, ,SEMS CAN KUN LA BTANG BA DANG, ,DE BSRUNG
DAG PA SPEL BA'O, ,ZHES BSHAD PAS BYANG CHUB SEMS DPA' RNAMS KYI
'JUG PA YANG 'DI YIN TE, SEMS CAN THAMS CAD LA BDAG NYID KYI
DNGOS PO RNAMS SBYIN PA DANG, BYIN NAS KYANG BSRUNG BA GANG YIN
PA'O, ,

JI LTAR NA BYIN PA BSRUNG BAR BYA ZHE NA, DE BRJOD PAR BYA STE,
SEMS CAN MA LUS PAS YONGS SU LONGS SPYAD PA'I DON NYID DU BDAG
NYID KYI DNGOS PO THAMS CAD BYIN LA DE YANG GANG GI TSE JI ZHIG
LTAR BTANG BAS SEMS CAN THAMS CAD KYIS NYE BAR LONGS SPYOD PAR MI
'GYUR BAS BRAN LTAR

BDAG POS NYE BAR LONGS SPYOD PA'I DON DU BDAG NYID KYI DNGOS PO
RNAMS SRUNG PAR BYED PA LA NYES PA MED DO, ,DE YANG, SEMS CAN
RNAMS KYI LONGS SPYOD PHYIR, ,LUS LA SOGS PA SBYIN PAR BYA, ,MA
BSRUNGS LONGS SPYOD GA LAS 'ONGS, ,GANG MI SPYOD PA CI ZHIG
SBYIN, ,DE BAS SEMS CAN

LONGS SPYOD PHYIR, ,LUS LA SOGS PA BSRUNG BAR BYA, ,ZHES BSHAD PA
YIN NO, ,DE BZHIN DU BSRUNG BA YANG BDAG PO NYID KYI DON DU DAG
PAR BYA STE, TSUL KHRIMS LA SOGS PA RNAM PAR DAG PA'I BDAG NYID
KYIS DNGOS POS BDAG PO SEMS CAN MA LUS PA'I DON RDZOGS PAR 'GYUR
BAS

SBYANG BAR RIGS PA YIN NO, ,DAG PA YANG BDAG PO'I DON NYID DU
'PHEL BAR BYA'O, ,BRAN YANG 'KHOR LOS SGYUR BA LA SOGS PAR SKYES
PAR GYUR PAS, BDAG PO SEMS CAN RNAMS KYIS 'DI DANG PHA ROL GYI
DON DE 'GRUB PA YIN PAR RIGS PA NYID YIN NO, ,DE BZHIN DU LONGS
SPYOD DANG DUS

@14B GSUM DU GTOGS PA'I DGE BA'I RTZA BA RNAMS KYANG BTANG BA
DANG, BSRUNG BA DANG, DAG PA DANG, 'PHEL BA RNAMS SHES PAR BYA
STE, DON 'DI NI BSLAB BA KUN LAS BTUS PAR GSAL BAR BYAS PAS 'DIR
RGYA CHER MA SPROS SO, ,'JUG PA YANG THABS LA MKHAS PA 'DI DANG
RJES SU 'BREL BA YIN NO, ,

SEMS CAN LA DMIGS SNYING RJE GANG, ,'JUG TSE CHOS NYID LA GNAS
PA, ,DE NI DMIGS MED NYID THOB PAS, ,ZAB CING RGYA CHE NYID DU
'GRO ,BYANG CHUB SEMS DPA' TSANGS PA'I GNAS BZHI YONGS SU RDZOGS
PAS SDUG BSNGAL GSUM GYIS ZIN PA'I SEMS CAN GYI KHAMS LA DMIGS PA
NA

SEMS CAN MA LUS PA LA DMIGS PA'I SNYING RJE CHEN PO STOBS CAN
'BYUNG BAR 'GYUR LA, SNYING RJE CHEN PO DES SEMS CAN RNAMS LA
DMIGS NAS SBYIN PA LA SOGS PA LA 'JUG PA NI JI SRID SHES RAB KYI
PHA ROL TU PHYIN PA LA GNAS PAR MA GYUR PA DE SRID KYI BAR DU NI,
SBYIN PA LA SOGS PA

YONGS SU RDZOGS PAR MI 'GYUR RO, ,DE'I GNAS SKABS SU NI SBYIN BA
CHEN PO LA SOGS PA YONGS SU DAG PA'I SGO NAS DE YANG MI DMIGS
PA'I SBYOR BAS YONGS SU DAG PAR 'GYUR BAS DE NI DE'I CHOS LA
DMIGS PAR GYUR PA'I SNYING RJE SKYES PAR GYUR PA YIN NO, ,DE LTAR
BSKAL PA GRANGS MED PA

GSUM DU CHOS LA DMIGS PA'I SNYING RJE GOMS PAR BYAS PA YONGS SU
RDZOGS PA LA DMIGS PA MED PA'I SNYING RJE CHEN PO SKYE BAR 'GYUR
TE, 'DI NI DE'I ZAB PA DANG RGYA CHE BA YIN PAS ZAB PA DANG RGYA
CHE BA'I KHYAD PAR RO, ,MTHA' YAS PA DANG 'BAR BA YI, ,SMON LAM
SOGS KYIS DE NYID DU, ,RO GCIG

CHOS DBYINGS NYID THOB NAS, ,SLAR YANG LDOG PAR JI LTAR 'GYUR,
,MTHA' YAS PA'I SEMS CAN GYI KHAMS GDON PA'I BSAM PAS MTHA' YAS
PA'I SMON LAM DANG, BRTZON 'GRUS 'BAR BAS ZHUGS PA NI, JI LTAR
GZHON NU DON THAMS CAD GRUB PAS RGYA MTSO BSKAM PA'I PHYIR ZHUGS
PA

DANG 'DRA STE, DE NI THAMS CAD ZAB CING RGYA CHE BA'I RJES SU
'GRO BA NYID DU SPYOD LA, DE DAG NYID SHES RAB KYI PHA ROL TU
PHYIN PAS BYIN GYIS BRLABS PA'I MTHA' YAS BA'I BRTZON 'GRUS 'BAR
BA DANG, SMON PA DANG 'JUG PA LA SOGS PAS RNAM PAR MI RTOG PA'I
CHOS KYI DBYINGS NYID RTOGS LA, PHUN

@15A *, ,SUM TSOGS PA MTHA' YAS PA THOB PA DANG STOBS MTHA' YAS
PA DANG LDAN PA'I PHYIN CI MA LOG PA'I RGYU'I STOBS KYIS NA LDOG
PAR 'OS PA MA YIN PAS NA MI RTOG PA'I RGYU'I KHYAD PAR YIN NO,
,KUN DGA' MI ZAD SNANG BA DANG, ,SNA TSOGS RANG BZHIN MI RTOG PA,
,SNYING RJE CHEN

PO'I RO YIS KHYAB, ,CHOS DBYINGS BDAG NYID CAN 'BRAS BU, ,GANG DE
MCHOG TU DGA' BA'I NGO BO NYID KYI SNANG BA CAN, MI ZAD PA SNA
TSOGS PA'I BDAG NYID CAN RNAM PAR MI RTOG PA'I CHOS KYI DBYINGS
KYI RANG GI NGO BO NYID DE NI SMON LAM LA SOGS PA MA LUS PA'I
'BRAS BU YIN NO, ,DE LA SNYING RJE CHEN

PO'I SHUGS KYI DBANG GIS LHUN GYIS GRUB CING RGYUN MI 'CHAD PAR
'JUG LA, GZHAN GYI BYA BA MA LUS PA RJES SU BSGRUB PA'I BDAG NYID
CAN MTHA' YAS PA'I BYANG CHUB KYI RTZIS KHYAB PA MI ZAD PA'I GSER
GYI GTER LTA BU'O, ,GNAS 'DI NI THAMS CAD MKHYEN PA THAMS CAD KYI
BDAG NYID CAN THAMS

CAD LA PHAN PAR MDZAD PA'I RNAM PAR MI RTOG PA'I CHOS KYI DBYINGS
KYI NGO BO NYID NI JI SKAD DU BSHAD PA'I RGYUG ZHAN LAS 'BYUNG
BAR NI MI RIGS KYI PHYIN CI MA LOG PA'I THABS KYI ZHING DAM BA LA
GNAS PA NI, GZHAN GYI DGOS PA'I DON DU SMON LAM GYI SA BON DANG
RJES SU MTHUN PA'I 'DUS BYAS PAS MI

LDOG PA'I CHOS CAN 'GRO BA LA PHAN PAR BYED PA'I GNAS BDE BAR
GSHEGS PA'I GO 'PHANG DU 'GYUR BA NI RIGS PA NYID YIN TE, 'BRAS
BU NI RGYU DANG MTHUN PA YIN PA'I PHYIR RO, ,DE BAS NA BLA NA MED
PA'I GO 'PHANG 'THOB PA'I RGYU SMON LAM LA SOGS PA NI THEG PA
CHEN PO NYID DU STON NA CI'I PHYIR THEG PA

CHEN PO'I GZHUNG RGYAS PA DON MED PA YIN, GANG YANG, 'DU SHES MED
PA'I SBYOR BA DANG, ,SA BON MED PA'I TING NGE 'DZIN, ,ZHES BYA BA
LA SOGS PA'I MING GIS MU STEGS PA RNAMS STON LA, DE NI 'DU SHES
MED PA'I SNYOMS PAR 'JUG PA NYID LA DE LTAR BSHAD DE, DE NYID NI
SEMS KYI 'JUG PA'I

'DU SHES MA LUS PA LAS LDOG PA'I NGO BO NYID YIN PA'I PHYIR RO,
,DE YANG BSAM GTAN BZHI PA'I SA CAN YIN LA, BSAM GTAN BZHI PA
NYID LAS 'BRAS BU CHE PA'I PHYOGS GCIG NA 'DU SHES MED PA'I SEMS
CAN DU SKYE LA 'DU SHES MED PA NI DE'I 'BRAS BU YIN NO, ,DE NYID
KYANG SHIN TU RMONGS SHING

@15B DGE BA'I BSHES GNYEN MA BSTEN PAS MYA NGAN LAS 'DAS PA'I 'DU
SHES KYIS SNYOMS PAR 'JUG LA, LAN GRANGS GZHAN LA MYONG BAR 'GYUR
BA'I LAS MNGON DU PHYOGS PAR GYUR PA GANG YIN PA DES NI SLAR YANG
DMYAL BA DANG, YI DAGS DANG, DUD 'GRO SKYE BAR 'GYUR BA GANG YIN
PA 'DI

LA NI, SA BON MED PA'I TING NGE 'DZIN, ,CES BYA BA'I MING DU
BTAGS PAR RIGS PA NYID YIN TE, THAMS CAD MKHYEN PA'I GO 'PHANG
'THOB PA'I RGYU DANG BRAL BA'I PHYIR RO, ,'DIR BYIS PA'I RTZED
MO'I TSUL GYI 'BRAS BU BRTAGS PA NI DES CHOG GO, ,DE YANG RIG
BYED KYI MTHAR SMRA BA DANG,

ZHI BA DANG, GRANGS CAN DANG, GCER BU PA LA SOGS PA'I GZHUNG DMAN
PA, BRDZUN PA'I BLO CAN DON DAM PA MA RTOGS PA BDAG TU LTA BA LA
MNGON PAR ZHEN BAS SEMS LA RIL POR 'DZIN PA BRTAN PAR BYED PA,
'DUL BA'I DUS LA MA BAB NA, THUGS RJE CHEN PO DANG LDAN PA RNAMS
KYIS KYANG

BTANG SNYOMS SU BZHAG PA, 'KHOR BA'I MDUD PA SLAR YANG DAM PO
NYID DU BYED PA RNAMS LA NI SNYING RJES BRGYAN PA RNAMS KYIS RGUD
PA LA 'JUG PA RNAMS LA SNYING BRTZE BAR BYA BA YIN GYI ZHE SDANG
BAR 'OS PA NI MA YIN NO, ,GANG YANG BDE BAR GSHEGS PA'I TSUL CAN
PHYIN CI MA LOG PA'I BLOS

'KHOR BA DANG MYA NGAN LAS 'DAS PA'I PHYOGS RTOGS PA LA MKHAS PA
DE LA NI NGAN PAR BSHAD PA'I GRUB PA'I MTHA'I RJES SU 'GRO BA'I
BLO CAN GYIS BSKYOD PAR NUS PA MA YIN NO, ,DE LTAR NA TSANGS PA
LA SOGS PA'I LTA BA LAS THEG PA CHEN PO'I DON GYI KHYAD PAR SHIN
TU MANG BA YANG GDUL BYA'I

BSAM PA MANG BA NYID YIN PA'I PHYIR RO, ,'DI LTAR NYON MONGS PAS
BCINGS PA THAMS CAD NI, BCOM LDAN 'DAS RNAMS KYI THUGS RJE'I GNAS
YIN TE, DE YANG SEMS KYI SPYOD PA MTHA' YAS PA'I PHYIR, THABS KYI
TSUL MTHA' YAS PAS 'DUL BA YIN PAS SANGS RGYAS KYI CHOS

BSTAN PA YANG MTHA' YAS SHING SNA TSOGS PA KHO NAR RIGS PA NYID
YIN NO, ,DE BAS NA THAR PA'I LAM LA GUS PAS SPRO BAR GYUR PA YIN
ZHING, DBANG PO'I KHYAD PAR GYIS MYUR BA DANG RING BA DANG, SHIN
TU RING BA NYID DU RNAM PAR GROL BA'I SKAL BA CAN YIN PAS, SANGS
RGYAS PA NYID

@16A *, ,LUNG BSTAN PA'I DON PHAN TSUN RNAM PAR DPYOD PA NI MDZES
KYIS SHIN TU DMAN PA'I BLO CAN LTA BA NGAN PA'I MES RGYUD TSIG PA
BDE BA'I LAM LAS SHIN TU RING ZHING YONGS SU NYAMS PA DANG, DMUS
LONG 'O MA'I YON TAN DKAR PO LA SOGS PA YONGS SU RTOG

PAR BYED PA DANG 'DRA BA GZHAN DAG DANG THEG PA CHEN PO YONGS SU
BRTAGS PAS CI ZHIG BYA, 'DIR BRGAL BA GAL TE BLA NA MED PA'I
BYANG CHUB KYI 'BRAS BU'I RGYU'I TSOGS NI SMON LAM LA SOGS PA YIN
PAR PHA ROL TU PHYIN PA'I TSUL LAS STON LA, DE LTAR NA SMON LAM
LA SOGS PA NI

MI 'PHO BA'I GNAS THOB PA'I RGYUR GYUR PA NYID YIN PAS GSANG
SNGAGS KYI THEG PA CHEN PO BSTAN PAS CI ZHIG BYA, RNAM PA THAMS
CAD MKHYEN PA DE YANG BYAMS PA DANG SNYING RJE LA SOGS PA MA LUS
PA GOMS PAR BYAS PA'I RAB KYI MTHAR THUG PA NYID DANG, DES KUN
NAS SLONG BA'I SBYIN

PA DANG, TSUL KHRIMS LA SOGS PA LAS 'BYUNG BA YIN NO, ,GSANG
SNGAGS KYI TSUL LAS NI PHAL CHER DE DANG 'GAL BA'I BYA BA RNAMS
KUN DU STON TE, DBANG DU BYA BA DANG, MNGON SPYOD LA SOGS PA'I
LAS RNAMS NI 'DOD CHAGS LA SOGS PA'I RGYU LAS BYUNG BA'I PHYIR
BYAMS

PAS KUN NAS SLONG BA MA YIN LA, 'DOD CHAGS LA SOGS PA LA RAB TU
'JUG PA'I LAS RNAMS LAS NI NGAN 'GROR 'GRO BAR BCOM LDAN 'DAS
KYIS GSUNGS TE, DAM PA'I CHOS DRAN PA NYE BAR GZHAG PA LA SOGS PA
LAS, 'DOD CHAGS KYIS NI GDUNGS PA RNAMS, ,NGANG

PA PHUG RON LA SOGS DANG, ,BONG BU 'DOD CHAGS CAN RNAMS KYIS,
,SKYE GNAS SNGON SOGS SKYE GNAS SKYE, ,ZHES BSHAD PA YIN NO,
,GANG YANG 'DIR BZA' BA DANG, BZA' BA MA YIN PA LA SOGS PA'I BYA
BA STON PA DE NI RNAM PAR MKHAS PA DANG BRAL BA'I 'KHOR BA PA
RNAMS KYIS

KYANG BSNGAGS PA MA YIN NA JI LTAR 'GRO BA MA LUS PA LA BU GCIG
PA LTAR SEMS PA'I SNYING RJE CHEN PO DANG LDAN PA RNAMS DE LA
'JUG PAR 'GYUR, 'JUG TU ZIN KYANG THAMS CAD MKHYEN PA NYID THOB
PAR MI 'GYUR BAS SANGS RGYAS KYI BKA' MA YIN PA SGRIN POS SBYAR
BA LTA BUR SHES SO ZHE NA,

@16B RTOGS PA'I TSIG MA YIN PA NI BDEN MOD KYI, 'ON KYANG DE LTA
BU ZHES PAS GSAL LA, NYID CES BYA BA 'DIR GZHUG PAR BYA STE, 'DI
NI MA RTOGS PA'I TSIG YIN PA NYID KYIS NA BDAG CAG RNAMS KYIS
BRGAL BA YIN NO ZHES BRJOD PAR BYA'O, ,DE YANG RTOGS PAR 'GYUR BA
RNAMS NI

SNGAGS KYI THEG PA CHEN PO'I SNYING PO'I DON MA SHES NAS 'DI LTAR
DE SPONG BAR RGOL BAS BDAG NYID PHUNG KHROL CHEN PO NYID LA SBYOR
BAR MI BYED DO, ,GSANG SNGAGS KYI THEG PA CHEN PO NI BDAG NYID
CHE BA NYID DE'I RIGS CAN GYIS BLO PHYIN CI MA LOG PA'I SEMS DANG
LDAN PA LA, BCOM LDAN

'DAS KYIS KHYAD PAR GYI RGYU NYID DU STON PAR MDZAD DE, DE YANG
PHA ROL TU PHYIN PA'I THEG PA CHEN PO DANG DON GCIG PA LAS DE'I
KHYAD PAR GANG DAG YOD PA DE BRJOD PAR BYA'O, ,DON GCIG NYID
NA'ANG MA RMONGS DANG, ,THABS MANG DKA' BA MED PHYIR DANG, ,DBANG
PO RNON PO'I DBANG BYAS

BAS, ,SNGAGS KYI BSTAN BCOS KHYAD PAR 'PHAGS, ,'DI LTAR GNYIS SU
MED PA'I RNAM PA THAMS CAD MKHYEN PAR BSHAD PA'I 'BRAS BU NI
SNGAGS DANG PHA ROL TU PHYIN PA'I THEG PA CHEN PO GNYIS LA KHYAD
PAR MED PA YIN MOD KYI 'ON KYANG RAB TU DBYE BA RNAM PA BZHI PO
DE DAG GIS

PHA ROL TU PHYIN PA'I THEG PA CHEN PO LAS SNGAGS KYI THEG PA CHEN
PO KHYAD PAR DU 'PHAGS PA NYID YIN NO, ,DE LA RMONGS PA NI 'DI
YIN TE, GANG GI PHYIR, MKHAS PA SNYING RJE CHER LDAN PA, ,DPYAD
DE THABS KYI MCHOG LEN CING, ,THA MAL PA YI THABS SMAD NAS, ,MI
'PHO BA YI GNAS THOB

PO; ,PHA ROL TU PHYIN PA LA SPYOD PA'I BYANG CHUB SEMS DPA' RNAMS
NI SHIN TU MA RMONGS PA LA 'JUG PA YIN TE, DE YANG GANG 'DI LTAR
SBYIN PA LA SOGS PA LA 'JUG PA NI, DE NYID LA SBYIN PAR BYA BA
DANG, SBYIN PA PO DANG, LEN PA PO'I 'BRAS BU RNAM PAR DAG PA'I
SGO NAS SHES RAB KYI PHA ROL

TU PHYIN PA LA GNAS PAR 'GYUR RO, ,DE NYID KYIS NA 'DI NI SHIN TU
MA RMONGS SU ZIN KYANG DE'I RIGS SU LHUNG BAS PHYI'I SBYIN PA LA
SOGS PA LA RAB TU 'JUG CING, SHIN TU DBANG PO RNO BA MA YIN PAS
YUN RING POS BYANG CHUB MNGON PAR RTOGS PAR 'GYUR RO, ,GSANG
SNGAGS KYI SGO'I SPYAD PA SPYOD PA

@17A *, ,RNAMS LA NI RMONGS PA 'DI YOD PA MA YIN TE, DE PHA ROL
TU PHYIN PA YONGS SU RDZOGS PAR 'DOD PA NA DBANG PO RNON PO NYID
YIN PA'I PHYIR DANG PO KHO NAR 'DI LTAR RNAM PAR DPYOD PA LA 'JUG
STE, JI LTAR NA SBYIN PA LA SOGS PA YONGS SU RDZOGS PAR 'GYUR,
MGO BO DANG,

RKANG PA DANG, LAG PA LA SOGS PA BTANG BAS SO ZHE NA, 'DI NI RIGS
PA MA YIN TE, PHA ROL TU PHYIN PAS SBYIN PA LA SOGS PA PHA ROL TU
PHYIN PA'I MING 'THOB PA YIN LA, PHA ROL TU PHYIN PA YANG THAMS
CAD KYI MNGON PAR 'DOD PA CIG CAR YONGS SU RDZOGS PAR BYED PA YIN
LA, DE YANG TING NGE

'DZIN GYI 'BRAS BU NYID YIN GYI, PHYI ROL GYI MGO BOS NI SEMS CAN
MTHA' YAS PA YONGS SU GSO BAR NUS PA MA YIN NO, ,DE BAS NA MGO BO
DANG LAG PA DANG RKANG PA LA SOGS PA SBYIN PA THA MAL PA'I THABS
NYID YIN PAR NGES PAR BZUNG NAS THABS KYI MCHOG TSOL BAR BYED DO,
,DE YANG

THABS DANG SHES RAB KYI TING NGE 'DZIN LAS GZHAN MA YIN NO, ,DE
BAS NA GSANG SNGAGS KYI SGOR SPYOD PA 'DI NI DBANG PO RNON PO YIN
ZHING, PHYIN CI MA LOG PA'I THABS LA MKHAS PAS SEMS CAN GYI KHAMS
MTHA' YAS PA SGYU MA LTA BU'I RANG BZHIN YIN YANG SDUG BSNGAL
GSUM GYIS GDUNGS

PA LA BLTAS NAS, MA RIG PA DE NYID KYIS DE KHO NA NYID G-YOGS
PA'I GAR GYI RNAM PAR DGOD PA SNA TSOGS PAR GNAS PA DAG GIS PHYIR
MI BZOD PA SKYES NAS DE KHO NA NYID RNAM PAR 'BYED CING, MA RIG
PA'I RAB RIB RNAM PAR BSAL BAR BYA BA'I PHYIR, MA RIG PAS SPRUL
PA'I 'GRO BA'I DBYE BA

MTHA' YAS PA MNGON PAR GDON PA'I BSAM PAS SNYING RJE CHEN PO
MNGON SUM DU BYED CING, YUL MTHA' YAS PA NYID KYIS THABS DANG
SHES RAB GNYIS SU MED PA'I TING NGE 'DZIN RAB TU RTOGS PA YIN NO,
,DE LTAR PHYOGS CHAD PA MED PA DANG RGYUN MI 'CHAD PAR GOMS PA'I
STOBS KYIS RIM GYIS

SGRIB PA THAMS CAD YONGS SU ZAD DE SHIN TU RNAM PAR DAG PA'I CHOS
KYI DBYINGS THOB NAS, YID BZHIN GYI NOR BU'I RGYAL PO'I BDAG NYID
CAN SMON LAM GYI RAB TU SBYOR BA JI LTA BAS SEMS CAN GYI KHAMS
MTHA' YAS PA RNAMS SPRUL PA'I TSOGS RAB 'BYAM GYIS MNGON PAR 'DOD
PA'I DON LA SBYOR

@17B BAR 'GYUR RO, ,GNAS SKABS DER NI SNYING RJE CHEN POS THAMS
CAD LA THAMS CAD DUS LAS MA 'DAS PAR SKAL PA BZANG PO NYID DU
STER BAR 'GYUR BAS NA SBYIN PA'I PHA ROL TU PHYIN PA YONGS SU
RDZOGS PAR 'GYUR RO, ,THA MAL PA'I LUS SBYIN PA LA SOGS PA LA NI
MTSAN NYID DE YOD PA MA YIN

PAS PHA ROL TU PHYIN PAR MI GZHAG GO, ,DE NYID NI SEMS CAN GYI
DON BYA BA'I YANG DAG PA'I TSUL KHRIMS LA SOGS PA YONGS SU RDZOGS
PAR BYED PA YIN PAS, TSUL KHRIMS KYI PHA ROL TU PHYIN PA YONGS SU
RDZOGS PA YIN NO, ,SPRUL PA'I TSOGS KYIS KYANG SROG CHAGS THAMS
CAD LA YANG,

DAG PAR PHAN 'DOGS SHING GZHAN GYI GNOD PA BYAS PA BZOD PAR GYUR
PA NI BZOD PA'I PHA ROL TU PHYIN PA'O, ,BRTZON 'GRUS KYANG DE'I
TSE GANG GIS DON THAMS CAD GRUB CING DGOS PA THAMS CAD DANG YID
LA 'DOD PA RNAMS CIG CAR 'THOB PAR GYUR PA DE NI DE'I BRTZON
'GRUS KYI PHA ROL TU PHYIN

PA YONGS SU RDZOGS PAR GYUR PA YIN NO, ,BSAM GTAN YANG DE'I TSE
BSAM GTAN THAMS CAD KYI GNAS KYI TING NGE 'DZIN THOB PAS PHA ROL
TU PHYIN PA THOB PA YIN NO, ,SHES RAB KYI PHA ROL TU PHYIN PA
NYID KYANG 'DI YONGS SU RDZOGS PA 'DI DAG PHA ROL TU PHYIN PAR
RNAM PAR GZHAG PA YIN

TE; DE LTAR NA PHA ROL TU PHYIN PA YONGS SU RDZOGS PA YIN NO,
,GANG YANG DE LAS GZHAN PA THABS DANG, STOBS DANG, SMON LAM DANG,
YE SHES LA SOGS PA'I YON TAN DE RNAMS NI SHES RAB KYI PHA ROL TU
PHYIN PA NYID YONGS SU RDZOGS PAR GYUR PA YIN TE, 'DI NI PHA ROL
TU PHYIN PA'I

RNAL 'BYOR PA LAS GSANG SNGAGS KYI SGO LA SPYAD PA SPYOD PA RNAMS
MA RMONGS PA YIN NO, ,SEMS CAN KUN DON LEGS BSGRUB PHYIR, ,BLO
CHEN LA NI THABS THAMS CAD, ,DBYE BA RNAM BZHIR TSUL GYI MCHOG
,'GRO BA'I STON PAS GSUNGS PA YIN, ,TSUL GZHAN THAMS CAD DU NI
BCOM LDAN

'DAS KYIS DGA' THUB DANG, SDOM PA DANG, BRTUL ZHUGS LA SOGS PA
MTHO RIS DANG THAR PA THOB PA'I THABS NYID YIN PAR GSUNGS LA,
SEMS CAN THAMS CAD DKA' THUB DANG SDOM PA LA SOGS PA SPYOD PAR
NUS PA MA YIN TE, LA LA NI SHIN TU ZHI BA'I LAS LA SPYOD PA YOD
PAS DE'I

@18A *, ,DBANG DU MDZAD PA YIN PA'I PHYIR RO, ,DE LTA BAS NA DES
NI SEMS CAN THAMS CAD RJES SU 'DZIN PAR NUS PA MA YIN NO, ,YANG
GSANG SNGAGS KYI THEG PA CHEN PO NI SEMS CAN THAMS CAD DGE BA'I
LAM LA SBYOR BA'I PHYIR GSUNGS TE, DE BAS NA THABS SNA TSOGS

PA YIN NO, ,DE LA THABS KYI DBYE BA NI 'DI YIN TE, 'DI NA THOG MA
KHO NAR GSANG BA'I TSUL GYI RNAL 'BYOR PAS RANG GI RANG BZHIN
NYID RANG NYID KYIS SAM DE'I BLA MAS NGES PAR GZUNG BAR BYA'O,
,NGES PAR GZUNG BA YANG RJES SU PHAN GDAGS PA 'DZIN PAR 'DOD PAS
BLA MAS PHYIN CI MA LOG PAR

BSTAN PA'I NGES PA GZUNG LA, RMI LAM DU SO SOR MTHONG BA'I SGO
NAS BYA BA'AM ME TOG BABS PA DANG, DBAB PA'AM, PHYAG RGYA BCING
BA LA SOGS PA LAS SAM, SPYOD PA LAS NYE BAR MTSON NAS 'DOD CHAGS
LA SOGS PA'I NYON MONGS PA DANG, NYE BA'I NYON MONGS PA GANG LA
LHAG PAR

KUN DU SPYOD PA YIN PAR SHES PAR BYA'O, ,DE LTAR RANG GI RIGS KYI
BDAG PO YANG DAG PAR NGES PAR BYAS NAS 'DOD CHAGS LA SPYOD PA'I
SNGAGS PAS SMON LAM DANG RJES SU MTHUN PAR SEMS CAN THAMS CAD LA
SNYING RJE CHEN PO'I SEMS BSKYED NAS BDAG NYID KYI YID DANG RJES
SU MTHUN PAR

'DOD CHAGS RDO RJE'I NGO BO NYID DE BZHIN GSHEGS PA 'OD DPAG MED
DU BSAMS TE, RGYUD LAS BSHAD PA'I MIG YOR TZAM GYI BDAG NYID CAN
GYI MCHOD PA'I YO BYAD RNAMS KYIS YANG DAG PAR MCHOD LA, RANG GI
SNGAGS DANG PHYAG RGYA RJES SU DRAN TE, MTHA' YAS PA KUN DU DGA'
BA'I

BDAG NYID CAN 'DOD CHAGS CHEN PO'I TSUL ZHES BYA BA'I TING NGE
'DZIN LA SNYOMS PAR ZHUGS LA, DE YANG SNYING RJE CHEN POS KHYAB
PA'I DGA' BA'I BDAG NYID CAN RTOG PA THAMS CAD NYE BAR SPANGS PA
YIN NO, ,DE BZHIN DU ZHE SDANG LA SPYOD PA DANG, GTI MUG LA SPYOD
PA'I SNGAGS PAS SMON

LAM DANG RJES SU MTHUN PA'I SNYING RJE CHEN PO'I SEMS BSKYED LA,
BDAG NYID KYI YID DANG RJES SU MTHUN PA'I ZHE SDANG RDO RJE'I NGO
BO NYID DE BZHIN GSHEGS PA MI BSKYOD PA'AM, GTI MUG RDO RJE'I NGO
BO NYID BCOM LDAN 'DAS RNAM PAR SNANG MDZAD DU BSGOMS LAS RGYUD
LAS BSHAD PA'I MIG YOR

@18B TZAM GYI BDAG NYID CAN GYI MCHOD PA'I YO BYAD RNAMS KYIS
MCHOD DO, ,RANG GI SNGAGS DANG PHYAG RGYA YANG RJES SU DRAN LA,
MTHA' YAS PA'I ZHE SDANG GI BDAG NYID CAN NAM MTHA' YAS PA'I GTI
MUG GI TSUL GYIS TING NGE 'DZIN LA SNYOMS PAR ZHUGS LA ZHES BYA
BA LA SOGS PAR SBYAR

BAR BYA'O, ,THE TSOM DANG NGA RGYAL DAG NI LA LAR THA MI DAD PAR
BSHAD DE, DE DAG NI GTI MUG DANG ZHE SDANG GI BDAG NYID CAN YIN
PA'I PHYIR RO, ,GANG DU THA DAD PAR BSHAD PA DER DON YOD PAR GRUB
PA DANG, RIN CHEN 'BYUNG LDAN GYI NGO BO NYID YIN PAR SNGA MA
BZHIN DU BSHAD PAR BYA'O, ,DE BZHIN DU

RGYUD KYI DGONGS PA'I DBYE BAS KHRO BA DANG CHAGS PA'I NGO BO
NYID KYANG PHRAG DOG DANG SER SNA'I BDAG NYID CAN DU SBYAR RO,
,DE BZHIN DU GTI MUG DGA' MA LA SOGS PA'I RIG PA'I LHA MO RNAMS
NI MI DGA' BA'I GNYEN POR GYUR PA'I 'DUN PA'I KHYAD PAR GYI BDAG
NYID CAN GYI SEMS LAS BYUNG BA'I NGO BO

NYID DO, ,GSHIN RJE GSHED LA SOGS PA PHYOGS BCU'I BGEGS SEL BAR
BYED PA'I KHRO BO'I RGYAL PO RNAMS KYANG NGO TSA MED PA DANG,
KHREL MED PA DANG, PHRAG DOG DANG, SER SNA DANG, KHENGS PA DANG,
'GYOD PA DANG, GNYID DANG RMUGS PA STE, KUN NAS LDANG BA BRGYAD
DANG KHRO BA DANG, 'CHAB PA STE

DE LTAR KUN NAS LDANG BA BCUR BSHAD PA'I SEMS LAS BYUNG BA'I NGO
BO NYID DANG CI RIGS PAR SBYAR BAR BYA'O, ,DE BZHIN DU SA'I
SNYING PO LA SOGS PA'I BYANG CHUB SEMS DPA' RNAMS KYANG GZUGS LA
SOGS PA'I YUL DRUG LA 'JUG PA'I RNAM PAR SHES PA DRUG GI BDAG
NYID CAN GYIS YANG DAG

PAR RIG PA'I BDAG NYID YIN PAR KHONG DU CHUD PAR BYA STE, DE LTAR
NA THUGS KYI DKYIL 'KHOR GYI CHA 'DI NI RNAM PAR RTOG PA RIG PA
GSAL BA'I BLO CHEN PO DANG LDAN PA RNAMS LA BCOM LDAN 'DAS KYIS
BSTAN PA YIN NO, ,GANG RGYUD KYI KHYAD PAR GZHAN DAG LAS BYANG
CHUB SEMS DPA' DANG LHA MO DANG,

KHRO BO DANG, BDAG PO RNAMS LHAG PAR BSHAD PA DE RNAMS KYANG
MTSAN NYID DANG LAS LA SOGS PA NGES PAR BZUNG NAS SEMS DANG SEMS
LAS BYUNG BA'I BDAG NYID KYIS GZHAN DAG YIN PAR SHES PAR BYA'O,
,GANG YANG SHIN TU PHRA BA'I SEMS DANG SEMS LAS BYUNG BA LA SEMS
'JOG PAR MI

@19A *, ,NUS PA DANG, SHIN TU RAGS PA ZHAL DANG PHYAG LA SOGS PA
DPAG TU MED PA'I GZUGS KYI SKU LA YANG DE KHO NA NYID NGES PAR
BYA BA BRTAN PAR BYED MI NUS LA, SGRA BRJOD PAR YANG 'DOD CHAGS
RDO RJE LA SOGS PA'I NGO BO NYID LA 'JUG PAR MI NUS PA DE'I PHYIR
NI, BDE BAR

GSHEGS PAS GSUNG GI DKYIL 'KHOR STON PAR MDZAD PA YIN NO, ,DE LA
MAN NGAG NI 'DI YIN NO, ,AOm A'A: H'Um ZHES BYA BA DE BZHIN
GSHEGS PA RNAM PAR SNANG MDZAD DANG, 'OD DPAG TU MED PA DANG, MI
BSKYOD PA'I SNYING PO'I SNGAGS YIN LA, DZI NA DZI KA CES BYA BA
LA SOGS PA NI BSKYED

PA'I SNYING PO YIN PA'I PHYIR SNYING PO'I SNGAGS NYID MA YIN NO,
,'DI GNYIS LA KHYAD PAR CI ZHIG YOD SNYAM NA, 'DI NI SHIN TU PHRA
BAR RTOGS PA YIN TE, SNGAGS LA SOGS PA 'DI DAG NI BZANG ZHING
RANG BZHIN GYIS GRUB PA THAMS CAD MKHYEN PAS GSUNGS PA YIN PAR
THAMS CAD MKHYEN PA NYID

KYIS 'DI DAG GI KHYAD PAR MKHYEN PA YIN LA, KHO BO CAG NI BLA
MA'I MAN NGAG SEMS LA BRTAN PAR BYA BA'I PHYIR RNAM PAR DPYOD
CING RAGS PA CUNG ZAD CIG LA NYE BAR RTOG PA YIN NO, ,BLA MA
RNAMS KYIS BSHAD PA RAGS PA NI RNAM PAR SNANG MDZAD LA SOGS PA'I
SKUR BSKYED PA'I RIM PAS

BDAG NYID SKYED PAR BYED PA RNAMS KYIS NI, DZI NA DZI KA CES BYA
BA LA SOGS PA'I SA BON LAS BSKYED PA'I BYA BA YIN LA, SNYING PO'I
SNGAGS YI GE AOm LA SOGS PA NI BZLA BAR BYA'O, ,DE LA 'DI LTAR
NYE BAR MTSON PAR BYA STE, LHA RNAMS KYI DANG PO'I YUL DANG LDAN
PA NI SA BON GYI SNGAGS

YIN LA, DE KHO NA NYID STON PAR BYED PA BZLAS PAR BYA BA NI
SNYING PO'I SNGAGS TE, SPRUL PA ZHES BYA BA LA DON MED PAR BSTAN
PA'I PHYIR DANG, KHO NA NYID LA 'JUG PA'I PHYIR YIN NO, ,LA LAR
NI SNYING PO'I SNGAGS NYID SA BON YIN ZHING RANG BZHIN STON PA
YIN PAR BSHAD DO, ,YANG GANG DU YI GE

GZHAN DANG GZHAN PA'I SA BON GYI SNGAGS DANG SNYING PO'I SKABS
SU, BCOM LDAN 'DAS KYIS GDUL BYA KHA CIG GI BSAM PA'I DBANG DU
MDZAD NAS GSUNGS PA DER NI, DE'I RIGS DANG MTHUN PAR DE KHO NA
NYID LA 'JUG PA'I THABS YIN PAR RJES SU DPAG PAR BYA'O, ,JI LTAR
SKU'I DKYIL 'KHOR

@19B BSGOM PA LA SNGON PO DANG SER PO LA SOGS PA'I TSIG GI DON
LAS RJES SU MTSON NAS DE'I SKU LA YANG DE'I RIGS DANG CHA MTHUN
PA YIN PA'I PHYIR RO, ,MI BSKYOD PA LA SOGS PA'I SKUR BSGOM PA
STON PA NI DE KHO NA NYID LA 'JUG PA'I THABS NYID YIN PA DE BZHIN
DU GSUNG GI DKYIL 'KHOR BSGOM

PA HI LA SOGS PA'I YI GE LAS NYE BAR MTSON NAS 'DOD CHAGS LA SOGS
PA STON PAR BYED PA NYID MA YIN YANG DE'I RIGS DANG MTHUN PA YIN
PA'I PHYIR DE STON PAR BYED PA NYID NI DE KHO NA NYID LA 'JUG
PA'I THABS DE NYID YIN PAR BLTA BAR BYA'O, ,DE YANG JI LTAR YI GE
AA LA SOGS PA NI

TSIM PAR BYED PA NYID DU GSAL BAR GO BAR BYED PA DE LTAR YI GE
HAm LA SOGS PA NI MA YIN TE, DE'I RIGS DANG MTHUN PA NYID KYIS
THAMS CAD MKHYEN PA'I DNGOS GRUB NYID GRUB PAR SHES PAR BYA'O,
,DE BAS NA SNGAGS JI SNYED PA DE THAMS CAD NI DE BZHIN GSHEGS PA
LNGA'I SNGAGS LAS

BYUNG BA YIN PA NYID KYIS NA, RANG RANG GI DE KHO NA NYID LA
ZHUGS NAS RANG GI BDAG PO'I SBYOR BA NYID KYIS RANG RANG GI LAS
BYED PA YIN NO, ,DE YANG GANG GI PHYIR SNGAGS GANG CI YANG RUNG
BA'AM YI GE NYUNG BA DES NI 'DOD CHAGS DANG ZHE SDANG LA SOGS PA
BSAL BAR BYAS NAS RANG GI DE KHO NA NYID LA

THIM STE, RANG GI LAS BYED PAR NYE BAR DMIGS PAR 'GYUR RO, ,DE
NYID KYI PHYIR NGAG GI THA SNYAD DU BYA BA JI SNYED PA DE THAMS
CAD SNGAGS KYI BDAG NYID CAN YIN NO ZHES RGYUD RNAMS LA GSUNGS
TE, NGAG THAMS CAD NI 'DOD CHAGS LA SOGS PA LA GZHOL BA NYID KYIS
RJES SU MYONG BA NYID

YIN PA'I PHYIR RO, ,GANG YANG RAB TU ZHI BA DANG RJES SU MTHUN
PA'I TSIG DE YANG KHA NA MA THO BA DANG BCAS PA'I YUL YIN PAR KUN
DU BSHAD PA YIN PA'I PHYIR, GTI MUG GI BDAG NYID YIN PAR BLTA BAR
BYA'O, ,DE NYID KYIS NA YI GE AA LA SOGS PA NAS HA'I BAR GYI YI
GE THAMS CAD NI

SNGAGS KYI NGO BO NYID YIN PAR GSUNGS TE, NGAG THAMS CAD LA DE
DAG NYID KYIS KHYAB PA YIN PA'I PHYIR RO, ,RNAM PAR DBYE BA'I CHA
BRTAGS PA LA NI SNGA MA BZHIN DU DE DANG RIGS MTHUN PA NYID DU
BSHAD PAR BYA STE, THAMS CAD MKHYEN PA BYED PA NYID KYIS NA DE
DAG LAS BGROD PA GZHAN MED

@20A *, ,PA'I PHYIR RO, ,DE LA RNAM PAR DBYE BA NI 'DI YIN TE, AA
A'A ZHES BYA BA NI BCOM LDAN 'DAS 'OD DPAG TU MED PA DANG GOS
DKAR MO'I'O, ,AI A'I ZHES BYA BA NI BCOM LDAN 'DAS DON YOD PAR
GRUB PA DANG SGROL MA'I'O, ,AU A'U ZHES BYA BA NI MI BSKYOD RDO
RJE DANG KUN

DU BZANG PO'I BDAG NYID CAN M'A MA K'I CHEN MO'I 'O, ,Ri R'i ZHES
BYA BA NI BCOM LDAN 'DAS RIN CHEN 'BYUNG LDAN DANG M'A MA K'I
YONGS SU GYUR PA NOR GYI RGYUN LTA BU'I'O, ,Li L'i ZHES BYA BA NI
BCOM LDAN 'DAS RNAM PAR SNANG MDZAD DANG SPYAN GYI'O, ,'DIR THUNG
DU NI DE BZHIN GSHEGS PA'I

SNGAGS YIN LA, RING PO NI RIG PA'I LHA MO RNAMS KYI SNGAGS YIN
PAR BLTA BAR BYA'O, ,DE LTAR DE BZHIN GSHEGS PA RNAM PA LNGAR
BRTAGS PAS CHAR PHYE NAS SKU GSUM DU BRTAG PA NYID NI AE AEE, AO
AOO, AAm A'A: ZHES BYA BA NI DE BZHIN GSHEGS PA MI BSKYOD PA
DANG, RNAM PAR

SNANG MDZAD DANG, 'OD DPAG TU MED PA RANG GI PHYAG RGYA DANG BCAS
PA RNAMS KYI SNGAGS YIN PAR SHES PAR BYA'O, ,DE BZHIN DU KA TZA
tA TA PA LA SOGS PA'I SDE TSAN NI RE RE ZHING LHA MO BZHI DANG
BCAS PA LNGA PO'I SNGAGS YIN NO, ,'DIR NGA NYA nA NA MA NI RIM
BZHIN DU 'OD DPAG TU MED PA DANG,

DON YOD PAR GRUB PA DANG, RIN CHEN 'BYUNG LDAN DANG, MI BSKYOD PA
DANG, RNAM PAR SNANG MDZAD KYI YIN NO, ,KA TZA tA TA PA LA SOGS
PA RE RE ZHING SPYAN LA SOGS PA YIN NO, ,YA LA SOGS PA BRGYAD NI
KHRO BO BRGYAD KYI STE, GNAS DANG RIGS LA SOGS PA NYE BAR BRTAGS
NAS SBYAR BAR

BYA'O; ,AA LA SOGS PA'I YI GE RNAMS NI SNGAGS YIN ZHES BCOM LDAN
'DAS KYIS SPYI'I TSIG TU GSUNGS MOD KYI, 'ON KYANG RNAM PAR DBYE
BA'I 'DI NI CHAR DBYE BA'I RGYU GZHAN MED PA'I PHYIR RO, ,KHO BOS
MING DANG RIGS DANG GNAS LA SOGS PA NYE BAR BRTAGS NAS BRIS PA
YIN PAS

'DIR LOG PAR GYUR PA'I SOM NYE'I NYES PA'I RTOG PA BSKYED PAR MI
BYA STE, DE YANG 'DI LTAR THAMS CAD KYANG GNYIS SU MED PA'I DE
KHO NA NYID LA GZHOL BA NYID DU DON THA MI DAD PA YIN PA'I PHYIR
RO, ,DON DAM BA TSAD MAR GYUR PA NYID LA THAMS CAD DON THAMS CAD
SGRUB PAR BYED PA YIN NO ZHES

@20B GSUNGS PA YIN NO, ,DE BAS NA JI LTAR MNGON PAR ZHEN PA THAMS
CAD KYI BDAG NYID CAN THAMS CAD NI DE KHO NA NYID STON PA YIN PAS
NA RANG DGAR SBYAR BA LAS KYANG RNAM PAR DBYE BA LA NYES PA MED
DO, ,DE BAS NA SNGAGS 'DI NI THUGS RJE CHEN PO DANG LDAN PA RNAMS
KYI DE KHO NA NYID LAS MNGON PAR

ZHEN PAS BZLA ZHING, DE KHO NA NYID LA SEMS RAB TU GZHAG PAS SDIG
PA RNAMS RAB TU ZAD PAR BYED PA DANG, BSOD NAMS DANG YE SHES KYI
TSOGS RDZOGS PAR BYED PA DANG, SNYOMS PAR 'JUG PA LA SEMS MNGON
PAR ZHEN PA'I LAS BYED PA NAS, DRI MA MED CING MI ZAD PA'I BSOD
NAMS

DANG YE SHES KYI BDUD RTZIS TSIM PAR BYAS NAS DGOS PA MTHA' YAS
PA'I DGA' BA'I BDAG NYID CAN CHOS KYI DBYINGS KYANG THOB PA'I BAR
DU BYED DE, CHOS KYI DBYINGS RAB TU 'BYED PA'I RGYU MTHUN PA NYID
KYIS 'DOD PA'I DON THAMS CAD SGRUB PA YIN NO, ,DE BAS NA 'DI LTAR
GSANG BA GTZOR GYUR PA'I

DON GSAL PAR BYED PA'I DAM PA YIN PAS NA, SNGAGS ZHES BYA BAR
MING DU BTAGS PA YIN TE, DE LTAR NA GSUNG GI DKYIL 'KHOR DU RNAM
PAR BRTAG PA 'DI NI NGAG GI SPROS PA LA MNGON PAR ZHEN PA'I GSANG
SNGAGS KYI SGOR SPYAD PA SPYOD PA RNAMS LA BCOM LDAN 'DAS KYIS
GSUNGS PA YIN NO, ,

GANG RAGS PA'I YUL LA MNGON PAR ZHEN PA RNAMS KYIS THOG MA KHO
NAR PHRA BA SGOM PA MA SBYOR BAR MI NUS PAS DE LA YANG THUGS RJES
NON PA'I THUGS DANG LDAN PA'I STON PAS BDUD RTZI'I GO 'PHANG THOB
PAR BYA BA'I PHYIR SKU'I DKYIL 'KHOR GSUNGS PA YIN PAS DE BRJOD
PAR BYA STE, YONGS SU

BRTAGS PA DANG BYIN GYIS BRLAB PA DANG, YONGS SU RDZOGS PA SGOM
PA LA RGYUD LAS LEGS PAR GSUNGS PA'I RIM PA THAMS CAD BSHAD PAR
BYA BA LA, 'DIR NI DE'I TSIG GI DON TZAM ZHIG BRJOD PAR BYA STE,
RNAM MKHA'I DBYINGS KYI DBUS NA GNAS PA'I YI GE BHR'Um NI RIN PO
CHE'I KHANG PA

BRTZEGS PA'I NANG NA LAS KYI RDO RJE RNAM PAR SPRUL PA'I NYI MA
DANG, ZLA BA DANG, PADMA DANG, RIN PO CHE DANG, SNA TSOGS RDO RJE
LA SOGS PA'I GDAN LA GNAS PA, BADZRA DHRiKA CES BYA BA LA SOGS
PA'I SA BON LAS BYUNG BA, SKU MDOG SNA TSOGS PA, ZHAL GSUM DANG,
PHYAG DRUG GA DRIL BU DANG

@21A *, ,NOR BU DANG, RAL GRI DANG, 'KHOR LO DANG, PADMA DANG,
RDO RJE LA SOGS PA'I MTSON CHA RNAMS LAS SPRO BA DANG, BSDU BA
BYED PA, RANG GI SNYING PO'I SNGAGS ZLOS PA, SNA TSOGS PA'I NA
BZA' DANG, PHRENG BA DANG RGYAN GYIS BRGYAN PA, LAS SNA TSOGS
BYED CING SEMS CAN

MTHA' YAS PA'I DGOS PA BYED PA BYAS PAS SNA TSOGS SHING MTHA' YAS
PA'I MCHOD PA'I YO BYAD KYIS THUGS MNYES PAR BYED PA, RIG PA'I
TSOGS DANG BYANG CHUB SEMS DPA' DANG, KHRO BO LA SOGS PA'I RIGS
KYI BDAG POR GYUR PA, DE BZHIN GSHEGS PA THAMS CAD KYI RANG

BZHIN DKYIL 'KHOR GYI BDAG PO'I NGA RGYAL DU RANG NYID BSGOM
ZHING BDAG PO'I SNYING PO BZLA BAR BYA'O, ,DE NYID DPE MED PA'I
RIG PA'I TSOGS MA LUS PA'I BDAG POS YONGS SU BSKOR BA YID KYI
RANG BZHIN DU YID DU 'ONG BA'I YUL MA LUS PAR KHYAB CING DGA' BA
DANG, MA YENGS

PAR BLA MA'I MAN NGAG GI RIM PAS ZLOS SHING SNA TSOGS PAR SNANG
BA DANG BRAL BAR YI GE THAMS CAD LA SEMS THIM PAR GYUR KYANG,
SNGAGS DE RNAMS ZHE SDANG DANG RDO RJE LA SOGS PA GSAL BAR BYED
PAS DE NYID DU THIM PAR BYAS SHING, ZHE SDANG LA SOGS PA'I SEMS
DE YANG RIM GYIS RTOG

PA'I DRI MA MA LUS PA DANG BRAL BAS CHOS GYI DBYINGS LA 'JUG PAR
'GYUR BA YIN NO, ,DE LTAR RDO RJE GSUM KYI DKYIL 'KHOR BSGOMS PAS
KYANG RNAM PA THAMS CAD MKHYEN PA'I MTSAN NYID KHO NA 'BRAS BU
YIN PAS 'BRAS BU KHYAD PAR MED PA YIN LA, MNGON SUM DANG GCIG NAS
GCIG TU

BRGYUD PA'I RIM PA NI KHYAD PAR YIN NO, ,DE LTAR NA DKYIL 'KHOR
GSUM BSGOMS PAS 'DOD CHAGS LA SOGS PA NYID THABS KYI SGO YIN PAR
BSTAN PA NI RIGS PA YIN NO, ,DE YANG GANG GI PHYIR CHOS THAMS CAD
RANG BZHIN GYIS DAG PAR DE BZHIN GSHEGS PAS BSTAN PA YIN PAS NA

'DIR 'DOD CHAGS LA SOGS PA SPANG BAR BYA BA'AM, 'DOD CHAGS DANG
BRAL BA LA SOGS PA BLANG BAR BYA BA MED DE, PHYIN CI MA LOG PA'I
DE KHO NA NYID 'BA' ZHIG RTOGS PAR BYAS PA LAS YANG DAG PA MTHONG
BAR 'GYUR LA, PHYIN CI MA LOG PA'I YE SHES KYIS NI GROL BAR 'GYUR
BA YIN NO, ,

@21B DON 'DI NI SLOB DPON KLU SGRUB KYI ZHAL SNGA NAS KYIS KYANG,
'DI LA BSAL BA GANG YANG MED, ,GZHAG PAR BYA BA CI YANG MED,
,YANG DAG NYID LA YANG DAG LTA, ,YANG DAG MTHONG NA RNAM PAR
GROL, ,ZHES BYA BAS GSAL BAR MDZAD PA YIN NO, ,'DIR THUGS RJE
CHEN PO DANG LDAN PA

PHYIN CI MA LOG PA'I THUGS DANG LDAN PA RNAMS NI 'JUG PA GANG
YANG RUNG BA DE THAMS CAD THABS DANG SHES RAB KYIS YONGS SU ZIN
PA NYID YIN PAS NA, GANG LAS KYANG ZLOG PAR MI BYED DO, ,DE BAS
NA BCOM LDAN 'DAS SEMS CAN THAMS CAD KYI BSAM PA DANG, BAG LA
NYAL BA

MKHYEN PAS SNGAGS KYI BSTAN BCOS RNAM PA BZHI GSUNGS TE, GANG
YANG RE ZHIG SKYE BA GZHAN DU GOMS PA'I BAG CHAGS KYIS SKYE BA
MED PA'I NAGS TSAL GYI GNAS DANG, KHRUS DANG, DKYIL 'KHOR BRI BA
DANG, MCHOD PA DANG, SPYIN SREG DANG, DKA' THUB DANG, BZLAS BRJOD
LA

SOGS PA'I BYA BA MED PAR YID MNYAM PAR 'JOG BA MI 'THOB PAS DE'I
PHYIR NI BYA BA'I RGYUD STON PAR MDZAD PA YIN NO, ,GANG YANG DE
KHO NA NYID LA MNGON PAR ZHEN PA'I SEMS DANG LDAN PA DAG KYANG
DAD PA'I STOBS KYIS BDE BAR GSHEGS PAS GSUNGS PA'I BYA BA RNAMS
KYIS KYANG YE

SHES THOB PAR 'GYUR BAS BYA BA LA LTOS PA DANG BCAS PA YIN LA, DE
RNAMS LA NI BYA BA YAN LAG SHIN TU MANG PO MA YIN PA RTZA BA'I
RGYUD GSUNGS PA YIN NO, ,GZHAN DAG NI GNYIS SU MED PA'I DE KHO NA
NYID SGOM PAR GCIG TU MOS PA BYA BA MANG PO'I TSOGS RNAMS LA
G-YENG BAR

'DU SHES PA MED PA DE'I DON DU NI RNAL 'BYOR GTZO BOR MDZAD DE,
BYA BA'I YAN LAG CUNG ZAD CIG ZHAR LA STON PAR MDZAD PA'I SPYOD
PA'I RGYUD GSUNGS PA YIN NO, ,YANG GANG ZHIG DE'I RIGS SU GTOGS
PA DANG, SKYE BA GZHAN DU GOMS PA'I STOBS KYIS BYA BA THAMS CAD
DNGOS PO

THAMS CAD LA GNYIS KYI 'DU SHES 'JUG PAR MI BYED PA'I BDAG NYID
CHEN PO DA RNAMS LA BYA BA'I NGES BA MA GSUNGS TE, THAMS CAD BYED
PA DANG THAMS CAD SPYOD PA LA YANG DGAG PA MED BA'I RGYUD THAMS
CAD KYI GONG MAR GYUR PA, RNAL 'BYOR PA CHEN PO'I RGYUD BCOM LDAN
'DAS KYIS

@22A *, ,GSUNGS PA YIN NO, ,DE LTAR NA SEMS CAN THAMS CAD KYI DON
GYI BYA BA'I PHYIR RNAM PA BZHI POS SNA TSOGS PA'I THABS DANG
LDAN PA'I SNGAGS KYI BSTAN BCOS GSUNGS PA YIN NO, ,GANG ZHIG GANG
DU JI LTAR 'DOD, ,DE NYID DE LA NGES SBYOR ZHING, ,'DOD PA'I

DON NI THOB MDZAD PA'I, ,DAM PA'I DON NI THUB PAS GSUNGS, ,'DI NI
GSANG SNGAGS KYI THEG PA CHEN PO'I LHAG PA'I KHYAD PAR YIN TE,
SEMS CAN GANG YUL GANG DU'AM DUS GANG DU JI LTAR MNGON PAR 'DOD
PAR 'GYUR BA DE DE NYID LA NGES PAR SBYOR ZHING THABS BDE BA NYID
KYIS

BYANG CHUB THOB BAR MDZAD PA YIN NO, ,DE BAS NA, SKYE BO MI BZAD
PA YI LAS, ,GANG DANG GANG GIS BCINGS GYUR PA, ,THABS DANG BCAS
PA DE NYID KYIS, ,SRID PA'I 'CHING BA LAS GROL 'GYUR, ,ZHES
GSUNGS PA YIN NO, ,DE LTAR RJES SU MTHUN PA'I THABS STON PAR

MDZAD PAS NA, GSANG SNGAGS KYI THEG PA CHEN POR NI, BCOM LDAN
'DAS DKA' BA SPYOD PA STON PAR MI MDZAD PA YIN LA, SHES RAB KYI
PHA ROL TU PHYIN PA LA SOGS PAR NI CI NAS KYANG DKA' BA MED PA'I
MING DANG LDAN PA NYID BYANG CHUB PA YIN PA DE LTAR NI THAMS CAD
DU STON BAR

MDZAD PA NYID YIN NO, ,DER NI MING TZAM ZHIG BKAG PA YIN NO ZHE
NA, MING BKAG PA NYID KYIS DKA' BA NYID BKAG PAR GYUR PA MA YIN
NAM, GANG ZHIG BYED PA NYID NA DKA' BA'I MING 'JUG PA DE NYID NI
DKA' BA YIN GYI BYA BA TZAM MA YIN NO, ,BYANG CHUB SEMS DPA' NI
GNYIS SU MED

BA'I TING NGE 'DZIN GOMS PAR GYUR PAS MGO BO DANG, RKANG PA DANG
LAG PA LA SOGS PA SBYIN PA GZHAN GYI DON GYI 'DU SHES KYI DGA' BA
THOB PAS BDE BA'I MING NYID LA 'JUG PAS DE'I TSE JI LTAR DKA' BA
YIN, GZHAN DAG LA DKA' BA NYID DU GRAGS PA YIN ZHE NA, GAL TE DE
LTA NA NI

GSANG SNGAGS KYI SGO LA SPYAD PA SPYOD PA BDE BA'I YO BYAD THAMS
CAD DANG LDAN PA'I SNYING RJE CHEN PO RO GCIG PA'I MCHOG TU DGA'
BA'I SNYOMS PAR 'JUG PA MI 'DOD PA RNAMS SPRUL PA'I TSOGS KYIS
'GRO BA RNAMS KYI MNGON PAR 'DOD PA'I DON RNAMS CIG CAR BYED PA
NI GZHAN DAG LA LHAG

@22B PAR DKA' BA NYID DU GRAGS PAS 'DI DAG MNYAM PA NYID YIN NO,
,DE BAS NA DKA' BA NI 'DIR RNAM PA THAMS CAD DU GZHAN GYI DON
GANG CUNG ZAD LA SBYAR BAR BSHAD PA MA YIN LA, DE YANG DKA' PA'I
MING CAN DU RIGS PA MA YIN NO, ,DE BAS NA MING BKAG PAS THUGS RJE
CHEN PO DANG

LDAN PA'I DE KHO NA NYID KYI RNAL 'BYOR PA NYID KYI PHUN SUM
TSOGS PA YIN PAR BSTAN PA YIN NO, ,DE LA DKA' PAR BYED PA'AM SLA
BAR BYED PA NI RIGS SU GTOGS PA CI 'DOD PAR SPYOD PA NYID DO, ,DE
BAS NA BDE BA NYID KYIS BDE BA THOB PAR BYA BA'I PHYIR, BCOM LDAN
'DAS GSANG SNGAGS KYI

THEG PA CHEN POR NI DKA' BA MI SPYOD PA STON PAR MDZAD PA YIN NO,
,DE YANG 'DI LTAR GANG 'DOD CHAGS LA SOGS PA'I NYES PA'I TSOGS
RNAMS LA KUN DU SPYOD PA MED PA RANG BZHIN NYID KYIS RAGS PA'I
RNAM PAR RTOG PA MNGON PAR MI SHES PA, SNYING RJE CHEN PO DANG
LDAN PA GNYIS SU MED

PA'I DE KHO NA NYID TSOL BA LA BRTZON PA DBANG PO RAB KYI YANG
RAB TU GYUR PA'I BDAG NYID CHEN PO DE'I PHYIR PHYI DANG NANG GI
BDAG NYID CAN GYI BYA BA'I SPROS PA'I NYES PA MA LUS PA SPANGS PA
SNYING RJE CHEN PO'I RO GCIG PA, CHOS THAMS CAD BDAG MED PA'I YE
SHES KYI NGO BO NYID MING GZHAN THABS

DANG SHES RAB CES BYA BA'I PHYAG RGYA CHEN PO GSANG BA THAMS CAD
KYI DAM PA NYE BAR BSTAN PAR MDZAD PA YIN NO, ,GANG YANG THA MAL
PA'I YUL LA NYE BAR LONGS SPYOD PA LA RGYAB KYIS PHYOGS KYANG
'DOD CHAGS LA SOGS PA'I BAG CHAGS KYI RNAM PAR RTOG PA MA SPANGS
PA RNAM PAR RTOG PA'I

YE SHES SNA TSOGS PAR SPRUL PA DBANG PO MCHOG GI BAR MAR GYUR PA,
DON DAM PA'I YE SHES KYI RGYA MTSO CHEN POR 'JUG PAR NUS PA MA
YIN PA DE'I PHYIR, PHRENG BA DANG, GOS DANG, RGYAN LA SOGS PA
SHES RAB LA DGOS PA'I TSOGS SU GYUR PA'I THABS SHES RAB KYI BDAG
NYID CAN DE

BZHIN GSHEGS PA'I RIG PA'I TSOGS SPRUL PA'I YE SHES KYI NGO BO
NYID PHYAG RGYA CHEN PO RTOGS PA'I THABS SU GYUR PA, YE SHES KYI
PHYAG RGYA GSUNGS PA YIN NO, ,GZHAN YANG DBANG PO MCHOG GI THA MA
GNYIS SU MED PA'I YE SHES LA DGA' BA YIN DU ZIN KYANG 'DOD PA'I
'DOD CHAGS MA

@23A *, ,SPANGS SHING DE'I YUL DANG NYE BAR GYUR PA LAS RNAM PAR
G-YENG BAR 'GYUR GYI TING NGE 'DZIN DU MI 'GYUR PAS DE LA NI DAM
TSIG GI PHYAG RGYA RJES SU GNANG STE, DE YANG RGYUD LAS JI SKAD
BSHAD PA'I GZUGS DANG LANG TSOL SOGS PA'I YON TAN DANG LDAN PA LO
BCU GNYIS PA LA

SOGS PA'I TSAD DANG LDAN PA, RANG GI BDAG PO'I RIGS LAS BYUNG BA,
SNGAGS DANG RGYUD SHIN TU LEGS PAR BSLABS PA DAM TSIG PHUN SUM
TSOGS PA LA SOGS PA'I YON TAN GYI KHYAD PAR DANG LDAN PA STE, DE
LA YANG LHA'I DGOS BA BYAS PA'I SNGAGS KYI LUS DANG SHES RAB KYI

BDAG NYID CAN DANG, BDAG NYID KYANG SNYING RJE CHEN PO YONGS SU
GYUR PA'I THAMS CAD MKHYEN PA'I GZUGS SU BSAM PA'I TING NGE 'DZIN
LA GNAS PA NI KUN NAS NYON MONGS PA MA YIN GYI THABS NYID YIN NO,
,GANG ZHIG 'DOD CHAGS LHAG PAR CHE ZHING DE LTA BU'I RNAM PA
YONGS SU

RDZOGS PAR MI NUS PA'I DBUL BA NYID DAM, RANG NYID DE LA LTOS PA
MED CING DE KHO NA NYID KYI BLO CHE BA MA YIN PA LA GNAS PA NYID
KYIS YONGS SU 'DZIN PA DE LTA BU LA MI 'JUG PAR GZHAN GYI SEMS
MNYAM PAR 'JOG PAR MI NUS PA DE'I PHYIR NI LAS KYI PHYAG RGYA
GSUNGS PA YIN LA,

DER YANG RJES SU MTHUN PA'I LAS SU BYED PA NYID KYIS NYAMS SU LEN
PA YIN NO, ,DE LTAR SEMS CAN GANG GANG LA MDON [*MNGON] PAR 'DOD
PA DE DE NYID LA NGES PAR SBYOR BAR MDZAD PAS, GTZO BOS SEMS CAN
THAMS CAD THAMS CAD MKHYEN PA'I GNAS THOB PAR MDZAD PA'I PHYIR,
SNGAGS KYI

THEG PA NYID DKA' BA MED CING BYANG CHUB KYI RGYU'I GTZO BO YIN
NO, ,DE BAS NA, DKA' THUB SNGOM PA MI BZAD PA, ,BSTEN PAS 'GRUB
PAR MI 'GYUR GYI, ,ZHES BYA BA LA SOGS PA GSUNGS TE, DE RNAMS
KYIS NI, RANG SEMS MNYAM NYID G-YENGS 'GYUR LA, ,G-YENGS PAS
'GRUB

PAR MI 'GYUR RO, ,ZHES BYA BA YANG RIGS PA NYID YIN NO, ,'DIR
BDEN PA'I DE KHO NA NYID KYI RNAL 'BYOR BA NI DE KHO NA NYID KYI
THABS MA SHES PA'I PHYIR, DBANG PO RTUL PO YIN PAR SHES PAR
BYA'O, ,PHA ROL TU PHYIN PA'I DE KHO NA NYID KYI RNAL 'BYOR NI
THABS NYID LA 'KHRUL PA YIN PA'I

@23B PHYIR DBANG PO 'BRING PO YIN NO, ,GSANG SNGAGS KYI SGOR
SPYAD PA SPYOD PA RNAMS NI GANG DU YANG RNAM PAR RMONGS PA MED
PAS NA DBANG PO RNON PO YIN NO, ,DE BAS NA DBANG PO RNAMS NI GANG
GZHAN DAG BYED NA NGAN 'GROR 'GRO BAR 'GYUR BA DE NYID KYI PHYIN
CI MA LOG BA'I THABS LA MKHAS

PAS KUN DU SPYOD PA'I SNGAGS KYI BRTUL ZHUGS CAN NI RNAM PAR DAG
PA'I GNAS THOB PAR 'GYUR RO, ,RTUL PO'I RTUL PO LA SOGS PA'I DBYE
BA NI RANG NYID KYIS SHES PAR 'GYUR BAS NA MA SPROS SO, ,DE BAS
NA DE KHO NA NYID DANG THABS MKHAS PA DAG LA MA RMONGS PA LA SOGS
PA'I

RGYU RNAMS KYIS SNGAGS KYI THEG PA NYID TSUL THAMS CAD KYI MCHOG
YIN PAR BCOM LDAN 'DAS KYIS GSUNGS TE, KUN DU BZANG PO'I THUGS
RJE CHEN PO SEMS CAN GYI KHAMS YONGS SU SKYOB PA'I MDZAD PA 'GRUB
PA NI SO SOR NGES PA'I SEMS CAN LA PHAN 'DOGS PA'I LAM GYIS

'GRUB PA MA YIN PAS NA SNGAGS KYI BSTAN BCOS NI BSTAN BCOS THAMS
CAD LAS KHYAD PAR DU 'PHAGS PA GRUB PA YIN NO, ,GANG YANG RNAM PA
THAMS CAD MKHYEN PA NI BYAMS PA LA SOGS PA NYID KYIS MA LUS PA LA
DMIGS PA LAS 'BYUNG BAR 'GYUR GYI ZHE SDANG LA SOGS PA LAS

NI MA YIN TE, BYAMS PA LA SOGS PAS KUN NAS BSLANG BA'I SBYIN PA
LA SOGS PA NI ZHE SDANG LA SOGS PAS KUN NAS BSLANG BA'I MNGON
SPYOD LA SOGS PA LAS NI MA YIN TE, DE DANG 'GAL BA'I PHYIR RO ZHE
NA, 'DIR BRJOD PAR BYA STE, 'GAL BA ZHES BYA BA 'DI CI ZHIG YIN,
,GAL TE

PHAN TSUN YONGS SU SPANGS PAR GNAS PA'I MTSAN NYID YIN NA NI,
BYAMS PA DANG SNYING RJE DE YANG PHAN TSUN YOD DO ZHES RGYU MED
PA NYID DU THAL BAR 'GYUR RO, ,LHAN CIG MI GNAS PA'I MTSAN NYID
YIN NO ZHE NA, DE NI JI LTAR NA BYAMS PA DANG SNYING RJE LA SOGS
PA YOD PA DE LTAR ZHE SDANG LA

SOGS PAS KYANG MI 'GYUR TE, GANG GI PHYIR BYANG CHUB SEMS DPA' NI
BYANG CHUB TU SEMS BSKYED PA YONGS SU GZUNG BA BYAS NAS SEMS CAN
MA LUS PA GDON PA'I BSAM PA DANG, DANG POR MA LUS PA LA DMIGS
PA'I BYAMS PA LA SOGS PA NYID KYIS BYED DE, DE YANG DE'I SEMS

@24A *, ,CAN THAMS CAD SDUG BSNGAL GSUM GYIS KHYAB PA LA SNYING
RJE BAS NGES PAR BDAG GIS 'DI DAG BDE BA'I RAB MCHOG TU GYUR PA'I
BDE BAR GSHEGS PA'I GO 'PHANG LA GZHAG PAR BYA'O ZHES BYA BA NI
BYAMS PA'O, ,BLA NA MED PA'I CHOS KYI SKUS NGES PAR BDE BAR

GSHEGS PA NYID DU 'DIS 'GYUR RO ZHES BYA BA NI DGA' BA'O, ,'DI
DAG NI BSOD NAMS MA YIN PA BYED PA YIN YANG BDAG GIS BYANG CHUB
KYI SEMS KYI YUL DU BYAS LA, NGES PAR BLA NA MED PA'I DGE BA'I
SKAL BA CAN DU BYA'O ZHES 'GA' ZHIG LA BTANG SNYOMS PA YIN NO,
,DE LTAR

NA DMIGS PA THA DANG PA'I BYAMS PA LA SOGS PA SNYING RJE CHEN
PO'I SEMS KYI KHONGS SU GTOGS PA LA 'GAL BA MED DO, ,DE BZHIN DU
DMIGS PA THA MI DAD PA RNAMS KYI YANG BYANG CHUB KYI SEMS KYI
RJES SU 'GRO BAS BDE BA DANG SDUG BSNGAL BA DANG, BSOD NAMS DANG
BSOD

NAMS MA YIN PA'I YUL RNAMS LA BYAMS PA LA SOGS PA YANG 'GAL PA
MED DO, ,JI LTAR SNYING RJE CHEN PO'I YUL DU BYAS PA NYID KYIS
SEMS CAN THAMS CAD LA YANG RNAM PAR DBYE BAS BDE BA'I SEMS CAN LA
SOGS PA'I YUL LA BYAMS PA LA SOGS PA 'JUG PA NA SNYING

RJE CHEN PO DE NYID BSTAN PAR BYED LA, DE BZHIN DU ZHE SDANG LA
SOGS PA'I TING NGE 'DZIN LA YANG SEMS CAN GDUG PA'I YUL RNAMS LA
SNYING RJE CHEN PO 'GRUB PA'I RGYU NYID DU 'GYUR RO, ,DE YANG,
ZHE SDANG CHOS LA GNAS GNAS TE, ,SEMS CAN THAMS CAD RNAM PAR
SPYOD, ,CES BYA BA

LA SOGS PA JI SKAD GSUNGS PA DANG, DE BZHID [*BZHIN] DU GANG GDUG
CING GDUL DKA' BA'I SPYOD PA CAN DE RNAMS KHRO BO'I TING NGE
'DZIN NYID KYIS DBANG DU BYAS NAS LAM LA SPYOR BAR NUS PA NI RIGS
PA NYID YIN NO, ,DE BAS NA KHRO BO YANG DE RNAMS KYI SNYING RJE
CHEN PO'I GZHIR GYUR CING 'GRO BA

LA PHAN PA BYED PA'I RGYU KHO NA YIN NO, ,DE YANG, NYI MA'I ZER
GYIS GDUNGS PA'I MTSO CHEN DANG, ,MNYAM PA'I GZUGS SU SNYING RJE
CHEN POS KHRO, ,NANG NA KHA BA LTAR BSIL PHYI ROL DU, ,RTZUB PA
NYID KYIS 'GRO BA SKYOD PAR BYED, ,CES BSHAD PA YIN NO, ,DE BAS
NA ZHE SDANG LA SOGS

@24B PA'I TING NGE 'DZIN RNAMS KYANG BYAMS PA LA SOGS PA'I TING
NGE 'DZIN LTAR 'GRO BA LA PHAN 'DOGS PA'I DMIGS PA NYID YIN PAR
BYE BRAG MED PA KHO NA YIN NO, ,DE BZHIN DU ZHE SDANG CHEN PO LA
SOGS PA DANG RAB TU LDAN BA'I MNGON SPYOD LA SOGS PA'I LAM RNAMS
KYANG SNYING RJE CHEN PO

DANG LDAN PA'I SNGAGS PA RNAMS KYIS GZHAN GYI DON BYED PA MTHONG
BA'I CHOS NYID LA GZHAN GYI DGOS PA BYA'I GZHAN DU MA YIN NO ZHES
BYA BA NI NGES PA YOD PA MA YIN TE, RNAM PA THAMS CAD DU GZHAN
GYI DGOS PA MED PAR MNGON PAR 'DOD PA YIN PA'I PHYIR RO, ,GANG
YANG CHOS BSTAN PA

LA SOGS PAS SDIG PA LAS LDOG PAR MI NUS LA, MA BZLOG NA NI NYES
PAR SPYOD PA MI BZAD PA BYAS PA'I PHYIR DMYAL BA LA SOGS PA'I
SDUG BSNGAL LAS GDON PAR MI NUS SO, ,DE'I PHYIR NI SNGAGS PAS
GSHIN RJE GSHED LA SOGS PA'I TING NGE 'DZIN DANG, SNGAGS DANG
RGYUD

KYI SBYOR BAS BSANG BA YANG RJES SU GNANG BA YIN NO, ,DE LTA BUS
'CHI BA NI GNYIS SU MED PA'I TING NGE 'DZIN LA SO SOR BRTEN PAS
BDE 'GROR SKYE ZING BYANG CHUB KYI SEMS KYI SA BON LA RJES SU
ZHUGS PAS DE'I DGOS PA CHEN PO NYID DU 'GYUR BA NYID YIN NO, ,DE
BAS NA SLOB DPON

SMAD PA LA SOGS PAS BYANG CHUB KYI SEMS BRTAN PA NYID DU RGYUD
RNAMS LAS GSUNGS PA YIN TE, DE RNAMS NYID NI SHIN TU NYES PAR
SPYOD PA BYED PA NYID KYIS LHAG PAR SNYING BRTZE BAR BYA BA YIN
PA'I PHYIR RO, ,DE BZHIN DU DBANG DU GYUR PA YANG DES BSGO BA LA
YID RTON CING DAD PA BSKYED

PA LA SOGS PAS BYANG CHUB KYI SEMS BRTAN PA NYID DU 'GYUR BAS NA
PHAN 'DOGS PA YIN NO, ,GANG YANG DE BZHIN GSHEGS PA LA GNOD PA
BYED PA LA SOGS PA LA BSAM GTAN SNGON DU 'GRO BAS BSAD PAR NYE
BAR BSTAN PA DANG, DE BZHIN DU CHAGS PA TZAM GYIS DBANG DU BYA

BAR BSTAN PA NI KUN NAS NYON MONGS PA GZHAN GYI DBANG DU GYUR PA
YIN NA YANG YE SHES 'DIS GNYIS SU MED PA'I YE SHES SNYING LA 'JOG
LA, DE NAS SNYING RJE CHEN POS BDAG TU BYA BA'I GNYIS SU MED PA'I
TING NGE 'DZIN LA RAB TU 'JUG PAS SPYIN PA LA SOGS PA'I LAS THAMS

@25A *, ,CAD SNYING RJES YONGS SU SMIN PAR BYED PA'I RGYU NYID
YIN PA'I PHYIR NYES PA MED DO, ,DE BAS NA ZHE SDANG LA SOGS PAR
YONGS SU GZHOL BAS KYANG SEMS CAN RNAMS LA RNAM PA 'DIS GZHAN GYI
DON GYI YE SHES KYI BDUD RTZIS TSIM PAR BYED PA YIN NA ZHES BYA
BAR DGONGS

SO; ,MNGON PAR 'DOD PA'I DON YANG DAG PAR GRUB PA RNAMS NI 'DOD
CHAGS LA SOGS PA TZAM GYIS KYANG RAB TU 'JUG PA NI CHOS KYI
DBYINGS KYI RGYU MTHUN PA NYID YIN NO, ,DE YANG GANG GI PHYIR
CHOS KYI DBYINGS DBYER MED PA YIN LA SNA TSOGS PA YANG DE TZAM DU
ZAD DO, ,DE NI JI LTAR

PHYIN CI MA LOG PAR MTHONG BA'I SNYOMS PAR 'JUG PA'I SEMS LA RNAM
PAR BRTAGS PA DE DE BZHIN DU LDANG BA'I SEMS LA YANG SO SOR SNANG
BA YIN PAS BYANG CHUB KYI SEMS KYI YID BZHIN GYI NOR BU LTAR DE
DAG THAMS CAD PHUN SUM TSOGS PAR 'GYUR BA YIN NO, ,DE BAS NA RIN
CHEN

'BYUNG LDAN LA SOGS PA'I DAM TSIG NYAMS SU BLANG BA LA YANG NYES
PA MED DE SHIN TU RNAM PAR DAG PA'I CHOS KYI DBYINGS LA RAB TU
GZHOL BA'I YID NI NYAMS SU LEN PA THAMS CAD PHYIN CI MA LOG PAR
RTOGS PA'I RGYU YIN PA'I PHYIR RO, ,NGES PAR BYA BA NYID DU BSTAN
PA NI DE KHO NA NYID LA

MNGON PAR ZHUGS PA'I SEMS DANG LDAN PA'I RNAL 'BYOR PA RNAMS LA
DE NYID RNAM PAR RTOG PA'I THABS YIN PA'I PHYIR RO, ,DE YANG GANG
'JIG RTEN PA'I CHOS KYI RJES SU 'JUG PA RNAMS NI CHAGS PA MED
PA'I GNAS RNYED PAR SLA BA MA YIN PAS 'JIG RTEN PA'I CHOS RNAMS
LA RNAM PAR

G-YENG BA'I 'DU SHES CAN RNAMS NI DAG PA DANG, MA DAG PA LA SOGS
PA LA MNGON PAR ZHEN PA YIN LA, DE YANG LOG PA LA MNGON PAR ZHEN
PA NYID LA NGES PAR 'DZIN PA GSANG BA LA SOGS PAR RTOG PA KHYAD
PAR GSOD PA'I BDAG NYID CHEN PO DE'I PHYIR 'GRO BA MA LUS PA'I
BSAM PA

MKHYEN PA'I THAMS CAD MKHYEN PAS 'JIG RTEN PA'I CHOS THAMS CAD
DANG MI MTHUN PAR GYUR PA NYID KYIS 'JIG RTEN LAS 'DAS PA'I GO
'PHANG THOB PAR MDZAD CING, ,ZAS DANG, SPYOD LAM GYI BYA BA RNAMS
NGES PA MED PA NYID DU BSTAN PA YIN PAR NGES PAR BYAS PA YIN NO,
,DE BZHIN DU

@25B SHING DRUNG DANG DUR KHROD DANG, BLAG BA MED PA LA SOGS PA'I
GNAS RNAMS KYANG SBYANGS PA'I YON TAN LA DGA' ZHING CHOG SHES PA
LA 'JOG PA LA GTOGS PA GZHAN NI MA MTHONG NGO, ,MNGON PAR 'DOD
PA'I DE KHO NA NYID LA GOMS PA NYID NI MYA NGAN LAS 'DAS PAR YID
GZHOL BAR 'GRUB

BAR MI 'GYUR BA'I PHYIR SBYANGS PA'I YON TAN NYE BAR STON PA NI
'BRAS BU DANG LDAN PAR 'GYUR BA YIN NO, ,DE BZHIN DU DE KHO NA
NYID KYI BDUD RTZI MYONG BA DANG LDAN PA RNAMS NI 'JIG RTEN PA'I
CHOS GANG GI YANG RJES SU MI 'JUG PAS RIN CHEN 'BYUNG LDAN LA
SOGS PA'I ZAS BSTAN CING,

ZAS BZA' BA LA SOGS PA DGAG PA YANG RIGS PA NYID YIN NO, ,GANG
YANG NYIN RE'AM NI ZLA RE ZHING, ,ZHES BYA BA LA SOGS PAS NGES
PAR BYA BA NYID DU BRTEN PA NI DE'I RIGS SU GTOGS PA NYID DE GOMS
PAR BYA BA'I PHYIR YIN TE, DE NYID NI DE RNAMS KYI CHOS KYI
DBYINGS RTOGS

PA'I LAM YIN NO, ,DE BAS NA DE LTA BU'I RIGS DANG LDAN PA GZHAN
GANG CI YANG RUNG PAR BSHAD PA DE RNAMS THAMS CAD KYANG DE'I RIGS
SU GTOGS PA NYID KYI RNAL 'BYOR PA NI GNYIS SU MED PA NYAMS SU
LEN PA LAS GZHAN PAS GNYIS SU MED PA'I CHOS KYI DBYINGS LA 'JOG
PAR MI

NUS PA NYID YIN PAR SHES PAR BYA'O, ,DES NA JI LTAR LUNG LAS 'DOD
CHAGS DANG BRAL BA'I SEMS LAS RNAM PAR RTOG PA DANG, MI GTZANG BA
DANG ZAS DANG SKOM LA MI MTHUN PA'I 'DU SHES NYE BAR BSGOM PA
STON PA NI RNAL 'BYOR PA RNAMS KYI RANG BZHIN GYI DBYE BA LAS
GYUR PA YIN TE,

JI LTAR BYA BA'I RGYUD LA SOGS PA LAS BSTAN PA NI RNAL 'BYOR PA'I
RANG BZHIN GYI DBYE BA NYID LAS YIN GYI, DER YANG BSGRUB PAR BYA
BA'I DBYE BA NI 'GA' YANG YOD PA MA YIN NO, ,DE BZHIN DU DAM TSIG
NYE BAR BSTAN PA YANG SEMS CAN MA LUS PA'I BSAM PA MKHYEN NAS
RANG BZHIN GYI DBYE

BA NYID LAS BSTAN PAR SHES PAR BYA'O, ,DE YANG ZHE SDANG LA SPYOD
PA'I RNAL 'BYOR PA RNAMS LA NI ZHE SDANG RDO RJE BSGRUB PA RJES
SU GNANG LA, BSGRUB PA DE ZHE SDANG 'PHEL BA NYID RKYEN DU BYAS
PA YIN NO, ,DE BZHIN DU 'DOD CHAGS LA SOGS PA SGRUB PA LA YANG
SBYAR BAR BYA STE, SPROS PA 'DI DAG

@26A *, ,THAMS CAD NI 'DOD CHAGS LA SOGS PA'I NYON MONGS PA DANG,
NYE BA'I NYON MONGS PA LA NYE BAR CHUD PA'I RNAL 'BYOR PA RNAMS
RANG BZHIN SNA TSOGS PA DANG LDAN PA DAG DE KHO NA NYID GYI LAM
LA 'JUG PAR BYA BA'I DON NYID YIN PAR RTOGS PAR BYA'O, ,DE BAS NA

BCOM LDAN 'DAS KYIS SNGAGS KYI TSUL GNYIS SU MED PA'I YE SHES KYI
DE KHO NA NYID LA SEMS CAN THAMS CAD GZUD PAR BYA BA'I DON DU MI
MTHUN PA'I THABS RNAM PA SNA TSOGS PA'I SGO NAS KYANG RNAM PAR
GROL BA'I SGO BSTAN PA NYID KYIS TSE 'DI NYID DU 'TSANG RGYA BA
ZHES PA LA SOGS

PA GANG GSUNGS PA STE, DE DAG LA SOGS PA MNGON SUM DU RTOGS PA'I
THABS RNAM PA SNA TSOGS PA STON PAR MDZAD PA'I PHYIR MOS PA DANG,
MNGON PAR BRTZON PA'I KHYAD PAR GYIS BSGRUB PAR BYA BA NYID DU
BSTAN PAR BYA BA YIN LA, GSANG SNGAGS KYI SGO'I SPYAD PA SPYOD PA
RNAMS NI

DBANG PO RNON PO NYID YIN PA'I PHYIR MOS PA DANG, MNGON PAR
BRTZON PA MED PA MA YIN NO, ,DE LTAR NA BDE BAR GSHEGS PAS TSUL
GSUM BSTAN PA THAMS CAD 'GAL BA MED PA NYID DU RIGS PA NYID YIN
NO, ,DE BAS NA GNYIS SU MED PA'I YE SHES GCIG PU NYID DE KHO NA
NYID YIN LA

SEMS CAN GYI RANG BZHIN GYI DBYE BA LAS NI SPROS PA'I DBYE BA
NYID DU RJES SU GZUNG BA YIN NO, ,GUS PAS DRI MED BLA MA YUN RING
BSTEN BYAS PAS, ,TSUL GSUM NGES PA'I TSIG RNAMS GSAL BAR RTOGS
NAS SU, ,BLO ZHAN RNAMS KYIS MA NGES GYUR LA BDAG GIS NI, ,LUNG

DON RGYA MTSO MI 'GAL 'DI NI BSHAD PA YIN, ,BDEN PA'I DE NYID
TSUL DON GANG, ,PHA ROL PHYIN TSUL DON GANG YIN, ,GSANG SNGAGS
CHEN PO'I TSUL DON YANG, ,BSDUS NAS 'DIR NI BSHAD PA YIN, ,GANG
ZHIG TSUL GSUM RGYA MTSOR 'JUG PA LA, ,BLA MA'I GZHUNG GI RJES

MTHUN BDAG GI LAM, ,RTOGS PAS 'GRO BA PHUN SUM TSOGS GYUR NAS,
,RIN CHEN LTA BUR GNYIS MED BLO RGYAS SHOG, ,TSUL GSUM GYI SGRON
MA SLOB DPON CHEN PO MTHO BTZUN TRI PI tA KA MA LA'I ZHAL SNGA
NAS KYIS MDZAD PA RDZOGS SO,, ,,RGYA GAR GYI MKHAN PO PADM'A KAR
WARMA DANG,

@26B ZHU CHEN GYI LO TZ'A BA DGE SLONG RIN CHEN BZANG POS BSGYUR
CING ZHUS TE GTAN LA PHAB PA'O,, 