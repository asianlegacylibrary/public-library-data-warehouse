@53A #, ,RGYA GAR SKAD DU, MA H'A R'A

DZA KA NI SKA LE KHA, ,BOD SKAD DU, ,RGYAL PO CHEN PO KA NIS KA
LA SPRINGS PA'I SPRING YIG ,DE BZHIN GSHEGS PA THAMS CAD LA PHYAG
'TSAL LO, ,BGROD PAR BGYI 'OS KHYOD LAGS NA, ,BKUG KYANG MA MCHIS
GANG LAGS DE, ,MA GUS MA LAGS BRNYAS MA LAGS, ,RGA

@53B DANG NAD KYI BAR CHAD BGYIS, ,BDAG NI SEMS CAN THAMS CAD
DANG, ,'DRA BAR KHYOD LA BRTZE MOD KYIS, ,KHYOD KYI YON TAN GYIS
KHYOD LA, ,LHAG PAR NYE MGON KHYAD PAR BGYID, ,GDAMS BGYI PHAL
CHER MCHIS MOD KYI, ,THAMS CAD GDAMS BAR SUS RDO THOGS, ,KHYOD
KYI YON

TAN GANG LAGS DES, ,BDAG NI SPYI BRTOL SKYES PAR GYUR, ,BZLOG PA
MED PA'I YON TAN GYIS, ,PHYOGS RNAMS KUN DU BSGOS PAS NI, ,MI
MCHOG RNAMS KYANG THUGS THUB PAR, ,MDZA' BSHES BZHIN DU 'DZEM PA
MED, ,DE LTAS SNYAN BSTOD NYID KYI CHED, ,BDAG GIS

GSOL BA 'DI GSON TE, ,BSGRUB DANG BTANG BA'I PHYOGS GNYIS LAS,
,GANG RIGS DE NI NYAMS SU BZHES, ,DGA' BAR BGYID PA'I YUL RNAMS
DANG, ,RGYA GAS PAR BGYID PA'I LANG TSO DANG, ,BDAG NYID RANG
DGAR SPYOD PA DE, ,KUN DU DON MED BGYID PA'I SGO, ,PHUNG BAR BYED
PA

DE GSUM SPANG, ,MKHAS PAS DAM PA BSTEN PA DANG, ,DBANG PO DUL
DANG SHES RAB KYI, ,STOBS MTHUS NYAMS NI SMAD NAS SPYAD, ,KHYOD
GYI NYOS PA'I GZHIR GYUR PA'I, ,CHA NI GSUM PO DE DAG RNAMS,
,CHOS LUGS DAG DANG 'DUL BA YIS, ,BCOS NAS YON TAN NYID DU
MDZOD,,

CI STE RGYAL PO BLON PO DAG ,DKYEL CHE SNYING RJE'I BDAG NYID NI,
,RTAG TU NYON MONGS MED PA YI, ,LAS KYIS RGYAL SRID BYA BAR RUNG,
,'JIG RTEN 'DI NA BLO GROS KYIS, ,NYAM CHUNG GYUR DANG MGON MED
PA, ,BYA BA MA YIN BYED PA LA, ,GDON MI ZA BAR 'JUG PAR 'GYUR,
,DE BAS JI SRID

SA DE LAS, ,MYUR DU MA BRGAL BAR DU NI, ,BLO MTHU BSKYED PHYIR
MKHAS PA DAG ,BSDU BAR DGYES PA'I NAN TAN MDZOD, ,CHOS KYI BSTAN
BCOS GDON BGYI ZHING, ,DE YI DON GYI TSUL GSON LA, ,GSAN PA'I
CHOS RNAMS RNAM DPYAD DE, ,DPYAD PA LA NI MKHAS PAR MDZOD, ,MYA

NGAN GYIS NI MA GDUNGS SHING, ,NA GZHON NAD MED LONGS PA YI,
,DNGOS PO DA LTAR BYUNG BA YI, ,BLO GROS LA NI MI NUS MED, ,'DIR
NI SKYES BU DAM PA LAS, ,DUS DUS SU YANG NYUNG ZAD GSON, ,NYUNG
DU BSAGS NA'ANG NGES PAR NI, ,RING POR MI THOGS MANG POR 'GYUR, ,

@54A *, ,RTAG TU CHU THIGS RE RE'I RGYUN, ,BAR CHAD MED PAR 'BAB
PA YIS, ,GANG ZHIG GANG BAR MI 'GYUR BA'I, ,SNOD DE JI LTA BU
ZHIG MCHIS, ,DE LTAR DPE GSAL DE LTA BU, ,RGYAL PO TSAD MAR MDZAD
NAS NI, ,DAM PA'I CHOS NI GSAN PA LA, ,RTAG TU DGES PA

NYID DU MDZOD, ,YON TAN NOR NI GNYER LA GNYEN, ,MKHAS SHING
SNYING RJE'I BDAG NYID CAN, ,BYAS GZO PHONGS CHOS MI BGYID PA,
,BZANG PO KHYOD KYI SLAD DU ZHOG ,KHYOD KYI BLUN DANG PHONGS CHOS
CAN, ,SKAMS SHING BYAS PA MI GZO DANG, ,KHA GSAG GTUM PO MI BZAD
PA, ,YUL

NA RANG GNAS SU MA STZAL CIG ,RTAG TU SO SO'I SKYE BO YI, ,KHYAD
PAR MKHYEN BAR MDZOD CIG DANG, ,DE YI KHYAD PAR MKHYEN TZAM LA,
,PHUN SUM TSOGS PA RAG LAS SO, ,MI GANG DKA' BA SPYOD BYED DANG,
,DOR BAR BYA DKA' 'DOR BA DANG, ,BZOD PAR DKA' BA BZOD BYED DANG,
,BKUR

DKA' NYAMS SU LEN PA DANG, ,GNAS MIN LAS NI ZLOG BYED DANG, ,GNAS
SU 'JOG PAR BRTZON PA DANG, ,DE YI BSAM PA MTHUN GUS DANG, ,BDE
BAR 'DOD CING 'O BYAMS PA, ,DE DAG RNAMS NI MDZA' BSHES TE,
,GNYEN 'DUN GROGS PO'ANG DE DAG LAGS, ,RANG DON TZAM

PHYIR 'BRANG BA'I MI, ,GZHAN DAG SKYE BO PHAL PAR BAS, ,GROGS PO
PHAN PAR 'DOD PA'I TSIG ,MI SNYAN YANG NI PHAN PA DANG, ,'JAM
DANG BDE BA LAGS PA DAG ,THUGS LA BZHAG PAR MDZAD DU GSOL, ,TSIG
SNYAN PHAN PA MA LAGS DANG, ,'JAM YANG BDEN PA MA

LAGS PA, ,DAM PA MA YIN RNAMS KYI TSIG ,KHYOD KYI THUGS LA MA
BZUNG SHIG ,PHAN PAR SMRA BA KHRO YANG NI, ,KHYOD KYIS GNANG CHEN
DAG TU MDZOD, ,MI PHAN SMRA BA BSTOD BGYIS KYANG, ,DGYES PA DAG
TU MA MDZAD CIG ,RAB DANGS MTSO LA DANG PA YI, ,RGYAL PO DANG NI
CHUS

'JIGS BZHIN, ,DAM PA RNAMS KYIS BSNYEN SLA DANG, ,DAM PA MIN PAS
BSNYEN DKA' MDZOD, ,KHYOD KYIS MKHAS RNAMS TSIM BGYIS PAS, ,'BYOR
BA DON DU GNYER MI BGYI, ,YON TAN DGYES PHYIR KHYOD KYIS NI, ,YON
TAN RNAMS KYIS MI NGOMS MDZOD, ,LONGS

@54B SPYOD BYED DAM BDE BA DANG, ,SDUG BSNGAL PHRAD PA'AM SPYOD
PA'AM, ,SPYOD LAM KUN DU SPYOD PA NA, ,KHYOD KYIS DAM PA BSTEN PA
DANG, ,DRAN PA'I GROGS KYIS BSKOR BA NA, ,BAG YOD PAR NI GNAS
'GYUR TE, ,S'A LA'I SHING LA 'KHRI SHING BZHIN, ,BZANG PO DPAL
GYIS

'KHYUD PAR 'GYUR, ,KHYOD KYIS GZHOM BA BDEN PA DANG, ,KHYAD PAR
ZHING LA SBYIN PA DANG, ,DRAN DANG BRAL BAS 'DOD PA DBYE, ,CHAD
PAS GANG DU'ANG GCAD MI BGYID, ,LOG PAS 'THAB GCUGS BYED PA DANG,
,BKREN LA DMAN PAR LTA BA DANG, ,TSUL KHRIMS LDAN RNAMS

MI DGA' DANG, ,DKA' THUB SDOM PA 'KHRUL BYED PA, ,BZHI PO 'DI DAG
'DOD MIN TE, ,RTZA BA 'JOMS PAR BGYID PA LAGS, ,RAB BRTZON KHYOD
KYI YUL NA NI, ,DE DAG GTAN MA MCHIS PAR MDZOD, ,STOBS DANG LDAN
PAS STOBS CHUNG BA, ,GNANG CHEN GYIS NI MI

GNANG DANG, ,MCHOD 'OS RNAMS KYIS MI MCHOD DANG, ,SMOS 'DRIN KYIS
NI MI SHES PA, ,GANG YANG RUNG LA GANG GIS KYANG, ,BRNYAS PA MED
PAR KHYOD KYIS MDZOD, ,THA SNYAD RNAMS NI DAG PA YIS, ,KUN LA
'DRA BAR GZIGS SU GSOL, ,KUN GYIS RANG GI CHOS THOB

CING; ,CHOS KYIS THAMS CAD 'TSO BAR MDZOD, ,MI SDUG KYANG NI NYES
MED NA, ,THAMS CAD BDE BAR MDZAD DU GSOL, ,PHA YIS BU LA JI LTA
BAR, ,KHYOD KYIS 'KHOR LA BYAMS BGYIS NA, ,BU YIS PHA LA JI LTA
BAR, ,KHYOD KYIS ZHABS 'BRING DGA' BAR BGYID, ,PHAL

RNAMS RANG BZHIN BZANG NA NI, ,KHYOD KYI DGONGS PA BZHIN DU
'GYUR, ,PHAL RNAMS RANG BZHIN NGAN NA NI, ,KHYOD KYI DGONGS PA
BZHIN MI 'GYUR, ,GAL TE GZHUNG LUGS BZANG BZHES NA, ,GONG NAS
GONG DU 'PHANG BAR 'GYUR, ,CI STE NGAN PA'I SPYOD MDZAD NA, ,'OG
NAS

'OG TU LTUNG BAR 'GYUR, ,DAM PA'I LAS LA GNAS NA NI, ,KHYU MCHOG
DANG NI KHYU LTA BUR, ,RJES SU 'TSO BA'I SKYE BO'I TSOGS, ,'DI
KUN RJES SU 'BRANG BAR 'GYUR, ,KHYOD NI GYA GYU LA ZHUGS NA, ,GYA
GYU KHO NA'I RJES 'BRANG SA PAS, ,SKYES DGU KHYOD MDZAD RJES
'BRANG PA'I, ,

@55A *, ,SKYE DGU DE NI NYAMS PAR 'GYUR, ,DE BAS BDAG GZHAN
BSRUNG SLAD DU, ,THUGS KYIS RAB TU BSGRIMS NAS NI, ,GNA' RGYAL
DRANG SRONG RNAMS KYI LUGS, ,NYAMS PA SAR PAR BCOS SU GSOL, ,GNA'
YI RGYAL PO'I SPYOD PA LAS, ,GANG DAG BZANG BA DE

MDZOD LA, ,MI RIGS PA NI GANG LAGS DE, ,SMAD BAR MDZOD LA SPANG
DU GSOL, ,SNGON GYI BKA' KHRIMS SKYON CHAGS PA, ,GNA' NAS MCHIS
KYANG RGYUN CHOD LA, ,RGYAL PO KA NI SKAS MTSAN PA'I, ,KHRIMS SU
BCA' BA GSAR PA MDZOD, ,LHA KHYOD YON TAN DON GNYER BAS,,

YON TAN LHA BZHIN KHO NAR MDZOD, ,LHA KHYOD SKYON RNAMS MKHYEN PA
YIS, ,LHA BZHIN NYES MED KHO NAR MDZOD, ,ZLA BA MAR GYI NGO BZHIN
DU, ,NYES PA'I TSOGS RNAMS 'GRIB PA DANG, ,ZLA BA YAR GYI NGO
BZHIN DU, ,RTAG TU YON TAN GYIS BRGYAN MDZOD, ,YAB MES BZHIN DU
BDAG NYID

KYIS; ,CHOS KYIS SA STENG BSKYANG BA DANG, ,YANG MIS BZHIN DU LHA
GANG GI ,DUS STON 'PHEL BAR MDZAD DU GSOL, ,KHYOD KYIS MTHO RIS
BYANG GROL GYI, ,THEM SKAS MA MNYAM MNYAM PA'I PHYIR, ,BSOD NAMS
LAS BYUNG BZO RIG CHE, ,RTAG TU LHA KHANG DAG TU SOGS, ,RGA DANG

'CHI BAS BSNYENGS MDZOD DE, ,CHOS BZHIN RGYAL SRID DPAL SPYAD
NAS, ,BGRES KAR DGON PAR GSHEGS SU GSOL, ,DAM CHOS BSTAN PAS
'BRAS MCHIS MDZOD, ,RANG BYUNG RNAMS KYI RJES BSLABS PAS, ,KU
SHA'I RIGS SU 'KHRUNGS KHYOD KYIS, ,YAB MES 'PHAGS

RIGS NYI MA YI, ,GDUNG RGYUD CHOS LUGS MA NYAMS MDZOD, ,SKYE BA
CAN LA NGES PAR NI, ,RGA DANG 'CHI DANG NA MCHIS NA, ,MA BGRES MA
BSNYUNGS MA 'GRONGS ZHES, ,LEGS SMON GSOL YANG CI LA SMAN, ,SRID
PA DAG NI GANG YANG RUNG, ,DE NYID RGAS DANG 'CHI BA LAGS, ,

YONGS SU BSGYUR BAS RGA BA STE, ,SKAD CIG 'JIG PA 'CHI BA YI, ,MA
RGAS MA NA MA 'CHI ZHES, ,SMRA BA DAG NI SMRA BA NA, ,DE LTAR
'JIG RTEN KUN 'BAR NA, ,YANG SRID MED LAS GZHAN CI YOD, ,GANG NA
MI MTHUN YOD MA YIN, ,GANG DU 'DU BYED 'JIG MI 'GYUR, ,GANG NA

@55B GCIG TU BDE BAR GNAS, ,GANG DU SONG NA 'CHI MI 'GYUR, ,SRID
PA KUN NAS NYON MONGS DANG, ,SDUG BSNGAL 'BYUNG BA PHYIR MI MKHO,
,DE SLAD DES PA SRID PA RNAMS, ,MED PAR BSGOM PA RGYAS PAR MDZOD,
,'DIR NI BGYI BA 'DI NYID DE, ,DE LAS GZHAN PA'I BGYI MI 'TSAL, ,

BGYI BA DE NI BGYIS PA YIS, ,MI BGYI BA YI TSAR PHYIN TO, ,BGRANG
PHRENG BZHIN DU 'KHOR BA RU, ,LAN MANG YONGS SU 'KHOR BA NI, ,LAN
BRGYA 'AM YANG NA STONG DAG TU, ,'JIG RTEN DAG TU DAM [*CI MA?]
BGYIS, ,'DI MA BGYIS SLAD BYIS PA YI, ,YANG DANG YANG DU BGYI
'TSAL BAS, ,

THOG MA MED PA'I DUS CAN 'DI, ,DA DUNG BAR DU MA LOG GO, ,'CHI
BDAG SU DANG MI BSHES PA, ,GLO BUR DAG TU 'BAB 'GYUR BAS, ,SANG
DAG BYA ZHES MA BZHES PAR, ,DAM PA'I CHOS LA BSNYUR TE MDZOD,
,'DI SANG DENG 'DI MI BYA ZHES, ,BYA BA MI LA BZANG PO MIN, ,NAM

ZHIG KHYOD NI MED 'GYUR BA'I, ,SANG DE GDON MI ZA BAR 'ONG, ,'CHI
BDAG BRTZE BA MED PA CAN, ,SKYES RTZAL DON MED GSOD 'GYUR BA,
,GSOD PA SNGON DU 'ONG BZHIN DU, ,MKHAS PA SU ZHIG BAG RKYONG
SPYOD, ,DE LAS DPAG CHEN BZOD MED DES, ,MDA' NI MI BZAD 'CHOR

MED PAR, ,DE NI JI SRID MA 'PHANGS PA, ,DE SRID RANG GI DON LA
'BOD, ,RNAM SMIN 'BYIN PA SNGON LAS KYIS, ,KHYOD NI YONGS SU
BTANG GYUR PA, ,GSAR PA'I LAS DANG RJES 'BREL ZHING, ,'CHI BDAG
GIS NI DRANGS PA NA, ,DGE DANG SDIG PA MA GTOGS PAR, ,'GRO BA

THAMS CAD PHYIR LOG NAS, ,'GA' YANG KHYOD RJES MI 'BRANG BAR,
,MKHYEN PAR MDZOD LA LEGS PAR SPYOD, ,BDAG NI SNYING RJES ZIL
GNON CING, ,YID MI DGA' BA'I RLAN GYIS NI, ,SHIN TU BRLAN PA'I
SMRE SNGAGS 'DI, ,RE ZHIG GSAN PAR MDZAD DU GSOL, ,'GRO

BA DMAN PA LOG LTUNG BA, ,MGON MED NYES MED PHAL CHER NI, ,RTZVA
DANG CHU DANG 'BRAS BU NI, ,PHAL PAS 'TSO BA SGRUB BGYID PA, ,BYA
DANG RI DAGS PHYUGS DAG LA, ,RGYAL POS GSOD DAM GSOD 'JUG PA,
,CIG RIGS SAM MI RIGS PA, ,BDE LA GNAS PA KHYOD

@56A *, ,NYID GSUNGS, ,KHYOD NI CHEN POR MI KHRO ZHING, ,GNOD PA
BGYID LA'ANG BZOD CES GDA', ,KHYOD KYI THUGS RJE DUD 'GRO LA,
,KYE MA SU YIS DGAG PAR BGYIS, ,GNOD PA BGYID LA BZOD MDZAD CING,
,GNOD MI BGYID PA 'GUMS MDZAD

BAS; ,KHYOD LA BRTZE DANG MI BRTZE BA'I, ,RGYU MTHUN PA NI GNYIS
KA GDA', ,SNGON CHAD BGYIS PA'I SUG LAS KYIS, ,'DI LTAR 'BEN DU
GYUR PA LA, ,KHYOD NYID GNOD PA MDZAD NA GO, ,SU LA SKYABS SU
MCHI BA GSUNGS, ,GZHAN GYIS GNOD PA BGYIS NA YANG, ,NYID KYI

PHYAG GIS BSHUG 'TSAL NA, ,KHYOD BZHENGS MNGON DU GNOD MDZAD NA,
,PHYOGS KUN MUN PAR MA GYUR TAM, ,KUN LA SROG NI PHANGS PA STE,
,KUN LA GSON PA SDUG PA LAGS, ,THAMS CAD 'CHI BA'I CHOS CAN TE,
,THAMS CAD SDUG BSNGAL RNAMS KYIS GDUNGS, ,'DI

LTAR GANG ZHIG MI 'TSAL BA, ,DE NYID KYIS NI SDUG BSNGAL TE,
,MKHAS PA SU ZHIG MGAR BA LTAR, ,TSIG PA LA NI YANG SREG BZHIN,
,KHYOD NI SROG GCOD MI DGYIS SHING, ,SROG GCOD DGYES LAS PHYIR
LOG NA, ,RGYAL SRID NYAMS PAR 'GYUR RAM CI, ,LUGS 'DI CI

ZHIG LAGS PA GSUNGS, ,MTSON CHA'I THABS LA MKHAS KHYOD KYIS,
,G-YUL NGOR SROL BTOD MTHONG LAGS NA, ,GZHAN DU KHYOD LA RI DAGS
LA, ,CI SLAD GNOD PA'I LAS RNAMS MDZAD, ,RI DAGS GZHON NU'I SPYAN
MNGA' KHYOD, ,SPYAN DANG 'DRA BA'I RI DAGS RNAMS, ,RTABS

NAS RIG RIG LTA BA LAS, ,CI YI SLAD DU THUGS MI RJE, ,KHYOD KYI
SPYAN DANG MIG 'DRA'I PHYIR, ,KHYOD LA DGA' BA GANG LAGS DE, ,RI
DAGS LA YANG DGA' BGYID NA, ,KHYOD NI JI LTAR DGYES MI MDZAD,
,LOG PAR LTUNG DANG SPYAN 'DRA DANG, ,MGON MED YUL NA GNAS PA
NYID, ,RE

RE YANG NI RI DAGS DAG ,MI 'GUMS PA YI RGYUR RUNG NGO, ,MI RNAMS
LA NI MDZAD PA BAS, ,SDUG BSNGAL LHAG PAR BRTAGS PA YI, ,DUD 'GRO
RNAMS LA CHES LHAG PAR, ,KHYOD KYI THUGS RJES MDZAD DU GSOL,
,KHYOD NYID BSRUNG BA'I DON 'DI LA, ,BDAG GIS THAL MO

@56B SBYAR MI 'TSAL, ,RGYUD GZHAN GSAL BAS GUS BGYIS BAR, ,LEGS
PAR THUGS TSOD MNGA' LAGS GRANG, ,CO NAS BZUNG STE BSLAB SBYANG
BA, ,DAM PA RNAMS KYI LUGS SU GRAGS, ,DE LTAR LAGS PAS RGYAL PO
LA, ,BU SDUG BZHIN DU GSOL BA LAGS, ,GAL TE BDAG GIS MI

PHAN PA, ,GSOL NA BDAG LA CHAD PAS KHUM, ,CI STE GCIG TU PHAN
GSOL NA, ,BDAG GIS GSOL BA BZHIN DU MDZOD, ,GAL TE MI DGYES MDZAD
PAR MA GYUR NA, ,BDAG GIS YANG DANG YANG DU GSOL BAR 'TSAL, ,CI
STE BDAG TSIG KHYAD DU 'GUMS MDZAD NA, ,BKA' MCHID 'DI

NI NGES PAR BTANG BAR BGYI, ,DGYES PAR GYUR NA SLAR RJES MI 'GUMS
TE, ,MI DGYES GYUR NA DOG SA GZUNG BAR 'TSAL, ,GNOD BGYID NYI MA
LTAR RNGO MI THOGS PAS, ,SA BDAG ZLA BA NYA BA BZHIN DU MDZOD,
,SA BDAG TSER MA'I SHING LAS SBRANG RTZI LTAR, ,DGRA BO LAS KYANG
LEGS

PAR SMRAS PA GZUNG, ,GSER GYI RI LA DUG RGYU NA JI BZHIN DU, ,YID
'ONG SKYE BO'I TSIG NGAN SPANG 'TSAL LO, ,MI MCHOG GAL TE LEGS
PAR MDZAD PA'I SBYOR BAS BSGRUBS GYUR TE, ,PHA ROL GNOD PA SEL
BA'I DPAL 'DI YON TAN RGYAN RNAMS KYIS, ,PHYUG PAR BGYID NA LEGS
SPYAD

BRGYA LA CHAGS PHYIR G-YO BA'I SNYING, ,MI BRTEN PA YANG RANG
DBANG MED PAR YUN RING KHYOD LA CHAGS, ,SLOB DPON MA TI TZI TRAS
RGYAL PO CHEN PO KA NIS KA LA SPRINGS PA'I SPRING YIG RDZOGS SO,,
,,RGYA GAR GYI MKHAN PO BIDY'A KA RA PRA BH'A DANG, ,ZHU CHEN GYI
LO TZ'A BA BAN DE RIN CHEN

MCHOG GIS BSGYUR, A'A TZ'ARYA DPAL BRTZEGS KYIS ZHUS TE GTAN LA
PHAB PA'O,,