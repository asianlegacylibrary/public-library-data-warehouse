@139A #, ,RGYA GAR SKAD DU, SHR'I BEE RO TZA NA GU HY'A
RTHA DHA RO BY'U HA N'A MA,

BOD SKAD DU, DPAL RNAM PAR SNANG MDZAD KYI GSANG BA'I DON RNAM
PAR DGOD PA ZHES BYA BA, DPAL RDO RJE SEMS DPA'I LA PHYAG 'TSAL
LO, ,DNGOS BDAG GSAL BA GNYIS MED MCHOG, ,LONGS SPYOD RNAM SPRUL
BDE CHEN SKU, ,RIGS KYI 'KHOR LO RAB MDZES PA'I

DKYIL 'KHOR KUN 'BYUNG GNAS PHYAG 'TSAL, ,ZHI 'GOG MYA NGAN 'DAS
SOGS 'JOMS, ,RGYU 'BRAS LAM ZHEN DBUGS SBYIN MDZAD, ,DPAL LDAN
RNAM SNANG GSANG BA'I DON, ,RNAM DGOD SGRUB THABS MCHOG BSHAD
BYA, ,RANG BZHIN DANG TSUL BZANG LAS BYUNG, ,GNYIS

MED YON TAN SKYE BA THOB, ,SKYABS 'GRO BYANG SEMS SNGON PA CAN,
,DBANG THOB DAM TSIG 'JIGS MED PA, ,THEG CHEN GSANG SNGAGS BLO
GROS MCHOG ,RNAM SNANG DKYIL 'KHOR LA DGA' BAS, ,PHYI NANG G-YENG
BA RAB BSAL TE, ,RANG GI 'DOD DON 'BRAS BU GNER,, RTEN

GNAS DGON PA GTZUG LAG KHANG, ,RI YI RTZE RNAMS THAMS CAD DU,
,RNAM PA DU MA SNA TSOGS PA'I, ,SANGS RGYAS DGONGS PA BSGRUB PAR
BYA, ,'GRO LA SNYING RJE CHEN PO YIS, ,BDAG GZHAN SGROL PAR DAM
BCAS NAS, ,SBYOR LDAN NUS MTHUG SUM BSKYED PAS,

BDAG DANG 'GRO BA SPYANG BA DANG, ,DBANG PO'I DKYIL 'KHOR MDUN
DMIGS TE, DANG PO BYA BA'I RIM RDZOGS SPYAD, ,SGRIB TSOGS LAS
SGROL DAG BYED PA'I, ,SEMS CAN TSAD MED BLO YIS GZUNG, ,BAR CHAD
BGEGS BSAL SRUNG BYED PA'I, ,'KHOR LO

ME 'OD RA BA GUR, ,PHYOGS BCUR KHRO BO'I TSOGS BSKYED PA'I, ,CHO
GAS RANG GI LAS BZHIN BSGOM, ,THAMS CAD SPOS BRAL DE BZHIN NYID,
,GNYIS MED BYANG CHUB SEMS DBYINGS LAS, ,'GRO LA KHYAB PA'I THUGS
RJE'I RGYUN, ,STONG GSAL NAM MKHA'I

@139B SHUGS LTAR BYUNG, ,RDO RJE SEMS DPA' SKAL BZANG DPAL, ,RNAM
'PHRUL TING 'DZIN GNAS LA ZHUGS, ,AE YAm RAm BAm LAm SUm RAm,
,AOm NA MA: SARBA TA TH'A GA TA AA NU R'A GA YA ME MAntA LA H'Um
BH'Um, CHOS 'BYUNG NAM MKHA'I RANG BZHIN LAS, ,'BYUNG BA'I DKYIL
'KHOR RIM

BZHIN BRTZEGS, ,RI RAB ME 'OD RGYAN GSAL ZHING, ,KHA DOG DBYIBS
RGYAN MTSAN MAR BCAS, ,BDE GSHEGS YON TAN SNANG BA'I NAS, ,SNA
TSOGS PADMA RIN PO CHE, ,'KHOR LO SNA TSOGS RDO RJE DBUS, ,KHANG
PA GRU BZHI SGO KHYUD DANG, ,RTA BABS BZHI YIS MDZES

BYAS PA, ,SA GZHI NAM MKHA' LOGS KYI PHYOGS, ,RIGS KYI RIN CHEN
'TSER BA LA, ,RANG 'BYUNG NYI SHU RTZA LNGA'I 'OD, ,SNANG LNGA'I
RTZIG PA DRA BA DANG, ,DRA PHYED RIN CHEN PHA GUS MTSAN, ,'KHOR
LO MTSAN PA'I KA BA BRGYAD, ,RIN CHEN MU TIG ME TOG PHRENG,
,RGYAL

MTSAN BLA RE RNGA YAB GDUGS, ,'DOD YON LNGA YI LHA MO MCHAG ,ZLA
PHYED RDO RJE RIN CHEN DANG, ,BA DAN DRIL BU'I SGRA SNYAN SGROGS,
,PHO BRANG 'KHOR LO RTZE BRGYAD LA, ,PAD MTSAN MU KHYUD 'KHOR
LO'I PHRENG, ,MTSAMS SU BUM PA GANG BA BZHI, ,RIGS KYI MTSAN MAS
RNAM

PAR MDZES, ,BAR SKABS RE'U CHA BRGYAD LA, ,MTSAMS PHYED 'KHOR
LO'I PHRENG BAS MDZES, ,KHYAMS KYI CHA YI MTSAMS BZHI DANG, ,SGO
GNAS LA SOGS PADMA'I GDAN, ,PHYI ROL RA BA RIM GSUM BRGYAN,
,PHYOGS MTSAMS DUR KHROD CHEN PO BRGYAD, ,DE MTHA'

'DOD PA'I LONGS SPYOD DANG, ,RDO RJER BAS BSKOR BA'O, ,YOD PA MA
YIN MED PA MIN, ,DBU MAR YANG NI DMIGS SU MED, ,SHES RAB PHA ROL
PHYIN SBYOR BA, ,SANGS RGYAS BYANG CHUB RAB SGRUB PA'O, ,RNAM
THAR SGO BZHIR SNYOMS 'JUG GI, ,'GOG GNAS GDUL BYA'I

DON BRAL LA, ,PHYOGS BCU'I RGYAL BAS BSKUL MDZAD DE, ,MNGON BYANG
LNGA YIS RDZOGS SKUR 'GYUR, ,SEMS DANG SEMS DPA'I TI NGE 'DZIN
DANG, ,BYANG CHUB SPYOD PA SNA TSOGS NYID, ,DE BZHIN BDUD DANG
BDUD LAS RGYAL, ,DE YI BYANG CHUB SANGS RGYAS YIN, ,AOm

@140A *, ,MA H'A SU KHA BADZRA SATVA AA: DZA: H'Um BAm HO: SU RA
TA STVAm, RDO RJE SEMS DPA' BDE CHEN SKU, ,DKAR ZHING DMAR BA'I
MDANGS GSAL LO, ,ZHAL BZHIN RNAM GZIGS PHYAG BZHI PA, ,DANG PO
RDO RJE RTZE LNGA 'BAR, ,RDO RJE KHA tV'Am DRIL BCAS 'KHROL, ,'OG
MA GNYIS

KYIS MDA' DANG GZHU, ,MTSAN DPE PHYAG RGYA LNGA YIS MDZES, ,STOD
G-YOGS DAR DKAR GSER RIS CAN, ,SKU SMAD TSI GU'I NA BZA' LA, ,RIN
CHEN PHRENG BA'I RKAD CINGS 'DRIL, ,MGUL DU DO SHAL DPUNG RGYAN
DANG, ,PHYAG BZHI GDU BU SE MO DO, ,RDO RJE RTZE LNGA'I PHYAG
RGYA

NI; ,GNAS LNGA DAG TU GTUGS BYA STE, ,SNGAGS KYI BDE GSHEGS THAMS
CAD KYI, ,SKU GSUNG THUGS SOGS RNAM PAR BSAM, ,AOm NA MA: SARBA
TA TH'A GA TA K'A YA W'A KA TZITTA GU nA KARMMA BADZRA SVA BH'A
WA A'ATMA KO&HAm, LUS KYI BA SPU'I GNAS RNAMS SU, ,DKYIL 'KHOR
DRUG

GI RDUL PHRAN GNAS, ,MKHA' DBYINGS DBANG PHYUG PHYAG RGYA YIS,
,GNAS KUN BYIN GYIS BRLAB PAR BYA, ,AOm DHARMA DH'A TU SVA BH'A
WA A'ATMA KO&HAm, RDO RJE THAL MO MNYAM SBYAR TE, ,LAG GNYIS
NOR BU RIN CHEN DUNG, ,JI LTAR RIGS PA MNYAM SBYAR NAS, ,MDZUB MO
MTHE BONG

RTZE MO BZHI, ,YONGS SU BSGYUR TE BTEG NAS SU, ,DPRAL BAR LEGS
PAR GZHAG PAR BYA, ,KHAm AA BHI shINYTZAm, RATNA M'A LE AA BHI
shINYATZA TRAm, BA TA LAm AA BHI shNYTZA AOm, BADZRA TU shYA HO,
,BYIN BRLABS RIGS KYI DBU RGYAN GYIS, ,RGYU YI MGON PO RDO RJE
'CHANG, ,SANGS RGYAS

RNAM PAR SNANG MDZAD SKU, ,CHA LUGS MTSAN MA RGYAN GSAL GYUR,
,ZHAL BZHI SER DKAR LJANG DMAR MDOG ,SKU MDOG GANGS RI NYI SHAR
BZHIN, ,PHYAG NA CHOS GOS LHUNG BZED DANG, ,'KHAR GSIL DAM CHOS
GLEGS BAM 'DZIN, ,'KHOR LOS SGYUR RGYAL CHA LUGS

DANG; ,LONGS SPYOD KUN GYIS NYER MDZES PAR, ,THUN MONG RGYAN SOGS
TSANG PA LAS, ,KHYAD PAR RTAGS KYIS RNAM SPRAS PA'O, ,RANG 'OD
NGO BO LAS BYUNG BA'I, ,THABS DANG SHES RAB GNYIS MED YUM, ,SANGS
RGYAS SPYAN MA DKAR GSAL MDANGS, ,ZHAL GCIG

@140B PHYAG GNYIS SGYU RTZAL CAN, ,G-YAS PA 'KHOR LO THOD PA
G-YON, ,RIN CHEN RGYAN SOGS PHRENG BA DANG, ,NA BZA' DRIL BU RKED
CHINGS CAN, ,PHYUNG NAS BYIN GYIS BRLABS MDZAD DE, ,THABS DANG
SHES RAB LDAN GYUR PA, ,GNAS BZHI YI GE MTSAN MA SNGAGS, ,DKYIL

'KHOR GDAN LA LEGS GNAS RNAMS, ,SPRO DANG BSDU BA'I SBYOR BA YIS,
,PHYAG RGYA BZHI YIS RNAM PAR GSAL, ,LHA YI BUM PAS KHRUS BYAS
TE, ,DBANG BSKUR RIGS KYI BDAG POR BSAM, ,KHAm LAS SKEYS PA'I
LING GA NI, ,'KHOR LO GSANG LAM PHAt KYIS MTSAN, ,

AA YIG DAG BYAS BHA GA'I DBYIBS, ,PADMA'I 'DAB BRGYAD AE GNAS PA,
,SNA TSOGS BRDA YIS BSKUL BYAS NAS, ,THABS SHES GNYIS MED ROL PAR
MDZAD, ,AOm PRA BE SHA PHAt, AA LA LA LA LA HO, ,BYANG CHUB SEMS
KYI 'OD ZER GYIS, ,PHYOGS BCU'I DKYIL

'KHOR MNYES PAR MDZAD, ,LHA RNAMS RANG LA GZHUG BYAS TE, ,GNYIS
KA'I DGA' BA RAB TU 'PHEL, ,KHAMS GSUM 'GRO GNAS DAG PA DANG,
,RNAL 'BYOR MTSAN MA RNAM PAR SPYANG, ,GSAL BA'I GNAS SU GZHAL
YAS KHANG, ,RGYAN SOGS GDAN RNAMS

SNGON BZHIN DBYUNG, ,THIG LE GNAS SU MTSAN BYAS NA, ,SPROS PA YI
GE'I DKYIL 'KHOR GSAL, ,KHAm LAS RNAM PAR SNANG MDZAD DE, ,GSANG
GNAS DBUS KYI PADMA LA'O, ,HAm LAS SANGS RGYAS KUN BRJOD MA,
,TSAm LAS DE BZHIN DPA' MO STE, ,TRAm LAS KUN TU

BZANGS MO YIN, ,DHAm LAS MI ZAD SNOD 'DZIN MA'O, ,AAm LAS SANGS
RGYAS KUN LDAN PA, ,BH'Um LAS ZHAL BZANG GZUNG MA STE, ,HA LAS
LHA MO SBRIN CHEN MO, ,KHAm LAS NAM MKHA'I SPYAN MA'O, ,DE DAG
NANG GI PHYOGS BZHI DANG, ,PHYI NAS RE'U CHA'I PHYOGS BZHIR RO,
,AAm

LAS GLING BU TRAm PI WANG, ,BAm LAS RDA CHEN DZAm RDZA RNGA, ,ME
MTSAMS LA SOGS RE'U MIG TU, ,LHA MO BZHI NI GNAS PA YIN, ,AA A'A
ME TOG SPOS ME MA, ,AAm AA: MAR ME DRI CHAB MA'O, ,BAR KHYAMS
MTSAMS KYI GNAS BZHI RU, ,LHA MO BZHI NI GNAS PA YIN, ,

@141A *, ,DZA: LAS RTA MGRIN 'PHANG MTHO MA, ,H'Um LAS PHAG GDONG
MCHE BCAN, ,BAm LAS NYI ZLA ME 'BAR MA, ,HO: LAS THAL BYED SGO
BZHIR GNAS, ,AOm BHU KHAm DZA:, RANG GI GNAS NAS SPRO BYA STE,
,SLAR 'DUS RANG GI LUS LA GZHUG ,AOm SA TAKshA, SANGS RGYAS

KUN BRJOD CHU SHEL MTSUNGS, ,RGYAN MDZES LCE YI PHYAG RGYA 'DZIN,
,AOm BADZRA RATNA RAm, DPA' BO SHIN TU RGYAL MO MCHOG ,GSAR MDOG
PHYAG GNYIS THAL MO 'DZIN, ,AOm BADZRA DHARMA PA, KUN BZANG PADMA
R'A GA'I MDOG ,PHYAG GNYIS RDO RJE RTZE LNGA TOG ,AOm BADZRA
KARMMA HAm,

MI ZAD SNOD 'DZIN SNA TSOGS MDOG ,RGYAN DANG SNOD KYANG CHOS KYI
DUNG, ,AOm SATVA BADZRA, SANGS RGYAS KUN BRGYAN GUR KUM MDOG
,THUGS KAR SANGS RGYAS MI BSKYOD SKU, ,TSAm BADZRA RA TI HO, ,LHA
MO ZHAL BZANGS ME LONG MDOG ,PHYAG GNYIS ME LONG RLUNG G-YANG

'DZIN, ,TRAm BADZRA PADMA, SPRIN CHEN BEE d'URYA MDOG MTSUNGS,
,PHYAG GNYIS SPRIN CHEN SER BA 'BEBS, ,DHA BI SHVA BADZRA, NAM
MKHA'I SPYAN MA SER SKYA'I MDANGS, ,PHYAG GNYIS PAD BCAS MIG GI
RGYA, ,HE RA TI TZAKRA PI LA SI TRA TH'A, GLING BU SNGON MO SNA
TSOGS SGRA, ,

'KHOR LOS MTSAN PA'I GLING BU SGOGS, ,HE RA TI TZAKRA KE TE TE TE
TE, PI WANGS SER MO DRUG LDAN DBYANGS, ,'KHOR LOS MTSAN PA'I PI
WANG BSGRENG, ,HE RA TI TZAKRA HA SE TA SA BAm, RNGA CHEN DMAR MO
'KHOR LO'I RNGA, ,PHRIN LAS SO SO'I TSUL BZHIN DU, ,HE RA TI TZA
KRA NI PI TE

PA PA BA DZAm, RDZA RNGA LJANG GU RDZA RNGAM, ,'KHOR LOS MTSAN
BA'I ROL STABS TSUL, ,AA BADZRA PUshPE, ME TOG DMAR SER 'KHOR LOS
MTSAN, ,RIN CHEN GZHONG PA GANG BA 'DZIN, ,AA BADZRA DH'U PE,
SPOS ME DKAR SNGON BDUG PA'I SNOD, ,'KHOR LOS MTSAN PA G-YAS

SU 'JOG ,AA BADZRA A'A LO KE, MAR MED MO 'KHOR LOS MTSAN, ,SNOD
MANG MAR ME'I SDONG PO 'DZIN, ,AA BADZRA GANDHE, DRI CHAB LJANG
SKYA 'KHOR LOS MTSAN, ,DUNG CHOS G-YON 'DZIN G-YAS PAR 'THOR,
,AOm BADZRA AAm KU SHA DZA: RTA GDONG DKAR MO LCAGS KYU

@141B DANG; ,THOD PA RTA MGO LJANG GU 'DZIN, ,AOm BADZRA P'ASHE
H'Um, PHAG GDONG SNGON MO G-YAS MCHE BA, ,G-YON PA RIN CHEN ZHAGS
PA 'DZIN, ,AOm BADZRA SHRI KHAm LE BAm, SNANG BA DMAR MO PHYAG
GNYIS KYIS, ,LCAGS SGROG NYI MA ZLA BAS MTSAN, ,AOm BADZRA GANdHE
HO:, THAL BYED

LJANG GU G-YAS DRIL BU, ,G-YON PAS THOD PA MTHA' YAS SKU, ,KUN
KYANG RGYAN PHRENG NA BZA' DANG, ,RIGS KYI MTSAN MA 'GYING BAG
BZHIN, ,'DZUM BTAG DGOD PA'I SO ZUR STON, ,RANG GI CHA LUGS GAR
GYI GNAS, ,MGON PO RO MNYAM LA ZHUGS NAS, ,CHOS DBYINGS

YE SHES SNYOMS 'JUG PAS, ,LHA MOS BDAG PO BSKUL MDZAD DE, ,SEMS
CAN KUN DON RNAM 'PHRUL MDZAD, ,BRTEN PA'I DKYIL 'KHOR LHA RNAMS
KYI, ,SKYE MCHED DRUG LA SANGS RGYAS DRUG ,PHYAG RGYA BZHI YI
MTSAN MA DANG, ,RIGS KYI BDAG POS NYE BAR MTSAN, ,

THUGS KA'I 'OD ZER SPRO BSDU YIS, ,YE SHES DKYIL 'KHOR BSKUL
MDZAD CING, ,DZA:H'Um BAm HO:'I SBYOR TSOGS DANG, ,RDO RJE BSDU
BA'I PHYAG RGYA BCING, ,STONG PA SHIN TU YOD MED RNAL 'BYOR MTHU,
,NAM MKHA' NYID DU DAM TSIG NYE BAR GNAS, ,BDE GSHEGS BDE

BAR GSHEGS PA BZHENGS SU GSOL, ,RNAM PAR SNANG MDZAD SKAL BZANG
DPAL KHYOD BDAG ,DZA:H'Um BAm HO:AE HYE HI BHA GA B'AN MA H'A K'A
RU nI KA dI shYA HO, ,SA MA YA HO, ,SA MA YA STVAm, BDE GSHEGS
PHO BRANG DKYIL 'KHOR 'DIR, ,'GRO BA MA LUS BSGRAL BA'I PHYIR,
,DON

GYI DBANG GIS DGONGS NAS KYANG, ,'KHOR BCAS GSHEGS SHING BZHUGS
SU GSOL, ,K'A YA W'A KA TZITTA H'Um, SGYU 'PHRUL DGA' BA'I RDO
RJE ROL MO'I TSOGS, ,GZHAN LA SNANG BA'I DKYIL 'KHOR RNAM PAR
MDZES, ,AA LA LA HO, ,TSANGS PA'I TSOGS RNAMS ZIL GYIS

NON MDZAD CING, ,RTOG PA DU MA'I SGRO 'DOGS GCOD PAR MDZAD, ,AA
LA LA HO, ,GNYIS MED YE SHES GNYIS CAN RNAM MTHA' YAS, ,SNANG
STONG BDE CHEN MNYAM NYID DBYINGS LA ROL, ,AA LA LA HO, ,KUN
'BYUNG YON TAN RTZOL MED LHUN GRUB SNANG, ,RGYAN GYI

@142A *, ,DKYIL 'KHOR RNAM DGOD RANG LAS BYUNG, ,AA LA LA HO,
,MDZAD PA RGYA CHEN 'GOG MED KUN GRUB PAS, ,TSOGS BSAGS ROL PAS
BYA BA KUN RDZOGS PA, ,AA LA LA HO, ,SKU GSUNG THUGS KYI YON TAN
PHRIN LAS RGYAN, ,DKYIL 'KHOR MDZES PA'I

LHA LA PHYAG 'TSAL LO, ,AA LA LA HO, ,RDO RJE DPAL GYI THAL MO
SBYAR, ,BSAM G-YOS BZHIN RGYAS GNAS SU 'DUD, ,AOm AA TI PU HO,
,BANDA N'Am K'A RO YA MI GU RU PA TI AA LA LA HO, ,AOm 'BYUNG BA
CHE LAS THAMS CAD 'BYUNG, ,STONG GSUM RDUL SNYED MA LUS PA'I,
,GZUGS SGRA DRI RO REG BYA

CHOS; ,LHA MO'I TSOGS RNAMS MA LUS SPRO, ,ME TOG BDUG PA MAR ME
DANG, ,DRI TSOGS KUN GYIS MCHOD PAR BYA, ,AOm PA NE PEm PO NU SU
RA TA TI PU PAR MU, SARBA TA TH'A GA TA SA MA YO GA SIDDHA
A'A:H'Um, AOm BADZRA PUshPE, BADZRA DH'U PE, BADZRA A'A LO KE,
BADZRA GANDHE, PRA T'ITZTSA

HO; ,SH'I BHA GA B'AN KHA KHA KH'A HI, ,LAG PA G-YAS G-YON GNYIS
DAG GI, ,MJUB MO MTHE'U CHUNG MDZES PAR BSGYUR, ,RDO RJE THAL MO
SBYAR NAS SU, ,DE BZHIN G-YON PA BSGYUR BAR BYA, ,DE NI SBYOR BA
BTEG NAS NI, ,SPYI BO'I MTSAMS SU GZHAG PAR BYA, ,SKAL

BZANG AOm ZHES BYA BA'I GLUS, ,MCHOD PA THAMS CAD DBUL BAR BYA,
,AOm GYI GLU YI PHYAG RGYA NI, ,TSANGS PA'I DBYANGS KYIS CI DGAR
BLANG, ,DZA:H'Um BAm HO:, RNAL 'BYOR DE NYID BCOM LDAN 'DAS, ,RDO
RJE SEMS DPA' DE BZHIN GSHEGS, ,THAR PA THAMS CAD RNAM DAG

PHYIR; ,SANGS RGYAS PHYAG RGYA DPAL DU GNAS, ,DON DAM RNAM PAR
DAG PA'I PHYIR, ,BTZO MA GSER GYI KHA DOG BZHIN, ,CHAGS MED LA
SOGS CHAGS CHEN PHYIR, ,DKAR ZHING SNA TSOGS GSAL BA'I MDANGS,
,CHOS KYI RGYAL SRID RAB BSGRUB PA, ,RIN CHEN

CHOS LAS LHAG PA MED, ,DE BAS THEG CHEN BYANG CHUB SEMS, ,RGYA BA
RDO RJE RIN CHEN CAN, ,G-YAS PA'I MTHE BONG GUNG MO GNYIS, ,G-YON
PA'I KHU TSUR BCANGS PA YI, ,SOR MO KUN LA REG PA NI, ,RTZA BA'I
PHYAG RGYA YIN PAR GRAGS, ,G-YAS PA'I YAN

@142B LAG GNON PA YIS, ,G-YON PA'I YAN LAG KUN LAS RGYAL, ,SEMS
DPA'I SKYIL MO KRUNG BCAS PA, ,BDUD RNAMS THAMS CAD 'JOMS PAR
BYED, ,AOm BHU KHAm SV'AH'A, RDO RJE KHU TSUR BCANGS NAS SU,
,G-YON PAS DGAG PA KUN BRJOD MA, ,HE RU KA YI KHU TSUR

CHE; ,G-YON PAS DGAB PA DPA' MO YIN, ,PADMO RDO RJE KHU TSUR NI,
,G-YON DAG BA KUN TU BZANG MO'O, ,RIN CHEN 'DZIN PA'I KHU TSUR
YANG, ,G-YON PAS DGAB PA MI ZAD SNOD, ,SANGS RGYAS KHU TSUR
BCANGS NAS SU, ,DGAB PA SANGS RGYAS KUN LDAN DPAL, ,

BUD MED PHYAG RGYA BCINGS NAS SU, ,DGAG PA ZHAL BZANG GZUNG MA
YIN, ,RTA MCHOG DPAL GYI KHU TSUR YANG, ,DGAB PA SPRIN CHEN ME YI
RGYA, ,DPAL GRUB SPYAN GYI KHU TSUR DAG ,DGAB PA NAM MKHA'I SPYAN
MA'O, ,GLING BU MA TSOGS LHA MO YI, ,PHYAG RGYA'I DKYIL

'KHOR SNGA MA BZHIN, ,RANG BYUNG LHA MO DANG BCAS PA'I, ,PHYAG
RGYA SNGAGS KYIS GNYIS MED 'GYUR, ,'JIG RTEN KHAMS MANG RDUL
PHRAN GRANGS MED KHYAB PAR SPROS PA NI, ,RGYAL BA'I DON RNAMS RAB
TU PHRA BA'I RDUL GYI GRANGS SNYED NI, ,SRID PA'I BDE CHEN DE
BZHIN GSHEGS

KUN RNAM 'PHRUL TSOGS BCAS KYIS, ,RDUL PHRENG GRANGS SNYED DE
BZHIN GSHEGS PA'I RNAM PAR 'PHRUL PAR MDZOD, ,MCHOD PA CHEN PO
THAMS CAD 'GRUB PAR MDZOD, ,HO DPAL RNAM PAR MDZAD SBYOR BA AA LA
LA LA LA HO, ,DE RING GRUB PAR MDZOD, ,SO SO'I

LJAGS KYI PADMO LA, ,CHOS KYI SNYING POS MTSAN PA'I DKYIL, ,AOm
RU RU SPU RU DZVA LA TIshTHA SIDDHI LO TZA NE SARB'ARTHA S'A DHA
NI S'A H'A, RDO RJE THAL MO MNYAM SBYAR NAS, ,MJUB MO GNYIS KYI
RTZE MO DGUG ,MTHE BO'I RTZE MO MNYAM PAR GZHAG ,KHONG STONG MI
'GYUR DAM PA'O, ,

SNGAGS BCAS GNAS SU GZHAG BYA STE, ,RIM BZHIN MTHA' NAS DGROL BAR
BYA'O, ,AOm A'A:H'Um, RAB TU DGA' BA'I BDAG LA PHYAG 'TSAL LO,
,DE BZHIN GSHEGS PA'I DAM PA GRUB PAR MDZOD, ,DAM TSIG DAM PA
GRUB PAR MDZAD DU GSOL, ,MCHOD PA CHEN PO THAMS CAD DAG PAR

@143A *, ,MDZOD, MCHOD PA CHEN PO THAMS CAD GRUB PAR MDZOD,
,MNYAM PA CHEN PO'I GNAS LA ROL DU GSOL, ,AOm RDO RJE SEMS DPA'
BSDUS PA NA, ,RDO RJE RIN CHEN BLA NA MED, ,RDO RJE CHAGS NI GLUR
BLANGS PAS, ,RDO RJE LAS NI BYED PAR 'GYUR, ,SANGS RGYAS BYANG
CHUB MNYAM SBYOR BA, ,RAB TU

DGA' BAS BLTA ZHING 'DZUM, ,SHIN TU SRID PA YANG DAG SGRUB, ,GSAL
BAR LTA LA GNAS PAR MDZOD, ,SNA TSOGS BANDHA BRTAG PA LA, ,SNA
TSOGS BDUD RTZI'I RNAM PAR DAG ,LNGA LNGA LNGA YI 'PHRO 'DU YIS,
,MTSAN MA RNAM PA LNGA DANG LDAN, ,'OD DANG DU BA

DRI DANG SGRA, ,LHA YI GZUGS STON BDUD RTZI BSGRUB, ,RANG BYUNG
GDOD NAS RNAM PAR DAG ,MNYAM PA'I DON LAS ROL PAR MDZAD, ,BYIN
BRLABS MTSAN DANG RGYAN LDAN PA'I, ,MI MO RNAMS KYI REG BYA'I
MCHOG ,BYIN GYIS RLOBS SHIG RNAL 'BYOR PA, ,GSANG BA CHEN PO

RNAM PAR ROL, ,GRUB PA'I RDZAS 'DI THAMS CAD LA, ,H'Um DANG PHAt
KYIS LDAN PAR MDZOD, ,MNYAM NYID MI G-YO LA SOGS PA'I, ,BSTONG
PA'I GLU RNAMS BLANGS BYAS NAS, ,SIL SNYAN KUN GYI SGRA RNAMS
DANG, ,GAR GYI LHA RNAMS MNYES PAR BYA, ,AAm AAm AAm, ,

HAm HAm HAm, BAm BAm BAm, DAm DAm DAm, BDAG CAG DAM TSIG 'DI LA
MNGON DU ZHUGS PA RNAMS, ,BCAD GTUBS LUS LA 'BYUNG BAR MI 'GYUR
ZHING, ,GRIB MAS PHOG PA'I SDUG BSNGAL MI BZOD PA, ,SKU YI PHYOGS
TZAM MTHONG NA MOD LA 'TSO BA DANG, ,GZI MDANGS LUS

LA 'JUG PA BYE BA STONG PHRAG GI, ,'OD KYIS PHOG PAS 'JIG RTEN
KHAMS KUN SNANG BA DANG, ,LUS NGAG SEMS DANG TSE NI RDO RJER RAB
GNAS TE, ,RE SMON THAMS CAD DUS 'DIR 'GRUB PAR MDZAD DU GSOL, ,DE
NAS BZLAS BRJOD RNAM GNYIS SAM, ,THIG LE

GNYIS SAM PHRA MO GNYIS, ,RNAM DAG MTSAN MA GSAL BA DANG, ,MTSAN
MA MED PA'I DON BSAM BYA, ,MNYAM NYID DKYIL 'KHOR KUN GYI MCHOG
,DON DAM BDE BA CHEN PO'I SKU, ,DE BZHIN NYID DBYINGS YE SHES
KYI, ,LHA NYID BRTZON PAS BSGOM PAR BYA, ,THUN

@143B BZHI'I SKABS SU GTOR MA BTANG ,RDZOGS NAS DKYIL 'KHOR MCHOD
BSTOD CING, ,RANG LAS BYUNG TE MDUN BZHAG NAS, ,GSOL BTAB LAS LA
BSKUL BAR BYA, ,AOm KHYED KYIS SEMS CAN DON KUN MDZAD, ,RJES SU
MTHUN PA'I DNGOS GRUB STZOL, ,SANGS RGYAS YUL

DU GSHEGS NAS KYANG, ,SLAR YANG 'GRO BA'I DON LA DGONGS, ,AOm
BADZRA GATZTSA MU:, DE NAS PHYAG RGYA RNAM BKOD PA, ,RIM BZHIN
BDAG LA BSDU BYAS NAS, ,RNAM GSUM SEMS DPA' H'Um LA THIM, ,RIM
BZHIN THIG LE MNYAM PA'I DBYINGS, ,RDZAS 'BYUNG MTSAN

MA'I SKUR GNAS TE, ,MTSAN DPE RGYAN DANG CHA LUGS GSAL, ,CHO GA
GO BCINGS BSRUNG BYA ZHING, ,DBANG BSKUR DBU RGYAN COD PAN LDAN,
,KAm HAm AOm TUm AOm RATNA M'A LE AA BHI shINYTZA TRAm, AOm PA tA
LAm BA AE BHI shINYTZALAm BA H'Um, SPYOD LAM KUN DU MA NYAMS PAR,
,LHA NYID DU NI

BSGOM BYA STE, ,DBANG PO SNANG BA'I YUL DUS RNAMS, ,DKYIL 'KHOR
ROL PA'I TSUL DU BRTAG ,BZA' BTUNG BYIN BRLABS MA NYAMS PAR,
,SGYU MA GNYIS MED YE SHES ROL, ,BYED SPYOD TSOGS GNYIS RGYU RU
BRTAG ,THAMS CAD 'GRO BA'I DON PHYIR SPYAD, ,DPAL

LDAN RNAM SNANG DKYIL 'KHOR GYI, ,GSANG DON RNAM PAR BKOD BYAS
LAS, ,BYUNG BA'I DGE BA DRI MED DES, ,KHAMS GSUM SKU DRUG RNAM
GSAL SHOG ,DPAL RNAM PAR SNANG MDZAD KYI GSANG BA'I DON RNAM PAR
DGOD PA ZHES BYA BA, SLOB DPON KU KU R'A DZAS MDZAD PA

RDZOGS SO,, ,,RGYA GAR GYI MKHAN PO BIDYA KA RA SIm HA DANG, ZHU
CHEN GYI LO TZ'A BA BANDHE LHA RIN PO CHES BSGYUR CING ZHUS TE
GTAN LA PHAB PA'O,,