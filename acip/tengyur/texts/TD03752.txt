@86A #, ,RGYA GAR SKAD DU, DE B'I BA SU DHA R'I
STO TRA, BOD SKAD DU, LHA MO NOR RGYUN MA LA BSTOD PA, LHA MO NOR
RGYUN MA LA PHYAG 'TSAL LO, ,AE MA BUM PA RIN CHEN GTER LDAN
STENG, ,DE STENG SKYON BRAL NYI MA'I DKYIL 'KHOR LA, ,GDOD NAS
DAG

PAS SKU MDOG GSER LTA BU, ,MA BCOS RANG BZHIN BYIS PA'I GZUGS
'DRA BA, ,SNYAN MGUR PHYAG ZHABS RIN CHEN PHRENG BAS BRGYAN, ,ZLA
RGYAS LTAR MDZES 'PHAGS MA'I SKU LA 'DUD, ,BRTZE LDAN SBYIN PA
GRUB PA'I TSUL MNGA' BA, ,PADMA'I ZHABS MNGA' 'GAG MED SENG GE'I

@86B SGRAS; ,'GRO BA'I SDUG BSNGAL MA LUS SEL BYED MA, ,DPAL LDAN
LHA MO KHYOD 'DRA'I GSUNG LA 'DUD, ,TSOGS GNYIS MTHAR PHYIN SA
BCU RIM BGROD NAS, ,THUGS RJE'I DBANG GIS SEMS CAN RE 'DOD SKONG,
,SPROS PA'I MTHA' BRAL BDE BA CHEN PO'I NGANG, ,YANG DAG DON
RTOGS LHA

MO'I THUGS LA 'DUD, ,PHYAG G-YAS MCHOD SBYIN P'I DZA PHA LA YIS,
,'JIGS PA BRGYAD SKYOB 'GRO RNAMS DBANG DU SDUD, ,DBUL BA SEL
ZHING LOG 'DREN 'JOMS MDZAD PA, ,G-YON PA THUGS KAR RIN CHEN SNYE
MA 'DZIN, ,DGOS 'DOD RE SKONG DPAG BSAM SHING LTA BU, ,YID BZHIN

NOR 'DRA KHYOD LA PHYAG 'TSAL 'DUD, ,BDAG GIS KHYOD LA RTAG TU
MCHOD BYED CING, ,GUS DANG BCAS PA'I SEMS KYIS RAB BSTOD NA,
,GDONG LA MCHI MAS RAB TU GOS GYUR KYANG, ,DBUL BA'I SDUG BSNGAL
SKAD CIG MA 'DOR NA, ,SNGON GYI THUGS RJE'I SMON LAM GANG DU
THAL, ,LAS

KYI 'PHRO MED SBYIN SHUGS ZAD PA YIS, ,PHUN SUM TSOGS PA'I SKAL
BA MED GYUR KYANG, ,TSE 'DIR PHONGS PAS LOG 'TSO SPONG TZAM GYI,
,THUGS RJE'I THIGS PA 'GA' TZAM CIS MI SBYIN, ,DUS 'DI NAS BZUNG
TSE RABS THAMS CAD DU, ,'PHAGS MA NOR RGYUN MA LA MCHOD BYED
CING, ,

THEG CHEN GSANG SNGAGS CHOS LA SPYOD PA DANG, ,BLA MA RDO RJE
'DZIN PA'I BKA' NYAN CING, ,DBYER MED PHYAG RGYA CHEN PO'I DON
RTOGS SHOG ,RTA DANG GLANG PO RIN CHEN GOS RNAMS DANG, ,KHRUS KYI
RDZING BU RIN CHEN BANG MDZOD DANG, ,'DOD 'JO'I BA DANG MA RMOS
'KHRUNGS RNAMS LA, ,RTAG

TU CHOS DANG LDAN PA'I LONGS SPYOD SHOG ,PAndI TA DZA M'A RIS LHA
MO NOR RGYUN MA LA BSTOD PA RDZOGS SO,,