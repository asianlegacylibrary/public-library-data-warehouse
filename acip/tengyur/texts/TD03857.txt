@329B #, ,RGYA GAR SKAD DU, MA DHYA M'ARTHASAm
GRA HAD, BOD SKAD DU, DBU MA'I DON BSDUS PA, BCOM LDAN 'DAS DPAL
KUN DU BZANG PO LA PHYAG 'TSAL LO, ,GANG DAG SKYE

MED RTOGS PA NYID YIN YANG, ,THA SNYAD DO GANG SNYING RJES 'KHOR
BA MA STONGS PAR, ,RGYAL BA RNAMS NI 'JIG RTEN BDE BAR BSKYAB
PA'I PHYIR, ,'DI RU BZHUGS KYANG DRI MED BLO DANG LDAN, ,DE DAG
RNAMS LA RTAG TU BDAG PHYAG 'TSAL, ,BDEN PA GNYIS NI JI LTA BU'I,
,DON NI RTOGS PAR BYA BA'I PHYIR, ,BDAG GIS 'DI NI RAB BRTZAMS
TE, ,

SANGS RGYAS RNAMS KYIS CHOS BSTAN PA, ,BDEN PA GNYIS SU 'DUS PA
STE, ,DON DAM DANG NI KUN RDZOB PO, ,DAM PA'I DON NI SPROS BRAL
TE, ,DE YANG RNAM PA GNYIS SU BYA, ,RNAM GRANGS KYI NI DON DAM
DANG, ,RNAM GRANGS MA YIN DON DAM MO, ,DANG PO DE YANG GNYIS YIN
TE, ,RIGS PA RNAM GRANGS DON DAM DANG, ,SKYE BA BKAG PA'I DON DAM
MO, ,MU PA NI [*BZHI?]

SKYE 'GOG LA SOGS PA'I, ,GTAN TSIGS BZHI YI RIGS PA BDE, ,SNANG
BA'I DNGOS PO THAMS CAD KYANG, ,SKYE BA BKAG PA'I DON DAM MO,
,SPROS PA THAMS CAD KYIS STONG PA, ,DE NI RNAM GRANGS MA YIN
PA'I, ,DAM PA'I DON DU SHES PAR BYA, ,YOD PA'I MTHA' DANG MED
PA'I MTHA', ,GNYIS PO THAMS CAD SPANGS PA STE, ,DE LTA BU NI DON
DAM MO, ,KUN

@330A *, ,RDZOB JI LTAR SNANG BA YIN, ,DE YANG GNYIS SU SHES BYA
STE, ,LOG PA YI NI KUN RDZOB DANG, ,YANG DAG PA YI KUN RDZOB PO,
,DON BYED NUS PA'I DNGOS PO NI, ,YANG DAG KUN RDZOB CES BYA STE,
,SNANG YANG DON BYED MI NUS PA, ,LOG PA YI NI KUN RDZOB PO, ,DE
YANG

GNYIS SU SHES BYA STE, ,RTOG BCAS DANG NI RTOG MED GNYIS, ,RTOG
BCAS THAG PA LA SPRUL 'DZIN, ,RTOG MED ZLA BA GNYIS 'DZIN PA'O,
,DES NA THAMS CAD BDEN GNYIS SU, ,'DUS PA NYID DU BSTAN PAR BYA,
,DE DON NYAMS SU BLANGS NAS NI, ,PHUN SUM TSOGS PA THAMS CAD
'THOB, ,DBU MA YI NI DON BSDUS PA, ,

DE LTAR BDAG GIS BSHAD PA YI, ,DGE BA BDAG GIS BSAGS PA YI, ,DGE
BA GANG DES SEMS CAN GYI, ,BSAM PA MYUR DU 'GRUB GYUR CIG ,DBU MA
DON BSDUS PA SLOB DPON LEGS LDAN BYED KYIS MDZAD PA RDZOGS SO,,
,,LO TZ'A BA TSUL KHRIMS RGYAL BAS BSGYUR CING ZHUS TE GTAN LA
PHAB PA'O,, ,,

