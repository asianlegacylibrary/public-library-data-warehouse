@189A #, ,RGYA GAR SKAD DU,
BHRA MA H'A RA S'A DHA NAm N'A MA, BOD SKAD DU, 'KHRUL PA SPONG
BA ZHES BYA BA'I SGRUB PA'I THABS, DPAL DGYES PA'I RDO RJE LA

PHYAG 'TSAL LO, ,SA LA ZHABS MNAN BYIN PA'I SHUGS KYIS RGYA MTSOR
RNAM PAR BSKYOD, ,'JIGS PA'I DUS KYI SPRIN LTAR ZHAL RNAMS KYIS
NI SGRA 'BYIN ZHING, ,PHYAG GI NAGS TSAL RLUNG GIS RI YI RTZE MO
'GUL NAS 'PHEN, ,HE RU KA YI GAR GYIS KHYED RNAMS 'JIGS

PA SEL BA YIN, ,ZHAL GDONG RE RER SPYAN GSUM PA, ,ZHABS BZHI YIS
NI 'JIGS MDZAD CING, ,PHYAG NI BCU DRUG ZHAL BRGYAD PA'I, ,DGYES
RDOR SGRUB THABS BSHAD PAR BYA, ,'DIR BSGOM PA DANG, BZLAS PA LA
DBANG BAR GYUR PA'I SNGAGS PA NANG PAR SNGAR LANGS TE, SNYING

GAR NYI MA LA SA BON BSAMS LA, ,GDONG BKRU BA LA SOGS PA BYAS TE,
AOm RAKshA RAKshA H'U% H'U% H'U% PHAt SV'A H'A, ZHES BYA BAS GNAS
DANG BDAG NYID DANG RNAL 'BYOR BSRUNG BA BYAS NAS, DRI DANG ME
TOG LA SOGS PA DRI ZHIM PO DANG LDAN PA'I BSAM GTAN GYI GNAS SU
ZHUGS LA,

@189B STAN BDE BA LA SKYIL MO KRUNG BCAS TE, MCHOD YON LA SNGAGS
YONGS SU BZLAS NAS SNYING GA'I SNGAGS KYI 'OD ZER GYIS MDUN GYI
NAM MKHA' LA BCOM LDAN 'DAS 'KHOR DANG BCAS PA SPYAN DRANGS TE,
BLTAS NAS SNYING GA'I SA BON LAS BYUNG BA'I DKAR MO LA SOGS PA'I
LHA MO

BRGYAD KYIS MCHOD PAR BYA'O, ,DE LA DKAR MO NI RI BONG CAN 'DZIN
NO, ,CHOM RKUN MA NI NYI MA'O, ,RO LANGS MA NI CHU'O, ,ZA PHOD MA
NI STOBS SO, ,SPOS MO NI TZANDAN NO, ,RI KHROD MA NI SBRANG
RTZI'O, ,GTUM MO NI CANG TE'U RDUNG BA'O, ,G-YUNG MO NI SKYES BU
BZHIN DU MGUL PA NAS

'KHYUD PA'O, ,DE NAS BCOM LDAN 'DAS DE NYID KYI MDUN DU SDIG PA
BSHAGS PA LA SOGS PA 'DI LTAR BYA STE, BDAG GIS SDIG PA THAMS CAD
BCOM LDAN 'DAS LA SO SOR BSHAGS SO, ,SANGS RGYAS DANG BYANG CHUB
SEMS DPA' DANG 'PHAGS PA DANG SO SO'I SKYE BO THAMS

CAD LA RJES SU YI RANG NGO, ,BDAG GIS DGE BA THAMS CAD KYANG BLA
NA MED PA YANG DAG PAR RDZOGS PA'I BYANG CHUB TU YONGS SU
BSNGO'O, ,BDAG NYID BYANG CHUB KYI BAR DU RKANG GNYIS RNAMS KYI
MCHOG SANGS RGYAS LA SKYABS SU MCHI'O, ,THEG PA CHEN PO'I CHOS
KYI MCHOG CHOS LA

SKYABS SU MCHI'O, ,PHYIR MI LDOG PA'I BYANG CHUB SEMS DPA'I TSOGS
KYI MCHOG DGE 'DUN LA SKYABS SU MCHI'O, ,AE MA'O SEMS CAN THAMS
CAD KYI DON PHAN PA DANG BDE BA'I PHYIR BDAG BLA NA MED PA YANG
DAG PAR RDZOGS PA'I BYANG CHUB TU MNGON PAR RDZOGS PAR SANGS
RGYAS NAS, MCHOG TU MTHAR PHYIN PA'I

MYA NGAN LAS 'DAS PA LA THUG GI BAR GYI SANGS RGYAS KYI BYANG
CHUB LA DGOD PAR BGYI'O, ,'DI LTAR BDAG NYID BLA NA MED PA YANG
DAG PAR RDZOGS PA'I BYANG CHUB KYI LAM RDO RJE THEG PA LA BRTEN
PAR BGYI'O, ,DE NAS SEMS CAN THAMS CAD LA KHYAD PAR DU 'PHAGS
PA'I LHA'I BDE PA

DANG MI 'BRAL BAR GNAS PA'I RNAM PA'I DGA' BA DANG, NYON MONGS
PA'I GNYEN PO'I LAM LA SBYOR BA'I RNAM PA'I BTANG SNYOMS BSGOM
PAR BYA'O, ,DE NAS CHOS THAMS CAD LA YID KYIS DMIGS NAS DPYAD PAR
BYA STE, 'DI DAG NI SEMS NYID DE DANG DE'I RNAM PAR 'PHRUL PAR
SNANG STE,

@190A *, ,DPER NA RMI LAM BZHIN DU SEMS LAS PHYI ROL NA SEMS KYI
GZUNG BA MED DO, ,GZUNG BA DNGOS PO MED PA'I PHYIR SEMS KYANG
'DZIN PA'I DNGOS PO MED DE, DE'I PHYIR CHOS THAMS CAD NI SEMS KYI
LUS TE, DE DAG GZUNG BA DANG 'DZIN PAS STONG PA NYID LA DON DAM
PA ZHES

BYA'O, ,DE LTAR MTHA' GCIG TU NGES NAS 'KHRUL PAR SGRO BTAGS PAS
'KHRUL PA'I MTSAN MA'I CHOS THAMS CAD KYI RNAM PA SPANGS PA DE
DAG GI RANG BZHIN GNYIS SU MED PA RNAM PAR RIG PA'I MTSAN NYID
'BA' ZHIG TU BLTA'O, ,'DI NI DAM PA'I BYANG CHUB KYI SEMS 'JIG
RTEN LAS

'DAS PA STONG PA NYID KYI YE SHES SPROS DANG BRAL ZHING RNAM PAR
RTOG PA DANG BRAL BA ZHES BSTAN TO, ,DE NAS DE'I SNGAGS KYIS BYIN
GYIS BRLAB STE, AOm SH'U N+YA T'A DZNYA NA BADZRA SVA BH'A BA
A'ATMA KO&HAm, DE NYID BCOM LDAN 'DAS MA SHES RAB KYI PHA ROL TU
PHYIN MA STE, DE NYID MCHOG TU BSRUNG BA'O, ,

DE NAS DE'I RGYU MTHUN PAR GYUR PA RNAM PA DANG BCAS PA DAG PA
'JIG RTEN PA'I YE SHES KYI RANG BZHIN GYI BSRUNG BA BSGOM PAR BYA
STE, ,MDUN DU RAm LAS NYI MA RNAM PAR BSGOM BYA ZHING, ,NYI MA DE
LAS H'U% BYUNG SNA TSOGS RDO RJER 'GYUR, ,RDO RJE DE NYID KYIS
KYANG RNAM PAR BSGOM BYA BA, ,RAB DANG NI GUR YANG

RAB TU BCING BA'O, ,SNA TSOGS RDO RJE 'OD ZER 'JIGS PA'I ME LTAR
BZOD PAR DKA' BA RNAMS KYIS THAMS CAD DU SPROS NAS GTAMS PAR GYUR
PAS LOGS LA RDO RJE'I RAB 'BAR BA GRU BZHI PA DANG, STENG DU RDO
RJE'I GUR DANG, 'OG TU YANG RDO RJE'I RANG BZHIN GYI GZHI 'OG GI
SA GZHI LA THUG

PAR GYUR PA BLTA BAR BYA'O, ,DE NAS NYI MA DANG SNA TSOGS RDO RJE
'OD ZER DU GYUR TE, PHYOGS PHYOGS SU SPROS NAS GTAMS PAR GYUR PAS
PHYI ROL THAG RING POR MTSAMS GCAD PAR BYA'O ZHES PA NI TSIGS SU
BCAD PA'I DON TO, ,DE NAS DE'I RGYU MTHUN PAR GYUR PA STE NYID
KYI 'BYUNG BA CHEN PO

LNGA RNAM PAR DAG PA BSAM PAR BYA STE, DE LA NAM MKHA' 'BYUNG BA
CHEN PO CHOS 'BYUNG ZHES BYA BA RDO RJE 'DZIN PA CHEN PO'I RANG
BZHIN STON KA'I ZLA BA BZHIN DKAR BA 'OG PHRA ZHING STENG RGYA
CHE PA, GRU GSUM PA NANG NAM MKHA'I RANG BZHIN NANG DU PADMA 'DAB
MA SNA TSOGS PA SKYES PA'I SNYING PO

@190B LA SNA TSOGS RDO RJE RGYA CHEN PO GNAS PA'O, ,DE'I DBUS SU
'BYUNG BA CHEN PO BZHI'I DKYIL 'KHOR RNAM PA BZHI LHA MO BZHI'I
RANG BZHIN GONG NAS GONG DU BLTA BAR BYA STE, DANG POR YI GE LAm
LAS DBANG CHEN GYI DKYIL 'KHOR CHEN PO GRU BZHI PA SER PO GRVAR
RDO RJE RTZE GSUM PAS MTSAN PA'O, ,DE NAS

PAm LAS CHU'I DKYIL 'KHOR ZLUM PO DKAR BA BUM PAS MTSAN PA'O, ,DE
NAS RAm LAS ME'I DKYIL 'KHOR GRU GSUM PA DMAR PO GRVAR RAm GYIS
MTSAN PA'O, ,DE NAS YAm LAS RLUNG GI DKYIL 'KHOR GZHU'I RNAM PA
NAG PO MTHA' MA GNYIS SU DAR DPYANG G-YO BAS MTSAN PA'O, ,SGOM

PA POS YANG DE'I TSE 'JIG RTEN LAS 'DAS PA'I YE SHES KHYAB PAR
BYED PA DE NYID KHO NA GNAS SO, ,DE NAS SNA TSOGS RDO RJE'I LTE
BA'I DBUS SU 'BYUNG BA CHEN PO BZHI YONGS SU GYUR PA LAS SKYES
PA'I SANGS RGYAS KYI ZHING YONGS SU BSDUS PA'I NGO BO, ,THAR PA
CHEN PO'I KHANG PA RNAM PAR

SNANG MDZAD KYI RANG BZHIN RIN PO CHE SNA TSOGS LAS GYUR PA'I
KHANG PA BRTZEGS PA 'JIG RTEN GYI KHAMS THAMS CAD BDAG MED PAR
STON PA'I DUR KHROD BRGYAD KYIS NYE BAR BSKOR BA BSGOM PAR BYA'O,
,GRU BZHI PA LA SGO BZHI PA, ,KA BA BRGYAD KYIS NYE BAR MDZES,
,STEGS BU BZHI

YIS YONGS SU BSKOR, ,TVA RA NA NI BZHIS BRGYAN ZHING, ,DO SHAL
DANG NI DO PHYED DANG, ,DAR DANG ME TOG PHRENG BA DANG, ,BLA RE
ME LONG RNGA YAB DANG, ,RDO RJE THIG SKUD RNAMS KYIS MDZES, ,'OD
LAS SANGS RGYAS TSOGS 'PHRO ZHING, ,G-YO ZHING BKRA BA'I BA DAN
MCHOG, ,PHYOGS KYI SGO LA

DRIL BU 'KHROL, ,'DOD PA LNGA PO MCHOG RNAMS DANG, ,DAM PA'I
MCHOD PA RNAM LNGAS SPRAS, ,DE YI NANG GI RIM PA LAS, ,PADMA 'DAB
BRGYAD GE SAR BCAS, ,SGO BZHI DANG NI GRU BZHI DANG, ,DBUS MA DAG
TU STAN DAG NI, ,TSANGS DBANG NYE DBANG DRAG PO DANG, ,GSHIN RJE
GNOD

SBYIN YANG DE BZHIN, ,BDEN BRAL DANG NI THAGS BZANGS RIS, ,DBUS
SU BDUD RTZI BZHI PA STE, ,GONG NAS GONG DU BKAN PA'O, ,'JIGS
LDAN BDUD NI BZHI PO YI, ,SNYING GA DAG TU NYI MAS MNAN, ,'JIGS
PA GZHAN YANG ZLA BAS SO, ,DE YI DBUS KYI GDAN GYI STENG DU
DBYANGS

@191A *, ,YIG BCO LNGAS ZLA BA'I DKYIL 'KHOR ME LONG LTA BU'I YE
SHES KYI RANG BZHIN DANG, DE'I STENG DU GSAL BYED SUM CU RTZA
BZHIS NYI MA'I DKYIL 'KHOR MNYAM PA NYID KYI YE SHES KYI RANG
BZHIN DANG, DE'I DBUS SU AOm DANG H'U% YONGS SU GYUR PA LAS GRI
GUG DANG THOD PA'I

DBUS SU RANG GI SA BON GYIS MTSAN PA SO SOR RTOG PA'I YE SHES KYI
BDAG NYID BSAM PAR BYA'O, ,DE NAS SA BON GNYIS LAS RNAL 'BYOR
MA'I 'KHOR LO'I RNAM PA DANG DE BZHIN GSHEGS PA THAMS CAD YONGS
SU SPROS NAS SLAR 'DUS TE SA BON DANG LHAN CIG TU GYUR PA NI BYA
BA NAN

TAN GYI YE SHES SO, ,DE NAS ZLA BA DANG NYI MA DANG MTSAN MA DANG
SA BON YONGS SU GYUR PA LAS SKYES PA BCOM LDAN 'DAS RDO RJE SEMS
DPA' 'CHAD PAR 'GYUR BA'I KHA DOG DANG RNAM PA DANG MTSAN MA LA
SOGS PA RNAMS KYIS, DPAL HE RU KA'I GZUGS SU BSKYED CING DE BZHIN
DU BDAG

MED MAS MGUL NAS 'KHYUD PA NI SHIN TU RNAM PAR DAG PA CHOS KYI
DBYINGS KYI YE SHES KYI BDAG NYID DU BLTA'O ZHES PA NI MNGON PAR
RDZOGS PAR BYANG CHUB PA RNAM PA LNGA'O, ,HO:GNYIS KYI NI BAR
GNAS PA'I, ,'BAR BA'I SA BON GNYIS PO NI, ,DGA' LDAN DE YI ZHAL
NAS ZHUGS, ,

PADMA'I MTHA' RU CHAGS PAS ZHU, ,DE NAS RDO RJE CHAGS CHEN GYIS,
,RIG MA DANG NI LHAN CIG ZHU, ,STON KA'I ZLA BA DANG 'DRA BAR,
,DE NI ZLUM POR GYUR NAS GNAS, ,DE NAS ZLA GDAN GRVAR GNAS PA'O,
,LHA MO BZHI PO DAG GIS NI, ,RDO RJE'I GLU NI BZHI DAG GIS,
,BZHENGS PHYIR DE LA

SKUL BAR BYED, ,RJE BTZUN SNYING RJE'I YID KYIS BZHENGS, ,SPOS MO
BDAG LA YONGS SU SKYOBS, ,STONG PA'I TING NGE 'DZIN SPONGS LA,
,BDE CHEN 'DOD PAS BDAG LA SBYOR, ,KHYOD MED NA NI BDAG 'GUM PAS,
,KYE YI RDO RJE KHYED BZHENGS SHIG ,STONG PA'I TING NGE 'DZIN
SPONGS LA, ,RI

KHROD DGOS PA SGRUB MDZOD CIG ,GTZO BO 'JIG RTEN MGRON GNYER NAS,
,CI PHYIR STONG PA NYID LA BZHUGS, ,KHYOD MI BZHUGS NA PHYOGS
RMONGS PAS, ,GTUM MO BDAG NI GSOL BA 'DEBS, ,MIG 'PHRUL LTA BU
KHYOD BZHENGS SHIG ,BDAG GIS KHYED KYI THUGS 'TSAL GYIS, ,

@191B SME MO BDAG NI MKHAS PAR DGONGS, ,SNYING RJE RGYUN CHAD MA
MDZAD CIG ,DE NAS GLU YI DOR BYAS TE, ,ZHU BA BSDUS PA LAS SKYES
PA, ,DE'I DBUS SU BYUNG BA'I NYI MA'I DKYIL 'KHOR LA GNAS PA'I
AAm DANG H'Um GNYIS DANG, LHA'I MTSAN MA DANG, LUS LA SOGS PA NAM
MKHA' LTA BU DANG

SGYU MA LTA BUR NGES PAR BYAS NAS, DE YONGS SU GYUR PA LA BRTEN
PA'I TING NGE 'DZIN GYI RANG BZHIN GYI GRI GUG DANG THOD PA GNYIS
SBYOR BA'I SNYING PO LA YANG DAG PAR JI LTA BA BZHIN YONGS SU
SHES PA'I RANG BZHIN GYI LHA'I SA BON GNYIS DANG LDAN PA BLTA BAR
BYA'O, ,DE NAS DE NYID LAS

RNAL 'BYOR GYIS DE BZHIN GSHEGS PA MTHA' YAS PA'I RANG BZHIN GYI
RNAL 'BYOR MA'I 'KHOR LO'I RNAM PA SPROS TE, ,THAMS CAD SEMS KYI
RANG BZHIN DU NGES PAR BYAS NAS, YANG SLAR RNAL 'BYOR GYIS BSDUS
TE, DE DAG THAMS CAD SGYU MA LTA BU DANG NAM MKHA' LTA BU YONGS
SU SHES NAS NYI MA

GNYIS DANG MTSAN MA DANG SA BON RNAMS YONGS SU GYUR PA LAS SKYES
PA'I BDAG NYID HE RU KAR BLTA BAR BYA'O, ,ZHABS RNAMS KYIS NI
STANG STABS DANG, ,LHA DANG LHA MIN LA SDIGS MDZUB, ,SPYAN NI
GDUG CING ZLUM LA DMAR, ,LANG TSO GZHON ZHING 'GYING BAG CAN,
,ZHABS

BZHI DANG NI ZHAL BRGYAD PA, ,BRGYAD GNYIS PHYAG GIS NYER BRGYAN
CING, ,BDUD BZHI DAG NI YANG DAG MNAN, ,SKYIL KRUNG PHYED PA'I
GAR BYED PAS, ,MGO PHRENG DO SHAL CHEN PO DANG, ,NYI MA LA BZHUGS
'JIGS KYANG 'JIGS, ,SPYI BOR SNA TSOGS RDO RJE 'DZIN, ,GNAG

CING NYI MA 'BAR BA'I 'OD, ,ZHAL NAS H'U% NI SPRO BAR BYED, ,THAL
BA DAG GIS SKU LA BYUGS, ,RTZA BA'I ZHAL NI NAG CHEN PO, ,G-YAS
NI KUNDA DAG DANG MTSUNGS, ,G-YON PA MI BZAD CHEN PO DMAR, ,SPYI
BO'I ZHAL NI GTZIGS PA'O, ,LHAG MA'I ZHAL NI PHUNG BA 'DRA, ,ZHAL
GDONG

RE RER SPYAN GSUM PA, ,SGEG CING DPA' LA 'JIGS DANG 'DRA, ,GDUG
DANG RGOD DANG 'JIGS PAR BYED, ,SNYING RJE NGO MTSAR ZHI BA DANG,
,GAR DGU YI NI RO DANG LDAN, ,DBUS SKRA KHAM SER GYEN DU PHYOGS,
,'KHOR LO RNA CHA MGUL RGYAN DANG, ,LAG GDUB DANG NI SKA RAGS
KYI, ,

@192A *, ,PHYAG RGYA LNGA YIS YONGS SU BRGYAN, ,GLANG PO RTA BONG
GLANG RNGA MO, ,MI DANG SHA RA BHA BYI LA, ,G-YAS KYI THOD PAR GO
RIMS BZHIN, ,GLANG PO LA SOGS SHES PAR BYA, ,SA DANG CHU DANG
RLUNG RNAMS DANG, ,ME DANG ZLA BA NYI MA NYID, ,GNOD SBYIN DANG
NI NOR LHA STE, ,DE DAG

G-YON GYI THOD BRGYAD DU, ,BDAG MED MA YIS 'KHYUD PA STE, ,RANG
GI LTA BU'I PHYAG RGYA LNGA, ,PHYAG GNYIS ZHAL GCIG ZHABS GNYIS
PA, ,DE YANG GRI GUG THOD PA 'DZIN, ,DE NAS BCOM LDAN 'DAS KYI
THUGS KAR NYI MA LA THOD PA GNAS PA'I STENG DU NYI MA LA H'U%
STE, BCOM

LDAN 'DAS MA'I THUGS KAR YANG ZLA BA LA GRI GUG GNAS PA, ,DE'I YU
BAR ZLA BA LA AAm BSAM PAR BYA'O, ,DE NAS DE'I RNA BA LA BDAG MED
MA MIG LA RDO RJE MA, SNA LA GSANG BA'I DKAR MO, ,LCE LA CHU'I
RNAL 'BYOR MA, LUS KYI DBANG PO LA RDO RJE MKHA' 'GRO MA YID LA
BDAG MED MA

BSAM PAR BYA'O, ,RDO RJE MA LA SOGS PA LNGA PO DE DAG NYID GO
RIMS BZHIN DU GZUGS DANG, TSOR BA DANG, 'DU SHES DANG, 'DU BYED
DANG, RNAM PAR SHES PA'I PHUNG PO RNAMS LA'O, ,GTI MUG DANG, SER
SNA DANG, 'DOD CHAGS DANG, PHRAG DOG DANG, ZHE SDANG RNAMS LA
YANG DE BZHIN

NO; ,GZUGS DANG, SGRA DANG, DRI DANG, RO DANG, REG BYA DANG, CHOS
KYI SKYE MCHED RNAMS LA PHYI'I DKAR MO DANG, CHOM RKUN MA DANG,
RO LANGS MA DANG, ZA PHOD MA DANG, SA SPYOD MA DANG, MKHA' SPYOD
MA'O, ,SA DANG, CHU DANG, ME DANG, RLUNG GI KHAMS RNAMS LA SPOS
MO DANG, RI KHROD MA DANG,

GTUM MO DANG, G-YUNG MO RNAMS SO, ,LUS DANG, NGAG DANG, YID LAS
SPYOD MA DANG, BDAG MED MA'O, ,SHA LA SPOS MO'O, ,KHRAG LA RI
KHROD MA'O, ,KHU BA LA GTUM MO'O, ,RKANG DANG TSIL GNYIS LA
G-YUNG MO'O, ,PAGS PA LA BYANG CHUB KYI YAN LAG BDUN NO, ,RUS PA
LA BDEN PA BZHI

STE, DE LTAR NA THAMS CAD LHAR GYUR PA YIN NO, ,DE'I RNAM PAR DAG
PA GZHAN YANG BSHAD PAR BYA STE, SNYING RJE YI NI SPYAN DMAR LA,
,YAN LAG NAG PO BYAMS PA'I THUGS, ,ZHABS NI BSDU BA'I DNGOS PO
STE, ,BCU DRUG PHYAG NI STONG PA NYID, ,ZHAL BRGYAD RNAM PAR THAR
PA BRGYAD, ,DE NYID

@192B GSUM NI SPYAN GSUM MO, ,PHYAG RGYA LNGA NI RGYAL BA LNGA,
,KHRO BOS GDUG PA RJES SU 'DUL, ,MGRIN SNYING BHA GA SPYI BO LA,
,'KHOR LO BZHI NI GO RIMS BZHIN, ,LONGS SPYOD RDZOGS DANG CHOS
SPRUL DANG, ,BDE BA CHEN PO DE BRJOD PA, ,CHU SKYES 'DAB MA BCU
DRUG BRGYAD, ,DRUG CU RTZA BZHI SUM CU

GNYIS, ,AOm DANG H'U% DANG A'A:DANG NI, ,HAm RNAMS KYIS NI DBUS
SU BRGYAN, ,DE'I RJES LA RANG GI SNYING GA'I SA BON LAS SPROS
PA'I 'OD ZER LCAGS KYU RNAMS KYIS PHYOGS BCU NA BZHUGS PA'I DE
BZHIN GSHEGS PA RNAMS SPYAN DRANGS TE, NAM MKHA' LA BZHUGS SU
GSOL LA, DE DAG LA LHA

MO BRGYAD KYIS YANG DAG PAR MCHOD NAS, DE BZHIN GSHEGS PA THAMS
CAD KYIS BDAG LA DBANG BSKUR DU GSOL ZHES GSOL BA GDAB PAR BYA'O,
,DE NAS DE DAG DPAL HE RU KA'I GZUGS SU GYUR PA RNAMS KYIS, DE
BZHIN GSHEGS PA LNGA'I BDAG NYID KYIS BDUD RTZI LNGAS GANG BA'I
BUM

PAS DBANG BSKUR RO, ,DBANG BSKUR BA DANG LDAN PA'I SPYI BOR BCOM
LDAN 'DAS MI BSKYOD PA BSKYED DO, ,DE'I MDUN DU ME TOG GI CHAR
DANG GUR KUM GYI CHAR 'BAB PAR 'GYUR RO, ,RNGA'I SGRA YANG GRAG
GO, ,GZUGS RDO RJE LA SOGS PA RNAMS KYIS KYANG YANG DAG PAR MCHOD
DO, ,SPYAN MA LA

SOGS PA RNAMS KYIS KYANG RDO RJE'I GLUS BSTOD DO ZHES BYA BA NI
DANG PO'I RNAL 'BYOR ZHES BYA BA'I TING NGE 'DZIN DANG PO NGO BO
NYID KYI SKU BSTAN TO, ,DE NAS PADMA BYIN GYIS BRLAB PA NI, AOm
PADMA SU KH'A DHA R'A MA H'A R'A GA SU KHAm DATTA TZA TU R'A
NANDA BHA GA BI SHVA H'U% H'U% KARYAm KU RU shVA ME, DE NAS RDO
RJE BYIN GYIS BRLAB

PA NI, AOm BADZRA MA H'A DVE shA TZA TU R'A NANDA D'A YA KA KHA
GA MU KA AE KA RA SO N'A THA H'U% H'U% KARYAm KU RU shVA ME, DE
NAS AOm SH'I SH'I HA SV'A H'A, ZHES SBYOR BA BRTZAM MO, ,DE NAS
PADMA'I NANG DU LTUNG BA'I ZLA BA ZHU BA'I THIGS PA YONGS SU GYUR
PA LAS, GAm GIS GRUB PA'I DKAR MO KHA DOG NAG MO GRI GUG DANG RO
HI TA'I NYA

'DZIN PA SHAR GYI SGOR ZLA BA'I GDAN LA BSAM MO, ,DE BZHIN DU
TZA% GIS CHOM RKUN MA BTZOD KYI MDOG CAN CANG TE'U DANG PHAG
'DZIN PA, LHOR ZLA BA'I GDAN LA'O, ,DE BZHIN DU BA% GYIS RO LANGS
MA GSER GYI MDOG CAN RUS SBAL DANG THOD PA 'DZIN PA NUB KYI SGOR
ZLA BA'I GDAN LA'O, ,DE

@193A *, ,BZHIN DU GHA% GIS ZA PHOD MA MARGAD KYI MDOG CAN SPRUL
DANG RNAL 'BYOR GYI SNOD 'DZIN PA, BYANG GI SGOR ZLA BA'I GDAN
LA'O, ,DE BZHIN DU PA% GIS SPOS MO AA NDA RNYIL GYI MDOG CAN SENG
GE DANG DGRA STA 'DZIN PA DBANG LDAN GYI GRVA'I GDAN LA'O, ,DE
BZHIN DU SA% GIS RI KHROD MA CHU

SHEL GYI KHA DOG LTA BU DGE SLONG DANG 'KHAR GSIL 'DZIN PA ME'I
GRVA'I GDAN LA'O, ,DE BZHIN DU LA% GIS GTUM MO NAM MKHA' LTAR
SNGO BSANGS CAN 'KHOR LO DANG GSHOL 'DZIN PA BDEN BRAL GYI GRVA'I
GDAN LA'O, ,DE BZHIN DU dA% GIS G-YUNG MO KHA DOG SNA TSOGS PA
RDO RJE DANG SDIGS MDZUB

BYED PA RLUNG GI GRVAR ZLA BA'I GDAN LA BSAM PAR BYA'O, ,SKYIL
KRUNG PHYED PA'I GAR GYIS BZHUGS, ,ZLUM ZHING DMAR BA'I SPYIN
GSUM PA, ,PHYAG GNYIS SKRA KHAM GYEN DU PHYOGS, ,PHYAG RGYA LNGA
'DZIN DE DAG KYANG, ,DE NAS YONGS SU RDZOGS PA'I DKYIL 'KHOR LA
BLTAS NAS, SNYING GA'I SA

BON GYI 'OD ZER GYI LCAGS KYU RNAMS KYIS YE SHES KYI DKYIL 'KHOR
SPYAN DRANGS TE, SHAR PHYOGS KYI SGO LA MNGON PAR PHYOGS SHING
BAR SNANG LA BZHUGS PA LA, ZHAL BRGYAD NAS H'U% RNAMS KYIS BGEGS
BSKRAD DE MCHOD YON DANG ZHABS BSIL PHUL NAS, DZA:H'U% BA% HO:
ZHES BYA BAS GO

RIMS BZHIN DU DGUG PA DANG GZHUG PA DANG BCING BA DANG DBANG DU
BYAS NAS, DAM TSIG DANG YE SHES KYI DKYIL 'KHOR GNYIS GCIG TU
'DRES PAR BSGOM ZHING RNAM PAR BSGOMS LA, SNYING GA'I SNGAGS KYI
'OD ZER RNAMS KYIS DE BZHIN GSHEGS PA THAMS CAD SPYAN DRANGS NAS
YANG DAG PAR

MCHOD DO, GSOL BA BTAB LA DBANG BSKUR BA BYIN PAR BSAM MO, ,DBANG
BSKUR BA DANG LDAN PA LA DBANG BSKUR BA'I RGYAL BAS MGO BOR
BSKYED DO, ,'DIR TSIGS SU BCAD PA, SPOS MO LA SOGS BZHI PO DAG
DANG NI, ,DKAR MO LA SOGS DAG LA RIM BZHIN DU, ,SNYING GA'I MI
BSKYOD

SANGS RGYAS RIN CHEN 'BYUNG, ,NGAG DBANG RNAMS KYI SKABS 'DIR
PHYAG RGYAS GDAB, ,LUS DANG NGAG SEMS RIGS BDAG RNAMS KYIS NI,
,SRID DANG MYANG 'DAS HE RU KA RNAMS LA'O, ,RDO RJE MA SOGS LA NI
RIGS KYI BDAG ,LNGA PO RGYAL BA MI BSKYOD SOGS RNAMS KYI, ,DE

@193B NAS LHA RNAMS KYI DE KHO NA NYID YID LA BYA STE, 'DIR LUS
DANG NGAG DANG YID DANG YE SHES RNAMS KYI CHOS THAMS CAD BASBUS
LA, LUS LA SOGS PA DE DAG CHOS NYID RNAM PAR RIG PA TZAM GNYIS
KYIS STONG PA NYID GANG YIN PA DE DAG LA SO SOR RTOG PA NI, CI
RIGS PAR SGO SKYONG RNAMS KYI

DE KHO NA NYID DO, ,STONG PA NYID DE NYID KYIS YANG DAG PA'I YE
SHES GANG YIN PA SPROS PA DANG BRAL BA ZAG PA MED PA'I SHES RAB
BLA NA MED PA'I RDO RJE THEG PA NI CI RIGS PAR SBOS MO LA SOGS PA
BZHI'I DE KHO NA NYID DO, ,RDO RJE THEG PA DE NYID KYIS 'BRAS BU
RDO RJE 'DZIN PA CHEN PO'I GO 'PHANG GONG

NA MED PA'I BYANG CHUB NI DKYIL 'KHOR GYI BDAG PO'I DE KHO NA
NYID DO, ,DE NAS RANG GI SNYING GA'I SA BON LAS MCHOD PA'I LHA MO
BRGYAD YANG DAG PAR SPROS TE, YANG DAG PAR SPROS PA'I SPRIN RNAMS
KYIS NAM MKHA' GANG BAR GYUR PAS, GTZO BO DANG BCAS PA'I DKYIL
'KHOR LA MCHOD PAR

BYA'O, ,DE NAS CHOS THAMS CAD SGYU MA LTA BUR MOS PAR BYAS NAS,
GLU GNYIS KYIS BCOM LDAN 'DAS LA BSTOD PA BYA STE, SNA TSOGS DU
MA'I SGEG DANG LTA BA RNAMS KYIS RAB TU DGA', ,SNA TSOGS DU MA'I
'OD DANG 'KHYUG PA RNAMS KYIS RAB TU DGA', ,SNA TSOGS DU MA'I BDE

BA'I STON MO RNAMS KYANG RAB TU GSOL, ,SNA TSOGS DU MA'I SDOM PA
CHEN PO RNAMS NI RAB TU STON, ,NAM MKHA' KUN GYI RNAL 'BYOR GYIS,
,NAM MKHA'I DAM TSIG LA ZHUGS SHING, ,'JIG RTEN MA LUS PA RNAMS
NI, ,NAM MKHA' THAMS CAD KYIS GSOL LO, ,DE NAS BAR

SNANG LA H'U% LAS RDO RJE RNAM PAR BSAMS LA, DE'I 'OG TU AA LAS
PADMA STE, DE'I DBUS SU RDZAS RNAMS LA AOm GYIS MTSAN NAS, RDO
RJE DANG PADMA MNYAM PAR SBYOR BA LAS 'DOD CHAGS CHEN PO'I ME
'BAR TE, DES DE RNAMS BSKOL ZHING SMIN PA ZHU BAR BYAS NAS YE
SHES KYI NYI MA'I SNANG

BAR GYUR TE, DE DAG GI 'OD ZER RNAMS KYIS PHYOGS BCU'I DE BZHIN
GSHEGS PA THAMS CAD KYI GZUGS SNANG BAR BYAS NAS, 'OD ZER DE DAG
NYID KYIS DE DAG GI YE SHES KYI SA BON LAS YE SHES KYI BDUD RTZI
BLANGS NAS, DER LHUNG ZHING 'DRES PAR BYAS LA, DE BZHIN DU DE DAG

@194A *, ,BDUD RTZIR GYUR NAS YI GE GSUM GYIS BYIN GYIS BRLABS LA
LCE LA H'Um DANG RDO RJE MCHOG DANG, SNYING GAR NYI MA LA DKYIL
'KHOR MOS PAR BYAS NAS, DE DAG GI BDAG NYID DANG DKYIL 'KHOR YANG
DAG PAR MCHOD PAR BYA'O, ,MA MO'I 'KHOR LO NYAMS DGA' BAR, ,

RLABS DANG BRAL BA'I BDE BA THOB, ,RLABS MED PA YI RANG BZHIN
CAN, ,'DI 'DRA'I KHYAB BDAG BSGOM PAR BYA'O, ,DKYIL 'KHOR RGYAL
PO MCHOG CES BYA BA TING NGE 'DZIN GNYIS PA LAS LONGS SPYOD
RDZOGS PA'I SKU'O, ,DE NAS DKAR MO DANG CHOM RKUN MA DANG, DKYIL
'KHOR

GYI BDAG PO'I BAR DU RE RE NAS RIM GYIS PHYOGS BCUR RGYUN MI
'CHAD PAR SPROS TE, SEMS CAN RNAMS KYI DON BYAS NAS, DE NYID DU
BSDUS PA NI BYA BA BYAS PA'I DKYIL 'KHOR RO, ,DKYIL 'KHOR GYI
BDAG PO YANG SPROS PA DANG BRAL BA'I BDE BA STENG BAR BLTA STE,
DE LA DKAR MOS NI

LUS KYI DE KHO NA NYID LA SO SOR RTOG PA LA SEMS CAN RNAMS RNAM
PAR GNAS PAR BYED DO, ,CHOM RKUN MAS NI SEMS KYI'O, ,RO LANGS MAS
NI NGAG GI'O, ,ZA PHOD MAS NI YE SHES KYI'O, ,SBOS MOS NI LUS KYI
YANG DAG PA'I YE SHES LA'O, ,RI KHROD MAS NI SEMS KYI'O, ,GTUM

MOS NI NGAG GI'O, ,SME MOS NI YE SHES KYI'O, ,DKYIL 'KHOR GYI
BDAG POS KYANG RDO RJE 'DZIN PA CHEN PO'I GO 'PHANG LA SEMS CAN
RNAMS GNAS PAR BYED DO, ,DE NAS YAN LAG DRUG GI RNAL 'BYOR GYIS
MNYAM BSGOM PAR BYA STE, NAG PO DMAR PO DE NAS SER, ,LJANG SNGON

DKAR PO RIM PA LAS, ,LHAN CIG SKYES DGA' TZAM DU NI, ,'KHOR LO
GTZO BYAS BSAM PAR BYA, ,LAS RGYAL PO MCHOG CES BYA BA'I TING NGE
'DZIN GSUM PA SPRUL BA'I SKU'O, ,BSGOM PAS SKYON SNGAGS BZLA BAR
BYA STE, BDAG NYID DKYIL 'KHOR DANG BCAS PA LHA'I GZUGS SU

BRTAN PAR RNAM PAR BSAMS LA, AOm DE BA PI TZU BADZRA H'U% H'U%
H'U% PHAt SV'A H'A, SNYING GAR SNGAGS KYI YI GE BCU GSUM MGO GYEN
DU 'GRENG BA MAR ME LTAR 'BAR ZHING ZLUM POR GYUR PAR YID KYIS
MNGON PAR BRIS NAS BRJOD PAR BYA BA NI, RDO RJE'I TSIG DANG KHRO
BO'I TSIG TU BZLAS PAS DE

@194B DAG BZLA BAR BYA STE, ZHAL THAMS CAD DANG, LHA MO'I ZHAL
THAMS CAD SNGAGS 'DON PAR MOS PAR BYA'O, ,'DI NYID NI LHA MO
THAMS CAD KYI BZLAS PA LAS LHA RANG NYID KYI BZLAS PA BRGYA 'GYUR
DU BYAS PAR 'GYUR RO, ,DE NAS SMON LAM GDAB PAR BYA'O, ,DGE BA
GANG THOB DE DAG GIS, ,SANGS

RGYAS KUN GYI NOR THAMS CAD, ,RDO RJE 'DZIN CHEN GO 'PHANG NI,
,'GRO BA LNGA YIS THOB PAR SHOG ,BYANG CHUB RDO RJE SNGAGS PA
YIS, ,RDZOGS PA'I BYANG CHUB PHYIR SPYOD DANG, ,RDZOGS SANGS
RGYAS KYI SPYOD PA GANG, ,BDAG NI DE GNYIS SPYOD PAR SHOG ,DE NAS
GTZO BO DANG BCAS PA'I

DKYIL 'KHOR SNGA MA BZHIN DU YANG DAG PAR MCHOD NAS RANG GI
SNYING GA'I SNGAGS LA LHA MO NANG DU BSGOMS TE, RTEN GYI DKYIL
'KHOR SHIN TU YANG YANGS PAR MOS PAR BYAS LA, 'BYUNG BA CHEN PO
BZHI NI SBOS MO LA SOGS PA'I RANG BZHIN DU NGES PAR BYAS NAS,
DGYES PA'I RDO RJE'I NGA RGYAL GYIS

LDANG BAR BYA STE, DE NAS BZLAS PA LA SOGS PA BYA'O, ,GNYID KYI
DUS SU YAN LAG DRUG GI RNAL 'BYOR RAM LHAN CIG SKYES PA DGA' BA'I
RNAL 'BYOR MNGON DU BYAS LA GNYID LOG GO, ,LHA MO BZHI'I YANG DAG
PA'I GLUS BSKUL NAS GNYID LAS LDANG BAR BYA STE, LANGS NAS THAMS
CAD

SNGA MA BZHIN DU BYA'O, ,DE BZHIN DU NYI MA RE RE ZHING DNGOS
GRUB KYI MTSAN MA'I BAR DU BLTA'O, ,DE DAG MTHONG NAS GO RIMS
BZHIN DU MTHONG BAR 'DOD PA'I DNGOS GRUB KYI NGO BO LA RJES SU
GNAS PAR BYA'O, ,YON TAN LCI BA'I 'BYUNG GNAS ZHAL BRGYAD HE RU
KA'I, SGRUB THABS 'KHRUL PA SPONG BA

ZHES BYA GSAL BAR BRJOD PA YIS, ,DGE BA GANG ZHIG THOB PA 'DI YIS
SKYE LA BRTEN PA BDAG ,DUS RNAMS KUN DU PHAN PA'I RGYU DES RDO
RJE RGYAL BAR SHOG ,SLOB DPON RIN CHEN 'BYUNG GNAS ZHI BAS MDZAD
PA RDZOGS SO,,