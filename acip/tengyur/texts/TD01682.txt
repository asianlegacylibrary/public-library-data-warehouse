@306A *, ,RGYA GAR SKAD DU, SHR'I BADZRA SATVA AA NU SMRi TIN'A
MA BIDHI, BOD SKAD DU, DPAL RDO RJE SEMS DPA' RJES SU DRAN PA'I
CHO GA ZHES BYA BA, DPAL RDO RJE SEMS DPA' LA PHYAG 'TSAL LO,
,RAB GNAS YUL TSOGS NYAMS DGA' BAR, ,KUN RDZOB 'PHRUL PA'I DKYIL
'KHOR

LA; ,RNAM DAG GNYIS MED YUL KUN SBYOR, ,BYANG CHUB SEMS BYUNG
RGYAL BA'I MCHOG ,DE LA DE SNANG ROL MO'I CHOS, ,SRID MTHA'I MA
DMIGS DUS GSUM 'GOG ,RNAM DPYAD BYA BA'I RGYUD LDAN ZHING, ,RIGS
BDAG DKYIL 'KHOR BSTOD PA'I GNAS, ,NGES PA'I GSANG MCHOG RTZA
BA'I RGYUD, ,

DE NYID SGRUB PA'I THABS CHEN PO, ,GNYIS DANG GNYIS MED THEG PA'I
MCHOG ,RJES SU DRAN PA SKYED BYED PA'I, ,CHO GA BZANG PO RMAD DU
BYUNG, ,GSANG DON BRGYUD PA'I RDO RJE'I TSIG ,DUS GSUM RGYUN GYI
MTSAN LDAN BCING, ,RIGS BDAG DKYIL 'KHOR BSTOD PA'I GNAS, ,'KHOR
BA'I BYA BA KUN

GNAS 'JUG ,DPA' BO GCIG PA'I DKYIL 'KHOR BZANG, ,BSNYEN SGRUB YAN
LAG DANG BCAS BSHAD, ,SANGS RGYAS KUN GYI DGONGS PA'I YUL, ,BYA
BA'I YAN LAG KUN RDZOGS SHING, ,NGES PA'I GSANG BA STON MDZAD
PA'I, ,'BRAS BU'I DKYIL 'KHOR BLA NA MED, ,THAMS CAD DU SA ZHES
BYA BA YI, ,

LTA BA LA SOGS 'BYUNG BA'I CHOS, ,NYON MONGS GNAS KUN RNAM DAG
CING, ,RANG BZHIN MNYAM PAS SPROS DANG BRAL, ,YANG DAG SANGS
RGYAS BDE BA CHE, ,KUN DU GOMS PAS GSAL BYED PA'I, ,YAN LAG LAM
GNYIS RDZOGS PA'I GROGS, ,RAB SBYANGS BAS NI 'JUG 'GYUR ZHING,
,RIG 'DZIN GNAS KUN

BGROD BYED CING, ,RGYU RKYEN CHA SHAS KUN RDZOGS SHING, ,THUN MONG
BYE BRAG RKYEN GYI STOBS, ,SNGA MA LAS BYUNG PHYI MA'I RGYUN,
,'BRAS BU TSOGS PA'I BDAG NYID DO, ,SA DANG SAR GNAS RIG 'DZIN
KUN, ,RANG RIG SBYOR BA'I TSUL GYIS NI, ,GSANG SNGAGS PHYAG
RGYA'I GNAS KUN DANG, ,MI MTHUN GNYEN PO BYE BRAG

MTHUS, ,DNGOS GRUB MTHA' YAS RTAG LDAN ZHING, ,TING 'DZIN CHOS
KUN RDZOGS PA'I MTHAR, ,SANGS RGYAS KUN GYI GNAS MTHONG ZHING,
,NGES PA'I SA MCHOG RDZOGS PAR 'GYUR, ,RIGS KYI 'KHOR LO KUN
BSKOR ZHANG, ,RIGS KYI GNAS RNAMS RNAM DAG PAS, ,RIGS MCHOG YON
TAN BZANG PO'I TSOGS, ,

@306B RIGS KUN RGYAL BAS MNYAM SBYOR BA'O, ,YANG DAG NGES PA'I
THEG PA'I MCHOG ,DAM BA LAS BYUNG DAM PA'I YUL, ,DE GNAS TSUL
GYIS PHRENG BA NYID, ,YANG DAG BDE BAS RGYAN DU BYAS, ,DKYIL
'KHOR CHEN PO DGA' TSAL DANG, ,CHOS KYI RGYAL PO'I GRONG KHYER
MCHOG ,CHOS KYI 'KHOR LO RIM 'JUG PAS, ,CHOS KYI 'BRAS BU BZANG

PO NYID, ,SHIN TU SBYOR BAS YANG DAG SKYES, ,ME TOG TSAL LAS KHA
DOG DRI, ,'DOD PA'I TSOGS RNAMS TSIM GYUR LTAR, ,RANG GNAS BYANG
CHUB YAN LAG PHRENG, ,BSNYEN DANG NYE BAR BSNYEN PA DANG, ,SGRUB
DANG SGRUB PA CHEN PO YI, ,YAN LAG CHA SHAS KUN RDZOGS PAS, ,ZHI
SOGS BYE BRAG RNAM PAR BKOD, ,SANGS RGYAS THEG PA'I

YAN LAG GIS, ,NYE BAR SBYAR BA'I RNAL 'BYOR 'GRUB, ,SA MTSAMS
MKHAS PA'I SPYOD YUL NYID, ,RKYEN BCAS STOBS KYIS RAB TU RDZOGS,
,DKYIL 'KHOR YAN LAG STOBS LDAN PA'I, ,BLA MA LHAG GNAS BRTUL
ZHUGS CAN, ,YON TAN RIN CHEN 'BRAS BU'I BDAG ,BYANG CHUB MCHOG
SEMS RNAM DAG PA, ,YANG DAG MOS

PAS BSTOD BYAS TE, ,SGO GSUM DANG BAS GSOL BA GDAB, ,GDAMS PA'I
YAN LAG KUN 'DZIN CING, ,NYE BAR 'KHOR BA'I DGA' STON MCHOG
,DKYIL 'KHOR CHEN POR DGYES BYAS PAS, ,RAB TU RDZOGS PAR 'KHOR LO
DBANG, ,DE NYID YAN LAG DAM TSIG BCAS, ,NGES PAR 'JUG PAS BSTAN
BYAS PA'O, ,GSANG

BA'I RGYUD DON SNA TSOGS DAG ,'DREN PA'I YAN LAG BLA NA MED,
,NGES PAR BSTAN PA'I PHYAG RGYA YI, ,YAN LAG RDZOGS PAS THEG PA'I
MCHOG ,DBEN BA YI NI GNAS DAG GAM, ,RANG GI SKYED MOS TSAL SOGS
PAR, ,KUN DU SNA TSOGS SKAL BZANG PO, ,KUN DU SNA TSOGS BDE MCHOG
GIS, ,KUN DU SNA TSOGS DGONGS PA RNAMS, ,

CI BDE BAR NI BSGRUB PAR BYA, ,GNAS KYI NYE 'KHOR PHYAG DAR DANG,
,DRI ZHIM TSUR BCAS DAG BYAS TE, ,DKYIL 'KHOR SA GZHI BZANG PO'I
MCHOG ,BKRA SHIS DAG BYED RDZAS KYIS BYUG ,PHYOGS BCUR BLA RE
RGYAL MTSAN DANG, ,'PHAN GDUGS LHA BA LHUB RNGA YAB DANG, ,RIN
CHEN ME TOG PHRENG BA'I TSOGS, ,BZA' BTUNG 'DOD

YON RNAM 'PHRUL PA'I, ,PHYAG RGYA GOS DANG RGYAN BCAS PAS, ,MA
LUS KUN DU NYE BAR MDZES, ,THABS DANG SHES RAB BRTUL ZHUGS MCHOG
,BDE BA'I YE SHES ROL MO'I DBYINGS, ,RNAM PAR 'PHRUL PAS BSAM
BYAS PAS, ,BYA BA'I 'KHOR LO BRTAN PAR 'GYUR, ,JI SNYED MCHOD
PA'I TSOGS RNAMS DANG, ,GTOR MAS GNAS KUN NYER

@307A *, ,BRGYAN DAG ,BSANG SPYAD BKRA SHIS BYIN GYIS BRLAB, ,RIM
BZHIN SNGAGS DANG PHYAG RGYA GNAS, ,'GRO GNAS KUN GYI NYON MONGS
TSOGS, ,MI DGE STOBS SOGS SDIG PA'I MTHUS, ,GNAS KUN NYAM THAG
GZIR BAS 'JOMS, ,BDAG GZHAN KUN RGYUD RLAG PAR BYED, ,DE DAG
THUGS RJE CHEN PO'I

BLOS, ,MA LUS YUL BCAS SGROL BA'I PHYIR, ,DRAN PA GCIG PA'I YE
SHES SKU, ,TING 'DZIN DAG PAS RNAM PAR GROL, ,PHYI NANG CHOS
RNAMS THAMS CAD KYI, ,RANG BZHIN GNYIS MED BYANG CHUB SEMS, ,DER
SNANG YUL LAS 'DAS PA NYID, ,LHUN GYIS GRUB PA'I CHOS NYID DO,
,TSUL 'DI RNAM PAR SPANGS PA YI, ,DE NAS DE LAS DE

BZHIN RGYUD, ,KYE MA THUGS RJE CHEN PO'I YUL, ,RIGS KYI DKYIL
'KHOR RDZOGS PA NYID, ,RNAM GSUM LHA YI TING 'DZIN GYIS, ,RNAM
GSUM SNGAGS DANG PHYAG RGYAR SBYOR, ,BYIN RLABS NUS MTHU RDZOGS
BYAS NAS, ,BDAG GZHAN SBYANGS SHING GSAL BYAS TE, ,RIGS MCHOG SKU
GSUNG THUGS KYI BDAG ,YANG

DAG 'OD ZER RAB SBYOR BAS, ,GSAL BA'I DKYIL 'KHOR RGYAS PA NYID,
,TSUL GSUM PHYAG RGYA'I CHA LUGS KYIS, ,SHIN TU BKOD PA LEGS
'BYUNG BA'I, ,TSAD MED BZHI LI GNAS RDZOGS 'GYUR, ,KUN NAS SPYAN
DRANGS BRTAN BYAS PA, ,NYE BAR SBYOR BA'I PHYAG RGYA NYID, ,AOm
YANG DAG BRTAN PAS STOBS RDZOGS

PA'I; ,RANG BZHIN DKYIL 'KHOR RDZOGS PA'I TSOGS, ,THUGS RJES BDAG
NYID RNAM GROL BA, ,DKYIL 'KHOR RDZOGS PA'I LAS LA DGYES, ,MI
SHES YUL RNAMS BCOM MDZAD CING, ,RIG PA'I GNAS CHEN SNYOMS 'JUG
PAR, ,PHYAG RGYA BDE BA'I TSUL SBYOR BAS, ,GRONG KHYER BRTAN PAR
MDZAD DU GSOL, ,

AOm BADZRA SA TVA H'Um, DZNY'A NA SAM YA STVAm, DZA:H'Um BAm
HO:PRA BE SHA YA PHAt, BADZRA A'A BE SHA YA AA A'A, JI SRID BRTAN
PA'I GNAS BZHUGS SHING, ,BYANG CHUB SEMS MCHOG SPEL BA'I PHYIR,
,BKRA SHIS LHAG GNAS BRGYAN PA YI, ,ZHING KHAMS PHO BRANG DAG PAR
BRJOD, AOm BADZRA TZAKRA MAndALA PA NAS PA RI H'Um, RAB TU

GUS PA'I TSUL GYIS NI, MNGON PAR DMIGS BYAS DAG PA'I MCHOG ,THABS
DANG SHES RAB RDZOGS BYED PA'I, ,YUL KUN RANG BZHIN RNAM PAR DAG
,GANG 'DIR YON TAN BSNGAGS PA'I GNAS, ,RGYAL BA BDE GSHEGS 'DREN
PA'I GTZO, ,RIGS MCHOG RDO RJE SEMS DPA'I GNAS, ,NGO MTSAR YUL
KUN RNAM

@307B PAR DAG ,AOm NA MO STU STI BANDHA NAm KA RO YA MI, ,ME NA
R'A GA HO, ,KUN 'BYUNG YON TAN RDZOGS PA YI, ,ME TOG 'BRAS BU
BZANG LDAN ZHING, ,KUN DU BZANG PO'I RGYAN RNAMS DANG, ,'DOD PA'I
LHA MO RKYEN LDAN ZHING, ,YUL KUN CHAGS PAS RNAM GROL BA, ,PHYAG

RGYA'I DKYIL 'KHOR BLA MED PA, ,LHA DANG LHO MO BSAM YAS PAS,
,PHYOGS BCU KUN NAS RNAM PAR 'KHRIGS, ,BYA BA'I YUL KUN MA LUS
DAG ,YANG DAG BSNGO BA BLA NA MED, ,GNYIS MED BYANG CHUB SEMS KYI
DNGOS, ,GNYIS SU MED PA'I ROL PA DAG ,MNYAM NYID

ROL MO'I DKYIL 'KHOR NYID, ,MNYES PA CHEN PO'I BDAG NYID DU, ,AOm
SARBA P'U DZA ME GHA PRA TI TZTSA HO, ,THOG MED YUN RINGS 'KHOR
BA'I GNAS, ,MA LUS NYE BAR BSAGS PA'I TSOGS, ,KUN SPYOD GNAS GSUM
LAS SKYES PA, ,THAMS CAD YUL LA NYE BAR BSHAGS, ,RAB RTOGS

NYE BAR BSAGS PA'I CHOS, ,TSUL KHRIMS BRTUL ZHUGS SDOM PA DANG,
,NYER MDZES BRGYAN PA'I YAN LAG RNAMS, ,RAB BSNGAGS BSTOD PAS YI
RANG MCHOG ,SANGS RGYAS KUN GYI LAM STON CING, ,DON BZHIN BSTAN
PAS 'DUL MDZAD DE, ,SBYOR BA'I STOBS BCAS SHES RAB TSOGS, ,THABS
KYI

THEG CHEN BSHAD DU GSOL, ,PHYOGS BCU'I MGRON GNAS JI SNYED MTHA',
,MYA NGAN KUN SGROL MGON PO RNAMS, ,SKU GSUM BSTAN PA'I TSUL GYIS
NI, ,DUS GSUM 'GYUR BA MED PA'I DBYINGS, ,MA LUS SRID DNGOS 'GRO
BA'I TSOGS 'DON CING, ,YANG DAG GNYIS MED BRTAN PAR BYED PA'I
YID, ,BYANG CHUB SEMS

MCHOG BLA NA MED PA'I DON, ,YANG DAG BRTAN GNAS KUN DU RGYAS PAR
BYA, ,SMIN CING GROL BAR BYED PA'I TSOGS RNAMS KYIS, ,KHYAD PAR
LAM KUN YANG DAG RDZOGS PAR 'GYUR, ,BSNYEN SGRUB PHYAG RGYA'I YAN
LAG SNA TSOGS PAS, ,BDAG GZHAN BZUNG ZHING YAN LAG RDZOGS PAR
SPYAD, ,THUGS RJE RNAM DAG DKYIL 'KHOR RDZOGS

PA'I CHOGS, ,RAB TU GROL BAS GNYIS MED MNYAM LDAN PA'I, ,THAMS
CAD MTHUN PA'I TSUL RNAMS MDZAD BCAS PAS, ,BDAG GI CHA SHAS RAB
TU DMIGS PAS DBUL, ,THAMS CAD MI GNYIS YE SHES CHEN PO BDAG ,BYA
BYED RTOG PA'I TSOGS RNAMS RNAM DAG CING, ,SGYU MA RNAM DAG BYA
RTZAL BDE BA'I MCHOG ,MKHA' 'GRO

@308A *, ,SGYU MA'I DON RDZOGS MNYAM PA NYID, ,MGON PO DUS GSUM
SGRIB BRAL SANGS RGYAS KUN, ,DNGOS GRUB PHRIN LAS YUL RNAMS NYE
BAR STON, ,RANG GNAS NYAMS DGA' MNYAM NYID MCHOG GI BDAG ,RNAM
DAG BYA BA'I TSUL GYI YUL LAS 'DAS, ,AOm BADZRA SATVA SA MA YA,
MA NU P'A LA YA, BADZRA SATVA TVE NO PA TIshthA, DRi dHO ME

BHA BA, SU TO shYO ME BHA BA, SU PO shYO ME BHA BA, AA NU RAKTO
ME BHA BA, SARBA SIDDHIMME PRA YATZTSA, SARBA KARMA SU TZA ME,
TZITTAm SHRE YA:KU RU H'Um, HA HA HA HA HO:BHA GA W'A NA SARBA TA
TH'A GA TA BADZRA M'A ME MUNYTZA, BADZR'I BHA WA MA H'A SA MA YA
SATVA A'A:, BADZRA GATZTSA MU:, RTZE GCIG DRAN PA'I TING 'DZIN
GYIS, ,MA LUS YUL BCAS RNAM PAR GROL, ,

PHYAG RGYA GSANG SNGAGS SBYOR BA'I MTHUS, ,LHA MO'I DKYIL 'KHOR
SNA TSOGS NYID, ,'GRO GNAS SDUG BSNGAL LAS GROL ZHING, ,BDE BA'I
MCHOG KUN MTHAR PHYIN TE, THAR PA MYA NGAN LAS 'DAS PAR, ,BTANG
SNYOMS KUN DU MI DMIGS PA'I, ,DRAG PO'I CHOGS BCAS MA LUS KUN,
,RAB TU ZHEN RTOG

STOBS KYIS 'JUG ,DE DAG THUGS RJE CHEN PO YIS, ,'DUL BYED STOBS
CHEN HE RU KA, ,PHYAG RGYA DBYINGS DANG MNYAM PAR SBYOR, ,RNAM
PAR GROL BA'I TING 'DZIN GYIS, ,PHYOGS BCU'I BGEGS TSOGS 'DUL BAR
MDZAD, ,YANG DAG DKYIL 'KHOR BRTAN BYAS TE, ,MTSON CHA ME 'OD
'BAR BA YIS,, ,,

DKYIL 'KHOR KUN NAS BRGYAN PA LA, ,BGEGS KYI RGYAL PO KUN BSDUS
TE, ,PHYAG RGYA BZHI YIS DBANG BYAS NAS, ,MYOS SHING GZIR GNON
RNAM PAR DGOD, ,THUGS KYI YE SHES RAB 'BAR BA, ,YE SHES PHYAG
RGYA'I GNAS KYIS 'JUG ,KUN NAS 'PHRO ZHING BSDU BA'I MTHUS, ,KHRO
BO'I

DKYIL 'KHOR BRTEN 'GYUR BA'O, ,ZHAL GSUM PHYAG DRUG 'JIGS PAR
BYED, ,RGYAN CHA MTSON CHA'I TSOGS RNAMS DANG, ,CHA LUGS RNGAM
PA'I CHA BYAD LDAN, ,RIGS KYI SPRUL PA'I BSAM YAS PA'O, ,GSANG
BA'I PHYAG RGYA BZHI STON CING, ,NGES PAR BRJOD PA'I SNGAGS RNAMS
KYIS, ,KUN

NAS BRTAN PA'I DKYIL 'KHOR RNAMS, ,YANG DAG SBYOR BCAS RDZOGS PAR
'GYUR, ,AOm BADZRA KRO DHA MUS LA TZTSINDA TZITSINDA H'Um, HU LU
HU LU, TIshthA TIshthA, BANDHA BANDHA, HA NA HA NA, ,SHR'I HE RU
KA KRO DH'I SHVA RIH'Um PHAt, THAMS CAD KUN NAS RDZOGS PA'I CHOS,
,RNAM GSUM YUL KUN RNAM DAG PA'I, ,BYANG CHUB SEMS NYID RANG
BYUNG

@308B BA'I; ,THAMS CAD RDZOGS PA'I GNAS NYID DO, ,AOm MA H'A SH'U
N+YA T'A DZNY'A NA BADZRA SVA BH'A WA A'A TMA KONYA HAm, ,THUGS
RJE CHEN PO'I RGYUN GYIS NI, ,THAMS CAD KHYAB MDZAD RIN CHEN
TSOGS, ,DON KUN SNANG BA'I GNAS RDZOGS TE, ,SANGS RGYAS MDZAD PA
RNAM PAR DAG ,AOm DHA RMA DH'A TU BADZRA SVA BH'A BA A'ATMA KONY
HAm, ,RNAM

PAR 'PHRUL PA'I TING 'DZIN MCHOG ,'OG MIN GNAS MCHOG NYAM DGA'
BAR, ,PHYAG RGYA RDZOGS PA'I CHA LUGS KYIS, ,PADMA'I DKYIL 'KHOR
LA GNAS PA'O, ,THUGS RJE CHAGS PA'I TING 'DZIN DANG, ,GSANG BA
SNGAGS KYI BYIN RLABS KYIS, ,PHO BRANG RNAM PAR DAG PA'I TSOGS, ,

RNAM PAR 'PHRUL BAS BSKYED PA'I TSUL, ,THUGS KYI GSANG SNGAGS KUN
'GYUR GNAS, ,RIM BZHIN SBYOR BA'I BYIN RLABS KYIS, ,SA BON GSANG
SNGAGS SPRO BYA STE, ,RTEN GYI DKYIL 'KHOR RDZOGS PAR MDZAD, ,AE
LAS NAM MKHA'I DKYIL 'KHOR NYID, ,CHOS 'BYUNG GRU GSUM GYEN
BSGRENG DKAR, ,

YAm LAS RLUNG DKYIL GZHU YI DBYIBS, ,DUD KHA SRA MKHREGS RGYAL
MTSAN CAN, ,BAm LAS CHU'I DKYIL 'KHOR SNA TSOGS 'BYUNG, ,DKAR
ZLUM KUN 'BYUNG BUM PAS MTSAN, ,LAm LAS DBANG CHEN SA GZHI
DBYIBS, ,GRU BZHI GSER MDOG RDO RJES BRGYAN, ,KHAm LAS RIM BZHIN
BRTZEGS PA'I MCHOG ,KHA DOG

DBYI BAS RGYAN KUN RDZOGS PA, ,SUm LAS RI YI RGYAL PO STE, ,RIN
CHEN SNA TSOGS LAS GRUB PA'O, ,RAm LAS ME YI DKYIL 'KHOR MCHOG
,DMAR SER GRU GSUM RAm YIG MTSAN, ,DE DBUS BHR'Um LAS GZHAL YAS
KHANG, ,GRU BZHI SGO BZHI SGRO KHYUD BCAS, ,RA PA RIM GSUM DUR
KHROD DANG,

KUN 'BYUNG RIN CHEN PHRENG BAS MDZES, ,RIGS KYI DKYIL 'KHOR MTSAN
LDAN PA'I, ,RGYAN TSOGS RNAM PAR SPRAS PA LA, ,'OD GSAL THUGS RJE
BYANG CHUB SEMS, ,RNAM DAG DKYIL 'KHOR MDZES PA'I MCHOG ,PHO
BRANG 'KHOR LO'I LTE DBUS SU, ,RE'U CHA'I PHRENG BA RDO RJES
MDZES,

GDAN GYI DKYIL 'KHOR RNAM BKOD PA'I, ,MA 'DRES PAR NI DAG PA'I
DON, ,DBUS KYI 'KHOR LO LA GNAS PA'I, ,SANGS RGYAS RDO RJE 'DZIN
PA NYID, ,RAB TU 'OD 'BAR PHYAG RGYA'I TSOGS, ,RIGS DANG RIGS
BCAS MNYAM PAR SBYOR, ,PHYOGS BCU'I SANGS RGYAS THAMS CAD

@309A *, ,GYIS; ,KLU DBYANGS 'OD BCAS BSKUL BAR MDZAD, ,THAMS CAD
RDZOGS PA'I DKYIL 'KHOR GYI, ,DE GNAS MTHA' RNAMS BSRUNG BA'I
PHYIR, ,PHYAG RGYA'I ROL PAS MNYES 'GYUR ZHING, ,RTOG MED BYANG
CHUB SEMS KYI SKU, ,SHES RAB 'OD GSAL BCU DRUG

PHRENG; ,'OD ZER 'PHRO DANG 'DU BA'I MTHUS, ,'GRO RNAMS BDE
GSHEGS YUL SBYOR TE, ,RANG GNAS SUM CU RTZA GNYIS BRGYAN, ,THABS
MCHOG THUGS RJE GSAL BYED PHRENG, ,SBYOR BA RNAMS GNYIS MDZAD
BCAS RDZOGS, ,SANGS RGYAS DPE BYAD BZANG PO NYID, ,G-YAS G-YON

PHRENG BA 'KHOR LO'I TSUL, ,THAMS CAD GCIG TU SBYOR BA'I MTHUS,
,RIN CHEN KHA DOG SNA LNGA PO, ,H'Um MDZES BYED RDO RJE'I PHYAG
RGYA RDZOGS, ,DKAR GSAL 'OD MDANGS LNGA YIS BRGYAN, ,RAB TU SBYOR
BA'I TING 'DZIN GYIS, ,PHYAG RGYA RDZOGS PA'I NGA RGYAL NYID,
,'OD ZER RIGS KYI DKYIL

'KHOR TSOGS, ,DRUG BCAS BCU DRUG GNAS RNAMS DAG ,MA 'DRES THEG PA
BSAM YAS KYIS, ,SKU GSUNG THUGS KYI DKYIL 'KHOR BSDUS, ,RAB 'BAR
GSAL BAS BRJID PA'I SKU, ,GSANG SNGAGS YI GE'I PHRENG BAS MDZES,
,AOm MA H'A SU KH'A BADZRA SATVA A'A:, DZA:HUm BAm HO:, SU RA TA
STVAm, PHYAG RGYA

CHEN PO RDZOGS PA YI, ,RDO RJE SEMS GTZO BDE BA'I MCHOG ,ZHAL
BZHI PHYAG BZHI ZHABS GNYIS MDZES, ,DBUS DKAR ZLA BA'I DKYIL
'KHOR BZHIN, ,G-YAS SNGO G-YON DMAR RGYAB SER BO, ,RIN CHEN RGYAN
GYIS RNAM PAR MDZES, ,THUGS RJE CHAGS PA'I DON MDANGS LDAN,
,PHRIN LAS RNAM BZHI CHA LUGS

BCAS; ,G-YAS NA RDO RJE RTZE LNGA 'BAR, ,G-YON NA KHA tV'Am DRIL
BU 'KHOR, ,'OG GNYIS ZHI GNAS LHAG MTHONG RGYA, ,'OD MDANGS LNGA
YI PHRENG BAS MDZES, ,RIN CHEN RGYAN DANG NA BZA' DANG, ,PHYAG
RGYA RNAM LNGA MTSAN DPE RDZOGS, ,'OD KYI RIG MA DANG SBYOR CING,
,BDE BA'I ROL PAS KUN SPYOD MDZAD, ,

MKHA' DBYINGS DBANG PHYUG PHYAG RGYA YIS, ,GNAS KUN BYIN GYIS
BRLAB PAR BYA, ,LUS DANG NGAG SEMS RDO RJE YI, ,MTSAN MA'I PHYAG
RGYA LDAN BYAS TE, ,THAMS CAD 'BYUNG BA'I SBYOR BA YIS, ,BDAG GI
LHAR NI BDAG NYID BYA, ,THUGS GSAL NYI MA LA GNAS PA'I, ,YE SHES
SEMS DPA' H'Um DANG BCAS, ,'OD ZER 'PHRO

@309B 'DU SBYOR BA YIS, ,RANG BZHIN DKYIL 'KHOR DGUG BYAS TE,
,GNYIS MED SBYOR BA'I BYANG CHUB SEMS, ,BDUD RTZI'I BUM BCAS LHA
MO'I TSOGS, ,GNAS RNAMS KUN DU KHRUS BYAS PAS, ,RIGS KYI BDAG POS
NYE BAR MDZES, ,MTHE BONG SEMS DPA'I SKYIL MO KRUNG, ,MDZUB MO
GNYIS KYI RTZE MO DGUG ,GUNG MO

GNYIS NI MNYAM PAR SBYOR, ,LHAG MA RDO RJE THAL MO NYID, ,SPYI BO
DANG NI DPRAL BA DANG, ,MGRIN PA GNYIS DANG LTAG PAR RO, ,AOm AA
BI shINYTZA MAm, ,THOD SKAM PHYAG RGYAS BRTAN BYAS PAS, ,RIM
BZHIN GNAS KUN BRGYAN PAR BYA, ,H'Um AA BIshINYTZA MAm, RIN CHEN
MYU GU'I PHYAG RGYA YIS, ,RGYAN RNAMS NYE BAR GDAGS BYAS TE, ,RIN

CHEN PHRENG BA DAR DPYANGS BCING, ,RDO RJE RGYA GRAM KHRO BOR
BCAS, ,SKA NAN RGYAN THAG BGOS PA DANG, ,MNYES PA'I THAL MOS
BRTAN PAR BYA, ,AOm RATNA M'A LA AA BI shINYTZA TR'Am, AOm PA TRA
LAm BA AA BHI shINYTZA H'Um, AOm BADZRA TU SHYA HO, ,RJES SU
CHAGS PA'I RNAM MANG DGA' BA'I PADMA RNAMS, ,DAG PA'I MCHOD PAS
GSAL BAR RJES SU MCHOD BYAS

BA; ,MCHOG TU RTAG PA'I RNAL 'BYOR BDE BAS GRUB PAR MDZOD, ,AE MA
HO MCHOG TU BDE BA'I DAM TSIG NGO BO NYID, ,MCHOG TU BDE BA'I
RNAL 'BYOR SKAL BZANG MCHOG ,RANG GI DAM TSIG RTAG LA ROL CIG ROL
CIG HO, ,MKHA' GSANG DBYANGS DANG YE SHES RGYA, ,SA BON RDO RJE
PADMAR BCAS, ,LING+GA 'GRENG BA RANG

'BYUNG BA, ,BRLA YI DBUS SU GZHUG BYA STE, ,LING+GA RDO RJER BYIN
BRLA BAS PAS, ,RDO RJE SEMS SOGS SKUR BSKYED DO, ,'OD 'PHRO KUN
DU KHYAB PA YIS, ,SANGS RGYAS THAMS CAD MNYES MDZAD CING, ,'GRO
BA'I GNAS CHEN RNAM DAG PAR, ,MKHA' GSANG RDZOGS PA'I DKYIL 'KHOR
NYID, ,

H'Um LAS BSKYED PA'I RDOR SEMS NI, ,GSANG GNAS DBUS KYI GDAN LA
GZHUG ,AOm LAS GLING BU TR'Am PI WAm, ,BAm LAS RNGA CHEN DZAm
RDZA RNGA, ,AA LAS ME TOG A'A SPOS ME, ,AAm LAS MAR ME AI DRI
CHAB, ,PHYOGS DANG MTSAMS SU RIM PA BZHIN, ,MCHOD PA'I LHA MO
BRGYAD RNAMS SO, ,DZA:

H'Um BAm HO:SGO BZHI RU, ,RTA MGRIN 'PHANG MTHO LA SOGS BSKYED,
,BHA GAR LING+GA BCUG BYAS NAS, ,DER NI MTSAN MA BSGOM PAR BYA,
,RDOR JE SEMS DPA'I PHYAG RGYA CHE, ,SKU GNYIS LDAN PAR SPRO
BYA'O, ,KUN DU DON MDZAD 'DUS PA DANG, ,THABS DANG SHES RAB
RDZOGS PAR SBYOR, ,GLING BU

@310A *, ,SNGON MO RDO RJES MTSAN, ,RDO RJE LCAGS SGROG SHAR GYI
PHYOGS, ,PI WANG SER MO RDO RJES MTSAN, ,GLU DBYANGS DRUG LDAN
LHO YI PHYOGS, ,RNGA CHEN DMAR MO RDO RJE'I RNGA, ,BRDUNG MDZAD
NUB KYI PHYOGS NA GNAS, ,RDZA RNGA LJANG GU RDZA RNGAL [*?], ,RDO RJES
MTSAN BRDUNG BYANG GI PHYOGS, ,ME TOG DMAR

SER RDO RJES MTSAN, ,GZHONG THOGS ME YI MTSAMS SU GNAS, ,SPOS ME
DKAR SNGON RDO RJES MTSAN, ,POG THOGS BDEN BRAL MTSAMS SU GNAS,
,MAR ME DMAR MO RDO RJES MTSAN, ,GSAL 'DZIN RLUNG GI PHYOGS SU
GNAS, ,DRI CHAB LJANG KHU RDO RJES MTSAN, ,DAG 'THOR DBANG LDAN
MTSAMS SU GNAS, ,

RTA MGRIN 'PHANG MTHO DKAR MDANGS CAN, ,LCAGS KYU RTA MGO LJANG
GU SHAR, ,PHAG GDONG NAG MO ZHAGS PA G-YON, ,G-YAS PA MCHE BA LHO
YI SGOR, ,SNANG BA DMAR MO PHYAG GNYIS KYIS, ,NYI ZLA LCAGS SGROG
NUB KYI PHYOGS, ,THAL BYED LJANG GU G-YAS DRIL BU, ,G-YON PA
BHANDHA DKUR

BCAS BYANG, ,AOm HE RA TI BADZRA BI LA, SI NA TRA THA, HE RA TI
BADZRA G'I TE TE TAm, HE RA TI BADZRA H'A SYA HA TA BAm, HE RA TI
BADZRA NRi TE PE BA LE BA DZAm, AOm BADZRAshPE, AOm BADZRA DH'U
PE, AOm BADZRA A'A LO KE, AOm BADZRA GANDHE, AOm BADZRA AAm KU
SHA DZA:, AOm BADZRA P'A SHA H'Um, AOm BADZRA SHRIm KHA LI BAm,
AOm BADZRA GAndE HO:, ,'DOD PA'I YON TAN TSOGS

RNAMS KYIS, ,RNAM MDZES PHRENG BA'I RGYAN THOGS SHING, ,GLU
DBYANGS ROL MO'I GAR DU BCAS, ,LHA MO BCU GNYIS RANG SNANG
RDZOGS, ,DBANG PO DRUG LA SANGS RGYAS KYI, ,GSANG SNGAGS PHYAG
RGYA SBYOR BA'I MTHUS, ,RIGS KYI BDAG PO YUM DANG BCAS, ,RNAM DAG
MNGON SHES YE SHES RDZOGS, ,

LAG GNYIS ROL PA'I BRTUL ZHUGS KYIS, ,GNAS GSUM RDO RJE 'CHING
SBYOR CING, ,RDO RJE SE GOL BRDAB BYA STE, ,SANGS RGYAS THAMS CAD
BSDU BAR BYA, ,AOm STONG PA SHIN TU YOD MED RNAL 'BYOR MTHUS,
,NAM MKHA' NYID DU DAM TSIG NYE BAR GNAS, ,BDE GSHEGS BDE BAR
GSHEGS PA

BZHENGS SU GSOL, ,RDO RJE SEMS DPA' SKAL BZANG DPAL KHYOD BDAG
,DZA:H'Um BAm HO:, AE A'A RALLI BHA GA W'AN, MA H'A KA RU nI KA
DRi SHYA HO:, ,SA MA YA HO:, ,SA MA YA STVAm, DZA:H'Um BAm HO:,
TIshthA BADZRA HO:, ,SGYU 'PHRUL DGA' BA'I RDO RJE ROL PA'I
TSOGS, ,GZHAN LA SNANG BA'I

@310B DKYIL 'KHOR RNAM PAR MDZES, ,TSANGS PA'I TSOGS RNAMS ZIL
GYIS GNON MDZAD PA'I, ,RTOG PA DU MA'I SGRO 'DOGS GCOD PAR MDZAD,
,GNYIS MED YE SHES GNYIS CAN RNAM MTHA' YAS, ,SNANG STONG BDE
CHEN MNYAM NYID DBYINGS LA ROL, ,KUN 'BYUNG YON TAN RTZOL MED

LHUN GRUB SNANG, ,RGYAN GYI DKYIL 'KHOR RNAM BKOD RANG LAS BYUNG,
,MDZAD PA RGYA CHEN 'GOG MED LHUN GRUB PAS, ,TSOGS BCAS ROL PAS
BYA BA KUN RDZOGS GNAS, ,SKU GSUNG THUGS MCHOG YON TAN PHRIN LAS
RGYAN, ,DKYIL 'KHOR MDZES PA'I LHA LA PHYAG 'TSAL LO, ,AOm
A'A:H'Um,

AA TI PU HO, ,SARBA TA TH'A GA TA BANDHA NAm KA RO MI, AA LA LA
HO, ,DPAL LDAN G-YON PA 'GYING BA'I THABS, ,G-YAS PA BA DAN GSUM
PAR BYA, ,SRI ZHU BYAS SHING BTEG PA'I MCHOG ,BDAG NYID RDO RJE
SEMS DPA' DPAL, ,'DZUM DANG BCAS PA'I MIG GIS BLTA, ,BSAM PA
G-YOS PAS

PHYAG 'TSAL LO, ,AOm BDE BAR GSHEGS SO BCOM LDAN 'DAS, ,RGYAL BA
RGYA MTSO YE SHES KYIS, ,SRID PA'I RGYA MTSO MTHA' YAS KUN, ,KUN
BZANG MCHOD SPRIN MCHOG TU ROL, ,AOm NA MA:SARBA TA TH'A GA TE
BHYO, ,BI SHVA MU KHE BHYA, SARBA TADKHAm AUNG+GA TE SPA RA nA HI
MAm GAG NA KHAm SV'A H'A, TSAD MED BZHI

YI PHYAG RGYA YIS, ,MDUN GYI DKYIL 'KHOR MNYES PA DAG ,DAM TSIG
DKYIL 'KHOR LA GZHUG CING, ,MNYES NAS DGES SHING BRTAN PAR MDZOD,
,RDO RJE SEMS DPA'I TING 'DZIN MCHOG ,PHYAG RGYA CHEN PO'I CHA
LUGS LDAN, ,KHAMS GSUM KUN DU RGYAS BTAB CING, ,RIGS KYI

DKYIL 'KHOR GSANG BA'I BDAG ,AOm BADZRA SATVA H'Um, MA H'A MU DRA
STVAm, RDO RJE SEMS DPA' SKAL BZANG DPAL KHYOD BDAG ,BDAG CAG
SGRUB LA RTOGS PAR MDZAD DU GSOL, ,RIGS MCHOG SANGS RGYAS THAMS
CAD 'DUS PA YI, ,BYIN RLABS DBANG BSKUR CHO 'PHRUL BLA NA MED,
,AA

LA LA LA HO, ,LJAGS KYI PADMO MTSAN BCAS DKYIL, ,'OD ZER SBYOR
BA'I SNGAGS DANG BCAS, ,AOm NA MA:SARBBA STU TA SARBBA BUDDHE
BHYA:H'Um PHAt, DPAL GRUB SPYAN GYI PHYAG RGYA NYID, ,DAM TSIG
GNAS SU GZHAG PAR BYA, ,AOm BADZRA SATVA SA MA YA H'Um, SRIN LAG
MTHE'U CHUNG YAN LAG

@311A *, ,DBUS, ,MTHE BONG LEGS GZHUG DAM PAR BCINGS, ,RDO RJE
KHU TSUR SO SO YI, ,MDZUB MO LCAGS KYU LTA BUR BYA, ,AOm BADZRA
SA TVA KARMA MU DRA H'Um, AOm PA NA PE NA PE NU SU RA TA TI PU PA
RA MU SA MA YO GA SI TA A'A:H'Um, AOm A'A:H'Um, RAB TU DGA' BA'I

BDAG LA PHYAG 'TSAL LO, ,DE BZHIN GSHEGS PA'I DAM TSIG DAM PA
GRUB PAR MDZOD, ,DAM TSIG DAM PA GRUB PAR MDZAD DU GSOL, ,MCHOD
PA CHEN PO THAMS CAD GRUB PAR MDZOD, ,MNYAM PA CHEN PO'I GNAS LA
ROL DU GSOL, ,GYEN DU 'THOR DANG THUR DU 'BEBS, ,

MAR ME 'DEGS SOGS SO SO'I RGYA, ,GLING BU DANG NI PI WANG DANG,
,RGYUD MANGS RGYUD DRUG SIL SNYAN DAG ,DNGOS 'BYOR SPRUL PA GANG
YANG RUNG, ,RIM BZHIN SNGAGS DANG SBYAR TE DBUL, ,AOm 'BYUNG BA
LNGA LAS THAMS CAD 'BYUNG, ,RANG LAS MA BYUNG GANG YANG MED,
,GTZANG SME'I

DRI RTOG KUN BRAL BA'I, ,BDUD RTZI BYANG CHUB SEMS CHEN POS,
,BDAG SOGS GNYIS SU MED PA'I PHYIR, ,MNYAM PA CHEN PO'I GNAS LA
ROL, ,AOm NA MA SARBA PANYTZA AA MRI TA A'A:H'Um SV'A H'A, ,AOm
SHIN TU BRGYAN PA'I RIGS DANG MTSAN LDAN MCHOG ,BKRA SHIS GLU
DBYANGS GAR GYIS BSKYOD BYAS PA'I, ,

LHA MO RDUL SNYED PHYOGS BCUR SPRO BYAS NAS, ,BYANG SEMS BDE BA'I
MCHOD PAS RNAM PAR ROL, ,AOm MA H'A SU KHA BO DHI TZITTA AA LA LA
HO, ,AOm MNYAM NYID MI G-YO MNYAM NYID MCHOG GI CHOS NYID CAN,
,THUGS RJE'I BDAG NYID 'GRO BA'I SDUG BSNGAL SEL BAR MDZAD, ,YON
TAN MTHA' YAS DNGOS GRUB THAMS

CAD SBYIN MDZAD PA, ,DRI MED MI G-YO MNYAM MED PA YI CHOS MCHOG
CAN, ,AOm YON TAN SHIN TU PHRA BA'I CHA LA'ANG TSAD MED DE, DPE
NI NAM MKHA' DANG YANG BSKRUN DU YOD MA YIN, ,DNGOS GRUB MTHA'
YAS MNYAM MED DPE DANG BRAL BA RNAMS, ,SEMS CAN KHAMS LA DNGOS
GRUB MCHOG RNAMS NGES PAR

STZOL; ,AOm RTAG TU DRI MA MED PA'I THUGS RJE SHUGS LAS BYUNG,
,SMON LAM GRUB PA 'GAG PA MED PA'I CHOS NYID CAN, ,'GRO BA'I DON
BSGRUB RAL TU BRTZON PA MTHA' YAS LHUR MDZAD PA, ,THUGS RJE CHEN
PO'I BDAG NYID RTAG TU RNAM PAR GNAS, ,AOm TSAD MED TSAD DANG
BRAL BA SHIN TU RDZOGS PA YI, ,BDE BAR

@311B GSHEGS PA'I GO 'PHANG DAM PA BRNYES GYUR KYANG, ,KHAMS GSUM
RNAMS LA DNGOS GRUB MCHOG STZOL MDZAD PA YI, ,THUGS RJE'I SPYOD
PA MI G-YO 'GAG PAR YOD MI 'GYUR, ,AOm SHIN TU BZANG PO'I CHOS
NYID MCHOG DANG LDAN, ,MCHOG SBYIN RNAMS KYI NANG NA GO 'PHANG
MCHOG

BRNYES PA, ,MGON PO DUS GSUM SGRIB PA MED PAR RAB MKHYEN CING,
,DAM TSIG MCHOG GSUM DNGOS GRUB DAM PA BDAG LA STZOL, ,DAM TSIG
LA GNAS BRTUL ZHUGS MCHOG ,GSANG SNGAGS THEGS PA'I SPYOD PA NYID,
,RAB RDZOGS BYANG CHUB KUN DON BZHIN, ,'KHOR LO BLA MED

RDZOGS GYUR CIG ,THUGS RJE CHE MNGA' THABS LDAN PES, ,RIGS KYI
DNGOS PO BRTAN PAR MDZOD, ,BYA BA'I YE SHES MTHA' YAS MCHOG
,PHRIN LAS GNAS CHEN RDZOGS GYUR CIG ,RIGS KYI SEMS DPA' GSUM
LDAN PA, ,PHYAG RGYA'I MTSAN MA YI GER BCAS, ,'OD 'PHRO GSAL

BA RNAM GNYIS KYIS, ,THABS DANG SHES RAB RNAM GNYIS RGYUN, ,RIN
CHEN THIG LE SNA TSOGS 'OD, ,RIGS KYI 'KHOR LO RDZOGS BYED PA'O,
,AOm MA H'A SU KHA BADZRA SATVA A'A:DZA:H'Um BAm HO:SU RA TA
STVAm, YE SHES DKYIL 'KHOR BRTAN BYED PA'I, ,YAN LAG CHO GAS KUN
BSDUS TE, ,RIN CHEN 'BAR BA'I

GONG BU LA, ,MTSAN MA RNAM GSUM RIM BZHIN RDZOGS, ,PHYAG RGYA'I
DKYIL 'KHOR SPRO BSDU KUN, ,MTSAN MA RNAM PA LNGA YI MTHAR, ,JI
SRID YUL KUN BRTAN GNAS PA, ,DE NAS DMIGS PA MED PA'I MCHOG
,PHYAG RGYA'I GSANG GNAS DKYIL 'KHOR DU, ,YI GE MTSAN MA PHRA MO
SKU, ,RIM BZHIN RDZOGS

PAR LAS MDZAD CING, ,PHYAG RGYA BRTAN PA'I TING NGE 'DZIN, ,KHAMS
GSUM YUL BCAS RNAM DAG PA'I, ,BYANG CHUB SEMS MCHOG BDE BA'I
RGYUN, ,'KHOR LO BZHI GNAS RIM PA BZHIN, ,DGA' BA BZHIS BSKYOD
NYI ZLA'I RGYA, ,GONG GI PHYAG RGYA'I TSOGS DANG BCAS, ,RAB TU
CHAGS PA RNAM GROL SEMS, ,SKU GSUNG

THUGS KYI SBYOR BA YIS, ,GNAS GSUM BDE BA ME MAR BZHIN, ,RNAM PAR
SPRO ZHING BSDU BYA STE, ,'DOD PA'I YAN LAG RDZOGS PA YI, ,THIG
LE MNYAM DANG MNYAM SBYOR BAS, ,DGA' BCAS BYANG CHUB SEMS GZHI
BDAG ,'BYOR TSOGS YANG DAG SBYOR BA'I MTHUS, ,SKYE 'GAG CHOS KUN
RNAM PAR SPANGS, ,RDO RJE SEMS DPA'

@312A *, ,DPAL SBYOR BA, ,JI LTA'I GZUGS DANG DBYIBS SU LDAN,
,BDE BA NYID KYI KUN GYI BDAG ,KUN GYI BDAG LA GZHUG PAR BYA,
,CHAGS PA MED CING MA CHAGS MED, ,DBU MAR YANG NI DMIGS SU MED,
,BUD MED KUN GYI SGYU SBYOR 'DI, ,GNYIS SU MED PA'I THEG PA MCHOG
,THUN MTSAMS SBYOR BA'I PHYAG RGYA YIS, ,

RIGS KYI DAM TSIG SNGAGS GSAL ZHING, ,BZLAS BRJOD LA SOGS GRANGS
KYIS 'JUG ,YE SHES RDZOGS PA'I 'KHOR LO NYID, ,DAM TSIG YUL KUN
MNYAM SBYOR ZHING, ,RIM DANG CIG CAR YAN LAG GIS, ,MTSAN BCAS
MTSAN MA MED GNAS DAG ,RAB TU BRTAN PAS GNYIS MED RDZOGS, ,

MANG DU BSAGS PA'I RDZAS RNAMS KUN, ,DAG PA'I SNOD RNAMS BKANG
BYAS TE, ,NYE BAR BSGYUR BA'I BYIN RLABS KYIS, ,GNYIS MED BDUD
RTZI CHEN POR BSGRUB, ,BSNYEN PA RAB GSAL RDZOGS PA LAS, ,NYE BAR
BSNYEN PA'I BYIN RLABS RGYAS, ,BSGRUB PA BDAG GZHAN 'BRAS BU
NYID,

YANG DAG BRTAN 'GYUR DGA' CHEN PO, ,'JIG RTEN MGRON TSOGS MA LUS
PA, ,RANG GI SNGAGS DANG PHYAG RGYAS DGUG ,GTOR MA'I RDZAS RNAMS
BSAGS PA DANG, ,DUS GCIG THUGS KYI MES BSREGS SHING, ,GSUNG GI
BDUD RTZI DAG PAR MDZAD, ,SKU YI BYIN RLABS YE SHES LNGA, ,NYE
BAR BKOD PA'I SBYIN

RNAMS KYIS, ,THAMS CAD DKYIL 'KHOR BRTAN PA'I TSOGS, ,THABS KYI
DKYIL 'KHOR MNYAM SBYOR ZHING, ,SHES RAB YUM BCAS ROL PA NYID,
,DE DAG SNGAGS DANG PHYAG RGYA YIS, ,DBANG BSKUR BYIN RLABS
RDZOGS PAR MCHOD, ,SPYOD LAM KUN DU MA NYAMS BLOS, ,PHYAG RGYA'I
DKYIL

'KHOR BRTAN BYAS TE, ,THABS DANG SHES RAB GAR SOGS KYIS, ,ROL
PA'I 'PHRO 'DU RGYUN BZHIN GNAS, ,NGES PA'I GSANG MCHOG PHYAG
RGYA'I TSOGS, ,NYER GSAL BSHAD PA'I TSUL DAG GIS, ,DON KUN SKU
GSUNG THUGS KYI TSUL, ,RAB SBYANGS BRTAN PAS RDZOGS PA NYID, ,MI
SHES DRI MA KUN SEL CING, ,YANG

DAG YE SHES GNAS GSAL BYED, ,RIGS MCHOG 'KHOR LO RDZOGS PA YI,
,SGRUB PA'I THABS 'DI RGYAS PAR SHOG , ,DPAL RDO RJE SEMS DPA'
RJES SU DRAN PA'I CHO GA ZHES BYA BA, ,SLOB DPON CHEN PO THU PO
R'A DZA HA TI SA MDZAD PA RDZOGS SO,, ,,