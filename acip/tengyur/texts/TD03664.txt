@267B #, ,RGYA GAR SKAD DU, KHA
DIR BA NA T'A R'A S'A DHA NAm, BOD SKAD DU, SENG LDENG NAGS KYI
SGROL MA'I SGRUB THABS, SENG

LDENG NAGS KYI SGROL MA LA PHYAG 'TSAL LO, ,DANG POR RE ZHIG
SNGAGS PAS SA GZHI LEGS SHING MNYAM LA GTZANG ZHING YID DGA' BA'I
ME TOG SNA TSOGS PAS BRGYAN PA, BDEN PA'I SA PHYOGS SU STAN BDE
BA LA 'DUG STE, RANG GI SNYING GAR ZLA BA LA T'Am YIG D'UR BA'I
MDOG LTA BUR 'OD ZER RNAM PA LNGA 'PHRO BAR

BSAM MO, ,DE LAS 'OD ZER RNAM PA LNGA 'PHROS PAS 'GRO BA THAMS
CAD KYI SDIG SGRIB SBYANGS TE SLAR DE NYID LA BSDU'O, ,DE NAS
YANG RANG GI SNYING GA'I T'Am LAS 'OD SPROS PAS, 'OG MIN GYI GNAS
NAS JO MO SGROL MA MDUN GYI NAM MKHA' LA SPYAN DRANGS LA GSAL BAR
BLTAS TE, BLA NA MED PA'I MCHOD PA

BYA'O; ,DE NAS SDIG PA BSHAGS PA LA SOGS PA DANG, BSOD NAMS LA
RJES SU YI RANG BA DANG, BSOD NAMS YONGS SU BSNGO BA DANG, GSUM
LA SKYABS SU 'GRO BA DANG, BYANG CHUB TU SEMS BSKYED PA DANG, LAM
BSTEN PA DANG, BDAG NYID KYI LUS DBUL BA LA SOGS PA BYAS LA,
BYAMS PA

DANG; SNYING RJE DANG, DGA' BA DANG, BTANG SNYOMS RIM PA BZHIN DU
BSGOM PAR BYA'O, ,DE NAS RANG BZHIN GYI SA DAG PA'I TSIGS SU BCAD
'DI LAN GSUM BRJOD PAR BYA STE, AOm SVA BH'A WA SHUDDHA:SARBA
DHARM'A:SVA BH'A WA SHUDDHO&HAm, AOm SH'U N+YA T'A DZNY'AN BADZRA
SVA BH'A WA A'ATMA KO&HAm, ZHES BRJOD PAS BDAG DANG GZHAN

@268A *, ,GYI DNGOS PO THAMS CAD STONG PA NYID DU BSGOM PAR
BYA'O, ,DE NAS SNGON GYI SMON LAM RJES SU DRAN PAS NAM MKHA'I
KHAMS SU PAm YONGS SU GYUR PA LA SNA TSOGS PADMA'I LTA BAR AOm
LAS ZLA BA'I DKYIL 'KHOR GYI STENG DU D'UR BA'I MDOG LTA BU'I
T'Am YIG 'OD ZER SNA TSOGS PA CAN

BSGOMS LA, DE LA 'OD ZER 'PHROS PAS PHYOGS BCU'I SANGS RGYAS
RNAMS BKUG NAS DE NYED LA ZHUGS PAR BSGOM STE, DE RNAMS YONGS SU
GYUR PA LAS LHA MO SGROL MAR BSGOM PAR BYA STE, SKU MDOG LJANG GU
ZHAL GCIG PHYAG GNYIS MA, YID DGA' BA'I RGYAN THAMS CAD KYIS
BRGYAN PA,

PHYAG G-YON PAS AUTPA LA BSNAMS PA, G-YAS PAS BDUD RTZI 'DZAG
PA'I MCHOG SBYIN PA, SNA TSOGS PADMA'I STENG GI ZLA BA LA ZHABS
G-YAS BRKYANG BA'I SKYIL KRUNG PHYED PAS BZHUGS PA'O, ,DE'I G-YAS
PHYOGS SU MYA NGAN MED PA'I 'OD ZER CAN SKU MDOG SER MO RIN PO
CHE SNA TSOGS PA'I DBU RGYAN CAN,

RGYAN THAMS CAD KYIS BRGYAN PA, PHYAG G-YAS RDO RJE BSNAMS PA,
G-YON PAS MYA NGAN MED PA'I SHING GI YAL GA BSNAMS PA NYE BAR
BZHUGS PA'O, ,G-YON PHYOGS SU RAL GCIG MA MI'U THUNG GI GZUGS CAN
SKU MDOG NAG MO, STAG GI PAGS PA'I NA BZA' BSNAMS PA, SPYAN GSUM
PA

MCHE BA GTZIGS PA'I ZHAL SGRA SER PO 'BAR ZHING GYEN DU BRDZES
PA, PHYAG GNYIS KYIS RDO RJE DANG GRI GUG BSNAMS PA NYE BAR
BZHUGS PA'O, ,YANG G-YAS PHYOGS SU RMA BYA CHEN MO, SKU MDOG SER
MO RGYAN THAMS CAD KYIS BRGYAN PA, PHYAG G-YAS PAS RNGA YAB
BSNAMS PA, G-YON PAS RMA BYA'I MDONGS

BSNAMS PA, NYE BAR BZHUGS PA'O, ,YANG G-YON PHYOGS SU DUG SEL MA
SKU MDOG LJANG GU, PHYAG G-YAS PAS MCHOG SBYIN MDZAD PA, G-YON
PAS SBRUL BSNAMS PA, RGYAN THAMS CAD KYIS BRGYAN PA NYE BAR
BZHUGS PA'O, ,GZHAN YANG LHA DANG LHA MA YIN GYIS BSKOR BAR BSGOM
PAR BYA'O, ,DON

YOD GRUB PAS DBU LA RGYAS GDAB BO, ,DE NAS RANG GI SNYING GA LAS
SANGS RGYAS KYI TSOGS KYI SPRIN SPRO BAR BSAM MO, ,DE LTAR BSGOMS
PAS RNAL 'BYOR PA SKYON, RANG GI SNYING GAR AUTPA LA'I STENG DU
ZLA BA'I DKYIL 'KHOR LA SNGAGS MU TIG GI PHRENG BA LTAR DKAR BA
BLTAS LA, AOm T'A RE TUTT'A RE SV'A H'A, ZHES

@268B SO; ,DE NAS LDANG BAR 'DOD NA SNGON BZHIN DU MCHOD PA DANG
BSTOD PA BYAS TE, DGE BA'I RTZA BA BSNGOS LA, AOm AA MI T'A BHA
ZHES BRJOD PAS SEMS CAN THAMS CAD KYI DON DANG DNGOS GRUB THAB
PAR BSAMS LA, MU:ZHES BRJOD PAS SANGS RGYAS KYI ZHING DU GSHEGS
PAR BSAM ZHING SLAR YANG SEMS

CAN GYI DON DU BYON PAR GSOL BA BTAB LA DE NAS JO MO SGROL MA'I
GZUGS KYIS CI BDE BAR SPYOD LAM BYA'O, ,MCHOD PA'I SNANG NI, ,AOm
A'A:H'Um T'Am T'A RE YE, AOm A'A:BADZRA PUshPE H'Um SV'A H'A, DE
BZHIN DU BDUG SPOS DANG, MAR ME DANG, DRI DANG, BYUG PA DANG,
ZHAL ZAS DBUL BAR BYA'O, ,

SENG LDENG NAGS KYI SGROL MA'I SGRUB THABS, SLOB DPON 'PHAGS LA
KLU SGRUB KYIS MDZAD PA RDZOGS SO,, ,,RGYA GAR GYI MKHAN PO DPAL
RNAM PAR SNANG MDZAD RDO RJES BSGYUR CING ZHUS TE GTAN LA PHAB
PA'O,,