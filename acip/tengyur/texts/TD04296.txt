@282A *, ,RGYA GAR SKAD DU, WA TZA NA MU KHA YU DHO BA MA N'A MA
PRiTTI, BOD SKAD DU, SMRA BA'I SGO MTSON CHA LTA BU ZHES BYA BA'I
'GREL PA, SMRA BA'I MCHOG THAMS CAD MKHYEN PA LA PHYAG 'TSAL LO,
,'DIR BSTAN BCOS RTZOM PAR BZHED PAS, BAR CHAD SPANG BAR BYA BA
DANG,

YA RABS KYI TSUL DANG MTHUN PA'I PHYIR, DANG POR PHYAG 'TSAL
ZHING, DGOS PA KHONG DU CHUD PAR BYA BA'I PHYIR, GANG ZHIG BSHAD
PAR BYA BAR DAM BCAS NAS, BSTAN BCOS KYI GZHUNG NYID LEGS PAR
BSTAN PA DANG, BSTAN BCOS BRTZAMS PA YANG DON CHEN POR 'GYUR PAR
BYA BA'I

PHYIR, DGE BA'I RTZA BA BSNGO BA DANG BCAS PA STEN PAR MDZAD DO,
,DE LA 'DI'I GZHUNG NYID KYANG YI GE'I TSOGS DANG, MING GI TSOGS
DANG, TSIG GI TSOGS RNAMS STON TE, DE DAG GI YAN LAG JI SKAD DU
BSTAN PA RNAMS KYANG MDOR BSDU NA, DE DAG GI RGYU DANG, RANG GI
NGO BO DANG, LDANG

TSAD DANG, NGES PA'I TSIG DANG, DBYE BA RNAMS KYIS STON TO, ,DE
LA RE ZHIG 'DIR PHYAG 'TSAL BA BSTAN PA'I PHYIR, SMRA MCHOG GTZO
LA PHYAG 'TSAL NAS, ,ZHES BYA BA SMOS TE, DGE SBYONG DANG, BRAM
ZE DANG, LHA DANG, BDUD LA SOGS PA RIGS PA DANG LDAN PAR SMRA BA
RNAMS KYI GTZO BO NI

SANGS RGYAS TE, DE LA PHYAG 'TSAL NAS BSHAD PAR BYA ZHES BSTAN
TO, ,GANG GI PHYIR ZHE NA, SMRA BA'I YAN LAG RDZOGS DON DU, ,ZHES
BYA BA LA SOGS PAS DAM BCA' BA DAG BSTAN PAR MDZAD PA LAS, 'DIR
DGOS PA NI SMRA BA'I RGYU RKYEN MA LUS PA RDZOGS PAR BYA BA'I DON
DU'O ZHES SO, ,

GANG ZHIG CE NA, NGAG GI 'DU BYED GANG DE YI, ,TSOGS PA ZHES BYA
BA SMOS TE, NGAG GI BYA BA NI 'DU BYED YIN TE, DE'I TSOGS PA NI
RGYU RKYEN NO, ,DE BDAG GIS BSHAD PAR BYA ZHES BYA BA YIN NO, ,DA
NI GZHUNG NYID BSTAN PA LAS, DANG POR YI GE BSTAN TE, DE YANG
SPYI DANG KHYAD PAR GYI GNAS

LAS BYED PA DANG PHRAD PAS SGRA JI LTAR 'BYUNG BA BSTAN PA'I
PHYIR, KHOG PA MGRIN PA RKAN DANG LCE, ,SNA DANG SPYI BO SO DANG
MCHU, ,SPYI DANG RE RER CHA DAG LAS, ,PHRAD DANG CUNG ZAD PHRAD
PA DANG, ,DOG PA DANG NI YANGS PA NAS, ,DRANG PO BSGRANG DANG
BKUG PA DANG, ,BSTOD PA DANG NI SMAD PA DANG, ,

@282B BSGRIMS DANG KLOD PA'I NGA RO 'BYUNG, ,ZHES BYA BA SMOS TE,
DE LA SPYI DANG ZHES BYA BA NI GA NAS 'DI RNAMS SPYI'I CHA NAS
'BYUNG BA ZHES BYA BA STE, DPER NA PI WANG GI SGRA KHOG PA DANG,
PAGS PA DANG, RGYU DANG, LAG RTEN LA SOGS PA THAMS CAD LAS SGRA
'BYUNG STE, DE BZHIN DU GNAS

'DI RNAMS KYI SPYI'I TSOGS PA NAS YI GE RNAMS KYI SGRA 'BYUNG
NGO, ,RE RE'I CHA DAG CES BYA BA NI DPER NA PI WANG GI SGRA DE
DAG PHO SGRA PHO RGYUD LAS 'BYUNG, MO SGRA MO RGYUD LAS 'BYUNG BA
BZHIN, GNAS 'DI DAG SO SO LAS YI GE SO SO'I SGRA SHAS CHER 'BYUNG
STE, 'DI DAG ZHIB TU NI 'OG NAS

'CHAD PA'I SKABS SU RIG PAR BYA'O, ,PHRAD DANG CUNG ZAD PHRAD PA
DANG, ,DOGS PA DANG NI YANGS PA NAS, ,ZHES BYA BA 'DI BZHI NI
BYED PA'I RKYEN YIN TE, DPER NA PI WANG GI SGRA LA MTHEB MO DANG
GZHU RGYUD KYIS BSKYOD PA'I TSE SGRA BYE BRAG TU 'GYUR BA LTAR
GNAS 'DI RNAMS SU PHRAD PA LA

SOGS PA'I RKYEN GYIS SGRA BYE BRAG TU 'GYUR TE, 'DI YANG ZHIB TU
'OG NAS RIG PAR BYA'O, ,DE DAG LAS SGRA JI LTA BU ZHIG 'BYUNG ZHE
NA, DRANG PO BSGRENG DANG BKUG PA DANG, ,ZHES BYA BA LA SOGS PA
SMOS TE, 'DIS NI GNAS DANG BYED PA PHRAD PA LAS DBYANGS KYI RTZA
BA BDUN 'BYUNG

BAR STON TO, ,DRANG PO LA SOGS PA'I NGAG 'DI BDUN NI NGAG GI 'DU
BYED KYI RTZA BA YIN TE, DE LA DRANG PO NI AA'O, ,BSGRENGS PA NI
AE'O, ,BKUG PA NI AI'O, ,BSTOD PA NI AO'O, ,SMAD PA NI AU'O,
,BSGRIMS MAS PA NI Ri'O, ,GLOD PA NI Li'O, ,DE LA NGA RO BDUN NI
NGAG

THAMS CAD KYI MTSAN NYID YIN TE, RANG BZHIN GYI YI GE YIN NO, ,KA
LA SOGS PA BRJOD PA'I YIG 'BRU THAMS CAD KYANG 'DI LAS 'BYUNG
NGO, ,DE YANG AA AI AU GSUM NI RTZA BA'O, ,LHAG MA NI PHAN TSUN
SBYAR BA'O, ,JI LTAR ZHE NA, AA DANG AI SBYAR BA NI AE YIN NO,
,AA

DANG AU SBYAR BA NI AO YIN NO, ,AI NYID BSGRIMS SHING TSEG DRAG
DANG SBYAR BA NI Ri YIN NO, ,AI NYID KLOD DE 'DREN PA'I DON NI Li
YIN TE, DE'I PHYIR PHAN TSUN SBYAR BA'O, ,KA LA SOGS PA'I YIG
'BRU RNAMS LA YANG RTZA BA DANG PHAN TSUN SBYAR BA YOD DE, YA NI
AI DANG AA SBYAR BA'O,,

@283A *, ,WA NI AU DANG AA SBYAR BA'O, ,RA DANG LA NI GONG DU
BSTAN PA NYID DO, ,SHA shA SA GSUM NI RA DANG MTHUN TE TSEG DRAG
DANG SBYAR BA'O, ,NGA NYA nA NA MA 'DI LNGA NI SNA DANG LDAN PA
STE, AAm ZHES BYA BAR 'DUS SO, ,DES NA RE ZHIG RTZA BA'I YI GE
NYI SHU RTZA LNGA YIN NO, ,DE DAG LA

YANG GA LA SOGS PA GSUM PA RNAMS NI KA LA SOGS PA DANG PO DANG PO
RNAMS DANG AA LDAN PA YIN NO, ,GHA LA SOGS PA BZHI PA RNAMS NI GA
LA SOGS PA GSUM PA RNAMS LA HA DANG LDAN PA YIN TE, DES NA RTZA
BA'I YI GE BCU GCIG GO, ,KHA LA SOGS PA GNYIS PA RNAMS KYANG

KA LA SOGS PA'I SGRA'I CHA DANG KHONG NAS 'BYUNG BA'I SGRA'I CHA
YOD PA STE, DE LTAR NA RTZA BA'I YI GE NI AA KA TZA tA TA PA HA
'DI RNAMS YIN NO, ,DE DAG GI RTZA BA YANG AA YIN NO, ,DE'I PHYIR
AA NI YI GE THAMS CAD KYI PHYI MO YIN NO, ,DA MI TZA BA BDUN LAS
DBYANGS KYI YI GE BCU DRUG TU 'GYUR

BAR BSTAN PA'I PHYIR, DRANG PO BKUG DANG SMAD PA DANG, ,BSGRIMS
PA DANG NI KLOD PA LA, ,GRVAR DANG TZVANG GIS PHYE BA DANG, ,ZHES
BYA BA LA SOGS PA SMOS TE, 'DI LTAR AA AI AU Ri Li 'DI LNGA LA
GRVAR ZHES BYA BA RING PO DANG, TZVANG ZHES BYA BA THUNG NGU
GNYIS GNYIS SU PHYE BAS DBYANGS KYI YI GE

BCUR 'GYUR TE, 'DI LTAR, AA A'A, AI A'I, AU A'U, Ri R'i, Li
L'i'O, ,GZHAN YANG, BSGRENG DANG BSGRENG STE BSKUG PA DANG,
,BSTOD DANG BSTOD DE SMAD PA DANG, ,SNA LDAN RNAM PAR BCAD PA
YIS, ,NGA RO BCU DRUG DAG TU 'DOD, ,CES BYA BAS DBYANGS KYI YI GE
BCU DRUG TU

'GYUR TE, 'DI LTAR BSGRENG BA NI AE'O, ,BSGRENG STE BKUG PA NI
AEE'O, ,BSTOD BA NI AO'O, ,BSTOD DE SMAD PA NI AOO'O, ,SNA DANG
LDAN PA NI AAm YIN NO, ,RNAM PAR BCAD PA NI AA: ZHES BYA BA STE,
'DI LTAR DBYANGS KYI YI GE BCU DRUG TU 'GYUR RO, ,DA NI DBYANGS
KYI RTZA BA DE DAG RE RE LA

YANG GSAL BYED BCO BRGYAD DANG BCU GNYIS SU 'GYUR BA STON TE, DE
LAS DANG POR GSAL BYED BCO BRGYAD DU 'GYUR BA BSTAN PA'I PHYIR,
NGA RO DAG GI GSAL BYED NI, ,DRANG PO BKUG DANG SMAD PA LA,
,'DREN PA RING THUNG GSUM YOD DE, ,DE LA'ANG CHE 'BRING RNAM PA
GSUM, ,DE DGU SNA LDAN

@283B BCO BRGYAD DO, ,ZHES BYA BA SMOS TE, DBYANGS KYI YI GE DE
RNAMS KYI GSAL BYED NI DRANG PO AA DANG, BKUG PA AI DANG, SMAD PA
AU DANG GSUM LA SGRA'I 'DREN PA GSUM GSUM YOD DE 'DI LTAR HRA SVA
ZHES BYA BA THUNG DU STE THA MA LA PA DANG, D'IRGHA ZHES BYA BA
RING PO STE GNYIS KYI YUN DU BRJOD PA

DANG; PLU TA ZHES BYA BA NI SHIN TU RING PO STE, GSUM GYI YUN DU
BRJOD PA'O, ,DE RE RE LA YANG CHE 'BRING GSUM GSUM STE, AU D'ATTA
ZHES BYA BA CHEN PO STE, YI GE GNYIS KYI SGRA CAN DANG, AA NU
D'ATTA ZHES BYA BA CHUNG DU STE PHYED PA DANG, SVA RI TA ZHES BYA
BA BAR MA STE YI GE PHYI MO GCIG PA

YIN TE, DE LTAR DGUR 'GYUR RO, ,DE LA YANG AAm ZHES BYA BA'I SGRA
SNA DANG LDAN PA ZHES BYA BA DANG, SNA DANG MI LDAN PAR PHYE BAS
'DI LTAR BCO BRGYAD BCO BRGYAD DU 'GYUR RO, ,DA NI GSAL BYED BCU
GNYIS SU 'GYUR BA'I RIGS BSTAN PA'I PHYIR, GSAL BAR BYA BA 'DI
LTA STE, BSGRENG DANG

BSTOD LA THUNG BA STE, BSGRIMS DANG KLOD LA RING BA'O, ,BCU GNYIS
YIN TE ZHES BYA BA SMOS TE, DBYANGS KYI YI GE RNAMS LA GSAL BYED
SPANG ZHING GSAL BAR BYA BA NI BSGRENG BA DANG BSTOD PA ZHES BYA
BA AE DANG AO GNYIS LA RANG BZHIN GYIS THUNG NGU MED DE, DE LTAR
THUNG NGU LA CHE BA GSUM GSAL

BAS DRUG TU 'GYUR TE, DE LA YANG SNA DANG LDAN PA DANG MI LDAN
PAR PHYE BAS BCU GNYIS BCU GNYIS SU 'GYUR RO, ,DE BZHIN DU
BSGRIMS PA DANG KLOD PA ZHES BYA BA Ri DANG Li GNYIS LA RANG
BZHIN GYIS RING PO MED DE, DE LTAR NA RING PO LA PHYE BA'I TSOGS
GSAL BAS 'DI YANG BCU GNYIS BCU

GNYIS SU 'GYUR RO, ,DE LTAR NA AA AI AU GSUM LA BCO BRGYAD BCO
BRGYAD, AE AO Ri Li BZHI LA BCU GNYIS BCU GNYIS TE, DE LTAR BRGYA
RTZA GNYIS SU 'GYUR BAS BRGYA RTZA GNYIS ZHES SMOS SO, ,DA NI YI
GE SPYI'I RNAM PA'I CHA JI SNYED YOD PA BSTAN PA'I PHYIR, SPYIR
NA BRGYA DANG BCU

RTZA GCIG ,RANG GNAS DANG NI BCU GNYIS TE, ,YI GE GCIG GI RNAM
PA'I CHA, ,NGAG GI 'DU BYED TSOGS BA'O, ,ZHES BYA BA SMOS TE, KA
LTA BU GCIG LA YANG AA AI AU AE AO Ri Li BDUN DANG LDAN PAS AA LA
GSAL BYED RING THUNG GSUM, DE RE RE LA CHE 'BRING GSUM GSUM

@284A *, ,STE DGU'O, ,DE LA SNA DANG LDAN PA DANG MI LDAN PAR
PHYE BAS BCO BRGYAD DE, DE BZHIN DU AI DANG AU LA YANG LDAN TE DE
LTAR LNGA BZHI BCU RTZA BZHI, AE AO LA THUNG DU MED PAS BCU GNYIS
BCU GNYIS, Ri Li LA RING PO MED PAS BCU GNYIS BCU GNYIS TE DE
LTAR BZHI BCU RTZA BRGYAD KYIS

BSNAN BAS BRGYA RTZA GNYIS, THUN MONG GI 'BYUNG KHUNGS BRGYAD,
RKYEN GYI RNAM PA GANG RUNG GCIG STE DGU BSTAN NA BRGYA DANG BCU
GCIG YOD DO, ,RANG GNAS DANG NI ZHES BYA BA NI KHYED KYI GNAS
RDZAD SU MA BGRANGS PA STE, THUN MONG GI KHONGS SU GTOGS PAS RE
ZHIG SHAS CHE BA TZAM YIN TE

RDZAS SUM BGRANGS SO, ,YI GE GCIG GI RNAM PA'I CHA, ,ZHES BYA BA
NI KA LA SOGS PA'I RNAM PA STE, DBYANGS KYI YI GE LA NI MA YIN
NO, ,RNAM PA DE SNYED LAS DUS GCIG TU 'BYUNG ZHE NA, DUS GCIG TU
NI BCU GCIG GAM, ,SNA DANG LDAN NA BCU GNYIS TE, ,RANG GI GNAS
DANG

BCU GSUM MO, ,ZHES BYA BA SMOS TE, THUN MONG GI 'BYUNG KHUNGS
BRGYAD, RKYEN GYI RNAM PA GANG YANG RUNG PA GCIG ,GSAL BYED RING
THUNG GSUM LAS GANG RUNG GCIG ,CHE 'BRING GSUM LAS GANG RUNG GCIG
STE, BCU GCIG 'BYUNG NGO, ,SNA LDAN BSNAN PA'I TSE NA BCU

GNYIS BCU GNYIS 'BYUNG NGO, ,RANG GI GNAS NI SNGA MA BZHIN NO,
,DA NI NGAG GI 'DU BYED RNAM PA BDUN GYI DPE LUS KYI 'DU BYED
RNAM PA BDUN GYI SGO NAS BSTAN PA'I PHYIR, MTSON 'DEBS GAR DANG
LAS BYED DANG, ,STABS 'GRO SA LTA STANGS BYE BRAG DAG ,RKANG LAG
MIG GI 'GYUR

BAG GIS, ,LUS KYI 'DU BYED BDUN PO NI, ,THAD KAR LTA DANG GYEN DU
LTA, ,DA BZHIN BZLOG STE LTA BA DANG, ,BSTOD DE LTA DANG SMAD DE
LTA, ,BSGRIMS DANG GLOD DE LTA BA LTAR, ,GAR LA SOGS PA'ANG DE
BZHIN TE, ,LUS KYI 'DU BYED BDUN PO LTAR, ,NGAG GI 'DU

BYAD DE BZHIN NO, ,ZHES BYA BA SMOS TE, 'DI LTAR NGAG GI 'DU BYED
BDUN PO DE DAG LUS KYI 'DU BYED BDUN DANG MTHUN PAR 'GYUR TE, DE
LA LUS BYED NI LUS KYI 'DU BYED NI BYED RNAMS RTZOM PA NA DRANG
POR BYED PA DANG, DE BZHIN DU BSGRENG BA DANG, BKUG PA DANG,
BSTOD

@284B PA DANG, SMAD PA DANG, BSGRIMS PA DANG, KLOD PA STE, DE
LTAR BDUN PO 'DI LAS LHAG PA'I LUS KYI 'DU BYED MED DO, ,DE LA RE
ZHIG LTA STANGS SBYAR BA BZHIN DU GZHAN LA YANG SHES PAR BYA STE,
'DI LTAR BLTA BAR BYA BA'I YUL GCIG LA LTA BA'I TSE THAD KAR LTA
BA NI MIG MI 'GYUR BAR

DRANG BOR LTA BA'O, ,BSGRENGS TE LTA BA NI LTA BA'I GNAS NAS GYEN
DU LTA BA'O, ,BKUG STE LTA BA NI PHYOGS GZHAN NAS BSKOR ZHING
BZLOG STE LTA BA'O, ,BSTOD DE LTA BA NI MIG 'PHANG BSTOD PA'O,
,SMAD DE LTA BA NI MIG 'PHANG SMAD PA'O, ,BSGRIMS PA DANG GLOD PA
NI MIG GI BYE BRAG NYID

BSGRIMS PA DANG KLOD PA STE, DE BZHIN DU RKANG PA'I STABS 'GROS
DAG KYANG THAD KAR 'DOR BA DANG SLAR BZLOG PA'I TSUL GYIS 'DOR BA
DANG, BSGRENG BA DANG, 'PHANG BSTOD PA DANG, SMAD PA DANG, KHONG
BSGRIMS PA DANG, GLOD PA'I BYE BRAG GIS BDUN NO, ,MTSON 'DEBS PA
DANG, GAR LA

SOGS PA LA YANG DE DANG 'DRA STE, BYED PA DANG BYA BA GNYIS DANG
PO JI LTAR GNAS PA DE BZHIN DU BYED PA NI DRANG PO'O, ,GYEN DU
BYED PA LTA BU NI BSGRENG BA'O, GZHAN NAS BYED PA NI BKUG PA'O,
,'PHANG BSTOD PA DANG, SMAD PA DANG, BSGRIMS DANG, GLOD PA JI LTA
BA DE BZHIN DU, NGAG

GI SGRA DAG KYANG DRANG POR DRANGS PA NI AA DANG LDAN PA'I TSOGS
SU 'GYUR RO, ,BSGRENG STE DRANGS PA NI AE DANG LDAN PA'I TSOGS SU
'GYUR RO, ,BKUG STE DRANGS PA NI AI DANG LDAN PA'I TSOGS SU 'GYUR
RO, ,DE BZHIN DU BSTOD PA NI AO DANG LDAN PA'O, ,SMAD PA NI AU
DANG LDAN PA'O, ,

BSGRIMS PA NI Ri DANG LDAN PA'O, ,GLOD PA NI Li DANG LDAN PA STE,
NGAG GI 'DU BYED BDUN PO DE LTA BUR 'BYUNG BAR 'GYUR RO, ,DA NI
NGAG GI 'DU BYED BDUN PO STON PAR BYED PA'I BRDAR 'GYUR BA'I YI
GE'I DBYIBS DANG DE GZHAG PA'I GNAS BSTAN PA'I PHYIR, DE STON
DBYIBS KYI GNAS

LUGS KYANG, ,MDA' DANG BSE RU GLANG CHEN SNA, ,GDUGS DANG RKANG
RTEN LTA BU DANG, ,ME RI CHU YI DKYIL 'KHOR LTAR, ,THAD KANG THUR
DANG ZUR LOGS DANG, ,STENG 'OG RANG GI LUS RNAMS LA, ,GNAS PA'I
BRDA 'DI SHES PAR BYA, ,ZHES BYA BA SMOS TE, DE LA DRANG PO'I YI
GE NI MDA'

@285A *, ,LTA BU'O, ,BSGRENG BA'I YI GE NI RI DAGS BSE'I RVA LTA
BU'O, ,BKUG PA'I YI GE NI GLANG PO CHE'I SNA LTA BU'O, ,BSTOD
PA'I YI GE NI GDUGS LTA BU'O, ,SMAD PA'I YI GE NI SKYES BU'I
RKANG RTEN LTA BU'O, ,BSGRIMS PA'I YI GE NI ME RING LTA BU'O,
,GLOD PA'I YI GE NI

CHU'I DKYIL 'KHOR LTA BU STE, DE LTAR DBYIBS BDUN PO DE YANG RANG
RANG GI SGRA DANG MTHUN PA'I BRDAR BYAS TE, SGRA DRANG PO LA NI
BRDA DRANG PO'O, ,DA BZHIN DU GZHAN LA YANG SHES PAR BYA'O,
,MTSAN MA DE DAG GI GNAS LUGS KYANG MDA' 'DRA BAS NI THAD KAR
MTSON NO, ,BSE RUS NI ZUR

LA'O, ,GLANG PO CHE'I SNAS NI ZUR NAS LOGS SU'O, ,GDUGS NI STENG
DU'O, ,RKANG RTEN NI 'OG TU'O, ,ME RI DANG CHU'I DKYIL 'KHOR NI
YI GE RANG GI LUG LA MTSON PA STE, 'DIS KYANG NGAG DANG BRDA
MTHUN PAR STON TE, DRANG PO LA NI THAD KAR MTSON NO, ,BSGRENG BA
LA NI ZUR LA MTSON

TE GZHAN YANG DE BZHIN DU SHES PAR BYA'O, ,DA NI BRDA DES BSTAN
PA'I DAG RNAMS 'BYUNG BA NI RGYU BDUN TSOGS PA LAS SKYE PAR STON
TE, DE LA BSKUL BA'I RGYU RNAM PAR RTOG PA YIN PAR BSTAN PA'I
PHYIR, DES BSTAN BRDA CAN 'BYUNG BA NA, ,LCAGS RNAMS LA NA KHAB
LEN BZHIN, ,RNAM

RTOG DBANG GIS GNAS RNAMS G-YO, ,ZHES BYA BA SMOS TE, KHAB LEN
GYI DBANG GIS LCAGS G-YO BA BZHIN DU RNAM PAR RTOG PA'I DBANG GIS
B'A YA TA ZHES BYA BA'I RLUNG LUS LA GNAS PA BSKUL NAS DES SGRA
'BYUNG BA'I GNAS RNAMS G-YO BAR BYED DO ZHES BYA BAR 'GYUR RO,
,RNAM PAR RTOG PAS

JE LTAR RLUNG SKYOD CE NA, JI LTAR GNAS GZHI MED BZHIN DU, ,MKHA'
LA 'DAB BA BSKYOD RLUNG 'BYUNG LTAR, ,RNAM PAR RTOG PAS BSKYOD PA
NA, P'A YA TA ZHES BYA BA'I RLUNG, ,LUS LA RAB TU G-YO BAR 'GYUR,
,ZHES BYA BA SMOS TE, DPER NA BYA NAM MKHA' LA 'PHUR BA'I TSE
'DAB MA BSKYOD PA

NYID KYIS RLUNG 'BYUNG BA LTAR MING DANG, MING CAN 'BREL PA'I
RNAM PAR RTOG PA GZHAN LA GO BAR BYED PA'I BLOS SKYOD PAR BYED
PA'I TSE LUS THAMS CAD LA KHYAB PAR GNAS PA'I RLUNG G-YO BAR BYED
PA CAN P'A YA TA ZHES BYA BA'I RLUNG LDANG ZHING G-YO BAR 'GYUR
RO, ,RLUNG DE G-YOS PAS CIR 'GYUR ZHE

@285B NA; BYED PA RNAMS KUN DU G-YO BAR 'GYUR TE, BYED PA RNAMS
BSKYOD PAS NI GNAS DANG PHRAD PAR BYED DO, ,DE BSTAN PA'I PHYIR,
G-YO RLUNG RAB TU G-YO PA YIS, ,BYED PA KUN DU BSKYOD PAS NA,
,DOG PA DANG YANGS PA'I GNAS RNAMS SU, ,PHRAD DANG CUNG ZAD PAR
PAR BYED, ,CES BYA BA SMOS TE,

DE LA DOG PA NI MGUL PA DANG, SNA DANG, GLAD PA'I SBUBS SO, ,LHAG
MA NI YANGS PA'O, ,RKAN DANG LCE SBYAR BA DANG, SO DANG LCE SBYAR
BA DANG, MCHU GNYIS SBYAR BA NI PHRAD PA'O, ,LHAG MA NI CUNG ZAD
PHRAD PA STE 'DI YANG 'OG TU 'CHAD PAR 'GYUR RO, ,DE'I TSE LHAN
CIG 'BYUNG BA'I RGYU BSTAN PA'I

PHYIR, DE'I TSE NI: SHV'A SV'A ZHES BYA PA'I RLUNG DANG LHAN CIG
'BYUNG BA STE ZHES BYA BA SMOS TE, 'DI LTAR GNAS DANG BYED PA
PHRAD PA'I TSE NI: SHV'A SV'A ZHES BYA BA'I RLUNG NI DBUGS YIN
TE, 'DI DANG SGRA'I TSOGS SU 'DRES NAS 'BYUNG STE, 'DA NI LHAN
CIG 'BYUNG BA'I RGYU YIN NO, ,KUN DU 'GRO BA'I RGYU BSTAN PA'I

PHYIR; JI LTAR GZUGS LA 'BYUNG BA BZHIN, ,NGA RO LA NI BRTEN
BZHIN DU, ,ZHES BYA BA SMOS TE, DPER NA GZUGS THAMS CAD 'BYUNG BA
CHEN PO BZHIS BSKYED PA BZHIN DU YI GE'I TSOGS THAMS CAD LA
DBYANGS KYI YI GE BCU DRUG DANG GSAL BYED BCO BRGYAD KYIS KHYAB
STE, DE BAS NA NGA RO ZHES BYA BA DBYANGS

DANG GSAL BYED LA BRTEN NAS YI GE DANG, MING DANG, TSIG GI TSOGS
THAMS CAD 'BYUNG STE 'DI NI KUN DU 'GRO BA'I RGYU YIN NO, ,SKAL
BA MNYAM PA'I RGYU BSTAN PA'I PHYIR, RNAM RTOG RANG GI SNANG CHA
LAS, ,GZUGS BRNYAN BZHIN DU CHA MNYAM SKYE, ,ZHES BYA BA SMOS TE,
DE'I TSE RNAM PAR RTOG PAR RANG GI YUL LA

SNANG BA'I CHA MING DANG MING CAN 'BREL BAR SNANG BAR 'GYUR TE,
'DI LTAR KA BA'I DNGOS PO LA KA BA ZHES MING DU BTAGS PA DE DANG
'BREL PAR BRDA'I DUS NA ZHEN PAS PHYIS DON LA SKYES BU 'JUG PAS
NA RANG GI SNANG BA MTHUN PA'I YI GE 'BYUNG BAR 'GYUR TE, DPER NA
BZHIN GYI DKYIL 'KHOR JI LTAR GZUGS BRNYAN

'BYUNG BA BZHIN NO, ,'DI NI SKAL BA MNYAM PA'I RGYU YIN NO, ,DA
NI NGAG GI 'DU BYED DE RNAMS KYI RGYU DE RNAMS KYI RGYU DE RNAMS
BDE BLAG TU RTOGS PAR BYA BA'I PHYIR MJUG BSDUS TE BSTAN PAR 'DOD
NAS, GNAS RNAMS DANG NI BYED PA DANG, RNAM PAR RTOG DANG RLUNG
GNYIS DANG, ,NGA RO GSAL BYED SNANG CHA YIS, ,NGAG GI

@286A *, ,'DU BYED KUN DU SKYED, ,CES BYA BA SMOS TE, SGRA 'BYUNG
BA'I GNAS MGUL BA LA SOGS PA RNAMS NI GZHI'I RGYU YIN NO, ,PHRAD
PA LA SOGS PA'I BYED PA RNAMS NI 'BYIN PAR BYED PA'I RGYU'O,
,RNAM PAR RTOG BA NI SKUL BA'I RGYU'O, ,B'A YA TA DANG NI:SHV'A
SV'A ZHES BYA BA'I RLUNG GNYIS LAS B'A

YA TAN BYED PA RNAMS SKYOD PAR BYED PA'I RGYU'O, ,NI:SHV'A SV'A
NI LHAN CIG 'BYUNG BA'I RGYU'O, ,NGA RO BCU DRUG DANG GSAL BYED
BCO BRGYAD NI KUN DU 'GRO BA'I RGYU'O, ,RANG SNANG BA'I GZUNG
BA'I CHA NI SKAL BA MNYAM PA'I RGYU'O, ,RGYU DE RNAMS KYIS SGRA'I
TSOGS SKYED PAR BYED DO ZHAS BYA BA YIN NO, ,DE LTAR RGYU DE
RNAMS KYIS

SKYED PAR BSTAN PA LAS RGYU RNAMS KYI RGYA'I CHOS KYI MING MA
BSTAN PAS DE'I PHYIR DE DAG SO SO'I NGO BO BSTAN PAR 'DOD NAS,
RGYU BDUN DAG LAS 'BYUNG BA NI, ,GNAS RNAMS GZHI YI RGYU YIN TE,
,ZHES BYA BA NAS SKAL BA MNYAM PA'I RGYU ZHES BYA BA'I BAR DU
SMOS SO, ,DE LA GNAS RNAMS BZHI'I RGYU ZHES BYA BA'I

GNAS RNAMS NI DRIL BU'I SBUBS DANG 'DRA STE, SGRA RNAMS KYI KHYAD
PAR GYI GNAS GZHI'I RGYU YIN PAS GZHI'I RGYU ZHES BYA'O, ,BYED PA
'BYIN PAR BYED BA'I RGYU ZHES BYA BA NI DRIL BU'I LCE DANG 'DRA
STE, SKUL ZHING 'BYIN PAR BYED PAS 'BYIN PA'I RGYU BYED PA'I RGYU
ZHES BYA'O, ,DE BZHIN RNAM RTOG SKUL BA'I RGYU, ,ZHES BYA BA

NI SKUL BAR 'DRA BAS DE BZHIN ZHES BYA BA SMOS TE, CUNG ZAD DU
SKYES BU DANG 'DRA STE BYED PA PO YIN PAS SKUL BA'I RGYU ZHES
BYA'O, ,JI LTAR SHING LA RLUNG BZHIN DU, ,BYED PA BSKYED RGYU B'A
YA TA'O, ,ZHES BYA BA NI DPER NA RLUNG GIS SHING G-YO PAR BYED PA
DE BZHIN DU B'A YA TA'I RLUNG GIS BYED PA RNAMS SKYOD PAR

BYED PAS B'A YA TA'I RLUNG LA SKYOD PA'I RGYU ZHES BYA'O, ,SKYES
BU DANG NI BZHON BA BZHIN, ,LHAN CIG 'BYUNG RGYU NI:SHV'A SV'A,
,ZHES BYA BA NI DPER NA SKYES BU RTA LA ZHON NA SKYES BU DE RTA
LA BRTEN CING RTA DANG LHAN CIG 'BYUNG BA BZHIN DU SGRA RNAMS
DBUGS LA BSTEN NAS DBUGS DANG LHAN CIG 'BYUNG PAS, NI:SHV'A
SV'A'I

RLUNG LA LHAN CIG 'BYUNG BA'I RGYU ZHES BYA'O, ,NGA RO RNAMS DANG
GSAL BYED NI, ,KUN DU KHYAB PAR 'GRO BA'I RGYU, ,ZHES BYA BA NI
DPER NA 'BRAS BU'I GZUGS GANG NA BA DER 'BYUNG BA CHEN PO BZHIS
KHYAB PA BZHIN JI SRID DU BRJOD PA THAMS CAD LA NGA RO BCU DRUG
DANG GSAL BYED BCO BRGYAD KYIS KHYAB STE, DE'I

@286B PHYIR NGA RO DANG GSAL BYED LA KUN DU 'GRO BA'I RGYU ZHES
BYA'O, ,SNANG CHA 'DRA BAR 'BYUNG BA NI, ,SKAL BA MNYAM PA'I RGYU
ZHES BYA, ,ZHES BYA BA NI DPER NA BYAD DANG 'DRA BAR GZUGS BRNYAN
'BYUNG BA BZHIN RNAM PAR RTOG PA'I SNANG BA'I CHA DANG 'DRA BAR
YI GE RNAMS KYI SGRA 'BYUNG BAS RNAM PAR RTOG PA'I SNANG BA'I

CHAL SKAL BA MNYAM PA'I RGYU ZHES BYA'O, ,DA NI RGYU DE DAG LAS
BYUNG BA'I YI GE RNAMS KYI GDANGS KYI BYE BRAG STON TE, DE YANG
'BRAS BU MI 'DRA BA RNAMS NI RGYU MI 'DRA BA SNGON DU SONG BA YIN
TE, DES NA RGYUS PHYE BA YIN PAR BSTAN PA'I PHYIR, DE LA GDANGS
KYI BYE BRAG NI, ,RGYU RNAMS DAG GIS PHYE BA STE,

SNGON DU SONG PAR RIG PAR BYA, ,ZHES BYA BA SMOS SO, ,DE LA RGYU
BDUN DANG, RANG BZHIN RTZA BA BDUN GYIS PHYE BAR BSTAN PA'I
PHYIR, DES NA RGYU DANG RANG BZHIN NO, ,ZHES SMOS TE, DE LA RGYU
RNAMS BSHAD ZIN NAS, RTZAB GANG LAS GYUR PA DANG, GNAS GANG NAS
'BYUNG BA BSTAN PA'I PHYIR, NGA RO DRANG PO

LAS BYUNG BA, ,KA SOGS SDE NAS RIM BZHIN DU, ,ZHES BYA BA LA SOGS
PA RGYA CHER SMOS SO, ,DE LA NGA RO DRANG PO RTZA BA AA LAS GYUR
PA 'DI RNAMS SO ZHES BYA BA'O, ,KA SOGS SDE NAS RIM BZHIN DU,
,SDE LNGA DAG DANG ZHES BYA BA NI KA'I SDE NAS BZUNG BSDE BA LNGA
ZHES BYA BA STE, KA KHA GA GHA NGA, TZA

CHA DZA DZNYA NYA, tA thA dA dHA nA, TA THA DA DHA NA, PA PHA BA
BHA MA, 'DI RNAMS NI SDE PA LNGA ZHES BYA STE, RANG RANG GI SDE'I
TSOGS YIN PAS SDE BA ZHES BYA'O, ,AANTA STHA ZHES BYA BA NI YA RA
LA WA BZHI YIN TE, SDE PA'I MTHA' NA GNAS PAS MTHAR GNAS ZHES
BYA'O, ,AUshMA nA DANG ZHES BYA BA NI SHA shA SA HA BZHI

YIN TE, DBUGS LA BRTEN PAS DRO BA ZHES BYA'O, ,MTHAR ZAD DE ZHES
BYA BA NI KshA YIN TE, KshANTA ZHES BYA BA'I PHYIR RO, ,YI GE 'DI
RNAMS KYI MING BSTAN PA'I PHYIR, GNAS KYI YI GE SUM CU BZHI,
,MING DANG PHO ZHES BYA BA STE, ,ZHES BYA BA SMOS PA NI SGRA'I YI
GE DANG GNAS KYI YI GE ZHES BYA BA

LAS NI YI GE 'DI RNAMS GNAS KYI YI GE ZHES BYA BA STE, GNAS SO SO
LA BRTEN PA'I PHYIR RO, ,DBYANGS KYI YI GE DANG MING GI YI GE
ZHES BYA BA LAS NI MING GI YI GE ZHES BYA STE YIG 'BRU SO SOR
GSAL BAR STON PA'I PHYIR RO, ,MO'I YI GE DANG PO'I YI GE ZHES BYA
BA LAS NI PO'I YI GE ZHES BYA

@287A *, ,BA STE GSAL SHING DRAG PA'I PHYIR RO, ,DE BZHIN DU NANG
GI YI GE DANG PHYI ROL GYI YI GE ZHES BYA BA LAS NI PHYI ROL GYI
YI GE ZHES BYA STE, MNYAN NA NYE BAR SNANG BA'I PHYIR RO, ,DA NI
GNAS KYI DBYE BA BSTAN PAR 'DOD DE, DE LAS DANG POR MGRIN PA LAS
'BYUNG BA BSTAN PA'I PHYIR,

DE LA DANG PO'I SDE PA DANG, ,A'U shMA nA YI BZHI BA NI, ,BCAD
PAR BCAS PA MGRIN PA LAS, ,ZHES BYA BA SMOS TE, KA'I SDE DANG HA
DANG TSEG DRAG CAN RNAMS MGRIN PA LAS 'BYUNG BA YIN NO, ,RKAN LAS
'BYUNG BA BSTAN PA'I PHYIR, ,GNYIS PA DAG DANG AANTA STHA'I,
,DANG PO AUSHMA'I DANG PO RNAMS, ,RKAN

LAS RAB TU 'BYUNG BA YIN, ,ZHES BYA BA SMOS TE, TZA'I SDE DANG YA
DANG SHA RNAMS LAS 'BYUNG BA YIN NO, ,SPYI BO LAS 'BYUNG BA BSTAN
PA'I PHYIR, GSUM PA DAG DANG AANTA STHA'I, GNYIS PA AUshMA'I
GNYIS PA RNAMS, ,SPYI BO LAS NI RAB TU 'BYUNG, ,ZHES SMOS TE,
tA'I SDE DANG RA shA

RNAMS SPYI BO LAS 'BYUNG BA YIN NO, ,SO LAS 'BYUNG BAS BSTAN PA'I
PHYIR, BZHI PA DANG NI AANTA STHA'I, ,GSUM PA AUshMA' GSUM PA
RNAMS, ,SO YI CHA LAS KUN TU 'BYUNG, ,ZHES BYA BA SMOS TE, TA'I
SNGA DANG LA DANG SA RNAMS SO LAS 'BYUNG BA YIN NO, ,MCHU LAS
'BYUNG BA BSTAN PA'I

PHYIR, ,LNGA PA DANG NI AANTA STHA'I, ,BZHI BA MCHU LAS 'BYUNG BA
YIN, ,ZHES BYA BA SMOS TE, PA'I SDE DANG WA NI MCHU LAS 'BYUNG BA
YIN NO, ,KshA 'BYUNG BA'I GNAS NI, MTHAR ZAD MGUL DANG SPYI BO
LAS, ,ZHES BYA BA 'DI YIN NO, ,DA NI SDE PA LNGA LAS NANG GSES
KYI BYE BRAG LNGA LNGA BSTAN PA'I PHYIR,

SDE LNGA DAG LAS LNGA LNGA YANG, ,DANG PO RANG GNAS DRAG PA STE,
,ZHES BYA BA LA SOGS PA SMOS TE, SDE PA RE RE LA LNGA LNGA YOD PA
LAS DANG PO RNAMS NI RANG RANG GI GNAS NAS DRAG PAR BRJOD PA STE,
KATZA tA TA PA RNAMS SO, ,GNYIS PA 'BRING DANG SPYI BO'I CHA,
,ZHES BYA BA NI KHA TSA thA THA PHA RNAMS NI KA 'BRING

DU DRANGS PA DANG, SPYI BO'I SGRA CHA PHRAD PA LAS KHA 'BYUNG
STE, LHAG MA RNAMS LA YANG DE BZHIN DU SBYAR RO, ,GSUM PA RNAMS
NI ZHAN PA STE, ,ZHES BYA BA NI GA DZA dA DA BA RNAMS NI KA ZHAN
PAR DRANGS PA NI KA STE, KA DANG AA SPYAR NA GAR 'GYUR TE, GZHAN
YANG DE BZHIN DU SBYAR RO, ,MA H'A PR'A nA

@287B ZHES BYA BA, ,BZHI PA RANG GNAS KHONG NAS SO, ,ZHES BYA BA
NI GHA DZHA dHA DHA BHA 'DI RNAMS NA STOBS CHE BA ZHES BYA STE,
RANG RANG GI GNAS DANG KHOD PA'I SGRA'I CHA LDAN PA STE, GA DANG
HA'I SGRA'I CHA DANG LDAN PA NI STOBS CHE BA ZHES BDE SPYOD KYI
MDO LAS 'BYUNG NGO, ,GZHAN LA YANG DE BZHIN DU SBYAR RO, ,AA NU
SVA RA ZHES

BYA BA, ,LNGA PA RANG GNAS SNA NAS 'BYUNG, ,ZHES BYA BA NI NGA
NYA nA NA MA 'DI RNAMS NI KLAD KOR GYI YI GE YIN TE, RANG RANG GI
GNAS DANG SNA'I SGRA PHRAD PA LAS 'BYUNG BA MGUL BA DANG SNA
PHRAD PA LAS DA 'BYUNG STE, GZHAN LA YANG DE BZHIN DU SBYAR RO,
,DA NI BYED PA RNAMS KYI GNAS BSTAN PA'I PHYIR, MGUL PA SNA DANG

KLAD PA'I SBUBS, ,DOG PA YIN TE YANGS PA GZHAN, ,RKAN DANG SO
DANG LCE DANG MCHU, ,PHRAD PA YIN TE GZHAN ZHES BYA, ,ZHES BYA BA
SMOS TE, DE LA DOG PA YIN TE ZHES BYA BA NI MGUL PA LA SOGS PA'I
GNAS 'DI RNAMS LAS 'BYUNG BA'I YI GE NI GNAS DOG PA'I RKYEN GYIS
BSKYED PA YIN PAS

BYED PA 'DI LA DOG PA ZHES BYA'O, ,YANGS PA ZHES BYA BA NI LHAG
MA RNAMS GNAS YANGS PA'I RKYEN GYIS BSKYED PA YIN PAS BYED PA 'DI
LA YANGS PA ZHES BYA'O, ,PHRAD PA ZHES PA NI RKAN LA SOGS PA'I
GNAS 'DI RNAMS LAS 'BYUNG BA'I YI GE NI GNAS GNYIS PHAN TSUN
PHRAD PA LAS 'BYUNG BAS DE LA YANG DE SKAD CES BYA'O, ,

GZHAN ZHES BYA BA NI LHAG MA RNAMS GNAS RNAMS PHRAD DU NYE BA LAS
'BYUNG BAS CUNG ZAD PHRAD PA ZHES BYA'O, ,DA NI YI GE'I LDANG
TSAD BSHAD PAR 'DOD NAS, GNAS CHA'I YI GE JI SNYED KYANG, ,NGA RO
GCIG GIS BCINGS PA LA, ,DE LA'ANG YI GE GCIG CES BRJOD, ,SHIN TU
PHRA BA'I RNAM PA'I CHA, ,DE

LA'ANG YI GE GCIG CES BYA, ,ZHES SMOS TE, DE LA YI GE ZHES BYA BA
SKABS KYIS RNAM PA GNYIS SU 'GYUR TE, DBYANGS GCIG GIS BCINGS
PA'I YI GE DANG MING GI MTHA'I YI GE'O, ,DE LA DBYANGS GCIG GIS
BCINGS PA'I YI GE NI NGA RO GCIG GIS BCINGS PA STE, AOm DANG
DH'Um DANG PHAt LA SOGS PA LTA BU LA

YI GE 'BRU RE RE ZHES BYA STE, 'ON KYANG AOm GCIG PU LA YANG AA
DANG AOm DANG GSUM TSOGS PA LAS GRUB PA YIN MOD KYI, AOm ZHES BYA
BA DBYANGS KYI YI GE GCIG GIS BCINGS SHING BSDUS BAS NA AOm LA YI
GE 'BRU GCIG CES BYA'O, ,SHIN TU PHRA BA'I RNAM PA ZHES BYA BA
'DI NI MING GI MTHA'I YI GE YIN

@288A *, ,TE; DPER NA GZUGS RNAMS BSHIG NA RDUL PHRA RAB KYI
MTHAR THUG STE DE LAS LHAG PAR PHRA BA'I GZUGS GZHAN MED DO, ,DE
BZHIN DU MING RNAMS BSHIG NA GANG DU MTHAR THUG PAR 'GYUR ZHING
DE LAS BYE BRAG TU DBYE BA'I BOGS DBYUNG DU MED PA NI YI GE GCIG

CES BYA STE, GSAL BYED BCO BRGYAD KYI CHA LTA BU'O, ,DA NI YI GE
RNAMS KYI 'DREN PA'I CHA SHAD KYIS RAB TU DBYE BA BSTAN PA'I
PHYIR, SGRA 'DI DAG LA 'DREN PA'I CHA, ,AAWPA PR'A nA GNYIS GCIG
YIN, ,ZHES BYA BA LA SOGS PA SMOS TE, DE LA AAWPA PHRA' nA GNYIS
GCIG YIN, ,

ZHES BYA BA NI YI GE GNYIS LA YI GE GCIG GI SGRA LAS MED PA NI
STOBS CHUNG BAS STOBS MED CES BYA STE, PHAt CES BYA BA LTA BU'O,
,tA'I SGRA PHYED PA'I KHONG DU CHUD PAS YI GE GCIG GI SGRAR SONG
BA LTA BU'O, ,MA H'A PHR'A nA GCIG GNYIS YIN, ,ZHES BYA BA NI YI
GE GCIG LA GNYIS

KYI SGRA YOD PA STE, SDE PA'I YI GE LAS BZHI PA BZHI PA RNAMS
'DREN PA'I STOBS CHE BAS STOBS CHEN ZHES BYA'O, ,AA NU SVA RA
RDUB PA'I SGRA, ,ZHES BYA BA NI KLAD KOR GYI YI GE RNAMS NI SNA'I
DBUGS LAS BDUB PA STE, DBYANGS KYI YI GE DANG RJES SU MTHUN PAS
RJES SU NGA RO ZHES BYA'O, ,BI SARDZDZA

NI BCAD PA'O, ,ZHES BYA BA NI TSEG DRAG STE, DRAG TU BYED CING
GCOD PAR BYED PAS RNAM PAR GCAD PA ZHES BYA'O, ,HRA SVA THA MA LA
SGRA YIN TE, ,ZHES BYA BA NI YI GE GANG YANG RUNG BA THA MAL DU
BRJOD PA YIN PAS THUN MONG ZHES BYA BA'O, ,D'IRGHA TA NI GNYIS
KYI YUN, ,ZHES BYA BA NI YI GE

GNYIS KYI YUN DU BRJOD PA YIN PAS RING PO ZHES BYA'O, ,PLU TA NI
DE BZHIN GSUM, ,PLU TA NI DE BZHIN GSUM, ,ZHES BYA BA NI GSUM GYI
YUN DU BRJOD PA YIN PAS SHIN TU RING PO ZHES BYA'O, ,AU DTTRA NI
MTSUNGS GNYIS GCIG ,CES BYA BA NI YI GE MTSUNGS PA GNYIS BTAGS PA
LA SGRA CHEN PO GCIG TU BOD

PA STE; KKATZTSA ZHES PA LTA BU CHEN PO ZHES BYA'O, ,AA NU D'ATTA
PHYED CHA YIN, ,ZHES BYA BA NI YI GE PHYED KYI SGRA YIN PA STE,
PHYED PA NYID LA CHUNG NGU ZHES BYA'O, ,SVA RI TA NI RANG SGRA'O,
,ZHES BYA BA NI BSKYED BSKYUNG MA BYAS PA STE BAR MA ZHES BYA'O,
,SNA LDAN AA NU SVA RA'I CHA, ,ZHES BYA

@288B BA SNA DANG LDAN PA ZHES BYA BA NI KLAD KOR DANG LDAN PA'O,
,AA LDAN AA MED CES BYA BA, ,CHE BA DAG DANG CHUNG BA'I MING,
,ZHES BYA BA NI AA DANG LDAN PA DANG MI LDAN PA ZHES BYA BA AA
SHAS CHE BA DANG CHUNG BA'I BYE BRAG STE, AA DANG MI LDAN PA DAG
NI MED DO, ,DE LTAR DRANG PO'I CHA BSTAN

NAS BSGRENG BA LA SOGS PA RTZA BA GZHAN PA'I CHA BSTAN PA'I
PHYIR, DRANG PO DAG LA JI LTA BA, DRANG PO DAG LA JI LTA BA, ,NGA
RO GZHAN LA'ANG DE BZHIN TE, ,ZHES BYA BA SMOS TE, DRANG PO STE
AA'I CHA LAS GYUR PA'I GNAS DANG, CHA JI LTA BA BZHIN DU BSGRENG
BA DANG, BKUG PA DANG, BSTOD PA DANG, SMAD PA DANG,

BSGRIMS PA DANG, GLOD PA RNAMS LA YANG DE BZHIN DU SHES PAR
BYA'O, ,DE LA DRANG PO'I SRA DANG MTHUN PA DAG NI GONG DU BSTAN
PAR ZAD DO, ,DE LA CUNG ZAD MI 'DRA BAR BSTAN PA RNAMS BSHAD PA'I
PHYIR, DE LA CUNG ZAD GNAS CHA NI, ,RGAN DANG MGUL PA'I CHA DAG
LAS, ,BSGRENG DANG

BKUG PA'I NGA RO 'BYUNG, ,ZHES BYA BA LA SOGS PA SMOS TE, GNAS
CUNG ZAD MI 'DRA BA NI 'DI YIN TE, BSGRENG BA DANG BKUG PA NI
MGUL PA DANG RKAN LAS 'BYUNG STE, AA BKUG PA NI AI YIN NO, ,AA
DANG AI SBYAR BA NI BSGRENG BA STE AE'O, ,DE BZHIN MCHU LAS STOD
SMAD MCHU LA STOD SMAD DO, ,

ZHES BYA BA NI AO DANG AU MCHU LAS 'BYUNG STE, DE YANG AA SMAD PA
NI AU'O, ,AA DANG AU SBYAR BA NI AO YIN NO, ,BSGRIMS PA SPYI BO'I
CHA LAS TE, ,ZHES BYA BA'I Ri NI SPYI BO LAS 'BYUNG STE, LCE'I
RTZE MOR NYE BA DANG RKAN DU BCIR NA SPYI BO LAS SGRA 'BYUNG BA
YIN NO, ,DPER NA GLING BU'I

SGRA SPYI BOR BUS NA ZHABS SU GRAG PAR SNANG BA LTA BU'O, ,GLOD
PA DAG NI SO YIN NO, ,ZHES BYA BA'I Li NI SO DANG LCE SBYAR BA
LAS 'BYUNG BA YIN NO, ,DBYANGS 'DI DAG GIS BCINGS SHING BSDUS PA
NA CHA'I BYE BRAG NI DRANG PO'I SKABS SU BRJOD PA BZHIN DU SBYAR
RO ZHES SHES PAR BYA BA'I PHYIR, 'DI DAG

GIS NI BCINGS PA NA, ,CHA NI SNGON DU BRJOD PA BZHIN, ,ZHES BYA
BA SMOS SO, ,DA NI BSGRENG BA DANG BKUG PA LA SOGS PA'I SGRA DE
RNAMS NI MING DU SMOS KYANG NGO BO NYID GANG LA BYA BA MA BSTAN
PAS DE'I PHYIR, MI DE MU DO Ri Li YI, ,SGRA YI CHA DANG CI RIGS
SBYAR, ,ZHES BYA BA SMOS TE, MI ZHES BYA BA NI AI YIN NO,,DE
BZHIN DU DE NI AE'O, ,

@289A *, ,MU NI AU'O, ,DO NI AO'O, ,Ri Li NA DNGOS TE, SNGON GYI
MKHAN PO RNAMS KYIS BRDAR BYAS PA'O, ,SGRA YI CHA DANG CI RIGS
SBYAR, ,ZHES BYA BA NI AI NI BKUG PA DANG SBYAR RO, ,DE BZHIN DU
AE NI BSGRENG BA'O, ,AU NI SMAD PA'O, ,AO NI BSTOD PA'O, ,Ri NI
BSGRIMS PA'O, ,Li NI GLOD PA'O, ,

DRANG PO GANG YIN ZHE NA, AA YI CHA NI MDUN DU DPYAD, ,CES BYA BA
SMOS TE, DRANG PO NI AA'I CHA YIN TE, GONG DU BSHAD ZIN TO ZHES
PA'O, ,'O NA AI LA SOGS PA LA YANG AA'I CHA ZHES MI BYA'AM ZHE
NA, LHAG MA RNAM PA'I CHA ZHES BYA, ,ZHES BYA BA SMOS TE, 'DI
LTAR, LHAG MA RNAMS LA RNAM PA'I CHA, ,ZHES BYA BA

NI AA'I RNAM PA'AM BYE BRAG YIN TE, DE'I PHYIR AA DANG AA'I RNAM
PA ZHES BYA'O, ,DE LA CHA ZHES BYA BA YANG RANG GI CHA DANG
SPYI'I CHA ZHES BYA BA GNYIS SU 'GYUR TE, RANG RE LA YOD PA'I CHA
NI RANG GI CHA'O, ,SPYI LA YOD PA'I CHA NI SPYI'I CHA STE, DE
NYID BSTAN PA'I PHYIR, DE DAG RE RE'I CHA YIN TE, ,GANG GANG PHAN
TSUN BRTEN

PA NI; ,KUN DU KHYAB PHYIR SPYI YI CHA, ,ZHES BYA BA SMOS TE, DE
LA PHAN TSUN BRTEN ZHES BYA BA NI YI GE RNAMS PHAN TSUN GCIG LA
GCIG BRTEN PA STE, AOm LTA BU AO LA BA RTEN CING KHYAB PA LTA
BU'O, ,DE LTAR BSTAN PA DE DAG KYANG YI GE'I BYE BRAG GAM RAB TU
DBYE BA BSTAN PA'I PHYIR, DE DAG YI GE'I BYE BRAG STE, ,

ZHES BYA BA SMOS SO, ,DA NI YI GE'I NGES PA'I TSIG BSHAD PAR 'DOD
NAS, RNAM GRANGS DU MA MED PA DANG, ,MING TSIG GSAL BAR BYED PA
DANG, ,DON RNAMS RJOD PAR BYED PA'I PHYIR, ,YI GE ZHES NI BRJOD
PA YIN, ,RANG BZHIN LAS DANG DGOS CHED KYI, ,NGES TSIG YIN TE GO
RIMS BZHIN, ,ZHES BYA BA

SMOS TE, RNAM GRANGS DU MA MED PA ZHES BYA BA NI RANG GI NGO BO'I
SGO NAS NGES TSIG BRJOD PA STE, YI GE RNAMS KYI RANG BZHIN RNAM
GRANGS GZHAN DU MI 'GYUR ZHING DUM MED PA'I PHYIR MI 'GYUR BA
ZHES BYA'O, ,GSAL BAR BYED PA ZHES BYA BA NI LAS KYI SGO NAS NGES
PA'I TSIG BRJOD PA STE, MI 'GYUR BA NYID KYIS

MING DANG TSIG GSAL BAR BYED PAS GSAL BYED CES BYA'O, ,RJOD PAR
BYED PA ZHES BYA BA NI DGOS CHED KYI SKO NAS NGES PA'I TSIG BRJOD
PA STE, GSAL BAR BYAS PAS CHOS RNAMS KYI DON RJOD PAR BYED, DRAN
PAR BYED, SHES PAR BYED PAS RJOD PA ZHES BYA'O, ,DA NI YI GE'I
TSOGS BSTAN PA'I PHYIR, TSOGS

@289B DANG LUS DANG 'DUS PA NI, RNAM GRANGS DAG STE DE BZHIN
SBYAR, ,ZHES BYA BA SMOS TE, K'A YA ZHES BYA BA'I SGRA NI TSOGS
DANG, 'DUS PA DANG, LUS LA 'JUG PA STE, 'DI DAG NI RNAM GRANGS SU
GTOGS PA'O, ,DE BZHIN SBYAR ZHES BYA BA NI TSOGS ZHES BYA BA'I
DON 'DI MING DANG TSIG LA YANG SBYAR RO ZHES BYA BA'I

DON TO, ,DE LTA NA YI GE'I TSOGS DE DAG KYANG RGYU DANG, RANG
BZHIN DANG, LDANG CHAD DANG, NGES PA'I TSIG DANG, RAB TU DBYE BA
RNAMS KYIS BSHAD PA LAS DBYE BA DE DAG KYANG RTZA BA GANG LAS
GYUR PA'I RAB TU DBYE BA DANG, RGYUS RAB TU DBYE BA DANG, GNAS
KYIS RAB TU DBYE BA DANG, MING GIS RAB TU DBYE BA DANG, 'DREN

PAS RAB TU DBYE BA RNAMS SU SHES PAR BYA STE, JI SKAD DU GONG DU
BSHAD PA RNAMS 'DI DAG TU 'DUS PAR SHES PAR BYA'O, ,DA NI MING GI
TSOGS STON TE, DE YANG GRUB PA'I MING DANG, RJES SU GRUB PA'I
MING GNYIS SU BSTAN PAR 'DOD NAS, JI LTAR RDUL LAS GONG BU BZHIN,
,YI GE 'DUS PAR GYUR PA NA, ,MING

NI RAB TU 'GRUB PAR 'GYUR, ,ZHES BYA BA LA SOGS PA SMOS TE, DE LA
'DIS NI MING GI TSOGS KYI RGYU BSTAN TO, ,DE BZHIN DU RANG GI NGO
BO DANG, ,LDANG TSAD DANG, NGES PA'I TSIG DANG, DBYE BA RNAMS
KYIS 'DI YANG BSTAN PAR SHES PAR BYA'O, ,DE LA RGYU NI DE DER NA
RDUL 'DUS PA LAS GONG BU GRUB PA NA DE NYID

DANG GZHAN DU BRJOD DU MED PA BZHIN YI GE 'DUS PA LAS MING 'GRUB
STE, YI GE NYID MING MA YIN, YI GE LAS GUD NA YANG MING MED DE,
YI GE 'DUS PA'I GNAS SKABS LA MING ZHES BYA'O, ,MING 'DUS PA LAS
TSIG KYANG DE BZHIN NO, ,DA NI RANG GI NGO BO LA SOGS PA BSTAN
PAR 'DOD NAS,

GANG ZHIG RNAM CHA 'DUS PA YIS, ,DON GYI NGO BO NYID BRJOD NA,
,RNAM CHA MANG NGAM NYUNG GYUR KYANG, ,DE NI MING ZHES RAB TU
BRJOD, ,CES SMOS TE, DE LTAR YI GE 'DUS PA MING YIN NA YI GE NGI
TZAM 'DUS PAS MING 'GRUB CE NA, 'DI LTAR CHOS RNAMS KYI NGO BO
NYID TZAM STON NA YI GE'I RNAM GRANGS KYI TSAD NGES PA

MED DE, DPER NA PA RI KA shA LTA BU'I YI GE BZHI'I RNAM PA'I BYE
BRAG DANG BCAS PA LA'ANG MING ZHES BYA'O, ,KHA LTA BU'I YI GE
GCIG LA YANG MING ZHES BYA STE, MDOR NA CHOS KYI NGO BO NYID TZAM
STON NAS LA KHYAD PAR MI STON PA'I YI GE 'DUS PA'I GNAS SKABS LA
MING ZHES BYA'O, ,DES NI RANG GI NGO BO DANG,

@290A *, ,LDANG TSAD DNGOS SU BSTAN NAS, NGES PA'I TSIG KYANG
SHUGS KYIS BSTAN PA YIN TE, NGO BO NYID BRJOD NA DER KHRID CING
MTSON PAR BYED PA YIN PAS MING ZHES BYA'O, ,DA NI DE'I DBYE BA
BSTAN PAR 'DOD NAS, DE YANG MING GI THOG MA DANG, RJES SU GRUB PA
RNAM PA

GNYIS, ,ZHES SMOS TE, DE'I DBYE BA NI THOG MAR GRUB PA'I MING
DANG, GRUB PA LA BRTEN PA RJES SU GRUB PA'I MING GNYIS SO, ,DE LA
THOG MAR GRUB PA'I MING DE 'DOD RGYAL LAM, DON DANG LDAN PA ZHIG
SNYAM PA LA, DE LA, THOG MAR 'DOD RGYAL MING YIN TE, ,ZHES SMOS
SO, ,CHOS

RNAMS LA DE MED BZHIN DU, BLA DGAS SU BTAGS PA YIN PAS 'DOD RGYAL
YIN TE, NGES PA'I TSIG MED DO, ,RJES SU GRUB PA JI LTA BU ZHIG
SNYAM PA LA, RJES GRUB DAG NI DRIN LDAN DANG, ,RNAM PA GNYIS KAR
'DOD PA YIN, ,ZHES SMOS TE, RJES SU GRUB PA NI GRUB PA LA BRTEN
PA

YIN PAS DON DANG LDAN PA YIN TE, KHA CIG NI DON LA LOG PAR SBYOR
BA YANG YOD PAS DON DANG LDAN PA DANG, 'DOD RGYAL GNYIS SU 'GYUR
RO, ,DE NYID BSTAN PA'I PHYIR, DE NI NGES TSIG YOD MED DO, ,ZHES
SMOS TE, DON DANG LDAN PA NI NGES TSIG YOD PA YIN LA, 'DOD RGYAL
NI NGES TSIG

MED PA YIN NO, ,NGA NI GRUB PA'I MING DANG RJES SU GRUB PA'I MING
DE DAG NYID GSAL BAR BYED DO, ,DE'I PHYIR, GANG ZHIG GZHAN LA MA
BRTEN PAR, ,BLA DGAS GANG BYAS THOG MA'O, ,ZHES BYA BA LA SOGS PA
SMOS TE, DE LA GRUB PA'I MING ZHES BYA BA NI MING GANG DAG DNGOS
PO GZHAN GYI MING LA

MA BRTEN PAR DE NYID LA BTAGS PA STE, 'DI LTAR KA BA ZHES BYA
BA'I MING NI GZHAN LA MA BRTEN PAS 'DI LA CI'I PHYIR KA BA ZHES
BYA BA MED DO, ,BRTEN ZHES BYAS NA NI GZHAN RTEN PAR BYED PA LA
LTOS PAS MING GI THOG MAR MI 'GYUR RO, ,RJES SU GRUB PA NI, DE LA
BRTEN PA RJES SU GRUB PA, ,'DOD

RGYAL DON LDAN GNYIS SU 'DOD, ,CES BYA BA YIN TE, GRUB PA LA RTEN
PA NI RJES SU GRUB PA YIN TE, SKYES BU BRTAN PO LA KA BA ZHES BYA
BA LTA BU SNGAR KA BA GRUB PAR BYAS NAS PHYIS DE LA BRTEN PA'O,
,DE LA RJES SU GRUB PA'I 'DOD RGYAL NI KHYI NAG PO LA DUNG ZHES
BYA BA LTA BU'O, ,DON DANG LDAN PA KHYI DKAR

@290B PO LA DUNG ZHES BYA BA LTA BU'O, ,'O NA GRUB PA'I MING YANG
'DOD RGYAL YIN LA, RJES SU GRUB PA LOG PAR SGRUB PA YANG 'DOD
RGYAL YIN NA CI'I PHYIR MING GI THOG MA LA GRUB PA ZHES BYA ZHE
NA, 'DOD RGYAL DAG TU MTSUNGS MOD KYI, ,MA BRTEN PHYIR NA GRUB PA
STE, ,MING GZHAN GANG LA'ANG MA BRTEN PAS, ,

GZHAN GYIS 'GAL BA MED PHYIR RO, ,ZHES SMOS TE, MING GI THOG MA
NI MING GZHAN GANG LA YANG MA BRTEN PAS GRUB PA ZHES BYA STE,
CI'I PHYIR ZHE NA, GZHAN LA MA BRTEN PA'I MING NI GZHAN GANG GIS
KYANG GNOD PA MED DO, ,DE DGAG PA'AM BSGRUB PAR NUS PA MA YIN NO,
,'DI LTAR KA BA ZHES

BYA BA NI RGYU 'DIS KA BA ZHES BYA BA YIN NO ZHES 'THAD PAS
BSGRUB PAR YANG MI NUS LA, RGYU 'DIS KA BA ZHES BYA BAR MI RIGS
SO ZHES 'GAL BA BSGRUB PAR YANG GANG GIS KYANG MI NUS SO, ,MING
RNAM PA GNYIS KYI DPE BSTAN PA'I PHYIR, 'THAD PAS BSGRUB PA'I
RIGS PA DAG ,CHOS NYID LA NI BRTEN PA

BZHIN, ,ZHES BYA BA LA SOGS PA SMOS TE, DPER NA 'THAD PA BSGRUB
PA'I RIGS PA TSUL GSUM PA'I RTAGS SBYOR LTA BU NI CHOS NYID KYI
RIGS PA'I MTHU LA BRTEN PA YIN TE, 'DI LTAR PHYOGS 'DI NA ME YOD
DE, DU BA YOD PA'I PHYIR RO, ,DU BA YANG ME'I 'BRAS BU KHO NA YIN
TE, GZHAN GYI MA YIN

PA'I PHYIR RO ZHES BYA BA LTA BU'I 'BRAS BU'I 'BRAS BU'I SGO NAS
RGYU DPOG PAR BYED LA, DU BA ME'I 'BRAS BU YIN PA CI'I PHYIR ZHES
'DRI NA CHOS NYID KYI RIGS PA LA THUG STE, DE'I RANG BZHIN DE YIN
NO ZHES CHOS NYID LA BRTEN PA BZHIN DU, DON LDAN MING YANG DE
BZHIN DU, ,'DOD RGYAL THOG MA NYID LA BRTEN, ,KHYI 'DI

LA DUNG ZHES BYA STE, KHA DOG DKAR BA'I PHYIR RO ZHES BYA BA'I
NGES TSIG BRJOD NA DE LA DKAR BA CI'I PHYIR DUNG ZHES BYA ZHES
'DRI BA LA, DE'I MING DE YIN NO ZHES BYA BA LAS MA GTOGS PA GZHAN
MED DE, DE'I PHYIR GRUB PA'I MING LA RJES SU GRUB PA'I MING BRTEN
PA'O, ,RJES SU GRUB PA'I 'DOD RGYAL LA NGES

PA'I TSIG MED DAM ZHE NA, RJES SU GRUB PA'I 'DOD RGYAL NI, ,LOG
PAR BSGRUB PHYIR NGES TSIG BZHAG ,CES SMOS TE, NGES PA'I TSIG YOD
MOD KYI BSHAD NA LOG PAR BSGRUB PAR 'GYUR TE, DE'I PHYIR NGES
TSIG MI BSHAD PAR GZHAG GO, ,GRUB PA'I MING GI 'DOD RGYAL NI NGES
PA'I TSIG BSHAD PA'I GZHI

@291A *, ,MED DE, DE'I PHYIR, 'DOD RGYAL THOG MA'I MING GANG YIN,
NGES TSIG GZHI MED CHOS NYID BZHIN, ,ZHES SMOS TE, DPER NA CHOS
NYID KYI RIGS PA LA BSGRUB PA'I GZHI GZHAN MED PA BZHIN NO, ,DA
NI GRUB PA'I MING LA BRTEN PA'I DON DANG LDAN PA BRJOD PA'I NGES
TSIG BSTAN PA'I PHYIR, DE

BRTEN DON LDAN NGES TSIG NI, ,DE YIN PHYIR DANG DE YOD PHYIR, ,DE
LA PHAN PHYIR DE BYED PHYIR, ,DE BYA'I PHYIR DANG DE 'DRA'I
PHYIR, ,DE DE'I PHYIR DANG DE NYID PHYIR, ,DE YI MING NI DE SKAD
CES, ,RTAGS KYI SGO'AM MED KYANG RUNG, ,SKABS KYI MTHU YIS NGES
TSIG BRJOD, ,CES BYA BA SMOS TE, ,DE LA YIN PAR

SBYAR BA NI DE YIN PA'I PHYIR DE LA DE SKAD CES BYA'O ZHES BYA
BA'O, ,DE BZHIN DU YOD PA NI DE GANG LA YOD PA DE LA DE SKAD CES
BYA'O ZHES BYA BA'O, ,DE LA PHAN PA NI DE LA PHAN PAR BYED PA'I
PHYIR DE LA DE SKAD CES BYA'O ZHES BYA BA'O, ,BYED PA NI 'DIS
BYED PAS DE LA DE SKAD CES BYA'O ZHES BYA BA'O, ,BYA BA NI 'DI
BYED PAS DE SKAD CES

BYA'O ZHES BYA BA'O, ,'DRA BA NI 'DI DANG 'DRA BA'I PHYIR DE SKAD
CES BYA'O ZHES BYA BA'O, ,DE DE ZHES BYA BA NI DE NI DE'O ZHES
BYA STE, ME NI ME'O ZHES BYA BA LTA BU'O, ,DE NYID CES BYA BA NI
NGE'I NGO BO NYID YIN PA'I PHYIR DE LA DE SKAD CES BYA'O ZHES BYA
BA'O, ,MING DE DAG GI RTAGS KYI SGO NI BRDA STON NUS PA'I YI GE
YOD PA STE,

'DI LTAR ZHING DANG LDAN PA NI ZHING BA ZHES BYA BA'I RTAGS KYIS
LDAN ZHING YOD PAR STON PA DANG, RJOD PA ZHES BYA BAS NI RJOD PAR
BYED PAR STON LA, BRJOD PA ZHES BYA BAS NI BYA BA STON PA LTA
BYA'O, ,RTAGS DE LTA BU DAG YOD KYANG RUNG MED KYANG RUNG STE
SKABS KYI SHUGS KYIS DES TSIG BSHAD PAR BYA'O, ,DE DAG KYANG
GNYIS SU 'DUS TE, DNGOS

KYI MING DANG BTAGS PA'I MING NGO, ,DE BSTAN PA'I PHYIR, YIN DANG
NGO BO BSGRUB PA DANG, ,DNGOS PO'I RKYEN NI DNGOS KYI MING, ,LHAG
MA BTAGS PA ZHES BYA'O, ,ZHES SMOS TE, DE LA YIN PAR BSGRUB PA
DANG, NGO BO SGRUB PA DANG, DNGOS PO'I RKYEN GSUM DNGOS KYI MING
YIN NO, ,LHAG MA YOD PAR SBYAR BA

DANG; BYED PAR SPYAR BA DANG, LAS SU SBYAR BA DANG, DE LA PHAN
PAR SBYAR BA DANG, 'DRA BAR SBYAR BA DANG LNGA NI BTAGS PA'I MING
ZHES BYA'O, ,RANG GI NGO BO'I MING GSUM GYI KHYAD PAR CI ZHE NA,
RANG GI NGO BO'I NGES TSIG DANG, ,BTAGS PA'I MING GZHAN SPONG
BYED DANG, ,RANG GI KHYAD PAR GZHAN SEL BAS, ,

@291B YIN DANG NGO BO BSGRUB PA DANG, ,DNGOS PO'I RKYEN RNAMS GO
RIMS BZHIN, ,ZHES SMOS TE, YIN PAR BSGRUB PAS NI RANG GI NGO BO
TZAM BSGRUB CING GZHAN LA ZUR MI ZA'O, ,NGO BO BSGRUB PA'I SGRAS
NI BTAGS PA'I MING LNGA SPONG ZHING SEL BAR BYED DE, ME NI MA'O
ZHES BRJOD NA 'DI ME DNGOS YIN

GYI, ME YOD PA LA SOGS PA LNGA NI MA YIN NO ZHES PA'O, ,DNGOS
PO'I RKYEN NI RANG GI KHYAD PAR YANG SEL BAR BYED DE, TSA BA NYID
CES BRJOD NA TSA BA KHO NA ME YIN GYIS GSAL BA LA SOGS PA'I YON
TAN GZHAN NI MA YIN NO ZHES BYA BA'O, ,BTAGS PA'I MING 'CHAD PAR
'DOD NAS, RTEN LA BRTEN PA

BRTAGS PA DANG, ,ZHES BYA BA LA SOGS PA SMOS TE, YOD PAR SBYAR BA
NI RTEN LA BRTEN PA'I MING BTAGS PA STE, SKYES BU 'DI LA RTZA LA
YOD PAS RTZAL ZHES BYA'O ZHE'AM, RTZAL CAN NO ZHES BYA BA LTA
BU'O, ,DE LA PHAN PAR SBYAR BA NI, BRGYUD PA'I RGYU LA 'BRAS BU
DANG, ,ZHES BYA BA STE,

BRGYUD PA'I RGYU TZAM LA 'BRAS BU'I MING BTAGS PA STE, CHU LUD LA
KHA ZAS YIN ZHES MING BTAGS PA LTA BU'O, ,BYED PA BSGRUB PA NI,
,DNGOS KYI RGYU LA DE BZHIN DANG, ,ZHES BYA BA SMOS TE, 'BRAS
BU'I MING BTAGS PA STE, BYA BA LA BYED PA THAMS CAD KYANG 'BRAS
BU'I MING YIN NO, ,LAS SU

GRUB PA NI, 'BRAS BU'AM BYA BAR 'GYUR BA LA, DE LA RGYU YI MING
BTAGS PA'ANG, ,ZHES BYA BA SMOS TE, 'BRAS BU'AM, LAS SU GYUR PA
LA RGYU GZHAN GYI SGO NAS BTAGS PA'O, ,'DRA BAR SBYAR BA NI, DPE
GZHAN GYIS NI MING DAG DANG, ,ZHES BYA BA STE, DPE'I TSIG NYE BAR
BZUNG STE,

LHA DANG 'DRA BAS LHA ZHES BYA BA LTA BU'O, ,DE DAG NYID DE LTAR
STON PA NI, DON 'DI DAG GI SGO NAS NI, ,YOD DANG DE LA PHAN PA
DANG, ,BYED DANG LAS SU SGRUB PA DANG, ,'DRA BAR SBYAR DANG RIM
BZHIN NO, ,ZHES BYA BA 'DI YIN NO, ,TSOGS ZHES BYA BA NI YI GE'I
SKABS SU BSHAD ZIN NO, ,DA NI TSIG

GI TSOGS BSHAD PAR 'DOD PAS TSIG GI PHRAD DANG BCAS PA BSTAN PAR
'DOD NAS, GAL TE MING GNYIS 'DUS PA'AM, ,'ON TE MANG PO 'DUS
KYANG RUNG, ,ZHES BYA BA LA SOGS PA RGYA CHER GSUNGS SO, ,'DIR
YANG RGYU DANG, RANG GI NGO BO DANG, LDANG TSAD DANG, NGES TSIG
DANG, RAB

@292A *, ,TU DBYE BA RNAMS KYIS SHES PAR BYA'O, ,DE LA RGYU NI
MING NGO, ,RANG GI NGO BO NI DE 'DUS PAS DON GYI KHYAD PAR BRJOD
PA'O, ,LDANG TSAD NI KHYAD PAR BRJOD PA NYID KYIS YI GE 'DUS PA
LAS MA 'DAS PA'O, ,NGES PA'I TSIG NI GSAL ZHING 'BRUR CHAGS PA'O,
,RAB TU DBYE BA NI

TSIG SDUD PA'I SBYOR BA DANG, TSIG GI PHRAD DO, ,DE DAG NYID
BSTAN PA'I PHYIR, GAL TE MING GNYIS 'DUS BA'AM, ,'ON TE MANG PO
'DUS KYANG RUNG, ,DE DAG KHYAD PAR RJOD BYED NA, ,TSIG CAS RAB TU
BRJOD PA STE, ,PHRAD RNAMS DAG DANG BCAS PA'ANG YIN, ,ZHES BYA BA
MDOR SMOS TE, DE LA TSIG

CES BYA BA NI MING 'DUS PA LA BYA STE, JI LTAR DON GYI KHYAD PAR
STON NA MING GNYIS SAM, MANG PO 'DUS KYANG RUNG STA TSIG CES
BYA'O, ,'DI LTAR KA BA RING PO ZHES BRJOD NA KA BA'I KHYAD PAR
RJOD PAR BYED DO, ,DE BZHIN DU KA BA RING PO 'DI NI DKAR PO'O
ZHES BYA BA LA SOGS PA'ANG TSIG CES BYA'O, ,TSIG

RNAMS 'BREL PAR BYED PA NI TSIG GI PHRAD DO, ,DA NI TSIG SDUD
PA'I SBYOR BA BSHAD PAR 'DOD NAS, DE LA TSIG GI SBYOR BA BCU,
,'BRU MANG PO DANG TSIG SDUD DANG, ,KHYAD PAR DAG DANG YAN LAG
DANG, ,GZHI DANG GZHI GCIG BSDU BA DANG, ,GZHI MTHUN PA DANG DE'I
SKYES BU, ,ZLAS DBYE BA

DANG PHYOGS TZAM MO, ,'DIR BSDU BA ZHES BYA BA TSIG LHAG MAR
SBYAR TE, 'DI LTAR 'BRU MANG PO PA'I BSDU BA DANG, TSIG SDUD PA
TZAM GYIS BSDU BA DANG, KHYAD PAR BSDU BA DANG, YAN LAG BSDU BA
DANG, GZHI GCIG TU BSDU BA DANG, GZHI MTHUN PA'I BSDU BA DANG,
DE'I SKYES BU'I BSDU BA DANG,

ZLAS DBYE BA'I BSDU BA DANG, PHYOGS TZAM STON PA'I BSDU BA'O ZHES
BYA BAR SBYAR RO, ,DA NI 'BRU MANG PO PA STON TA, DE YANG DBYE BA
DRUG DU BSTAN PA'I PHYIR, TSIG GNYIS MANG POR RAB DBYE BA'I,
,RANG MING LDAN DANG MI LDAN DANG, ,PHYOGS DANG RNAM GRANGS PHAN
TSUN DANG, ,TSIG MANG PO STE

RNAM PA DRUG ,CES SMOS TE, DBYE BA DRUG PO 'DI YANG TSIG GNYIS
KYI 'BRU MANG PO PA DANG, TSIG MANG PO'I 'BRU GNYIS KYI DBYE BA
YIN NO, ,DE LA TSIG GNYIS KYI 'BRU MANG PO PA NI PA KHRA MO CAN
ZHES BYA BA LTA BU'O, ,TSIG MANG PO'I 'BRU MANG PO PA NI BA DMAR
KHRA CAN ZHES BYA BA LTA BU'O, ,DE LA RANG GI MING

@292B DANG LDAN PA LA SOGS PA LNGA NI TSIG GNYIS KYI 'BRU MANG PO
PA'I DBYE BA STE, DE YANG RANG GI MING DANG LDAN PA NI SKYES BU
STOBS CAN ZHES BYA BA LTA BU'O, ,RANG GI MING DANG MI LDAN PA NI
BA KHRA MA CAN ZHES BYA BA LTA BU'O, ,PHYOGS NI SHAR LHO ZHES PA
LTA BUS MTSAMS STON PA'O, ,RNAM GRANGS NI GRANGS DANG

LDAN PA STE, BCU PA BRGYA PA LA SOGS PA'O, ,PHAN TSUN NI PHAN
TSUN BRTEN PAS RANG GI MING DANG MING LDAN PA NI BA KHRA MO CAN
ZHES GRUB PA STE, GCOD DKA' BA DANG, DBUG DKA' BA LA SOGS PA'O,
,TSIG MANG PO NI TSIG MANG PO DANG LDAN PA STE, GSUM PA LA SOGS
PA JI SNYED PA'O, ,DE DAG LA YANG

GZHI MTHUN PA'I 'BRU MANG PO PA DANG, GZHI THA DAD PA'I DBYE BAS
MU BZHIR 'GYUR TE, DE'I PHYIR, MTHUN DANG THA DAD DBYE BA YIS,
,PHYOGS KUN MTHUN DANG PHYOGS GCIG LAS, ,RAB TU DBYE BA BZHIR
'DOD DO, ,ZHES SMOS TE, PHYOGS KUN MTHUN PA DANG, KUN MI MTHUN PA
DANG, PHYOGS

GCIG MTHUN PA DANG PHYOGS GCIG MI MTHUN PA GNYIS TE BZHI'O, ,DE
LA KUN MTHUN PA NI LHA SBYIN RNA BA 'PHYANG BA CAN LTA BU'O, ,KUN
MI MTHUN PA NI MDA' GZHU CAN LTA BU'O, ,PHYOGS GCIG MTHUN PA NI
RKANG LAG CAN LTA BU'O, ,DE BZHIN DU PHYOGS GCIG MI MTHUN PA NI
BA KHRA MO CAN LTA

BU'O, ,DA NI NGO BO NYID DE DAG LA YANG BYED PA'I TSIG DRUG GIS
BSGYUR DU RUNG BAR BSTAN PA'I PHYIR, BYED PA DRUG GIS BSGYUR BA
NI, ,KUN LA RAB TU LDAN PA STE, ,ZHES BYA BA SMOS TE, DE LA BYED
PA'I TSIG GNYIS PA DANG LDAN PA'I 'BRU MANG PO PA NI GANG LA CHOS
SPYOD PA YOD PA NI CHOS LA SPYOD PA

CAN ZHES BYA 'O, ,DE BZHIN DU GZHAN LA YANG SBYAR BAR BYA STE,
GSUM PA NI CHOS KYI 'PHEL BA CAN DANG, BZHI PA NI CHOS KYI PHYIR
BSGRUB PA CAN DANG, LNGA PA NI CHOS LAS 'BYUNG BA CAN DANG, DRUG
PA NI CHOS KYI GTAM CAN DANG, BDUN PA NI CHOS LA GNAS BA CAN TE,
'DI LTA BU LA SOGS PA

BYED PA DRUG DANG, DANG PO'I TSIG DANG BDUN BDUN DU PHYE NA RNAM
GRANGS BRGYA DRUG CU RTZA BRGYAD DU 'GYUR BA LAS DUS GCIG TU NI
CHOS GSUM DANG LDAN TE, RTZA BA'I TSIG GNYIS SAM MANG PO GANG
RUNG GCIG ,RAB TU DBYE BA GCIG BYED PA'I TSIG GCIG STE, GSUM DANG
LDAN PAR BSTAN PA'I

@293A *, ,PHYIR, BRGYA DANG DRUG CU RTZA BRGYAD LAS, ,DUS GCIG TU
NI SUM LDAN GZUNG, ,ZHES BYA BA SMOS SO, ,DA NI TSIG BSDU BA
'CHAD DE, DE'I PHYIR, TSIG BSDU BA NI RNAM PA LNGA, ,GNYIS DANG
RNAM GRANGS BYE BRAG DANG, GZHAN DANG BYED PA'I TSIG YIN NO,
,ZHES SMOS TE, TSIG GNYIS

KYI MDOR BSDUS PA DANG, RNAM GRANGS KYI MDOR BSDUS PA DANG, BYE
BRAG GI MDOR BSDUS PA DANG, GZHAN GYI TSIG GI MDOR BSDUS PA DANG,
BYED PA'I TSIG GI MDOR BSDUS PA'O, ,'DI DAG GI SNGON GYI MKHAN PO
GZHAN GYIS BSHAD PA, MING RNAM PA GZHAN GYI SGO NAS BTAGS PA STE,
DE LA

GNYIS KYI MDOR BSDUS PA NI ZLAS DBYE BA, RNAM GRANGS KYI MDOR
BSDUS PA NI BA GNYIS PA, BYE BRAG GI MDOR BSDUS PA NI LAS 'DZIN
PA, GZHAN GYI TSIG GI MDOR BSDUS PA NI 'BRU MANG PO PA DANG, BYED
PA'I TSIG GI MDOR BSDUS PA NI DE'I SKYES BU'O ZHES GZHAN LA SA
BSHAD DE 'DI DAG LAS KHYAB PA'I BYE

BRAG YOD DO ZHES KYANG GZHAN LAS BSHAD DO, ,BYED PA'I TSIG GI
MDOR BSDUS PA 'BA' ZHIG LA YANG DBYE NA DRUG STE, DE'I PHYIR, LAS
LA SOGS PA'I DBYE BA YIS, ,GNYIS PA LA SOGS BDUN PA'I MTHA',
,BYED PA DRUG TU 'DOD PA STE, ,TSIG SDUD TZAM DU SHES PAR BYA,
,ZHES SMOS TE,

GNYIS PA LAS KYI BSDU BA NI GRONG LA 'GRO BA NI GRONG 'GRO LTA
BU'O, ,GSUM PA'I BSDU BA NI MDA' YIS BSNUN PA NI MDAS BSNUN LTA
BU'O, ,BZHI PA'I BSDU BA NI RGYAN CHED KYI GSER NI RGYAN GSER LTA
BU'O, ,LNGA PA'I BSDU BA NI YUL LAS 'BYUNG BA NI YUL BYUNG LTA
BU'O, ,DRUG PA'I BSDU BA NI LHA SBYIN GYI RTA NI LHA

SBYIN RTA LTA BU'O, ,BDUN PA'I BSDU BA NI YUL NA GNAS PA NI YUL
GNAS STA BU STE, DE DAG LA BYED PA'I TSIG GI BSDU BA ZHES BYA'O,
,TZAM GYI DGAG PA NI DON THAMS CAD DU THA DAD PAS 'GEGS PAR BYED
DE, TSIG BSDU BA LNGA PO 'DI TSIG BSDU BA GZHAN DON MTHUN PA LA
NYES PA MED DO, ,DA NI KHYAD PAR

BSDU BA 'CHAD DE, DE'I PHYIR, SNGA MA PHYI MA'I SBYOR BA YIS,
,KHYAD PAR BSDU BA RNAM PA GNYIS, ,ZHES SMOS TE, TSIG SNGA MA
KHYAD PAR DU SBYAR BA NI, SNGON PO NYID AUTPA LA NI SNGON PO
AUTPA LA ZHES BYA BA DANG, TSIG PHYI MA KHYAD PAR DU SBYOR BA NI,
AUTPA LA NYID SNGON PO NI AUTPA LA SNGON PO LTA BU'O, ,DA NI YAN

@293B LAG BSDU BA 'CHAD DE, DE'I PHYIR, 'BREL PA DAG DANG GO RIMS
DANG, ,DON DANG GRAGS PA'I YAN LAG NI, ,BSDU BA BZHI'O ZHES SMOS
TE, 'BREL PA'I YAN LAG BSDU BA NI LUS LA SOGS PA'I DBANG PO ZHES
BYA BA LTA BU'O, ,GO RIMS KYI YAN LAG BSDU BA NI GZUGS LA SOGS
PA'I DBANG PO ZHES

BYA BA LTA BU'O, ,DON GYI YAN LAG BSDU BA NI 'KHOR LO LA SOGS
PA'I RIN PO CHE LTA BU'O, ,GRAGS PA'I YAN LAG BSDU BA LA YANG
'JIG RTEN LA GRAGS PA DANG, BSTAN BCOS LA GRAGS PA GNYIS TE, DE'I
PHYIR GRAGS PA YANG, 'JIG RTEN BSTAN BCOS DAG LA GNYIS, ,ZHES
SMOS TE, 'JIG RTEN LA

GRAGS PA NI KA BA BUM PA LA SOGS PA'I THA SNYAD BYAS PA LTA BU'O,
,BSTAN BCOS LA GRAGS PA NI LAS LA SOGS PA'I BYED PA'I TSIG BYED
PA LTA BU'O, ,DA NI GZHI BSDU BA 'CHAD DE, DE'I PHYIR, RIGS GSAL
BYAS DANG MA BYAS PA'I, ,GZHI BSDU BA NI GNYIS YIN NO, ,ZHES SMOS
TE, RIGS GSAL BA'I

BSDU BA NI CHOS MTHA' DAG CES PA LTA BU'O, ,RIGS MA GSAL BA'I
BSDU BA NI MTHA' DAG DANG KUN LA SOGS PA'O, ,DA NI GZHI GCIG TU
BSDU BA 'CHAD DE, ,DE'I PHYIR, PHYOGS GCIG DAG TU BYED PA DANG,
SO SO PHYOGS GCIG BYED PA YIN, ,GZHI GCIG BSDU BA GNYIS SU'O,
,ZHES BYA BA SMOS TE, PHYOGS

GCIG TU BYED PA'I BSDU BA NI 'DUS BYAS THAMS CAD MI RTAG CES PA
LTA BU'O, ,SO SO PHYOGS GCIG TU BYED PA'I BSDU BA NI 'DUS BYAS
DANG 'DUS MA BYAS THAMS CAD BDAG MED DO ZHES PA LTA BU'O, ,DA NI
GZHI MTHUN PA'I BSDU BA 'CHAD DO, ,DE'I PHYIR, KHYAD PAR KHYAD
PAR CAN GNYIS DANG, ,KHYAD PAR RNAM

GNYIS GZHI GCIG TU, ,MTHUN PAR GO BAR BYA BA LA, SBYOR BA GZHI
MTHUN RNAM PA GNYIS, ,ZHES SMOS TE, DE YANG KHYAD PAR CAN GNYIS
GZHI GCIG TU SBYOR BA NI SNGO BA DANG AUTPA LA GNYIS KA YANG
AUTPA LA SNGON PO ZHES PA LTA BU'O,,KHYAD PAR GNYIS GZHI GCIG TU
BSDU BA NI, SNGO BA DANG,

RTZUB PA GNYIS KYANG AUTPA LA ZHES GZHI GCIG TU BSDU BA'O, ,MTHUN
PAR GO BA NI CHOS THA DAD PA DAG GZHI GCIG PAR GO BAR BYA BA'I
SKABS SU SGRA SBYOR BA NI GZHI MTHUN PA'I BSDU BA'O, ,DA NI DE'I
SKYES BU 'CHAD DE, DE YANG GSUM STE, BYED PA'I TSIG GI DA'I SKYES
BU DANG LAS 'DZIN PA'I DE'I SKYES BU DANG, BA

@294A *, ,GNYIS PA DE'I SKYES BU'O, ,DE NYID BSTAN PA'I PHYIR,
NGO BO'AM NI CHOS KYANG RUNG, ,THA DAD GO BAR BYED PA YI, ,DE YI
SKYES BU GSUM YIN TE, ,BYED PA'I TSIG DANG LAS 'DZIN DANG, ,BA
GNYIS PA ZHES BYA BA'O, ,ZHES SMOS TE, DE'I SKYES BU ZHES BYA BA
NI THA DAD PAR GO

BAR BYED PA STE, DE LA NGO BO THA DAD PAR SBYOR PA YANG RUNG, NGO
BO GCIG GI CHOS THA DAD PAR SBYOR BA YANG RUNG STE, DE LA THA DAD
PAR SBYOR BA'I SKABS SU DE'I SKYES BU ZHES BYA BA'O, ,DE BYED
PA'I TSIG GI DE'I SKYES BU LA YANG DBYE BA BRGYAD DE, DE BSTAN
PA'I PHYIR, DE LA BYED PA BRGYAD YIN TE, ,DANG

PO LA SOGS BDUN PA'I MTHA', ,RNAM DBYE BSGYUR BA BDUN PO DANG,
,PHRAD DANG SBYOR BA BRAL BA'I PHYIR, ,GZHAN DANG SBYAR MED SGRA
BOD PA DANG, ,DGAG PA DANG NI BRGYAD DU 'DOD, ,CES BYA BA SMOS
TE, DE LA DANG PO'I SKYES BU'I BSDU BA NI BAR GYI TSIG MI MNGON
PA STE, DE YANG DANG PO'I SGRA MI

MNGON PAR BYAS PA'O, ,LAS LA SOGS PA NI BYED PA DRUG GI BSDU BA
DANG 'DRA'O, ,BOD PA MA GTOGS PA NI GANG GI PHYIR BOD PA'I SGRA
LA SGRA GZHAN SBYAR DU MI RUNG STE, KHA DOG NAG PO BZHIN NO,
,DE'I PHYIR BOD PA'I SGRA LA TSIG BSDU BA MED DO, ,DGAG PA DANG
NI BRGYAD DU 'GYUR RO, ,

DGAG PA DE NYID 'CHANG BAR 'DOD NAS, MTSAN NYID DBANG GIS PHYE BA
YIS, ,MA YIN DGAG PA BCU BZHI DANG, ,MTSAN NYID DBYE BA MED MOD
KYI, ,YUL DANG DUS KYIS PHYE BA YIS, ,MED PAR DGAG PA BCU GCIG
DAG ,GANG LDAN DGAG PAR 'DOD PA'O, ,ZHES SMOS TE, DE YANG

BSDU NA GNYIS TE, MA YIN PAR DGAG PA DANG, MED PAR DGAG PA'O, ,DE
LA MA YIN PAR DGAG PA NI MTSAN NYID KYIS MI MTHUN PA BCU BZHI'O,
,MED PAR DGAG PA LA NI MTSAN NYID MI MTHUN PA MED MOD KYI, YUL
DANG DUS KYIS PHYE BA BCU GCIG GO, ,DGAG PA DE DAG DANG LDAN

PA'I TSIG LA DGAG PA'I SGRA SDUD PA NI MED PA DANG MA YIN ZHES
BYA BA LTA BU LA PHYE NAS MA LTA BU SBYAR BA NI DGAG PA'I BSDU BA
ZHES BYA'O, ,DE LA MA YIN PAR DGAG PA'I MTSAN NYID MI MTHUN PA
BCU BZHI GANG ZHE NA, GZHAN DANG MI MTHUN GNYEN PO DANG, ,CHUNG
DANG PHRA DANG NYUNG BA DANG, ,YUN

@294B THANG LHAG MA MED PA DANG, ,MTHA' DAG MIN DANG BRAL BA
DANG, ,DMAN DANG ZHAN DANG ZHUM PA DANG, ,'DRA BA DAG LAS DGAG PA
NI, MA YIN DGAG PAR 'DOD PA'O, ,ZHES BYA BA YIN NO, ,DE LA GZHAN
BA NI RGYAL PO LA BRAM ZE MA YIN PA LTA BU'O, ,MI MTHUN PA NI RIG
PA'I MI MTHUN

PA LA MA RIGS PA ZHES PA LTA BU'O, ,GNYEN PO NI CHAGS PA'I GNYEN
PO LA MA CHAGS PA ZHES PA LTA BU'O, ,CHUNG BA NI GZUGS CHUNG BA
LA GZUGS MED CES PA LTA BU'O, ,PHRA BA NI 'DU SHES PHRA BA LA 'DU
SHES MED PA ZHES PA LTA BU'O, ,NYUNG BA NI RDZAS NYUNG BA LA
RDZAS MED CES PA LTA BU'O, ,

YUN THUNG BA NI TSE THUNG LA TSE MED CES PA LTA BU'O, ,LHAG MA
MED PA'I NI DE PHAN CHAD GRANGS GZHAN MED PA LA GRANGS MED PA
ZHES PA LTA BU'O, ,MTHA' DAG MIN PA NI RGYU MTHA' DAG NI 'BRAS BU
MTHA' DAG LA NGES PA MA YIN NO ZHES PA LTA BU'O, ,BRAL BA NI DRI
MA DANG BRAL BA DANG MYA NGAN LAS

'DAS PA LTA BU'O, ,DMAN PA NI BU NGAN PA LA BU MED PA ZHES PA LTA
BU'O, ,ZHAN PA NI 'GROS ZHAN PA LA 'GROS MED PA ZHES BYA BA LTA
BU'O, ,ZHUM PA NI STOBS ZHUM PA LA STOBS MED PA ZHES PA LTA BU'O,
,'DRA BA LA DGAG PA NI RNAM PAR RIG BYED DANG 'DRA BA MA YIN
GZUGS LA RIG BYED MA YIN

PA'I GZUGS ZHES PA LTA BU'O, ,'DI DAG NI GZHAN DGAG PA'I SGO NAS
RANG GI NGO BO STON PAS MA YIN PAR DGAG PA ZHES BYA'O, ,DA NI MED
PAR DGAG PA BCU GCIG 'CHAD DE, DE'I PHYIR, RGYUN 'DRA BA DANG
RANG BZHIN DANG, ,SKABS DANG RTEN GYI DBYE BA YIS, ,SNGA DANG
ZHIG NAS MED PA

LA, ,DBYE BA RNAM PA BRGYAD YIN TE, ,ZHES BYA BA LA SOGS PA SMOS
TE, DE LA SNGA NA MED PA BZHI LA RGYUN DANG 'DRA BA SNGA NA MED
PA SEMS CAN SKYES PA LTA BU DANG, RANG BZHIN SNGA NA MED PA SA
BON LA MYU GU MED PA LTA BU DANG, GNAS SKABS SNGA NA MED PA GSER
LA RNA RGYAN MED PA LTA

BU DANG; RTEN LA SNGA NA MED PAS PHYOGS NA BUM PA MED PA LTA BU
STE SNGA NA MED PA RNAM PA BZHI'O, ,DE BZHIN DU ZHIG NAS MED
PA'ANG BZHI YIN TE, RGYUN 'DRA BA ZHIG NAS MED PA SEMS CAN SHI
NAS MED PA LTA BU DANG, RANG BZHIN ZHIG NAS MED PA MYU GU LA SA
BON GYI RANG BZHIN ZHIG NAS

@295A *, ,MED PA LTA BU DANG, GNAS SKABS ZHIG NAS MED PA RNA
RGYAN LA GSER MED PA LTA BU DANG, RTEN LA ZHIG NAS MED PA BUM PA
YUL GZHAN DU 'PHOS NAS MED PA LTA BU STE, ZHIG NAS MED PA RNAM PA
BZHI'O, ,DE LTAR SNGA NA MED PA DANG, ZHIG NAS MED PA'I DBYE BA
RNAM PA BRGYAD DO, ,PHAN

TSUN GCIG LA GCIG MED DANG, ,SHIN TU MED PA'I DBYE BA NI, ,PHAN
TSUN DAG LA RANG BZHIN DANG, ,RGYU DANG RANG BZHIN GNYIS DBYE
BA'I, ,SHIN GU MED DANG BCU GCIG NI, ,MED PAR DGAG PAR 'DOD PA'O,
,ZHES BYA BA YIN TE, PHAN TSUN GCIG LA GCIG MED PA NI RTA LA BA
LANG GI RANG BZHIN MED PA LTA BU'O, ,SHIN TU MED PA

YANG RGYU SHIN TU MED PA NI NAM MKHA' LA ME TOG GI RGYU MED PA
LTA BU'O, ,RANG BZHIN SHIN TU MED PA NI NAM MKHA' LA ME TOG GI
RANG BZHIN MED PA LTA BU STE, DE LTAR BCU GCIG GO, ,DE DAG KYANG
MED PA TZAM STON PA'I TSE NA YIN TE, DNGOS PO STON PA'I TSE NA NI
MA YIN PAR DGAG PA YIN NO, ,DGAG PA'I NGES

TSIG NI, ,KUN DU LDOG PHYIR DGAG PA YIN, ,ZHES BYA BA SMOS PA YIN
TE, ,GANG DANG LHAN CIG 'BREL PA'I TSIG GI DON 'GEGS SHING LDOG
PAR BYED PA'O, ,DA NI LAS 'DZIN PA 'CHAD DE, DE'I PHYIR, DE NYID
GZHAN DU MI BRJOD DANG, ,'DRA BA GZHAN DANG BYE BRAG GI ,TSIG
SBYOR BYED PA

LAS 'DZIN NO, ,ZHES SMOS TE, DE NYID DANG GZHAN DU BRJOD DU MED
PA'I TSIG GI SBYOR BA NI, AUTPA LA YANG YIN LA, SNGON PO YANG YIN
PAS AUTPA LA SNGON PO'O, ,'DRA BA'I TSIG SBYOR BA NI SKYES BU
YANG YIN LA, SENG GE DANG 'DRA BA YANG YIN PAS SKYES BU SENG
GE'O, ,BYE BRAG GI

TSIG SBYOR BA NI TSA BA YANG YIN LA, RTZUB PA YANG YIN PAS TSA
RTZUB PO ZHES BYA BA LTA BU STE, DE LTAR LAS 'DZIN PA DE RNAMS NI
GZHI GCIG GI CHOS SU SBYOR BAR MTSUNGS PA YIN TE, LAS GZHIS 'DZIN
PAS LAS GZHIS 'DZIN PA'AM, ,GZHI'I LAS BYED PAS LAS 'DZIN PA'O, ,

DA NI BA GNYIS PA 'CHAD DE, ,DE'I PHYIR, GRANGS DANG BSDUS DON
SBYOR BA YIS, ,GCIG DANG THA DAD SBYOR BYED BA, ,BA GNYIS PAR NI
'DOD PA'O, ,ZHES SMOS TE, GRANGS KYI TSIG DANG BSDUS PA'I TSIG
SBYOR BA LA GCIG GI TSIG GIS GCIG TU STON PA DANG, MANG PO'I TSIG
GIS THA DAD DU

@295B STON PA STE RNAM PA GNYIS SO, ,DE LA LNGA ZHES BYA BA'I
GRANGS DANG, PHUNG PO ZHES BYA BA'I BSDUS PA'I TSIG SBYAR NAS
PHUNG PO LNGA ZHES BYA BA LDAN PA'I TSIG STON PA'I RKYEN DANG
LDAN PA NI BA GNYIS PAR 'GYUR TE, PHUNG PO YANG YOD LA LNGA YANG
YOD PA NI PHUNG PO LNGA LTA BU'O, ,GCIG TU SBYOR BA DANG,

THA DAD PAR SBYOR BA NI SKABS KYIS BRTZI BAR BYA STE, 'DI LTAR
GRONG YIN PA NI GRONG DREG STE GCIG GI TSIG GO, ,GRONG RNAMS DRUG
YIN PA NI GRONG RNAMS DRUG STE MANG PO'I TSIG GO, ,BA GNYIS PA
ZHES BYA BA NI BSDU BA YOD PA'I BA DANG, GRANGS YOD PA'I BA DANG
GNYIS TE, DE STON PA NI

BA GNYIS PA'O, ,DA NI ZLAS DBYE BA 'CHAD DE, DE'I PHYIR, BSDU
BA'I PHYIR DANG DBYE PHYIR DANG, ,NYE BAR THA DAD SBYOR BA'I
PHYIR, ,'DAS MA THAG DANG GZHAN DAG DANG, ,LAN GRANGS GZHIN LA
SBYOR BYED PA, ,ZLAS DBYE BA ZHES 'DOD PA YIN, ,ZHES SMOS TE,
ZLAS DBYE BA BSDU BA'I

PHYIR SBYOR YANG RUNG, DBYE PA'I PHYIR SBYOR YANG RUNG STE, NYE
BAR NI DE GNYIS KA YANG THA DAD PAR GO BAR BYED PA YIN NO, ,DE LA
BSDU BA'I SBYOR BA NI SA DANG CHU DANG ME DANG RLUNG NI 'BYUNG BA
ZHES PA LTA BU'O, ,DBYE BA'I SBYOR BA NI CHOS NI 'KHOR BA DANG
MYA NGAN LAS 'DAS PA ZHES BYA BA LTA BU'O, ,SDUD PA

DAG LA YANG 'DAS MA THAG PA SDUD PA NI, DANG NGAM YANG GI SGRA
DANG 'DAS MA THAG PA'I SGRA SDUD PA'O, ,GZHAN SDUD PA NI TSIG TU
MA SMOS PA'I DON DAG SDUD PA'O, ,LAN GRANGS GZHAN LA SBYOR BA NI
LAN GRANGS GZHAN LA SMOS PA'I TSIG SDUD PA'O, ,ZLAS DBYE BA ZHES
BYA BA NI ZLAS DBYE BA

STE; GNYIS PAR STON PA ZHES BYA BA'I DON TO, ,DA NI PHYOGS TZAM
STON PA 'CHAD DE, DE'I PHYIR, RANG GI RIGS TZAM SDUD BYED CING,
,PHYOGS GZHAN KUN DU SPONG BA DANG, ,RIGS KYI TSAD KYANG MI 'DZIN
PA, ,PHYOGS TZAM STON PA'I SBYOR BA'O, ,ZHES SMOS TE, 'DI TZAM

DANG; RE RE LTA BU'I TSIG SDUD PA YIN TE, SEMS TZAM ZHES BYA BA
LTA BU SEMS KYI RIGS THAMS CAD STON PA DANG, SEMS YIN PA GZHAN
SPONG BAR BYED CING SEMS RANG GI TSAD 'DI TZAM ZHES 'DZIN PAR MI
BYED PA DE LA NI PHYOGS TZAM STON PA ZHES BYA'O, ,DE BZHIN DU
RTZA RE RE

@296A *, ,ZHING RE RE ZHES BYA BA LA SOGS PA LA YANG SBYAR RO,
,DE LTAR TSIG SDUD PA'I SBYOR BA BSTAN NAS DA NI TSIG GI PHRAD
'CHAD DE, DE YANG GNYIS TE, PHRAD DANG PHRAD 'DUS PA'O, ,DE LA
PHRAD BSTAN PA'I PHYIR, GANG ZHIG RANG GI DON MED CING, ,DON GYI
MING LA GSAL 'BYED PA, ,TSIG

GI PHRAD CES BYA BA STE, ,DE LDAN PHRAD DANG BCAS PA YIN, ,ZHES
BYA BA SMOS TE, TSIG GANG ZHIG RANG LA BSTAN PAR BYA BA'I DON MED
CING GZHAN LA PHAN 'DOGS SHING GSAL BAR BYED PA DE NI TSIG GI
PHRAD CES BYA STE, DPER NA LCAGS GNYIS SBYOR BAR BYED PA'I TSA LA
LTA BU'O, ,DON GYI MING NI TSIG GANG LA

STON PAR BYED PA'I DON YOD PA'O, ,PHRAD DANG BCAS BA NI PHRAD
DANG LDAN ZHING PHRAD YOD PA'O, ,DE LTAR SPYIR BSTAN NAS RANG
RANG GI 'JUG PA BSTAN PA'I PHYIR, DE LA PHRAD CING 'JUG PA NI,
,ZHES BYA BA LA SOGS PA SMOS SO, ,TSIG GI PHRAD RNAMS LAS GANG
ZHES BYA BA'I 'JUG PA BSTAN PA NI, GANG NI

'DRI BA'I TSIG GI DON, ,SPYI LA KHYAB PAR SBYOR BA STE, ,ZLA SDUD
PA LA KUN DU SBANG, ,ZHES SMOS TE, GANG ZHES BYA BA NI 'DRI BA'I
TSIG LA KHYAB PA'I SPYI'I DON DU SNYEGS PA STE, ZLA BSDU BA'I
TSIG MA GTOGS PA GZHAN THAMS CAD LA 'JUG CING 'DRI BAR BYED PA'I
TSIG TU SBYAR RO, ,DE DANG CHA

MTHUN PA NI, CI LA SOGS PA'ANG DE BZHIN TE, ,KHYAB PA SKABS KYIS
BRTZI BAR BYA, ,ZHES BYA BA YIN TE, JI SNYED DANG SU DAG LA SOGS
PA GANG DANG MTHUN TE, 'DRI ZHING SPYI LA KHYAB PAR 'GYUR RO,
,KHYAB BA SKABS KYIS BRTZI BA NI GANG DAG CES BYA BA DANG, SU DAG
CES BYA BA LTA BU SKABS SU

'JUG PA'I YUL MI MTHUN PAR 'GYUR BA LTA BU'O, ,DE ZHES BYA BA'I
'JUG PA BSTAN PA, DE ZHES BYA BA'I TSIG GI DON, ,THA SNYAD DNGOS
DANG DUS 'JUG GSUM, ,'DAS DANG RNAM GRANGS GZHAN CAN DANG, ,LHAG
MA DAG DANG BCAS PA'O, ,ZHES BYA BA LA SOGS PA SMOS TE, DE ZHES
BYA BA'I SMRA TSIG GI

THA SNYAD LA 'JUG PA DANG, DNGOS PO LA 'JUG PA DANG, DUS LA 'JUG
PA GSUM LAS THA SNYAD LA 'JUG PA 'BA' ZHIG LA YANG GSUM STE, 'DAS
PA LA 'JUG PA DANG, RNAM GRANGS GZHAN YOD PAR SBYAR BA DANG, LHAG
MA DANG BCAS PAR STON PA'O, ,DNGOS PO LA 'JUG PA NI, BDEN PA DAG
DANG GSANG BA DANG, ,BDAG GI

@296B BA DANG PHA ROL PO, ,DNGOS PO DAG LA 'JUG PA BZHI, ,ZHES
SMOS PA YIN TE, BDEN PA LA 'JUG PA DANG, GSANG BA LA 'JUG PA
DANG, BDAG GI PA LA 'JUG PA DANG, PHA ROL PO LA 'JUG PA'O, ,DUS
LA 'JUG PA NI, 'DAS PA DANG NI MA 'ONGS PA'I, ,DUS GNYIS LA NI
'JUG PA GNYIS, ,ZHES SMOS

PA YIN TE, 'DAS PA LA 'JUG PA DANG, MA 'ONGS PA LA 'JUG PA GNYIS
SO, ,MI 'JUG PA NI GNYIS TE, BDAG NYID DA LTAR NYID LA SPANG,
,ZHES BYA BA SMOS TE, DNGOS PO'I SKABS SU BDAG NYID LA MI 'JUG
,DUS KYI SKABS SU DA LTAR LA MI 'JUG GO, ,DA LTAR GYI DNGOS PO LA
MI 'JUG GAM ZHE NA, DNGOS PO'I

DUS NI MI 'DOR TE, ,KUN LA RAB TU SBYAR BAR BYA, ,ZHES SMOS TE,
DNGOS PO LA 'JUG PA'I GZHI NI DUS GSUM CHAR MI 'DOR TE, DUS KUN
LA 'JUG PAR SBYAR BAR BYA'O, ,'DI ZHES BYA BA'I 'JUG PA BSTAN
PA'I PHYIR, 'DI TSIG 'DAS DANG MA 'ONGS DANG, ,SKABS KYI DNGOS
GZHAN DAG LA 'JUG ,GANG ZHIG LA NI LTOS BYAS

PA'I, ,NYE BA DAG DANG MNGON SUM PA'I, ,DNGOS PO DAG KYANG GNYIS
YIN NO, ,ZHES BYA BA SMOS TE, 'DI ZHES BYA BA'I SGRA NI 'DAS PA
LA 'JUG PA DANG, MA 'ONGS PA LA 'JUG PA DANG, DNGOS PO GZHAN LA
'JUG PA GSUM MO, ,DE LA YANG GNYIS TE, DNGOS PO NYE BA LA 'JUG PA
DANG, MNGON SUM LA 'JUG PA'O, ,'DI GNYIS

KYANG LTOS PA YIN TE, GANG ZHIG LA LTOS NA 'DI NYE'O ZHES BYA BA
DANG, GANG ZHIG LA LTOS NA 'DI MNGON SUM MO ZHES STON PA'O, ,'DI
ZHES BYA BA'I SGRA MI 'JUG PA NI, SPANG BAR BYA BA 'DI LTA STE,
,LKOG TU GYUR DANG RING BA DANG, ,GAL TE BSTAN BYA DUS NYID NA,
,'DAS DANG MA 'ONGS SBANG BAR BYA, ,ZHES PA YIN

TE; DON LKOG TU GYUR PA LA MI 'JUG PA DANG, ,DNGOS PO RGYANG RING
BA LA MI 'JUG PA'O, ,GAL TE 'DI ZHES BYA BA'I SGRA DUS LA 'JUG PA
NI, 'DAS PA DANG MA 'ONGS PA LA MI 'JUG PA'O, ,DE RNAMS KUN LA
BSGYUR BA LDAN, ,ZHES BYA BA NI GANG DANG DE DANG, 'DI RNAMS LA
BSGYUR BA BDUN DANG LDAN TE, 'DI LTAR GANG, GANG LA,

GANG GIS, GANG GI PHYIR, GANG LAS, GANG GI ,GANG LA, ZHES PA STE
DE BZHIN DU GZHAN LA YANG SBYAR RO, ,DA NI SKABS SU BAB PA'I TSIG
,DA LTAR BYUNG LA SBYOR BA STE, ,'DAS PA'I SKABS LA RNAM PAR
SPANG, ,ZHES BYA BA LA, DA NI ZHES BYA BA'I SGRA NI DON BSHAD
PA'I SKABS SU BAB PA'I TSIG YIN TE DA LTAR BSHAD

@297A *, ,PA'I DUS LA SBYOR GYI 'DAS PA'I DUS LA MI 'JUG GO, ,NA
ZHES BYA BA'I 'JUG PA BSTAN PA, NA ZHES BYA BA'I TSIG GI DON,
,DMIGS KYIS DBYE DANG RGYU MTSAN DANG, ,RGYU MTSAN DON GYIS BSTAN
PA DANG, ,LAS DANG CHED DANG RTEN GNAS DANG, ,PHYI TSIG DE GZHAN
SOGS STON DANG, ,'OS PAR DKA' BA CHAGS 'DZIN LAS, ,

PHYI TSIG DES PAR BYED BA DANG, ,DE LAS BZLOG PA NYID DANG NI,
,'GAL BA'ANG MI 'GAL STON PA DANG, ,SMON DANG 'DRI DANG THE TSOM
GZHI, ,TSE SKABS RNAMS LA 'DI MTHONG NGO, ,ZHES BYA BA YIN TE, NA
ZHES BYA BA'I TSIG GI DON NI 'DI SNYED CIG LA 'JUG PA LAS DMIGS
KYIS 'BYED PA'I NA LA

YANG GNYIS TE, GZHUNG 'DZUGS PA DANG, GAL 'DZUGS PA'O, ,DE LA
DMIGS KYIS 'BYED PA'I GZHUNG 'DZUGS PA NI DNGOS SU NA ZHE 'AM,
MDOR NA ZHES PA LTA BU'O, ,GAL 'DZUGS PA NI YIN GRANG NA ZHE 'AM,
'GYUR GRANG NA ZHES PA LTA BU'O, ,RGYU MTSAN NI MTSAN MA'I TSIG
DANG, RGYU'I TSIG GI STE, DE LA RGYU

MTSAN MTSAN MA'I TSIG NA CI ZHIG YOD NA 'DI BYED CES PA LTA BU'O,
,RGYU MTSAN RGYU'I TSIG NI 'DI YOD NA 'DI 'BYUNG ZHES PA LTA
BU'O, ,RGYU MTSAN DON GYIS BSTAN PA NI 'DI LTAR SHING NYID MED NA
SHING SHA PA GANG ZHIG YOD CES PA LTA BU'O, ,YOD PA'I TSIG GIS
'GEGS PAR BYED PA'AM, 'DRI BA'I TSIG

GIS LAN LDON PAR BYED PA'O, ,LAS NI SHING GI RTZE MO NA GCOD CES
PA LTA BU'O, ,CHED NI SHING GI PHYIR NA CHU 'DREN ZHES PA LTA
BU'O, ,RTEN GNAS NI SHING GI RTZE MO NA GNAS SO ZHES PA LTA BU'O,
,TSIG PHYI MA DE LAS GZHAN PA LA SOGS PAR STON PA'I SOGS KYIS
BSDU BA NI, TSIG PHYI MA DE DANG 'GAL

BA DANG, DE MED PAR STON PA BSDU PA STE, 'DI LTAR GANG NA DU BA
YOD PA DEN ME YOD PA YIN NA 'DI NA NI ME MA YIN PA YOD DO ZHES PA
LTA BU TSIG PHYI MA SNGA MA LAS GZHAN STON PA DANG, 'GAL BAR STON
PA DANG, MED PAR STON PA LTA BU YIN NO, ,MI 'OS PA'I TSIG

GIS PHYI MA NGES PAR BYED PA NI LHA YANG PHYAG 'TSAL NA MI LTA CI
SMOS ZHES PA LTA BU'AM, RGYU YANG MA SKYES NA RGYU CAN LTAG LA
SKYES ZHES PA LTA BU'O, ,DE LAS BZLOG PA NI, SNGA MA'I TSIG GIS
PHYI MA NGES PAR BYED PA STE, MI LHA LA PHYAG 'TSAL NA LHA YANG
PHYAG 'TSAL LAM ZHES BYA BA LTA BU'O, ,'GAL

@297B BA YANG MI 'GAL BAR STON PA NI MI MTHUN PA'I RGYAN STON PA
YIN TE, 'DI LTAR DON DAM PAR NI DBYER MED NA KUN RDZOB TZAM DU
DBYER YOD CES PA LTA BU'O, ,SMON PA'I GZHI NI BYANG CHUB KYI
SNYING PO THOB PAR BYA NA ZHES SMON PA NI GO CHA'I RGYU ZHES PA
LTA BU'O, ,'DRI BA'I GZHI NI GZUGS GZUGS SU RUNG

BA YIN NA 'DI CIS GZUGS SU RUNG ZHES PA LTA BU'O, ,THE TSOM GYI
GZHI NI SA BON YOD NA MYU GU 'BYUNG BAR 'GYUR RAM 'ON TE MA YIN
ZHES PA LTA BU'O, ,TSE SKABS NI 'DI SKAD BDAG GIS THOS PA DUS
GCIG NA ZHE'AM, GANG GI TSE NA ZHES PA 'AM, DE'I TSE NA ZHES PA
LTA BU STE, DUS LA SBYOR BA'I BDUN PA'O, ,DA NI STE'I DON 'CHAD

DE; DE YANG RNAM PA GSUM DU BSTAN PA'I PHYIR, STE NI LHAG MA YOD
PA STE, MTSAMS SBYOR BA DANG DAM 'CHA' DANG, ,GZHAN 'DREN PA DANG
GSUM DU 'DOD, ,CES BYA BA SMOS SO, ,DE LA MTSAMS SBYOR BA BSHAD
PA'I PHYIR, BYED DANG BYA BA'AM YANG NA NI, ,BYA BA NYID DU SBYOR
BA GANG, ,TSIG GNYIS

RIM MAM DUS GCIG TU, ,SBYOR BAR BYED PA MTSAMS SBYOR YIN, ,ZHES
BYA BA SMOS TE, MTSAMS SBYOR BA YANG KHA CIG NI TSIG SNGA MA BYED
PAR SBYOR LA, TSIG PHYI MA BYA BAR SBYOR BA LA DUS MI MTHUN PAR
RIM CAN DU 'JUG PA YOD DE, MDA' 'PHANGS TE PHOG CES PA LTA BU'O,
,KHA CIG NI

GNYIS KA BYA BAR SBYOR LA DUS RIM GYIS 'JUG PA YOD DE, LHA MCHOD
DE LAS BYA ZHES PA LTA BU'O, ,KHA CIG NI GNYIS KA BYA BAR SBYOR
LA DUS GCIG TU SBYOR BA YOD DE, 'DZUM DMUL TE MDANGS PHYUNG ZHES
PA LTA BU'O, ,'DI DAG NI NAS ZHES BYA BA DANG, CING ZHES BYA BA
LA SOGS PA DANG YANG

MTHUN PAR SBYAR RO, ,DAM 'CHA' BA NI, GANG ZHIG GIS NI SNGA MA
LA, ,GSAL BAR BYED PA DAM 'CHA' BA, ,ZHES BYA BA YIN TE, RNAM
GRANGS DAM BCA' BA DANG, DE BZHIN DU GTAN TSIGS DANG, NGES PA'I
TSIG DANG, BSTAN PA BSHAD PA LA SOGS PA YIN TE, TSIG PHYI MAS
SNGA MA LA PHAN 'DOGS SHING

GSAL BAR BYED BA RNAMS SO, ,GZHAN 'DREN PA NI, LHAG MA YOD TZAM
STON GYUR CING, ,DE LAS GZHAN GYUR GZHAN 'DREN PA'O, ,ZHES BYA BA
YIN TE, DA DUNG BSTAN PAR BYA BA GZHAN ZHIG KYANG YOD PA TZAM DU
STON CING GONG MA GNYIS KA LAS GZHAN DU STON PA NI, GZHAN 'DREN
PA YIN TE, 'DI LTAR SHAR GYI

@298A *, ,PHYOGS NA DBANG PO STE, ,LHO'I PHYOGS NA 'CHI BDAG GO
ZHES PA LTA BU'O, ,'DI RNAMS NI TSIG LHAG MA YOD PAR STON PA STE,
'DI NYID NI TSIG MA YIN NO, ,DANG GI 'JUG PA BSTAN PA NI, DANG NI
'BYED DANG SDUD PA DANG, ,RGYU MTSAN CHE SKABS GDAMS NGAG LNGA,
,DE NYID DANG NI GZHAN

DAG DANG, ,LAN GRANGS GZHAN LA SBYAR BA YI, ,SDUD PA'I DANG YANG
GSUM DU 'DOD, ,CES BYA BA YIN TE, DE LA 'BYED PA NI CHOS NI 'KHOR
BA DANG MYA NGAN LAS 'DAS PA ZHES PA LTA BU'O, ,SDUD PA NI 'KHOR
BA DANG MYA NGAN LAS 'DAS PA'I CHOS SHES PA LTA BU'O, ,RGYU MTSAN
MNYAN PA BYAS PAR LHAG

MTHONG 'PHEL ZHES PA LTA BU'O, ,TSE SKABS NI DGE SLONG DE DAG
BTZAM LDAN 'DAS LA PHYIR NYAN PA DANG ZHES PA LTA BU'O, ,GDAMS
NGAG NI DGE SLONG DAG LEGS PAR RAB TU NYON LA YID LA ZUNG SHIG
DANG ZHES PA LTA BU'O, ,SDUD PA'I DANG 'BA' ZHIG LA YANG DBYE BA
GSUM STE, 'DAS PA'AM MA 'ONGS

PA'ANG RUNG STE, NYE BA NYID BSTAN PA BSDU BA DANG, DNGOS PO
GZHAN BSDU BA DANG, LAN GRANGS GZHAN LA BSTAN PA BSDU BA'O, ,NI
ZHES BYA BA'I 'JUG PA BSTAN PA NI DGAR DANG BSNAN PA'I TSIG DMIGS
SMA NGES PAR 'DZIN PA STE, PHYI MA'I TSIG DANG SBYAR BAR BYA,
,ZHES BYA BA YIN TE, NI ZHES

BYA BA'I SGRA NI DGAR BA DANG BSNAN PA'I TSIG TU 'GYUR TE, DE LA
DGAR BA LA YANG ZLA LAS DGAR BA DANG, BKOD PA LAS DGAR BA'O, ,DE
LA ZLA LAS DGAR BA NI DGAR BA'I GNAS DMIGS KYIS MA SMOS KYANG DON
GYIS YOD PAR SHES PAR BYA'O, ,BKOD PA LAS DGAR BA NI, SNGAR NGO
BO BKOD NAS PHYIS

GTAN TSIGS 'JOG PA LTA BU'O, ,BSNAN PA LA YANG NGO BO NYID BRNAN
PA DANG, RNAM GRANGS KYIS DBYE BA BSNAN PA'O ,DE LA NGO BO NYID
BSNAN PA NI NYID DANG KHO NA LTA BUR 'GYUR BA'O, ,RNAM GRANGS
GZHAN BSNAN PA NI YANG NA ZHES PA LTA BUR 'GYUR BA'O, ,PHYI MA'I
TSIG DANG SBYAR ZHES BYA BA NI SPYIR 'DRI BA'I

TSIG YIN PAS TSIG PHYI MA DANG SBYAR TE, GANG GI PHYIR ZHES BYA
BA DANG, GANG ZHE NA ZHES BYA BA DANG, 'DI LTA STE ZHES BYA BA
DANG SBYAR BAR BYA'O, ,KYANG DANG YANG LA SOGS PA'I 'JUG PA NI,
KYANG DANG YANG NI SDUD PA'I TSIG ,MI MTHUN MTHUN PAR STON PA'ANG
YIN, ,'DAS PA'AM MA 'ONGS GZHAN DAG

@298B LAS, ,CI RIGS DAG TU BSDU BAR BYA, ,YANG ZHES BYA BA BSNAN
PA YIN, ,ZHES BYA BA YIN TE, SDUD PAR STON PA'I TSE NI 'DAS PA'AM
MA 'O NGAS PA'AM, DNGOS PO GZHAN YANG RUNG STE, YON TAN MTSUNGS
PAR SDUD PA'O, ,'GAL BA'I CHOS MI 'GAL BAR STON PA 'ANG YIN TE,
MI MTHUN PA'I RGYAN DU 'GYUR

BA'O, ,'DAS PAR STON PA'AM, MA 'ONGS PAR BSTAN PA'AM, GZHAN SDUD
PAR BSTAN PA'I SKABS SU NI CI RIGS PAR BSDU ZHES BYA STE, CI RIGS
PA ZHES BYA BA'I SGRA NI 'DAS PA'I SKABS SU MA SMOS KYANG GZHAN
SDUD PAR BYED PA RNAMS SO, ,BSNAN PA ZHES BYA BA NI KHA CIG TU NI
ZHES BYA BA'I TSIG BSNAN PAR

'GYUR TE, RNAM GRANGS GZHAN BSNAN PAR STON PA'O, ,DA NI KHO NA'I
TSIG GI DON BSTAN PA'I PHYIR, NGES PAR GZUNG BA'I TSIG GI DON,
,GZHAN MI LDAN DANG GZHAN LA MIN, ,LDAN PA TZAM DU 'DZIN PA DANG,
,MA NGES BA YI RNAM PA GNYIS, ,DE BZHIN MI SLU BA NYID DANG, ,KHO
NA DAG NI RNAM PA DRUG ,CES BYA BA SMOS

SO; ,DE LA NYID DANG KHO NA LTA BU'I TSIG DON DRUG LA 'JUG STE,
GZHAN MI LDAN PAR NGES PAR GZUNG BA DANG, GZHAN LA MI LDAN PAR
DES PAR GZUNG BA DANG, GZHAN MI LDAN PAR NGES BA DANG, GZHAN LA
MI LDAN PAR MA NGES PA DANG, LDAN PA TZAM DU NGES PAR GZUNG BA
DANG, BDEN ZHING MI SLU'I DON DANG DRUG GO, ,DE LA GZHAN

MI LDAN PA NI DE BZHIN GSHEGS PA NI YONGS SU RDZOGS PA'I YON TAN
KHO NA DANG LDAN NO ZHES PA LTA BU STE, 'DI LA CHOS GZHAN MED PAR
STON PA'O, ,GZHAN LA MI LDAN PAR NGES PAR GZUNG BA NI DE BZHIN
GSHEGS PA KHO NA LA YONGS SU RDZOGS PA'I YON TAN MANG NGO ZHES PA
LTA BU STE, GZHAN LA MED PAR STON PA'O, ,

GZHAN MI LDAN PAR NGES PA NI SRID SGRUB 'PHONG KHO NA SKYEN ZHES
PA LTA BU STE, 'DI LA YON TAN GYI CHOS RTZIS MKHAS PA LA SOGS PA
GZHAN YANG YOD PAS MA NGES PAR 'GYUR RO, ,GZHAN LA MI LDAN PAR MA
NGES PA NI SRID SGRUB KHO NA RTZIS MKHAS PA ZHES PA LTA BU STE,
'DI NI SRID SGRUB PAS DON GRUB RTZIS MKHAS TE MA

NGES PAR 'GYUR RO, ,LDAN PA TZAM DU 'DZIN PA NI SRID SGRUB RTZIS
MKHAS PA KHO NA'O ZHES PA LTA BU STE, 'DI NI LDAN BTZAM DU SGRUB
KYI GZHAN LA ZUR ZA BAR MI BYED DO, ,BDEN ZHING MI SLU BA'I DON
LA 'JUG PA NI KUN RDZOB DANG DON DAM PA'I DE KHO NA NYID CES PA
LTA BU'O, ,NYID KYI 'JUG PA BSTAN PA'I PHYIR, ,NYID NI DE BZHIN

@299A *, ,CUNG ZAD DU, ,PHYI TSIG THA DAD MIN PA DANG, ,DNGOS
PO'I RKYEN DU 'GYUR BA'O, ,ZHES BYA BA YIN TE, NYID PHAL DU DRUG
KHO NA DANG 'BRA'O, ,CUNG ZAD MI 'DRA BA'I TSIG PHYI MA RANG LAS
THA MI DAD PAR SBYOR BA YANG YOD DE, AUTPA LA NYID SNGON PO'O
ZHES PA LTA BU'O, ,KHA CIG TU DNGOS PO'I RKYEN DU 'GYUR

TE, SRA BA NYID CES PA LTA BU SRA BA'I DNGOS BO NI SRA BA NYID
LTA BUR STON PA'O, ,TZAM GYI 'JUG PA NI, TSAD 'DZIN LHAG PA 'GOG
PA YI, ,TZAM ZHES BYA BA RNAM PA GNYIS, ,ZHES BYA BA YIN TE, TSAD
'DZIN PA'I TZAM NI RDUL PHRA MO TZAM ZHES BYA BA 'AM, RI RAB TZAM

ZHES BYA BA LTA BU'O, ,LHAG PA 'GOG PA'I TZAM NI RNAM PAR RIG PA
TZAM ZHES PA LTA BU'O, ,DE DANG PHYOGS MTHUN PA BSTAN PA'I PHYIR,
'BA' ZHIG LA SOGS DE BZHIN SBYAR, ,KHYAB PA SKABS KYIS BRTZI BAR
BYA, ,ZHES BYA BA SMOS TE, 'BA' ZHIG DANG SHA STAG LA SOGS PA'ANG
LHAG PA

'GOG PAR SBYAR TE, DE RNAMS GANG KHYAB CHE BA NI SKABS KYI SHUGS
DANG SBYAR RO, ,DA NI DON LHAG PAR STON PA DANG MI STON PA'I
PHRAD BSTAN PA'I PHYIR, YANG DAG YONGS SU KUN DU SOGS, ,SGRA
BZHIN DANG NI PHRAD DU'O, ,ZHES BYA BA SMOS TE, YANG DAG PAR
ZHE'AM, YONGS SU ZHE'AM, KUN DU ZHE'AM, DE BZHIN DU RAB

DANG, RNAM PA DANG, NYE BA DANG, SHIN TU LTA BU SKABS SU SGRA JI
LTA BA BZHIN DU STON PAR 'GYUR RO, ,SKABS SU DON LHAG PAR STON
PAR BYED PA MED DE, TSIG GI PHRAD DANG RGYAN TZAM MO, ,DA NI TSUL
GYI SGRA LAS TSIG PHRAD DU 'GYUR BA BSTAN PAR 'DOD NAS, TSUL NI
'DRA DANG SMAD PA DANG, ,SGRO DANG SDOM PA MTSAN NYID DANG, ,

THABS DANG RIGS PA DON DANG 'DOD, ,LEGS PA DAG LA 'JUG PA LAS,
,'DRA BAR SBYAR BA PHRAD DU 'DOD, ,CES BYA BA SMOS TE, TSUL ZHES
BYA BA'I SGRA JI SKAD DU SMOS PA'I DON BCU LA 'JUG PA LAS 'DRA
BAL 'JUG PA NI DPER SBYAR BAR BYA'O, ,SMAD PA LA 'JUG PA NI MI
NGAN PA LA MI'I TSUL ZHES PA LTA BU'O, ,SGO LA 'JUG PA

NI DON GYI SGO LA DON GYI TSUL ZHES PA LTA BU'O, ,SDOM PA LA 'JUG
PA NI TSUL DU ZHUGS BA ZHES PA LTA BU'O, ,MTSAN NYID LA 'JUG PA
NI NGANG TSUL NGAN PA LA TSUL NGAN ZHES PA LTA BU'O, ,THABS LA
'JUG PA NI SNGAGS KYI THABS NI RIG SNGAGS KYI TSUL ZHES PA LTA
BU'O, ,RIGS PA LA 'JUG PA NI RIGS PA DANG LDAN PA LA

@299B TSUL DANG LDAN PA ZHES PA LTA BU'O, ,DON LA 'JUG PA NI DON
BZANG PO LA TSUL BZANG PO ZHES PA LTA BU'O, ,'DOD PA LA 'JUG PA
NI GZHAN GYI 'DOD PA'I LUGS NI GZHAN GYI TSUL ZHES PA LTA BU'O,
,LEGS PA LA 'JUG PA NI MA NOR BAR BYED PA LA TSUL BZHIN BYED PA
ZHES PA LTA BU'O, ,TSUL ZHES BYA BA'I

DON 'DI RNAMS LA 'JUG PA LAS 'DRA BAR SBYAR BA NI TSIG GI PHRAD
DU GZUNG NGO, ,BZHIN LA SOGS PA'I 'JUG PA BSTAN PA, BZHIN LA SOGS
BA'I TSIG GI DON, ,MA NOR BA DANG YIN PA DANG, ,'DRA BA DAG TU
SBYAR BA'O, ,ZHES BYA BA YIN TE, DE BZHIN DANG DE LTA BU ZHES DE
BZHIN DANG DE LTA BU ZHES BYA BA'I TSIG GI DON MA NOR BA LA

'JUG PA NI DE BZHIN NYID CES PA LTA BU'O, ,YIN PA LA 'JUG PA NI
DE YIN PA NI DA LTA BU'O ZHES PA LTA BU'O, ,'DRA BA LA 'JUG PA NI
DE DANG 'DRA BA NI DE BZHIN NO ZHES PA LTA BU'O, ,CING LA SOGS
PA'I 'JUG PA BSTAN PA'I PHYIR, CING LA SOGS PA BSDU BA DANG,
,MTSAMS SBYOR DAG TU BYED PA YIN, ,ZHES SMOS

PA YIN TE, CING ZHES BYA BA DANG, ZHING ZHES BYA BA DANG, SHING
ZHES BYA BA 'DI RNAMS BSDU BA LA 'JUG PA NI, YANG DANG KYANG LA
SOGS PA DANG MTHUN PAR 'JUG GO, ,MTSAMS SBYOR BAR BYED PA NI STE
DANG, TE LA SOGS PA DANG MTHUN PAR STON PA STE, 'DOD CING CHAGS
PA ZHES PA LTA BU'O, ,DA NI LA'I

DON BSTAN PA'I PHYIR, LA NI GNYIS PA BZHI PA DANG, ,BDUN PA SDUD
DANG SBYOR BA DANG, ,SMON DANG CHAD 'DZIN GZHI DANG NI, ,TSE
SKABS DAG TU 'DOD PA YIN, ,ZHES SMOS PA YIN TE, LA'I DON GNYIS
PAR 'GYUR BA NI SHING LA GCOD CES PA LTA BU'O, ,BZHI PAR 'GYUR BA
NI SHING LA CHU 'DREN ZHES PA LTA

BU'O, ,BDUN PAR 'GYUR BA NI SHING LA BYA GNAS SO ZHES PA LTA
BU'O, ,SDUD PAR 'GYUR BA NI LAG PA BSNYAL LA ZAN BZA' ZHES PA LTA
BU'O, ,SBYOR BA NI 'DI NA NI YOD LA 'DI NA NI MED DO ZHES PA LTA
BU'O, ,SMON PA NI BDAG NAM ZHIG NA 'DI LTA BU ZHIG TU GYUR LA,
GYUR NAS KYANG ZHES BLTA BU'O, ,

TSAD 'DZIN PA NI DE TZAM DU BYA BA LA, CI TZAM LA DE TZAM LA ZHES
PA LTA BU'O, ,TSE SKABS NI DUS DE LA 'AM DE RA ZHES PA LTA BU'O,
,DRUG PA'I PHRAD BSTAN PA, KYI NI 'BREL PA'I TSIG YIN TE, ,ZHES
BYA BA YIN TE, ZHES BYA BA YIN TE, LHA SBYIN GYI RTA ZHES PA LTA
BU STE, PHAN TSUN GYI DON 'BREL PAR SBYOR

@300A *, ,BA'I BRDA SPROD PAR 'DOD PA'O, ,GSUM PA'I 'JUG PA BSTAN
PA, KYIS NI BYED PAR 'DOD PA YIN, ,ZHES SMOS TE, LHA SBYIN GYIS
BYAS ZHES PA LTA BU'O, ,DE DAG MI MTHUN PA'I RGYAN YOD PAR BSTAN
PAR BYA BA'I PHYIR, MI MTHUN RGYAN NI GSUM CHAR LA'O, ,ZHES BYA

BA SMOS TE, LA MI MTHUN PA'I RGYAN DU 'GYUR BA NI RGYU MED PA LA
'BRAS BU 'DOD PA ZHES PA LTA BU'O, 'BYUNG KHUNGS KYI DON NI RI
LAS GSER ZHES ZHES PA LTA BU'O, ,DGAR BA'I DON NI KHYIM PA LAS
DGE BSNYEN ZHES PA LTA BU'O, ,NAS KYI DON NI LAS DANG MTHUN NO,
,CUNG ZAD MI MTHUN PAR BSTAN PA NI, SDUD PA DAG DANG MTSAMS SBYOR
NI, ,

DGAR BA YIN TE NAS DE BZHIN, ,ZHES BYA BA YIN TE, RGYU'I DON NIS
BAN LAS MYU GU DON NIS BAN LAS MYU GU ZHES PA LTA BU'O, ,KYIS MI
MTHUN PA'I RGYAN DU 'GYUR BA NI DE LTA YIN MOD KYIS ZHES PA LTA
BU'O, ,GYIS MI MTHUN PA'I RGYAN DU 'GYUR BA NI 'ON GYIS KYANG
ZHES PA LTA BU'O, ,LNGA PA'I 'JUG PA BSTAN PA'I PHYIR, LAS NI
RGYU DANG 'BYUNG KHUNGS DANG, ,

NAS LA CUNG ZAD LHAG PA YIN, ,ZHES BYA BA SMOS TE, NAS ZHES BYA
BA'I SGRA LAS CUNG ZAD LHAG PAR STON PA NI SDUD PA DANG MTSAMS
SBYOR BAR STON PA STE, MIG NAS LUS KYI BAR ZHES PA'AM, KHA GDANGS
NAS NYAL ZHES PA LTA BU'AM, MIG BZLOG NAS BLTAS ZHES PA LTA BU'O,
,BYED PA'I TSIG

DRUG LAS DRUG PA MA GTOGS PA KUN GTAN TSIGS STON PAR YANG 'GYUR
TE, DE BSTAN PA'I PHYIR, ,GTAN TSIGS DAG TU 'GYUR BA NI, ,DRUG PA
'BA' ZHIG MA GTOGS PA'O, ,ZHES BYA BA SMOS TE, DE LA GSUM PA GTAN
TSIGS SU 'GYUR BA NI DES NA ZHES PA LTA BU'O, ,BZHI PAR 'GYUR BA

NI DE'I PHYIR ZHES PA LTA BU'O, ,LNGA PAR 'GYUR BI NA DE CI LAS
SHES ZHES PA LTA BU'O, ,BDUN PAR 'GYUR BA NI BZHI PA DANG MTHUN
TE, GNYIS PA'I SGRA YANG DE BZHIN NO, ,DES NA LA DANG GIS DANG
LAS RNAMS LA GTAN TSIGS SU 'GYUR PA YOD DO, ,DU LA SOGS PA'I 'JUG
PA BSTAN

PA'I PHYIR, DU LA SOGS PA LA DANG MTHUN, ,DE NYID DAG NI LHAG PA
YIN, ,DE BZHIN LHAG BCAS LA LA'O, ,ZHES SMOS TE, DU DANG SU DANG
RU DANG RA RNAMS LA'I SGRA DANG MTHUN TE, 'DI LA ZHES BYA BA LA,
'DI LA ZHES BYA BA LA, 'DI NA ZHES BYA BA DANG, 'DI RU ZHES BYA
BA DANG, 'DIR ZHES BYA

@300B BA DANG, GANG DU ZHES BYA BA DANG, DBUS SU ZHES BYA BA
THAMS CAD LA'I SGRA DANG MTHUN PA SHA STAG GO, ,DE NYID DU STON
PA NI LA'I DON LAS LHAG PA STE, THOG DGU 'PHAR DU PHUB, SHING MIG
MNGAS RES SU BTANG, DBYIBS GRU BZHIR BRTZIGS

ZHES BA LTA BU LA'I DON LAS LHAG PAR STON PA YIN NO, ,TSIG LHAG
MA DANG BCAS PAR STON PA'I SGRA NI LA LA LHAG PA YIN TE, LAG PA
BSNYAL LA ZAN BYA ZHES PA LTA BU'O, ,ZLA SDUD PA NI, 'O LA SOGS
PA ZLA SDUD PA'O ZHES BYA BA YIN TE, RJES SU 'JUG PA'I

YI GE BCU LA AO'I SGRA DANG LDAN PA NI TSIG GI ZLA SDUD PA YIN
TE, 'DI LTAR YIN NO ZHES PA'AM, DE BZHIN DU YOD DO, ,SGOM MO,
,SGRUB PO, ,'GYUR RO, ,'TSAL LO, ,SHES SO, ,'BYUNG NGO, ,'GOG GO,
,DE'O ZHES PA LTA BU YI GE 'DI BCU NI ZLA SDUD PA YIN NO, ,DA NI
SKABS NAS YI GE

RE RE TZAM TSIG GI PHRAD DU 'GYUR BAR BSTAN PA LAS, 'O NA KHONG
DU CHUD PA'I TSIG, ,CES PA NI 'O NA ZHES BYA BA DANG, 'ON TE ZHES
BYA BA DON SNGA MA KHONG DU CHUD PA LAS TSIG PHYI MA'I SKABS
SBYOR BO'O, ,'AM ZHES BYA BA 'BYED SDUD YIN, ,ZHES BYA BA NI 'AM
LA SOGS PA BCU NI 'BYED PA DANG SDUD

PA YIN TE, 'DI LTAR GZUGS SAM, TSOR BA'AM, 'DU SHES SAM, 'DU BYED
DAM, MIG GAM, RNA BA'AM, 'BYUNG NGAM, 'GYUR RAM, 'GRUB BAM, YIN
NAM, 'TSAL LAM, SGOM MAM, ZHES PA LTA BU'O, ,DAG DANG RNAMS NI
MANG PO'I TSIG ,CES BYA BA

NI SHING DAG SHING RNAMS ZHES PA LTA BU DU MA'I TSIG TU STON
PA'O, ,SOGS NI MTHA' DAG SDUD PA YIN, ,ZHES BYA BA'I SOGS ZHES
BYA BA'I TSIG NI MTHA' DAG SDUD PA YIN TE, GZUGS LA SOGS PA ZHES
PA LTA BU DANG PO'I TSIG GIS MTHA'I TSIG SMOS MI DGOS PAR SDUD PA

YIN NO, ,PA'AM CAN NI BDAG PO'AM, ,LDAN PA'I DON DU SBYAR PAR
BYA, ,ZHES BYA BA NI GSER GYI BDAG PO'AM, GSER DANG LDAN PA NI
GSER PA ZHES PA'AM, GSER CAN ZHES BA LTA BU'O, ,DE NYID LAS PA'I
SGRA CUNG ZAD MI 'DRA PAR BSTAN PA NI, BA NI SPYI RU GZHAG PA
STE, ,YUL DUS

@301A *, ,NGES PAR MA BZUNG BA'O, ,ZA BA BZA' DANG ZA PO BZHIN,
,MA NING DAG TU GZHAG PAR BYA, ,ZHES SMOS PA YIN TE, BYA BA STON
PA'I MING LA BA'I SGRA 'BYUNG BA NI YUL DANG DUS KYI SPYIR 'GRO
BA STE, 'DI LTAR ZA BA ZHES BYA BA'AM, LTA BA NYAN PA ZHES BYA BA
LTA BU'O, ,DE LA YUL

NGES PAR MA BZUNG BA NI BYED PA PO'AM, BYA BA'AM, BDAG GI TSIG
GAM, GZHAN GYI TSIG TU MI STON PA'O, ,DUS NGES PAR MA BZUNG BA NI
'DAS PA'AM, MA 'ONGS PA 'AM, DA LTAR GYI TSIG GCIG TU MI STON
PA'O, ,DPER NA ZA BA ZHES BYA BA NI BZA' BA DANG, ZA BA PO RNAMS
KYI SPYIR 'JUG PA

LTA BU'O, ,DE GCIG TU TSANG BAR MI STON PA'I PHYIR MA NING DAG TU
GZHAG PAR BYA BA YIN NO, ,DA NI PHRAD 'DUS PA STON TE, DE'I
PHYIR, GAL TE PHRAD GNYIS 'DUS PA'AM, ,YANG NA MANG PO 'DUS PA
NA, ,SNGA PHYI PHAN TSUN ZIL GNON DANG, ,RANG GI CHA LDAN DAG TU
SBYAR, ,ZHES BYA BA SMOS TE, GAL

TE TSIG GI PHRAD DU GYUR PA GNYIS 'DUS SAM, 'ON TE MANG PO 'DUS
NAS TSIG GI SKABS GCIG GI PHRAD DU BYUNG NA DE'I DON RNAM PA GSUM
DU 'GYUR TE, PHRAD SNGA MAS PHYI MA ZIL GYIS GNON PA DANG, PHYI
MAS SNGA MA ZIL GYIS GNON PA DANG, GNYIS KA'I CHA DANG LDAN PA'O,
,DE LA

GNYIS KA'I CHA DANG LDAN PAR BSTAN PAR 'DOD NAS, GANG LA DMIGS
'DZIN MI BYED DANG, ,DMIGS 'DZIN TE NA PHRAD GYUR NA, ,GNYIS PAR
'GYUR BA'I MTHU YIN NO, ,ZHES SMOS PA YIN TE, 'DI LTAR GAL TE NA
ZHES BYA BA'I TSIG GI DON NI GNYIS PAR 'GYUR TE, DE LA GAL ZHES

BYA BA'I SGRA NI KHYAB PA SPYIR 'GRO BA STE, DMIGS 'DZIN PAR MI
BYED DO, ,TE NA ZHES BYA BA NI PHYOGS GCIG TU BYED PA STE, DE
YANG GANG LA CI ZHIG NA ZHES BYA BA YIN PA LAS GA DANG LAR SBYAR
TE GAL ZHES BSDUS NAS CI ZHIG CES BYA BA'I SGRA PHYI NAS TE NA
ZHES BYA BAR BSGYUR TE, GAL TE NA ZHES BYA BAR BRJOD

NA DON SNGA MA LAS PHYI MA GZHAN YOD PAR STON PA YIN NO, ,PHAN
TSUN ZIL GYIS GNON PA DANG BSGYUR BA NI 'DI BZHIN DU GZHAN LA
YANG SBYAR RO, ,DE DANG CHU MTHUN PAR 'ON TE NA ZHES BYA BA LA
SOGS PA BSTAN PA'I PHYIR, PHYOGS GCIG KHONG DU CHUD PA LAS,
,PHYOGS GCIG 'DRI BAR BYED

@301B PA NI, ,'O NA ZHES BYA'I NUS PA'O, ,ZHES BYA BA LA SOGS PA
SMOS TE, 'O NA ZHES BYA BA'I SGRA NI DON GYI PHYOGS GCIG KHONG DU
CHUD PA LAS PHYOGS GZHAN 'DRI BAR BYED PA'I TSIG GI PHRAD YIN TE,
'ON TE ZHES BYA BA DANG, 'ON ZHES BYA BA NI YI GE BSDUS PA DANG,
MA BSDUS PA TZAM DU ZAD DE,

'O ZHES BYA BA DANG, NA ZHES BYA BA'I PHRAD 'DUS PA'O, ,DE YANG
DMIGS 'DZIN SNGA MA BZHIN, ,GZHAN 'DREN BYED PA TE YIN TE, ,NA
YIS PHYOGS GCIG DAG TU BYED, ,CES BYA BA NI 'ON TE NA ZHES BYA
BA'I SGRA SBYOR BA STE, SNGA MA BZHIN ZHES BYA BA NI 'ON TE ZHES
BYA BA'I SGRA YANG GAL TE DE BZHIN NO,,

BZHIN BYED PA ZHES PA LTA BU'O, ,TSUL BZHIN BYA BA'I DON 'DI
RNAMS LA 'JUG PA LAS 'DRA BAR SBYAR BA NI TSIG GI PHRAD DU GZUNG
NGO, ,BZHIN LA SOGS PA'I 'JUG PA BSTAN PA, BZHIN LA SOGS PA TSIG
GI DON, ,MA NOR BA DANG YIN PA DANG, ,'DRA BA DAG TU SBYOR BA'O,
,ZHES BYA BA YIN

TE; DE BZHIN DANG DE LTA BU ZHES BYA BA'I TSIG GI DON MA NOR BA
LA 'JUG PA NI DE BZHIN NYID CES PA LTA BU'O, ,YIN PA LA 'JUG PA
NI DE BZHIN YIN PA NI DE LTA BU'O ZHES PA LTA BU'O, ,'DRA BA LA
'JUG PA NI DE DANG 'DRA BA NI GZHAN 'DREN PA NI, TE ZHES BYA BA'I
SGRA TSIG LHAG MA DANG BCAS PA LAS GZHAN

'DREN PA YIN NO, ,'ON TE NA ZHES BYA BA'I NA'I SGRA'I PHYOGS GCIG
TU BYED PA STE DMIGS KYIS 'BYED PA'I NA YIN NO, ,GONG DU GNYIS
PAR 'GYUR BAR DAM BCAS PA DE BSTAN PA'I PHYIR, DE GNYIS LDAN PA'I
PHRAD RNAMS NI, ,DMIGS 'DZIN LDAN MI LDAN GNYIS TE, ,ZHES

BYA BA SMOS TE, SPYI LA 'JUG PA DANG, PHYOGS GCIG TU BYED PA
DANG, LDAN PA'I TSIG GI PHRAD RNAMS NI DMIGS 'DZIN PA DANG, LDAN
PA DANG, MI LDAN PA GNYIS TE, DE LA PHYI MA DMIGS 'DZIN PA YOD NA
SNGA MA SPYI LA 'JUG PA MI LDAN PA YANG DON GYIS BSDU BAR BYA LA,
SNGA

MA DMIGS 'DZIN PA YOD NA SNGA MA DNGOS SU SDUD DO ZHES BSTAN PA'I
PHYIR, SNGA MA DON GYIS BSDU BAR BYA, ,YOD NA SNGA MA DNGOS SU
BSDU, ,ZHES SMOS PA YIN NO, ,DE DAG GI MJUG BSDU BA BSTAN PA NI,
GAL TE CI STE 'ON TE DANG, ,DE STE NA ZHES BYA BAR SBYAR, ,ZHES
BYA BA SMOS TE,

@302A *, ,GAL TE NA ZHES PA'AM, DE STE NA ZHES BYA BA RNAMS TSIG
SNGA MA DMIGS 'DZIN PAR MI BYED DAM, SPYI LA 'JUG PA LAS PHYI MA
PHYOGS GCIG TU DMIGS 'DZIN PAR BYED PAR SBYAR RO, ,BSDU BA GNYIS
DANG LDAN PAR BSTAN PA'I PHYIR, 'ON KYANG 'O NA YANG

ZHES PA, ,BSDU BA GNYIS LDAN GNYIS BSDU BYA, ,ZHES BYA BA SMOS
TE, 'ON KYANG ZHES BYA BA'AM, 'O NA YANG ZHES BYA BA LTA BU'I
TSIG GNYIS DANG LDAN PA STE, 'O NA ZHES BYA BA'I SGRA YANG SDUD
PA'I TSIG YIN LA, KYANG ZHES BYA BA DANG, YANG ZHES BYA BA YANG
SDU PA'I TSIG YIN TE, DE LTAR

BSDU BA GNYIS DANG LDAN NA SNGA MA'I 'DOD PA DANG, 'OG MA'I GZHAN
GNYI GA SDUD PAR RIG PAR BYA'O, ,DE LA MTHUN PA BSDU BA DANG, MI
MTHUN PA BSDU BA NI SKABS KYI MTHUS RIG PAR BYA'O ZHES BSTAN PAR
BYA BA'I PHYIR, MTHUN DANG THA DAD SKABS KYI MTHU, ,ZHES SMOS TE,

RES 'GA' NI, GANG LTAR JI LTAR DE LTAR DANG, ,DE BZHIN DE SKAD LA
SOGS PA, ,JI SKAD BSNAN PA'I CHA GNYIS LDAN, ,DE LA SOGS PA'I
PHRAD RNAMS KUN, ,ZIL GNON GYUR TAM CHA LDAN YANG, ,DGOS PA RE
RER DRIL BYA STE, ,ZHES BYA BA SMOS TE,

GANG LTAR DANG JI LTAR LA SOGS PA DON MTHUN PA'I SKABS SHIG TU
PHRAD GNYIS BSNAN NAS SMOS PA'AM, ,MANG PO BSNAN NAS SMOS KYANG
RUNG STE, DE DAG THAMS CAD DON GCIG TU DRIL BAR BYA'O, ,DE YANG
JI LTA BU ZHE NA, KHA CIG NI SNGA MAS PHYI MA ZIL GYIS GNON TE
GCIG TU DRIL BAR

BYA'O, ,KHA CIG NI PHYI MAS SNGA MA ZIL GYIS MNAN TE DRIL BAR
BYA'O, ,KHA CIG NI GNYIS KA'I CHA DANG LDAN PA YANG BSTAN PAR BYA
BA GCIG TU DRIL TE BSDU BAR BYA'O, ,CI'I PHYIR ZHE NA, DON TSIG
SBYOR BA BCU PO DANG, ,PHRAD KYI SBYOR BA JI LTA BA, ,DE LTAR
PHRAD GNYIS 'DUS PA 'AM, ,MANG

PO 'DUS PAR GYUR KYANG RUNG, ,DE LDAN LHAG PA MI STON PHYIR,
,SKABS DANG TSIG SHUGS BRTAGS NAS NI, ,BLO LDAN RNAMS KYIS GANG
RIGS SBYAR, ,ZHES BYA BA BSTAN PA'I PHYIR TE, TSIG GI PHRAD 'DUS
PA THAMS CAD KYANG TSIG GI SBYOR BA BCU DANG, DE PHRAD DANG LDAN
PA LAS DON LHAG

@302B PAR STON PA MED PA'I PHYIR RO, ,SKABS KYI SHUGS NI DGOS
PA'I SHUGS SO, ,TSIG GI SHUGS NI SGRA RNAM PAR SBYAR BA'I SHUGS
SO, ,SHUGS KYI YUL NI CHED DU MA GTAD PA DANG, DNGOS SU MA PHRAD
PA'O, ,GANG RIGS PA NI DON DANG TSIG LA MI 'GAL BA'O, ,DA NI YI
GE DANG MING

DANG; ,TSIG DAG DON GTAN LA 'BEBS PAR BYED PA'I RTZA BA YIN PAR
BSTAN PA'I PHYIR, 'DIR DPE BSTAN PA, DPER NA SKYES BU GANG ZHIG
GIS, ,GZUGS KYI BYE BRAG SHES 'DOD NA, ,PHRA RDUL CHOS LA MTSAN
NYID DU, ,DE SHES CHE RDUL GONG BU DANG, ,GONG CHEN DAG GI MTSAN
NYID

DANG; ,LAS RNAMS 'BAD PA MED PAR ZHES, ,DE SHES SKABS KYI BYA BA
GANG, ,SBYOR BA DAG LA MI 'JIGS BZHIN, ,ZHES BYA BA SMOS TE, DPER
NA SKYES BU ZHIG GZUGS KYI BYE BRAG SHES PAR 'DOD NA DANG POR
RDUL PHRA RAB KYI MTSAN NYID LA MKHAS PAR BYA'O, ,DE NAS RDUL
'DUS TE

RDUL CHEN POR 'GYUR TE DE SHES PAR 'GYUR RO, ,RDUL CHEN PO 'DUS
PA LAS GONG BUR 'GYUR TE DE SHES PAR 'GYUR RO, ,GONG BU LAS GONG
CHEN DU 'GYUR TE DE'I MTSAN NYID DANG LAS DAG KYANG SHES PAR
'GYUR RO, ,DE LTAR LAS DANG MTSAN NYID LEGS PAR SHES PA'I SKYES
BU DE LA GANG

ZHIG GZUGS KYI BYE BRAG 'DRI BA NA 'JIGS PA MED PA DE BZHIN DU,
SKYES BU SMRA BAR 'DOD PA YIS, ,GZHI MTHA'I YI GE'I BYE BRAG DAG
,LEGS PAR KHONG DU CHUD PA NA, ,DE 'DUS MING DANG DE BZHIN TSIG
,SHOL LO KA DANG NI RAB BYED SOGS, ,MING TSIG YI GE MTSUNGS PA'I

PHYIR; ,TSIG SBYAR 'BAD PA MED PAR 'GYUR, ,'DI DAG DE BZHIN NO,
,ZHES SBYAR RO, ,'DI LTAR SKYES BU GANG ZHIG DON DANG LDAN PA'I
TSIG SMRA BAR 'DOD PA DES DANG POR MING GI MTHA'I YI GE'I BYE
BRAG LEGS PAR KHONG DU CHUD PAR BYA'O, ,DE NAS YI GE DE DAG 'DUS
PAS MING 'GRUB

PAR 'GYUR TE, DE'I MTSAN NYID KHONG DU CHUD PAR BYA'O, ,DE BZHIN
DU MING 'DUS PA LAS TSIG YIN TE, DE'I BYE BRAG KHONG DU CHUD NA
GZHAN TSIG 'DUS PA SLO KA DANG, SHLO KA 'DUS PA LAS RAB TU BYED
PA DANG, DE 'DUS PA LAS BSTAN BCOS CHEN PO LA SOGS PA RNAMS KYI
TSIG

@303A *, ,GI SBYOR BA RNAMS 'BAD PA CHUNG DUS SHES PAR 'GYUR RO,
,DE'I PHYIR 'DI NI BSLABS NAS SHES, ,SMRA MCHOG RJES SMRA RNAMS
KYIS BSHAD, ,'BAD PA CHUNG NGUS SHES DE'I PHYIR, ,'DI NI BSLABS
PA'I GNAS YIN NO, ,ZHES SMRA BA'I MCHOG THAMS

CAD MKHYEN PA DANG DE'I RJES SU SMRA PA'I SNGON GYI MKHAN PO
RNAMS KYIS BSHAD DO, ,DA NI DGE BA'I RTZA BA BSNGO BA BSTAN TE,
DE YANG MING GI YON TAN GYI SGO NAS BSNGO BA BSTAN PA'I PHYIR,
DON LA 'JUG BYED SMRA BA RNAMS KYI SGO, ,BLO 'BYED GTI MUG GCOD
PAS MTSON CHA 'DRA, ,MI

'JIGS SNYAMS PA SBYIN BYED DPUNG DANG GO ,DON NOR SMRA BAS MI
NYAMS BRTAN PA'I MKHAR, ,SMRA MCHOG RJES SMRA RNAMS KYIS BSHAD,
,SGRA NYID DANG NI DON LA KHRID PA YI, ,'GRO KUN MTHU GNYIS RAB
TU RGYAS PAR SHOG ,CES BYA BA SMOS TE, DON JI LTA BA BZHIN DU
STON PA'I

'JUG PAR BYED PA'I SGO LTA BU YIN PAS SMRA BA'I SGO'O, ,GANG ZAG
RNAMS KYI BLO 'BYED CING GTI MUG GI DRA BA GCOD PAS MTSON CHA LTA
BU YIN PAS MTSON CHA LTA BU'O, ,DON DANG LDAN PAR SMRA BA'I RGOL
PA RNAMS KYIS MI 'JIGS SHING SNYEMS PA RNYED PAS DPUNG DANG GO
CHA LTA BU'O, ,

RANG GI BLO LA SGRA DANG DON NOR BAR SMRA BA'I SHES RAB 'CHAL
PA'I SKYON GYIS MI NYAMS PA'I BLO BRTAN PA RNYED PAR BYED PAS
BRTAN PA'I MKHAR LTA BU'O, ,'DI LTA BU'I RAB TU BYED PA 'DI THAMS
CAD MKHYEN PA DANG, SNGON GYI MKHAN PO RNAMS KYI RJES SU SMRAS
SHING BSHAD PAS

'GRO BA RNAMS SGRA DANG SGRA'I DON LA MKHAS PAR GYUR CIG CES BYA
BA'I DON TO, ,SMRA BA'I SGO MTSON CHA LTA BU'I 'GREL PA RDZOGS
SO,, ,,RGYA GAR GYI MKHAN PO DRAN PA'I YE SHES GRAGS PAS BLA MA
NOR BZANGS GRAGS PA LAS

THOS TE, SLOB MA GZHON NU GRAGS PA'I DON DU MING GI SBYOR BA NI
CUNG ZAD GZHAG ,PHRAD KYI SBYOR BA NI CUNG ZAD BSHAD NAS BSGYUR
CING ZHUS TE GTAN LA PHAB PA'O,, ,,