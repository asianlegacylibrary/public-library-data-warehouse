@186B #, ,RGYA GAR SKAD DU, BADZRA BI D'A RA nA N'A MA
DH'A RA nI t'I K'A,

BOD SKAD DU, RDO RJE RNAM PAR 'JOMS PA'I GZUNGS ZHES BYA BA'I
RNAM PAR BSHAD PA, DPAL PHYAG NA RDO RJE LA PHYAG 'TSAL LO,
,RGYAL BA KUN GYI GSANG MDZOD 'DZIN PA YI, ,RGYUD KYI DON 'BYUNG
STON PA'I NGO BO LA, ,SGO GSUM DANG BAS 'DUD DE PHYAG 'TSAL NAS,
,MDO YI RNAM BSHAD

BDAG GIS BYA BAR 'DOD, ,DE LA RDO RJE ZHES BYA BA NI YANG DAG
PA'I YE SHES LA BYA STE, RTAG PA DANG MI RTAG PA BDE BA DANG SDUG
BSNGAL GYI MTSAN MA'I DNGOS PO THAMS CAD 'JOMS PA LA BYA'O, ,DE
NAS 'JOMS PA ZHES BYA BA'I DON TO, ,GZUNGS ZHES BYA BA NI DBYINGS
DANG YE SHES GNYIS SU MED PA

LA BYA'O, ,DE LTAR MDO'I BSTAN NAS, DA DGOS 'BREL GYI DON STON
TE, MA NOR BAR STON PA'I PHYIR STON PA DANG, YONGS SU DAG PA'I
'KHOR DANG, GANG DU BSHAD PA'I GNAS DANG, MA NOR SDUD PA'I SDUD
PA PO DANG, GANG BSHAD PA'I MDO'I DON TO, ,DE LA STON PA NI BCOM
LDAN 'DAS

THUGS YANG DAG PA'I TING NGE 'DZIN RDO RJE LTA BU LAS MA G-YOS
KYANG NYID KYI CHE BA DBYUNG BA'I DON DU THUGS YANG DAG PA'I SRAS
GSANG BA'I BDAG PO PHYAG NA RDO RJE LA SHOD CIG PAR BYIN GYIS
BRLABS NAS, SANGS RGYAS KYI ZHING KHAMS MTHA' YAS PA'I NANG DU
RDO RJE RNAM PAR 'JOMS PA'I DON

'DI PHYAG NA RDO RJE LAS RAB TU THOB PA'I PHYIR NA, 'DI SKAD BDAG
GIS THOS PA DUS CIG NA ZHES BYA BA'O, ,STON PA DANG, 'KHOR DANG,
SDUD PA DANG LDAN PAS NA DUS ZHES BYA BA'O, ,LAN GRANGS MANG DU
MA GSUNGS PAR BRGYA LAM DU GSUNGS PAS DUS GCIG NA ZHES BYA BA'O,
,BCOM

LDAN 'DAS RDO RJE LA BZHUGS TE ZHES PA NI BDUD BZHI BCOM PA'I LA
BYA'O, ,YANG NA BCOM LDAN 'DAS RDO RJE LTA BU'I TING NGE 'DZIN LA
THUGS MNYAM PAR GZHAG PA LA BYA'O, ,SANGS RGYAS KYI MTHUS ZHES PA
NI TING NGE 'DZIN LA SNYOMS PAR ZHUGS PA LA BYA'O, ,LAG NA RDO
RJE LUS THAMS

@187A *, ,CAD RDO RJER BYIN GYIS BRLABS NAS ZHES PA NI YANG DAG
PA'I YE SHES RDO RJE LTAR 'DUS MA BYAS PA LA BYA'O, ,RDO RJE'I
TING NGE 'DZIN LA SNYOMS PAR ZHUGS SO, ,ZHES PA NI YANG DAG PA'I
YE SHES KYI NGO BOR RAB TU GNAS PA LA BYA'O, ,DE NAS LAG NA RDO
RJE SANGS RGYAS KYI MTHU DANG

ZHES PA NI SNYOMS PAR ZHUGS MA THAG TU BYANG CHUB SEMS DPA' THAMS
CAD LA MTHU STON PA'I PHYIR RO, ,SANGS RGYAS KYI BYIN GYIS RLABS
KYIS ZHES PA NI KLU'I RGYAL PO MA DROS PAS CHAR 'BEBS PA DE BZHIN
DU MTHU STOBS BSKYED PA'I PHYIR RO, ,RDO RJE KHRO BO LAS BYUNG BA
ZHES PA NI LAG NA

RDO RJER BYIN GYIS BRLABS PA'I MTHUS DKYIL 'KHOR GYI LHA RNAMS
KYI SKU GSUNG THUGS LAS 'THON NAS KHAMS GSUM GYI DREGS PA CAN
RNAMS BTUL BA'O, ,RDO RJE SNYING POS RAB TU SMRAS TE ZHES PA NI
SKU GSUNG THUGS RDO RJE LTAR 'DUS MA BYAS PA DES SEMS CAN LA PHAN
GDAGS PA'I

PHYIR 'DI GSUNGS SO, ,DA NI KHRO BO RNAMS KYI RANG BZHIN GYI DON
THUGS KA NAS PHYUNG BA'I DON TE, MI CHOD PA, MI SHIGS PA BDEN PA
ZHES PAS GSHIN RJE GSHED STON TE, GZUNG BA'I YUL MA GRUB PAS
MTSAN MA THAMS CAD 'JOMS PAS THO BA BSNAMS BA'O, ,RTZA BA'I
SNYING PO

MA THA LAS BSKYED PAS MA THA ZHES BYA'O, ,DE BDAG GIS BSGOMS NA
DNGOS GRUB THOB STE, DNGOS GRUB DE BDUD KYIS BAR DU MI CHOD PAS
MI CHOD PA ZHES BYA'O, ,SKU GSUNG THUGS MTSAN MA'I RNAM RTOG GIS
MI SHIGS PAS NA, MI SHIGS PA ZHES BYA'O, ,BDEN PA ZHES PA NI

GSUNG GI NGO BO BDEN BA DANG LDAN PAS NA BDEN PA ZHES BYA BAS
H'Um KA RA STON TE, SKU GSUNG THUGS MI 'GYUR BAS NA BDEN PA STE
RTZA BA'I SNGAGS MA THA MA ZHES PA'O, ,SRA BA BRTAN PA THAMS CAD
DU THOGS PA MED PA ZHES PAS, RNAM PAR RGYAL BA'I DON STON TE,
NYON MONGS PA DANG

'KHOR BA LAS RGYAL BA'I PHYIR NA YE SHES KYI 'KHOR LO BSNAMS PA
SKU GSUNG THUGS RDO RJE LTAR SRA BAS NA SRA BA ZHES BYA'O, ,BYANG
CHUB KYI SEMS MI 'GYUR BAS NA BRTAN PA ZHES BYA'O, ,THUGS RDO RJE
DANG BRTZON 'GRUS CI LA YANG THOGS PA MED PAS NA THOGS PA MED
PA'O, ,RTZA BA'I YIG

@187B 'BRU DH'U NA LAS BSKYED PAS NA DHU NA DHU NA BADZRA ZHES
BYA STE BDUD KYIS GLAGS MI RNYED PAS NA SRA BA BRTAN PA'I DNGOS
GRUB THOB LA, THAMS CAD DU THOGS PA MED PAS NA THOGS PA MED PA'I
DNGOS GRUB THOB BA'O, ,THAMS CAD DU MA PHAM PA, SEMS CAN THAMS
CAD SKAG PAR BYED PA, SEMS

CAN THAMS CAD 'JIL BAR BYED PA NI DA HA DA HA BADZRA ZHES PAS RTA
MGRIN STON TE, KHAMS GSUM SEMS CAN THAMS CAD BDUD DANG DREGS PA
THAMS CAD LAS RGYAL BAS NA, BDUD LA SOGS PA SKRAG PAR BYED PA'O,
,'DOD CHAGS LA SOGS PA 'JIL BAR BYED PAS NA 'JIL BAR BYED

BA DANG; NYON MONGS PA'I SKYON GYIS MA GOS PAS NA PADMA BSNAMS
PA'O, ,RTZA BA'I SNYING PO DA HA LAS BSKYED PAS NA, DA HA DA HA
BADZRA ZHES PA'O, ,DES NI HA YI GRi BA'I DON NO, ,RIG SNGAGS
THAMS CAD GCOD PAR BYED PA, RIG SNGAGS THAMS CAD GNON PAR BYED
PA, LAS THAMS CAD

'JOMS PAR BYED PA ZHES PAS BDUD RTZI 'KHYIL BA'I DON BSTAN TE,
PAS KYI DMOD MO RNAMS DANG, ,GZHAN GYI GNOD PA THAMS CAD NI YE
SHES KYI RANG BZHIN GYIS GCOD PA DANG, GNON PA DANG 'JOMS PAS NA
'JOMS PA'O, ,RTZA BA'I YI GE PA TZA LAS BSKYED PAS NA, ,BA TZA PA
TZA

BADZRA ZHES PA'O, ,RDZAS DANG YO BYAD DANG CHO GA TSANG BAR BYAS
NA DMOD MO'I BYE BRAG THAMS CAD THAR BAR 'GYUR RO, ,DES NI BDUD
RTZI 'KHYIL BA'I DON NO, ,GZHAN GYI LAS THAMS CAD 'JIGS PAR BYED
PA, ,GDON THAMS CAD RLAG PAR BYED PA, ,GDON THAMS CAD LAS THAR
PAR BYED PA

ZHES PA NI STOBS PO CHE'I DON STON TE, THUGS RJE CHEN PO'I BYE
BRAG GIS PHYIR RGOL BA THAMS CAD 'JIG PAR BYED PA'O, ,SANGS RGYAS
KYI YE SHES KYIS GDON THAMS CAD MI GNAS SHING RLAG PAR BYED PAS
NA RLAG PAR BYED PA'O, ,TSE DANG DBANG THANG 'PHROG PA THAMS CAD
LAS THAR BAR MDZAD PAS NA, GDON

THAMS CAD LAS THAR BAR BYED PA ZHES BYA'O, ,RTZA BA'I YI GE DHAR
LAS BSKYED PAS NA DHA RA DHA RA BADZRA ZHES PA'O, ,'BYUNG PO
THAMS CAD 'GUGS PAR BYED PA, ,RIG SNGAGS KYI LAS THAMS CAD BYED
DU 'JUG PA ZHES PA NI, GZHAN GYIS MI THUB PA'I DON STON TE, THABS
MKHAS PA'I

@188A *, ,THUGS RJES 'BYUNG PO'I RIGS THAMS CAD DBANG DU BSDUS NA
'KHOR BAS NA 'BYUNG PO THAMS CAD 'GUGS PAR BYED PA'O, ,THUGS RJE
CHEN PO LA MNGA' BRNYES SHING LEGS PA THAMS CAD BYED DU 'JUG PA
ZHES GZHAN LA STON PA DANG, NYAMS SU LEN DU 'JUG

PAS NA RIG SNGAGS KYI LAS THAMS CAD BYED DU 'JUG PA ZHES BYA'O,
,RTZA BA'I YI GE D'A RA YA LAS BSKYED DE D'A RA YA D'A RA YA
BADZRA ZHES PAS GZHAN GYIS MI THUB PA'I DON BSTAN PA'O, ,MA GRUB
PA RNAMS GRUB PAR BYED PA, GRUB PA RNAMS CHUD MI ZA BAR BYED PA
'DOD PA THAMS CAD RAB

TU SBYIN PA ZHES PAS NI MI G-YO MGON PO'I DON STON TE THUGS YANG
DAG PAS DNGOS GRUB MA GRUB PA RNAMS GRUB PAR BYED PAS NA GRUB PAR
BYED PA'O, ,GRUB PA RNAMS BDUD KYI DBANG DU MI 'GYUR BAR 'GRUB
PAS NA, GRUB PA RNAMS CHUD MI ZA BA'O, ,'DOD PA THAMS CAD SKONG
BAS NA 'DOD

PA THAMS CAD RAB TU SBYIN PA'O, ,RTZA BA'I YI GE D'A RU nA LAS
BSKYED PAS NA, D'A RU nA D'A RU nA BADZRA ZHES PA'O, ,SEMS CAN
THAMS CAD SRUNG BA ZHES PAS NI DBYUG PA SNGON PO'I DON STON TE,
THABS MKHAS PA'I THUGS RJES KHAMS GSUM GYI SEMS CAN THAMS CAD KYI
NYON MONGS PA'I

SDUG BSNGAL LAS PHAN GDAGS PAS NA, SEMS CAN THAMS CAD SRUNG BA'O,
,RTZA BA'I YI GE TZTSINDA LAS BSKYED PAS NA TZTSINDA TZTSINDA
BADZRA, ZHES PA'O, ,ZHI BRGYAS PA, SEMS CAN THAMS CAD RENGS PAR
BYED PA ZHES PAS, HA RA HA RA BADZRA ZHES PAS DBUS KYI GTZO BO'I
DON

STON TE; RDO RJE RNAM 'JOMS DES PHYIN CI LOG GI NYON MONGS PA
THAMS CAD ZHI BAR MDZAD PAS YON TAN GYI CHO GAS THAMS CAD RGYAS
PAR BYED PAS BDUD DREGS PA CAN THAMS CAD RENGS PAR BYED PA'O,
,RTZA BA'I SNYING PO HA RA HA RA BADZRA ZHES PA'O, ,SEMS CAN
THAMS CAD RMUGS PAR

BYED PA'I GSANG SNGAGS KYI MTHU CHEN PO 'DI ZHES PAS NI THUGS YE
SHES BZHI'I NGO BO LAS SGO BA BZHIR SPRUL NAS BDUD DREGS PA CAN
GLAGS TSOL BA RNAMS RMUGS PAR BYAS TE, ZHI BAR BYAS PA'I DON TE
SGO BZHI'I DON BSTAN PA'O, ,SANGS RGYAS KYI MTHUS LAG NA RDO RJES
ZHES

@188B BA'I GONG DU KHRO BO RNAMS KYI RANG BZHIN BSTAN PA LAS DUS
GSUM GYI SANGS RGYAS THAMS CAD KYIS LAG NA RDO RJE LA MTHU STOBS
KYI BDAG POR BYIN GYIS BRLABS NAS, LAG TU YE SHES KYI RTAGS RDO
RJE BYIN TE MING GI DBANG BSKUR NAS SRID PA GSUM GYI MTHU CAN DU
BYIN GYIS

BRLABS PA'O, ,DES NI KHRO BO BCU'I SNGAGS KYI DON BSHAD DO, ,RAB
TU SMRAS SO ZHES PA NI 'DI NAS MAR PHYAG NA RDO RJE NYID KYI
PHRIN LAS KYI DON BSTAN PA'O, ,NA MO RATNA TRA Y'A YA ZHES PA NI
DKON MCHOG GSUM LA PHYAG 'TSAL LO, ,ZHES PA'I DON TO, NA MASHTZA
nA dA BADZRA P'A nA YE

ZHES PA NI RDO RJE RIN PO CHEN GYI NGO BO PHYAG NA RDO RJE'I YANG
DAG PA'I SNYING PO'O, ,MA H'A YAKshA SE NA PA TA YE ZHES PA NI,
GNOD SBYIN GYI SDE DPON CHEN PO PHYAG NA RDO RJE DRAG PO LA PHYAG
'TSAL LO, ,ZHES PA'I DON TO, ,TADYA TH'A ZHES PA'I DON NI 'DI LTA
STE ZHES PA'I DON NO, ,AOm TRA dA TRA dA ZHES PA

NI YE SHES KYI LHA'I NGO BO YIN PAS NYON MONGS PA THAMS CAD SOD
SOD CES PA'O, ,TRO tA YA TRO tA YA ZHES PA NI PHYAG NA RDO RJE
BYIN RLABS KYIS RAB TU SOD SOD CES PA'O, ,SPHU tA SPHU tA ZHES PA
NI BDAG GI BGEGS THAMS CAD ZUNG LA YE SHES KYI MES SREGS SREGS
ZHES PA'O, ,SPHOt

YA SPHOt YA ZHES PA NI YE SHES KYI THO BAS RDUNGS SHIG RDUNGS
SHIG CES PA'O, ,GHURnA GHURnA ZHES PA NI THUGS RJE'I LCAGS KYU'I
ZUNG LA BSKYOD CIG BSKYOD CIG CES PA'O, ,GHURnA PA YA GHURnnA PA
YA ZHES PA NI LEGS PAR SKROD LEGS PAR SKROD CES PA'O, ,SARBA
SATV'A ZHES PA NI SEMS

CAN THAMS CAD LA THUGS RJES GZIGS SHIG CES PA'O, ,BO DHA BO DHA
ZHES PA NI KHAMS GSUM GYI SEMS CAN THAMS CAD BYANG CHUB TU SEMS
BSKYED CIG CES PA'O, ,SAm BODHA YA SAm BODHA YA ZHES PA NI 'GRO
BA THAMS CAD KHONGS SU CHUD PAR MDZOD CIG GCES PA'O, ,BHRA MA
BHRA MA ZHES

PA NI BYANG CHUB SEMS DANG MI LDAN PA'I BGEGS THAMS CAD SOD CIG
CES PA'O, ,SAm BHRA MA YA SAm BHRA MA YA ZHES PA NI PHYIN CI LOG
GI NYON MONGS PA THAMS CAD THUGS RJES LEGS PAR SOD CIG CES PA'O,
,SARBA BH'U TA NI ZHES PA NI GDON DANG 'BYUNG PO THAMS CAD GTUBS
LA THUGS

@189A *, ,YE SHES KYI SPYAN GYIS GZIGS SHIG CES PA'O, ,KU tA KU
tA ZHES PA NI BDAG LA GNOD PA'I GDON THAMS CAD RDUNGS SHIG CES
PA'O, ,SAm KU tA YA SAm KU tA YA ZHES PA NI 'JIG RTEN NA GNOD PA
BYED PA THAMS CAD BYAMS PA'I THUGS RJES RDUNGS SHIG CES

PA'O; ,SARBA SHA TR'U N'Am ZHES PA NI BDAG LA GNOD PA'I DGRA
BGEGS THAMS CAD YANG DAG PA'I YE SHES KYIS SREGS SHIG CES PA'O,
,GHA tA GHA tA ZHES PA NI BGEGS THAMS CAD THUGS RJES SOD CIG CES
PA'O, ,SAm GHA tA YA SAm GHA tA YA ZHES PA NI LEGS PAR SOD CIG

CES PA'O, ,SARBA BIDY'I BADZRA BADZRA ZHES PA NI, RIG SNGAGS KYI
MTHU GANG LA BYA BA THAMS CAD RDO RJE 'BAR BAS 'GRUB PAR GYIS
SHIG PA'O, ,SPHOt YA BADZRA BADZRA ZHES PA NI YE SHES KYI RDO RJE
'BAR BAS NYON MONGS PA THAMS CAD SOD CIG CES PA'O ,KA tA BADZRA
BADZRA ZHES PA NI YE SHES GRUB PA'I RDO RJE

'BAR BAS NYON MONGS PA THAMS CAD CHOD CIG CES PA'O, ,MA tA BADZRA
BADZRA ZHES PA NI BYANG CHUB KYI SEMS KYI RDO RJES BDAG GI GDUG
PA THAMS CAD GTUBS SHING CES PA'O, ,MA THA BADZRA BADZRA ZHES PA
NI YANG DAG PA'I YE SHES KYI RDO RJES BGEGS THAMS CAD THUL CIG
CES PA'O, ,

AAtTA H'A SA N'I LA YA BADZRA ZHES PA NI RDO RJE RNON PO RNON PO
ME DANG 'DRA BAS NYON MONGS PA'I BAG CHAGS THAMS CAD CHOD CIG
DROL CIG CES PA'O, ,SU BADZRA BADZRA SV'AH'A ZHES PA NI THUGS
YANG DAG PAR MKHYEN PA'I RDO RJES CHOS KYI DBYINGS RNAM PAR DAG
PA LA LEGS PAR SPYOD CIG CES PA'O, DE YAN

CHAD KYIS PHYAG NA RDO RJE'I PHRIN LAS KYI DON BSHAD NAS DA NI
KHRO BO RNAMS KYI PHRIN LAS KYI DON STON TE, HE PHUL LU NI RU
PHULLU ZHES PA NI, RDO RJE 'BAR BA KHAMS GSUM PA'I NYON MONGS PA
RNAMS THUGS RJE 'BAR BAS CHOD CIG CES PA'O, ,GRiHnA KULLU ZHES PA
NI KHAMS GSUM GYI SEMS

CAN THAMS CAD KYI GSHIN RJE'I SDUG BSNGAL THAMS CAD CHOMS SHIG
CES PA'O, ,MI LU TZULLU KU RU KU LU ZHES PA NI DPAL RTA MGRIN
SNGON PO 'BAR BAS SDUG BSNGAL THAMS CAD SPYOD SHIG CES PA'O,
,BADZRA BI DZA YA SV'A H'A ZHES PA NI KHRO BO BDUD RTZI 'KHYIL
BAS NYON MONGS PA THAMS

@189B CAD BDUD RTZIR BYIN GYIS RLOBS SHIG CES PA'O, ,K'I LI K'I
L'A LA SV'AH'A ZHES PA NI KHRO BO STOBS PO CHE'I DRAG SHUL GYIS
MDZOD CIG CES PA'O, ,KA tA KA tA ZHES PA NI KHRO BO RGYAL POS
BDUD THAMS CAD PA BKONGS SHIG CES PA'O, ,MA tA MA tA ZHES PA NI
KHRO BO H'Um KA RAS NYON MONGS PA THAMS

CAD LAS SKYOBS SHIG CES PA'O, ,RA tA RA tA ZHES PA NI KHRO BO
PADMA 'KHYIL BAS NYON MONGS PA THAMS CAD ZHI BAR MDZOD CIG CES
PA'O, ,MO tA MO TA PHRA MO tA nA YA SV'AH'A ZHES PA NI YE SHES
KYI RDO RJE 'BAR BAS GSHIN RJE RTOGS SHIG CES PA'O, ,TZA RA NI
TZA RA ZHES PA NI KHRO BO'I RGYAL PO N'I LA

DAndAS BDAG DANG SEMS CAN THAMS CAD LA TSE DANG DBANG STZOL CIG
CES PA'O, ,HA RA HA RA ZHES PA NI YE SHES KYI GSHOG PAS 'KHOR
BA'I SDUG BSNGAL LAS SKYOBS SHIG CES PA'O, ,SA RA SA RA M'A RA YA
M'A RA YA ZHES PA NI YE SHES KYI RDO RJES NYON MONGS PA RNAMS SOD
LA RDUL DU RLOG

CIG CES PA'O, ,BADZRA BI D'A RA nA YA SV'AH'A ZHES PAS RDO RJE
RNAM PAR 'JOMS PAS SEMS CAN THAMS CAD KYI LAS MDZOD CIG CES PA'O,
,TZTSINDA TZTSINDA ZHES PA NI, RTA MGRIN GYIS NYON MONGS PA THAMS
CAD TSAR CHOD CIG CES PA'O, ,BHINDA BHINDA ZHES PA NI, ,SEMS CAN
THAMS CAD SDUG BSNGAL BA

ZHI BAR GYIS SHI CES PA'O, ,MA H'A K'I LI K'I L'A YA SV'AH'A,
ZHES PA NI KHRO BO STOBS PO CHES NYON MONGS PA THAMS CAD ZHI BAR
MDZOD CIG CES PA'O, ,BAN DHA BAN DHA ZHES PA NI KHRO BO tAKKI R'A
DZAS GDUG PA CAN GYI BDUD THAMS CAD ZUNG LA CHOMS SHIG CES PA'O,
,KRO DHA KRO DHA ZHES PA NI

KHRO BO RNAMS KYIS NYON MONGS PA RNAMS LA ROL CIG CES PA'O, K'I
LI K'I L'A YA SV'A H'A ZHES PA NI KHRO BO BDUD RTZI 'KHYIL BAS
GDUG PA RNAMS ZHI BAR MDZOD CIG CES BA'O, ,TZU RU TZU RU ZHES PA
NI KHRO BO AA MO GHA P'A SHAS PHRIN LAS MDZOD CIG CES PA'O,
TZAndA LI ZHES PA NI KHRO BO RGYAL

PO TSUR SPYON DAM TSIG LA DGONGS SHIG CES PA'O, ,K'I LI K'I L'A
YA SV'AH'A, ZHES PA NI KHRO BO BDUD RTZI 'KHYIL BA'I THUGS TSAD
MED PA'I GSUNG SGRAS THAMS CAD BYANG CHUB SEMS SU ZHI BAR MDZOD
CIG CES PA'O, ,TR'A SA YA TR'A SA YA ZHES PA NI KHRO BO MA H'A BA
LAS BGEGS THAMS CAD

@190A *, ,SKROD CIG CES PA'O, ,BADZRA K'I LI K'I L'A YA SV'AH'A
ZHES PA NI YE SHES KYI RDO RJE 'BAR BAS THAMS CAD ZHI BAR MDZOD
CIG CES PA'O, ,HA RA HA RA BADZRA DHA R'A YA SV'A H'A ZHES PA NI
RDO RJE 'BAR BA'I SGO BZHIS BGEGS THAMS CAD SREGS SHIG CES PA'O,
,PRA HA RA PRA HA RA

ZHES PA NI KHRO BO BDUD RTZI 'KHYIL BAS MTSAN MA'I RTOG PA THAMS
CAD ZHI BAR MDZOD CIG CES PA'O, ,BADZRA PRA BHANYDZA N'A YA
SV'AH'A ZHES PA NI BYANG CHUB KYI SEMS RDO RJE 'BAR BAS NYON
MONGS PA'I BAG CHAGS THAMS CAD ZHI BAR MDZOD CIG CES PA'O, ,DE
YAN CHAD KYIS NI KHRO BO RNAMS KYI

PHRIN LAS KYI DON BSHAD DO, ,DA NI KHRO BO RNAMS KYI BSRUNG BA'I
DON STON TE, MA TISTHIR BADZRA ZHES PA NI BLO BRTAN PA'I RDO RJES
BYANG CHUB SEMS KYI RANG BZHIN DANG LDAN PAR GYIS SHIG CES PA'O,
,SU TI SHTIR BADZRA ZHES PA NI SHIN TU BRTAN PA'I RDO RJES LA
LEGS PA'I YON TAN DANG LDAN PAR 'GYUR

CIG CES PA'O, ,PRA TISTHIR BADZRA ZHES PA NI SO SOR BRTAN PA'I
RDO RJES BDAG GI LUS BRTEN PAR MDZOD CIG CES PA'O, ,MA H'A BADZRA
ZHES PA NI CHEN PO RDO RJES BDUD LAS RGYAL BAR MDZOD CES PA'O,
,AA PRA TI HA HA BADZRA ZHES PA NI RAB TU BRTAN PA'I RDO RJES
BDAG LA YE SHES KYI

MTSON CHA GSOL CIG CES PA'O, ,AA MO GHA BADZRA ZHES PA NI DON YOD
PA'I RDO RJES GZHAN THAMS CAD 'JOMS PA'O ZHES PA'O, ,AE HYA HI
BADZRA ZHES PA NI BDEN PA'I RDO RJE BDAG 'KHOR BA LAS DRONGS PA
SHIG CES PA'O, ,SH'I GHRAm BADZRA YA SV'AH'A ZHES PA NI DPA' BAR
'GRO BA'I RDO RJES

RINGS PAR BDAG GI LAS 'GRUB PAR MDZOD CIG CES PA'O, ,DHA RA DHA
RA ZHES PA NI SGO BZHI'I SRUNG BA BSTAN TE, BYANG CHUB SEMS KYI
RANG BZHIN THAMS CAD KHYER LA GZUNGS SU GYIS ZHES PA'O, ,DHI RI
DHI RI ZHES PA NI DBYINGS KYI RANG BZHIN CHOS NYID DANG LDAN PAR
GYIS SHIG CES

PA'O; ,DHU RU DHU RU ZHES PA NI LUS THAMS CAD THUGS RJES ZUNGS LA
THOGS SHIG CES PA'O, ,SARBA BADZRA KU LAm A'A BRTA YA SV'AH'A,
,ZHES PA NI RDO RJE 'KHOR LO DANG BCAS PAS BDAG LA BYIN GYIS
RLOBS SHIG CES PA'O, ,AA MU KAm M'A YA PHAt CES PA NI BDAG DUS MA
YIN PA'I 'JIGS

@190B BA LAS BZLOG LA BDUD THAMS CAD CHOMS SHIG CES PA'O, ,DE YAN
CHAD KHRO BO BCU'I SRUNG BA'I DON BSHAD DO, DA NI KHRO BO'I DBANG
GI DON STON TE, NA MA:SA MANTA BADZRA n'Am ZHES PA NI KUN DU
BZANG PO'I YE SHES RDO RJES RANG BZHIN GYIS DBANG BSKUR CIG CES
PA'O, ,SARBA BA LAm A'A BRTA YANG

ZHES PA NI STOBS PO CHES DBANG BSKUR CIG CES PA'O, ,MA H'A BA LE
ZHES PA NI STOBS PO CHES MGYOGS PA RLUNG DANG 'DRA BAR DBANG
BSKUR CIG CES PA'O, ,KA TA BE TA TA LE ZHES PA NI YE SHES KYI
MCHE BAS NYON MONGS PA'I BDUD THUL CIG CES PA'O, ,AA TZA LE ZHES
PA NI KHAMS GSUM RNAM

RGYAL GYI SPRUL PAS DBANG BSKUR LA SKYOBS SHIG CES PA'O, ,MAndA
LA MA YE SHES PA NI DKYIL 'KHOR GYI PHYI'I SRUNG MA RNAMS KYIS
SPRUL PA'I NGO BO NYID KYI CHE BA SNA TSOGS SU SNANG BA'O, ,AA TI
BADZRA ZHES PA NI RDO RJE BZANG POS THAMS CAD LA SKYOBS SHIG
PA'O, ,MA H'A BA LE BE GA RA nA RA nA

ZHES PA NI STOBS PO CHES MGYOGS PA RLUNG DANG 'DRA BAS GNOD PA
THAMS CAD ZHI BAR MDZOD CIG PA'O, ,AA DZI TE DZVA LA DZVA LA ZHES
PA NI YANG DAG PA'I SHES RAB KYIS BDUD DANG LOG 'DREN RNAMS SREGS
SHIG CES PA'O, ,TI tI TI tI PING GA LE ZHES PA NI SO SOR 'BAR
BA'I SDUG BSNGAL

THAMS CAD LAS SKYOBS SHIG PA'O, ,DE HA DA HA ZHES PA NI BDAG GI
NYON MONGS PA RNAMS SREGS SHIG PA'O, ,TE DZO BA TI ZHES PA NI
YANG DAG PA'I YE SHES KYIS GTI MUG PA RNAMS SOL CIG PA'O, ,TI LI
TI LI ZHES PA NI BDAG GI SDUG BSNGAL THAMS CAD MED PAR GYIS SHIG

PA'O; BHANDHA BHANDA ZHES PA NI BGEGS DANG 'BYUNG PO THAMS CAD
CHING SHIG PA'O, ,MA H'A BA ZHES PA NI STOBS PO CHES LAS MDZOD
CIG PA'O, ,BADZRA AAm KU SHA DZVA L'A YA SV'A H'A ZHES PA NI RDO
RJE 'KHOR LO ME DANG 'DRA BAS MTSAN MA THAMS CAD ZHI BAR MDZOD
CIG PA'O, ,DE YAN CHAD

KHRO BO BCU'I RANG GI LAS BSHAD PA'O, ,DA NI YE SHES KYI KHRO BO
LAG NA RDO RJE'I RANG BZHIN STON TE, NA MO RATNA TRA Y'A LA ZHES
PA NI DKON MCHOG GSUM LA PHYAG 'TSAL LO ZHES PA'O, ,NA MA: TZANdA
BADZRA P'A nA YE ZHES PA KHAMS GSUM GYI GNOD SBYIN RNAMS GDUL
BA'I PHYIR LAG NA

@191A *, ,RDO RJE KHRO BO'I TSUL DU BZHUGS PA'O, ,MA H'A YAKshA
SE N'A PA TA YE ZHES PA NI GNOD SBYIN GYI SDE DPON CHEN PO LAG NA
RDO RJE YE SHES KYI NGO BOR BZHUGS PA'O, ,TADYA TH'A NI 'DI LTA
STE ZHES PA'O, ,AOm HA RA HA RA BADZRA ZHES PA NI YE SHES KYI LAG
NA RDO RJE DBUS SU BZHUGS TE,

MA THA MA THA BADZRA ZHES PA NI H'Um KA RA GSHIN RJE GSHED DU
BSTAN PA'O, ,DHU NA DHU NA BADZRA ZHES PA NI MTSAN MA THAMS CAD
'JOMS PAS NA, KHAMS GSUM RNAM PAR RGYAL PA'I SNYING PO'O, ,DA HA
DA HA BADZRA ZHES PA NI RTA MGRIN GYI SNYING PO'O, ,PA TZA PA TZA
BADZRA ZHES PA NI BDUD RTZI 'KHYIL

PA'I SNYING PO'O, ,DHA RA DHA RA BADZRA ZHES PA NI STOBS PO CHE'I
SNYING PO'O, ,D'A RA YA D'A RA YA BADZRA ZHES PA NI GZHAN GYIS MI
THUB PA'I SNYING PO'O, ,D'A RU nA D'A RU nA BADZRA ZHES PA NI MI
G-YO MGON PO'I SNYING PO'O, ,TZTSINDA TZTSINDA BADZRA ZHES PA NI
DBYUG PA SNGON PO'I SNYING PO'O, ,BHINDA BHINDA

BADZRA H'Um PHAt SV'A H'A, ZHES PA NI PADMA 'KHYIL PA'I SNYING
PO'O, ,DE YAN CHAD KHRO BO'I RANG BZHIN BSHAD DO,, ,,NA MA
SHTZAntA BADZRA KRO DHA YA H'Um ZHES PA NI PHYAG 'TSAL BA'I DON
TO, ,DA NI SGO BA BZHI'I DON STON TE, HU LU HU LU ZHES PA NI SHAR
GYI SGO BAS BGEGS DANG 'BYUNG PO THAMS

CAD TSUR DRONGS SHIG PA'O, ,TIshthA TIshthA ZHES PA NI LHO'I SGO
BAS CHINGS SHIG CHINGS SHIG PA'O, ,BANDHA BANDHA ZHES PA NI NUB
KYI SGO BAS BGEGS DANG LOG 'DREN RNAMS CHOMS SHIG CHOMS SHIG
PA'O, ,HA NA HA NA ZHES PA NI BYANG GI SGO BAS RTOGS SHIG RTOGS
SHIG PA'O, ,AA MRi TE H'Um

PHAt CES PA NI BDUD RTZI 'KHYIL PA'I SNGAGS TE, GANG GI SNGAGS
THAMS CAD KYI LHAG CHAD SKONG PA'O, ,DER KHRO BO RNAMS KYI DON
BSHAD NAS, ,DA NI YON TAN GYI RNAM GRANGS KYI SGO NAS BYE BRAG
'CHAD DE, SDIG PA THAMS CAD BYANG BYAS NAS, ,SDUG BSNGAL THAMS
CAD MED PAR BYED, ,

CES PA NI RGYUD 'DI'I DON LA ZHUGS TE DKYIL 'KHOR GYI CHO GA
GZHUNG BZHIN DU BYA STE, DKYIL 'KHOR DU GZHUG PA LA SOGS PA BYAS
NA NYON MONGS PA'I SGRIB PA DANG, LAS KYI SGRIB PA DANG, CHOS KYI
SGRIB PA'I SDIG PA LA SOGS PA BYANG BAR 'GYUR RO, ,SDUG BSNGAL
THAMS CAD MED PAR

@191B BYED; ,CES PA NI RGYUD 'DI NYAMS SU BLANGS SHING BSGRUBS
NA, NYON MONGS PA'I SDUG BSNGAL GSUM DANG BRGYAD LA SOGS PA'I
SDUG BSNGAL THAMS CAD ZHI BAR BYED PA'O, ,RGYUD DO COG GI RTZA BA
STE, ,ZHES PA NI BDE BAR GSHEGS PA'I ZHAL NAS GSUNGS PA'I RGYUD
THAMS CAD KYI RTZA BA

YIN PA'I PHYIR RO,, DPAL KUN GYIS NI LEGS PAR BRGYAN, ,ZHES PA NI
DPAL NI 'JIG RTEN DANG 'JIG RTEN LAS 'DAS PA'I YON TAN THAMS CAD
DANG LDAN PAS NA'O, ,KUN NI DUS GSUM GYI SANGS RGYAS THAMS CAD
KYANG DE'I DON RTOGS PA LAS 'BYUNG BA'O, ,DE'I DON NYAMS SU

BLANGS SHING PHUL DU PHYIN NA LEGS PAR BRGYAN ZHES PA'O, ,SEMS
CAN DBANG PO NYAMS PA DANG, ,ZHES PA NI KHAMS GSUM GYI SEMS CAN
THAMS CAD LA MI NAD DANG PHYUGS NAD DANG TSE DANG, MDANGS 'PHROG
PA LA SOGS PA'I GNOD PA'I BYED PA RNAMS 'DI'I DON NYAMS SU BLANGS
NA

BZLOG PAR 'GYUR RO, ,TSE ZAD PA DANG TSE NYAMS DANG, ,ZHES PA NI
TSE ZAD PA GSO BA'I THABS STON TE DKYIL 'KHOR GYI LHA RNAMS LA
PHRIN LAS BZHI GZHUNG BZHIN BYAS TE MCHOD NA TSE NYAMS PA SOS PAR
'GYUR RO, ,PHUN SUM TSOGS MIN GANG CHAGS DANG, ,ZHES PA NI MDOG
NYAMS PA GSO

PA'I THABS STON TE, KHAMS GSUM GYI SEMS CAN BKRES PA DANG GRANG
BA LA SOGS PA'I SDUG BSNGAL GYIS BYANG CHUB LA MI CHAGS TE, SDUG
BSNGAL LA CHAGS PAS DE SBYANG BA'I THABS NI DKYIL 'KHOR GYI LHA
RNAMS SPYAN DRANGS LA RGYAS PA'I LAS BYAS NA BDE BA PHUN SUM
TSOGS

PA DANG LDAN NO, ,LHA RNAMS RGYAB KYIS PHYOGS PA DANG, ,ZHES PA
NI, 'JIG RTEN LAS 'DAS PA'I LHA MI DGA' BA STON TE, BDE BAR
GSHEGS PA'I SPYAN SNGAR DBANG DANG DAM TSIG NOS NAS 'JIG RTEN
PA'I LAS DANG MTHUN PA'I SPYOD PA BYAS PAS LHA RNAMS MI DGYES TE,
DE ZHI BAR BYA BA'I

THABS NI RANG YI DAM LHAR ZHUGS NAS DKYIL 'KHOR DANG, MCHOD RDZAS
LA SOGS PA THAMS CAD MANG POR BSGYUR TE, DBANG GI LAS BYAS NA
'GRUB PO, ,MDZA' SDUG SKYE BO SDANG BA DANG, ,ZHES PA NI LHA
'PHANGS PA'I SNGA LTAS TE RANG GI MDZA' BA DANG 'KHOR LA SOGS PA
ZHE SDANG DANG NGAN

@192A *, ,SEMS LA SOGS PA BYED DE DE ZHI BAR BYA BA'I PHYIR DRAG
PO'I LAS BYAS NAS 'GRUB BO, ,BRAM ZE LA SOGS GTZES PA DANG, ,ZHES
PA NI RGYAL PO LOG PA'I STOBS CAN GYIS BRAM ZE LA GSEG SHAD
BRGYAB PA'I RNAM SMIN LA BYA STE, RANG GIS BSGRUBS NA 'GRUB PAR
'GYUR RO, ,PHAN

TSUN MTHUN PA MA YIN DANG, ,ZHES PA NI MI MTHUN PA STON TE, ,GDON
'BYUNG POS BYIN GYIS BRLABS PAS SEMS CAN THAMS CAD DGRA BYED DE,
KHRUS CHOG BYAS NA GANG YANG 'GRUB PO, ,NOR 'GRIB PAS NI GNOD PA
DANG, ,ZHES PA NI NOR YOD PA DE NYAMS TE PHONGS PAR GYUR NA RGYAS
PA'I LAS

BYAS NA NOR DANG LDAN PAR 'GYUR RO, ,MYA NGAN NGAL DANG GNOD PA
DANG, ,ZHES PA NI MYA NGAN GYI GNAS STON TE, KHAMS GSUM GYI SEMS
CAN THAMS CAD NYON MONGS PA'I MYA NGAN GYIS GZIR BA LA ZHI PA'I
LAS BYAS NA 'GRUB PAR 'GYUR RO, ,'JIGS PA DANG NI PHONGS PA DANG,
ZHES PA NI

'JIGS SHING PHONGS PA STON TE, SEMS CAN RGYAL PO'I CHAD PAS 'JIGS
PA DANG, GNAM LCAGS KYI 'JIGS PA DANG, GCAN GZHAN GYI 'JIGS PA
DANG, ME DANG CHUS 'JIGS PA DANG, SKAR MDA' LTUNG BAS 'JIGS PA
DANG, MGON SKYOB MED DE PHONGS PA LA SOGS PA

LA PHRIN LAS BZHI'I LAS BYAS NA 'GRUB PA'O, ,GZA' DANG RGYU SKAR
BYAD STEMS DANG, ,ZHES PA NI BYAD STEMS STON TE, 'JIG RTEN GYI
GZA' CHEN PO BRGYAD DANG, RGYU SKAR NYI SHU RTZA BRGYAD KYI BYAD
STEMS LA GZA' DANG, RGYU SKAR GYI CHO GA BYAS NA ZHI BAR 'GYUR
RO, ,MI BZAD GDON GYI

NYEN PA DANG, ZHES PA NI GDON STONG PHRAG BRGYAD CUS NYEN PA LA
PHRIN LAS BZHI'I LAS BYAS NA 'GRUB PAR 'GYUR RO, ,MYA NGAN NGAL
LAS BYUNG BA YI, ,RMI LAM SDIG PA MTHONG NA YANG, ,ZHES PA NI
NYON MONGS PA'I SEMS CAN PHYIN CI LOG GI LTA BA NGAN PA'I MYA
NGAN GYIS GDUNGS

PA'AM, LUS SEMS NA ZHING THANG CHAD PAS 'THIBS PA GNYID LOG PA'I
RMI LAM NA SDIG PA'I BAG CHAGS RMIS NA PHRIN LAS BZHI'I LAS BYAS
NA 'GRUB PA'O, ,DES NI RAB BKRUS GTZANG MA YIN, ,ZHES PA NI CHO
GA'I THABS STON TE, DKYIL 'KHOR GYI CHO GA RDZOGS PAR BYAS

@192B LA; SLOB DPON GYIS BDUD RTZI'I BUM PAS SLOB MA'I SPYI BOR
DBANG BSKUR ZHING KHRUS BYAS NA MI GTZANG BA LA SOGS PA THAMS CAD
'DAG GO, ,GTZANG MA NI NYON MONGS PA MED PA'O, ,MDO SDE DAM PA
MNYAM PAR BYA, ,ZHES PA NI SLOB MA NI BYANG CHUB TU SEMS BSKYED
LA, MDO SDE'I DON

NYAN DU BCUG LA LHA DBOG BSGOM DU GZHUG PA BYA'O, ,GANG DAG YID
DGE SEMS DANG ZHING, ,GTZANG MA'I GOS KYIS RAB BRGYAN TE, ,ZHES
PA NI, SLOB DPON GYIS SLOB MA DE LA RAS SAM DAR DKAR LA SOGS PA'I
GOS GCANG MA BSKON LA DRI ZHIM PO'I ME TOG LA SOGS PA'I

RGYAN MANG POS BRGYAN LA GZHAG GO, ,ZAB MO SANGS RGYAS SPYOD YUL
BA, ,MDO SDE 'DI NI NYAN BYED NA, ,ZHES PA NI THAG PA CHEN PO'I
CHOS MNYAN PA'I YON TAN STON TE, SKUL MA GDAB PO, ,MDO SDE'I
RGYAL PO 'DI KLOG PA DANG 'DZIN PA DANG GZHAN LA STON CING NYAMS
SU LONGS SHIG PA

BSTAN TO, ,MDO SDE 'DI YI GZI BRJID KYIS, ,SROG CHAGS DAG NI
THAMS CAD KYI, ,ZHES PA NI MDO SDE 'DI NYAN CING NYAMS SU LEN
PA'I GZI BYIN GYIS NYON MONGS PA'I RNAM PA DANG, SDUG BSNGAL GYI
BYE BRAG THAMS CAD ZHI BAR BYED PA'O, ,MI BZAD PA YI NANG RNAMS
KYANG, ,DE DAG

THAMS CAD ZHI PAR BLTA, ,ZHES PA NI, KHAMS GSUM GYI SEMS CAN
THAMS CAD KYI NYON MONGS PA'I BAG CHAGS MI BZAD PA RNAMS DANG,
NAD KYI RANG BZHIN RNAMS ZHI BAR BYA BA'I PHYIR RO, ,DE LTAR NAD
ZHI NAS, DE'I 'OG TU BDE BA THOB PA'I RTAGS STON TE, TSE DANG
BSOD NAMS

'PHEL BAR 'GYUR, ,SDIG PA KUN LAS RNAM PAR GROL, ,ZHES PA NI,
SEMS CAN THAMS CAD KYI TSE ZAD PA'AM 'CHI BA LA SOGS PA BZLOG PA
STE, MDO SDE 'DI MNYAN PA'AM BSAM PA'AM BSGOMS PAS TSE DANG BSOD
NAMS TSAD MED PA 'PHEL PAR 'GYUR RO, ,DE YAN CHAD

KYIS CHO GA'I THABS DANG PHAN YON BSHAD DO, ,DA NI BUM PA'I CHO
GA DANG CHA RKYEN STON TE, NOR BU YUNGS KAR D'UR BA DANG, ,ZHES
PA NI NOR BU NI MU TIG DANG GZI MCHOD DANG BYI RU'O, ,YUNGS KAR
NI 'BRU SNA LNGA'I GTZO BO STE, NAS DANG, SO BA DANG, TIL DANG,
MON SRAN NO, ,D'UR BA

@193A *, ,NI KHA RGYAN NO, ,DE'I KHONGS SU BYA KRI SENG KRI
TZANDAN LA SOGS PA STE SHING YAL GCAN NO, ,RIN CHEN RMA MED
TZANDAN BCAS, ,ZHES PA NI RIN PO CHE LNGA DANG, SNYING PO LNGA
STON TE, RIN CHEN LNGA NI GSER DANG, SHEL DANG, AINDRA N'I LA
DANG BYI RU'O, ,RMA MED PA NI DE RNAMS SKYON

MED PA LA BYA'O, ,TZANDAN NI GLA RTZI DANG GUR GUM DANG, SPOS
DANG, AA GA RU DANG, LNGA NI DRI LNGA'O, ,SHEL DANG RDO RJE ME
TOG DANG, ZHES PA NI SNYING PO STE, ME SHES DANG CHU SHEL DANG,
RTZI THOG GI SNYING PO MAR DANG, SHING THOG GI SNYING PO BU RAM
DANG, ME TOG GI SNYING PO SBRANG RTZI STE SNYING PO LNGA'O,,

RDO RJE ME TOG NI BUM PA'I GDAN TE, DBYAR ME TOG GI DKYIL 'KHOR
BYA, DGUN TSON SNA LNGA'I DKYIL 'KHOR BYA, YANG NA 'BRU LA BYA'O,
,CHU YIS GSER RAM YANG NA NI, ,DNGUL GYI BUM PA DAG KYANG RUNG,
,GTZANG MA'I GOS KYIS DKRI ZHING DGANG, ,ZHES PA NI BUM PA'I RGYU
STON TE, RGYAL

PO LA GSER GYI BUM PA, BLON PO LA DNGUL GYI BUM PA DAG KYANG ZHES
PA MANG PO STE, DMANGS LA ZANGS SAM SA LAS BYA, ,GTZANG MA'I GOS
NI RAS KHA TSAR MA NYAMS PA LA BYA'O, ,LAN GRANGS NYI SHU RTZA
GCIG GAM, ,YANG NA LAN GRANGS BRGYA RTZA BRGYAD, ,RDO RJE RNAM
'JOMS

BZLAS NAS NI, ,ZHES PA GRANGS STON TE, RGYAL PO DANG BLON PO LA
BRGYA RTZA BRGYAD DO, ,BLON PO THA MA'AM DMANGS LA NYI SHU RTZA
GCIG BZLAS SO, ,DMANGS THA MA LA BDUN BZLAS SO, ,RGYAL PO RTAG TU
KHRUS KYIS SHIG ,CES PA NI RGYAL PO STOBS CAN SNYING PO LA BYA'O,
,RGYAL PO SNGON LA

SMOS PA CI'I PHYIR ZHE NA, BSOD NAMS CAN GYIS SNGON LA BYAS NA
THAMS CAD LA BDE BA'I PHYIR RO, ,'BANGS NI RGYAL PO'I 'KHOR YIN
TE DON GYIS SHES PAR BYA'O,, ,,RDO RJE RNAM PAR 'JOMS PA'I DON
RNAM PAR PHYE STE BSHAD PA, RGYA GAR GYI SLOB DPON CHEN PO BA'I
MA LA MI TRAS MDZAD PA

RDZOGS SO,, ,,