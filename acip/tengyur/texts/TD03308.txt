@6B #, ,RGYA GAR SKAD DU, STHI
RA TZAKRA S'A DHA NAm, BOD SKAD DU, BRTAN PA'I 'KHOR LO'I SGRUB
PA'I THABS, ,'PHAGS PA 'JAM DPAL LA PHYAG 'TSAL LO, ,DPAL DANG
LDAN PA'I DBYANGS CAN

MA LUS 'KHRUL PA SPANGS TE RAB TU RGYAS SHING 'BAR BA YI, ,'OD
ZER DKAR PO GYEN DU 'PHRO ZHING DRI MED GZUGS NI RGAN YANG BYIS
PA'I CHA LUGS CAN, ,MDZES PA'I RAL GRI 'PHYAR ZHING PHYAG NA
BSNAMS PA'I SHES RAB LA YANG GUS PAS RAB TU 'DUD, ,RIN CHEN 'KHOR
LO 'DI NI

BDAG GI DRAN PAR BYA BA'I PHYIR NI BRI BAR RAB TU BYA, ,KUN
MKHYEN YE SHES RGYA MTSO NI, ,PHYOGS MTHA' MED PAR RNAM PAR BSAM,
,RAB SKRAG SEMS CAN TSOGS MANG NI, ,YANG DAG YONGS SU BSKYAB 'DOD
PAS, ,YID BZHIN NOR BU SEMS 'BYUNG ZHING, ,SNA TSOGS DAG GIS DE

RNAMS MCHOD, ,BYAS NAS 'JIG RTEN BSKYAB DON DU, ,BDAG GI LUS YID
DBUL BAR BYA'O, ,DE NAS DGE BA 'PHEL PHYIR SNGAGS PAS 'DI BYA
STE, ,SDIG PA THAMS CAD DAG NI 'JIGS PAS BSHAGS PAR BGYI, ,DGA'
BAS 'GRO BA'I DGE BA DAG LA RJES YI RANG, ,DKON MCHOG

GSUM LA YANG NI SKYABS SU 'GRO BAR BYA, ,YANG DAG BYANG CHUB SEMS
NI GZUNG BAR BGYI, ,DE YI RJES LA YANG NI BRTZAM PAR BYA, ,GZUNG
DANG 'DZIN PA SPANGS SHING 'GRO BA 'DI NI RMI LAM DANG NI MIG
'PHRUL LTA BU STE, ,DAG CING YANG NI RANG BZHIN 'OD GSAL 'GYUR BA
DE YANG NAM MKHA' LTA

BUR MNYAM PA STE, ,BDAG NYID KYANG NI YID KYI ROL PA DAG TU RTOG
CING YANG DAG BSDUS PAR NGES BYAS LA, ,YANG NI MU:YIG 'OD ZER DRA
BAS BSKOR BA DE LAS BYUNG BA DAG NI BSGOM PAR BYA, ,DE DAG YONGS
SU GYUR PAS YONGS RDZOGS DKYIL 'KHOR TE, ,KHA BA'I 'OD ZER GUR
GUM LDE GUS RAB

BYUGS TE, ,DBYANGS YIG 'BAR BA'I PHRENG BAS MNYAM PAR RAB TU
'KHRIGS, ,PHYOGS SGO GSAL ZHING 'BAR BA RNAM PAR BSAM PAR BYA,
,DE LAS YANG NI SA BON MU:LAS YANG DAG BYUNG, ,DMAR PO'I 'OD KYI
DKYIL 'KHOR RNAM PAR BSGOM PAR BYA, ,KA KHA LA SOGS MA LUS YI GES

@7A *, ,MNYAM PAR BSKOR, ,STENG DU MAR ME'I 'OD DANG 'DRA BA
SGRON ME 'OD GSAL DMAR PO STE, ,DE LA YANG NI SNGAGS PAS MU:YIG
BSAM PAR BYA, ,DE LAS BYUNG BA'I YID 'ONG 'OD 'BAR 'DAB MA STE,
,'BAR BA'I AUTPAL SNGON PO'I 'OD KYI DRA BA CAN, ,MU:YI RNAM PA'I
SA BON

DBUS SU RNAM PAR BSAM, ,DE LAS BYUNG BA'I 'OD ZER LAS NI SANGS
RGYAS SPROS PAR 'GRO BA RAB TU 'GENGS PAR BYED, ,ZLA BA LA GNAS
BUNG BA'I YAN LAG LTA BU'I 'OD KYIS SHIN TU 'BAR BA'I LCANG LO
CAN, ,SHIN TU MA THUG PA'I MUN PA RAB RIB 'JOMS SHING MED PAR
ZHAL GYI 'OD ZER DRA

BAS 'BYED, ,RNAM PA THAMS CAD MCHOG NI SBYIN PA'I DPAL LDAN
DBYANGS KYI DBANG PHYUG NI, ,'GYING DANG SGEG PA'I RO YIS MNGON
DU KHYAB PAR BYED, ,G-YO ZHING G-YANG GI ZHAL GYIS CHER NI BZHAD
'GYUR BA, ,DPA' BO GZHON NU'I RGYAN NI RAB TU 'CHAD PA PO, ,DE YI
GO 'PHANG THOB PAR 'DOD PAS

BSAM PAR BYA, ,DE LTAR NGAG DBANG RNAM BSAMS NAS, ,MU:YIG SNYING
GAR BSGOM PAR BYA, ,'BAR ZHING DMAR BA'I MDOG GI 'OD, ,BYUNG NAS
SGROL MA'I DKYIL 'KHOR LA, ,DE LAS SKYES PA'I RTZIBS BRGYAD PA'I,
,'KHOR LOS MI SHES MUN PA 'JOMS, ,SNA TSOGS 'OD KYIS DAG PAR

BYA; ,YE SHES RANG BZHIN DGE BAR BLTA, ,SPRUL PA'I NYI MA 'CHAR
BA'I 'OD, ,SGROL MA GSAL BA'I 'OD TSOGS 'DRA, ,ME TOG DMAR PO'I
RNAM PA LTAR, ,YI GE DMAR PO KUN DU DGRAM, ,DE LA RE ZHIG 'KHOR
LO'I RTZIBS RNAMS SU YI GE BSAM PAR BYA STE, SHAR DANG LHO DANG
NUB DANG BYANG PHYOGS RNAMS SU

RIM BZHIN DU AA RA PA TZA'O, ,YI GE NA NI LTE BAR RO, ,ME DANG
BDEN BRAL DANG RLUNG DANG DBANG LDAN RNAMS SU SNGON BZHIN DU YANG
NI PRA BAN TZA YIG GO, ,DE BZHIN DU BAR DANG BAR RNAMS SU AA LA
SOGS PA'I DBYANGS KYI TSOGS RNAMS SO, ,PHYI ROL BU KA LA SOGS
PA'I GSAL BYED RNAMS SO, ,

'DI MI G-YO BAR NGES PAR BYAS LA PHYIS NI 'KHOR LO'I YI GE'I
TSOGS KYI 'OD ZER GYIS SEMS KYI MUN PA'I DKYIL 'KHOR 'JOMS PA,
RANG GI LUS PO'I BA SPU'I KHUNG BU RNAMS NAS PHYIR BYUNG STE,
PHYOGS BCU'I 'JIG RTEN GYI KHAMS NA GNAS PA'I DE BZHIN GSHEGS
PA'I BA SPU'I BU GNAS

@7B THUGS KYI YE SHES KYI BDUD RTZI DANG LHAN CIG TU RO GCIG CING
MNYAM PAR GYUR NAS DE RNAMS PHYIR BYUNG STE, BA SPU'I BU GA DE
NYID DU ZHUGS NAS RANG GI LUS PO GSAL BAR BYED PA YUN RING DU
BSAM PAR BYA'O, ,BRTAN PA'I SEMS KYIS PHYIS NI SPRO BA DANG BSDU
BA'I RIM PAS JI SRID MNGON DU GYUR PA DE SRID DU

BSGOM PAR BYA'O, ,'JAM DPAL DANG NI GNYIS MED GO 'PHANG 'CHANG
ZHING YI GE BCAS NYID YONGS SU YID LA 'DOD BYED PA, ,'DI NI 'KHOR
LO GSAL POS NYE BAR SONG ZHING NYIN DANG MTSAN MO BSAM GTAN BYED
LA MNGON SBYOR BAS, ,DE YIS SNGON MA MTHONG BA'I NGAG GI RANG
BZHIN GRANGS KYI RIG

PA'I TSOGS NI MA LUS DE YANG NI, ,JI LTAR BDE BAR YID NI RAB TU
'JUG CING NOR BU'I SGRON LTAR RAB GSAL MA THUG PA'I MUN 'JOMS PA,
,'KHOR LO 'DIS NI PHAN PAR SHES NAS YID LA BYED PA YI, ,NGO MTSAR
CHED DU YANG NI BRTAG PAR BYA, ,YONGS SU BRTAGS PAS BDE GSHEGS
RANG GI NGO BO NYID, ,

RING POR MI THOGS PAR NI RAB TU RTOGS PAR 'GYUR, ,GANG ZHIG 'DIR
NI 'KHOR LO RNAM PAR BKOD PA'I BSOD NAMS CI SKYES PA, ,BDAG GI
YID DANG SKYE 'GRO YID RNAMS 'KHOR LO DE YIS GSAL BAR SHOG ,'DIR
NI GTI MUG MUN PA MA THUG PO 'CHAR GA NYI MA LTA BU YIS, ,'GRO
TSOGS 'DI

NI GANG GI GTZO BO DPAL GYI ROL PAR 'GRO BAR SHOG ,BRTAN PA'I
'KHOR LO SGRUB PA'I THABS SLOB DPON BHA BA SKAN DHAS MDZAD PA
RDZOGS SO, ,PAndI TA DON YONG RDO RJE DANG, KHAMS PA LO TZ'A BA
DGE SLONG BA'I BAS BSGYUR CING ZHUS PA'O,,