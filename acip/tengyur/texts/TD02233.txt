@111A #, ,RGYA GAR SKAD DU, SVAPNA NIR DE SHA ,BOD SKAD DU, RMI LAM

@111B NGES PAR BSTAN PA, SANGS RGYAS LA PHYAG 'TSAL LO, ,'DUL BA
DANG NI CHOS MNGON DANG, ,MDO LAS RGYAL BA SKYES MCHOG GIS, ,RMI
LAM LTA BUR CHOS GSUNGS PA, ,GSAL BAR 'DI NI BSTAN PA YIN, ,RMI
LAM BDEN NAM BRDZUN PA 'AM, ,SNA TSOGS SEMS SAM RNAM MED SEMS,,

SGYU MA'AM YANG NA MI GNAS LAS, ,DAM PA LTAR NI GANG ZHIG 'DOD,
,MA RTOGS PA NI RMI LAM BDEN, ,RTOGS NA DE NI BRDZUN 'GYUR TE,
,DANG POR RTAG PAR SHES BYA STE, ,GNYIS PA CHAD PAR GYUR PA YIN,
,RAB TU SAD PAS RTOG PA SEL, ,NYAMS SU MYONG BA SEL MA

YIN; ,SEMS BCAS SNA TSOGS SEL BDAG NYID, ,GANG ZHIG NYAMS SU CHER
MYONG BA, ,SKAD CIG 'JUG PA KUN GZHIG RTZA, ,SNA TSOGS SNANG BA
'JUG PA RNAMS, ,DE DANG DER NI RNAM PAR GNAS, ,SEMS 'DI NYID NI
DE LTAR 'DOD, ,GAL TE RMI LAM RMI LAM NYID,,

SEMS DNGOS SNA TSOGS DE TSE BRDZUN, ,YOD DANG MED PA 'JUG MED PA,
,GSAL BA LA NI CHAD PA MED, ,CI STE MING MED LA MING BTAGS, ,MING
NI SGYU MA NYID DU DOGS, ,MING LA MING NI RIGS MA YIN, ,MING NI
MI GNAS PA YIN NO, ,'DIR NI DRUG LAS GNYIS DER

BYOS; ,GZHI NI RTOGS PAR BYA BA'O, ,SNA TSOGS 'DI DAG RMI LAM
MTSUNGS, ,DE LTAR RGYAL BA MCHOG GIS GSUNGS, ,MI GNAS GZHUNG NI
RTOGS BYA STE, ,SANGS RGYAS PA KUN NOR YIN PAS, ,RANG RIG DANG NI
BLA MA'I BKA', ,LUNG GI KHYAD PAR GYIS SHES SO, ,RMI LAM

NGES PAR BSTAN PA, SLOB DPON GNYIS MED RDO RJES MDZAD PA RDZOGS
SO,, ,,BLA MA BADZRA P'A nI DANG, DGE SLONG TSUL KHRIMS RGYAL BAS
BSGYUR BA'O,,