@228A #, ,RGYA GAR SKAD
DU, BH'A WA NA KRA MA shA tA N'A MA, BOD SKAD DU, BSGOM RIM DRUG
PA ZHES BYA BA,

BLA MA DAM PA RNAMS LA PHYAG 'TSAL LO, ,DANG PO THUGS BRTZE BLA
MA STE, ,BLA MA'I MTSAN NYID BRTAG PAR BYA, ,RJES SU BZUNG BA
SLOB MA STE, ,BLA MAS KYANG NI DE BZHIN BTAGS, ,MTSAN NYID KUN
LDAN BLA MA LA, ,SGO GSUM GUS DANG DNGOS PO YIS, ,ZHEN PA MED PAR
MCHOD

BYAS LA, ,KHYIM PA'I GNAS SAM DUR KHROD DAM, ,SHING GCIG CI BDE'I
SA PHYOGS SU, ,CHO GA'I RIM PA BRTZAM BYA ZHING, ,'JAM PA'I STAN
LA 'KHRUL 'KHOR BCAS, ,BAR CHOD BSAL PHYIR GO CHA BGO, ,TSOGS
CHEN RNAM GNYIS BSAGS PA'I PHYIR, ,BLA MA

@228B SPYI BOR RJES DRAN BYA, ,DBANG PO GNYIS KYI BYE BRAG GIS,
,DANG PO LTA BA THAG BCAD DE, ,TING 'DZIN NGO BO BRTAG PAR BYA,
,RTOGS THOB DUS MNYAM BYUNG MA BYUNG, ,RANG DANG BLA MA'I NYAMS
LAS SHES, ,PHYI ROL SPYOD PA DE BZHIN SHES, ,MA BYUNG RIGS PA
NYAMS SU BLANGS, ,RO SNYOMS BZHI

LA RIM GYIS BSLAB, ,YANG NA LUS NGAG YID GSUM SBYANGS, ,THA MA
'GRO SAR GTANG BAR BYA, ,GAL TE DUS MNYAM BYUNG BA NA, ,GZHI DANG
LAM DANG 'BRAS BU GSUM, ,BRDA YIS PHYE LA DON DU DRIL, ,GZHI GTAN
LA 'BEBS PA'I CHOS DRUG DANG, ,GZHI SMIN PAR BYA BA'I CHOS GSUM

DANG, ,GZHI 'GROL BAR BYED PA'I CHOS GSUM STE, ,GZHI LA BRDA CHOS
BCU GNYIS BSTAN, ,LAM LA NYE DANG RING BA DANG, ,NYE RING MED
PA'I LAM DANG GSUM, ,RE RE LA YANG LNGA LNGAR BRTAG ,LNGA GSUM
BCO LNGA LAM GYI CHOS, ,'BRAS BU'I MTSAN NYID BSTAN PA YANG, ,SKU
BZHI

RGYUN CHAD MED PA LA, ,NGO BO BSAM BRJOD BRAL BA STE, ,GDAGS BYA
SNA TSOGS MI 'GAG STE, ,YID BZHIN NOR BU BUM PA BZANG, ,DPAG BSAM
SHING CHEN LTA BU'O, ,BSGOM RIM DRUG PA ZHES BYA BA, SANGS RGYAS
GNYIS PA LTAR GRAGS PA'I BADZRA P'A nI SA MDZAD PA RDZOGS SO,, ,,

LO TZ'A BA NAG TSOS BSGYUR BA'O,,