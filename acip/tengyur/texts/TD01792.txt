@201B #, ,RGYA GAR SKAD DU, PRA D'E PO DYO TA NA BI SA MA
PANYTZIK'A N'A MA, BOD SKAD DU, SGRON MA GSAL BAR BYED PA'I DKA'
BA BTUS PA'I 'GREL BA ZHES BYA BA, SANGS RGYAS LA PHYAG 'TSAL LO,
,DE LA RIM PA GNYIS

PO ZHES BYA BA NI BSKYED PA DANG RDZOGS PA'I RIM PA GNYIS PA'O,
,JI SRID CES BYA BA NI dHAD DHA YA RA LA RNAMS LAN GNYIS SU
BKLAGS PA DANG BCAS PA'I KA TSOGS RNAMS SO, ,AI THA ZHES BYA BA
DE'I DON NI AA TSOGS RNAMS SU SHES PAR BYA'O, ,DE NYID NI LUS LA
SOGS PA 'DZIN BA SHES RAB DANG

THABS KYI RANG BZHIN GYIS GZUNG BA'O, ,'DUL BA'I SNGOM PAR LDAN
MTHONG BA, ,ZHES BYA BA NI DGE SLONG LA SOGS PA'I SNGOM PA CAN DU
GDUL BYAS MTHONG BA'O, ,'BRAS BU 'DOD PAS ZHES BYA BA NI SKYE BO
GDUL BA CAN GYI DGOS PA LA BYA STE, KUN RDZOB KYI 'BRAS BU'O,
,SNYING PO SBAS PA 'DI LA

YOD CES BYA BA NI 'DOD CHAGS LA SOGS PA'I RANG BZHIN JI LTA BA
BZHIN DU YONGS SU SHES PAS GROL PAR 'GYUR TE, DE STON PAR BYED
PA, 'DOD CHAGS CHOS NI RAB STON DANG, ,ZHES PA GSUNGS SO, ,MA
ZHES BYA BA NI CHOS RNAMS RAB TU MANG PO THOB PA'O, ,LHAG PAR
ZHES BYA BA NI LHAG PAR

@202A *, ,GZUNG BA'O, ,BUM PA'I RAS BA LAS BON 'DRA, ,ZHES BYA BA
NI BUM PA CHUD DU RAS BAL GYI SA BON GYIS GANG BAR BYAS PA BANGS
NAS SHIN TU 'PHEL NA SLAR MI THON PA LTAR GSAL BAR STON MI NUS
PA'O, ,BLO KHA MI 'BYE LA ZHES BYA BA NI SHES RAB BRTAN PA LA
SOGS PAS SNYING STONG

PA'O; ,NYAN ZHES BYA BA NI THOS PA DRI MA MED PA'O, ,RGYUD GCIG
PA NI ZUNG DU 'JUG PAS CHOS KYI DE KHO NA NYID BSHAD PAR BYA STE
LAS DANG PO PA LA BSHAD PA DANG, SPROS PA MED PA'I RNAL 'BYOR
BSHAD PA'O, ,BSHAD PA RNAM PA GNYIS BYA'O ZHES BYA BA NI TSOGS BA
LA BSHAD PA DANG, SLOB

MA LA BSHAD PA'O, ,DE RNAMS KYIS ZHES BYA BA NI RGYAN DRUG PO
RNAMS KYIS BDEN PA GNYIS PO NI TSIG NGES PAR BYED PA'O, ,DE NI
RGYAN BDUN PA STE, DES ZUNG DU 'JUG PA MTHAR THUG PA SGRUB PA'O,
,'DI SKAD BDAG GI ZHES BYA BA LA SOGS PAS NI, GLENG GZHI STON PA
YIN NO, ,RIM PA

ZHES BYA BA NI 'DIR RIM PA LNGA PA'O, ,BSHAD TSUL RNAM PA BZHI PO
NI TSIG GI DON DANG, SPYI'I DON DANG, SBAS PA DANG, MTHAR THUG PA
STE, BCU PO TZAM GYIS SPYOD PA DOR BAR BYA STE, JI LTA BA'I BDE
BAR MI 'GYUR BA DANG, 'JIG RTEN NA SDUG BSNGAL GYI RGYU MI DGE BA
BCU PO NI LTUNG BAR BYED PAS

SO; ,DE LA RAB TU MA CHAGS PAR GYUR PA DANG MI DGE BA BCU PO BCOM
PA YANG DAG PA'I SKYE BA LEN NO, ,CHA GNYIS PA NI YI GE A'A:RING
PO'O, ,DGU PAS BRJOD PA NI YI GE AO YIN NO, ,DANG NI BSDU BA STE
YI GE AOm DANG A'A:'O, ,SUM CU PA DANG BCU PA NI YI GE HA YIN NO,
,LNGA PA'I SA BON NI YI GE

AU YIN NO, ,CHA GNYIS PA LA LNGA PA DRUG PA'I SA BON DU BYAS PAS
PHYE NA DER 'GYUR RO, ,KHONG PAR SPROS ZHES BYA BA NI CHOS KYI
'BYUNG GNAS SU RNAM PAR SPROS PA'O, ,AE NI SHES RAB CES BYA BA NI
BLO DANG SNANG BA'I SHES PA'O, ,SNANG BA MCHED PA RANG NYID NI
RIG CHEN NO, ,RTZA BA NI SNANG BA NYE BAR

THOB PA'I RGYU STE, THOG MA'I DUS SO, ,DE DAG KYANG SLAR BZLOG
PAS JI LTA BA BZHIN DU SNANG BA'I 'BRAS BU GNYIS POR SBYAR BAS
RNAM PAR SHES PA GNYIS PA BLTA BAR BYA'O, ,RTAG TU 'GRO LA GNAS
PAR 'GYUR, ,ZHES BYA BA NI SROG RTAG TU GNAS PA'O, ,GZUGS DANG
CHU DANG GZUGS LAS

@202B TSOR BA'O, ,TSOR BA'I PHUNG PO DANG LDAN PA NI RLUNG NGO,
,ROL PAS ZHES BYA BA NI 'JOMS PA'O, ,RNAM PAR ROL ZHES BYA BA NI
RNAM PAR SBRUL BAR BYA'O, ,RNAM PAR 'PHRUL ZHES BYA BA NI SPRUL
BAR BYED PA'O, ,RDO RJE GSUM PO DAM TSIG MCHOG ,CES BYA BA NI BHA
GA'O, ,YE SHES DE BZHIN GSHEGS PA

KUN; ,ZHES BYA BA NAS, 'GRO SNYING RNAM DAG CES BYA BA NI BHA
GA'I KHYAD PAR RO, ,NAM MKHA'I SKABS 'DI NYID CES BYA BA NI CHOS
KYI 'BYUNG GNAS TE, RANG BZHIN RNAMS RANG BZHIN MED PA GNAS GZHIR
GYUR PA SHES RAB KYI BHA GA'O, ,SEMS CAN THAMS CAD DPAL RDO RJE
SEMS DPA'

BZHUGS PAS BCUG NAS RDO RJE SEMS DPA' NYID THOB PA'O ZHES BYA BA
LA, SEMS CAN THAMS CAD NI BYANG CHUB SEMS DPA' THAMS CAD DO,
,DPAL RDO RJE SEMS DPA' BZHUGS ZHES BYA BA NI DBANG BSKUR BA'I YE
SHES BYIN PAS SO, ,BCUG PAS ZHES BYA BA NI GNYIS SU MED

PA'I SEMS SU 'JUG PAS BDE BA DANG YID BDE BA THOB PAR GYUR PA'O,
,THABS KYI YE SHES SHAR BAS SO, ,ZHES BYA BA NI SNANG BA'I YE
SHES SHAR BAS SO ZHES BYA BA'I DON TO, ,SEMS DPA' GSUM GYI MTHAR
THUG PA ZHES BYA BA NI DAM TSIG SEMS DPA' DANG, YE SHES SEMS DPA'

DANG; TING NGE 'DZIN SEMS DPA'I MTHAR THUG PA'O, ,NYON MONGS PA
LNGA ZHAS BYA BA NI 'DOD CHAGS DANG, ZHE SDANG DANG, GTI MUG
DANG, NGA RGYAL DANG, PHRAG DOG GO, ,RDO RJE LTA BU'I TING NGE
'DZIN NI ZUNG DU 'JUG PA'O, ,KHAMS PHRA BA NI RLUNG GI KHAMS SO,
,DES THABS KYI YE SHES

GZHOM DU MED PA'I THIG LE DRANGS PA'I GLENG GZHI DANG PO'O,
,BTZUN MO DANG 'KHOR GYI NANG NAS NGES PAR BYUNG BAR GYUR PA NI
GLENG GZHI GNYIS PA'O, ,RAB TU BYUNG BA NI GLENG GZHI GSUM PA'O,
,RDO RJE'I GDAN LA RDO RJE LTA BU'I TING NGE 'DZIN GYIS ZHUGS PA
NI GLENG GZHI BZHI PA'O, ,DE NI GLENG GZHI'I

DBYE BA RNAMS SO, ,RDO RJE LA SOGS BZUNG BA NI, ,ZHES BYA BA'I
CHOS KYI 'KHOR LO RAB TU BSKOR BAL BYA BA YIN NO, ,BHA GA LA
BZHUGS SO ZHES BYA BA LA SOGS PAS NI DANG POR PHYI ROL GYI DKYIL
'KHOR GYI GZUGS LA SOGS PA'I 'KHOR RNAMS NYID KYI SKU LA RAB TU
BCUG PAS MIG LA SOGS

@203A *, ,PA RNAMS LA THIM NAS LONGS SPYOD RDZOGS PA'I SKUR GNAS
PA LAS BYANG CHUB KYI SEMS MCHOG TU DKA' PA'I RANG BZHIN DU GYUR
NAS, YUM GYI SKYE GNAS SU BYUNG BA NI BHA GA LA BZHUGS SO ZHES
BYA BA'I DON YIN NO, ,DE NAS NI NUR NUR PO, ,DE NAS MER MER PO LA
SOGS

PA'O; ,DE NAS ZLA BA BCU LA SOGS PA'I RIM PAS MIG LA SOGS PA'I
DBANG PO THAMS CAD YONGS SU RDZOGS PAR 'GYUR RO, ,DE NAS SKYE
GNAS KYI SGO KHYAD PAR CAN NAS, PHYI ROL DU GSHEGS TE YUL DANG
YUL CAN GYI GZUGS LA SOGS PAR SPRUL PA NI 'KHOR PHUN SUM

TSOGS PAR GYUR PA YIN NO, ,'DI LTA STE ZHES BYA BA LA SOGS PA
GSUNGS PA'I DON NI BTZUN MO DANG LDAN PAR BZHUGS PA NI DAM TSIG
GI PHYAG RGYA'O, ,SNGAGS KYI YI GE NI CHOS KYI PHYAG RGYA'O,
,MTSAN THAMS CAD DANG LDAN PA NI PHYAG RGYA CHEN BO'O, ,DES 'GRO
BA'I DON BYED PA NI LAS KYI

PHYAG RGYA'O, ,CHOS STON PA'I DUS NA PHYAG RGYA DE DAG DANG LDAN
PA PO PHYAG GNYIS PA LA SOGS PA'I RIM PAS SRUNG PA'I 'KHOR LO
MDUN DU DRAN PAR MDZAD PA DANG, DE NAS LHA SUM CU RTZA GNYIS KYI
BDAG NYID 'KHOR PHUN SUM TSOGS PA DANG LDAN PAR GYUR NAS, BUD MED
PHUN SUM TSOGS PA

LA MCHOD PA MDZAD PA'I TSUL GYIS GDUL BYA 'DOD CHAGS CAN RNAMS
KYI TING NGE 'DZIN BSTAN TO, ,LHA DE RNAMS SO SO'I GDAN DANG LDAN
PA'I GNAS GZHAL YANG KHANG BRTZEGS PA BSTAN PA'I PHYIR, DE NAS
ZHES BYA BA LA SOGS PA GSUNGS SO, ,DE NAS DKYIL 'KHOR PA RNAMS
NYID KYI SNYING GA LA

SOGS PA'I PHUNG PO LA SOGS PA'I NGO BOR ZHUGS TE 'OD GSAL BAR
GNAS PA LA, AO SH'U N+YA T'A ZHES BYA BA'I SNGAGS KYI BYIN GYIS
BRLAB PO, ,DE'I DE MA THAG PAR NYI MA DANG, ZLA BA DANG PADMA
DANG, YI GE GSUM DANG, DE DAG ZHU BA'I ZLA BA LA SEMS CAN RNAMS
ZHUGS PA LA, AOm

DHARMM'A DH'ATU SV'A BH'A WA ZHES PA LA SOGS PA'I RIM PAS RDO RJE
'DZIN PA SEMS DPA' GSUM GYI MTHAR THUG PA'I BAR DU BSAM PAR
BYA'O, ,DE NAS NAM MKHA'I DBYINGS NI THAMS CAD CES BYA BA LA SOGS
PAS NI RIGS LNGA DANG LDAN PA'I SHES RAB KYI PADMAR BYANG CHUB
KYI SEMS SPROS PAS GANG BA'O, ,SEMS

@203B CAN THAMS CAD CES BYA BA NI SANGS RGYAS DANG BYANG CHUB
SEMS DPA' RNAMS TE, RDO RJE 'DZIN PA'I DKYIL 'KHOR PA RNAMS KYI
DBYE BA DANG YID BDE BA THOB PAR GYUR PA'O, ,DE NAS ZHES BYA BA
LA SOGS PAS NI PHYUNG NAS RJES SU ZHUGS PAS ZHAL GSUM PA'I RNAM
PA LTA BU LA SOGS PAR RDO RJE 'DZIN PA'I

GZUGS SU SNANG BAR GYUR TO, ,DE NAS SEMS CAN RNAMS KYI SKAL BA JI
LTA BA BZHIN DU MKHYEN NAS STON PA'I RIM PA JI LTA BUR BSHAD PA
BZHIN DU STON PA YIN NO, ,DE NAS ZHES BYA BA LA SOGS PAS NI BLA
MA LA SLOB MA RNAMS KYIS GSOL BA BTAB NAS BLANGS NAS 'BRAS BU
NGES PAS NA BSLAB BA DE LA

GNAS PAR BYA BA'I PHYIR, DE BZHIN GSHEGS PA RDO RJE 'DZIN PA NYID
LA NYID GSOL BA 'DEBS PAR BSTAN BA YIN NO, ,SGRON MA GSAL BAR
BYED PA'I LE'U DANG PO'I DKA' BA BTUS TE BSHAD PA'O,, ,,RGYU DANG
'BRAS BU'I NYE BAR GDAGS PA ZHES BYA BA'I SKU DANG GSUNG DANG
THUGS RNAMS KYI

RANG GI NGO BO DBYER MI PHYED PA'I BYANG CHUB KYI SEMS GANG YIN
BA DE NI RGYU YIN LA, DES RDO RJE 'DZIN PA MCHOG LA NYE BAR SPYOD
PA NI 'BRAS BU'O, ,SOG LAS ZHES BYA BA NI RLUNG LAS ZHON PA'I
RNAM PAR ZHES PA RMI LAM LTA BUR SNAD BA'O, ,KHAMS GSUM GYI RNAM
PAR GNAS PA NI, KHAMS GSUM

PA DE NYID RLUNG RMI LAM LTA BUR GNAS PA STE, GNAS PA ZHES PA 'DI
NYID KYANG KHAMS GSUM PAR SKYES PA'O, ,MCHOG CES BYA BA NI DAM PA
STE SRID PA BAR MA DO'I MTSAN NYID DANG 'DRA BA'O, ,GCIG TU ZHES
PA NI RLUNG DANG RNAM PAR SHES PA GCIG TU 'DUS PA'O, ,MYUR DU
ZHES PA NI SEMS TZAM

DU'O, ,MTHONG PA NI DER MTHONG BA'O, ,BDAG NYID CES BA NI RNAL
'BYOR PAR BLTA'O, ,DE DAG NYID NI RANG BYIN GYIS BRLAB PA'I GNAS
TE, GZUGS LA SOGS PA NAS YID KYI MTHAR THUG PA DE BZHIN GSHEGS PA
DRUG POR BYIN GYIS BRLAB PA LA SOGS PA BSTAN TE, ,BRTAN PA DANG

G-YO BA ZHES BYA BA LA SOGS PAS NI STONG BA NYID KHO NAR BSGOM
PA'I MU STEGS CAN LA SOGS PA'I TSUL 'GEGS PA YIN NO, ,DE YANG,
BSGOM PAR BYA BA SGOM PA MED, ,CES BYA BA LA SOGS PA'O, ,DE GANG
YONG PAR BSGOM ZHES BYA BA'I RNAM PA DE LTA BU NYID KYIS YOD DANG
MED PAR BSGOM BA DAG

@204A *, ,MA YIN PAR DPYAD PA'O, ,STENG 'OG CES PA LA SOGS PA LAS
NI NYAN THOS BYE BRAG TU SMRA BA'I BSGOM PA 'GEGS PA STE, DE YANG
GZHAN LAS SMRAS PA, NAM MKHA' GNYIS PO 'GEGS PA DANG, ,DUS GSUM
RTAG PA 'DUS MA BYAS, ,ZHES PA'I TSUL LO, ,GANG YANG

RGYU DANG 'BRAS BU ZHES PA LA SOGS PAS NI MDO SDE PA'I SPYI'I DON
BSGOM PA 'GEGS PA YIN NO, ,PHUNG PO LA SOGS PA ZHES BYA BA LA
SOGS PAS NI RNAM PAR SHES PA TZAM DU SMRA BA'I GZHUNG GI BSGOM
LUGS 'GEGS PA YIN NO, ,KUN RDZOB KYI BDEN PA BZLOG PAR BYA BA'I
PHYIR ZHES BYA BA LA

SOGS PAS NI KUN RDZOB TU SNANG BA DER BSGOM PA 'GEGS PA YIN NO,
,BDEN PA GNYIS LTA BUR ZHES PA LA SOGS PAS NI DON DAM PA'I BDEN
PA DANG, KUN RDZOB KYI BDEN PA LA MNGON PAR ZHEN NAS BSGOM PA
'GEGS PAR BYED PA YIN NO, ,MTHAR THUG PA'I DON GYIS NI BSGOM PA
MA NOR BA

YIN PAR BSTAN TE, RANG BZHIN DGA' BA DANG RANG BZHIN GYIS 'OD
GSAL BAR RAB TU GNAS PA YIN NO, ,SGRON MA GSAL BAR BYED PA'I LE'U
GNYIS PA'I DKA' BA BTUS TE BSHAD PA'O,, ,,GNAS JI LTA BA BZHIN DU
ZHES PA NI DBUS DANG SHAR LA SOGS PA'I GNAS RNAMS SO, ,SKU GSUNG

THUGS KYIS MTSAN PA ZHES PA NI SKU RDO RJE RNAM PAR SNANG MDZAD
KYIS DKYIL 'KHOR BA RNAMS LA YANG MTSAN PA STE, GTZOR BYAS PA'I
RANG BZHIN 'DIS NI THUGS DANG GSUNG RNAMS LA YANG GO BAR BYA'O,
,RDO RJE GSUM PO RNAM PA RE RE LA YANG NANG PAN TSUN DU LDAN PAR
GSAL BAR BSTAN PA'I PHYIR RO, ,

RNAM PAR SNANG MDZAD THUGS RJE CHE, ,SKU GSUNG THUGS KYI MTSAN MA
'AM, ,ZHES GSUNGS PA LA, AOm SH'U N+YA T'A DZNY'A NA ZHES BYA BA
LA SOGS BA NI RIGS DRUG DANG, RIGS GSUM DANG, MTHAR RIGS GCIG TU
THUG PAR BSTAN TO, ,BZHI BZHI YI NI SBYOR BA YIS, ,ZHES PA LA
SOGS PA NI DKYIL

'KHOR RE RE ZHING YANG DKYIL 'KHOR BZHI BZHI'I RANG BZHIN YIN PA
LA BYA'O, ,GOS DKAR LA SOGS PA'I RANG BZHIN DE NI LHA STE RNAM
PAR SHES PA'O, ,SGRON MA GSAL BAR BYED PA ZHES BYA BA'I LE'U GSUM
PA'I DKA' BA BTUS PA'I BSHAD PA'O,, ,,CHO GA ZHES PA LA SOGS PA
NI GTOR

@204B MA DANG SBYIN SREG LA SOGS PA'I CHO GNYI SHU LO RNAMS SO,
,'DI NI DGUG PA'I BDAG NYID MCHOG ,CES BYA BA NI PHUNG PO LNGA
DANG 'BYUNG BA BZHI'I BDAG NYID DE, DE LTA BU'I THIG SKUD KYIS
LUS KYI DKYIL 'KHOR RNAMS KYI GNAS JI LTA BA BZHIN DU YANG DAG
PAR BLTA BAR BYA'O, ,RNAM BA LNGA'I ZHES

BYA BA LA SOGS PA NI YE SHE LNGA RNAMS KYI RANG BZHIN GYIS MI
BSKYOD PA LA SOGS PA DBUS LA SOGS PAR BKOD PA YIN PAR STON NO,
,DBYIBS KYI MCHOD PA ZHES PA DANG, RNAM PA GSUM ZHES PA NI 'JUG
PA DANG LDANG BA DANG, GNAS PA'I RIM GYIS SO, ,SKAD CIG CES BYA
BA LA SOGS

PA NI SNANG BA RNAMS KYI RANG BZHIN GYI SKAD CIG GI DUS LAS STONG
PA BCU DRUG TU BYE BA'O, ,ZHI BA'I CHOS NI SHIN TU PHRA BA'I
KHAMS SEMS CAN GYI YONGS SU SHES PAR BYAS PA RNAM PAR SHES PA'I
RANG BZHIN SNYING RJE CHEN PO'I BDAG NYID DE ZHI BAR NGES PAR
SBYANGS BA'O, ,MDANGS BZANG SA 'OD NI YIN

PAR GSUNGS, ,ZHES BA NI DE DAG NYID LA BYA BAR GSUNGS SO, ,RTEN
'BREL ZHES PA NI RTEN CING 'BREL BAR 'BYUNG BA RNAMS SO, ,DRI NI
LUS LA BYA'O, ,SGRON MA GSAL BAR BYED PA'I LE'U BZHI PA'I DKA' BA
BTUS PA'I BSHAD PA'O,, ,,DE ZHI GNAS LAS BYUNG ZHES BYA BA ZUNG
DU

'JUG PAR GYUR PA LAS BYUNG PA'O, ,MA DANG SRING MO BU MO ZHES BYA
BA NI MA DANG SRID MO LTANG RJES SU PHAN MNGA' DOR MA'O, ,SNYING
LA GNAS PA'I LHA MO CHE, ,ZHES BYA BA NI NANG GI PHYAG RGYA CHEN
PO'O, ,MNYES PAR BYAS KYANG ZHES BYA BA NI PHYI ROL GYI PHYAG
RGYA LA'O, ,GNAS PA'I ZHES BYA BA NI GANG

'GOG PA'I TING NGE 'DZIN LA GNAS PA'I BYANG CHUB SEMS DPA' RNAMS
'GOG PA'I TING NGE 'DZIN LA GNAS PA DE'I TSE RANG GI KHAMS PHRA
MO'I 'OD ZER RNAM PAR SHES PA LA REG BAS BYANG CHUB SEMS DPA'
RNAMS LA NGES PAR GYUR NAS ZUNG 'JUG TU GNAS PA LA BYA'O, ,SGRON
MA GSAL BAR BYED PA'I

LE'U LNGA BA'I DKA' BA BTUS PA'I BSHAD PA'O,, ,,SNGAGS BSTAN PAS
ZHES BYA BA NI MDO TZAM DU BSTAN BAR BYAS PA'O, ,YANG DE GSAL BAR
BYED PA GSUNGS PA, RDO RJE GSUM PO ZHES BYA BA LA SOGS PA STE,
RDO RJE GSUM NI RANG GI LUS LA SDUD PA DANG, GZHAN GYI SKU LA
SPROS PAS

@205A *, ,MNYES BAR BYED PA'I BKOD PA RNAM PA GSUM STE, DE RNAMS
KYIS DE BZHIN GSHEGS PA RNAMS LA MTSAN PA'O, ,DE DAG NYID KYANG
DE BZHIN GSHEGS PA'O, ,AOm ZHES BYA BA LA SOGS PA LA DANG POR NI
SKU GCIG YIN NO, ,YON TAN GSUM NI DE BZHIN GSHEGS PA GSUM STE
THUGS

RDO RJE DANG MI GNYIS PAR LDAN PA'O, ,DE LTAR GSUNGS PA'ANG RIGS
DRUG GI BDAG NYID CAN GYI STE, DE LTAR SBYAR BAR BSHAD DO, ,DUS
SU BSHAD CES BYA BA NI RDO RJE 'CHANG CHEN PO'O, BDAG PO'I CHOS
CAN GCIG PU LAS, ,ZHES BYA BA NI YID DANG LHAN CIG TU SKYES PA'I
SPYOD YUL DU GYUR PA'I

DKYIL 'KHOR PAR GYUR PA'O, ,GNYI GA'I 'KHOR LO RJES SU MNYES PA
ZHES BYA BA NI PHYI NANG GI BDAG NYID CAN GYI 'KHOR LO'O, ,BSHAD
MA THAG PA'I CHO GA ZHES BYA BA NI LUS LA SOGS PA'I BYIN GYIS
BRLAB PA'I CHO GA STE, DE NYID KYI RJES SU CHAGS PA LA SOGS PA
BYAS NAS, GNYIS PA

RDZOGS PA'I RIM PA LA GNAS PA'O, ,RDO RJE BZHI PO NI RNAL 'BYOR
BZHI PA'O, ,PHRA MO'I SBYOR BA KUN DU BRTZAMS, ,ZHES BYA BA LA
SOGS PA LA SBYOR BA NI 'OD GSAL BA'O, ,'OD GSAL BA DE'I DE MA
THAG BAR NI PADMA DANG ZLA BA DANG YI GE GSUM LA SOGS PA'I RIM
PAS LONGS SPYOD RDZOGS PA'I SKUR

BSKYED PA'O, ,RANG GI RDO RJE'I BU GAR ZHES BYA BA NI NOR BU'I BU
GAR BYANG CHUB KYI SEMS BSGOM PAR BYA'O, ,YUM NI SHES RAB MA STE
DE'I PADMA'I NANG GI SNA RTZER THIG LE RDO RJER NAS 'BRU TZAM LA
SOGS PA RNAMS BSAM PA'O, ,'GRO NYAL ZA BA TZAM GYI SPYOD PA ZHES
BYA BA NI ZAS ZA BA TZAM DANG, NYAL

BA TZAM DANG, BSHAD DU 'GRO BA TZAM LAS MA GTOGS PAR TING NGE
'DZIN LA DMIGS PA 'BA' ZHIG GZHAN DU MI GNAS PA'O, ,YANG DAG
SNGAGS KYI GSANG BA ZHES PA NI GSUNGS MA THAG PA'I SNGAGS KYI DE
KHO NA NYID DO, ,RNAL 'BYOR PA RNAMS KYI GSANG BA BRTAG PA'O,
,SKAD CIG CES BYA BA LA

SOGS PA'I SGRAS NI RANG BZHIN GYIS 'OD GSAL BA 'BA' ZHIG STON NO,
,SNGAGS PA ZHES BYA BA NI RDO RJE SEMS DPA'O, ,SGRON MA GSAL BAR
BYED PA'I LE'U DRUG PA'I DKA' BA BTUS PA'I BSHAD PA'O,, ,,YAN LAG
DRUG CES BYA BA NI JI SKAD DU BSHAD PA'I BSKYED PA'I RIM PA DANG,

@205B RDZOGS PA'I RIM BA DAG GIS JI LA BA'I SEMS KYI YUL RNAMS LA
GNAS PA'O, ,'DOD PA NI 'DZIN PA'I RNAM PA'O, ,MIG LA SOGS PA ZHES
BYA BA NI JI LTA BU'I MIG LA SOGS PA'I RNAM PAR SHES PA RNAM KYIS
YUL RNAMS BLANGS NAS YID KYI RNAM PAR SHES BA DANG LHAN CIG TU
YUL MCHOG TU GYUR BA LA SOGS

PA RNAMS LA BDE BA TZAM GYIS YUL DU RNAM PAR BYED DO, ,DE BZHIN
DU RNAL 'BYOR PHAS KYANG YONGS SU MI SPANGS BA NYID DU LONGS
SPYAD PAR BYA'O, ,YID DU 'ONG BA NI MCHOG TU GYUR PA'O, ,YID DU
MI 'ONG BA NI RNAM PAR DMAN PA DAG GO, ,LUNG DU MA BSTAN PA NI
GNYI GA MA YIN PA'O, ,KHRO BO NI THABS KYI YE SHES

SO ZHES BYA BA NI KHAMS PHRA MO DANG 'DRES PA'I YE SHES SO,
,RLUNG LA DGA' BA ZHES BYA BA NI YI GE H'Um GI'O, ,RKAN GYI PADMA
DE DAG KYANG LDAN PAR BYA'O ZHES BYA BA NI YA RKAN GYI LCE'U
CHUNG DANG NGO, ,CHOS DANG DON DANG SPOBS PA SO SO YANG DAG PAR
RIG PA ZHES BYA BA NI CHOS DANG DON NI BLOS RNAM PAR SPRO BAR BYA
BA'O, ,

SPOBS BA SO SO YANG DAG PAR RIG PA NI RIGS LNGA LA SOGS PA SO
SO'I RIM PAR RIGS BRGYA RNAMS SU NYI BAR MTSON TE SPRO BAR BYA'O,
,RANG BZHIN BRGYAD CU DANG LDAN PA RNAMS ZHES PA NI SPYI MA LUS
PA RNAMS SO, ,MTHONG BA'I CHOS LA ZHES BYA BA NI CHOS RTOGS PA
NA'O, ,SGRON MA GSAL BAR BYED PA'I

LE'U BDUN PA'I DKA' BA BTUS PA'I BSHAD PA'O, ,LHA NYI SHU RTZA
LNGA PO ZHES BYA NI RANG BZHIN GYIS RNAM PAR DAG PA'I LHA NYI SHU
RTZA LNGA PO RNAMS SO, ,BDAG PO LAS GZHAN PA SHES BYA BA NI RIGS
GZHAN DU SKYES BA YANG BRTAG PA'O, ,SGRON MA GSAL BAR BYED PA'I
LE'U BRGYAD PA'I DKA' BA

BTUS PA'I BSHAD PA'O,, ,,NAM MKHA' BZHI NI STONG BA BZHI'I BDAG
NYID DO, ,YANG NA 'BYUNG BA BZHI DANG, PHYAG RGYA BZHI'I BDAG
GNYID KYIS SO, ,GZHAN DU NA ZHES BYA BA LA SOGS PA NI SEMS CAD
RNAMS GDUL BA'I DON DU BYA BA LAS GZHAN DU RANG DGAR SROG GCOD PA
LA SOG PA BYED NA,

DMYAL BA MNAR MED PAR LTUNG BAR NGES SO, ,DE NAS SKAD CIG DE NYID
LA ZHES PA SNGAR PHYE BA DES SNANG BA GSAL BAR GYUR PA NA'O, ,DUS
KYI TSAD NI DUS DE DAG TU BSAM PA SHIN TU BSKYED PA'O, ,SPYAN LA
SOGS PA ZHES PA NI BZHI PO LAS GANG 'DOD PA CIG BKUG LA RANG GI
RIGS KYIS

@206A *, ,BON GYIS RDZOGS PAR BYAS TE, YE SHES SEMS DPA' DANG,
TING NGE 'DZIN SEMS DPA' DANG LDAN PAR BYA ZHING RIGS LNGA PO
RNAMS KYIS GANG BAR BYAS NAS DKYIL 'KHOR BA RNAMS GOS DKAR MO LA
SOGS PA'I BUD MED KYI GZUGS KYIS BCUG LA, SNGON DU RJES SU CHAGS
PAR

BYAS NAS SNA TSOGS PA'I DGA' BAS GDUL BYA SNA TSOGS PA'I DON BYA
BA YIN NO, ,SNGAGS KYI MING NI YI GE GSUM LA SOGS PA'O, ,SNGAGS
KYI DON NI YI GE GSUM PO RNAMS KYIS SNGAGS KYI DON BRJOD PA'O,
,SNGAGS SPEL BA NI ZHI BA LA SOGS PA'I DON DANG SNGAGS SPEL BA
STE, ,SV'A H'A LA

SOGS PA DANG RAB TU SBYAR TE SNGAGS RNAMS RAB TU BRJOD PA'O, ,RDO
RJE TSIG SGRA SPANGS PA NI RDO RJE BZLAS PA'O, ,GO RIMS NI RIM PA
LNGA PO RNAMS SO, ,SKU DANG GSUNG DANG THUGS KYI NUS PA NI SHES
RAB DANG YE SHES KYI RANG BZHIN NO, ,BDAG PO LA SOGS PA SEMS DPA'
GSUM ZHES BYA BA NI

DAM TSIG SEMS DPA' DANG YE SHES SEMS DPA' DANG TING NGE 'DZIN
SEMS DPA'I BDAG NYID CAN GYI DKYIL 'KHOR PA RNAMS KYI'O, ,GNOD
MDZES RGYAL PO ZHES PA NI GNOD MDZES KYI RGYAL POS KYANG BKUG STE
BSKUL PA'O, ,'DI NI BDAG GI'I ZHES PA LA 'DI NI ZHES PA LA 'DI NI
ZHES PA NI RNAL 'BYOR PA'O, ,BDAG

CAG GI ZHES BYA BA NI SEMS CAN RNAMS KYI'O, ,PA'O ZHES BYA BA NI
RNAL 'BYOR BA BDAG STE, BDAG NYID TSOGS DANG BCAS PA LA SEMS CAN
GYI TSOGS RNAM PA MYANG PO RNAMS GCES PAR 'DZIN PAR MNGON DU BSAM
PAR BYA'O, ,GANG YIN ZHE NA ZHES PA LA SOGS PA NI LHA'I SKU GNYIS
PO MCHOG DANG DAM PA

YIN PAR STON TO, SGRON MA GSAL BAR BYED PA ZHES BYA BA'I LE'U BCU
PA'I DKA' BA BTUS PA'I BSHAD PA'O,, ,,LE'U DANG PO LAS ZHES BYA
BA NI BYANG CHUB KYI SEMS RDO RJE DE BZHIN GSHEGS PA LA SOGS PA
LAS RDZOGS PA'I RIM PA STON TO, ,DE NAS 'DI GSUNGS MA THAG TU
ZHES PA LA

SOGS PA NI BSKYED PA'I RIM PA STON TO, ,MTSAN GSUM ZHES BYA BA NI
NYI MA DANG ZLA BA DANG PADMA RNAMS GCIG TU GYUR PAS SNYING GAR
YE SHES SEMS DPA' ZHAL GCIG PHYAG GNYIS PA 'KHOR LO DANG DRIL BU
'DZIN PA DANG, DE'I THUGS KAR YI GE AOm BSGOM PA LA BYA'O, ,DE
LTAR 'OD DPAG TU

@206B MED PA LA SOGS PA RNAMS KYI SBYOR BA YANG BSGOM PAR BYA'O,
,DRAN PA GCIG PA'I TING NGE 'DZIN, ,ZHES BYA BA NI RNAM PAR SNANG
MDZAD LA SOGS PA'I RNAL 'BYOR PAS SRUNG BA'I 'KHOR LO LA SOGS
PA'I RIM GYIS RDO RJE 'DZIN PA'I BDAG NYID LHA SUM CU RTZA GNYIS
PE SKAD CIG CAM GYI RNAM PAR BSAM MO,

DE NAS AOm SH'U N+YA T'A LA SOGS PA'I SNGAGS KYI RIM GYIS RNAM
PAR SNANG MDZAD LA SOGS PA 'KHOR LO LTA BUR BSAM PAR BYA'O, ,DA
BZHIN DU BYANG CHUB SEMS DPA' RNAMS KYI RIM PA SGRUB THABS KYI
YANG RJES SU CHAGS PAS GDON PA LA SOGS PA BSGOM PAR BYA BA YIN
NO, ,DE BZHIN DU THAMS CAD

BSKYED LA ZHES BYA BA NI H'Um LAS SKYES PA'I NYI MA DANG, ,AA LAS
SKYES PA'I PADMA DANG, DE LAS SKYES PA'I YI GE GSUM PO BSKYED
PA'O, ,GZUGS KYI PHUNG PO LA SOGS PA RNAMS DANG ZHES BYA BA NI
GZUGS KYI PHUNG PO LA SOGS PA LA BYANG CHUB SEMS DPA' RNAMS ZHUGS
TE, 'OD GSAL BAR

GYUR PA NI MCHOD PA YIN NO, ,DANG POR MIG GI SBUBS ZHES BYA BA NI
MIG GI RDOG MA LA SOGS PA STONG PAR BYAS NAS 'OD GSAL BAR GNAS PA
LA, YI GE THLIm LA SOGS PA LAS SKYES PA'I SA'I SNYING PO LA SOGS
PA BSAM PAR BYA'O, ,RDO RJE AUTPALA ZHES BYA BA NI GSANG BA'I RDO
RJE NYID AUTPALA'I SGRAR

BRJOD DO, ,DE BZHIN GSHEGS PA'I BKOD PAS KYANG BSKYED PAR BYA'O
ZHES BYA BA NI, RNAM PAR SNANG MDZAD KYI RNAL 'BYOR PAS RANG GI
MIG GI GNAS SU RNAM PAR SNANG MDZAD DAM SA'I SNYING PO DGOD PAR
BYA'O, ,DE BZHIN DU 'OG NAS BSHAD PA'I MI BSKYOD PA LA SOGS PA
RNAMS KYI RNAL 'BYOR PAS

KYANG RNA PA LA SOGS PA LA MI BSKYOD PA LA SOGS PA BSAM PAR
BYA'O, ,SKU GSUM PO AOm ZHES BYA BA NI GZUGS DAM NA PA DANG
'BRING DANG MCHOG RNAMS BSGRUB PAR BZUNG BA'O, ,SGRO NAM GSAL BAR
BYED PA'I LE'U BCU GCIG PA'I DKA' BA BTUS PA'I BSHAD PA'O,, ,,DE

LTAR LAM ZHES BYA BA NI DBANG PO LA SOGS PA'I RAB TU 'JUG PA
RNAMS JI LTA BA BZHIN DU RNAM PAR DAG PA'O, ,RIM PA GNYIS KYI
ZHES BYA BA NI BYANG CHUB KYI SEMS RDO RJE'I KUN RDZOB DANG DON
DAM PA STE, RNAL 'BYOR BA'I BSKYED PA'I RIM PA DANG RDZOGS PA'I
RIM PA'O, ,PHYAG RGYA CHEN PO YONGS

@207A *, ,SU GYUR PA NI DE'I 'BRAS BU STE, ,'JIG RTEN DANG 'JIG
RTEN LAS 'DAS PA'I DNGOS GRUB PO, ,DANG POR RNAM PAR SNANG MDZAD
KYI ZHES BYA BA LA SOGS PA NI DANG POR RNAM PAR SNANG MDZAD KYI
RNAL 'BYOR DU BYAS LA DE NAS MDUN GYI BAR SNANG DU YI GE AOm GYI
'KHOR LO JI SRID DU

DROD SKYES PAR GYUR PA DE SRID DU BSGOM MO, ,DE NAS LAG PAS
GLANGS [?] NA 'GRUB PAR 'GYUR RO, ,DE LTAR MI BSKYOD PA LA SOGS
PA'I RNAL 'BYOR PAS KYANG RDO RJE LA SOGS PA MNGON DU GYUR PA'I
BAR DU BSGOMS NAS LAG PAS BLANGS NA 'GRUB PAR 'GYUR TE, MIG YANGS
ZHES PA 'OG NAS 'BYUNG

BA'I 'BRAS BU RNAMS DANG 'BREL TE, ,DE LTAR RI LU'I DNGOS GRUB
RNAMS KYANG BLTA BAR BYA'O, ,MGO BO'I SGOR ZHES BYA BA NI SPYI
BO'I STENG GI STENG STE DER RI LU MNGON DU GYUR PAR BYAS LA
TSANGS PA'I SGO DE NYID DU RAB TU ZHUGS PAR BSGOMS NA 'GRUB BO,
,RAB TU MNYAM PA'I CHA LUGS 'DZIN PA NI

RANG GI LHA'I SBYOR BA DANG MTHUN PAR BRJOD PA'O, ,YUL GZHAN DAG
CES BYA BA NI 'DOD CHAGS KYI YUL LO, ,LUS DANG NGAG DANG YID KYI
ZHES BYA BA NI SKU LA SOGS PA'I LCAGS KYUS DE BZHIN GSHEGS PA
RNAMS DRANGS NAS NANG DU BCUG STE, RNAL 'BYOR PA'I RIN PO CHE LTA
BU'I GANG ZAG RNAMS KYI

BSGRUB BYA DGUG PA'I DON TO, ,DE NYID KYI SBYOR BA BSTAN PAR BYA
BA'I PHYIR ZHES BYA BA LA SOGS PA NI RLUNG GI DKYIL 'KHOR LAS
PHAB LA DBANG CHEN LA GZHAG PAR BYA'O, ,SKYE BO SKAL BA DANG LDAN
PA ZHES BYA BA NI RNAL 'BYOR PAS GZHAN GYI DON DU BYA'O, ,GZHAN
DAG TU ZHES BYA BA NI GDUG PA CAN

GYI SEMS CAN LA'O, ,THUN MONG MA YIN PA ZHES BYA BA NI SPYOD YUL
MA YIN PA'O, ,RGYAS GDAB PAR BYA'O ZHES BYA BA NI SNYOMS PAR 'JUG
PAR BYA'O ZHES BYA BA'I DON TO, ,LAG PAR GNAS PA ZHES BYA BA NI
BSGRUB PAR BYA BA BKUG LA LAG PAS BZUNG STE, BZLAS PA'I SNGAGS
KYI YI GE DE LA

DBANG DU BYA BA LA SOGS PA'I SNGAGS BZLAS SHING BSAM GTAN BYA
BA'O, ,SGRAR GRAG PA ZIN PA DANG ZHES BYA BA NI SEMS CAN GYI
'BYUNG BAS BSKYED PA'O, ,MA ZIN PA NI RNGA DANG SHING LA SOGS
PA'I SGRA'O, ,GNYI GA NI SEMS DANG SEMS MED PAS BYAS PA'I SGRA'O,
,'BRAS BU'I PHYOGS

@207B GCIG PO ZHES BYA BA NI THAM LA PA'I DNGOS GRUB PO, ,DE NAS
SA'I CHA LA SOGS PA ZHES BYA BA NI GZHAL YANG KHANG BRTZEGS PA LA
SOGS PA'O, ,RGYU DANG 'BRAS BU ZHES BYA BA NI SNGA MA SNGA MA NI
RGYU YIN LA PHYI MA PHYI MA NI 'BRAS BU YIN NO, ,BDAG PO RDO RJE
'CHANG CHEN PO ZHES BYA BA NI MI BSKYOD PA'O, ,GSANG

BA GSUM ZHES BYA BA NI YUL DANG DBANG PO DANG RNAM PAR SHES PA
STE, DMAN BA DANG 'BRING PO DANG, MCHOG GI DBYE BAS DBANG PO'I
RNAM PAR SHES PAS YUL RNAMS 'DZIN TO, ,DE LA RIM PA BZHIN DU RAB
TU SBYAR NAS MTSAN MA RNAMS RAB TU SKYE STE, MTSAN MA DBANG PO
RNAMS YANG DAG PAR

SKYE BAR 'GYUR RO, ,RDO RJE'I LAM NI 'OD GSAL BA NAS SO, ,THABS
DANG SHES RAB SNYOMS PAR 'JUG PA ZHES BYA BA NI BDEN PA GNYIS
GCIG TU GYUR PA'O, ,SGRON MA GSAL BAR BYED PA'I LE'U BCU GNYIS
PA'I DKA' BA BTUS PA'I BSHAD PA'O,, ,,RIM PA GNYIS NI MA RDZOGS PA

DANG RDZOGS PA'I RIM PA DAG LA BSLAB PA'O, ,MA GNANG PA'I MNGON
SPYOD CES BYA BA NI SEMS CAN GYI DON SPANGS PA'I DBANG PHYUG CHEN
PO LA SOGS PA'I DBANG DANG MNGON SPYOD LA SOGS PA'O, ,SPYOD PA NI
LAS DE DAG SPYOD PAR MDZAD PA BSKYED PA'O, ,NYE BAR LEN PA'I
PHYAG RGYA CHEN PO'I SKU LA

NYE BAR LEN PA ZHES BYA STE YI GE GSUM PA'O, ,DE SMRAS PA NI
SPRUL PA'I SKU NYE BAR LEN PA'O ZHES PA STE, PHYAG RGYA CHEN PO'I
SKUR SBYAR BAS RDO RJE BZLAS PAR BYA'O ZHES BYA BA'I DON TO,
,SANGS RGYAS RNAMS KYI ZHES BYA BA NI MI BSKYOD PA LA SOGS PA'I
SANGS RGYAS GZHAN RNAMS KYANG STE, DER YI

GE GSUM GYIS SANGS RGYAS KYI SKUR BSKYED PA LA SANGS RGYAS SPYAN
LA SOGS PA SPROS NAS SNYOMS PAR 'JUG PA LA SOGS PA KHYAD PAR CAN
GYI MTSAN NYID KYIS PHAN TSUN DU MCHOD PAR BYA'O, ,YANG SANGS
RGYAS KYI ZHES BYA BA NI MI BSKYOD PA LA SOGS PA'I SANGS RGYAS
KYI PHYAG RGYA CHEN PO'I SKU RNAMS

SO; ,RANG GI LUS DANG NGAG DANG YID KYI NANG NA GNAS PA'I BKOD
PA'I MCHOD PAS SKU GSUNG THUGS LA MCHOD PA NI BLA NA YOD PA'I
MCHOD PAR 'GYUR RO, ,DE LTAR DBANG PO RAB DANG LDAN PA ZHES BYA
BA NI DBANG PO RAB DANG LDAN PA YI NI DUS GCIG TU SPROS PAR BRJOD
DO, ,YANG NA ZHES BYA BA NI

@208A *, ,RIM PAS SPROS LA MCHOD PA BYA'O ZHES STON PA YIN NO,
,YE SHES KYI KHYAD PAR GYIS ZHES BYA BA NI RLUNG DANG RNAM PAR
SHES PA SGYU MA'I RANG BZHIN CAN GYIS SO, ,SKU RDO RJE ZHES BYA
BA LA SOGS PA NI YI GE GSUM RNAM PAR DAG PA'I SGO NAS RDO RJE
BZLAS PAR BYA BA BRJOD PA YIN NO, ,DON GYI

RJES 'GRO ZHES BYA BA LA SOGS PA NI GSAL LO, ,LUS TE ZHES BYA BA
NI RNAM PAR DAG PA GANG GIS GSHIN RJE GSHED LA SOGS PA SKYES PA
DANG BUD MED KYI MTSAN NYID CAN DU BYA BA'O, ,MA RIG PA'O ZHES
BYA BA NI STONG PA CHEN PO'O, ,DES DON DU GNYER ZHING GSAL BA NI
H'Um GIS BSGRUB BYA SBAR BAR BYA BA'O, ,'DI

NYID KYI CHO GA ZHES BYA BA NI DKYIL 'KHOR PAR GYUR PAS ZHI BA LA
SOGS PA BYA'O, ,KHA SBYAR DBYE BA ZHES BYA BA NI BA SGRUB BYA'I
MIG LA SOGS PA LUS LA BCUG LA LAS RNAMS BYA BA'O, ,RNAM PAR SNANG
MDZAD YONGS SU GYUR PA LAS ZHES BYA BA NI RNAM PAR SNANG MDZAD
KYI RNAL 'BYOR PAS RNAM PAR SNANG

MDZAD LAS SKYES PA'I RDO RJE SEMS DPA' SBYOR BA DANG LDAN PA
MNGON SPYOD BYA BA YIN NO, ,PHUN SUM TSOGS PA NI BSKYED PA'O,
,BDAG NI ZHES BYA BA NI BDAG DA BZHIN GSHEGS PA CHEN GE MO'I ZHES
NGA RGYAL DANG LDAN PAR BYA'O, ,BSGRUB BYA'I LUS RANG GI GZHIR
GYUR BA ZHES BYA BA NI BZHI PA'I BSGRUB

BYA'I BDAG NYID STONG PAR BSAM PA'O, ,NAM MKHA'I DBYINGS KYI DBUS
TE ZHES BYA BA NI RDO RJE SEMS DPA'I SHES RAB KYI CHOS 'BYUNG BA
LA'O, ,DER YI GE AOm BLTAS LA RDO RJE SEMS DPA' NANG DU BCUG NAS
BDAG NYID BSGOMS TE, BDAG NYID KYI SNYING GAR BSGRUB BYA DGOD PAR
BYA BA'O, ,DE'I

MDUN DU STE ZHES BYA BA NI SNANG BA MTHA' YAS KYI MDUN DU STE,
BYANG NA GNAS PA'I DON YOD GRUB PA'O, ,DA DAG LA ZHES BYA BA NI
MI BSKYOD PA DANG SNANG BA MTHA' YAS DAG GI GTZO BO DON YOD GRUB
PA STE, DE MI BSKYOD PA LAS BYUNG BA'I DON YOD GRUB PA'O, ,DE'I
SNYING GAR 'DOD PA DGOD

DE; ZLA BA DANG RDO RJE LA SOGS PA LA LTOS PA MED PA NI ZLA BA
DANG NYI MA DANG SA BON LA SOGS PA LA MI LTOS PAR ZUNG DU 'JUG
PAS BSKYED PA LA BSHAD DO, ,SGRON MA GSAL BAR BYED PA'I LE'U BCU
GSUM PA'I DKA' BA BTUS PA'I BSHAD PA'O,, ,,SNGAGS RNAM PA BZHI'I
ZHES BYA BA

@208B NI SBRUL LA SOGS PA'I SNGAGS BZLAS PAS DRAG PO'I LAS DANG
RIMS LA SOGS PA ZHI PAR BYA BA'I LAS SO, ,SNYING GA'I PHYOGS SU
ZHES BYA BA NI SV'A H'A SNGON DU SONG BA'I CHE GE MO A'A KA'RshA
YA HRI ZHES BYA BA'I SNGAGS DANG SBREL BA BRIS TE SNYING GAR
GZHUG PA'O, ,NYI MA'I DKYIL 'KHOR GNYIS KYI

DBUS SU TSUD PAR BYAS LA ZHES PA NI BSGRUB BYA SEMS DPA' GSUM GYI
BDAG NYID DU BSGOMS TE, DE'I TING NGE 'DZIN GYI SEMS DPA'I 'OD
ZER GYIS BSGRUB BYA BKRU BAR BYA BAR BSAM MO, ,LAG MTHIL GNYIS SU
ZHES BYA BA LA SOGS PA NI GSAL LO, ,DE'I DE KHO NA NYID NI GZHAN
DU MI

'GYUR BA NYID CES BYA BA NI RDZAS DANG BZLAS BRJOD LA LTOS PA MED
PAR BSAM GTAN TZAM GYIS 'GRUB PA LA BYA'O, ,SANGS RGYAS NI STON
PA'O ZHES BYA BA NI RDO RJE 'DZIN PA LA SOGS PA'I PHYAG RGYA RNAM
PA GNYIS PO'I SBYOR BA CAN DAG STE, BSKYED PA DANG RDZOGS PA'I
RIM PA RNAM PA GNYIS PO CAN NO, ,

LAS GYI TSOGS LA MKHAS PA RNAMS KYANG ZHES BYA BA NI RGYUD GZHAN
GYI LAS KYI TSOGS RNAMS MTHONG ZHING BYED PA LA MKHAS PA RNAMS
KYANG NGO, ,MI'I RUS PA ZHES BYA BA LA SOGS PA LA MI'I RUS PA'I
PHUNG PO NI RNAM PAR SNANG MDZAD KYI'O, ,SENG LDENG GI PHUR PA NI
SNANG BA MTHA' YAS KYI'O,,

LCAGS KYI PHUR PA NI MI BSKYOD PA'I'O, ,TZANDAN LA SOGS PA'I PHUR
PA NI DON YOD GRUB PA DANG, RIN CHEN 'BYUNG LDAN GYI'O, ,GNAS LAS
NYAMS PAR 'GYUR BA NI GNAS 'DOR BA'O, ,DE BZHIN DU NGAG MNAN PA
DANG SEMS MNAN PA YANG BYA BA YIN NO, ,YANG NA GSAD BA 'GRUB PAR
'GYUR RO, ,SGON MA

GSAL BAR BYED PA'I LE'U BCU BZHI PA'I DKA' BA BTUS PA'I BSHAD
PA'O,, ,,DKYIL 'KHOR GYI DBUS SU ZHES BYA BA NI MI BSKYOD PA'I
RNAL 'BYOR PAS SHES RAB MA DANG RIGS LNGA DANG LDAN PAR BYAS TE
GNAS PA'O, ,'KHYUD PAR BYAS PA NI DKYIL 'KHOR GYI DBUS SU ROL PAR
BYA BA'O, ,NUB NAS ZHES BYA

BA NI THUN TSOD DAG 'DAS NAS ZLA BA 'CHAR BA'I DUS TE, NAM PHYED
KYI DUS SU DBANG BSKUR BA THOB PAR BYA BA'O, ,'GRUB CES BYA BA NI
NYI MA 'CHAR BA'I DUS SU STE, PHYI ROL GYI SNANG BA LA SOGS PA'I
YE SHES KYI SNONG [*SNOD?] DU GYUR PA'O, ,RANG BZHIN GYIS 'OD
GSAL BAR SNGON DU 'GRO BAS ZHES BYA BA NI 'OD GSAL BA MDUN DU

@209A *, ,DRAN PAR BYAS NAS, THABS DANG SHES RAB SNYOMS PAR ZHUGS
TE SNANG BA LA SOGS PA NANG GI BDAG NYID CAN RNAMS YANG DAG PAR
BSAM PAR BYA BA'O, ,NYI MA NI SNANG BA NYE BAR THOB BA'O, ,NYI MA
NI SNANG BA NYE BAR THOB PA'O, ,'DI SPEL BA NI BRTAN PAR BYED PA
YIN NO ZHES BYA BA NI SV'A H'A SNGON DU 'GRO BA'I CHE GI MO STVAm
BHA YA PHAt CES PA'O, ,DAM

TSIG CHEN PO'I KHRO BO ZHES PA NI GSHIN RJE MTHAR BYED DO, ,SGRUB
PO GZHAN LAS LEN PA ZHES PA LA SGRUB PO NI DGUG PA SHES PA'I SLOB
DPON LAS KYANG NGO, ,GNOD PA 'DI GCOD PAR 'DOD PA YI ZHES BYA BA
NI RNAM PAR SNANG MDZAD DANG RDO RJE 'DZIN PA NAS KHRO BO'I RNAL
'BYOR PA GANG YANG RUNG BA'I BAR GYIS DE ZLOG PAR BYED NA TSE ZAD

CING GTUGS PAR 'GYUR BA YIN NO, ,LAS DE BRTZAMS PA NAS ZHES BYA
BA NI BGEGS BYA BA'I LAS BRTZAMS NAS SO, ,AI DAm DI BA YA ZHES
BYA BA NI GSER LA SOGS PA BYIN CIG HRI SV'A H'A ZHES BYA BA'O,
,RLUNG LA SOGS PA ZHES BYA BA NI RLUNG GI DKYIL 'KHOR LA SOGS
PA'O, ,GAL TE BAG MED PAS BYUNG BAR GYUR NA DE'I

CHO MCHE BA'I PHYAG RGYA ZHES PA LA, PHYAG RGYA NI MCHE BA TSAR
GCOD PA'I PHYAG RGYA STE RTA MGRIN NO, ,DE'I SBYOR BAS BGEGS KYI
LAS RNAMS MED PAR BYA'O, ,DE LTAR MA BYAS NA BYA BA RNAMS MI
'GRUB STE, DE'I TSE DKYIL 'KHOR LA SOGS PA RNAMS 'JIG CING GCOD
PAR 'GYUR RO, ,PAtA NI GSOD PA'O ZHES BYA BA NI PHAt CHE GE MO
M'A

RA YA PHAt CES PA'O, ,'DI NI GSONG PA'I SNGAGS TE ZHI BA LA SOGS
PA'I SNGAGS LA YANG THA MAR GSAD PA'I SNGAGS BYIN NA GANG GI TSE
YI GE PHAt DE, DE'I TSE GSOD PA'I DON GYI BYA BA BYED DO, ,YE
SHES KYI RIM PA ZHES BYA BA NI YE SHES SEMS DPA' BCUG PA'I RIM
PAS RDO RJE MI BSKYOD PAR BSGOMS NAS, SPYAN LA SOGS

PA'I LHA MO BZHI PO RNAMS BTON TO, ,DKYIL 'KHOR LNGA'I BDAG NYID
DU SKAD CIG GIS BSKYED LA RNAL 'BYOR PAR BSGOM PAR BYA'O, ,SNGAGS
DANG PHYAG RGYAS LEGS PAR BRLABS PA'I BUD MED BZHIN ZHES BYA BA
LA SOGS PAS NI RIG PA'I BRTUL ZHUGS KHO NA BSHAD PA YIN NO, ,RANG
GI SNYING GA'I PADMO LA SOGS PA ZHES

BYA BA LA SOGS PA NI PADMA'I STENG DU YE SHES SEMS DPA'O, ,DE'I
STENG DU YI GE H'Um GNAS PAR BSGOMS TE, DE NYID DKYIL 'KHOR GYI
BDAG PO RDO RJE 'CHANG DANG MI PHYED PAR LHAG PAR MOS PAR BYAS LA
DE NAS GANG YANG RUNG BAR BYAS NAS, YE SHES SEMS DPA' DGUG PAR
BYA STE, NANG GI BDAG NYID KYIS 'BAD PAR BYA'O,,

@209B DE YANG SEMS DPA' LAS SKYES PA'I SNA TSOGS RDO RJE LA GNAS
PA'O GNAS 'CHAD PA'I ZHAL GYI PADMA BZHAD BAG CAN DU GYUR PA'I
ZHAL DANG LDAN PAR BSGOM PAR BYA'O ZHES BYA BA'I DON TO, ,DA NI
PHYAG RGYA GCIG DANG ZHES BYA BA NI RDO RJE SEMS DPA' 'BA' ZHIG
GI RNAL 'BYOR GYI PHYAG RGYA GCIG TZAM ZHIG DANG LHAN CIG TU RIG
PA'I BRTUL ZHUGS

DPYAD PAR BYA BA'O, ,DZA NI DZA RA YU STE BUD MED KYI SHA MA'O,
,SU NI SU BRnA STE GSER TI NI TAM PA STE ZANGS MA'O, ,RU NI RU PA
NA RU STE DE DAG GIS BKRI BAR BRJOD DO, ,NUS PA BSKYED PA'I PHYIR
DANG ZHES BYA BA NI MTHU CHEN PO BSKYED PA'I PHYIR NA'O, ,DE LTAR
MNGON DU BYAS PA LA SPYOD PA'I ZHES BYA BA NI SKYIL MO KRUNG BCAS
PA'O, ,YANG DAG PAR

BSKUL LA THABS KYI YE SHES 'BYUNG BAR BYAS NA ZHES BYA BA NI SEMS
SNYING RJE'I RANG BZHIN CAN YE SHES SEMS DPA' BSKYED DE BSGOM PAR
BYAS NAS YI GE BZHI BO SNOD LA GSAL POR BSAM SHING BLTA'O, ,GSUNG
GI RDO RJE SNYING GA'I PHYOGS SU BABS NAS ZHES BYA BA NI GSUNG GI
RDO RJE'I 'OD ZER THUGS RDO RJE LA BABS TE BSKUL

BAS SO, ,'DI LTA BUR BSGRUB BYA DANG POR BSAMS NAS ZHES BYA BA NI
BSGRUB BYA THOB PA LA SOGS PA DANG LDAN PA'I MI BSKYOD PAR BSAMS
PA'I BSGRUB BYA DES THOB PA LA SOGS PAS RANG SANGS RGYAS LA SOGS
PA LA RAB TU BSNUN PAR BLTA'O, ,DE NAS BSGRUB BYA DE'I MIG LA
SOGS PA RANG GI SA'I SNYING PO LA SOGS PA LA

BCUG LA BSGRUB BYA DE BSGRUB PAR BYA'O, ,YI GE HRI'I 'OD ZER GYIS
ZHES BYA BA NI KHA NA GNAS PA'I YI GE KHAm DE'I STENG GI NANG ROL
DPRAL BA'I THAD KAR YI GE HRI BLTAS LA DE'I 'OD ZER GYIS DUG
RNAMS DRANGS TE BRIS PA'I SBRUL GYI DPRAL BAR ZHUGS NAS, KHA NA
GNAS PA'I YI GE KHAm GI NANG DU DUG DE 'ONG BAR BSAM MO, ,

BSGRUB BAR BYA BAS MNYES PAR BYA BA ZHES BYA BA NI BSGRUB BYA'I
RANG GI YI DAM GYI LHA STE DE PHUR BUS GDAB PO, ,SNOD KYI SNYING
GAR GNAS BZHES BYA BA NI BSGRUB BYA GANG YIN PA'I LUS SPO LA DUG
SPO BAR BYAS PA LA DE NAS SNYING GAR RO, ,YI GE H'Um ZHES BYA BA
NI SNGAR GYI SKU RDO RJE'I RANG BZHIN YI GE AOm GYIS DUG GSO

BAR BYA BA DANG SBO BA DE BZHIN DU 'DIR YANG THUGS RDO RJE RANG
BZHIN YI GE H'Um GYIS BYA BAR BRJOD DO, ,RKANG PA'I 'OG NI SNYING
GA'I DBUS DANG RKANG MTHIL GYI DBUS SO, ,DE LTAR SDUD PA'I TSUL
GYIS ZHES BYA BA NI DE LTA BUR THAMS CAD 'DIS GCIG TU BSDUS PAR
BYAS TE, SKYUGS PAR BLTA BAR BYA'O, ,HRI

@210A *, ,BSGOMS NAS ZHES BYA BA NI 'DAB MA RNAMS LA GNAS PA'I YI
GE HRI'I 'OD ZER GYIS DUG RNAMS MNYES SHING BSDUS NAS DRANGS TE,
YI GE AA LAS ZHUGS PAS YI GE AA RGYAS PAR GYUR PAR GYUR PAS BSDUS
NAS SA LA BTAB PAR BYA'O, ,MTSAN MA DANG BCAS PAS ZHES BYA BA NI
SNGAGS LA MCHOG TU

GZHOL BAS SKYES PA DANG BUD MED LA SOGS PA MTHONG BA'O, ,MTSAN MA
MED PA ZHES BYA BA NI 'JIG RTEN LAS 'DAS PA'I DNGOS GRUB KYI
MTSAN MA STE NANG LA MCHOG TU GZHOL BAS BYANG CHUB YE SHES MCHOG
CES BYA BA LA SOGS PA MTHONG BAR 'GYUR RO, ,DGA' BA LNGA ZHAS BYA
BA NI DBANG PO LNGA PO DGA' ZHING BDE

BA'O, ,SGRON MA GSAL BAR BYED PA'I LE'U BCO LNGA PA'I DKA' BA
BTUS PA'I BSHAD PA'O,, ,,'BA' ZHIG TU BRIS SHING GZHAG PAR BYA'O
ZHES BYA BA NI BDAG PO PHYAG RGYA DANG LDAN PAR DBUS SU GZHAG LA
GZHAN MI BSKYOD PA LA SOGS PA NI SHAR LA SOGS PA'I PHYOGS SU
PHYAG RGYA YANGS PAR BRI'O ZHES BYA

BA'I DON TO, ,PADMAS BRGYAN PA BRIS LA ZHES BYA BA NI PADMA'I
DKYIL 'KHOR ZLA BA'I DBYIBS LTA BUR PADMA'I PHRENG BAS BRGYAN PA
STE, LHA DE KHO NA NYID KYI PHYIR LHA'I BDAG NYID KYI DE KHO NA
NYID DU BYA'O, ,SNGAGS LA MCHOG TU GZHOL BA STE DES NI ZHES BYA
BA NI 'PHAGS PA DE KHO NA NYID BSDUS PA LAS GSUNGS PA'I TSUL SHES
PAS

RNAL 'BYOR TZAM BSKYED PA YIN YANG GSANG BA 'DUS PA DANG MTSUNGS
PAR BYA BA NI MA YIN NO, ,YANG DBANG PO GNYIS KYI 'SPYOR BA ZHES
BYA BA NI JI LTA BA'I PHYI ROL GYI ME LA LHAG MA LA SOGS PA'I
SREG RDZAS RNAMS PHYI'I SBYIN SREG BYED PA DE BZHIN DU SNYOMS PAR
'JUG PA'I SBYOR BAS KYANG NANG GI BDAG NYID KYI SBYOR BAS NANG GI
SBYIN

SREG BYA STE, DBAB PA'I RDO RJES ZHES BYA BA NI 'OD DPAG MED KYI
RANG GI NGO BOS PHAB LA GZUNG NGO, ,'DI YIS NI SNGON DU BRJOD
PA'I DBAB PA'I CHO GA GSAL BAR BYED DO, ,DBAB PA BYAS NAS ME
BSKYOD PA LA SOGS PAS BSGRUB BYA'I LUS DANG NGAG DANG YID LA BYIN
GYIS BRLAB PAR MDZAD DO, ,AA KHAm BI RA H'Um ZHES BYA BA

'DIS NI SLOB MA DKYIL 'KHOR DU GZHUG PAR BYA'O, ,SANGS RGYAS KUN
GYI ZHES BYA BA NI RDUL TSON GYI DKYIL 'KHOR LA BSGRUB PA BYAS
NAS NANG GI MCHOD PA BYA BA STON TO, ,YUNGS KAR ZHES BYA BA NI DE
BZHIN GSHEGS PA THAMS CAD KYI RJES SU CHAGS PA SNGON DU 'GRO BA'I
GSANG BA'I DBANG BSKUR BA BRJOD PA YIN NO,,

@210B YANG NA ZHES BYA BA LA SOGS PA NI LHA MO RNAMS KYIS DBANG
BSKUR BA NI SLOB MA LA BSAM PAR BYA'O, ,SLOB DPON THAMS CAD KYI
ZHES BYA BA LA SOGS PA NI THUGS KYI DKYIL 'KHOR LA SOGS PAR DBANG
LNGA PA LA SOGS PA DBANG BLA MAS BSKUR BAR BYA'O, ,DE YANG DBANG
BSKUR BA CHEN PO ZHES BYA BA LA SOGS PA'I TSIGS SU

BCAD PA 'DON CING SBYIN NO, ,SHES RAB DANG LDAN PA NI M'A MA K'I
LA SOGS PA DANG SNYOMS PAR 'JUG PA'I SBYOR BA DANG LDAN PA LA'O,
,DAM TSIG DANG SDOM BA 'DZIN PA ZHES BYA BA LA SOGS PA NI SNGAGS
DANG BSGOM PA LA SOGS PA LA DNGOS GRUB BSGRUB PA'I DON TO, ,JI
LTAR 'DOD PA SMRA BA'I SLOB MA LA RJES SU GNANG BA

SBYIN PAR BYA BA NI BSAM PA SHES PAR BYAS LA SBYIN PAR BYA'O ZHES
BYA BA YIN NO, ,KHU BA ZHES BYA BA LA SOGS PA NI GSANG BA'I DBANG
BSKUR BA LA SOGS PA SBYIN PAR BYA BA YIN PAR STON TO, ,GNOD SBYIN
GYI GTZO BO NI PHYAG NA RDO RJE'O, ,BSGRUB BYAR GYUR PA'I GDUG PA
RNAMS ZHES BYA BA NI NYAN THOS KYI LTA BA CAN DU SUN 'BYIN

PA'I BLO CAN RNAMS LA NUS MTHU GSAL POR GYUR PA'I RNAL 'BYOR BAS
BRTAN PAR BYA BA'O, ,RDO RJE CHEN BSGOM ZHING ZHES BYA BA LA RDO
RJE NI RDO RJE SEMS DPA'O, ,SGOM PA NI DE ZHUB LAS BYUNG BA'I YI
GE TZUm STE, DE LAS SKYES PA'I RDO RJE CHEN PO NI SKUL BYED MA
BSAM PAR BYA BA YIN NO, ,SKU LA BYED MA ZHES BYA BA NI GDUG PA
CAN GYI

LUS DANG NGAG DANG YID LA 'JOMS SHING 'JOMS PAR BYED PA STE, LUS
NGAG YID CES BYA BA NI BZHI PA'I TSIG MANG PO BAR BLTA BAR BYA'O,
,DON NI 'DI YIN TE GDUG PA CAN RNAMS KYI LUS DANG NGAG DANG YID
RNAMS 'JOMS SO ZHES PA'I DON TO, ,RDO RJE BDUD RTZI CHU ZHES BYA
BA NI BYANG CHUB KYI KYI SEMS KYI RANG BZHIN DU BSAMS TE,

SPYI GTZUG TU SBYIN PAR BYA'O, ,SGRON MA GSAL BAR BYED PA'I LE'U
BCU DRUG PA'I DKA' BA BTUS PA'I BSHAD PA'O,, ,,CHO 'PHRUL ZHES
BYA BA LA SOGS PA NI BCOM LDAN 'DAS KYIS SHING AA MRA LA SOGS PAR
SPRUL NAS MDZAD PA BSTAN PA JI BZHIN DU RANG SANGS RGYAS RGYAS
KYANG LUS NYE BAR SPRUL NAS GDUL BYA DE

DAG SEMS RANGS PAR BYED PAR 'DOD DO, ,DE LTA BU NYID NI BCOM LDAN
'DAS KYI MDZAD PA STE, DE NYID SKU RDO RJE LA GNAS PA'I DAM TSIG
YIN LA, DE NYID KYI RANG SANGS RGYAS KYI RIGS CAN RNAL 'BYOR PAS
KYANG DE DANG RJES SU MTHUN PA'I CHOS BSTAN PAR BYA'O, ,DE BZHIN
DU NYAN THOS LA SOGS PA'I DAM

@211A *, ,TSIG GIS KYANG DE'I RIGS CAN LA DE DANG 'TSAM PA'I CHOS
NYID NYE BAR BSTAN PAR BYA'O, ,DE BZHIN DU DBANG PHYUG CHEN PO'I
GO 'PHANG THOB PAR 'DOD PA'I 'DOD CHAGS CAN RNAMS LA 'DOD CHAGS
BSTEN PA'I SGO NAS CHOS STON PAR BYED PA NI DE'I THA TSIG GO, ,DE
BZHIN DU KHYAB 'JUG GI GO 'PHANG

'THOB BAR 'DOD PA LA YANG THAMS CAD STONG PA NYI TSE BA ZHES BYA
BA CHOS STON PA STE DE DAG NI SKU RDO RJE LA SOGS PA'I RANG BZHIN
NO, ,GNOD SBYIN MO LA SOGS PA'I DAM TSIG NI SHA LA SOGS PA BZA'
BA DANG SEMS KHRO BA LA SOGS PA DANG LDAN PAR BYAS PAS GNOD SBYIN
MO LA SOGS PAS BSGRUBS PAS GZHAN DAG

DANG DE DAG NYID DU BCAS PA YANG DAG PA'I LAM LA GZUD DO, ,GNAS
KYI MTSAN NYID CES BYA BA NI RANG RANG GI PHYAG RGYA DANG SNGAGS
KYI GZUNG MA 'KHYUD DE GSAD PA LA SOGS PA LAS RNAMS BYA'O, ,RDO
RJE LAS BYUNG BA NI 'OD GSAL BA'O ZHES BYA BA NI DNGOS PO RNAMS
'OD GSAL BA'I RANG BZHIN 'OD GSAL

BAR BSKYED PAR BYA'O, ,CHOS NI MI DGE BA BCU SPANGS PA'O, ,CHOS
MA YIN PA NI MI DGE BA BCU PO'O, ,BLANG DOR LA LTOS PA MED PAR
NYAMS SU LEN PA NI 'OD GSAL BA'O, ,DE NYAMS SU BLANGS PAS RNAL
'BYOR PA MI GNAS PA'I MYA NGAN LAS 'DAS PAR 'GYUR RO, ,DGOS PA'I
DBANG GIS ZHES BYA BA NI

SANGS RGYAS LA SOGS PA LA LUS DANG NGAG TZAM GYIS PHYAG 'TSAL
ZHING LUS DAG TZAM GYIS PHYAG BYA BA YIN NO, ,PHYI ROL GYI BCUD
KYIS LEN GANG YIN PA DE LA LTOS PA MED PA ZHES BYA BA NI TING NGE
'DZIN GYIS LUS BSTAN PAR BYED PA'I CHO GA STON TO, ,BDUD RTZI
ZHES BYA BA NI RDO RJES DPA' LAS BDUD RTZI 'DZAG

BA'I RANG BZHIN DBU RGYAN GYIS GNAS TE, SPYI GTZUG TU GNAS PAR
BSAM PAR BYA'O, ,RDO RJE PHRA MO NI LCE STE LCE DE'I RTZE MO KHA
LA REG PA LAS SEMS MNYAM PAR GZHAG PAR 'GYUR RO, ,RNAL 'BYOR
THAMS CAD CES BYA BA NI KUN RDZOB DANG DON DAM PA'I BDAG NYID CAN
GYI RDO RJE 'DZIN BA STE, BDAG DANG KHAMS

GSUM PO DER MNYAM PAR LONGS SPYOD PAR BYA'O, ,NYON MONGS PA CAN
MA YIN PA NI MNGON SUM DU BYED PA'I THABS KYI SBYOR BA RIGS PA'O,
,SOM NYIR GYUR PA NI DE'I SHES RAB YID GNYIS ZOS NAS PHAN TSUN DU
GROS SU 'GRO BAR BYED DO ZHES BYA BA'I DON TO, ,SKU RDO RJE'I
RGYUR GYUR PA ZHES BYA BA NI PHYAG RGYA CHEN

@211B PO'I RGYUR GYUR PA LA BYA'O, ,SPYI BOR RDO RJE ZHES BYA BA
NI RDO RJE RTZE LNGA PA'O, ,DE YONGS SU GYUR PA LAS RDO RJE NYE
BAR MTSAN PA'I RDO RJE SEMS DPA'O, ,RDO RJE SEMS DPA' DE YONGS SU
GYUR PA LAS MI BSKYOD PA LA SOGS PAR BSGOM PAR BYA'O, ,RIM PA 'DI
NYID DANG ZHES BYA BA NI RDO RJE SEMS DPA' YONGS SU GYUR PA LAS
MI

BSKYOD PA LA SOGS PAR GYUR PAS KYANG 'JAM DPAL LA SOGS PA RNAMS
SU GYUR TE, ,RDO RJE DBYINGS KYI DBANG PHYUG MA NI SHES RAB MA'I
RANG BZHIN NO, ,PHYI ROL GYI LHA LA ZHES BYA BA NI MI BSKYOD PA
LA SOGS PA'O, ,DE RNAMS LAS MNGON PAR ZHEN PAR BYED PA'I LAG

PA'I PHYAG RGYA MI BCING BA'O, ,DREGS PA DANG GDUGS NI MI'I
SNA'O, ,RDZOGS PA DANG ZLA BA NI DE'I NANG GI RTZA ZLUM PO'I RNAM
PAR DAG GO, ,RUS SBAL MGRIN NI DE'I NANG NA RTZA PADMA'I RNAM PA
LTA BUR GNAS PA'O, ,LTA BA DE BZLOG PAR BYA BA'I PHYIR ZHES BYA
BA NI THAM LA BA'I LTA BA LA SOGS PA RNAM PAR DAG PA'O, ,SLOB
DPON DE ZHES

BYA BA NI 'DUS PA STON PA PO STE, DE BZHIN GSHEGS PA'I SPRUL PA'I
GZUGS DE LA RAB TU MCHOD CING SKU LA SOGS PAS BYIN GYIS RLOB BA
DANG, DE BZHIN GSHEGS PA RNAMS KYIS RJES SU GNANG BA STZOL BA
DANG BLA NA MED PA'I YANG BLA NA MED PA'I DBANG BSKUR BAS NA
BYANG CHUB KYI SEMS RDO RJE SLOB DPON NO, ,DE NYID KYI ZUNG DUNG

'JUG PA'I BDAG NYID YIN PAS NA RDO RJE 'DZIN CHEN PO DANG SHIN TU
RNAM PAR DAG PA CHOS KYI DBYINGS KYI NGO BO MI BSKYOD PA'O,
,GSANG BA LNGA'I ZHES BYA BA NI DE BZHIN GSHEGS BA LNGA'I BDAG
NYID SLOB DPON GYI LUS LA MCHOD PA'I SPYI KUN BYA'O, ,RANG GI
SNYING GA'I PADMA LA ZHES BYA BA NI SHIN TU SPROS PA MED PA SHES
PAR

'DOD PA LA SNGON DU DKYIL 'KHOR SPRUL NAS YI GE GSUM DANG SROG
ZHING ZHUS TE GTAN LA PHAB PA,, ,,GES PAR PHAB STE, SLOB MA'I
SPYI BOR BLUGS LA DE NAS YANG DAG PA'I BDEN PA'I NGO BOR SLOB MA
BSAMS NAS CHU LA SOGS PA'I RIM PAS DBANG BSKUR BA SBYIN PAR
BYA'O, ,NAM MKHA'I DBYINGS ZHES BYA BA LA SOGS PA

NI SGRAS PA DANG BCAS PA SHES PAR 'DOD PA'I DON STON PA YIN NO,
,DE'I 'OG TU ZHES BYA BA LA SOGS PA NI SNGA MA BZHIN NO, ,RAB TU
SBYANGS BA 'GRO BA ZHES BYA BA NI SHIN TU YANG SPROS PA MED PA
'DOD PA LA DE LTA BUR BYA BA YIN NO, ,RANG GI LUS ZHES BYA BA NI
THOG MAR RNAL 'BYOR PA RANG GI LUS KYI SHA DANG RUS PA LA SOGS PA
'OD

@212A *, ,GSAL BAR BLTA BAR BYA'O, ,DE NAS H'Um TRI KHAm ZHES BYA
BA LA SOGS PAS RDO RJE MKHA' 'GRO SKYED PAR BYED PA YIN NO, ,BU
NI SANGS RGYAS RNAMS SO, ,TSA BO NI BYANG CHUB SEMS DPA' RNAMS
SO, ,PADMA DANG RDO RJE YANG SBYAR BAS DON SKYE BAR BYED BAR SHES
PAR BYA'O, ,SA NI SPYAN MA STE SHES RAB KYI DNGOS

POR ROL PAR BYA'O, ,'DI LTA STE ZHES BYA BA LA SOGS PA NI YI GE
AOm LAS BYUNG BA'I 'KHOR LO'I DBUS SU BSGRUB BYA 'OD ZER ,SER PO
DANG LDAN PAR BZHAG LA, ,DE'I STENG DU YANG 'KHOR LO GNAS PAR
BSAMS TE DUG MED PAR BYA'O, ,SER PO LTA BUR BYA BA NI MNAN PA'I
DUS SU NI THAMS CAD SER POR BSGOM PAR BYA'O,,

MCHOD YON GYI SHING NI SHING DE'I 'BRAS BU'I NANG NA PADMO'I BAL
TE DE BSGRIL LA PADMA'I SKUD PAS DKRIS PA'O, ,NANG GI MNGON PAR
BYANG CHUB PA NI SNANG BA LA SOGS PA'O, ,SHES RAB KYI RAB RIB KYI
ZHES BYA BA NI DE KHO NA NYID RTOGS PAS SEMS ZHU BAR GYUR PA'O,
,DRUG PA'I BDAG NYID NI RDO RJE 'DZIN PA'O, ,SNYOMS PAR ZHUS

PA'I BDAG A'A LI K'A LI ZHES BYA BA NI G-YAS DANG G-YON PA'I
RTZA'O, ,NAM MKHA'I GTOS ZHES BYA BA LA SOGS PAS NI MNGON PAR
RTOGS PA RIM PAS BSTAN PA YIN PAR BRJOD DO, ,'DI'I DON NI RDO RJE
SEMS DPA' CHUR ZHU BA'I 'OD ZER GYIS SEMS CAN THAMS CAD LA REG
PAS DE BZHIN GSHEGS PA'I YE SHES

THOB PAR BYAS PA'I SA BSKUL BA'I DE MA THAG PAR KUN BZHENGS PAR
GYUR TE, DE BZHIN GSHEGS PA RDO RJE 'DZIN PA'I SPYOD PA LA BCOM
LDAN 'DAS NYAMS SU BSTAR NAS BZHUGS PA NA NGO MTSAR DU CHE'O ZHES
BYA BA LA SOGS PA BRJOD PA YIN NO, ,DE LTAR BSTAN PA MDZAD NAS
GSUNG GI RDO RJE LA BSTOD PAR

MDZAD PA RDO RJE CHOS ZHES BYA BA LA SOGS PA STON TO, ,RDO RJE
CHOS ZHES BYA BA'I TSIG NI PHYAG NA RDO RJE LA BYA BA YIN NO,
,SGRON MA GSAL BAR BYED PA'I LE'U BCU BDUN PA'I DKA' BA BTUS PA'I
BSHAD PA'O,, ,,SLOB DPON LEGS LDAN BYED KYIS MDZAD PA SGRON MA
GSAL BAR BYED PA'I RDO

RJE'I TSIG GI DKA' BA BTUS TE BSHAD PA ZHES BYA BA RDZOGS SO,,
,,RGYA GAR GYI MKHAN PO RGYAL BA MCHOG GI ZHAL SNGA NAS DANG,
,BOD KYI LO TZ'A BA DGE SLONG DPAL SH'AKYA BRTZON 'GRUS KYIS
MNYAN NAS BSGYUR ZHING ZHUS TE GTAN LA PHAB PA,, ,,