@115B #, ,RGYA GAR SKAD DU,
MA H'A MU DRA KA NA KA M'A LE N'A MA,

BOD SKAD DU, PHYAG RGYA CHEN PO GSER PHRENG ZHES BYA BA, BLANG MA
DAM PA RNAMS LA PHYAG 'TSAL LO, ,LJON SHING ME TOG 'DAB RGYAS
'BRAS BU MNGAR MANG ZHING, ,CHOS LDAN RGYAL POS STONG GSUM ZHI
DUL RGYAN GYIS MDZES, ,NAM MKHA' NYI SLA'I GAR DANG RGYU SKAR
GANG DANG BCAS, ,KLU

RGYAL SPYI BO NOR BU RIN CHEN RGYAN GYIS BRGYAN, ,MDZES LDAN YID
'PHROG SKYES BU MU TIG PHRA YIS SPRAS, ,MTSAN LDAN SANGS RGYAS
LHA MI 'KHOR GYI TSOGS NA GSAL, ,NOR BU RIN CHEN YON TAN MANG
LDAN YANG, ,DED DPON DANG BRAL RGYA MTSOR BGROD MI NUS, ,THOS
MANG SDE SNOD

YON TAN KUN LDAN PAS, ,BYIN RLABS DANG BRAL SKYE MED DON MI
RTOGS, ,DBYAR GYI DUS NA SNGO RNAMS SKYE 'GYUR KYANG, ,ZHING LA
MA BTAB LO TOG 'BYUNG MIN LTAR, ,'GRO DRUG SEMS CAN SANGS RGYAS
RANG BZHIN YANG, ,MA BSGOMS RNAM GROL YE SHES DON MI MTHONG, ,MIG

YOR THE TSOM LAM GYI 'DRUL CHAD DE, ,'DOD BA'I YUL DU PHYIN BAR
'GYUR MIN LTAR, ,YID CHES MA GYUR THE TSOM BLO CAN GYIS, ,BDE
CHEN PO BYANG CHUB GO 'PHANG RNYED MI 'GYUR, ,BSGOM DANG MI BSGOM
RTOG PA BLO YI YUL, ,BSGOM MIN SNYAM BRAL YENGS SU MED PA'I SA,
,YID

@116A *, ,LA MI BYED PHYAG RGYA CHEN PO'I LAM, ,KYE HO BYA BRAL
SKYE MED BLO LAS 'DAS, ,GSAL STONG 'OD RIG CHOS NYID YE SHES
SGRON, ,BDE STONG ZAG MED BDE CHEN RGYAL PO LA, ,SNANG STONG RTOG
MED CHOS NYID SPYAN PA YIS, ,AE MA NGO MTSAR CHOS NYID BDEN PA

MTHONG, ,SGYU MA 'OD GSAL CHOS SKUR 'OD DRAD ZHING, ,SGYU LUS 'OD
GSAL CHOS SKU'I SNANG BA ZUNG, ,GNYIS MED LHAN SKYES CHOS NYID
MJAL PHRAD KYIS, ,KYE MA BLA MA SANGS RGYAS AE SANGS RGYAS, ,N'A
GA SA RA TZAR YA PA, ,SA WA SA RA KA MA YA, ,SH'ANTI BHU SU BI
R'U PA, ,

LDE KI AU NA MI NA PA, ,PU DHRI TZA TRA BHA TRA PA, ,A'ARYA ME KA
KA RU PA, ,RA BI DI TO KONDHA LI, ,BHA GA PI RA NI LO PA'I,
,KAMKA KO KI AA NA HA, ,TZANDHA SARBA KO HA LI, ,BHA DE KA NA
KAMBHA LI, ,dO MBI HE RU D'A RI KA ,KRishAn N'A GA PRA BH'A KA
,KU KU TZA NU GHA ntA PA,, ,,GANG

GIS MA RTOGS RTOGS PA'I SPYOD PA MI BYA STE, ,BYAS NA RGYAL PO'I
KHRIMS LA DMANGS KYIS GNOD PA BZHIN, ,RTOGS PA RNAMS KYIS MA
RTOGS SPYOD PA MI BYA STE, ,BYAS NA GLANG CHEN BRTAN PA 'DAM DU
TSUD PA BZHIN, ,KYE HO GROGS DAG LHAN CIG SKYES PA DE, ,GZHAN NAS
MI RNYED BLA

MA'I ZHAL LA DRIS, ,DON DAM ZHAL GYI NGO BO DE RTOGS NA, ,YID NI
'CHI MED RLUNG YANG CHAD PA MED, ,CHOS NYID 'OD GSAL BDE CHEN
GYI, ,ZAG MED MYA NGAN 'DAS KYI SKU, ,GANG GIS MA RTOGS RTOGS MED
LAM, ,BSTAN PAR MI NUS SNYING BO'I MCHOG ,BDAG LUS RGYAL

BA'I DKYIL 'KHOR LA, ,THAR LAM SROG GCOD PHYI NANG GI ,RDUL MED
RDUL TSON LA SOGS KYI, ,DKYIL 'KHOR 'BAD RTZOL CI YANG MED, ,BDE
STONG GNYIS MED NYAMS MYONG BLA MA YI, ,BYIN RLABS SGRON MA CHOS
NYID RANG BYUNG LA, ,MA RTOGS MI RTOGS BSGOM DU MED PA LA, ,'DI

DANG 'DI ZHES SMRAR MED LKUGS PAR SPYOD, ,GANG NAS MA 'ONGS GAR
YANG NI, ,MI 'GRO SKYE MED GNYUG MA'I LAM, ,CHOS NYID BYANG CHUB
CHOS SKU YI, ,NYI MA MA RIG MUN DANG BRAL, ,RUS SBAL LTA BUR
'KHOR BA YI, ,SKYON GYIS MA GOS GDOD NAS DAG ,SGRON MA MUN BRAL
BLA MA

@116B YI; ,DRIN GYIS YE SHES NYI MA 'DE, ,MA BLTA BLTAS PAS
MTHONG BA MED, ,MA RTOGS RTOG DPYOD YUL MIN GYIS, ,MA SEMS BSAM
DU CI YANG MED, ,MA RE RE DOGS YUL LAS 'DAS, ,BLTAS PAS MTHONG
BA'I YUL MI PHYIN, ,BSGOM BA BLA MA'I BYIN RLABS KYIS, ,

CHOS NYID DON MTHONG CI YANG NI, ,MI SEMS NGOS GZUNG MED PAR
GROL, ,BYA BA BTANG BA'I SKYES BU LA, ,BYA BRAL BYAR MED GZUNG
'DZIN MED, ,RE DOGS DANG BRAL NYAMS LEN LA, ,MI RTOG BSGOM DU CI
YANG MED, ,AE MA NGO MTSAR CHOS NYID BDEN PA MTHONG, ,AE MA BYIN

RLABS NYAMS MYONG SGRON MA 'BAR, ,AE MA BLA MA'I DAD GUS YENGS PA
MED, ,AE MA 'BRAS BU RANG GSAL BYIN RLABS GSAL, ,RANG RIG GDOD MA
MA SKYES PA, ,STONG PA MA BCOS LHUN GYIS GRUB, ,SEMS NYID RANG
RIG RANG GSAL GYI, ,NOR BU GSAL DANGS GO MA 'GAGS, ,

BSGOM DANG MI BSGOM RTOG BCAS KYIS, ,RANG BZHIN 'OD GSAL RNYED MI
'GYUR, ,BSGOM MED YENGS SU MED PA LA, ,MA BCOS YENGS MED LHUG PA
NYID, ,RANG RIG LHAN CIG SKYES PA YI, ,CHOS NYID BDE CHEN SMRAR
MED LA, ,BDAG GZHAN BDE SDUG BLO LAS 'DAS, ,CHOS

NYID BDEN MTHONG CHOS SKU'I KLONG, ,RANG RIG RANG GIS RTOGS PA
LA, ,CHU KHAMS GSER DANG NAM MKHA' BZHIN, ,SANGS RGYAS SEMS CAN
'KHOR 'DAS DAG ,SPANG BLANG THA DAD CI YANG MED, ,DUG GSUM RANG
GROL CHOS KYI SGRON MA YI, ,RTZA RLUNG BDE STONG GNYIS

MED LA, ,THA MAL RNAM RTOG DNGOS POR 'DZIN PA YI, ,CHAGS SDANG
MDUD PA RANG SAR GZUNG 'DZIN GROL, ,YE SHES LUS CAN CHOS NYID
GSAL DANGS LA, ,MTHA' BRAL BRTEN MED DMIGS SU MED PA'I PHYIR,
,'KHRUL DANG MA 'KHRUL 'KHRUL GZHI 'KHRUL PA YI, ,RTZA

BA SKYE MED BYA BRAL NGANG DU CHAD, ,'JA' TSON LTA BU SGYU MA'I
SKU, ,DAM TSIG PHYAG RGYA ZHEN MED KYI, ,DBANG PO RANG SNANG
THUGS PHRAD KYIS, ,CHOS NYID BDEN PA MTHONG BA YIN, ,ZAG MED BDE
CHEN CHOS NYID NYI MA YI, ,LAS KYI PHYAG RGYA CHOS NYID YE SHES
SGRON, ,SKYE MED

@117A *, ,BYANG CHUB KUN RTOG BRAL BA YI, ,'KHOR BA'I SDUG BSNGAL
BDE CHEN KLONG DU SAD, ,BDAG LUS RGYAL BA'I DKYIL 'KHOR GYI,
,DBA' BO MKHA' 'GRO CHOS KYIS NI, ,PHYAG RGYA RTZA RLUNG BYANG
CHUB SEMS, ,GNYUG MA DMIGS SU CI YANG MED, ,SEMS NYID BDE STONG

CHOS NYID KYI, ,DON RTOGS PHYAG RGYA CHEN PO'I LAM, ,DMIGS BYA
DMIGS BYED DMIGS MED LA, ,CI YANG BSAM DU MED PA NYID, ,BDAG MED
SENG GE'I SGRA SGROGS KYIS, ,STONG NYID TING 'DZIN SGRON MA YIS,
,BDE SDUG RTAG CHAD LA SOGS KYI, ,SGRIB PA MA LUS SEL

BAR BYED, ,DGE DANG MI DGE'I LAS RNAMS NI, ,'DZIN MED GNYUG MA'I
NGANG DU YAL, ,CHOS NYID BDE BA CHEN PO'I SKU, ,RANG RIG GNYIS
MED DANG DU 'PHROD, ,PI WANG SGRA BZHIN DAM TSIG GI ,SGRON MA
BRAL NA BDE MED PHYIR, ,DAM TSIG NYI MA YE SHES KYI, ,NYI MA CHOS

NYID NYI MA MTHONG, ,DBANG BZHI BGROD PAS LAM BZHI MTHONG, ,SKU
BZHI PHYAG RGYA BZHI RU GROL, ,THABS LDAN ZUNG 'JUG RDO RJE'I
SKU, ,BDAG LUS RGYAL BA'I DANG DU RDZOGS, ,BAG CHAGS YE SHES RANG
GROL LA, ,RTAG CHAD SPANG BLANG SGRO SKUR CI YANG MED, ,GDONG NAS
DAG PA CHOS

NYID GNYUG MA LA, ,SGRIB BYED BYID RGOD RE DOGS CI YANG MED,
,BSAM GYIS MI KHYAB RANG RIG 'OD GSAL LA, ,DRAN PAS GZUNG DANG
GZUNG 'DZIN CI YANG MED, ,NYON MONGS RANG DANGS RNAM RTOG CHOS
SKU LA, ,DUS GSUM SANGS RGYAS BTZAL DU CI YANG MED, ,GSER 'GYUR
RTZI

LTAR KHAMS GSUM NYID, ,BDE CHEN CHOS NYID ROL GANG BA, ,DON DAM
'KHOR BA KUN RDZOB DAG ,MTHA' BRAL CHOS NYID DBU MA'I LAM,
,GTZANG DANG MI GTZANG RTOG PA YI, ,RME SHA GZUNG 'DZIN 'KHOR
PA'I CHOS, ,'KHRUL PAS BDE CHEN MTHONG BA MED, ,MA MTHONG

RNAL 'BYOR DE MI RNYED, ,THA MA LA SHES PA SNYING GI DBUS SU SAD,
,TSOGS DRUG DAG NA BDE BA RGYUN MI 'CHAD, ,BRTAGS PA THAMS CAD
DON MED SDUG BSNGAL RGYU, ,BSGOM DU MED PAS GNYUG MA'I NGANG LA
ZHOG ,PHYAG RGYA CHEN PO RANG LA LHUN GYIS GRUB PA STE, ,MI BSAM
MI RIG

@117B 'BAD PA MED PA'I NGANG LA ZHOG ,CHAD PA MED DE SNGON DU
NYAMS MYONG RANG GIS MYONG, ,RTAG PAR MI 'GYUR MNGON ZHEN MED PA
ZUNG DU 'JUG ,SHING RTA'I 'KHOR LO GNYIS DANG MI LDAN GAR YANG
'GRO BAR MI NUS LTAR, ,SBYIN SOGS 'BAD PA BYAS KYANG BLA MA MI
LDAN DNGOS GRUB DAM PA

MIN, ,BYA RGOD RTZAL RDZOGS 'DAB MAR BCAS PA DAG GIS NAM MKHA'
GCOD CING RGYU, ,SKAL BZANG RNAMS NI DBANG DANG BYIN RLABS GDAMS
PA KHONG DU CHUD PAS BDE, ,RGYA MTSO ZAB CING RGYA CHE DAG GI
NANG NA NOR BUS GANG BA LA, ,KLU YI RGYAL PO RNAMS KYIS MNGA'
MDZAD GANG YIN

DE NI NGO MTSAR CHE, ,SNANG GRAG THAMS CAD YE NAS CHOS SKU 'GYUR
MED YIN PA LA, ,RTOGS DANG NYAMS MYONG LDAN PA'I RNAL 'BYOR RNAMS
KYIS LONGS SPYOD NGO MTSAR CHE, ,GSER 'GYUR RTZI YI NUS PA YIS,
,LCAGS RNAMS GSER DU BSGYUR BA LTAR, ,RIN CHEN DBANG GI NUS PA

YIS, ,NYON MONGS YE SHES GNYIS MED BSGYUR, ,RTOG PA YID BZHIN NOR
BU LA, ,NYAMS SU MYONG BA'I MDOG PHYUNG BAS, ,SPYOD PA'I NUS PAS
DGOS 'DOD 'BYUNG, ,RO SNYOMS LDAN PA RNAMS KYIS 'GRUB, ,RANG LA
BDE CHEN YOD KYANG MA RTOGS 'KHRUL PAS BSGRIBS, ,DE BSAL

'DOD PAS BSOD NAMS YE SHES TSOGS PA BSAGS BYA, ,TSOGS GNYIS MA
BSAGS BSKAL PA BRGYA RU 'BAD BYAS KYANG, ,BLA MA MI LDAN BDE BA
CHEN PO RTOGS MI 'GYUR, ,DUS GSUM SANGS RGYAS NGO BO GCIG ,DE YI
RANG BZHIN RANG GI SEMS, ,RTOGS PAR 'DOD NA JI BZHIN ZHOG ,GOMS

PAR BYAS NA MNGON SUM 'GYUR, ,BLA MA DAG LAS DANG POR RANG GI
SEMS RTOGS BYA, ,DE NAS CHOS RNAMS KUN DANG THA DAD MED BYAS LA,
,GNYIS MED RTOGS SHING DUR KHROD GNAS SU 'DUG NAS NI, ,NYAMS
RTOGS SMYON PA'I BRTUL ZHUGS DANG GIS SPYANG, ,RTA DANG GLANG PO
RGYA MTSO 'DRA NA

MNYAM NYID BDE, ,SPRE'U'I CHU YI RI MO BRIS PA 'DRA NA SPROS PAR
'GYUR, ,CHU BO NYI MA SMAN DANG 'DRA NA DBYER MI PHYED, ,GTZUG
PHUD DMIGS DANG 'KHOR LOS SGYUR RGYAL LTA BU 'THOB, ,SA LA GNAS
PA KUN KYANG SKAL BA BZANG, ,RGYA MTSO'I GTING DU PHYIN NA DBUL
DANG BRAL, ,RAL GRI LAG NA

@118A *, ,THOGS NA LONGS SPYOD CHE, ,PHYOGS MED SA LA PHYIN NA
GNYEN DANG PHRAD, ,SEMS MA GDUNGS NA LTA BA CHE, ,ZHEN PA MED NA
RO SNYOMS YIN, ,'BAD PA BRAL NA BSGOM PA'I MCHOG ,GNYIS SNANG
BRAL NA RDZOGS SANGS RGYAS, ,LA LA RAS DH'U T'I GSUM, ,RANG BYIN
RLOB CING BCING BAR BYA, ,BLA MA SEMS DANG SNANG BA GSUM,,

RTOGS PA BSKYED PHYIR BSTEN PAR BYA, ,PHYAG RGYA CHEN PO GSER
PHRENG LAS TSOGS 'KHOR DANG PO BYIN RLABS SHUGS 'BYUNG GI LE'U
STE DANG PO'O,, ,,L'A YI DZ'A LAN BIRWA PA, ,KA MA AINDRA KHA RA
BHA, ,BI KUN THA GHO RA KHA, ,TO KA BHE nI BI NA SI, ,BHU NA AAN
DZO KAN THA RI, ,

DHA BU TA PA BO TE LE, ,AO TRA SA KA NI TRA YI, ,KAMKA SA NA GA
NA SI, ,TZA BA SU KU SI YA LI, ,SU TA DHARM'A KU RU NA, ,R'A HU
KU SU KU MA DRI, ,LA KHA DHA KHA PAR PU, ,DHO KA BI dA nE RA PA,
,TZA MA DHA KHA SNYING PO PA,, ,,KHYI RGOD MI SRUN SNAL SBRANG
RTZI BSKUS NA PHYOGS RNAMS KUN DU ZA BAR

BYED, ,BLO DMAN SKAL BA MED PA'I GANG ZAG DAG LA GDAMS PA BYIN NA
RANG RGYUD SREG ,GLANG CHEN BRTAN LA DPA' BA'I SNAL RAL GRI BSKUR
NA DGRA DBUNG THAMS CAD 'JOMS, ,SKAL BZANG BLO LDAN SKYE MED
RTOGS PA'I SNANG BA THUGS PHRAD DAG GIS RNAM RTOG 'JOMS, ,SKYE
MED RTOGS

KYANG NYAMS SU MYONG BRAL NA, ,DE YANG SRIN PO'I LAG NA BU KHYER
'DRA, ,NYAMS SU MYONG YANG GNAS LUGS MA RTOGS NA, ,GLANG CHEN SNA
LA LCAGS KYU RGYAB PA 'DRA, ,SANGS RGYAS MCHOD SOGS RNAMS LA DON
MI 'BYUNG, ,'DOD DANG RTZOL BA YOD NA SANGS MI RGYA, ,BYIN RLABS

BLA MA'I NGANG GIS NYAMS MYONG 'PHEL, ,BLO YI CHA LA YIN GYI DON
MA YIN, ,GANG YANG MA LTA DBUS SU LTOS, ,MCHOG DANG DGA' BRAL BDE
BA CHE, ,SNGAGS RIGS GSANG BA SMYON SPYOD NAS, ,RNAL 'BYOR RTAGS
KYIS BSGYUR BAR BYA, ,DUS KYI SNA RTZE BDAG BYIN BRLAB LDAN

NA; ,PHYI DANG NANG GI SPYOD PA DAG GIS SANGS MI RGYA, ,BDE BA
RAB RGYAS SNANG BA DAG DANG KHYAD MED NA, ,ZHEN PA BTANG BAS
NYAMS MYONG MCHOG THOB 'GYUR, ,RJE BTZUN DAM PA BRTEN NA DE NYID
MTHONG, ,NAGS TSAL MTHONGS SU BSGOMS NA DBEN PA 'THOB, ,CHOS
RNAMS SEMS

@118B SU RTOGS NA MI MTHUN MED, ,NAM MKHA'I 'O MA 'THUNGS NA TSIM
PAR 'GYUR, ,BDE DANG STONG PA MTHA' BRAL NYID RTOGS NA, ,DPAG
BSAM SHING RTEN PA YIS MNYAN BYAS TE, ,MA TSOL SKYES BU RKYAL BAS
'GRO SHES NA, ,BRAM ZE PA DANG MA LAS BU SKYE 'GYUR, ,'DOD

CHAGS ZHE SDANG GTI MUG GIS, ,GZUNG 'DZIN CHAGS SNGAR RANG SAR
CHAD, ,RMI LAM SGYU 'DRA ZHEN MED KYIS, ,NYAMS MYONG GSAL SNANG
GO MA 'GAGS, ,GSAL LO GSAL LO BDE CHEN GYI, ,BLA MA BYANG CHUB
LAM MKHAN GSAL, ,GNYIS MED CHOS NYID GSAL DANGS KYI, ,

NYAMS MYONG GNYUG MA'I NGANG DU GSAL, ,BDE'O BLA MA BDE CHEN BDE,
,BDE BAR MI 'DZIN CIR YANG MI RTOG BDE, ,GZUNG 'DZIN RANG 'GROL
'DZIN PA RANG DANGS PA DE, ,BYA BRAL SKYES BU BYAR MED BLO 'DAS
BDE, ,STONG NGO STONG NGO THA MAL LUS, ,SGYU LUS ZHEN MED DBYINGS
SU

STONG, ,ZUNG 'JUG SKYE MED NGANG DU STONG, ,RANG RIG LHAN SKYES
SKU RU STONG, ,RIG GO RIG GO RANG GI SEMS, ,CIR YANG MI 'DZIN
RTOG MED RIG ,GAR YANG MI DPYOD SMRA MED RIG ,RTOG DPYOD YUL LAS
'DAS PAR RIG ,MI RTOG RTOG MED RTOG DPYOD YUL LAS 'DAS, ,MI SEMS

BSAM MED BSAM DU CI YANG MED, ,RTEN DANG RTEN MED 'GRO 'ONG GNAS
DANG BRAL, ,'KHOR 'DAS BDE SDUG BDE CHEN KLONG DU SAD, ,MA BCOS
YENGS MED RANG BZHIN LHUG PA LA, ,SEMS BYUNG RGYUN CHAD 'OD GSAL
'GRO 'ONG BRAL, ,SNANG BA SMRAR MED SLOB DPON YANG SU MED, ,CHOS
NYID RANG

GSAL RIG PA CHOS SKUR 'PHROD, ,SEMS NYID MA MTHONG CI YANG MED,
,DA LTA BLTAR MED BSTAN DU MED, ,MA YENGS YENGS MED YENGS SU MED,
,BSGOM MED BSGOM DU MED PA YIN, ,BRAL LO BRAL LO 'KHOR 'DAS BRAL,
,BDE CHEN CHOS NYID KLONG DU BRAL, ,RIG PA SMRAR MED NGANG DU

GROL, ,BSGOM PA ZHEN MED DBYINGS SU BRAL, ,BYA BA BYAR MED SKAM
SAR GNAS, ,AE MA CHOS NYID CHOS NYID MTHONG, ,KYE MA SANGS RGYAS
KYE SANGS RGYAS, ,KYE HO BYANG CHUB GO 'PHANG THOB, ,AE MA NGO
MTSAR 'CHI RGYU MED, ,SNANG SRID MI BDEN GDOD NAS BRDZUN, ,DGRA
ZUN YE MED

@119A *, ,'KHRUL SNANG YIN, ,BYAS PA THAMS CAD DON MED SDUG
BSNGAL DANG, ,CHAGS SDANG BRAL NA SANGS RGYAS YIN, ,BYAS PA THAMS
CAD DON MED SDUG BSNGAL RGYU, ,BYAR MED BDE'O RNAL 'BYOR RTZOL
MED BDE, ,CI LA BSAMS KYANG DGOS 'DOD MI 'BYUNG BAS, BSAM

DU MED PA GNYUG MA'I NGANG LA BDE, ,SEMS NYID BDE CHEN THIG LE'I
SKU, ,BDE STONG DBYER MED SEMS KYI RGYUN, ,NAM MKHA' LTA BUR
BRJOD MED KYIS, ,CHOS NYID BLTAR MED BSTAN DU MED, ,AE MA NGO
MTSAR BLA MA'I SKU, ,STONG NYID SPROS BRAL RTOG MED DANG, ,SNANG
STONG DBYER MED

STONG PA'I DBYINGS, ,CHOS SKU SKYE MED RGYUN DU LDAN, ,SNANG SEMS
SANGS RGYAS SEMS CAN DAG ,NYI MA DANG NI 'OD BZHIN DU, ,SPANG
THOB LAS GROL ZHE 'DOD MED, ,GANG LA MED PA DE SANGS RGYAS, ,SHES
BYA SNANG LA RANG BZHIN BRAL, ,SHES PA GSAL LA RTOG MED DE, ,

SEMS NYID BDE CHEN ZAG MED LA, ,YENGS MED BSGOM DU CI YANG MED,
,SEMS NYID BLA MA SANGS RGYAS SKU, ,SNANG SEMS 'DUS BYAS DGE BA'I
GZHI, ,CHOS SKU NGAN SONG TING 'DZIN LAM, ,NGA RGYAL GNYIS MED
BYANG SEMS LDAN, ,CHOS NYID MA BCOS 'KHOR PA YI, ,THOG

MTHA' RE DOGS SNYAM DANG BRAL, ,BSGOM BYA SGOM BYED BLANG DOR
SPANGS, ,'BRAS BU RANG GSAL RANG GI MCHOG ,RANG RIG LHAN CIG
SKYES KYI SKU, ,NGO BO RIG PA RANG GSAL GYI, ,'GRO DRUG SANGS
RGYAS SNYING PO LA, ,DAM TSIG RTOG MED RGYAN DANG LDAN, ,SNANG
SEMS CHOS NYID CHOS KYI

NI; ,SKU CAN MNYAM BRAL RTOG MED KYI, ,DAG PA'I SGYU LUS BYANG
CHUB LAM, ,ZUNG 'JUG SKYE MED BDE 'GRO'I RGYAN, ,SNANG SEMS RANG
RIG BDE CHEN SPROS DANG BRAL, ,SGYU MA RTZA RLUNG RLUNG SEMS
BRJOD DU MED, ,RMI LAM 'OD GSAL BDE CHEN ZUNG 'JUG LA, ,SKU BZHI
YE SHES

GSAL SNANG GO MA 'GAGS, ,BLTAR MED BLTA RU MED PA YI, ,RANG SEMS
RNAM DAG BLA MAR SNANG, ,SNANG BA STONG PA BDE CHEN SKU, ,BDE
STONG DBYER MED BYIN RLABS RGYAN, ,SEMS NYID BLTAR MED BLO 'DAS
KYI, ,RTZA NI GSAL STONG MKHA' 'GRO'I GSANG, ,SNANG BA STONG NYID

@119B BDE CHEN SKU, ,SNANG STONG DBYER MED MKHA' 'GRO'I RGYAN,
,BYA BRAL RTOG MED RLUNG SEMS KYI, ,SNANG BA STONG PA SPROS DANG
BRAL, ,STONG NYID BDE CHEN BRJOD DU MED, ,BDE STONG MTHA' BRAL
RLUNG GI RGYAN, ,RANG SEMS BDE CHEN BYANG CHUB SEMS, ,ZAG MED BDE
CHEN CHOS KYI SKU, ,

SNANG BA 'OD GSAL STONG PA'I KLONG, ,BDE STONG YE SHES BYANG CHUB
RGYAN, ,SNANG BA RMI LAM BDEN PAS STONG, ,GZUNG 'DZIN CHAGS SDANG
'KHRUL SNANG YUL, ,BRTAGS PAS CHU SHING SNYING PO MED, ,ZHEN MED
GANG SNANG LAM GYI RGYAN, ,GANG NAS MA 'ONGS GAR YANG NI, ,MI
'GRO MI RTOG

SEMS NYID LA, ,BLTAR MED BSTAN DU MED PA YI, ,CHOS NYID NGO BO
MTHONG GI RGYAN, ,'KHOR BA SDUG BSNGAL BDE MED KYANG, ,BLA MA'I
BYIN RLABS NGO SPROD LAM, ,BYING RGOD BSGOM PA NYAMS KYI DGRA,
,RANG RIG 'OD GSAL MTHONG GI RGYAN, ,NYAMS MYONG BYA BRAL BLO
'DAS KYI, ,

BSGOM PA DMIGS BRTAGS BZUNG 'DZIN BRAL, ,CIR YANG RTOG MED LHUN
GRUB LA, ,RE DOGS DGAG SGRUB RANG GROL RGYAN, ,YE SHES LUS CAN
STONG PA NYID, ,SNYING RJE RGYAN LDAN BYANG CHUB LAM, ,STONG NYID
SNYING RJE DBYER MED PHYIR, ,BDE CHEN PHYAG RGYA CHEN PO'I SKU,
,BDE'O

SHUGS 'BYUNG ZHEN MED KYI, ,BLO 'DAS NYAMS MYONG GNYUG MA'I LAM,
,BSGOM MED YENGS SU MED PA YI, ,CHOS NYID YE SHES RGYAN LDAN BDE,
,GANG YANG MI RTOG CIR MI SEMS, ,CIR YANG MI 'DZIN RTOG DPYOD
BRAL, ,BYAR MED RIG PA DANG GSAL BA, ,BCAS BCOS MI

BYA RANG GROL RGYAN, ,BDE'O CI BDER RTOG MED NYAMS, ,STONG NGO
CHOS NYID BLO 'DAS DANG, ,SPYOD DO RO SNYOMS SHUGS 'BYUNG LAM,
,GROL LO RE DOGS RANG GROL RGYAN, ,CIR YANG MED DO SNANG SRID
YUL, ,GAR YANG STONG NGO NGOS 'DZIN SEMS, ,RTOG DPYOD MED DO
'KHOR 'DAS

LAM, ,MI BSGOM MI DPYAD GNYUG MA'I RGYAN, ,CHU RGYUN GNAS PA'I
NYAMS BSTAN NA, ,SPYOD PA BAGS KYIS 'GRO BAR BYA, ,BLA MA DAM
PA'I GDAMS NGAG GIS, ,CHAGS SDANG RTOG PA ZHI BAR BYED, ,PHYAG
RGYA CHEN PO GSER PHRENG LAS TSOGS 'KHOR GNYIS PA SGOM DON

@120A *, ,NYAMS KYI LE'U STE GNYIS PA'O,, ,,TI LO N'A RO BHA SU
TRA, ,GO SA CAN DH'U T'I RA MA YA, ,SPYOD PA RA TRI MEE TRI PA,
,BHO TA LEGS SBYIN PADMO ZHABS, ,BADZRA DHARMA DZO KI NI, ,KAHnA
ME KHA MA H'A LA, ,RI RI RANG GA KA SO RI, ,'BAR BA TZINDHA BI
R'U BA,

DZNY'A NA BADZRA ME DHA PA, ,dOm BI BHA TA RI BO PA, ,KA MA KRI
TA PRA DZNY'A RU, ,BADZRA KA NA NAM SE, ,HO RA SI TI KA RA NA,
,BH'U TI TA MA TA BRA MAN,, ,,RI RAB GSER GYI NGOS LA BYA GNAS
PA, ,BYA YI RANG BZHIN BOR NAS GSER DU SNANG, ,MKHAS PA DAG GIS
SKYE BA MED RTOGS NA,,

DNGOS PO'I RANG BZHIN BOR NAS BDE BA CHE, ,BDAG NYID GDOD MA NYID
NAS SANGS RGYAS YIN PA LA, ,RNAM RTOG DBANG GIS SANGS RGYAS NYID
NI NGAS MA MTHONG, ,RTOGS PA'I DUS NA MTHONG BA MED DE THOS PA
MED, ,GNYIS MED GANG GIS RTOGS PA DE NI PHYAG RGYA CHE, ,BYIS PA
CHUNG DU MA YIS

GSOS PAS STOBS DANG LDAN PA BZHIN, ,BLO CHUNG DAG KYANG BLA MA'I
GDAMS BAR RIM GYIS THEG PA CHE, ,RLUNG MKHRIS BAD KAN 'DUS PA'I
NAD KUN SMAN GYI NUS PAS SEL BA LTAR, ,NGA DANG BDAG TU 'DZIN
PA'I NAD RAB THAMS CAD BLA MA'I GDAMS PAS BSREG ,LONG PA'I TSOGS

KUN MIG LDAN GYIS, ,SKYES BUS 'KHRID PAR BYED PA LTAR, ,YE SHES
LAM STON BLA MA YI, ,SPYAN PAS BYANG CHUB 'KHRID PAR BYED, ,'KHOR
LOS SGYUR RGYAL DPUNG GI TSOGS, ,GLING RNAMS KUN LA DBANG BYED
BZHIN, ,LHAN CIG SKYES PA'I RO RNYED NAS, ,'KHOR BA DBANG SGYUR

BDE BA CHE, ,RIGS LDAN RIGS MCHOG RIGS KYI DBANG, ,BLA MA MKHA'
'GRO CHOS NYID GROGS, ,LTA SPYOD BSGOM DON LHAN CIG SKYES, ,BDE
DON YE SHES BDEN PA MTHONG, ,LAS CAN RNAL 'BYOR DBANG GI LAM,
,SKU GSUM CHOS NYID 'OD GSAL ME, ,SEMS NYID

GSAL DANGS SGYU MA'I SKU, ,RNAM GROL PHYAG RGYA ZUNG DU 'JUG
,'GRO DRUG SKYES PA SNGOM GSUM RGYAN, ,LTA BSGOM SPYOD PA ZHEN
MED SKAS, ,RANG LUS BDE CHEN NGO BOR RIG ,DGAG SGRUB SPANG BLANG
NYAMS DANG BRAL, ,RE DGOS RANG GSAL BLA MA'I DRIN, ,BDAG MA RTOGS

@120B BA'I GONG NAS 'BRAS CHAN DAG DANG RO 'DI KHYAD PAR CHE,
,RTOGS NAS MNGAR BA'I 'BRAS CHAN DAG DANG RUL BA'I RO 'DI KHYAD
PAR MED, ,DE BZHIN MA RTOGS DUS NA 'KHOR BA DAG DANG SANGS RGYAS
THA DAD BRTAGS, ,RTOGS PA'I DUS NA 'KHOR BA DAG NI YE NAS SANGS
RGYAS CHEN PO'I SKU, ,BYA

BA BTANG NA MAN NGAG YIN, ,ZHE 'DOD MED NA RTOGS PA YIN, ,BDE BA
DNGOS MED BSGOM PA YIN, ,BSGRUB BYA MED NA SPYOD PA YIN, ,THABS
DANG SHES RAB AA DZAN LTA, ,BLA MA CHU YI RGYUN GYIS RAB TU
KHYAB, ,LHAN CIG SKYES PA'I DPAG BSAM SHING DAG LA, ,'BRAS BU
LHUN GRUB DANG

LA RAB TU RDZOGS, ,SANGS RGYAS KUN GYI SDOM PA'I MCHOG ,RANG YID
RTOGS LA MI GNAS PAS, ,GNYUG MA'I SEMS KYIS GAR RTOGS PA, ,SANGS
RGYAS THAMS CAD NGES MTHONG YIN, ,RNAL 'BYOR BA YIS GANG THOS
THAMS CAD DAM PA STE, ,MTHONG BA DE YIS SKYE MED

RTOGS PHYING SLOB DPON MCHOG ,BYAS PA KUN GYIS GNYIS MED GSAL
PHYIR THABS YIN TE, ,DGE SDIG 'BRAS BU SKYES BU DE LA GNYIS MI
'GYUR, ,GANG LAS BLA MA NGAM PA LAS, ,DBANG LAS LHAN CIG SKYES PA
YI, ,RO YIS KUN LA KHYAB PA STE, ,SKYE MED RGYAS THEBS

RDO RJE 'DZIN, ,BDE DANG STONG PA DBYER MED SNYING GA PADMA DAG
LA RDZOGS, ,SKYE MED YID LA BYED PA BSAM GYIS MI KHYAB BDE CHEN
SEMS, ,SNANG GRAG THAMS CAD RO SNYOMS RNAM GSUM RNAL 'BYOR RNAMS
KYIS SPYOD, ,RJE BTZUN DAG GI BYIN RLABS SHAR BAS DBYER MED
RDZOGS

SANGS RGYAS, ,CHOS RNAMS KUN DANG RANG GI SEMS RNAMS DU MAR
SPYOD, ,RTOGS PA THAMS CAD NYAMS MYONG GDAMS PA DON BRAL NA, ,NOR
BU MCHING BU DAG LA RANG BZHIN DU BDEN, ,CHOS RNAMS DE DANG LDAN
NA RE DOGS MED PAS RANG BDE ZHIG ,DANG PO BLO LDAN RTOGS PA
SKYED, ,GNYIS

PA NAGS SU SNA RTZE BSGOM, ,NYAMS SU MYONG BA SKYES PA NA, ,SPYOD
PAS KHYAD PAR 'GRO BAR BYA, ,GANG GANG LHAN CIG SKYES PA DE,
,GLANG PO CHE YI MIG BZHIN DU, ,GZER RE BSKYED NAS ZUG RDU
'BYUNG, ,GLOD NA ZHEN MED BSAM GTAN MCHOG ,BDE'O BDE'O GNAS MED
BDE, ,'DOD

@121A *, ,PA MED PA'I RANG BZHIN BDE, ,BRTAGS PA THAMS CAD DER
SHES BDE, ,BSGRUB PA MED PA'I SANGS RGYAS BDE, ,GO CHA CHEN PO
BGOS NAS KYANG, ,NOR BU LTA BU'I SNYING STOBS KYIS, ,RANG GI SEMS
LA GRUB GTAD NA, ,MI RO'I KHOG PAR BDE CHEN THUGS, ,

GANG GIS GANG DU GANG LAS NI, ,RTOG CING DPYOD PA'I BLO LAS NI,
,DNGOS 'DZIN GDON GYI DBANG SONG PHYIR, ,CIR YANG MI 'DZIN BLO
GROS MCHOG ,SNANG BA CHOS NYID NYI MA LA, ,GZUNG 'DZIN KHRI MON
SMAG TU TSUD, ,SEMS NYID RANG GSAL CHOS SKU NYID, ,MA RIG MUN
PA'I 'DRA BAS

GTUMS, ,GNYIS MED BDE CHEN BLA MA'I DRIN, ,SHUGS 'BYUNG ZHEN BRAL
NYAMS KYI KLONG, ,RANG GROL RANG BZHIN SPYOD PA'I 'GROS, ,RE DOGS
LAS GROL CHOS KYI SKU, ,SKYE MED KUN RTOG SPANGS PA YIS, ,BYANG
CHUB LAM CHEN RTOG DANG BRAL, ,MI RTOG 'DZIN MED BLO LAS

'DAS, ,GANG DU BTZAL YANG RTOG MED DANG, ,RANG BZHIN DRI MED
THABS DANG SHES RAB KYIS, ,RANG BZHIN SEMS GANG LAS NI SANGS
RGYAS KYI, ,YON TAN RIN CHEN RIN THANG MED KYI MDZOD, ,DAM CHOS
NYI MA BLA MA'I DRIN GYIS LTOS, ,'KHRUL BCAS BDEN LAS 'DAS PA YI,
,NYON

MONGS 'CHING BA GCOD MDZAD KYI, ,CHOS NYID BDEN PA MNGA' BRNYES
PA'I, ,BSHES GNYEN SKYE MED 'OD GSAL MTHONG, ,SHES RAB MIG BRAL
DNGOS PO YI, ,GDON 'JOMS BDAG GZHAN BDE CHEN SKU, ,CIR YANG RTOG
MED BYA BRAL GYI, ,NYAMS MYONG YE SHES SGRON MA GSAL, ,GANG GIS

DNGOS DANG DNGOS MED DU, ,'DZIN TE MAR ME LTA BU RU, ,BLO YI YUL
MIN SPANG DKA'I PHYIR, ,BLO 'DAS BCAS BCOS RGYA MDUD SHIG ,THABS
BRAL SHES RAB SGRON MA NYID, ,NAM MKHA'I ME TOG SHES RAB LAM, ,RI
BONG RVA LTAR DON MED KYI, ,SPANG BYA MTHAR 'DZIN BLO DANG BRAL,
,GANG

GIS GNYIS MED DON RTOGS NA, ,CHOS NYID MA MTHONG CHOS SKU YI,
,CHOS NYID NYI MA YENGS SU MED, ,DE NYID PHYAG RGYA CHEN PO YIN,
,SHES DANG SHES BYA LAS GROL GYI, ,'KHOR 'DAS STONG NYID 'OD GSAL
BA, ,BLTAR MED BSTAN DU MED PA YI, ,BLO 'DAS SHES RAB SGRON MA

@121B NYID, ,SNYING RJE RGYUN LDAN GRU GZINGS KYIS, ,'GRO RNAMS
LA BONG BA BZOD MED KYI, ,SDUG BSNGAL RGYA MTSO CHEN PO LAS, ,MA
LUS SGROL MDZAD THABS KYI SKAS ,SNANG SEMS GNYIS MED THABS DANG
NI, ,SHES RAB DBYER MED BYANG CHUB LAM, ,CHU DANG 'O MA LTA BU
RU, ,RO MNYAM NYAMS MYONG DBYER

MI PHYED, ,YOD MED GZUNG 'DZIN MTSAN NYID DANG, ,MTSON BYA RANG
BZHIN DRI MED KYI, ,GNYIS MED YE SHES CHOS NYID SGRON, ,DUS GSUM
SANGS RGYAS KUN GYI GSANG, 'GRO RNAMS BDE SDUG SKYON YON GZHI,
,NAM MKHA' LA NI SPRIN BZHIN DU, ,MA LUS SEMS CAN THAMS CAD LA, ,

YID BZHIN NOR BU LTA BUR GNAS, ,DGAG SGRUB RE DOGS LAS GROL GYI,
,NYAMS MYONG BA LTAR MED BSTAN DU MED, ,YANG DAG DON GYI DE NYID
LA, ,YANG DAG DON MTHONG RNAM PAR GROL, ,RIS DRUG SDUG BSNGAL
SEMS KYIS NI, ,SNAD PA NYAMS MYONG BDE CHEN LA, ,SNANG BA MTHUN

SNANG MED PA RU, ,BLA MA'I DRIN MTHONG RNAL 'BYOR GROL, ,DON CHEN
NYI MA BYANG CHUB KYI, ,CHOS NYID YE SHES SPYAN PA YI, ,NYAMS
MYONG SGRON LA THAMS CAD KYI, ,BDE CHEN SMRAR MED DON MTHONG BDE,
,KUN RTOG CHING PA GCOD MDZAD KYI, ,BLA MA'I DRIN THOB ZHEN MED
NYAMS, ,GANG

GIS BYAR MI BYED PAR, ,GNAS PAS 'KHOR BAR BDE MI RNYED, ,SGRA DON
'BREL MED THOS NAS NI, ,SHES RAB YUL LAS 'DAS PA'I PHYIR, ,BLA
MA'I DRIN GYIS SEMS DANG NI, ,NOR BU RIN CHEN YON TAN LDAN, ,DAD
GUS YENGS MED DAM TSIG GI ,SGRON MA BDAG LUS

RGYAL BA'I MDZOD, ,BDE CHEN YON TAN 'BYUNG GI GNAS, ,BLTAR MED
DON MTHONG NGO MTSAR CHE, ,GANG NAS MA 'ONGS GAR YANG NI, ,'GRO
'ONG LAS GROL GNYUG MA YI, ,NYAMS MYONG SMRAR MED YENGS SU MED,
,BSGOM PA 'BRAL MED BLO LAS 'DAS, ,CHOS NYID 'OD GSAL

DAG PA'I SEMS, ,BYANG CHUB GSAL SNANG CHOS KYI DBYINGS, ,BDE CHEN
YE SHES SKU CAN GYI, ,SEMS KYI NOR BU DRI MED RNYED, ,MA BLTAS
BDE CHEN MTHONG DU MED, ,MA RTOGS NYAMS MYONG BLO LAS 'DAS, ,MA
SEMS RTOG PA CHOS NYID KLONG, ,CIR YANG BYA BRAL YENGS SU MED, ,

@122A *, ,DI RING MCHOG LA GNAS PA'I NYAMS MYONG RIN PO CHE,
,BRTAGS PA MA YENGS GNYUG MA YENGS SU MED PA'I NGANG, ,YENGS MED
GZUGS KYI BDAG 'DZIN DNGOS PO 'JOMS MDZAD PA'I, ,GNAS LUGS DGE
SDIG SPANG BLANG CI YANG BSAM DU MED, ,DMIGS

MED YID LA MI BYED DRAN PA YI, ,KUN RTOG 'CHING BA GCOD MDZAD YE
SHES SGRON, ,RGYU BA CHOS NYID CHOS SKU'I KLONG DU CHAD, ,MA
BSGOMS DMUS LONG MTHONG BA'I YUL MIN PHYIR, ,BSGOM PA BDUD RTZI'I
RO TSOR BLA MA'I DRIN, ,BYIN RLABS BRGYUD PA BLA MA'I NYAMS MYONG
LA, ,BDE BA'I

RO TSOR NGOS GZUNG CI YANG MED, ,'KHOR BA DANG NI MYA NGAN 'DAS,
,RTOG MED RTOG DPYOD YUL LAS 'DAS, ,BSGOM DANG BSGOM PA CIR YANG
MED, ,MI 'DZIN 'DZIN RTOG 'KHRUL PA SPANGS, ,CHOS KYI SPYAN CAN
CHOS KYI NI, ,SKU CAN CHOS KYI SGRON MA YIN, ,TSOGS GNYIS CHOS

KYI RNGA BO CHE, ,BYANG CHUB LAM CHEN CHOS KYI DUNG, ,BDAG MED
'OD GSAL SGRA SGROGS DUS, ,NOR BU RIN CHEN 'DOD 'JO'I BA, ,'CHI
MED BDUD RTZI BCUD KYIS LEN, ,LJON SHING ME TOG 'BRAS LDAN GYIS,
,RGYA MTSO RI RAB BUM PA BZANG, ,NAM MKHA' NYI ZLA GLU GAR RTZE,,

MNGON SUM DANG NI RJES DPAG GIS, ,BRTAGS PA DON SHES DON MTHONG
GI ,YID CHES NGES DANG BCAS PA YIS, ,SNGAR 'DRIS MA BU DAM TSIG
MJAL, ,CHOS DANG CHOS MIN MNYAM NYID LAS, ,THA DAD 'GRO RNAMS
BRDZUN BLO YIS, ,THAR PA'I SROG GCOD TSE 'DI YI, ,RNAM

RTOG THAR MED CHU SRIN KHA, ,SNYING RJE DANG NI STONG PA NYID,
,YA BRAL THA DAD DON MI MTHONG, ,STONG DANG SNYING RJE DBYER MED
LAM, ,'KHOR BA MYA NGAN 'DAS MI GNAS, ,ZHEN PA'I BLO CAN RTOG PA
YIS, ,YUL GYI RGYA MDUD SU MI 'DOD, ,'DOD YON LHAN CIG SKYES PA
YI, ,BDE BA'I

ROS GANG SKYE MED LAM, ,RANG BZHIN DGE BA'I SEMS NYID 'DI, ,GNYUG
MA'I BDE CHEN MNGON SUM GYI, ,LHAN SKYES RO TSOR BRJOD MED NA,
,RTAGS KYIS DE NYID DON MI RNYED, ,BDE CHEN 'KHOR 'DAS RTOG PA
YI, ,BLO CAN RMONGS RNAMS 'CHING BA'I PHYIR, ,GANG DANG GANG DU
BLTAS

@122B GYUR KYANG, ,DE NYID BLO YI YUL LAS 'DAS, ,RANG RIG BDE
CHEN MTSON DU MED PA'I LAM, ,LHAN CIG SKYES PA'I YID CAN GNYUG
MA'I RO, ,BLA MA'I DRIN RTOGS SKYE MED BSGOM PA YI, ,NYAMS LAS
DON MTHONG SKYE MED NGO MTSAR CHE, ,'GRO RNAMS 'CHING BYED LAS LA
NI, ,RNAM GROL DON

SHES RANG RIG GI ,SEMS RTOGS MYA NGAN 'DAS KYI MCHOG ,DE NYID
SPROS PA'I YUL DANG BRAL, ,SEMS NYID NOR BU RIN CHEN MDZOD,
,'KHOR 'DAS SRID ZHI MYA NGAN 'DAS, ,DGE SDIG SA BON BAG CHAGS
RTZA, ,THAR LAM BYANG CHUB RNYED KYI SKU, ,RANG SEMS CHOS NYID
NAM MKHA'

YI, ,GRONG DU GROL NA 'GRO RNAMS KUN, ,RNAM DAG YE SHES NYI MA
STE, ,RNAM GROL BYANG CHUB GZHAN 'GA' MED, ,'GRO RNAMS BDE CHEN
ROS GANG YANG, ,THABS BRAL DE NYID DON MI MTHONG, ,THABS LDAN BYA
BRAL SKYES BU LA, ,'CHI MED 'GRO 'OD YUL LAS 'DAS, ,GANG GANG
'DZIN DE

DNGOS PO YI, ,GDON GYI DBANG GYUR RMONGS RNAMS LA, ,'CHING LAS
THAR LAM MED PA'I PHYIR, ,THAR PA'I LAM STON 'DZIN MED LTOS,
,RLUNG GI RTA ZHON RTOG BCAS YID KYI BU, ,GZUNG 'DZIN SBRANG MA
'DOD YON RJES SU SNYEG ,GANG SNYEGS BDE MED 'KHOR BA'I 'KHRUL
BCAD DE, ,YE SHES

BYANG CHUB RTZA RLUNG CHOS NYID ZUNG, ,GANG GANG RIG 'DZIN RTOG
PA YI, ,DBANG SONG 'DOD YON LTAD MO NYID, ,BDAG GZHAN LTOS MED
MTHONG BA LAS, ,RANG RGYUD MA MTHONG 'DOD MI TSIM, ,DNGOS MED
DNGOS DANG BRAL BA YI, ,CHOS RNAMS DNGOS DANG DNGOS MIN PHYIR,
,GANG DANG GANG DU 'DZIN

DE NYID, ,BLO YI YUL YIN 'DZIN RTOG PHYIR, ,STONG DANG STONG NYID
'BRAS BU RUNG, ,DNGOS POR 'DZIN PA'I GDON CHEN GYIS, ,GZHAN DBANG
BRAN LTAR MA BKOL NA, ,GANG LA GNAS PA DE MI MTHONG, ,MOS PA'I
BLO LDAN GUS PA'I BLO GROS MCHOG ,LAS KYI MTSAMS SBYAR BAG

CHAGS RTZA BA CAN, ,YID KYI LUS CAN CHOS NYID DON MTHONG GI
,GZHAN DON NOR BU DPAG BSAM SHING LTAR MTHONG, ,TING 'DZIN BYING
RGOD LAS GROL RTOG PA YI, ,RLUNG GIS MI BSKYOD RTOG MED CHOS KYI
NI, ,SKU CAN BLA MA CHOS NYID CHOS SKU YI, ,RI BO NYI MA MA RIG
MUN BRAL MDZOD,,

@123A *, ,'GRO LA BRTZE BA'I BLO CAN THUGS RJE YIS, ,RGYA MTSO MI
G-YO DPAL LDAN RDO RJE 'DZIN, ,THUGS RJE'I MNGA' BDAG THUGS KYI
DKOR MDZOD NAS, ,YE SHES SGRON MA BYANG CHUB LAM MKHAN MDZOD, ,ME
TOG 'BRAS LDAN 'GYUR MED DPAG BSAM SHING, ,'CHI MED

BDUD RTZI'I ROS GANG KU SA LI, ,BDAG MED BDE CHEN SPROS BRAL
RTZED MO YI, ,'GYUR MED DON STON DNGOS PO'I GDON 'JOMS MDZOD,
,SKYE MED 'OD GSAL STONG NYID 'OD 'PHRO YI, ,NOR BU RIN CHEN YON
TAN KUN LDAN GYI, ,DPAL LDAN DPAL GYI 'BYUNG GNAS A'A TZARYA,
,GNYIS MED

SPROS BRAL STONG NYID SGRA SGROGS MDZOD, ,BDE CHEN BDE BA'I
'BYUNG GNAS SANGS RGYAS KUN GYI GSANG, ,MI 'JIGS SENG GE 'JIGS
BRAL MA H'A PAndI TA, ,BUNG BA ME TOG BCUD LDAN SBRANG RTZI LEN
BZHIN DU, ,RANG BZHIN RTOG MED BLO 'DAS SGRON MA'I DON STON
MDZOD, ,BSOD NAMS

MCHOG GIS BRGYAN PA YI, ,NAM MKHA'I YON TAN MI ZAD GTER, ,SANGS
RGYAS YE SHES DHARM'A BZHI, ,DH'A TU BYANG CHUB CHOS THOB MDZOD,
,SKYE MED BLO LDAN NAM MKHA' LTA BU YI, ,CHOS RNAMS STONG NYID
'OD GSAL 'DUS MA BYAS, ,MTHA' BRAL BDAG MED SPROS BRAL CHOS SKU
YI, ,TSOGS

LDAN NYI MAS YE SHES DON RTOGS SHOG ,RANG BZHIN LHAN SKYES 'GRO
RNAMS LHAN CIG SKYES KYI SKU, ,CHOS RNAMS RNAM DAG MYA NGAN 'DAS
KYI DBYINGS, ,RNAM RTOG DANG BRAL TSOGS GNYIS LHUN GRUB SANGS
RGYAS SPYAN, ,TSOGS RJE TSOGS KYI BDAG PO CHOS NYID DON MTHONG
SHOG ,SANGS

RGYAS KUN SDOM BCOM LDAN MKHA' 'GRO MA YI SDOM, ,BDE BA'I 'BYUNG
GNAS BDE CHEN NYI MA BDE BA KUN GYI DPAL, ,BLA MA'I GSANG MDZOD
GDAMS NGAG SNYING PO DON GYI GSANG LDAN MDZOD, ,BDE CHEN BDAG MED
BDE BA CHEN PO'I TSOGS DANG LDAN GYUR CIG ,SRID DANG ZHI BA RNAM

DAG NI, ,RO MNYAM DKYIL 'KHOR LDAN GYI GTZO, ,TSOGS KYI 'KHOR LO
TSOGS KYI MCHOG ,TSOGS RJE TSOGS BDAG DPAL LDAN SHOG ,GNYIS MED
'DZIN DANG BRAL BA YI, ,CHOS RNAMS DNGOS MED STONG PA NYID, ,CHOS
NYID 'OD GSAL TSOGS KYI NI, ,'KHOR LO BYANG CHUB

@123B DON MTHONG SHOG ,BSGOM BYA SGOM BYED DMIGS PA YI, ,KUN RTOG
'CHING BA GCOD MDZAD KYI, ,TSOGS KYI 'KHOR LO TSOGS KYI NI,
,BYAMS MGON RGYUN DANG LDAN PAR SHOG ,ZHI BA'I BLO GROS BDAG MED
MYA NGAN 'DAS KYI DBYINGS, ,JI SRID BDE CHEN BYANG CHUB MCHOG GI
SEMS, ,SNYING

RJE'I RGYUN LDAN GSANG SNGAGS SNYING PO'I DON GYI BCUD, ,SGYU MA
BYANG CHUB LAM CAN SANGS RGYAS BYANG CHUB 'OD, ,DNGOS DANG DNGOS
MED BRTAN G-YO GNYIS DANG GNYIS 'DZIN GYI, ,LAM STOR KHYAB BDAG
BCOM LDAN MI YI SENG GE NI, ,SANGS RGYAS GRONG KHYER TSOGS KYI
'KHOR LO'I GRONG

MCHOG TU, ,BYANG CHUB SGRON MA YE SHES SGRON MA'I 'OD LDAN ZHING,
,SEMS CAN RNAM DAG GDOD NAS SANGS RGYAS RANG BZHIN YANG, ,RIS
DRUG RMONGS RNAMS MA RIG MUN PA'I SPRIN TSOGS KYIS, ,YANG DAG LAM
BRAL BDE GSHEGS NYI MA NUB RNAMS LA, ,TSOGS KYI 'KHOR

LO YE SHES 'OD 'BAR ME BO CHE, ,CHOS RNAMS RANG BZHIN SPROS BRAL
MYA NGAN LAS 'DAS PA'I, ,CHOS NYID BDE CHEN BYANG CHUB LAM GYI
RTZA BA CAN, ,GNYIS MED 'OD GSAL MA NYAMS ZAG MED MYANG 'DAS KYI,
,BDE SPYOD 'GRO MGON THUGS KYIS 'DZIN PAR SHOG ,MA RIG MUN BSAL

YE SHES NYI MA'I BYANG CHUB 'OD, ,DPAL LDAN CHOS KYI BYANG CHUB
CHOS KYI SGRON MA YI, ,YE SHES BYANG CHUB BSHES GNYEN AATMA TA
KRi NI, ,CHOS KYI BLO GROS CHOS NYID GZUNGS KYIS 'DZIN PAR SHOG
,DGE BA'I BLO CAN YON TAN KUN GYI GNYEN GCIG PO, ,THUGS RJE'I
RTZA BRTAN

MI YI SENG GE BYAMS PA YI, ,LJON SHING BSHES GNYEN NOR BU RIN PO
CHE, ,MI ZAD GTER CHEN GRIB LA SKYOD BAR SHOG ,DPAL LDAN 'JIG
RTEN GSUM NA YON TAN KUN GYI GTZO, ,MI MCHOG RGYAL PO LHA DANG
LHA MIN KUN GYI NI, ,GTZUG GI NOR BU YON TAN KUN LDAN DAM PA'I

RJE, ,ZHING SKYES NOR BU RIN CHEN RGYAN DANG LDAN PAR SHOG ,RNAM
RTOG LAS GROL BCOM LDAN 'DAS LHUN GRUB CHOS KYI NI, ,SMAN PA NYON
MONGS ZUG RDU 'BYIN MDZAD 'GRO BA YI, ,MGON GYUR RJE BTZUN LAS
CAN LAS LAS GRUB PA YI, ,LAS KYI NYON MONGS ZUG RDU MI ZAD DBYUNG
DU GSOL, ,BDE GSHEGS

@124A *, ,NYI MA CHOS NYID CHOS KYI SPYAN CAN GYI, ,ZLA BA'I 'OD
ZER DRI MED SHEL GONG DANGS GSAL GYI, ,BLA MA'I BDUD RTZI'I CHA
RGYUN 'CHI MED SGRON MA YIS, ,SNGAGS SKYES 'KHOR BA'I DRI MA MA
LUS NGAG PAR MDZOD, ,DPA' KHYOD THUGS RJES 'GRO BA'I SDUG BSNGAL
MA LUS SEL

MDZAD SGRON MA'I PHA, ,DPAL LDAN DRI MED THABS DANG SHES RAB BDAG
GZHAN PHAN PA'I RGYUR GYUR PA, ,RGYUD LDAN BLA MA MTSUNGS MED
DPA' BO YON TAN KUN GYI GTER GYUR PA, ,SRID MTSO LAS SGROL 'KHOR
BA'I 'KHOR LO RGYUN GCOD DPA' CHEN ROL MDZAD PA, ,DPAL LDAN RGYAL
BA'I TSOGS

KYI MCHOD PA CHOS KYI SPYAN DANG LDAN PA'I BU, ,TSOGS RDZOGS KYI
MCHOD PA SRID MTSO MA LUS SKEMS BYED BU, ,BDE GSHEGS MCHOD PA
DPAG BSAM SHING CHEN YON TAN KUN GYI RGYAN LTA BU, ,MKHA' 'GRO'I
GSANG TSIG SANGS RGYAS SKYE MED TSOGS KYI 'KHOR LO'I BU, ,MA MA
MA

GCIG BCOM LDAN YUM GYUR TSOGS KYI 'KHOR LO BDE CHEN MA, ,GNYIS
MED BYANG CHUB LAM MKHAN TSOGS 'KHOR BDAG MED CHOS KYI SPYAN CAN
MA, ,GANG ZHIG GANG GI DRIN GYIS BDAG BLO'I PADMO KHA 'BYED NYI
MA'I 'OD, ,MTHONG THOS DRAN GYI SGRON MA MA RIG MUN SEL YE SHES
BYANG CHUB

SGRON, ,RNAM 'BYOR NYAMS MYONG MKHAS PA RTOGS TSAD SPEL LEGS MU
RIG RIN CHEN PHRENG, ,'GRO DRUG NOR BU RIN CHEN YON TAN MED KYI
DUS, ,BDE GSHEGS CHOS KYI SPYAN MNGA' SANGS RGYAS SRAS PO YON TAN
RIN CHEN GDUNG RGYUD LDAN, ,YID LA MI BYED PHYAG RGYA CHEN PO
BYANG CHUB LAM

GYI BAG CHAGS RTZA BA 'CHANG, ,CHOS NYID CHOS KYI DON LDAN CHOS
MCHOG LAM CHEN YID 'ONG GSER GYI PHRENG BAR LDAN, ,GNYIS MED YE
SHES LAS BYUNG KHYAB BDAG 'GRO MGRON NOR BU RIN CHEN CHOS KYI
MDZOD, ,DON YOD LUGS GZIGS SDE SNOD RNAM GROL DON MTHONG RNAM DAG
THUGS DE'I

DGONGS PA NYID, ,GANG GIS DRIN GYIS MA MTHONG MTHONG PHYIR MTHONG
BA'I LAM LTAR BDE CHEN DON MTHONG ZHING, ,THE TSOM BLO BRAL YID
CHES SGRON MA BYANG CHUB GSAL DANGS DRI MED RTOG DANG BRAL,
,GNYUG MA'I NYAMS MYONG ZHEN MED CHOS NYID 'OD GSAL NYI MAS MA
RIG MUN PA SANGS, ,'DIR PHRAD

@124B SMON LAM MTSAMS SBYOR BAG CHAGS LAS KYI RTZA BA CAN, ,BSAM
PA'I SDONG PO RNAM MDZES SGRUB PA'I ME TOG 'BRAS LDAN GYI, ,BYANG
CHUB LJON SHING LAS 'BRAS YID CHES BSIL GRIB LA, ,SNGAR 'DIS MI
DANG PHRAD BZHIN SMON LAM MA BU CIS MI MJAL, ,PHYAG RGYA CHEN PO
GSER GYI PHRENG

BA LAS TSOGS 'KHOR GSUM PA GNYIS MED YID CHES RANG GSAL GYI LE'U
STE GSUM PA'O,, ,,PHYAG RGYA CHEN PO RDO RJE'I GLU RIN PO CHE
GSER GYI PHRENG BA ZHES BYA BA GRUB PA THOB PA'I RNAL 'BYOR PA
DANG PAndI TA MANG POS GSUNGS PA RNAMS RJE BTZUN MNGA' BDAG MEE
TRI PAS GZHUNG

GCIG TU BSDEBS PA'I GDAMS PA RDZOGS SO, ,PAndI TA DE NYID DANG,
LO TZ'A BA MAR PA CHOS KYI BLO GROS KYIS BSGYUR BA'O, 