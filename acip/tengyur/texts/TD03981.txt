@1B [DD] #, ,RGYA GAR SKAD DU, A'ARYA SANDHI NIR MO TZA NAm BH'A
shYAm, BOD SKAD DU, 'PHAGS PA DGONGS PA NGES PAR 'GREL PA'I RNAM
PAR BSHAD PA, 'JAM DPAL GZHON NUR GYUR PA [DD]

LA PHYAG 'TSAL LO, ,DGONGS PA NGES PAR 'GREL PA THEG PA CHEN PO'I
MDO'I GLENG GZHI NI, 'DI SKAD BDAG GIS THOS PA'I DUS GCIG NA,
BCOM LDAN 'DAS GZHAL MED KHANG CHEN PO RIN PO CHE SNA

BDUN MCHOG TU 'BAR BA BKOD PA, 'JIG RTEN GYI KHAMS DPAG TU MED PA
SHIN TU RGYAS PAR 'GENGS PA'I 'OD ZER CHEN PO RAB TU 'BYUNG BA,
GNAS THA DAD PA SHIN TU RNAM PAR PHYE BA MTHA' YAS PAS RNAM

PAR GNAS PA, RGYA YONGS SU MA CHAD PA, KHAMS GSUM PA LAS YANG DAG
PAR 'DAS PA'I SPYOD YUL, 'JIG RTEN LAS 'DAS PA DE'I BLA MA'I DGE
BA'I RTZA BA LAS BYUNG BA, SHIN TU RNAM PAR DAG

CING DBANG SGYUR BA'I RNAM PAR RIG PA'I MTSAN NYID, DE BZHIN
GSHEGS PA'I GNAS, BYANG CHUB SEMS DPA' DPAG TU MED PA'I DGE 'DUN
DANG LDAN PA, LHA DANG, KLU DANG, GNOD SBYIN DANG, DRI

@2A *, ,ZA DANG, LHA MA YIN DANG, NAM MKHA' LDING DANG, MI'AM CI
DANG, LTO 'PHYE CHEN PO DANG, MI DANG, MI MA YIN PA MTHA' YAS PA
RNAM PAR RGYU BA, CHOS KYI RO'I DGA' BA DANG BDE BA CHEN POS
BSTAN PA, SEMS

CAN THAMS CAD KYI DON THAMS CAD YANG DAG PAR THOB PAR BYED PAR
NYE BAR GNAS PA, NYON MONGS PA'I DRI MA'I GNOD PA THAMS CAD DANG
BRAL BA, BDUD THAMS CAD YONGS SU SPANGS PA, THAMS CAD KYI BKOD PA
LAS LHAG PA, DE BZHIN

GSHEGS PA'I BKOD PA'I GNAS, DRAN PA DANG, BLO GROS DANG, RTOGS PA
CHEN POS NGES PAR 'BYUNG BA, ZHI GNAS DANG LHAG MTHONG CHEN PO'I
BZHON PA YIN PA, RNAM PAR THAR PA'I SGO CHEN PO STONG PA NYID
DANG, MTSAN MA MED PA

DANG; SMON PA MED PA NAS 'JUG PA, RIN PO CHE PADMA'I RGYAL PO
CHEN PO YON TAN MTHA' YAS PAS BRGYAN PA'I BKOD PA LA BRTEN NAS
BZHUGS TE, BCOM LDAN 'DAS LEGS PAR THUGS SU CHUD PA'I BLO DANG
LDAN PA, KUN TU SPYOD PA

GNYIS MI MNGA' BA, MTSAN NYID MED PA'I CHOS LA MCHOG TU GZHOL BAR
MDZAD PA, SANGS RGYAS KYI GNAS PAS GNAS PA, SANGS RGYAS THAMS CAD
DANG MNYAM PA NYID BRNYES PA, SGRIB PA MED PA'I RTOGS PA THUGS SU
CHUD PA,

@2B PHYIR MI ZLOG PA'I CHOS DANG LDAN PA, SPYOD YUL GYIS MI
'PHROGS PA, BSAM GYIS MI KHYAB PA RNAM PAR 'JOG PA, DUS GSUM LA
MNYAM PA NYID TSAR PHYIN PA, 'JIG RTEN GYI KHAMS THAMS CAD DU
BZHUGS PA'I SKU DANG LDAN PA, CHOS THAMS CAD LA THE TSOM MED PA'I
MKHYEN PA

MNGA' BA, SPYOD PA THAMS CAD DANG LDAN PA'I BLO MNGA' BA, CHOG
SHES PA LA NEM NUR MI MNGA' BA, RNAM PAR MA BRTAGS PA'I SKU MNGA'
BA, BYANG CHUB SEMS DPA' THAMS CAD KYI YE SHES YANG DAG PAR
BLANGS PA, SANGS RGYAS KYI GNAS PA GNYIS SU MED PA DAM PA'I PHA
ROL TU

BYON PA, DE BZHIN GSHEGS PA MA 'DRES PA RNAM PAR THAR PAR MDZAD
PA'I YE SHES KYI MTHAR PHYIN PA, MTHA' DANG DBUS MED PA'I SNAGS
RGYAS KYI MNYAM PA NYID THUGS SU CHUD PA, CHOS KYI DBYINGS KYIS
KLAS PA, NAM MKHA'I KHAMS KYI MTHAS GTUGS PA DE NYAN THOS KYI DGE
'DUN

TSAD MED PA THAMS CAD KYANG CANG SHES PA, SANGS RGYAS KYI SRAS,
SEMS SHIN TU RNAM PAR GROL BA, SHES RAB SHIN TU RNAM PAR GROL BA,
TSUL KHRIMS SHIN TU RNAM PAR DAG PA, CHOS 'DOD PA RNAMS BDE BAR
PHRAD PA, MANG DU THOS PA, THOS PA 'DZIN PA, THOS PA BSAGS PA,

LEGS PAR BSAM PA SEMS PA, LEGS PAR SMRA BA BRJOD PA, LEGS PAR BYA
BA'I LAS BYED PA, SHES RAB MYUR BA, SHES RAB MGYOGS PA, SHES RAB
RNO BA, NGES PAR 'BYUNG BA'I SHES RAB CAN, NGES PAR RTOGS PA'I
SHES RAB CAN, SHES RAB CHE BA, SHES RAB YANGS PA,

SHES RAB ZAB PA, SHES RAB MNYAM PA MED PA, SHES RAB RIN PO CHE
DANG LDAN PA, RIG PA GSUM DANG LDAN PA, TSE 'DI LA BDE BAR GNAS
PA'I MCHOG THOB PA, YON YONGS SU SBYONG BA CHEN PO, SPYOD LAM RAB
TU ZHI BA PHUN SUM TSOGS PA, BZOD PA DANG DES PA CHEN PO DANG
LDAN PA,

DE BZHIN GSHEGS PA'I BKA' LA SHIN TU ZHUGS PA SHA STAG DANG,
SANGS RGYAS KYI ZHING THA DAD PA NAS 'DUS PA'I BYANG CHUB SEMS
DPA' DPAG TU MED PA THAMS CAD KYANG GNAS CHEN PO LA YANG DAG PAR
ZHUGS PA, THEG PA CHEN PO'I CHOS KYIS NGES PAR 'BYUNG BA, SEMS
CAN THAMS CAD LA

@3A *, ,SEMS MNYAM PA, RTOG PA DANG, RNAM PAR RTOG PA DANG, YONGS
SU RTOG PA THAMS CAD DANG BRAL BA, BDUD KYI PHYIR RGOL BA THAMS
CAD BCOM PA, NYAN THOS DANG RANG SANGS RGYAS KYI YID LA BYED PA
THAMS CAD LAS RING DU GYUR PA, CHOS KYI RO'I DGA' BA DANG BDE

BA CHEN POS BRTAN PA, 'JIGS PA LNGA LAS YANG DAG PAR 'DAS PA,
PHYIR MI LDOG PA'I SA BGROD PA GCIG PUR GYUR PA, SEMS CAN THAMS
CAD KYI GNOD PA THAMS CAD RAB TU ZHI BAR BYED PA'I SA MNGON DU
GYUR PA SHA STAG GO ZHES BYA BA'O, ,DE LA BCOM LDAN 'DAS KYIS DON
DAM PA'I MTSAN

NYID LNGA BSTAN TE, DON DAM PA'I MTSAN NYID LNGA NI, BRJOD DU MED
PA'I MTSAN NYID DANG, GNYIS SU MED PA'I MTSAN NYID DANG, RTOG
GE'I SPYOD YUL LAS YANG DAG PAR 'DAS PA'I MTSAN NYID DANG, GZHAN
DANG GZHAN MA YIN PA LAS YANG DAG PAR 'DAS PA'I MTSAN NYID DANG,
THAMS CAD

DU RO GCIG PA'I MTSAN NYID DO, ,DE LA BRJOD DU MED PA'I MTSAN
NYID DANG, GNYIS SU MED PA'I MTSAN NYID DU LTA BA NI 'DI LTA STE,
DGONGS PA NGES PAR 'GREL PA'I MDO LAS BYANG CHUB SEMS DPA' TSUL
BZHIN DU KUN 'DRIS ZHUS PA STE, RGYA CHER NI GUD DU BRIS PA DE
YIN PAR SHES PAR BYA'O, ,

DGONGS PAS NGES PAR 'GREL BA'I DON LAS GZHAL MED KHANG GI BSNGAGS
PA NI RNAM PA BCO BRGYAD DU SHES PAR BYA STE, 'DI LTAR TSIG GNYIS
KYIS KHA DOG PHUN SUM TSOGS PA DANG, DBYIBS PHUN SUM TSOGS PA
DANG, TSAD PHUN SUM TSOGS PA DANG, YUL PHUN SUM TSOGS PA DANG,

RGYU PHUN SUM TSOGS PA DANG, RANG BZHIN DU PHUN SUM TSOGS PA
DANG, BDAG PO PHUN SUM TSOGS PA DANG, ZHABS 'BRING BA PHUN SUM
TSOGS PA DANG, PHYOGS PHUN SUM TSOGS PA DANG, LONGS SPYOD PHUN
SUM TSOGS PA DANG, BYA BA SGRUB PA PHUN SUM TSOGS PA DANG, 'TSE
BA MED PA

PHUN SUM TSOGS PA DANG, PHYIR RGOL BA MED PA PHUN SUM TSOGS PA
DANG, GNAS PHUN SUM TSOGS PA DANG, BDAG PO'I GNAS KYI BYE BRAG
PHUN SUM TSOGS PA DANG, BZHON PA PHUN SUM TSOGS PA DANG, SGO PHUN
SUM TSOGS PA DANG, RTEN PHUN SUM TSOGS PA'O, ,SANGS RGYAS KYI

@3B BSNGAGS PA NI BCOM LDAN 'DAS KYI SPANGS PA DANG YE SHES BLA
NA MED PA NYID KYIS RANG GI DON PHUN SUM TSOGS PA DANG, BDAG DANG
GZHAN GYI SBYOR BA GNYIS KYIS GZHAN GYI DON PHUN SUM TSOGS PA
STE, YAN LAG BZHIS BSTAN TO, ,LEGS PAR THUGS SU CHUD PA'I BLO
DANG LDAN PA

ZHES BYA BA NI YAN LAG GCIG STE, BLOS THUGS SU CHUD PAR BYA BA JI
SNYED YOD PA DE SNYED THUGS SU CHUD PA'I PHYIR RO, ,DE YANG RNAM
PA BZHI STE, LEGS PAR THUGS SU CHUD PA'I BLO NYID NI NANG DANG
PHYI'I SKYE MCHED KYI MTSAN MA KUN TU MI SPYOD PA'I PHYIR RO,
,DON ZAB MO LEGS PAR THUGS SU CHUD

PA'I BLO NYID NI CHOS BDAG MED PA LA KUN TU GZHOL BA'I PHYIR RO,
,LEGS PAR THUGS SU CHUD PA'I BLO NYIS DRI MA MED PA NI BYANG CHUB
SEMS DPA'I GNAS PA LAS YANG DAG PAR 'DAS PA'I PHYIR RO, ,LEGS PAR
THUGS SU CHUD PA'I BLO NYID BLA NA MED PA NI SANGS RGYAS THAMS
CAD DANG KHYAD PAR MED

PA'I PHYIR RO, ,'DI NI YE SHES BLA NA MED PAS RANG GI DON PHUN
SUM TSOGS PA'O, ,SGRIB PA MED PA'I RTOGS PA THUGS SU CHUD PA ZHES
BYA BA NI YAN LAG GNYIS PA STE, RTOGS PAR BYA BA JI SNYED YOD PA
RTOGS PA'I PHYIR RO, ,DE YANG RNAM PA GSUM STE, NYON MONGS PA'I
SGRIB PA MI MNGA' BAS

RTOGS PA NI MA 'ONGS PA'I DUS NA YANG SPANGS PA DE YONGS SU NYAMS
PA DANG, DA LTAR NYON MONGS PA MI 'BYUNG BAS SO, ,DE DAG LA RNAM
PAR SMIN PA'I SGRIB PA MI MNGA' BAS RTOGS PA NI BSAM GYIS MI
KHYAB PAR RNAM PAR 'JOG PA'I PHYIR RO, ,SHES BYA'I SGRIB PA MI
MNGA' BAS RTOGS PA NI DUS

GSUM DU YANG CHAGS PA MED CING THOGS PA MED PAR YE SHES MNYAM PA
NYID TSAR PHYIN PA'I PHYIR RO, ,'DI NI SPANGS PA BLA NA MED PAS
RANG GI DON PHUN SUM TSOGS PA'O, ,'JIG RTEN GYI KHAMS THAMS CAD
DU ZHUGS PA'I SKU DANG LDAN PA ZHES BYA BA NI YAN LAG GSUM PA
STE, SEMS CAN DPAG TU

MED PA'I DON MDZAD PA'I PHYIR RO, ,ZHUGS PA'I SKU DE NI DGONGS PA
DANG, THABS DANG KUN NAS NYON MONGS PA MED PA DANG, NGO BO NYID
KYIS BSTAN TO, ,DE LA DGONGS PA NI THE TSOM THAMS CAD GCOD PA'O,
,THABS NI DGA' LDAN GYI GNAS SU SKYE BA LA SOGS PA KUN TU STON
PA'I SPYOD PA'O, ,KUN

@4A *, ,NAS NYON MONGS PA MED PA NI 'JIG RTEN GYI CHOS RNAMS THOG
MA NYID DU SO SOR RIG PA'I PHYIR KUN NAS NYON MONGS PA MED PA
NYID DO, ,NGO BO NYID NI NYON MONGS PA'I RNAM PAR RTOG PA THAMS
CAD LAS MA BYUNG BA NYID DO, ,'DI NI DE'I BDAG GIS SBYOR BAS
GZHAN GYI DON PHUN SUM

TSOGS PA'O, ,BYANG CHUB SEMS DPA' THAMS CAD KYI YE SHES YANG DAG
PAR BLANGS PA ZHES BYA BA NI YAN LAG BZHI STE, BYANG CHUB SEMS
DPA'I YE SHES RNAMS RANG GI YE SHES SU BLANGS PA'I PHYIR RO, ,YE
SHES YANG DAG PAR BLANGS PA DE NI, KHAS LEN PA DANG, 'GRUB PA
DANG, RTOGS PA

DANG RNAM PA GSUM GYIS BSTAN TO, ,KHAS LEN PA JI LTA BU ZHE NA,
BYANG CHUB SEMS DPA' SANGS RGYAS SU 'GYUR BA'I CHOS KYI SKU DANG
GCIG PA NYID DU KHAS LEN PA'I PHYIR RO, ,'GRUB PA JI LTA BU ZHE
NA, DE BZHIN GSHEGS PA'I YE SHES DANG SPANGS PA THA DAD PA MED PA
'GRUB PA'I PHYIR RO, ,RTOGS

PA JI LTA BU ZHE NA, DE GNYIS KA'I GNAS DE BZHIN NYID CHOS KYI
DBYINGS RTOGS PA'I PHYIR RO, ,CHOS KYI DBYINGS RTOGS PA DE YANG
CHOS KYI DBYINGS KYIS KLAS PAS NYAN THOS RNAMS LAS KHYAD PAR DU
'PHAGS SO, ,NYAN THOS NI YONGS SU MYA NGAN LAS 'DAS LA, CHOS KYI
DBYINGS KYIS KLAS PA DE NI

NAM MKHA'I KHAMS KYI MTHA' GTUGS PAR BSTAN TE, DPER NA NAM MKHA'
NI 'JIG PA'I DUS SAM CHAGS PA'I DUS NA YANG ZAD PA MED DO, ,DE
BZHIN DU SANGS RGYAS BCOM LDAN 'DAS RNAMS KYANG MNGON PAR RDZOGS
PAR BYANG CHUB PA'I DUS SAM, YONGS SU MYA NGAN LAS 'DAS PA'I DUS
NA 'KHOR

BA DANG MYA NGAN LAS 'DAS PA LA MI GNAS PA'I PHYIR RO, ,DNGOS PO
BSDU BA'I SGO NAS YANG RNAM GRANGS GZHAN TE, DE BZHIN GSHEGS PA'I
PHUN SUM TSOGS PA 'DI RNAM PA NYI SHU RTZA GCIG TU BSTAN TE,
THUGS PHUN SUM TSOGS PA DANG, GSUNG PHUN SUM TSOGS PA DANG, SKU
PHUN SUM

TSOGS PA MYA NGAN LAS 'DAS PA MTSAN NYID MED PA DANG, BZHUGS PA
PHUN SUM TSOGS PA DANG, YON TAN YONGS SU 'DZIN PA PHUN SUM TSOGS
PA DANG, DRI BA LUNG STON PA PHUN SUM TSOGS PA DANG, RAB TU RGOL
BA ZIL GYIS GNON PA PHUN SUM TSOGS PA DANG, ZHING YONGS SU DAG PA
PHUN

@4B SUM TSOGS PA DANG, GNAS PHUN SUM TSOGS PA DANG, SPYOD LAM
PHUN SUM TSOGS PA DANG, SPRUL PA PHUN SUM TSOGS PA DANG, BSTAN PA
PHUN SUM TSOGS PA DANG, SEMS CAN GYI SPYOD PA'I RJES SU 'JUG PA
PHUN SUM TSOGS PA DANG, THAMS CAD DU 'GRO BA'I LAM GYI GDAMS

NGAG PHUN SUM TSOGS PA DANG, PHAN PA DANG GNOD PA LA KUN NAS NYON
MONGS PA MED PA PHUN SUM TSOGS PA DANG, GZHI PHUN SUM TSOGS PA
DANG, MI MTHUN PA MED PA PHUN SUM TSOGS PA DANG, CHO 'PHRUL GYIS
RNAM PAR ROL PA PHUN SUM TSOGS PA DANG, YON TAN MI ZAD PA PHUN
SUM

TSOGS PA DANG, BDAG GI DNGOS PO PHUN SUM TSOGS PA DANG, MYA NGAN
LAS 'DA' BA PHUN SUM TSOGS PA'O, ,DE LA BZHUGS PA PHUN SUM TSOGS
PA NI RNAM PAR GNYIS TE, TSE 'DI LA STONG PA NYID KYIS BSDUS PA'I
BZHUGS PA NI KUN DGA' BO DE'I TSE DANG DA LTAR YANG STONG PA NYID
KYIS MANG DU

GNAS SO ZHES GSUNGS PA LTA BU'O, ,SO SOR RTOG PA'I BZHUGS PA NI
NYIN MTSAN LAN DRUG TU 'JIG RTEN LA RNAM PAR GZIGS PA'I PHYIR RO,
,NYAN THOS KYI BSNGAGS PA NI CANG SHES PA'I PHYIR RO, ,CANG SHES
DE YANG PHUN SUM TSOGS PA RNAM PA BCU GSUM GYIS BSTAN TE, GNYIS
SU MED

PA PHUN SUM TSOGS PA DANG, SHIN TU DUL BA PHUN SUM TSOGS PA DANG,
BSNGAGS PA PHUN SUM TSOGS PA DANG, KHRUN PHUN SUM TSOGS PA DANG,
RGYAR PHUN SUM TSOGS PA DANG, MTHUN PA'I LAM DU 'GRO BA PHUN SUM
TSOGS PA DANG, MYUR BA NYID DU PHUN SUM TSOGS PA DANG, RING

DU 'GRO BA PHUN SUM TSOGS PA DANG, 'GRO BA BZANG PO PHUN SUM
TSOGS PA DANG, YONGS SU SPYOD PA PHUN SUM TSOGS PA DANG, NYE BAR
ZHI BA PHUN SUM TSOGS PA DANG, 'GROGS NA BDE BA PHUN SUM TSOGS PA
DANG, DBANG DU GYUR PA PHUN SUM TSOGS PA DANG, BYANG CHUB SEMS
DPA'I BSNGAGS PA NI

BSNGAGS PA NI, GNAS CHEN PO LA YANG DAG PAR ZHUGS PA'I PHYIR TE,
GNAS CHEN PO LA YANG DAG PAR ZHUGS PA DE NI LAM GYI SKYON RNAM PA
DGU YONGS SU SPANGS PAR YANG DAG PAR BSTAN TO, ,LAM GYI SKYON
RNAM PA DGU NI, RDZOGS PA'I BYANG CHUB MI MTHUN LAM, ,RDUL BCAS
PA DANG TSAR MA BCAS

@5A *, ,MAR BCAS, ,CHUD ZA 'JIG DANG BDE MED DANG, ,'JIGS BCAS
RIM MIN PHYOGS MIN 'GRO, ,DON DAM PA'I MTSAN MA LNGA BSTAN PA 'DI
LTA STE, SHES RAB KYI PHA ROL TU PHYIN PA'I LE'U LAS BSAM GYIS MI
KHYAB PA DANG, MTSUNGS PA MED PA DANG, DPAG TU

MED PA DANG, GRANGS MED PA DANG, MI MNYAM PA'I DON 'BYUNG BA
DANG, GO RIMS BZHIN NO, ,LUNG DANG RTOGS PA SGRO BTAGS PA MED PA
DANG, SKUR PA MED PA LA RMONGS PA'I GNYEN POR GNYIS SU MED PA
DANG, BRJOD DU MED PA BSTAN TO, ,MING NI SNGA ROL BLO MED PHYIR, ,

MANG BA'I PHYIR DANG MA NGES PHYIR, ,GNYIS SU MED PA GRUB BO,
,STON PAS BTAGS PA'I TSIG NYID YIN PA DANG, KUN TU RTOG PA SNA
TSOGS KYI THA SNYAD YIN TE, YONGS SU MA GRUB PA DANG, 'PHAGS PA'I
RGYUD LA MNGA' BA KUN RDZOB KYI SHES PA DANG, DON DAM PA'I SHES
PA DANG, MTHONG BA

BA DE DAG GIS NGO BO NYID GSUM RNAM PAR GZHAG PAS NI BRJOD DU MED
PA'I MTSAN NYID GTZO CHER SHES PAR BYA'O, ,STON PAS BTAGS PA'I
TSIG CES BYA BA NI KUN BRTAGS PA'I NGO BO NYID RNAM PAR GZHAG
PA'I PHYIR RO, ,BRJOD PA NI DNGOS PO MED PA CAN YANG MA YIN ZHES
BYA BA NI GZHAN GYI DBANG

RNAM PAR GZHAG PA'I PHYIR RO, ,BRJOD DU MED PA MNGON PAR RDZOGS
PAR SANGS RGYAS ZHES BYA BA NI, YONGS SU GRUB PA RNAM PAR GZHAG
PA'I PHYIR RO, ,MCHOG TU BZUNG ZHES BYA BA NI RANG GI LTA BA
MCHOG TU BZUNG NAS GNAS SO, ,MNGON PAR ZHEN ZHES BYA BA NI GZHAN
DAG GI DE LAS BZLOG

PA NI DE 'DZIN CING MI 'DOR BA'O, ,'DI LTAR DON RNAM PAR RIG PAR
BYA BA'I PHYIR ZHES BYA BA NI DON GANG YIN PA NYID LA MING DE'O,
,DANG PO BSHAD ZIN TO, ,GNYIS PA NI RTOG GE LA BRTEN NAS DON RNAM
PAR SPYOD PA, GZHAN MU STEGS CAN RNAMS LA GANG GIS DON DAM PA
KHONG DU CHUD PAR MI 'GYUR BA'I

NYES PA LNGA YOD DE, KUN TU TSOL BA'I NYES PA DANG, MNGON PA'I
NGA RGYAL GYI NYES PA DANG, MNGON PAR ZHEN PA'I NYES PA DANG,
'DOGS PA'I NYES PA DANG, RTZOD PA'I NYES PA STE, GZHAN GYIS BSTAN
PA TZAM GYIS DON DAM PA KHONG DU CHUD PAR RE BA DANG, ZHI GNAS
TZAM THOB NA MTSAN

@5B MAR 'DZIN PA TZAM GYIS DON DAM PA RTOGS SO SNYAM PA'I MNGON
PA'I NGA RGYAL DANG, RNAM PAR 'JOG PA'I DBANG GIS JI LTAR BRJOD
PA BZHIN DU MNGON PAR ZHEN PA DANG, MTHONG BA LA SOGS PA'I THA
SNYAD LA BRTEN NAS, SROG LA SOGS PA YOD PAR RNAM PAR 'JOG PA
'DOGS PA DANG, PHAN

TSUN MI MTHUN PAR 'DOGS PA BDAG DANG, GZHAN GYI PHYOGS LA RJES SU
CHAGS PA DANG, KHONG KHRO BAR GYUR NA RTZOD PAR 'GYUR BA DANG, GO
RIMS BZHIN DU SBYAR RO, ,RNAM PA 'DI LNGA NI DON DAM PA GONG NAS
GONG DU MNGON PAR SGRUB PA'I TSUL DANG, GO RIMS BZHIN DU KHONG DU
CHUD PAR

BYA'O, ,DPE LNGA NI DON DAM PA'I RNAM PA LNGA DANG GO RIMS BZHIN
DU SBYAR BAR SHES PAR BYA STE, 'DI LTAR MOS PA RNAM PA LNGA LAS
BRTZAMS NAS YOD PA SEL BAR MOS PA DANG, 'DOD PA LA MOS PA DANG,
RNAM PAR RTOG PA LA MOS PA DANG, THA SNYAD LA MOS PA DANG, BDAG
GIR 'DZIN

PA LA MOS PA'O, ,SNGON GYI GDUGS RNAMS ZHES BYA BA NI GANG DAG LA
BCOM LDAN 'DAS MNGON PAR RDZOGS PAR SANGS RGYAS PA'O, ,SHIN TU
SNGA BA ZHIG NA ZHES BYA BA NI, GANG DAG LA SANGS RGYAS GZHAN DAG
MNGON PAR RDZOGS PAR SANGS RGYAS PA'O, ,MCHIS SHING ZHES BYA BA
NI GANG DAG DNGOS

PO 'DI JI LTA BA BZHIN DU GTAN LA DBAB PA'I PHYIR SNGON 'KHOD
PA'O, ,'DUS NAS ZHES BYA BA NI, GANG DAG GIS DE DAG MTHONG NAS
LHAG PA RNAMS SO, ,SEMS PAR BGYID CES BYA BA NI BSTAN PA'O, ,DE
YANG RANG GI GZHUNG LUGS KYI SGRO 'DOGS PA DANG, SKUR PA DANG
BRAL BA SEMS

PA STE, DE'I PHYIR, 'JAL BAR BGYID CES GSUNGS SO, ,NYE BAR RTOGS
PAR BGYID CES BYA BA NI RIGS PA LA BRTEN NAS SO, ,'DI GNYIS KYIS
NI, JI LTAR SEMS PA DANG, GANG GI SEMS PA BSTAN PA YIN NO, ,DE
LTAR YONGS SU TSOL BAR BGYID KYANG MA RTOGS NAS BLO GROS THA DAD
PA

ZHES BYA BA NI BLO GROS SO SOR GYUR PA'O, ,YID GNYIS CAN ZHES BYA
BA NI GANG DAG SOM NYI ZA BA'O, ,BLO GROS NGAN PA ZHES BYA BA NI
DE DAG LAS GANG DAG LOG PAR NGES PA DE DAG GO, ,RTZOD PA ZHES BYA
BA NI SEMS KYIS SO, ,'GYED PAR GYUR PA ZHES BYA BA NI TSIG GIS
SO, ,GNOD PA BGYIS ZHES BYA BA NI

@6A *, ,BSTAN PA'O, ,DE YANG MI RIGS PA SMRAS NA NGAG RTZUB PO
'BYIN PA'I PHYIR ZHER 'DEBS PA BYAS SO, ,RIGS PAR SMRAS NA SPONG
BA LA SOGS PAS GAB GAB KYIS MNAN PA BYAS SO, ,TSAR BCAD BGYIS
ZHES BYA BA NI 'DI GNYIS NYID KYIS SO, ,RTOGS PA ZHES BYA BA NI

MTHONG BA'I LAM GYIS SO, ,MNGON SUM DU BGYIS ZHES BYA BA NI BSGOM
PA'I LAM GYIS SO, ,BSNYAD CES BYA BA NI BSTAN PA'O, ,DE YANG GSAL
BAR BYAS PA DANG RNAM PAR PHYE BA STE, DE LA GSAL BAR BYAS ZHES
BYA BA NI CHOS GDAGS PA RNAM PAR GZHAG PAS LEGS PAR GSAL BAR

BYAS PA'I PHYIR RO, ,RNAM PAR PHYE ZHES BYA BA NI DON RAB TU
BSTAN PA'I PHYIR RO, ,BRTAG PA'AM RJES SU DPAG PA'AM MOS PAR MI
NUS SO ZHES BYA BA NI RTOG GE BA DANG, RJES SU DPAG PA'I STOBS
DANG, MOS PA'I STOBS KYIS SO, ,GSUM PA LA NI MOS PAS SPYOD PA'I
SA LA GNAS

PA'I BYANG CHUB SEMS DPA' SHIN TU RMONGS PA GNYIS KYIS SHIN TU
RMONGS NAS DON DAM PA LA TSUL BZHIN MA YIN PAR SEMS TE, BTAGS PA
LA SHIN TU RMONGS PA DANG, RIGS PA LA SHIN TU RMONGS PAS SO,
,BTAGS PA LA SHIN TU RMONGS PA NI NGES PA'I DON GYI MDO SDE LAS
PHYI

ROL DU GYUR PA'I PHYIR RO, ,RIGS PA LA SHIN TU RMONGS PA NI GTAN
TSIGS LA SOGS PA YAN LAG MNGON PAR MI SHES PA'I PHYIR RO, ,BSGRIM
MI DGOS PAR SHES PA DANG, BSGRIMS KYANG MI SHES PA NI GTAN TSIGS
NYES PAR THAL BAR 'GYUR BA MED PAS GTAN TSIGS TE, DE CI'I

PHYIR ZHE NA, BLO GROS SHIN TU RNAM PAR DAG ,GAL TE 'DU BYED KYI
MTSAN NYID DANG, DON DAM PA'I MTSAN NYID THA DAD MIN PAR GYUR NA
NI ZHES BYA BA NAS, BLA NA MED PA YANG DAG PAR RDZOGS PA'I BYANG
CHUB MNGON PAR RDZOGS PAR 'TSANG RGYA BAR YANG 'GYUR ZHES BYA BA
DANG, DE'I PHYIR 'DU BYED KYI MTSAN NYID

DANG; DON DAM PA'I MTSAN NYID THA DAD PA MA YIN ZHES BYA BAR MI
RUNG STE ZHES BYA BA'I BAR DU RGYA CHER GSUNGS PA'I GZHUNG DES
DAM PAR 'GYUR BA LA SOGS PA BSTAN PA DANG SBYAR RO, ,PHRA BA NYID
BYE BRAG TU BYA BA'I PHYIR ZAB PA ZHES BYA BA GSUNGS SO, ,DE
BZHIN DU GONG MA GONG MA BRJOD PA DE DAG GI

@6B DON NI THUN MONG YIN PAR SHES PAR BYA'O, ,MCHOG TU PHRA BA
NYID BSTAN PA NI NYAN THOS KYI THEG PA LA SOGS PA LAS BYE BRAG TU
BYA BA'I PHYIR RO, ,BZHI PA LA NI MNGON PA'I NGA RGYAL RNAM PA
GSUM GYI GNYEN POR THAMS CAD DU RO GCIG PA'I MTSAN NYID BSTAN TE,
MNGON PA'I NGA RGYAL RNAM PA

GSUM NI, GZUNG BA'I MNGON PA'I NGA RGYAL DANG, 'DZIN PA'I MNGON
PA'I NGA RGYAL DANG, MTSAN NYID RAB TU DBYE BA'I MNGON PA'I NGA
RGYAL LO, ,DE LA GZUNG BA'I MNGON PA'I NGA RGYAL GYI GNYEN POR
BSTAN PA NI, DE CI'I PHYIR ZHE NA, RAB 'BYOR PHUNG PO RNAMS LA
RNAM PAR DAG PA'I

DMIGS PA GANG YIN PA DE NI NGAS DON DAM PA YIN PAR YONGS SU BSTAN
CING ZHES RGYA CHER 'BYUNG BA'O, ,'DZIN PA'I MNGON PA'I NGA RGYAL
GYI GNYEN POR BSTAN PA NI, RAB 'BYOR GZHAN YANG DGE SLONG RNAL
'BYOR PA NI ZHES RGYA CHER 'BYUNG BA'O, ,MTSAN NYID RAB TU DBYE
BA'I MNGON PA'I NGA

RGYAL GYI GNYEN POR BSTAN PA NI, RAB 'BYOR GZHAN YANG JI LTAR
PHUNG PO DANG ZHES RGYA CHER 'BYUNG BA'O, ,LNGA PA LA NI SEMS KYI
GSANG BA LA SHIN TU RMONGS PA RNAM PA GSUM STE, NGO BO NYID LA
SHIN TU RMONGS PA DANG, RAB TU DBYE BA LA SHIN TU RMONGS PA DANG,
BRGAL BA'I LAN LA

SHIN TU RMONGS PA'O, ,DE LA NGO BO NYID LA SHIN TU RMONGS PA'I
GNYEN POR BSTAN PA NI, BLO GROS YANGS PA 'GRO BA DRUG GI 'KHOR BA
'DIR ZHES BYA BA NAS, GZUGS CAN MA YIN PA'I KHAMS NA NI LEN PA
GNYIS SU MED DO ZHES BYA BA'I BAR DU'O, ,RAB TU DBYE BA NI RNAM
PA LNGA STE, MTSAN

NYID RAB TU DBYE BA NI LEN PA'I RNAM PAR SHES PA ZHES KYANG BYA
BA DANG, KUN GZHI'I RNAM PAR SHES PA ZHES KYANG BYA BA DANG, SEMS
ZHES KYANG BYA STE ZHES BYA BA'O, ,LAS RAB TU DBYE BA NI 'DI LTA
STE, DES LUS 'DI BZUNG ZHING BLANGS PA'I PHYIR RO ZHES BYA BA LA
SOGS PA'O, ,'JUG PA'I RAB TU

DBYE BA NI MIG GI RNAM PAR SHES PA LA SOGS PA DANG, LHAN CIG TU
CIG CAR DANG CIG CAR MA YIN PAR 'JUG PA'I PHYIR RO, ,KUN RDZOB
KYI RAB TU DBYE BA NI CHOS KYI LUGS SHES PA'I SPYOD YUL GYI GSANG
BA'O, ,DON DAM PA'I RAB TU DBYE BA NI, LEN PA MI MTHONG ZHES BYA
BA NAS YID KYI RNAM PAR SHES

@7A *, ,PA YANG MI MTHONG LA ZHES BYA BA'I BAR DU STE, RNAM PAR
MI RTOG PA'I YE SHES KYI STOBS DANG LDAN PA'I PHYIR RO, ,RNAM PAR
MI RTOG PA'I YE SHES KYI SPYOD YUL GYI GSANG BA GANG YIN PA DE NI
DON DAM PA'I SPYOD YUL GYI GSANG BA YIN PAR SHES PAR BYA'O,
,BRGAL BA'I LAN

GYI RAB TU DBYE BA NI SA BON BSDUS PAS GZHAN GNYIS KYANG BSDUS
PA'I PHYIR, DE GSANG BAR BSDUS PAS GZHAN GNYIS PO YID DANG RNAM
PAR SHES PA YANG GSANG BAR BSDUS PAR SHES PAR BYA'O, ,SA BON
THAMS CAD PA YIN PA'I PHYIR DE NI GSANG BA RNAM PAR GNAS PA STE,
DE DAG GI NANG NAS

DE NI BSTAN PA'I 'OS MA YIN PA'I PHYIR DANG, 'JUG PA'I RNAM PAR
SHES PA RNAMS KYI SA BON GYI MTSAN NYID DU GNAS PA'I PHYIR DANG,
RANG GI MTSAN NYID KYIS MI GNAS PA'I PHYIR SHES PAR DKA'O, ,DRUG
PA LA NI DGOS PA DRUG DANG LDAN PA'I CHOS KYI MTSAN NYID BSTAN
TE, GNYEN

PO'I DGOS PA DANG, KUN TU BSTAN PA'I DGOS PA DANG, MNGON PAR
BSGRUB PA'I DGOS PA DANG, THABS KYI DGOS PA DANG, RTOGS PA'I DGOS
PA DANG, PHAN YON GYI DGOS PA'O, ,DE LA GNYEN PO'I DGOS PA NI,
SHIN TU RMONGS PA RNAM PA BZHI'I GNYEN PO STE, SGRO 'DOGS

PA'I RGYU MED PA'I DON LA SHIN TU RMONGS PA DANG, SKUR BA'I RGYU
YOD PA'I DON LA SHIN TU RMONGS PA DANG, DE 'JIG PA'I RGYU KUN NAS
NYON MONGS PA LA SHIN TU RMONGS PA DANG, RNAM PAR BYANG BA LA
SHIN TU RMONGS PA'O, ,DE LA KUN TU BSTAN PA'I DGOS PA NI RNAM PA
BZHI STE, DON KUN TU BSTAN

PA DANG, PHYI KUN TU BSTAN PA DANG, NANG KUN TU BSTAN PA DANG,
MNYAM PAR MA BZHAG PA'I SA LA KUN TU BSTAN PA'O, ,DE LA MNGON PAR
BSGRUB PA'I DGOS PA NI RNAM PAR THAR BA'I SGO GSUM MNGON PAR
BSGRUB PA'I PHYIR RO, ,DE LA THABS KYI DGOS PA NI GANG LA BRTEN
NAS MTSAN NYID GSUM

RAB TU SHES PA'O, ,DE LA RTOGS PA'I DGOS PA NI SHES BYA'I DNGOS
PO'I DON YONGS SU SHES PA DANG, DE'I 'BRAS BU 'DOGS PAR MDZAD PA
STE, SHES BYA RNAM PA THAMS CAD DANG LDAN PA'I PHYIR RO, ,DE LA
PHAN YON GYI DGOS PA NI RNAM PA THAMS CAD MKHYEN PA NYID THOB PA
STE, DE THAMS CAD

@7B MNGON PAR RDZOGS PAR BSTAN PA'I PHYIR RO, ,DE LA YONGS SU
SHES PAR BYA BA'I PHYIR DNGOS PO NI CHOS ZHES SMOS PA YIN PAR RIG
PAR BYA'O, ,DE LA 'DOGS PAR MDZAD PA NI DE LTA BU YIN NA, BYANG
CHUB SEMS DPA' CHOS RNAMS KYI MTSAN NYID LA MKHAS PA YIN NO ZHES
'DOGS PAR MDZAD

PA'I PHYIR RO, ,BDUN PA LA NI DON LA LOG PAR RTOG PA RNAM PA
BZHI'I GNYEN PO NGO BO NYID MED PA NYID GSUM BSTAN PA 'DI MA
BRJOD NA, NGO BO NYID MED PA NYID KYI LDEM POR DGONGS PA BSTAN PA
LA DON LA LOG PAR RTOG PA RNAM PA BZHIS CHUD ZA BAR 'GYUR BA DE'I
GNYEN POR 'DI BSTAN TO, ,DE LA

DON LA LOG PAR RTOG PA RNAM PA BZHI NI NGO BO NYID GSUM LA MA
BRTEN PA'I PHYIR GNAS MED PA DANG, NGO BO NYID MED PA NYID RNAM
PA GSUM LA DGONGS PA YONGS SU SPANGS PA'I PHYIR DGONGS PA MED PA
DANG, SGRO 'DOGS PA MED CING SKUR BA MED PA'I DON RNAM PAR SPANGS
PA'I PHYIR DON MED PA DANG,

RANG GI MTSAN NYID KYIS MED PA GANG YIN PA DE NI MA SKYES PA YIN
NO ZHES BYA BA LA SOGS PA LTAR SNGA PHYI LA LTOS PA MED PA'I
PHYIR MA LTOS PA'O, ,BSTAN PA 'DOD PA'I GNYEN PO MA BRJOD NA GANG
ZAG GI BYE BRAG GIS NI BSGRUB PA'I BYE BRAG DANG, MOS PA'I BYE
BRAG SHES PAR BYA'O, ,DE LA BSGRUB

PA'I BYE BRAG NI GZHI RNAM PA GSUM DANG LDAN PA YIN TE, BSTAN
PA'I GZHI DANG LDAN PA NI, DE LA SEMS CAN GANG DAG DANG PO NYID
NAS DGE BA'I RTZA BA MA BSKYED PA ZHES BYA BA LA SOGS PA'O, ,RIGS
KYI GZHI DANG LDAN PA NI, DON DAM YANG DAG 'PHAGS, NYAN THOS KYI
RIGS GANG ZAG ZHI BA'I

BGROD PA GCIG PU PA NI ZHES BYA BA LA SOGS PA'O, ,RKYEN GYI GZHI
DANG LDAN PA NI, NYAN THOS BYANG CHUB TU 'GYUR BA GANG YIN PA DE
NI NGAS RNAM GRANGS KYI BYANG CHUB SEMS DPA' YIN PAR BSTAN TE
ZHES BYA BA LA SOGS PA'O, ,MOS PA'I BYE BRAG NI RNAM PA LNGA STE,
RIGS PHUN SUM TSOGS

PA LAS GYUR PA DANG, MOS PA PHUN SUM TSOGS PA LAS GYUR PA DANG,
SHES RAB PHUN SUM TSOGS PA LAS GYUR PA NI GCIG STE, DE LA SEMS
CAN GANG DAG DGE BA'I RTZA BA CHEN PO BSKYED PA ZHES BYA BA LA
SOGS PA'O, ,RIGS DANG MOS PA PHUN SUM TSOGS PA LAS GYUR LA, SHES
RAB

@8A *, ,DANG BRAL BAR GYUR PA NI GNYIS PA STE, DE LA SEMS CAN
GANG DAG DGE BA'I RTZA BA BSKYED PA ZHES BYA BA LA SOGS PA'O,
,RIGS DANG MOS PA LAS GYUR PA DANG, SHES RAB CHUNG DU LAS GYUR PA
NI GSUM PA STE, DE BZHIN GSHEGS PA'I CHOS BSTAN PA NI SEMS CAN

MOS PA SNA TSOGS CAN GYI PHYIR 'JUG PA YIN ZHES BYA BA LA SOGS
PA'O, ,RIGS DANG MOS PA PHUN SUM TSOGS PA LAS GYUR BA SHES RAB
'CHAL BA NI RNAM PA BZHI PA STE, CI STE SEMS CAN DE DAG LAS SEMS
CAN GANG DAG BSOD NAMS DANG YE SHES KYI TSOGS CHEN PO'I BAR DU
YANG

DAG PAR 'GRUB PA MA YIN LA ZHES BYA BA LA SOGS PA'O, ,THAMS CAD
PHUN SUM TSOGS SHING MGO GLENGS PAS GO BA LAS GYUR NA NI LNGA PA
STE, 'DI LTAR 'PHAGS PA DON DAM YANG DAG 'PHAGS KYIS CHAB MAR
STZAL NA ZHES BYA BA DANG, BCA' SGA DANG RI MO BRI BA'I GZHI
DANG, NAM

MKHA'I DPE BSTAN TE, TSUL KHRIMS DANG TING NGE 'DZIN GYI GTAM
DANG, SHES RAB KYI GTAM DANG, KUN RDZOB KYI GTAM DANG, DON DAM
PA'I GTAM DANG, GO RIMS BZHIN SBYAR BAR BYA'O, ,BRGYAD PA LA NI
RNAM PA DRUG GIS RNAL 'BYOR GYI LAM BSTAN TE, YONGS SU SHES PA
DANG, ,

YONGS SU MI SHES PA DANG, NGO BO NYID DANG, SBYOR BA'I RGYU DANG,
'THOB PA DANG, 'THOB PA'I THABS DANG, CHUD MI ZA BAR BYA BA'I
PHYIR GDAGS PA GTAN LA DBAB PAS DE BSTAN TO, ,DE LA ZHI GNAS DANG
LHAG MTHONG GIS YONGS SU BSDUS PA NI NGO BO NYID DO, ,CHOS GDAGS
PA RNAM

PAR GZHAG PA LA DMIGS PA DANG, SMON LAM MI GTONG BA DANG, DMIGS
PA'I DNGOS PO BZHI NI SBYOR BA'I RGYU'O, ,BYAMS PA NGAS CHOS
GDAGS PA RNAM PAR GZHAG PA 'DI LTA STE ZHES BYA BA LA SOGS PA NI
'THOB PA'O, ,BCOM LDAN 'DAS BYANG CHUB SEMS DPA' DE JI SRID DU
ZHES BYA BA LA SOGS

PA NI 'THOB PA'I THABS SO, ,LHAG MA NI CHUD MI ZA BAR BYA BA'I
PHYIR GDAGS PA GTAN LA DBAB PAR SHES PAR BYA'O, ,DE LA CHUD MI ZA
BAR BYA BA'I PHYIR GDAGS PA GTAN LA DBAB PA NI RNAM PA MANG BAR
SHES PAR BYA STE, RNAM PAR MI RTOG PA'I YE SHES LA GNAS PA'I TING
NGE 'DZIN CHUD MI ZA BAR BYA BA NI, BCOM

@8B LDAN 'DAS ZHI GNAS KYI LAM DANG LHAG MTHONG GI LAM THA DAD
CES BGYI'AM, THA DAD PA MA LAGS ZHES BGYI ZHES BYA BA LA SOGS
PA'O, ,RNAM PAR MI RTOG PA'I YE SHES RTOGS PA CHUD MI ZA BAR BYA
BA NI, BCOM LDAN 'DAS RNAM PAR LTA BAR BGYID PA'I TING NGE 'DZIN
GYI SPYOD YUL GZUGS

BRNYAN GANG LAGS PA DE ZHES BYA BA LA SOGS PA'O, ,MTSAN MA GSUM
BSGOM PA LA DUS MA SHES PAS CHUD MI ZA BAR BYA BA NI, BCOM LDAN
'DAS JI TZAM GYIS NA GCIG TU LHAG MTHONG BSGOM PA LAGS ZHES BYA
BA LA SOGS PA'O, ,CUNG ZAD TZAM GYIS CHOG PAR 'DZIN PA RNAM PAR
GZHIG

PA NI, BCOM LDAN 'DAS LHAG MTHONG LA RNAM PA DU MCHIS ZHES BYA BA
LA SOGS PA STE, MTSAN MA LAS BYUNG BA LA SOGS PAS CHOG PAR MI
'DZIN PA'I PHYIR RO, ,DBANG PO YONGS SU NYAMS PA RNAM PAR GZHIG
PAR BYA BA NI, BCOM LDAN 'DAS ZHI GNAS DANG LHAG MTHONG NGAM CHOS
LA GNAS

PA ZHES KYANG BGYI ZHES BYA BA LA SOGS PA'O, ,DGE BA 'PHEL BA
CHUD MI ZA BAR BYA BA NI, BCOM LDAN 'DAS ZHI GNAS DANG LHAG
MTHONG NAM MA 'DRES PA'I CHOS LA DMIGS PAS KYANG BGYI ZHES BYA BA
LA SOGS PA STE, JI TZAM DU DMIGS PA LA SEMS BSDUS PA DE TZAM DU
DGE BA'I RTZA BA 'PHEL

BA'I PHYIR RO, ,RTOG PA DANG G-YO BA GNYEN PO DANG BCAS PA CHUD
MI ZA BAR BYA BA NI, BCOM LDAN 'DAS JI LTAR NA ZHI GNAS DANG LHAG
MTHONG RTOG PA DANG BCAS SHING DPYOD PA DANG BCAS PA'I TING NGE
'DZIN DU 'GYUR BA LAGS ZHES BYA BA LA SOGS PA'O, ,BSGOM PA LA
RGYU YONGS SU SHES PA DANG CHUD MI

ZA BAR BYA BA NI, BCOM LDAN 'DAS ZHI GNAS KYI RGYU MTSAN NI GANG
LAGS ZHES BYA BA LA SOGS PA'O, ,MNGON PA'I NGA RGYAL RNAM PAR
GZHIG PAR BYA BA NI, BCOM LDAN 'DAS BYANG CHUB SEMS DPA' ZHI GNAS
DANG LHAG MTHONG BSGOM PA CHOS SO SOR YANG DAG PAR RIG PA DANG
ZHES BYA BA LA SOGS

PA STE, MNGON PA'I NGA RGYAL MED PAR BYA BA'I PHYIR CHOS DANG DON
SO SOR YANG DAG PAR RIG PA'I MTSAN NYID YONGS SU BSTAN PA'I PHYIR
RO, ,DON THAMS CAD BSDUS PA DANG, BSTAN PAS DON THAMS CAD BSDUS
PA DANG, SEMS LA BRTAG PA BSDUS PA DANG, GNAS DANG RTEN RGYA CHE
BA DANG,

@9A *, ,ZAB PA'I DON THAMS CAD KYIS SO, ,SHES PAR BYA BA'I CHOS
THAMS CAD BSDUS PA NI JI SNYED YOD PA NYID DANG, JI LTAR BZHIN DU
YOD PA NYID GZUNG BA DANG 'DZIN PA LA BRJOD DO, ,GZUNG BA'I DON
NI GNAS DANG LONGS SPYOD KYI DON GYIS RAB TU PHYE BA'O, ,'DZIN PA
LA SOGS

PA 'DI DAG LA PHYIN CI LOG SNGON DU 'GRO BA NI KUN NAS NYON MONGS
SO, ,PHYIN CI MA LOG PA SNGON DU 'GRO BA NI RNAM PAR BYANG BA'O,
,GRONG MTSAMS DANG DE RGYAL BA LA SOGS PA BSTAN PA NI 'JIG RTEN
GYI KHAMS DPAG TU MED PA MNGON PAR SGRUB PA'I RGYU'O, ,BSTAN PAS
DON THAMS CAD BSDUS

PA NI BDEN PA GNYIS LA BRTEN NAS SANGS RGYAS RNAMS CHOS STON TO,
,DER KUN NAS NYON MONGS PA'I SKYON BRJOD, RNAM PAR BYANG BA'I YON
TAN BRJOD, KUN NAS NYON MONGS PA DANG RNAM PAR BYANG BA'I CHOS DE
DAG NI RKYEN RNAMS LAS 'BYUNG BA YIN GYI, DBANG PHYUG LA SOGS PA
LAS BYUNG BA NI MA

YIN NO; ,DE DAG KYANG DUS SU GTOGS PA STE, 'DUS BYAS KYI MTSAN
NYID RNAMS KYIS RAB TU PHYE BA'O, ,DE LTAR NA MI RTAG PA DANG NAD
LA SOGS PAS SDUG BSNGAL BA DANG, NYAN THOS KYI THEG PA LA NI SDUG
BSNGAL LA SOGS PA DANG, THEG PA CHEN PO LA NI DE BZHIN NYID LA
SOGS PAS YONGS SU

SHES SO, ,DA DAG NI BSDU BA DANG, DBYE BA GNYIS KYIS STON PAR
MDZAD DO, ,LAN 'DEBS NA YANG MGO GCIG TU LAN GDAB PA LA SOGS PAS
LAN 'DEBS PAR MDZAD DO, ,BZHI PA DON THAMS CAD BSDUS PA LA GNAS
NI TSIG 'BRU'O, ,RTEN PA NI DON TO, ,'DI GNYIS NI BSTAN PA ZAB PA
DANG,

DON ZAB PAR SHES PAR BYA'O, ,KHAMS KYI DON GYIS RGYA CHE STE,
DPAG TU MED PA'I PHYIR RO, ,ZHI GNAS TZAM DU ZAD PAS CHUD MI ZA
BAR BYA BA NI SHES PA DANG MTHONG BA YONGS SU TSOL BA'I PHYIR RO,
,PHRA BA KUN TU 'BYUNG BA YONGS SU SHES PA CHUD MI ZA BAR BYA BA
NI, BCOM LDAN 'DAS BYANG CHUB SEMS

DPA' ZHI GNAS DANG LHAG MTHONG BSGOMS PAS YID LA BGYID PA GANG
GIS MTSAN MA GANG JI LTAR RNAM PAR SEL BAR BGYI LAGS ZHES BYA BA
LA SOGS PA'O, ,STONG PA NYID LA SKRAG PA RNAM PAR GZHIG PAR BYA
BA NI, BCOM LDAN 'DAS THEG PA CHEN PO LA ZHES BYA BA NAS STONG PA
NYID KYI MTSAN NYID BSDUS PA GANG

@9B LAGS ZHES BYA BA LA SOGS PA'O, ,ZHI GNAS DANG LHAG MTHONG
BSGOM PA LA NGO BO NYID DANG, RGYU DANG, 'BRAS BU DANG, LAS DANG
SBYOR BA DANG, 'JUG PA'I DON LAS BRTZAMS TE GDAMS NGAG SBYIN PA
CHUD MI ZA BAR BYA BA NI, BCOM LDAN 'DAS ZHI GNAS DANG LHAG
MTHONG DAG GIS TING NGE 'DZIN DU

ZHIG BSDUS LAGS ZHES BYA BA LA SOGS PA'O, ,BSGOM PA LA 'DUN PA
DRAG PO MED PA RNAM PAR GZHIG PAR BYA BA NI MTSAN MA PHRA MO KUN
TU 'BYUNG BA BZHI'I DON NI DRAN PA NYE BAR GZHAG PA'I RJES SU
'BRANG BAS RIG PAR BYA'O, ,LHAG MA RNAMS NI STONG PA NYID BCU
DRUG GI RJES SU 'BRANG BAS RIG PAR BYA'O, ,

DOR BA MED PA STONG PA NYID LA NI TSIG GNYIS BSDUS PA DANG SBYAR
BAR BYA'O, ,MTSAN NYID STONG PA NYID LA MTSAN MA GNYIS SO, ,LHAG
MA RNAMS NI RE RE DANG SBYAR BAR RIG PAR BYA'O, ,DGU PA LA NI PHA
ROL TU PHYIN PA YONGS SU RDZOGS PA LA MKHAS PAR BYA BA LA BRTZAMS
NAS 'DRI BA DANG LAN BRJOD DE, PHA

ROL TU PHYIN PA RNAMS THEG PA CHEN POS BSDUS PA'I PHYIR RO, ,JI
LTAR YONGS SU RDZOGS PA NI SA RAB TU DBYE BAS TE, BCOM LDAN 'DAS
BYANG CHUB SEMS DPA' RNAMS KYIS BCU GANG LAGS PA DE DAG NI 'DI
LTA STE ZHES BYA BA LA SOGS PA'O, ,SBYIN PA'I PHA ROL TU PHYIN PA
LA SOGS PA GANG DAG

YONGS SU RDZOGS PA NI, BCOM LDAN 'DAS BYANG CHUB SEMS DPA' RNAMS
KYI BSLAB PA'I GZHI DU MCHIS LAGS ZHES BYA BA LA SOGS PA'O, ,DE
LA 'BRAS BU LA MKHAS PA DANG, MI MTHUN PA'I PHYOGS DANG GNYEN PO
LA MKHAS PA DANG, MING LA MKHAS PAR BYA BA LA BRTZAMS NAS DRI BA

GSUM MO, ,SA RNAMS KYI MI MTHUN PA'I PHYOGS KYI RAB TU DBYE BA LA
MKHAS PA NI SHES RAB RNAM PAR GROL BA'I MI MTHUN PA'I PHYOGS
DANG, SEMS RNAM PAR GROL BA'I MI MTHUN PA'I PHYOGS TE, BCOM LDAN
'DAS DE DAG LA KUN TU RMONGS PA NI DU MCHIS, GNAS NGAN LEN MI
MTHUN PA'I PHYOGS

NI DU MCHIS LAGS ZHES BYA BA LA SOGS PA'O, ,GNYEN PO'I RAB TU
DBYE BA LA MKHAS PA NI SOR CHUD PA'I DGE BA BSDUS PA'I PHYIR RO,
,BDAG DANG GZHAN GYI RGYUD YONGS SU SMIN PA'I GNAS LA MKHAS PA
NI, BCOM LDAN 'DAS CI'I SLAD DU SRID PAR SKYE BA THAMS CAD KYI
NANG NA BYANG CHUB SEMS DPA'

@10A *, ,SKYE BA RAB MCHOG CES BGYI LAGS ZHES BYA BA LA SOGS
PA'O, ,BSAM PA YONGS SU RDZOGS PAR BYA BA'I THABS LA MKHAS PA NI,
BCOM LDAN 'DAS CI'I SLAD DU BYANG CHUB SEMS DPA' RNAMS SMON LAM
RGYA CHEN POS MCHI BA DANG ZHES BYA BA LA SOGS PA'O, ,BDAG

DANG SEMS CAN YONGS SU SMIN PAR BYA BA'I THABS LA MKHAS PA NI,
BSLAB PA'I GZHI DRUG PO DAG LA'O, ,GNAS DANG GNAS PA LA MKHAS PA
NI BSLAB PA GSUM PO SNGA MA SNGA MA LA PHYI MA PHYI MA GNAS PA'I
PHYIR RO, ,MNGON PAR MTHO BA DANG NGES PAR LEGS PA'I THABS LA
MKHAS PA NI BSOD

NAMS DANG YE SHES GNYIS DE DAG GI RGYU YIN PA'I PHYIR RO, ,LEGS
PAR SHIN TU BSLAB PA LA MKHAS PA NI, BCOM LDAN 'DAS BSLAB PA'I
GZHI DRUG PO DE DAG LA BYANG CHUB SEMS DPA' JI LTAR BSLAB PAR
BGYI LAGS ZHES BYA BA LA SOGS PA'O, ,LEGS PAR MKHAS PA NI KHAMS
BRTAS

PA DANG, TSOGS YANG DAG PAR SGRUB PA DANG, THEG PA LA YONGS SU MI
NYAMS PA DANG, SOM NYI MED PA DANG GNAS SKABS LAS SHES PAR BYA'O,
,MTHAR THUG PA BSDU BA LA MKHAS PA NI, BCOM LDAN 'DAS CI'I SLAD
DU BSLAB PA'I GZHI DE DAG DANG GRANGS DRUG TU GDAGS PAR RIG PAR

BGYI LAGS ZHES BYA BA LA SOGS PA'O, ,GROGS LA MKHAS PA NI, BCOM
LDAN 'DAS CI'I SLAD DU PHA ROL TU PHYIN PA GZHAN DAG GRANGS BZHIR
GDAGS PAR RIG PAR BGYI LAGS ZHES BYA BA LA SOGS PA'O, ,'BYUNG BA
LA MKHAS PA NI, BCOM LDAN 'DAS CI'I SLAD DU PHA ROL TU PHYIN PA

DRUG PO DE DAG GI GO RIMS DE LTAR BSTAN PAR RIG PAR BGYI LAGS
ZHES BYA BA LA SOGS PA'O, ,THA DAD PA RAB TU DBYE BA LA MKHAS PA
NI, BCOM LDAN 'DAS PHA ROL TU PHYIN PA DE DAG RNAM PA DU MA RAB
TU DBYE LAGS ZHES BYA BA LA SOGS PA'O, ,RDZOGS PA LA MKHAS PA NI,
BCOM LDAN 'DAS

CI'I SLAD DU PHA ROL TU PHYIN PA DE DAG LA PHA ROL TU PHYIN PA
RNAMS ZHES BGYI LAGS ZHES BYA BA LA SOGS PA'O, ,GDAGS PA BSDU BA
LA MKHAS PA NI, BCOM LDAN 'DAS RNAM PA LNGA PO DE DAG GI SO SO'I
LAS GANG LAGS ZHES BYA BA LA SOGS PA'O, ,YON TAN GYI KHYAD PAR LA
MKHAS PA NI, BCOM

@10B LDAN 'DAS PHA ROL TU PHYIN PA DE DAG GI RGYA CHE BA NYID
GANG LAGS ZHES BYA BA LA SOGS PA'O, ,RGYUN MI 'CHAD PA LA MKHAS
PA NI, BCOM LDAN 'DAS CI'I SLAD DU BYANG CHUB SEMS DPA' RTAG TU
PHA ROL TU PHYIN PA'I RNAM PAR SMIN PA'I 'BRAS BU 'DOD PA BSAM
'TSAL BA DANG ZHES BYA BA LA

SOGS PA'O, ,RGYU NYID LA GNAS PA'I THABS LA MKHAS PA NI, BCOM
LDAN 'DAS CI'I SLAD DU BYANG CHUB SEMS DPA' PHA ROL TU PHYIN PA
RNAMS LA JI LTA BA DE LTAR PHA ROL TU PHYIN PA'I RNAM PAR SMIN
PA'I 'BRAS BU 'DOD PA LA DAD PAS GNAS PA MA LAGS ZHES BYA BA LA
SOGS PA'O, ,BYA BA SGRUB PA

LA MKHAS PA NI, BCOM LDAN 'DAS PHA ROL TU PHYIN PA DE DAG GI SO
SO'I MTHU GANG LAGS ZHES BYA BA LA SOGS PA'O, ,YONGS SU BSDUS
PA'I YANG DAG PAR GRUB PA'I PHAN YON LA MKHAS PA NI, BCOM LDAN
'DAS PHA ROL TU PHYIN PA DE DAG RGYU GANG LAS BYUNG BA DANG,
'BRAS BU GANG DANG

LDAN PA DANG, DON GANG DAG DANG LDAN PA LAGS ZHES BYA BA LA SOGS
PA'O, ,'BRAS BU NI BDAG DANG GZHAN GYI CHED YIN PAR RIG PAR
BYA'O, ,SEMS CAN LA PHAN GDAGS PA'I GEGS BYED PA LA MKHAS PA NI,
BCOM LDAN 'DAS GAL TE ZHES BYA BA NAS CI'I SLAD DU 'JIG RTEN NA
DBUL PO DAG

GDA' LAGS ZHES BYA BA LA SOGS PA'O, ,THABS LA 'JUG PA CHUD MI ZAB
LA MKHAS PA NI, BCOM LDAN 'DAS BYANG CHUB SEMS DPA' CHOS RNAMS
KYI NGO BO NYID MA MCHIS PA NYID PHA ROL TU PHYIN PA GANG GIS
'DZIN LAGS ZHES BYA BA LA SOGS PA'O, ,'GRIB PA DANG 'PHEL BA LA
MKHAS PA NI,

BCOM LDAN 'DAS PHA ROL TU PHYIN PA ZHES KYANG BGYI ZHES BYA BA LA
SOGS PA'O, ,KUN NAS NYON MONGS PA'I RGYUN RJES SU 'DZIN PA GZHIG
PA LA MKHAS PA NI, BCOM LDAN 'DAS DE DAG NYON MONGS PA'I BAG LA
NYAL RNAM PA DU MCHIS LAGS ZHES BYA BA LA SOGS PA'O, ,NGES PAR
'BYIN PA'I BYE

BRAG GI RAB TU DBYE BA LA MKHAS PA NI, BCOM LDAN 'DAS KYI NYAN
THOS KYI THEG PA GANG YIN PA DANG, THEG PA CHEN PO GANG YIN PA DE
NI ZHES BYA BA LA SOGS PA'O, ,DE LA GANG DAG DON LA SGRA JI BZHIN
KHO NAR RNAM PAR RTOG PA KHA CIG NI SGRO 'DOGS PAR BYED CES BYA
BA NI, KUN BRTAGS PA'I MTSAN

@11A *, ,NYID KYIS GZUGS LA SOGS PA'O, ,KHA CIG NI SKUR PA 'DEBS
PAR BYED CES BYA BA NI CHOS THAMS CAD NGO BO NYID MED PA'O ZHES
BYA BA 'DIS CHOS THAMS CAD KYI MTSAN NYID LA SKUR BA'I PHYIR RO,
,BCU PA LA NI DE BZHIN GSHEGS PA'I SKU LA SHIN TU RMONGS PA RNAMS
KYI GNYEN

POR NI MI RTAG PAR RTOG PA'I GNYEN POR CHOS KYI SKU BSTAN PA
DANG, NOR BAR RTOG PA'I GNYEN POR SKYE BAR 'BYUNG BA BSTAN PAS
STON TO, ,SDE SNOD BTAGS PA LA SHIN TU RMONGS PA RNAMS KYI GNYEN
POR DE MA NOR BAR BSTAN TO, ,MA MO'I MTSAN NYID BCU GCIG GANG YIN
PA DE NI MTSAN NYID RNAM PA LNGAR

'GYUR TE, GNYIS NI BSTAN PA'I MTSAN NYID DO, ,GSUM NI YONGS SU
BRTAGS PA'I MTSAN NYID DO, ,GNYIS NI 'BRAS BU'I MTSAN NYID DO,
,GNYIS NI DE DAG GI GEGS DANG PHAN 'DOGS PA'I MTSAN NYID DO,
,GNYIS NI DE'I NYES PA DANG YON TAN GYI MTSAN NYID DO, ,LHAG MA
NI SANGS

RGYAS KYI SPYOD YUL LA SHIN TU RMONGS PA'I GNYEN PO STE, BSTAN PA
DE THAMS CAD KYANG DE BZHIN GSHEGS PA SKYE BA BSTAN PA'I TSUL DU
RIG PAR BYA'O, ,BCU PA RDZOGS SO,, ,,YANG DAG PA MA YIN PA KUN TU
RTOG PA JI LTAR YONGS SU SHES PAR BYA ZHE NA, GNAS DANG, MTSAN
NYID

DANG; THABS DANG, 'BRAS BU DANG, RGYU DANG, MTHAR THUG PAR 'GYUR
BA DANG, RTEN DANG, RAB TU DBYE BAS YONGS SU SHES PAR BYA'O, ,DE
LA GNAS NI BYANG CHUB SEMS DPA'O, ,MTSAN NYID NI PHYIN CI LOG GI
RGYU NYID DO, ,THABS NI THOS PA DANG, BSAMS PA DANG, BSGOMS PAS

LAS BYUNG BA'I SHES RAB BO, ,'BRAS BU NI DE SPANGS PA BLA NA MED
PA YANG DAG PAR RDZOGS PA'I BYANG CHUB DANG SEMS CAN GYI DON THOB
PAR BYED PA'O, ,RGYU NI RIGS PA DANG, SANGS RGYAS 'BYUNG BA MNYES
PAR BYED PA DANG, DAM PA'I CHOS NYAN PA DANG, TSUL BZHIN YID LA
BYED PA DANG, CHOS KYI

RJES SU MTHUN PA'I CHOS KYI NAN TAN NO, ,MTHAR THUG PAR GYUR PA
NI DE BZHIN NYID RTOGS PA STE, GANG RTOGS PA PAS YANG DAG PA MA
YIN PA KUN TU RTOGS PA YONGS SU SHES PA YIN NO, ,RTEN NI MOS PAS
SPYOD PA'I SA DANG, SA DANG PO DANG, SANGS RGYAS KYI SA'O, ,RAB
TU DBYE BA NA RNAM PA BCU

@11B BDUN TE, 'BYUNG BA'I RAB TU DBYE BA DANG, MA BYUNG BA'I RAB
TU DBYE BA DANG, 'DZIN PA'I RAB TU DBYE BA DANG, GZUNG BA'I RAB
TU DBYE BA DANG, PHYI ROL DU BLTAS PA'I RAB TU DBYE BA DANG, NANG
DU BLTAS PA'I RAB TU DBYE BA DANG, NYON MONGS PA CAN GYI RAB TU
DBYE BA DANG, NYON MONGS

PA CAN MA YIN PA'I RAB TU DBYE BA DANG, SKYES NAS MYONG BAR 'GYUR
BA'I RAB TU DBYE BA DANG, LAN GRANGS GZHAN LA RAB TU MYONG BA'I
RAB TU DBYE BA DANG, MED PA'I RAB TU DBYE BA DANG, YOD PA DANG
MED PA'I RAB TU DBYE BA DANG, YANG DAG PA'I RAB TU DBYE BA DANG,
YANG DAG PA DANG YANG DAG

PA MA YIN PA'I RA BTU DBYE BA DANG, YANG DAG PA'I RGYU MTHUN PA'I
RAB TU DBYE BA DANG, 'DIR CI ZHES BSTAN PA'I RAB TU DBYE BA DANG,
'DAS PA DANG DA LTAR BYUNG BA LA SOGS PA'I RAB TU DBYE BA'O,
,YANG DAG MIN RTOG YANG DAG MIN, ,YANG DAG MIN MIN MI RTOG NYID,
,RTOG PA MA YIN

MI RTOG MIN, ,THAMS CAD SHES PAR BRJOD PAR BYA, ,ZHES BYA BA RNAM
PA 'DI BZHIS KHONG DU CHUD PAR BYA'O, ,'PHAGS PA DGONGS PA NGES
PAR 'GREL PA'I RNAM PAR BSHAD PA SLOB DPON THOGS MED KYIS MDZAD
PA RDZOGS SO,, ,,RGYA GAR GYI MKHAN PO DZI NA MI TRA DANG, SH'I
LEN DRA

BO DHI DANG, ZHU CHEN GYI LO TZ'A BA BANDE YE SHES SDES BSGYUR
CING ZHUS TE GTAN LA PHAB PA,,