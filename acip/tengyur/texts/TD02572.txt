@32A #, ,RGYA GAR SKAD DU, A'ARYA MANYDZU SHR'I
N'A MA SAm G'I TI BI DHI S'U TRA PI TRI TRA, BOD SKAD DU, 'PHAGS
PA 'JAM DPAL GYI MTSAN YANG DAG PAR BRJOD PA'I CHO GA MDO DANG
BSRES PA, 'JAM DPAL GZHON NUR GYUR PA LA PHYAG 'TSAL LO, ,YE SHES

LUS CAN GTZUG GI NOR BUS MTSAN, ,DUS GSUM SANGS RGYAS GZUGS GNAS
KUN LA KHYAB, ,LAM MCHOG DAM PA STON PA SMAN PA'I MCHOG ,SDUG
BSNGAL BDUD 'DUL 'JAM MGON PHYAG 'TSAL TE, ,MTSAN BRJOD BDUD RTZI
GSANG SPYOD RTOGS DKA' BA, ,BDAG BLO MUN PAS DGROL BAR

MI NUS KYANG, ,DAD PAS PHYOGS BZUNG THIGS PAR NOR BU CIG ,LUNG
DANG MAN NGAG DAG LA BRTEN NAS BSHAD, ,THEG MCHOG RNAMS KYI GZHIR
GYUR PA, ,DUS GSUM RNAMS KYI LAM MCHOG 'DI, ,DKYIL 'KHOR CHEN
PO'I TSUL DANG NI, ,SLOB DPON RNAMS KYI DGONGS PA YIS, ,THEG PA
SNA TSOGS

THABS TSUL GYIS, ,DPAG BSAM SHING CHEN PHYOGS 'DI BRTZAM, ,YE
SHES LUS CAN 'JAM DPAL GCIG PU SGRUB, ,MDO DANG BSRES PA'I CHO
GA'I RIM PA STE, DE LA DANG PO SGRUB PA PO RIGS DANG MTHUN PA'I
MTSAN NYID BSTAN PA'I PHYIR YON TAN LAS, GZHAN YANG DAM TSIG JI
LTA BA BZHIN ZHES PAS

MTSAN NYID DANG DBANG THOB PA STON TO, ,GZHAN YANG, GSANG SNGAGS
RIG SNGAGS 'CHANG BA'I RIGS, ,ZHES PA DANG, BDEN PAR SMRA ZHING
TSIG MA 'GYUR, ,JI SKAD SMRAS PA DE BZHIN BYED, ,CES PAS SGRUB PA
PO SNOD DU RUNG BAR STON TO, ,YON TAN LAS RI DANG KLUNG NAGS TSAL
TSANG TSING NANG NA 'DUG

@32B KYANG RUNG ZHES PAS GNAS RIGS DANG MTHUN PA 'AM YID DGA' PA
STON TO, ,BZANG NGAN SHES SHING DUS SHES PA, ,ZHES PAS, ,GZA'
DANG RGYU SKAR DANG NYI MA SHIS PA LA BYA BA'I RIM PA STON TO,
,DPAL LDAN 'BYOR BA KUN BYED PA, ,ZHES PA SGRUB PA PO'I RDZAS DON
RAB TU GNAS PAR BYA BA DANG, MAndALA

GSUM DANG, ME TOG DANG DRI DANG BYUG PA DANG, MCHOD PA'I KHYAD
PAR MANG PO DANG, GLOD GDAN DANG, YO BYAD KYI TSOGS BYA BA'I RIM
PA STON TO, ,YON TAN LAS MA RUNGS PA 'DUL BA'I RGYAL PO ZHES PA
DANG, GSHIN RJE GSHED PO BGEGS KYI RGYAL, ,ZHES PAS MTSAMS KYI
RIM PA H'Um GIS

MTSAN PA LAS KHRO BO'I RGYAL PO GSHIN RJE GSHED MDOG NAG PO ZHAL
GCIG PHYAG GNYIS PA DBYUG TO DANG SDIGS MDZUB BYED PA, SPRUL DANG
THOD PAS BRGYAN PA BSKYED LA, YA M'ANTA KA H'Um PHAt, CES PAS MIG
TU MA DANG tA BKOD DE, 'OD ZER GYIS RDO RJE'I RAB DANG DRA BA BYA
BAR BSTAN TO, ,

SNYING RJE CHEN PO BLO YI MCHOG ,CES PA DANG, PHAN 'DOGS SEMS CAN
MNYES GSHIN PA, ,ZHES PAS SEMS CAN GYI DON DU BDAG GIS 'JAM DPAL
THOB PAR BYA'O ZHES SEMS BSKYED PA BSTAN TO, ,GNYIS MED GNYIS SU
MED PAR STON, ,ZHES PA DANG, AA NI YIG 'BRU KUN GYI MCHOG ,

CES PAS THOGS PA MED PA'I BYANG CHUB KYI SEMS THABS DANG SHES RAB
KYI BRDAR GYUR PA'AM SNYING GAR YE SHES SEMS DPA' BSAM PAR BYA BA
BSTAN TO, ,BLA MA GSANG SNGAGS CHE BA'I MCHOG ,CES PA DANG, MCHOD
'OS BSTOD 'OS PHYAG GI GNAS, ,RTAG TU RI MOR BYA BA'I 'OS, ,BKUR
'OS RJED

PAR BYA BA'I MCHOG ,PHYAG BYAR 'OS PA BLA MA'I RAB, ,CES PAS 'DI
STON TO, ,BDAG GI SNYING GAR AA 'AM H'Um BSAMS TE, DE LAS 'OD
'PHROS PAS BLA MA DANG DKON MCHOG GSUM DANG, RJE BTZUN 'JAM DPAL
DANG DKYIL 'KHOR GYI LHA RNAMS SPYAN DRANGS NAS BDAG GIS BLTAS
TE, LUS KYI

BKOD PAS LAN GSUM BSKOR BA BYAS TE PHYAG BYAS LA BSTOD DO, ,BUM
PA BZANG PO CHE BA'I MCHOG ,CES PA DANG, DPAG BSAM SHING CHEN
RGYAS PA STE, ,ZHES PAS MCHOD PA'I KHYAD PAR NAM MKHA' DANG MNYAM
PAR BSGRUBS LA SNYING GA'I LHA MOS DBUL LO ZHES STON TO, ,SBYIN
BDAG CHEN PO GTZO

@33A *, ,BO STE, ,TSUL KHRIMS CHEN PO 'CHANG BA'I MCHOG ,BZOD
CHEN 'CHANG BA BRTAN PA PO, ,BRTZON 'GRUS CHEN PO BRTUL BA YIN,
,ZHES PAS 'DI STON TO, ,SNGAS DANG PHYAG RGYA DANG LDAN PAS BDAG
GI SNYING GA NAS LHA MO BZHI SPROS TE GNAS RNAMS SU MCHOD PAR
BYA'O, ,DE BAS NA,

DBUGS 'BYIN CHEN PO DGA' STON CHE, ,DGA' CHEN ROL MO CHEN PO STE,
,BKUR STI RIM GRO PHUN SUM TSOGS, ,ZHES PAS BSTAN TO, ,BSAM GTAN
CHEN PO TING 'DZIN GNAS, ,ZHES PA NAS, ,SMON LAM YE SHES RGYA
MTSO STE, ,ZHES PA'I BAR DANG, BYANG CHUB YAN LAG ME TOG SPOS,

ZHES BYA BAS PHYI'I LHA MO BZHI DANG, SNYING GNAS GONG GI TSUL DU
SPAGS DANG, PHYAG RGYA DANG BCAS PAS GNAS SU DBUL LO, ,MCHOD PA
CHEN PO 'DOD CHAGS CHE, ,ZHES PA NAS, DGA' BA CHEN PO MGU BA CHE,
,ZHES PA'I BAR GYIS GSANG BA'I LHA MO BZHIS MCHOD PAR BSTAN TO, ,

AOm RDO RJE SEMS DPA' BSDUS PA NA, ,RDO RJE RIN CHEN BLA NA MED,
,RDO RJE CHOS KYI GLU BLANGS PA, ,RDO RJE LAS KUN BYED PAR SHOG
,CES BYA BA 'DI RKANG PA DANG GSANG BA'I MCHOD PA BYED PA'I DUS
SU SGEG MO LA SOGS PA DANG RIM PA JI LTA BA BZHIN DU RKANG PA
BZHI GLUR BLANG BAR BYA'O, ,GZHAN YANG MCHOG TU

GSANG BA'I MCHOD PA DANG, CHAGS PA LA SOGS PAS DBUL TE RGYAS PAR
MA PHYE'O ZHES BSTAN TO, ,DE NAS 'DUD NYI SHUS BSTOD DE, YANG NA
NI THAMS CAD KYIS BSTOD PAR SHES PAR BYA'O, ,DE NAS SNGOM PA
BZUNG BA'I BAR DE NYID KYIS SHES PAR BYA'O, ,BYAMS PA DANG SNYING
RJE NI SHIN TU GSAL BAR

STON PAR TSAD MED PA BZHI BSGOM ZHES SO, ,RNAM PAR MI RTOG
DBYINGS MI ZAD, ,CHOS DBYINGS DAM PA ZAD MI SHES, ,YANG DAG BDAG
MED DE BZHIN NYID, ,YANG DAG MTHA' STE YI GE MED, ,CES PA'I DON
BSGOM PA NI RANG BZHIN DAG PA'I SNGAGS BRJOD DE, PHYI DANG NANG
GI DNGOS PO

STONG PAR BSGOM ZHES BSTAN TO, ,STONG PA NYID DGA' 'DOD CHAGS
BLO, ,SRID PA'I 'DOD CHAGS SPANGS PA STE, ,ZHES PAS PADMA'I STENG
NA CHOS KYI 'BYUNG GNAS, DE'I MTHA' 'OD ZER LNGAS BSKOR BA'I NANG
DU PADMA DANG ZLA BA'I STENG DU MUm DMAR SKYA'I DE BZHIN GSHEGS
PA'I PHRENG BA DE GYUR PA LAS,

@33B SPRIN DKAR DAG PA BZHIN DU DKAR, ,'OD BZANG STON KA'I ZLA
BA'I 'OD, ,NYI MA 'CHAR KA'I DKYIL LTAR MDZES, ,SEN MO'I 'OD NI
SHAS CHER DMAR, ,COD PAN BZANG PO MTHON KA'I RTZE, ,SKRA MCHOG
MTHON KA CHEN PO PA, ,NOR BU CHEN PO 'OD CHAGS DPAL, ,SANGS RGYAS
SPRUL PA'I RGYAN DANG LDAN, ,

ZUR PHUD LNGA BA ME TOG THOD, ,SDUG GU 'JIG RTEN GSUM NA MDZES,
,SHES RAB RAL GRI MDA' GZHU THOGS, ,RDO RJE SKYIL KRUNG RDZOGS
SANGS RGYAS, ,DPAL LDAN BLO DANG SGEG PAR LDAN, ,SUM CU RTZA
GNYIS MTSAN 'CHANG BA, ,NYON MONGS G-YUL DU GCIG DPA' BA, ,ZHES
PA LA SOGS PA RNAMS

KYIS RJE BTZUN GYI SKU SPRUL PA'I CHA LUGS SU BSTAN PA YIN NO,
,PHYAG RGYA BZHI YI DON STON PA, ,ZHES PAS YUM BZHI'I PHYAG RGYA
'PHRO 'DU DANG BCAS PA'I BYIN BRLABS BSTAN PA YIN NO, ,PHYOGS
BCUR SPRUL PA SNA TSOGS 'GYED, ,CES PAS SANGS RGYAS DANG BYANG
CHUB SEMS DPA' DANG KHO BO DANG KHRO

MO DANG LHA MO RNAMS THUGS KA NAS SPRO ZHES PA'O, ,DE NAS MDUN DU
PADMA DANG ZLA BA LA YE SHES SEMS DPA' SPYAN DRANGS TE, DBANG
BSKUR BA DANG MCHOD PA DANG, BSTOD PA GONG BZHIN BYAS TE YE SHES
SEMS DPA' DE LA BLTAS LA, DGUG CING RANG LUS LA GNYIS SU MED PAR
BSGOM ZHES PAS

GNYIS SU MED PAR BYAS TE, RDO RJE RIN CHEN DBANG BSKUR DPAL,
,SANGS RGYAS MNGA' BDAG COD PAN CAN, ,ZHES PAS SNYING GA'I 'OD
KYIS BSKUL TE, BUM PA'I CHUS DBANG BSKUR BAS RIGS LNGA'I DBU
RGYAN DANG LDAN PA ZHES BSTAN TO, ,SPRUL PA'I 'KHOR LO SNA TSOGS
'CHANG, ,ZHES

PAS RDO RJE 'KHOR LO'I PHYAG RGYA BCAS LA SNGAGS DANG BCAS PAS
DKYIL 'KHOR GYI TSUL DU SANGS RGYAS THAMS CAD SPRUL LO ZHES BSTAN
TO, ,DE'I DON NI 'OG NAS 'CHAD DO, ,BDAG RIG GZHAN RIG THAMS CAD
PA, ,SHES DANG SHES BYA'I BDAG PO MCHOG ,CES PAS THAMS CAD SEMS
KYI

SPRUL PAR SHES PAR BYA'O, ,DE LTAR RDZOGS PA DANG MTSAN SNGAGS
BZLAS SHING MTSAN BKLAG PAR BYA'O, ,DE LTA BU YON TAN LAS KYANG
RIGS KYI BU'AM RIGS KYI BU MO GANG LA GSANG SNGAGS KYI SPYAD PA
SPYOD PA GANG LA LA, ,BCOM LDAN 'DAS YE SHES SEMS DPA' DE BZHIN
GSHEGS

@34A *, ,PA THAMS CAD KYI SKU DANG GNYIS SU MED PA'I DON DAM PA'I
MING GI GTZUG GI NOR BU 'DI THAMS CAD YONGS SU RDZOGS PA DANG
MNYAMS SHING LHAG CHAD MED PAR TSIGS SU BCAD PA'I TSIG DANG, YI
GE 'BRU 'DI DAG NYID KYIS NYIN GCIG BZHIN DU DUS GSUM DU 'CHANG

BA DANG, KUN CHUB PAR BYED PA DANG, GZHAN DAG LA YANG DAM TSIG JI
LTA BA BZHIN DU STON PA DANG MING GI DON GANG YANG RUNG BA RE RE
NAS KYANG 'JAM DPAL YE SHES SEMS DPA'I SKU LA DMIGS TE ZHES BYA
BA DANG, RTZE GCIG TU BSGOM PA DE LA NI ZHES BYA BA LA SOGS PA
DANG, GZHAN YANG YON TAN LAS,

NYIN GCIG BZHIN DU DUS GSUM DU MNYAM PAR YI DAM DU LAN GSUM DU
'DON TAM, GLEGS BAM DU BYAS PA LA KHA TON DU KLOG CING BRJOD PAS
BCOM LDAN 'DAS YE SHES SEMS DPA'I GZUGS LA DMIGS TE, GZUGS DANG
GNYIS SU MTHUN PAR BSAM GTAN DU BYED PA NI 'DUL BA'I

DBANG GI PHYIR RING POR MI THOGS PAS DE NYID DU SPRUL PA'I GZUGS
KYI LUS MTHONG BAR 'GYUR RO ZHES BYA BA'I DON 'DI YIN TE, MTSAN
NYID KYI CHO GA RDZOGS SHING DMIGS PA LA YUN RING DU GNAS PA DES
RDO RJE 'KHOR LO'I PHYAG RGYA BCAS LA, MANYDZU SHR'I DH'I: AOm
W'A G'I SHVA RI MUm, MAndA LA TZAKRA H'Um, ZHES

PAS DE BZHIN GSHEGS PA THAMS CAD 'PHAGS PA 'JAM DPAL GYI RNAM PAR
SPRUL LA, PHYAG SNGON DU 'GRO BAS MCHOD PA LA SOGS PAS BDAG CAG
GI LUS DE DANG MNYAM PAR SPRUL TE, MTSAN GYI DON RE RE NAS BSTOD
LA YON TAN RNAM PA 'DI LTAR SMOS PAS BDAG DANG GZHAN LA DPAG TU
MED PAR 'BYUNG BAR

'GYUR RO, ,MDOR NA RNAM PA THAMS CAD MKHYEN PA RING PO MI THOGS
PAR DAM PAS BSNGAGS PA THOB PAR 'GYUR RO, ,YANG NA GSANG SNGAGS
KYI RIM PHA THOB PAR 'GYUR RO, ,DAM PA BRGYUD PA'I BLA MA'I BDUD
RTZI 'THUNGS, ,'GRO BA'I SDUG BSNGAL NAD KYIS GZIR GYUR LA, ,DUS
GSUM SANGS

RGYAS RNAMS KYI BSTOD TSIG 'DI, ,SMAN PA'I RGYAL PO BZHIN DU BDAG
GIS BSHAD, ,'PHROD PA'I SMAN BZHIN KUN LA PHAN GYUR NAS, ,MI RTOG
YE SHES 'CHI MED THOB PAR SHOG, ,'PHAGS PA 'JAM DPAL GYI MTSAN
YANG DAG PAR BRJOD PA'I MDO DON MDOR BSDUS PA'I CHO GA SGYU
'PHRUL DRA BA'I

@34B RGYUD LE 'U KHRI DRUG STONG PA LAS RDO RJE GLUR BLANGS PA'I
LE'U'I SGRUB THABS MDO DANG BSRES PA, SLOB DPON 'JAM DPAL BSHES
GNYEN GYIS MDZAD PA RDZOGS SO,, ,,RGYA GAR GYI MKHAN PO SU BADZRA
DANG, BOD KYI LO TZ'A BA CHOS KYI SHES RAB KYIS BSGYUR BA'O,,