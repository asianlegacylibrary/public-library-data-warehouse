@1B [DD] #, ,RGYA GAR SKAD DU, TRING SHI KA t'I K'A, BOD SKAD DU,
SUM CU PA'I 'GREL BSHAD, BAM PO DANG PO, 'JAM DPAL GZHON NUR GYUR
PA LA PHYAG 'TSAL LO, ,CHOS DANG [DD]

GANG ZAG BDAG MED PAR, ,YANG DAG MKHYEN GYUR THUB PA GANG, ,NYES
PA MA LUS SPANGS PA YI, ,THUGS RJE'I BDAG LA PHYAG 'TSAL LO,
,GANG ZHIG GZHAN DON RTAG TU BRTZON, ,RANG DON

ZHAR LA BSGRUBS PA GANG, ,'GRO GNYER DE LA PHYAG 'TSAL TE, ,SUM
CU PA NI GSAL BSHAD BYA, ,GANG ZAG DANG CHOS LA BDAG MED PAR MA
RTOGS PA RNAMS DANG LOG PAR RTOGS PA RNAMS LA ZHES BYA

BA TSIG DANG PO 'DIS NI YUL DANG 'BREL PA CAN DANG, BRJOD PAR BYA
BA DANG, DGOS PA DANG, 'BREL PA DANG, DNGOS PO LNGA PO DAG BZHAG
STE, RAB TU BYED PA'I 'BREL PA DANG BRJOD PAR BYA BA DANG DGOS

PA RNAMS GDON MI ZA BAR THOG MAR BRJOD DGOS SO, ,GZHAN DU NA
'BREL PA MED PA DANG, BRJOD PAR BYA BA MED PA DANG DGOS PA MED
PA'I RAB TU BYED PA NI NYAN PA PO RTOG PA SNGON DU GTONG BA RNAMS
NYAN

@2A *, ,PAR KHAS MI LEN TO, ,DE'I PHYIR NYAN PA PO'I SKYE BO SPRO
BA BSKYED PA'I DON DU 'DI GSUM BRJOD PAR BYA'O, ,DE LA GANG ZAG
DANG CHOS LA BDAG MED PAR ZHES BYA BA 'DIS NI YUL BSTAN TO, ,MA
RTOGS PA DANG LOG PAR

RTOGS PA RNAMS LA ZHES BYA BA 'DIS NI 'BREL PA CAN BRJOD DO,
,GANG ZAG DANG CHOS LA BDAG MED PA MA LOG PAR ZHES BYA BA 'DIS NI
BRJOD PAR BYA BA BSTAN TO, ,BRTEN PA'I PHYIR ZHES BYA BA 'DIS NI
DGOS PA BRJOD DO, ,RNAM PAR RIG PA'I

RAB TU BYED PA SUM CU PA BRTZAMS SO, ,ZHES BYA BA 'DIS NI 'BREL
PA BSTAN TO, ,DE LA GANG ZAG DANG CHOS LA BDAG MED PAR RIGS PA
DANG LUNG GIS MA LOG PAR BSTAN PAR BYA BA DE NI BRJOD PAR BYA'O,
,DE RTOGS PA NI DGOS PA'O, ,

DGOS PA DE YANG RAB TU BYED PA 'DIS BYED PAS NA, RAB TU BYED PA
'DI NI DGOS PA 'DI'I THABS YIN TE, DE'I PHYIR RAB TU BYED PA DANG
DGOS PA GNYIS NI, THABS DANG THABS LAS BYUNG BA'I MTSAN NYID KYIS
'BREL TO, ,GANG DAG LA GANG ZAG

DANG CHOS LA BDAG MED PA DE MA LOG PAR BSTAN SNYAM DU DE LTAR
DOGS PA LA, MA RTOGS PA DANG, LOG PAR RTOGS PA RNAMS LA ZHES BYA
BA 'DI SMRAS SO, ,CI ZHIG MA RTOGS SHING LOG PAR RTOGS SNYAM PA'I
DOGS PA DE BSAL BA'I PHYIR,

@2B GANG ZAG DANG CHOS LA BDAG MED PA ZHES BYA BA 'DIS BSTAN TO,
,'DI NI RE ZHIG BSDUS PA'I DON TE, YAN LAG GI DON BRJOD PAR
BYA'O, ,GANG ZAG DANG CHOS LA BDAG MED PA ZHES BYA BA LA, GANG
ZAG DANG CHOS RNAMS NI GANG ZAG DANG CHOS RNAMS SO, ,GANG ZHING
ZAG PAS NA GANG

ZAG STE, DE NI SNGON MED PA'I LAS BSTZAGS PA'I PHYIR GANG BA'O,
,SNGON BYAS PA'I LAS YONGS SU SPYAD PAS ZAD PA'I PHYIR ZAG PA'O,
,YANG DANG YANG 'GRO BA DE DANG DER 'GRO BAS NA YANG GANG ZAG GO,
,YANG NA GANG NGAM BRTAS NAS 'PHEN PA DANG RDZOGS PAR BYED PA'I
LAS RNAMS KYIS

'GRO BAR 'GRO BAS NA GANG ZAG GO, ,RANG GI NGO BO 'DZIN PAS CHOS
RNAMS SO, ,'DI LTAR BDAG DANG BRAL BA DE NI BDAG MED DE, DE'I
DNGOS PO NI BDAG MED PA'O, ,BDAG MED PA DANG BDAG MED PA NI BDAG
MED PA STE, GANG ZAG DANG CHOS RNAMS LA BDAG MED PA NI GANG ZAG
DANG CHOS LA

BDAG MED PA'O, ,DE'I PHYIR DE DAG NI GANG ZAG DANG CHOS LA BDAG
MED PA DAG GO, ,MA RTOGS PA DANG LOG PAR RTOGS PA RNAMS ZHES BYA
BA NI MA RTOGS PA RNAMS DANG, LOG PAR RTOGS PA RNAMS ZHES TSIG
SDUD PA'O, ,MA RTOGS PA RNAMS ZHES BYA BA NI GANG DAG GIS GANG
ZAG DANG CHOS

LA BDAG MED PAR MA RIG PA'O, ,LOG PAR RTOGS PA DAG NI RNAM PA
GNYIS TE, KHA CIG NI GANG ZAG DANG CHOS LA BDAG MED PAR PHYIN CI
LOG TU RTOGS TE, GANG GIS PHYIN CI LOG CES BYA BA DAG GO, ,KHA
CIG GIS RNAM PA GNYIS SU RTOGS TE, GANG GIS THE TSOM ZA ZHES BYA

BA DAG GO, ,DE'I PHYIR MI SHES PA DANG PHYIN CI LOG DANG THE TSOM
GYI BLO CAN RNAMS LA ZHES BYA BAR BSTAN PAR 'GYUR RO, ,GANG ZAG
DANG CHOS LA BDAG MED PA MA LOG PAR BSTAN PA'I PHYIR ZHES BYA BA
NI GANG ZAG DANG CHOS LA BDAG MED PA DE DAG PHYIN CI MA LOG PAR
ZHES BYA BAR TSIG RNAM

PAR SBYAR BA STE, DE GNYIS BSTAN PAR BYA BA'I PHYIR RO ZHES TSIG
SDUD PA'O, ,KHA CIG NI GANG ZAG LA BDAG MED PA PHYIN CI LOG TU
'DOD DE, 'DI LTA STE KUN GYIS BKUR BA RNAMS TE, 'DI LTAR DE DAG
NI BDAG MED PAR 'DOD KYI GANG ZAG MED PAR NI MA YIN NO, ,KHA CIG
NI CHOS LA BDAG

@3A *, ,MED PA YANG PHYIN CI LOG TU 'DOD DE, 'DI LTA STE DBU MA
PA RNAMS SO, ,DE DAG NI CHOS RNAMS RNAM PA THAMS CAD DU MED PAR
NI MI 'DOD DE, BRTAGS PA'I BDAG NYID KYIS MED PAR NI MI 'DOD DO
ZHES GRAG GO, ,DE'I PHYIR DE'I GNYEN POR CHOS DANG GANG ZAG LA
BDAG

MED PA PHYIN CI MA LOG PAR BSTAN PAR BYA STE, DE'I PHYIR PHYIN CI
MA LOG PA ZHES BYA BA SMOS SO, ,RNAM PAR RIG PA'I RAB TU BYED PA
SUM CU PA BRTZAMS SO ZHES BYA BA NI DE SUM CU YANG YIN LA, RNAM
PAR RIG PA'I RAB TU BYED PA YANG YIN NO ZHES TSIG RNAM PAR SBYAR
BA'O, ,RAB TU BYED PA

DE'I TSIG LE'UR BYAS PA SUM CU YOD PAS 'DI NI TSIG LE'UR BYAS PA
SUM CU PA'O, ,RNAM PAR RIG PA TZAM DU YONGS SU STON PAR BYED PA'I
RAB TU BYED PA YIN PAS RNAM PAR RIG PA'I RAB TU BYED PA'O, ,DE
BRTZAMS PA NI RNAM PAR RIG PA'I RAB TU BYED PA SUM CU PA BRTZAMS
PA STE, DE NI 'DI

SKAD DU SEMS CAN GANG DAG GANG ZAG DANG CHOS LA BDAG MED PAR MI
SHES PA RNAMS DANG, GANG DAG DOGS PA RNAMS DANG, GANG DAG PHYIN
CI LOG TU GYUR PA DE DAG LA GANG ZAG DANG CHOS LA BDAG MED PA MA
LOG PAR BSTAN PA'I PHYIR RNAM PAR RIG PA'I RAB TU BYED PA SUM CU
PA BRTZAMS SO

ZHES BSTAN PAR 'GYUR RO, ,CI'I PHYIR GANG ZAG DANG CHOS LA BDAG
MED PA BSTAN PA MDZAD SNYAM PA LA, DE LA GANG ZAG DANG CHOS LA
BDAG MED PAR BSTAN PA YANG, ZHES BYA BA LA SOGS PA SMOS SO, ,GANG
YANG 'DIR GANG ZAG DANG CHOS LA BDAG MED PAR BSTAN PAR BYED PA DE
NI NYON MONGS

PA DANG SHES BYA'I SGRIB PA DAG SPANG BA'I PHYIR TE, GANG ZAG LA
BDAG MED PAR BSTAN PA NI NYON MONGS PA'I SGRIB PA SPANG BA'I
PHYIR RO, ,CHOS LA BDAG MED PAR BSTAN PA NI SHES BYA'I SGRIB PA
SPANG BA'I PHYIR RO, ,NYON MONGS PA RNAMS DANG SHES BYA'I SGRIB
PA DAG SPANG ZHES BYA BAR TSIG RNAM PAR SBYAR

BAR BYA STE, DE DAG SPANG NGO ZHES BYA BAR TSIG SDUD PA'O, ,GANG
ZAG LA BDAG MED PAR BSTAN PA NI NYON MONGS PA SPANG BA'I PHYIR RO
ZHES BYA BA DE JI LTA BU SNYAM PA LA, 'DI LTAR 'DOD CHAGS LA SOGS
PA NYON MONGS PA RNAMS NI BDAG TU LTA BA LAS BYUNG NGO ZHES SMRAS
SO, ,'DI LTAR 'DOD CHAGS

@3B LA SOGS PA NI 'JIG TSOGS LA LTA BA LAS 'BYUNG NGO, ,DE LTAR
NA NGA ZHE'AM, NGA'I ZHES YANG DAG PAR RJES SU LTA BA DANG MTHUN
PA DANG, MI MTHUN PA RNAMS LA RJES SU CHAGS PA DANG ZHE SDANG LA
SOGS PA SKYE'O, ,BDAG DANG BDAG GIR LTA BA SPANGS PA 'DOD CHAGS
DANG BRAL BA, STE'U DANG

TZANDAN DU 'DRA BA RNAMS NI GANG LA YANG RJES SU CHAGS PA DANG
KHONG KHRO BA LA SOGS PA MI SKYE'O, ,GAL TE BDAG CES BYA BA LAS
'DOD CHAGS LA SOGS PA 'BYUNG NA DE JI LTA BU ZHIG SNYAM PA LA,
DE'I PHYIR, GANG ZAG LA BDAG MED PAR KHONG DU CHUD PA NI ZHES BYA
BA LA SOGS PA SMRAS SO, ,'DI LTAR

BDAG TU LTA BA LAS 'DOD CHAGS LA SOGS PA 'BYUNG STE, GANG ZAG LA
BDAG MED PA KHONG DU CHUD PA NI BDAG TU LTA BA DE'I DNGOS KYI
GNYEN PO YIN NO, ,DE'I PHYIR GANG ZAG LA BDAG MED PAR MTHONG NA
BDAG TU LTA BA SPONG NGO, ,DE SPANGS NA DE LAS BYUNG BA'I 'DOD
CHAGS LA SOGS PA THAMS

CAD SPONG BAR 'GYUR RO, ,DE BAS NA GANG ZAG LA BDAG MED PAR BSTAN
PA NI NYON MONGS PA SPANGS PA'I PHYIR RO, ,CHOS LA BDAG MED PA
BSTAN PAS JI LTAR SHES BYA'I SGRIB PA SPANG SNYAM PA LA CHOS LA
BDAG MED PAR SHES PA YANG ZHES BYA BA LA SOGS PA SMRAS SO, ,'DI
LTAR CHOS LA BDAG MED

PAR SHES PA NI SHES BYA'I SGRIB PA'I GNYEN PO STE, DE'I PHYIR
CHOS LA BDAG MED PAR SHES PAS SHES BYA'I SGRIB PA SPONG BAR 'GYUR
RO, ,NYON MONGS PA DANG SHES BYA'I SGRIB PA SPANGS PA 'DIS CI
ZHIG BYA SNYAM PA LA, NYON MONGS PA DANG SHES BYA'I SGRIB PA
SPANGS PA YANG ZHES BYA BA LA SOGS PA SMOS SO, ,

'DOD CHAGS LA SOGS PA NYON MONGS PA RNAMS SPONG BA NI THAR PA
THOB PAR BYA BA'I PHYIR RO, ,SHES BYA'I SGRIB PA SPONG BA NI
THAMS CAD MKHYEN PA THOB PAR BYA BA'I PHYIR RO, ,NYON MONGS PA
SPONG BA NI THAR PA THOB PAR BYA BA'I PHYIR ZHES BYA BA DE JI LTA
BU SNYAM PA LA, NYON MONGS PA SPONG BA NI ZHES BYA BA LA

SOGS PA SMRAS SO, ,'DI LTAR 'DOD CHAGS LA SOGS PA NYON MONGS PA
RNAMS NI THAR PA THOB PA LA SGRIB PAR BYED DE, DE'I PHYIR 'DOD
CHAGS LA SOGS PA DE DAG SPANGS NA THAR PA THOB PAR 'GYUR RO, ,'O
NA ZHES BYA'I SGRIB PA'I RANG BZHIN JI LTA BU ZHIG ,DE SPANGS PAS
THAMS CAD MKHYEN PA THOB

@4A *, ,PAR NI JI LTAR 'GYUR SNYAM PA LA, DE'I PHYIR SHES BYA'I
SGRIB PA NI ZHES BYA BA LA SOGS PA SMRAS SO, ,SHES BYA THAMS CAD
LA YE SHES 'JUG PA'I BAR DU GCOD PAR BYED PA NYON MONGS PA CAN MA
YIN PA'I MI SHES PA GZUNG BA DANG, 'DZIN PA LA MNGON PAR ZHEN
PA'I BAG CHAGS

ZHES BYA BA GANG YIN PA DE NI 'DIR SHES BYA'I SGRIB PAR 'DOD DO,
,SHES BYA'I SGRIB PA RNAM PA DE LTA BU DE SPANGS PAR GYUR NA 'DI
LTAR 'JIG RTEN PA DANG, 'JIG RTEN LAS 'DAS PA'I SHES BYA'I RNAM
PA THAMS CAD KUN LA CHAGS PA MED PA DANG, THOGS PA MED PA'I YE
SHES 'JUG STE, DE'I PHYIR

SHES BYA'I SGRIB PA SPANGS NA THAMS CAD MKHYEN PA THOB PAR 'GYUR
RO, ,SHES BYA'I RNAM PA THAMS CAD CES BYA BA LA RNAM PA THAMS CAD
NI MI RTAG PA DANG, SDUG BSNGAL BA DANG STONG PA DANG, BDAG MED
PAR SHES PAR BYA BA GANG YIN PA STE, DE NI SHES BYA'I RNAM PA
THAMS CAD CES BYA'O, ,CHAGS

PA MED PA DANG, THOGS PA MED PA'I YE SHES ZHES BYA BA LA, GANG
RES 'GA' 'JUG LA RES 'GA' MI 'JUG PA DE NI RGYU GZHAN LA LTOS
PA'I PHYIR CHAGS PA ZHES BYA'O, ,GANG RGYU GZHAN LA LTOS PA MED
PAR 'JUG PA DE NI CHAGS PA MED PA ZHES BYA'O, ,GANG LA LAR 'JUG
LA LAR MI 'JUG PA

ZHES BYA BA DE NI THOGS PA ZHES BYA'O, ,GANG THAMS CAD DU 'JUG PA
DE NI THOGS PA MED PA ZHES BYA'O, ,DE LTAR RE ZHIG DGOS PA'I YANG
DGOS PA BSHAD PA RNAM PA GCIG GO, ,YANG DGOS PA'I YANG DGOS PA
GZHAN DU RNAM PA GZHAN GYIS BSTAN PA'I PHYIR YANG NA CHOS DANG
GANG ZAG LA MNGON

PAR ZHEN PA DAG CES BYA BA LA SOGS PA SMRAS SO, ,SMRA BA KHA CIG
NI PHUNG PO DANG, KHAMS DANG SKYE MCHED LA SOGS PA BRTAGS PA'I
CHOS RNAMS LA'ANG RDZAS SU MNGON PAR ZHEN, KHA CIG NI GANG ZAG
LA'ANG MNGON PAR ZHEN TE, GANG DAG DE LTAR CHOS DANG GANG ZAG LA
MNGON PAR ZHEN PA DE DAG 'DI LTAR

SEMS TZAM DU YANG DAG PA JI LTA BA BZHIN DU RAB TU MI SHES TE,
DE'I PHYIR DE DAG LA CHOS DANG GANG ZAG LA BDAG MED PAR STON TE,
CI NAS KYANG DE DAG RNAM PAR RIG PA TZAM 'BRAS BU DANG BCAS PA LA
MTHAR GYIS 'JUG PAR BYA BA DE'I DON DU CHOS DANG GANG ZAG LA BDAG
MED PAR BSTAN PA'I PHYIR RAB

@4B TU BYED PA BRTZAMS SO, ,RNAM PAR RIG PA TZAM 'BRAS BU DANG
BCAS PA ZHES BYA BA LA GZUNG BA DANG, 'DZIN PA DANG BRAL BA'I
SEMS DANG SEMS LAS BYUNG BA RNAMS NI RNAM PAR RIG PA TZAM MO,
,DE'I 'BRAS BU NI SA RAB TU DGA' BA LA SOGS PA'O, ,MTHAR GYIS
'JUG PAR BYA BA'I PHYIR

ZHES BYA BA NI THOG MAR GZUNG BA DANG, 'DZIN PA RNAM PAR GZHIG
PA'I THABS SU GYUR PA RAB TU BYED PA SUM CU PA LA SOGS PA NYAN
TO, ,THOS NAS DE'I 'OG TU PHYIN CI MA LOG PAR RIG PAS SEMS SO,
,BSAMS NAS DE'I 'OG TU GZUNG BA RNAM PAR GZHIG PA'I THOG MAR DRAN
PA NYE BAR GZHAG

PA NAS BRTZAMS TE, BZOD PA'I BAR DU GOMS PAR BYED DO, ,DE NAS
GZUNG BA RNAM PAR BSHIG NAS GZUNG BA MED PAS 'DZIN PA YANG MED DO
ZHES CHOS KYI MCHOG GI DUS NA 'DZIN PA YANG RNAM PAR 'JIG GO,
,RNAL 'BYOR PAS DE LTAR GZUNG BA DANG 'DZIN PA RNAM PAR BSHIG
PA'I PHYIR, CHOS KYI

DBYINGS SGRIB PA RE RE BRAL BAS SA RAB TU DGA' BA LA SOGS PA LA
SBYAR TE, DE LTAR NA RNAM PAR RIG PA TZAM 'BRAS BU DANG BCAS PA
LA MTHAR GYIS 'JUG PA YIN NO, ,YANG DGOS PA'I YANG DGOS PA GZHAN
DU RNAM PA GZHAN GYIS BSTAN PA'I PHYIR, YANG NA RNAM PAR SHES PA
BZHIN DU SHES BYA

YANG ZHES BYA BA LA SOGS PA SMRAS SO, ,PHYI ROL GYI DON DU SMRA
BA KHA CIG NI JI LTAR RNAM PAR SHES PA RDZAS SU YOD PA DE BZHIN
DU SHES BYA YANG RDZAS NYID DU YOD DO SNYAM DU SEMS, DBU MA PA
KHA CIG NI JI LTAR SHES BYA KUN RDZOB TU YOD KYI DON DAM PAR MED
PA DE BZHIN DU, RNAM PAR SHES PA

YANG KUN RDZOB NYID DU YOD KYI, DON DAM PAR NI MED DO SNYAM DU
SEMS ZHES GRAGS TE, DE'I PHYIR MTHA' GCIG TU SMRA BA 'DI RNAM PA
GNYIS DGAG PAR GANG ZAG DANG CHOS LA BDAG MED PAR BSTAN PA'I
PHYIR RAB TU BYED PA BRTZAMS SO, ,MTHA' GCIG TU SMRA BA 'DI RNAM
PA GNYIS ZHES BYA BA NI

THAMS CAD YOD PAR SMRA BA DANG, THAMS CAD MED PAR SMRA BA ZHES
BYA BA'I THA TSIG GO, ,DE LTAR RAB TU BYED PA BRTZAMS PA'I DGOS
PA BRJOD DO,, ,,'O NA JI LTAR CHOS DANG GANG ZAG LA BDAG MED PAR
SHES PAR BYA SNYAM PA LA, BDAG DANG CHOS SU NYER 'DOGS PA, ,ZHES
BYA BA LA

@5A *, ,SOGS PA SMRAS TE, 'DI LTAR BDAG TU NYE BAR 'DOGS PA DANG
CHOS SU NYE BAR 'DOGS PA RNAM PA DU MA GANG 'BYUNG BA ZHES MDOR
BYAS PA'I DON TO, ,NI ZHES BYA BA NI 'DI LTAR ZHES BYA BA'I DON
TO, ,DOGS PA DANG BCAS PA YIN PAS TSIG KHONG NAS DBYUNG BA BSTAN
PA'I

PHYIR, ,'JIG RTEN DANG BSTAN BCOS LA'O ZHES BYA BA LA SOGS PA
SMRAS TE, 'JIG RTEN DANG BSTAN BCOS LAS BDAG TU NYE BAR 'DOGS PA
DANG CHOS SU NYE BAR 'DOGS PA RNAM PA DU MA GANG 'BYUNG BA ZHES
BYA BA'I THA TSIG GO, ,GANG LA BLTA BAR BYA SNYAM PA LA, DE NI
RNAM PAR SHES PA GYUR, ZHES

BYA BA SMOS TE, DE NI RNAM PAR SHES PA'I GZUNG BA'I CHA LA 'BYUNG
NGO ZHES MDOR BYAS PA'I DON TO, ,DE ZHES BYA BA'I SGRA GANG DANG
SBYAR SNYAM PA LA, DE'I PHYIR BDAG DANG CHOS SU NYE BAR 'DOGS PA
ZHES BYA BA DANG SBYAR RO ZHES BYA BA SMOS TE, DE ZHES BYA BA'I
SGRA NI BDAG DANG CHOS SU NYE BAR 'DOGS PA LA

BYA'O ZHES BYA BA'I THA TSIG GO, ,DE LAS NI TSIG GI DON 'DI
'BYUNG STE, BDAG DANG CHOS SU NYE BAR 'DOGS PA 'JIG RTEN DANG
BSTAN BCOS LAS RNAM PA DU MA GANG 'BYUNG BA DE NI RNAM PAR SHES
PA'I GZUNG BA'I CHA NYID LA 'BYUNG STE, PHYI ROL GYI BDAG GAM
CHOS RNAMS LA NYE BAR 'DOGS PA 'BYUNG BA NI

MA YIN NO, ,DE BAS NA GANG ZAG DANG CHOS RNAMS LA BDAG MED PAR
SHES PAR BYA'O, ,'GREL PA BYED PAS YAN LAG GI DON DGROL BA'I
PHYIR, BDAG DANG CHOS SU NYE BAR 'DOGS PAS ZHES BYA BA LA SOGS PA
SMRAS TE, GANG GIS BDAG TU NYE BAR 'DOGS PA DE NI BDAG TU NYE BAR
'DOGS PA'O, ,DE

BZHIN DU GANG GIS CHOS SU NYE BAR 'DOGS PA NI CHOS SU NYE BAR
'DOGS PA NI CHOS SU NYE BAR 'DOGS PA'O, ,NYE BAR 'DOGS PA'I
SGRA'I DON BSTAN PA'I PHYIR, DE YANG ZHES BYA BA LA SOGS PA SMRAS
TE, BDAG TU NYE BAR 'DOGS PA'I SGRA NI BDAG TU BTAGS PAR RIG PAR
BYA'O, ,CHOS SU NYE BAR 'DOGS PA'I SGRA YANG CHOS SU

BTAGS PA'O, ,NYE BAR 'DOGS PA DANG BTAGS PA DANG THA SNYAD CES
BYA BA NI RNAM GRANGS SU GTOGS PA STE, SHES PA DANG BRJOD PA ZHES
BYA BA'I THA TSIG GO, ,SNA TSOGS KYI SGRA'I DON BSTAN PA'I PHYIR,
SNA TSOGS ZHES BYA BA NI RNAM PA DU MA STE ZHES BYA BA LA SOGS PA
SMRAS TE, KHA CIG NI BDAG CES THA

@5B SNYAD 'DOGS PA NAS KHA CIG SHED BU ZHES THA SNYAD 'DOGS PA'I
BAR DU STE, DE LTA BU NI BDAG TU NYE BAR 'DOGS PA RNAM PA DU
MA'O, ,CHOS SU NYE BAR 'DOGS PA YANG RNAM PA DU MA YIN PAR BSTAN
PA'I PHYIR PHUNG PO DANG KHAMS DANG ZHES BYA BA LA SOGS PA SMRAS
TE, DE NI GO SLA BAS MA BSHAD DO, ,DE LA

GZHAN GYIS SLAR BRGAL BA'I TSIG ,NYE BAR 'DOGS PA 'DI RNAM PA
GNYIS NI ZHES BYA BA LA SOGS PA SMRAS SO, ,NYE BAR 'DOGS PA 'DI
RNAM PA GNYIS NI RNAM PAR SHES PA'I GZUNG BA'I CHA NYID DE, BDAG
GAM CHOS RNAMS DNGOS LA NYE BAR 'DOGS PA NI MA YIN NO ZHES BYA
BAR DE JI LTAR SHES PAR BYA,

DNGOS ZHES BYA BA NI DON DAM PA'O, ,BDAG LA SOGS PAR THA SNYAD
'DOGS PA DNGOS SU YUL NYID MA YIN PAR BSTAN PA'I PHYIR, CHOS
RNAMS DANG BDAG NI ZHES BYA BA LA SOGS PA SMRAS SO, ,'DI LTAR
RNAM PAR SHES PA GYUR PA LAS PHYI ROL NA BDAG DANG CHOS RNAMS YOD
PA MA YIN TE, DE'I PHYIR BDAG

DANG CHOS SU NYE BAR 'DOGS PA 'DI'I DNGOS SU YUL MA YIN NO, ,MU
STEGS CAN GZHAN GYI 'GYUR BA YIN DU DOGS NAS DRI BA'I PHYIR, GYUR
ZHES BYA BA DE GANG ZHE NA ZHES SMRAS TE, CI GANG GRANGS CAN
RNAMS KYIS YONGS SU BRTAGS PA RNAM PAR GNAS PA'I RDZAS KYI CHOS
GZHAN LOG NA GZHAN 'BYUNG ZHES BYA

BA'I 'GYUR BA DE 'DIR 'GYUR BAR 'DOD DAM, 'ON TE GZHAN 'GA' ZHIG
CES BYA BA DANG, GRUB PA'I MTHA' SMRAS PAS, GYUR PA'I RANG GI NGO
BO BSTAN PA'I PHYIR, GZHAN DU GYUR PA STE, ZHES BYA BA SMRAS SO,
,GYUR PA'I SGRA NI GZHAN DU GYUR PA LA BYA'I, GRANGS CAN GYIS
YONGS SU BRTAGS PA NI MA YIN NO, ,

DE NYID BSTAN PA'I PHYIR, RGYU'I SKAD CIG CES BYA BA LA SOGS PA
SMRAS SO, ,GANG GI TSE RGYU'I SKAD CIG 'GAGS LA, DE 'GAGS PA DANG
DUS MNYAM DU RGYU'I SKAD CIG DANG MI 'DRA BA 'BRAS BU'I BDAG NYID
THOB PA GANG YIN PA DE GYUR PAR 'DOD DO, ,DE NI 'DI SKAD DU RGYU
DANG MI 'DRA BA'I 'BRAS BU NYID LA GYUR PA'I

SGRAR BRJOD DO ZHES BSTAN PAR 'GYUR RO, ,DE LTAR GYUR PA'I RANG
GI NGO BO BSTAN NAS, RNAM PAR SHES PA GYUR PA LAS JI LTAR BDAG
DANG CHOS SU NYE BAR 'DOGS PA DE BSTAN PA'I PHYIR, DE LA BDAG LA
SOGS PA RNAM PAR RTOG PA'I BAG CHAGS YONGS SU BRTAS SHING, ZHES
BYA BA LA SOGS PA SMRAS SO, ,

@6A *, ,BDAG LA SOGS PAR RNAM PAR RTOG PAS BAG CHAGS GANG SKYED
PA DE DAG GI TSE YONGS SU BRTAS PAR GYUR PA DE'I TSE KUN GZHI
RNAM PAR SHES PA LAS BDAG LA SOGS PA'I RNAM PA'I RNAM PAR RTOG PA
SKYE'O, ,BDAG LA SOGS PA'I RNAM PA GZUNG BA'I CHA DE YANG RNAM
PAR RTOG

PA DE LAS PHYI ROL DU GYUR PA LTA BUR RTOGS NAS, ,PHYI ROL NA
BDAG MED PA YANG, THOG MA MED PA'I DUS NAS BDAG LA SOGS PAR NYE
BAR 'DOGS PAR 'JUG GO, ,DE BZHIN DU GZUGS LA SOGS PAR RNAM PAR
RTOG PAS BAG CHAGS GANG SKYED PA DE YANG GANG GI TSE YONGS SU
BRTAS PAR GYUR PA DE'I

TSE; KUN GZHI RNAM PAR SHES PA LAS GZUGS LA SOGS PA'I RNAM PA'I
RNAM PAR RTOG PA 'BYUNG NGO, ,GZUGS LA SOGS PA'I RNAM PA GZUNG
BA'I CHA DE YANG RNAM PAR RTOG PA DE LAS PHYI ROL DU GYUR PA LTA
BUR RTOGS NA, PHYI ROL NA CHOS RNAMS MED PAR YANG GZUGS LA SOGS
PA CHOS

SU NYE BAR 'DOGS PA THOG MA MED PA'I DUS NAS 'JUG GO, ,BAG CHAGS
YONGS SU BRTAS PA ZHES BYA BA'I SGRA NI DE MA THAG TU 'BRAS BU
BSGRUB NUS PA LA BYA'O, ,SNANG BA ZHES BYA BA'I SGRA NI GZUNG
BA'I CHA LA BYA'O, ,'DIR DPE SMOS PA, DPER NA RAB RIB CAN GYI
SKRA SHAD 'DZINGS PA LA SOGS PA

BZHIN NO ZHES BYA BA STE, DPER NA RAB RIB CAN GYI SKRA SHAD LA
SOGS PA'I RNAM PA GZUNG BA'I CHA LA SKRA SHAD 'DZINGS PA LA SOGS
PAR NYE BAR 'DOGS PA DE BZHIN DU 'DIR YANG BDAG DANG CHOS KYI
RNAM PA GZUNG PA'I CHA LA BDAG DANG CHOS SU NYE BAR 'DOGS SO,
,SKRA SHAD 'DZINGS PA'I SGRA NI SKRA'I

TSOGS LA BYA'O, ,DE LA 'DIR 'GYUR TE, 'DI LTAR GZUNG BA'I CHA
NYID DNGOS SU BDAG DANG CHOS SU 'GYUR TE, DE'I PHYIR BDAG DANG
CHOS RNAMS DNGOS SU GRUB PO SNYAM DU SEMS SU DOGS NAS, NYE BAR
'DOGS PA ZHES BYA BA NI GANG LA GANG MED PA DE LA DE NYE BAR
'DOGS TE, ZHES BYA BA LA SOGS PA SMRAS

SO; ;BDAG DANG CHOS RNAMS NI GZUNG BA'I CHA LA NYE BAR 'DOGS SO,
,GAL TE DE DAG DE NA DNGOS SU YOD DU ZIN NA CI'I PHYIR NYE BAR
'DOGS, GANG LA GANG MED PA DE LA DE NYE BAR 'DOGS PA NI DPER NA
MI BLUN PO LA BA LANG ZHES BYA BA LTA BU STE, BA LANG MA YIN YANG
MI BLUN PO LA BA LANG ZHES NYE BAR

@6B 'DOGS PA LTA BU'O, ,NYE BAR 'DOGS PA ZHES BYA BA NI SGRO
'DOGS PA YIN NA DE JI LTAR DNGOS SU DNGOS PO YUL DU 'GYUR, ,DE
LTAR BDAG DANG CHOS SU NYE BAR 'DOGS PA'I DNGOS KYI YUL BKAG NAS
MJUG BSDU BA'I PHYIR, DE LTAR RNAM PAR SHES PA'I RANG GI NGO BO
DANG PHYI ROL NA YANG BDAG DANG CHOS

RNAMS MED PAS ZHES BYA BA LA SOGS PA SMOS SO, ,'DI LTAR RNAM PA
DE LTA BU BSTAN PAS RNAM PAR SHES PA'I GZUNG BA'I CHA DANG RNAM
PA SHES PA LAS PHYI ROL NA BDAG DANG CHOS RNAMS DNGOS SU YOD PA
MA YIN NO, ,DE BAS NA BDAG DANG CHOS RNAMS KUN BRTAGS PA NYID DO,
,DON DAM PAR DE DAG GANG NA

YANG YOD PA MA YIN NO, ,DE'I PHYIR GANG 'DI SHES BYA YANG RNAM
PAR SHES PA BZHIN DU RDZAS NYID DO ZHES MTHA' GCIG TU SMRA BA 'DI
KHAS MI BLANG NGO, ,MTHA' GCIG TU SMRA BA CIG SHOS BSAL BA'I
PHYIR, NYE BAR 'DOGS PA NI ZHES BYA BA LA SOGS PA SMRAS TE, NYE
BAR 'DOGS PA NI 'DI LTAR GZHI MOD

PAR MI SRID DO, ,DE BAS NA GANG LA BDAG DANG CHOS SU NYE BAR
'DOGS PA 'BYUNG BA'I RNAM PAR SHES PAR GYUR PA RDZAS NYID DU NGES
PAR KHAS BLANG NGO, ,DE LTAR NA RNAM PAR SHES PA YANG SHES BYA
BZHIN DU KUN RDZOB NYID DE, ,DON DAM PAR MED DO ZHES KHAS LEN PA
DE RIGS PA LA MI MJED PAR MI NUS SO, ,

CI'I PHYIR RIGS PA MI BZOD SNYAM PA LA, KUN RDZOB TU'ANG DNGOS PO
MED PAR 'GYUR BA'I PHYIR RO ZHES BYA BA SMRAS SO, ,DE NYID DGROL
BA'I PHYIR, RTEN MED NA KUN RDZOB TU MI RUNG STE, ZHES BYA BA
SMRAS SO, ,'DI LTAR RTEN MED PAR NI KUN RDZOB TU MI RUNG STE,
GDON MI ZA BAR 'GA' ZHIG LA BRTEN NAS

'GA' ZHIG GDAGS PAR 'GYUR RO, ,GZHAN DU NA NI NGES PA MED PAS
THAMS CAD LA THAMS CAD GDAGS PAR THAL BAR 'GYUR RO, ,DE'I PHYIR
THAL CHES BYA BA'I SKYON DU GYUR TA RE ZHES KUN RDZOB TU GZHI CI
ZHIG CIG KHAS BLANG BAR BYA'O, ,DE'I GZHI GANG YIN PA DE NI RNAM
PAR SHES PA STE,

DE BAS NA RNAM PAR SHES PA RDZAS NYID DU KHAS BLANG NGO, ,RTEN
MED CES BYA BA NI GZHI MED CES BYA BA NAS RGYU MTSAN ZHES BYA
BA'I BAR DU'O, ,GONG DU BSHAD PA'I MJUG BSDU BA'I PHYIR, DE BAS
NA MTHA' GCIG TU SMRA BA RNAM PA 'DI GNYIS KA YANG MI RIGS PA'I
PHYIR BTANG NGO ZHES SLOB DPON GYI TSIG

@7A *, ,GO ZHES BYA BA SMRAS SO, ,'DI LTAR PHYOGS 'DI LTA BU
GNYIS KA LA YANG RIGS PA MED DE, DE BAS NA MTHA' GCIG TU SMRA BA
RNAM PA 'DI GNYI GA YANG RIGS PA MED PAS GTANG BAR BYA BAR SLOB
DPON RNAMS KYIS BSHAD DO ZHES 'GREL PA BYED PAS RANG MA GTOGS PAR
GSANG

NAS SLOB DPON RNAMS LA KHUNGS PHYUNG NGO, ,DE LTAR MTHA' GCIG TU
SMRA BA DE BKAG NAS RANG GI PHYOGS BRJOD PA'I PHYIR, DE LTAR NA
SHES BYA THAMS CAD KUN BRTAGS PA'I NGO BO NYID YIN PAS DNGOS PO
MED DO ZHES BYA BA SMRAS SO, ,GANG GI PHYIR 'DI LTAR SHES BYA NI
RNAM PAR SHES PA'I RANG GI NGO BO KHO NA YIN

PAS, PHYI ROL NA BDAG DANG CHOS KYI DNGOS PO MED LA RTEN MED PAR
NI KUN RDZOB TU YANG MI RUNG BAS DE BAS NA SHES BYA THAMS CAD KUN
BRTAGS PA'I NGO BO NYID YIN PA'I PHYIR DNGOS POR YOD PA MA YIN
NO, ,'DI LTAR RTEN MED PAR KUN RDZOB MED DE, DE'I PHYIR RNAM PAR
SHES PA NI RTEN CING 'BREL BAR 'BYUNG BAS

RDZAS SU YOD CES BYA BA DE KHAS BLANG BAR BYA'O, ,RNAM PAR SHES
PA RTEN CING 'BREL PAR 'BYUNG BA ZHES BYA BA DE JI LTAR SHES PAR
BYA ZHE NA, RNAM PAR SHES PA RTEN CING 'BREL PAR 'BYUNG BA NI
ZHES BYA BA LA SOGS PA SMRAS SO, ,RNAM PAR SHES PA RTEN CING
'BREL PAR 'BYUNG BA NI GYUR PA'I SGRA NYID KYIS

BSTAN TE, 'DI LTAR RGYU DANG MI 'DRA BA 'BRAS BU'I BDAG NYID THOB
PAR NI GYUR BA'O, ,ZHES BSTAN PA'O, ,DE LTAR DNGOS SU BDAG DANG
CHOS RNAMS BKAG PA DANG, PHYI ROL GYI DON DU SMRA BAS PHYIR BRGAL
BA'I PHYIR, PHYI ROL GYI DON MED PAR RNAM PAR SHES PA NYID DON
GYI RNAM

PAR 'BYUNG BA 'DI JI LTAR SHES PAR RUNG ZHE NA, ZHES BYA BA SMRAS
SO, ,PHYI ROL GYI DON GZUGS LA SOGS PA MED PAR RNAM PAR SHES PA
NYID GZUGS LA SOGS PA'I DON GYI RNAM PAR 'BYUNG BA DE JI LTAR
SHES SHE NA, GRUB PA'I MTHA' SMRA BAS, PHYI ROL GYI DON NI ZHES
BYA BA LA SOGS PA

SMRAS TE, 'DI LTAR PHYI ROL GYI DON GANG GI TSE BDAG GI RNAM PA'I
RNAM PAR SHES PA SKYED PA DE'I TSE RNAM PAR SHES PA'I DMIGS PA'I
RKYEN DU 'DOD KYI, BYED RGYU TZAM 'BA' ZHIG TU 'DOD PA NI MA YIN
NO, ,GAL TE BYED RGYU TZAM GYIS DMIGS PA NYID DU 'GYUR NA NI,
DE'I TSE RGYU DANG DE MA THAG PA DANG,

@7B BDAG PO'I RKYEN DANG, BYE BRAG MED PAR 'GYUR TE, 'DI LTAR DE
DAG NI BYED RGYU TZAM DU RNAM PAR 'JOG GO, ,GAL TE 'DI YANG BYED
RGYU TZAM DU RNAM PAR GZHAG NA NI DE'I TSE DE DAG DANG BYE BRAG
MED PAR 'GYUR RO, ,DE NI 'DI SKAD DU GANG LA BYED RGYU KHO NA
DANG RANG GI RNAM PA BSKYED PA KHO NA YOD PA

DE NI CHOS NYID GNYES DANG LDAN PA YUL DU 'DOD DO ZHES BSTAN PAR
'GYUR RO, ,BYED RGYU TZAM GYI PHYIR YUL NYID DU 'DOD NA NI DE MA
THAG PA'I RKYEN LA SOGS PA RKYEN RNAMS KYANG DMIGS PA NYID DU
'GYUR RO, ,CHOS NYID GNYIS DANG LDAN PA'I YUL DU GYUR DU ZIN
KYANG 'DIS CIR 'GYUR ZHE NA, RNAM

PAR SHES PA'I TSOGS LNGA PO DAG NI BSAGS PA LA DMIGS PA STE, ZHES
BYA BA LA SOGS PA SMRAS SO, ,RNAM PAR SHES PA'I TSOGS LNGA PO DAG
NI BSAGS PA LA DMIGS PAR GZHAN 'DOD DO, ,'DI LTAR DE DAG NI BSAGS
PA'I RNAM PA DAG RIG PAR BYA'O, ,BSAGS PA'I SGRA NI 'DUS

PA LA BYA'O, ,DE'I PHYIR RNAM PAR SHES PA'I TSOGS LNGA PO DAG NI
RIGS PA'I RNAM PAR SNANG BAR BSHAD PA YIN NO, ,BSAGS PA'I RNAM
PAR GYUR NA CI NYES ZHE NA, DE'I PHYIR BSAGS PA NI CHA SHAS 'DUS
PA TZAM LAS GUD NA MED DE ZHES BYA BA LA SOGS PA SMRAS SO, ,CHA
SHAS BSAGS

PA RNAMS 'DUS PA TZAM LAS BSAGS PA GUD NA MED DO, ,JI LTAR MED CE
NA, CHA SHAS DE DAG BSAL NA ZHES BYA BA LA SOGS PA SMRAS TE, 'DI
LTAR CHA SHAS RE RE NAS BSAL NA BSAGS PA'I RNAM PA'I RNAM PA'I
RNAM PAR SHES PA MI 'BYUNG NGO, ,GAL TE DE NA 'DUS PA ZHES BYA BA
RDZAS CI YANG RUNG BA

ZHIG YOD NA NI, DE'I TSE CHA SHAS RE RE NAS BSAL NA YANG 'DUS
PA'I RNAM PA'I BLO SKYE BA ZHIG NA, CHA SHAS CAN GYI RDZAS YOD PA
NI SLOB DPON RNAMS KYIS DGAG PA MANG DU BRJOD DO, ,DE LTAR 'DUS
PA'I RDZAS YOD PA BKAG NAS MJUG BSDU BA'I PHYIR, DE BAS NA PHYI
ROL GYI DON MED PAR RNAM

PAR SHES PA BSAGS PA'I RNAM PA 'BYUNG NGO ZHES BYA BA SMRAS SO,
,GANG GI PHYIR DE LTA BSAGS PA NI CHA SHAS 'DUS PA TZAM LAS GUD
NA YOD PA MA YIN PAR YANG BSAGS PA'I RNAM PA'I RNAM PAR SHES PA
'DI MYONG STE, DE BAS NA PHYI ROL GYI BSAGS PA'I DON MED PAR
SPROS PA'I BAG CHAGS

@8A *, ,YONGS SU SMIN PA'I DBANG GIS RNAM PAR SHES PA BSAGS PA'I
RNAM PAR 'BYUNG BAR GRUB BO, ,'DUS PA'I RDZAS MED PA DMIGS PAR MI
RUNG DU ZIN YANG RDUL PHRA RAB RNAMS 'DUS PA'I RNAM PAR SHES PA
DE'I DMIGS PAR 'GYUR RO ZHE NA YANG DE'I PHYIR, RDUL PHRA RAB
BSAGS

PA DAG NYID NI ZHES BYA BA LA SOGS PA SMRAS TE, RDUL PHRA RAB
'DUS PA DAG KYANG RNAM PAR SHES PA DE'I DMIGS PA MA YIN NO,
,BSAGS PA ZHES BYA BA NI 'DUS PA ZHES BYA BA'I THA TSIG GO, ,CI'I
PHYIR DMIGS PA MA YIN ZHE NA, RDUL PHRA RAB DAG NI DE'I RNAM PA
MA YIN PA'I PHYIR RO ZHES BYA BA SMRAS

TE; 'DI LTAR GANG 'DI SHES PA LA RAGS PA'I RNAM PAR SNANG BA RNAM
PA DE DAG RDUL PHRA RAB SO SO LA NI MA YIN NO, ,SO SO DE'I RNAM
PA MA YIN YANG 'DUS PA NI DE'I RNAM PAR 'GYUR RO ZHE NA, DE'I
PHYIR, RDUL PHRA RAB RNAMS MA BSAGS PA'I DUS LAS ZHES BYA BA LA
SOGS PA SMRAS TE, JI LTAR MA BSAGS

PA'I DUS NA RAGS PA'I RNAM PA MED PA DE LTAR, RDUL PHRA RAB RNAMS
BSAGS PA'I DUS NA YANG RAGS PA'I MTSAN NYID DU 'GYUR BAR RANG
BZHIN BYE BRAG TU GYUR PA CI YANG MED DO, ,DE'I PHYIR JI LTAR
RDUL PHRA RAB BSAGS PA MA YIN PA DAG DMIGS PAR MI 'GYUR BA DE
BZHIN DU BSAGS PA RNAMS KYANG

DMIGS PAR MI 'GYUR TE, DE MA 'DUS PA BZHIN DU 'DUS PA YANG DMIGS
PA MA YIN NO ZHES BYA BA'I THA TSIG GO, ,DE NI 'DI SKAD DU, JI
LTAR DE DAG MA 'DUS NA RAGS PA MED DE, DE'I PHYIR DMIGS PAR MA
GYUR PA DE BZHIN DU 'DUS SU ZIN KYANG RAGS PAR MI 'GYUR RO, ,DE
BAS NA DMIGS

PAR JI LTAR 'GYUR TE, 'DI LTAR DE DAG THA DAD DAM 'DUS KYANG RUNG
ZLUM RIL MI 'DOR RO ZHES BSTAN PAR 'GYUR RO, ,YANG LA LA RDUL
PHRA RAB RNAMS DMIGS PA YIN PAR RNAM PA GZHAN DU 'DOD DE, DE'I
PHYIR DE'I LUGS BSTAN PAR GZHAN DAG RDUL PHRA RAB RE RE ZHES BYA
BA LA SOGS PA SMRAS TE,

RDUL PHRA RAB RE RE RDUL PHRA RAB GZHAN LA MI LTOS PA NI DBANG
PO'I YUL DU MI 'GYUR GYI, GANG GI TSE PHAN TSUN LTOS PA DANG BCAS
PA DE DBANG PO'I YUL DU 'GYUR BAR SEMS ZHES GRAG STE, PHYOGS SNGA
MA'O, ,PHYOGS 'DI YANG RIGS PA BZOD PA MA YIN PAR BSTAN PA'I
PHYIR, DE DAG GI YANG

@8B ZHES BYA BA LA SOGS PA SMRAS TE, DE SKAD SMRA BA DE DAG GI
GZHUNG LTAR NA YANG RDUL PHRA RAB NYAMS SU 'ONG ZHES RDUL PHRA
RAB RNAMS LTOS PA DANG BCAS PA DANG MI LTOS PA'I DUS NA YANG RAGS
PA'I MTSAN NYID DU 'GYUR BAR RANG BZHIN BYE BRAG TU GYUR PA MED
DO, ,DE'I PHYIR RANG BZHIN BYE BRAG TU GYUR

PA MED PAS YANG NA NI DUS THAMS CAD DU DBANG POS BZUNG BA NYID DU
'GYUR RO, ,YANG NA NI NAMS KYANG DBANG POS MI RTOGS PAR 'GYUR RO,
,YANG DE NYID LA NYES PA GZHAN BSTAN PA'I PHYIR, GAL TE PHAN TSUN
LTOS PA'I RDUL PHRA RAB NYID CES BYA BA LA SOGS PA SMRAS SO, ,GAL
TE PHAN

TSUN LTOS PA'I RDUL PHRA RAB DAG NYID RNAM PAR SHES PA'I YUL DU
'GYUR DU ZIN NA NI, DE LTAR NA BUM PA DANG ZANGS BUM DANG RDZA MA
DANG KHAM PHOR LA SOGS PA'I RNAM PA THA DAD PA GANG YIN PA DE
RNAM PAR SHES PA LA SNANG BAR MI 'GYUR TE, 'DI LTAR RDUL PHRA RAB
DAG BUM PA LA SOGS PA'I RNAM

PA MA YIN PA'I PHYIR RO, ,'DI LA 'DIR 'GYUR TE, RDUL PHRA RAB
RNAMS NYID BUM PA LA SOGS PA SHES PA'I DMIGS PAR 'GYUR RO SNYAM
PA LA, DE'I PHYIR RNAM PAR SHES PA LA SNANG BA YANG GZHAN LA ZHES
BYA BA LA SOGS PA SMRAS SO, ,BUM PA DANG RDZA MA LA SOGS PA'I
RNAM PA YIN PAS,

PHRA MO'I RNAM PA NI RAGS PA'I RNAM PA SHES PA'I YUL DU MI RUNG
STE HA CANG THAL BAR 'GYUR RO, ,DE LTA NA NI SBRANG BU YANG GLANG
PO CHE LA SOGS PA'I RNAM PA SHES PA'I YUL DU 'GYUR RO, ,DE LTA RE
ZHIG RDUL PHRA RAB DAG YOD PAS KHAS BLANGS TE, DMIGS PAR BKAG GO,
,DE NI

DE DAG KYANG YOD PAR MI 'THAD PAR BSTAN PA'I PHYIR, ,PHRA RAB DAG
KYANG ZHES BYA BA LA SOGS PA SMRAS SO, ,RDUL PHRA RAB KYANG TSU
ROL DANG PHA ROL DANG DPUNG GI CHA YOD PAS KA BA LA SOGS PA BZHIN
DU DON DAM PAR YOD PA MA YIN TE, KA BA LA SOGS PA NI BRTAGS PAR
YOD PA'O, ,TSOR

BA LA SOGS PA NI MI 'DRA BA'I CHOS SO, ,BRGYA LA GZHAN GTAN TSIGS
MA GRUB CES ZER DU DOGS PA'I PHYIR, ,DE KHAS MI LEN NA NI ZHES
BYA BA LA SOGS PA SMRAS SO, ,GAL TE RDUL PHRA RAB RNAMS KYI TSU
ROL DANG PHA ROL DANG DPUNG GI CHA KHAS MI LEN NA NI, DE'I TSE
RDUL PHRA RAB LAS LTOS NAS 'DI NI

@9A *, ,SHAR PHYOGS, ,'DI NI BYANG PHYOGS ZHES BYA BA LA SOGS PA
PHYOGS THA DAD PA DAG RDUL PHRA RAB RNAMS KYI YIN PAR MI 'GYUR
RO, ,DE MED PAR GYUR NA SHAR DANG BYANG LA SOGS PA YANG RDUL PHRA
RAB KYI CHAR MI 'GYUR RO, ,DE LTAR GYUR NA CI NYES SHE NA, ,DE'I
PHYIR RNAM PAR SHES

PA BZHIN DU ZHES BYA BA LA SOGS PA SMRAS SO, ,GAL TE RDUL PHRA
RAB KYI PHYOGS CHA THA DAD PA KHAS MI LEN NA DE'I TSE JI LTAR
RNAM PAR SHES PA LUS MED PA DANG, YUL NA MI GNAS PA BZHIN DU RDUL
PHRA RAB DAG KYANG DE LTAR 'GYUR RO, ,DE LTAR PHYI ROL GYI DON
BKAG NAS MJUG BSDU BA'I

PHYIR DE LTAR NA PHYI ROL GYI DON MED PA'I PHYIR ZHES BYA BA LA
SOGS PA SMRAS SO, ,GANG DE SKAD BSTAN PA'I RNAM PAS PHYI ROL GYI
DON MI 'THAD DE, ,DE BAS NA SPROS PA'I BAG CHAGS YONGS SU SMIN
PA'I DBANG GIS RNAM PAR SHES PA NYID GZUGS LA SOGS PA'I DON GYI
RNAM PAR 'BYUNG STE,

DPER NA RMI LAM GYI RNAM PAR SHES PA BZHIN DU KHAS BLANG BAR
BYA'O, ,DE LTAR NA RE ZHIG RNAM PAR SHES PA'I TSOGS LNGA PO RNAMS
KYI YUL BKAG GO, ,YID KYI RNAM PAR SHES PA'I YUL YANG DGAG PA'I
PHYIR, TSOR BA LA SOGS PA DAG KYANG ZHES BYA BA LA SOGS PA SMRAS
SO, ,TSOR BA

LA SOGS PA DAG NI DUS GSUM DU GTOGS PA STE, DE LA RE ZHIG GANG
DAG 'DAS PA DANG MA 'ONGS PA DE DAG NI RANG GI RNAM PA'I RNAM PAR
SHES PA SKYED PA MA YIN TE, 'DAS PA RNAMS NI 'GAGS PA'I PHYIR RO,
,MA 'ONGS PA RNAMS NI MA SKYES PA'I PHYIR RO, ,'GAGS PA DANG MA
SKYES

PA NI RDZAS SU YOD PA MA YIN NA, JI LTAR RNAM PAR SHES PA SKYED
PAR 'GYUR, ,DE LA 'DIR 'GYUR TE, DA LTAR GYI DAG SKYED PAR 'GYUR
RO ZHE NA, DE'I PHYIR DA LTAR GYI DAG KYANG DA LTAR GYI RNAM PAR
SHES PA SKYED PA MA YIN TE ZHES BYA BA SMRAS SO ,DA LTAR GYI TSOR
BA LA SOGS PA DAG KYANG

RANG GI RNAM PA'I RNAM PAR SHES PA MI SKYED DO, ,DE CI'I PHYIR
ZHE NA, SKYE BA'I TSE NA NI MED PA'I PHYIR RO ZHES BYA BA SMRAS
SO, ,DE LA SKYE BA'I TSE NA SKYED PAR 'GYUR RAM, SKYES PA'I TSE
SKYED PAR 'GYUR ZHES GNYIS SU BRTAG GRANG NA, SKYE BA'I TSE NA NI
TSOR BA LA SOGS PA YOD PA MA

@9B YIN NO, DE'I PHYIR YOD PA MA YIN PAS SKYED PAR JI LTAR 'GYUR,
,GANG GI TSOR BA LA SOGS SKYES PA'I TSE NA NI RNAM PAR SHES PA
YANG DE'I RNAM PAR SKYES PA NYID DO, ,DE'I PHYIR DE LA BYA BA
CUNG ZAD KYANG MED PAS DE DAG NI DE'I SKYED PA MA YIN NO, ,DE BAS
NA YID KYI RNAM PAR SHES PA'I

DMIGS PA YANG CI YANG MED PAR GRUB BO, ,DE LTAR NA GZUNG BA MED
PAS RNAM PAR SHES PA 'DZIN PAR MI 'GYUR TE, GZUNG BA DANG 'DZIN
PA MED PA'I MTSAN NYID CHOS LA BDAG MED PAR GRUB BO, ,GANG ZAG LA
BDAG MED PA NI RNAM PAR SHES PA RTEN CING 'BREL BAR 'BYUNG BA
NYID DU BSTAN

PAS BSTAN PA YIN TE, 'DI LTAR RNAM PAR SHES PA RTEN CING 'BREL BA
'BYUNG BA'I PHYIR YOD DO, ,GAL TE GANG ZAG DAG KYANG RTEN CING
'BREL BAR 'BYUNG BAR 'DOD NA NI DE'I TSE MI RTAG PAR 'GYUR RO,
,MI RTAG PA LA BDAG TU RTOG PA NI DON MED DE LUS DANG MTSUNGS
PA'I PHYIR RO, ,JI STE

RTEN CING 'BREL BAR 'BYUNG BAR MI 'DOD NA NI DE LTA NA RTAG PAR
'GYUR RO, ,RTAG PA NI DGE BA DANG MI DGE BA'I LAS BYED PA DANG
DE'I 'BRAS BU LA SPYOD PA MI NUS TE, 'GYUR BA MED PA'I PHYIR RO,
,LHAN CIG BYED PA LA LTOS ZHES BYAR NI BYE BRAG TU GYUR PA MED
PA'I PHYIR MI 'DOD DO, ,DE'I

PHYIR CUNG ZAD KYANG BYED PA MED PA YONGS SU BRTAGS PA 'DIS CI
ZHIG BYA STE, GANG ZAG LA BDAG MED PAR YANG GRUB PO, ,DE NI SLOB
DPON SNGA MA DAG GIS KYANG MANG DU BSTAN ZIN TE, DE BAS NA 'DIR
MNGON DU MA BSHAD DO, ,'DIR BRDA SPROD PA PA LA SOGS PAS PHYIR
RGOL BA STON

TE, GZHAN DAG NA RE ZHES BYA BA LA SOGS PA'O, ,GAL TE BDAG DANG
CHOS DNGOS SU MED NA DE'I TSE RNAM PAR SHES PA'I GZUNG BA'I CHA
LA DE NYE BAR 'DOGS PAR MI RUNG STE, 'DI LTAR NYE BAR 'DOGS PA NI
GSUM YOD NA 'GYUR GYI GSUM PO DAG LAS GANG YANG RUNG BA ZHIG MED

NA MI 'GYUR RO, ,GSUM GANG ZHE NA, DON GYI DNGOS DANG ZHES BYA BA
LA SOGS PA SMRAS SO, ,GAL TE DON GYI DNGOS YOD PA DANG, GAL TE
DNGOS DANG 'DRA BA GZHAN 'GA' ZHIG YOD PA DANG, DNGOS DANG DE
DANG 'DRA BA GNYI GA DANG 'DRA BA YANG YOD DE, ,GAL TE 'DRA BA CI
YANG RUNG BA

@10A *, ,ZHIG YOD NA NI DE'I TSE NYE BAR 'DOGS PAR BYED DO, ,'DIR
DPER SMOS PA DPER NA DNGOS MED DANG ZHES BYA BA LA SOGS PA'O,
,DNGOS MED YOD LA ME DANG 'DRA BA BRAM ZE'I KHYE'U DANG ME DANG
BRAM ZE'I KHYE'U GNYI GA'I THUN MONG GI CHOS YANG NA SER BA NYID
DAM,

YANG NA RNO BA NYID YOD NA 'JIG RTEN NA BRAM ZE'I KHYE'U LA MER
NYE BAR 'DOGS PAR BYED DO, ,GAL TE DE LTAR RNAM PAR SHES PAR GYUR
BA LA BDAG DANG CHOS NYE BAR 'DOGS PAR BYED NA, YANG DE'I TSE
BDAG DANG CHOS RNAMS DNGOS SU YOD PAR 'GYUR TE, GZHAN DU NA NI
NYE BAR 'DOGS PAR MI

'GYUR RO ZHES PHYOGS SNGA MA'O, ,GRUB PA'I MTHA' SMRA BAS THOG MA
NYID DU DPE SUN DBYUNG BA'I PHYIR, 'DI LTAR BRAM ZE'I KHYE'U LA
ME NYE BAR 'DOGS PA NI ZHES BYA BA LA SOGS PA SMRAS SO, ,GANG 'DI
BRAM ZE'I KHYE'U LA ME ZHES DPER GZHAG PA 'DI LA RIGS ME NYID CES
BYA BA'AM, 'ON

TE ME'I RDZAS BRAM ZE'I KHYE'U LA NYE BAR 'DOGS, ,DE NI 'DI SKAD
DU, CI 'DI LA ME'I SPYI'AM 'ON TE ME'I RANG GI MTSAN NYID NYE BAR
'DOGS ZHES BSTAN PAR 'GYUR RO, ,DE LTA NA DE LA NYES PA CI YOD CE
NA DE'I PHYIR, NYE BAR 'DOGS PA GNYI GA YANG MED DO ZHES BYA BA
SMRAS TE, PHYOGS

GNYI GA YANG NYE BAR 'DOGS PAR MI RUNG NGO, ,RIGS KYI PHYOGS KYI
DBANG DU BYAS NAS, DE LA RE ZHIG THUN MONG SER BA NYID DAM, RNO
BA NYID NI RIGS KYI MA YIN NO ZHES BYA BA SMRAS SO, ,BRAM ZE'I
KHYE'U DANG THUN MONG BA SER BA NYID DAM RNO BA NYID NI RIGS ME
NYID LA MED DE, 'DI LTAR

GZHAN DAG RIGS NI SER BA'AM RNO BAR MI 'DOD DO, ,'DI LTAR YON TAN
'DI DAG NI RDZAS KYI YIN GYI RIGS KYI NI MA YIN PAR 'DOD DO, ,DE
LA 'DIR 'GYUR TE, THUN MONG GI CHOS MED KYANG RIGS NYE BAR 'DOGS
PAR 'GYUR RO, ,ZHEN, DE'I PHYIR, THUN MONG GI CHOS MED

PAR ZHES BYA BA LA SOGS PA SMRAS TE, THUN MONG GI CHOS MED PA NI
BRAM ZE'I KHYE'U LA RIGS NYE BAR 'DOGS PAR MI RUNG NGO, ,CI'I
PHYIR MI RUNG SNYAM PA LA, HA CANG THAL BAR 'GYUR RO ZHES BYA BA
SMRAS SO, ,GAL TE THUN MONG GI CHOS MED PAR YANG NYE BAR 'DOGS
PAR BYED NA NI DE'I TSE THAMS

@10B CAD LA THAMS CAD NYE BAR 'DOGS PAR THAL BAR 'GYUR RO, ,DE NI
'DI SKAD DU, 'DRA BA NI NYE BAR 'DOGS PA'I GZHI YIN NO, ,GAL TE
'DRA BA MED PAR YANG NYE 'DOGS PAR BYED NA NI DE'I TSE NGES PAR
BYED PA MED PAS THAMS CAD LA THAL BAR 'GYUR RO ZHES BSTAN PAR
'GYUR RO, ,BRGYA

LA GZHAN NYE BAR 'DOGS PA'I GZHI GZHAN SMRA BA DOGS NAS, RIGS
CHOS NYID DE GNYIS DANG LDAN PA MA YIN YANG ZHES BYA BA LA SOGS
PA SMRAS SO, ,RIGS NI RNO BA LA SOGS PA CHOS CAN MA YIN DU ZIN
KYANG, RNO BA NYID DU SER BA NYID NI RIGS ME NYID MED NA MED DE,
DE'I PHYIR

RNO BA NYID DANG SER BA NYID RIGS MED NA MED PAS BRAM ZE'I KHYE'U
LA RIGS ME NYID NYE BAR 'DOGS PAR 'GYUR RO, ,DE NI 'DI SKAD DU
THUN MONG GI CHOS MED DU ZIN KYANG MED NA ME MI 'BYUNG BA NI 'DIR
NYE BAR 'DOGS PA'I RGYU YIN TE, DE'I PHYIR HA CANG THAL BAR MI
'GYUR RO ZHES BSTAN PAR 'GYUR RO, ,

CHOS NYID DE GNYIS DANG LDAN PA MA YIN YANG ZHES BYA BA LA, RNO
BA NYID DANG SER BA NYID DE GNYIS NI CHOS SO, ,RIGS GANG YIN PA
DE NI CHOS DE GNYIS DAN LDAN PA'O, ,DE'I DNGOS PO NI DE'I CHOS
NYID DO, ,CHOS NYID DE GNYIS DANG MI LDAN PA NI CHOS NYID DE
GNYIS DANG LDAN PA MA YIN PA'O, ,DE'I

PHYIR CHOS NYID DE GNYIS DANG LDAN PA MA YIN PA DE NI RIGS LA RNO
BA NYID DANG SER BA NYID KYI CHOS MED DO ZHES BYA BA'I THA TSIG
GO, ,MED PAR MI 'BYUNG BA YANG 'DIR MED PAR BSTAN PA'I PHYIR,
RIGS MED PA YANG RNO BA NYID DANG SER BA NYID BRAM ZE'I KHYE'U LA
MTHONG BA'I PHYIR ZHES BYA BA LA SOGS

PA SMRAS TE, 'DI LTAR RNO BA NYID DANG SER BA NYID NI RIGS ME
NYID MED PAR YANG BRAM ZE'I KHYE'U LA SNANG STE, DE BAS NA MED
PAR MI 'BYUNG BA DE GNYIS KYANG MI RIGS SO, ,'DI LTAR RIGS ME
NYID NI BRAM ZE'I KHYE'U LA MED LA RNO BA NYID DANG SER BA NYID
NI DE LA YOD NA, DE GNYIS RIGS ME NYID MED

PAR MI 'BYUNG BAR JI LTAR 'GYUR, ,BRGYA LA NYES PA DE NYID KYIS
'JIGS NAS GZHAN BRAM ZE'I KHYE'U LA YANG RIGS MED PAR MI 'BYUNG
BA DE GNYIS YOD PAR 'DOD NA DE'I PHYIR, ,MED PAR ME 'BYUNG BA NI
NYE BAR 'DOGS PA MED DE ZHES BYA BA SMRAS SO, ,GAL TE BRAM ZE'I
KHYE'I LA YANG RNO BA NYID DANG SER BA

@11A *, ,NYID RIGS MED PAR MI 'BYUNG BA YANG YOD PAR 'DOD NA NI
DE'I TSE BRAM ZE'I KHYE'U LA RIGS NYE BAR GDAGS PAR MI BYA'O,
,CI'I PHYIR ZHE NA, ME BZHIN DU ZHES BYA BA LA SOGS PA SMRAS SO,
,'DI LTAR JI LTAR ME LA RIGS ME NYID DNGOS SU YOD PA DE BZHIN DU,
BRAM ZE'I

KHYE'U LA YANG YOD NA NI DE'I PHYIR NYE BAR GDAGS CI DGOS, DE NI
'DI SKAD DU GAL TE BRAM ZE'I KHYE'U LA YANG RNO BA NYID DANG SER
BA NYID RIGS MED PAR MI 'BYUNG BA YANG YOD PAR 'DOD NA NI, DE'I
TSE DE LA DE YOD PA NYID DU KHAS BLANGS PA YIN TE, DE'I PHYIR YOD
PAS NYE BAR GDAGS CI DGOS TE,

GANG LA GANG MED PA DE LA DE NYE BAR 'DOGS PA NI MI RIGS SO ZHES
BSTAN PAR 'GYUR RO, ,DE LTAR NYE BAR 'DOGS PA'I GZHI BSAL NAS
MJUG BSDU BA'I PHYIR, DE BAS NA BRAM ZE'I KHYE'U LA RIGS NYE BAR
GDAGS SU MI RUNG NGO ZHES BYA BA SMRAS TE, 'DI LTAR NYE BAR GDAGS
PA'I GZHI DE LTA BU

RNAM PA GNYIS KA YANG RIGS LA MI 'THAD PAS DE'I PHYIR BRAM ZE'I
KHYE'U LA RIGS NYE BAR 'DOGS PA MI SRID PAR GNAS SO, ,RIGS NYE
BAR 'DOGS PAR MI 'GYUR DU ZIN KYANG RDZAS NYE BAR 'DOGS PAR 'GYUR
RO ZHE NA, DE'I PHYIR, RDZAS KYANG NYE BAR GDAGS SU MI RUNG STE,
ZHES BYA BA SMRAS TE,

ME'I RDZAS KYANG BRAM ZE'I KHYE'U LA NYE BAR 'DOGS MI SRID DO,
,CI'I PHYIR ZHE NA, SPYI'I CHOS MED PA'I PHYIR RO, ,ZHES BYA BA
SMRAS TE, 'DI LTAR ME DANG BRAM ZE'I KHYE'U'I THUN MONG GI CHOS
NI GANG YANG MED DO, ,YON TAN RNO BA DANG SER BA THUN MONG PA YOD
PA MA YIN NAM ZHE NA, THUN MONG GI CHOS MED CES

SMRA ZHE NA, DE'I PHYIR ME'I YON TAN RNO BA DANG ZHES BYA BA LA
SOGS PA SMRAS SO, ,YON TAN RNO BA DANG SER BA NI DE GNYIS KYI
THUN MONG MA YIN TE, 'DI LTAR ME'I YON TAN RNO BA'AM SER BA GANG
YIN PA DE NYID NI BRAM ZE'I KHYE'U'I YIN PAR MI 'DOD DO, ,DE'I
PHYIR BRAM ZE'I KHYE'U'I YON TAN RNO BA'AM SER

BA NI ME'I YON TAN RNO BA DANG SER BA LAS GZHAN NO, ,DE DE LAS
GZHAN PAR JI LTAR SHES SHE NA, DE'I PHYIR BYE BRAG NI RANG GI
GNAS DANG 'BREL PA'I PHYIR RO ZHES BYA BA SMRAS SO, ,'DI LTAR BYE
BRAG GANG YIN PA DE DAG NI, RANG RANG GI GNAS DANG 'BREL BA YIN
GYI, GNAS GZHAN DU 'GRO BAR

@11B MI NUS TE, 'DI LTAR ME NI SHING BSREGS PAR NUS PAS RNO BA'I
SGRAR BRJOD DO, ,BRAM ZE'I KHYE'U NI BYED PA RNAMS LA G-YER BAS
RNO BA'I SGRAR BRJOD DO, ,DE BZHIN DU YON TAN SER BA YANG THA DAD
DU BRJOD PAR BYA'O, ,DE LA 'DIR 'GYUR TE, BRAM ZE'I KHYE'U'I YON
TAN RNO BA'AM SER BA GANG YIN PA

DE NYID LA BRTEN TE, BRAM ZE'I KHYE'U LA MER NYE BAR 'DOGS SO ZHE
NA, DE'I PHYIR, ME'I YON TAN MED PAR BRAM ZE'I KHYE'U LA ME NYE
BAR GDAGS PA NI MI RIGS SO ZHES BYA BA SMRAS SO, ,BRAM ZE'I
KHYE'U'I YON TAN RNO BA'AM SER BA GANG YIN PA DE NI ME'I YON TAN
MA YIN TE, DE'I PHYIR JI LTAR

GZHAN GYI YON TAN GYIS BRAM ZE'I KHYE'U LA MER NYE BAR GDAGS PAR
RUNG, DE LTAR GYUR NA NI HA CANG THAL BAR 'GYUR RO, ,BRGYA LA
GZHAN GYIS DE GNYIS KYI 'DRA BA GZHAN DU BRJOD DU DOGS PAS, GAL
TE ME'I YON TAN DANG 'DRA BAS RIGS SO ZHE NA ZHES BYA BA SMRAS
SO, ,YON TAN RNO BA'AM SER

BA NYID GNYIS RANG GI GNAS LA NGES PA'I PHYIR BRAM ZE'I KHYE'U LA
MER NYE BAR GDAGS SU MI RUNG YANG ME'I YON TAN DANG 'DRA BAS NYE
BAR 'DOGS PAR 'GYUR TE, 'DI LTAR ME'I YON TAN RNO BA'AM SER BA
GANG YIN PA DANG, BRAM ZE'I KHYE'U'I YON TAN RNO BA'AM SER BA
GANG YIN PA DE DAG NI 'DRA BA YOD

PAS DE'I PHYIR 'DRA BA DE LA BRTEN TE BRAM ZE'I KHYE'U LA MER NYE
BAR 'DOGS PAS 'GAL PA MED DO, ,ME'I YON TAN DANG 'DRA BAS RIGS SO
ZHES BYA BA 'DI LA YON TAN DANG 'DRA BA ZHES PA'I SGRA NI YON TAN
GYI RIGS SU 'DOD DO, ,'DRA BA RNAM PA 'DI LTA BU 'DI NI SKABS KYI
SKYABS SU CUNG ZAD KYANG MI

'GYUR BAR BSTAN PA'I PHYIR, DE LTA NA YANG 'DRA BA'I PHYIR ZHES
BYA BA LA SOGS PA SMRAS SO, ,GAL TE YON TAN 'DRA BA DE YOD DU ZIN
KYANG DE DAG YON TAN 'DRA BA'I PHYIR, ME'I YON TAN RNO BA NYID
DAM SER BA NYID BRAM ZE'I KHYE'U'I YON TAN RNO BA NYID DAM SER BA
NYID LA NYE BAR GDAGS SU NI RUNG GI BRAM

ZE'I KHYE'U LA ME NYE BAR GDAGS SU NI MI RUNG STE, 'DI LTAR ME NI
YON TAN GYI RIGS DANG 'BREL PA NYID MED DO, ,'DI LTAR YON TAN GYI
RIGS NI YON TAN RNAMS DANG LDAN GYI, RDZAS DANG NI MA YIN NO, ,DE
LTAR RDZAS NYE BAR GDAGS PA BKAG NAS MJUG BSDU BA'I PHYIR, GANG
GI PHYIR 'DI RDZAS LA

@12A *, ,YANG THUN MONG GI CHOS GANG YANG MED DE, DE BAS NA BRAM
ZE'I KHYE'U LA ME'I RDZAS NYE BAR GDAGS SU YANG MI RUNG NGO ZHES
BYA BA SMRAS SO, ,DE LTAR DPE LA NYE BAR 'DOGS PA BKAG NAS, DON
GYI DNGOS DGAG PA'I PHYIR DON GYI DNGOS KYANG MED DE ZHES BYA BA
SMRAS SO, ,DNGOS

YOD NA NYE BAR 'DOGS PAR 'GYUR RO ZHES GANG SMRAS PA DE YANG RIGS
PA MA YIN TE, 'DI LTAR DON GYI DNGOS NYID GANG YANG MED DO, ,CI'I
PHYIR MED SNYAM PA LA DE'I RANG GI NGO BO NI ZHES BYA BA LA SOGS
PA SMRAS TE, 'DI LTAR DNGOS KYI RANG GI NGO BO GANG YIN PA DE NI
SHES PA THAMS CAD DANG BRJOD PA

THAMS CAD KYI YUL LAS 'DAS PA'I PHYIR RO, ,CI'I PHYIR 'DAS ZHE NA
DE'I PHYIR GTZO BO LA ZHES BYA BA LA SOGS PA SMRAS SO, ,'DI LTAR
GTZO BO LA SHES PA DANG BRJOD PA YON TAN CAN GYI TSUL GYIS RTAG
TU 'JUG PAR ZAD DE, DE'I RANG GI NGO BO LA MI REG GO, ,'DI LTAR
GTZO BO LA NI RTAG TU YON TAN

DANG LDAN NA RTOGS KYI, ,RANG GI NGO BO NI MI RTOGS SO ZHES 'DI
NI PHA ROL GYI GRUB PA'I MTHA'O, ,GTZO BO'I SGRA NI 'DIR BYE BRAG
GI GZHIR BRJOD PA YIN TA RDZAS LA SOGS PA'O, ,YON TAN GYI SGRA NI
'DIR BYE BRAG TU BRJOD PA YIN TE, DKAR PO LA SOGS PA'O, ,DE LA
'DIR 'GYUR TE, GTZO

BO'I RANG GI NGO BO LA YANG SHES PA DANG BRJOD PA GNYIS KYIS REG
GO SNYAM PA LA DE'I PHYIR, GZHAN DU NA YON TAN DON MED PAR 'GYUR
RO ZHES BYA BA SMRAS SO, ,GAL TE GTZO BO'I RANG GI NGO BO LA YANG
SHES PA DANG, BRJOD PA GNYIS KYIS REG PAR NUS NA, DE'I TSE CI'I
PHYIR YON TAN RNAMS

YONGS SU BRTAG ,GAL TE GTZO BO LA SHES PA DANG, BRJOD PA GNYIS
DNGOS SU 'JUG PA MED NA NI DE'I TSE GTZO BO NI YON TAN GYI NGO
BOR GYUR PA SHES TE, YON TAN YONGS SU BRTAGS PAR RIGS SO, ,GANG
GI TSE GTZO BO'I RANG GI NGO BO SHES PA DANG BRJOD PA GNYIS KYIS
MNGON SUM DU SHES NA

NI DE'I TSE YON TAN RNAMS CI DGOS, ,DE LA 'DIR 'GYUR TE, SHES PA
DANG BRJOD PA GNYIS GTZO BO'I RANG GI NGO BO LA MNGON SUM DU 'JUG
PA NI MED MOD KYI, 'ON TE CIS KYANG THABS GZHAN 'GA' ZHIG GI GTZO
BO'I RANG GI NGO BO SHES PAR BYED DO SNYAM PA LA DE'I PHYIR, SHES
PA DANG BRJOD PA MA

@12B GTOGS PAR ZHES BYA BA LA SOGS PA SMRAS SO, ,BLO DANG SGRA MA
GTOGS PAR GANG GI GTZO BO DE SHES PA'I GTZO BO'I RANG GI NGO BO
YONGS SU GCOD PA'I THABS GZHAN MED DO, ,DE LTAR GTZO BO'I RANG GI
NGO BO YONGS SU GCOD PA'I THABS MED PAR BSTAN NAS MJUG BSDU PA'I
PHYIR,

DE'I PHYIR GTZO BO'I RANG GI NGO BO'I YUL ZHES BYA BA LA SOGS PA
SMRAS SO, ,GANG GI PHYIR 'DI LTAR GTZO BO DE'I RANG GI NGO BO
YONGS SU GCOD PA'I THABS GZHAN NI GANG YANG MED LA, SHES PA DANG
BRJOD PA GNYIS NI DE LA MI 'JUG PA DE'I PHYIR DON GYI DNGOS ME LA
SOGS PA GANG YANG MED PAR

KHONG DU CHUD PAR BYA'O, ,ME'I RDZAS LA BLO DANG SGRA MNGON SUM
DU 'JUG PA MED PAS, DE DNGOS NYID MA YIN DU ZIN KYANG ME NYID KYI
RIGS LA BLO DANG SGRA MNGON SUM DU 'JUG STE, DE'I PHYIR DE NYID
DNGOS SU 'GYUR RO ZHE NA, KYE DE YANG RDZAS NYID DU MI RUNG STE,
'DI LTAR DE YANG SGRA'I RANG GI NGO BOS

BSGYUR NAS SHES PA DANG BRJOD PA GNYIS KYIS SHES KYI, RANG GI NGO
BO NI MI SHES NA, DE JI LTAR DNGOS NYID DU 'GYUR, SGRA LA BLO
DANG SGRA GNYIS MNGON SUM DU 'JUG STE, DE'I PHYIR SGRA DE NYID
DNGOS SU 'GYUR RO SNYAM PA LA, DE'I PHYIR DE BZHIN DU SGRA'I BAR
DU ZHES BYA BA LA SOGS PA SMRAS SO,,

JI LTAR RDZAS DANG RIGS LA SHES PA DANG BRJOD PA GNYIS MNGON SUM
DU 'JUG PA DE BZHIN DU, SGRA LA YANG DE GNYIS MNGON SUM DU 'JUG
PA MED PA NYID DE, 'DI LTAR SGRA'I RANG GI NGO BO DANG BRJOD PA
NI 'BREL PA MED DE, SGRA'I RANG GI NGO BO DANG BRJOD PA THA DAD
PA MED PA'I PHYIR RO, ,THA

DAD PA NI 'BREL PA'I GNAS YIN NA NI, THA DAD PA MED PAS DE JI
LTAR RUNG BAR 'GYUR, GZHAN DAG NI 'BREL PA MED PAR GANG DU YANG
BRJOD PA MI 'JUG STE, GANG DU BRJOD PA 'JUG PA MED PA DER SHES
PAS YANG MI 'JUG PAR 'DOD DO, ,'DI LTAR GZHAN DAG NI SHES PA
THAMS CAD RNAM

PAR RTOG PA DANG BCAS PAR 'DOD PAS, DE JI LTAR MNGON PAR BRJOD PA
LA MI LTOS PAR 'JUG ,RIGS DANG YON TAN DANG, BYED PA YANG SGRA'I
RANG GI NGO BO LA MI LTOS PAR SHES PAS MI 'DZIN TO, ,DE'I PHYIR
RTOG PA DE DAG KYANG GZHAN LA MI SRID DO, ,DE LTAR SHES PA DANG
BRJOD PA

@13A *, ,MED PAR BSTAN NAS MJUG BSDU BA'I PHYIR, DE LTAR NA ZHES
BYA BA LA SOGS PA SMRAS TE, GANG GI PHYIR DE LTAR SHES PA DANG,
BRJOD PA GANG DU YANG MNGON SUM DU MI 'JUG PA DE'I PHYIR, RJOD PA
DANG BRJOD PAR BYA BA MED PAS DON GYI DNGOS PO MED PAR GRUB BO,
,DE LTAR

DNGOS NYID BKAG NAS BTAGS PA MNGON SUM DU BSTAN PA'I PHYIR, YANG
'DI DAG THAMS CAD NI BTAGS PA NYID CES BYA BA LA SOGS PA SMRAS
SO, ,KHYED KYI GZHUNG LTAR NA DNGOS PO GANG JI SNYED PA THAMS CAD
NI BTAGS PA KHO NA YIN GYI, DNGOS NI MED DE 'DI LTAR GANG NA GANG
MED PA'I TSUL

GYIS 'JUG PA DE NI BTAGS PA ZHES BYA'O, ,SGRA THAMS CAD 'JUG PA
NI GTZO BO MED PAR BTAGS PA'I NGO BO GANG YIN PA'I NGO BO DES DE
LA 'JUG GO, ,DE NI 'DI SKAD DU GTZO BO NI BTAGS PA'I NGO BOR GYUR
NAS SGRAS SHES PAR BYED KYI RANG GI NGO BO SHES PAR BYED PA NI MA
YIN NO, DE DNGOS SU JI

LTAR 'GYUR ZHES BSTAN PAR 'GYUR RO, ,DANG PO NAS MJUG BSDU BA'I
PHYIR, DE LA BDAG DANG CHOS DNGOS SU MED NA ZHES BYA BA LA SOGS
PA SMRAS SO, ,DE LTAR KHYED KYI GZHUNG LTAR NA DNGOS PO GANG YANG
MED DE, DE BAS NA BDAG DANG CHOS DNGOS SU MED NA NYE BAR 'DOGS PA
MI RIGS

SO ZHES GANG SMRAS PA DE MI RIGS SO,, ,,BAM PO GNYIS PA, DE LTAR
SKABS SU BSHAD PA RDZOGS PAR BYAS TE DKYUS MA BRJOD PA'I PHYIR,
RNAM PAR SHES PA GYUR PA ZHES BYA BA LA SOGS PA SMRAS SO, ,RNAM
PAR SHES PA GYUR PA GONG DU BSTAN PA GANG YIN PA DE'I DBYE

BA MI SHES PAS DE'I PHYIR DE STON TO, ,TSIG GANG GIS BSTAN ZHES
DRIS PA DANG DE'I PHYIR GYUR PA DE YANG RNAM PA GSUM STE ZHES BYA
BA SMRAS SO, ,RNAM PAR SHES PA GYUR PA GANG LA BDAG NYE BAR 'DOGS
PA DANG CHOS NYE BAR 'DOGS PAR BYED PA DE RNAM PA GSUM DU BLTA
BAR BYA'O, ,

RNAM PA GSUM PO'I RAB TU DBYE BA YANG BSTAN PA'I PHYIR RGYU'I
DNGOS PO DANG 'BRAS BU'I DNGOS POS THA DAD DO ZHES BYA BA SMRAS
SO, ,RNAM PAR SHES PA GYUR PA RNAM PA GSUM PO DE NI RGYU KHO NA
DANG 'BRAS BU KHO NAS THA DAD DE, RGYUR GYUR PA DANG 'BRAS BUR
GYUR PA ZHES BYA BA'I THA TSIG GO, ,

@13B DANG PO PA BSTAN PA'I PHYIR, DE LA RGYUR GYUR PA NI ZHES BYA
BA LA SOGS PA SMRAS TE, KUN GZHI'I RNAM PAR SHES PA LA RNAM PAR
SMIN PA'I BAG CHAGS DANG RGYU MTHUN PA'I BAG CHAGS RGYAS PA GANG
YIN PA DE RGYUR GYUR PA ZHES BYA STE, BAG CHAGS YONGS SU BRTAS
PA'I KUN GZHI'I RNAM

PAR SHES PA LA RGYUR GYUR PA ZHES BYA BA'I THA TSIG GO, ,RNAL
'BYOR SPYOD PA RNAMS KYI LO RGYUS RNAM PA GSUM STE, KHA CIG NI
SNGON MED PA NYID KYI BAG CHAGS SKYED DO ZHES ZER, GZHAN DAG NA
RE BAG CHAGS NI DUS THAMS CAD NA YOD PA DE NI KUN NAS NYON MONGS
PA'I CHOS RNAMS KYIS

YONGS SU BRTAS PAR BYED PAR ZAD DE YONGS SU BRTAS NAS DE'I 'BRAS
BU MNGON PAR BSGRUB NUS SO ZHES ZER, GZHAN DAG NI SNGA MA NAS YOD
PA'I BAG CHAGS KYANG YONGS SU BRTAS PAR BYED LA SNGON MED PA DANG
KYANG SKYED DO SNYAM DU SEMS SO, ,'DI NI 'GREL PA BYED PAS PHYOGS
PAR

MA GZHAG GO, ,GYUR PA GNYIS PA BSTAN PA'I PHYIR 'BRAS BU GYUR PA
NI ZHES BYA BA LA SOGS PA SMRAS SO, ,SNGON GYI LAS KYI RIS MTHUN
PA GANG DU KUN GZHI'I RNAM PAR SHES PA 'PHANGS PAR GYUR PA DE
YONGS SU RDZOGS LA, RNAM PAR SMIN PA'I BAG CHAGS 'BYUNG BA RNYED
NAS RIS

MTHUN PA GZHAN DAG TU KUN GZHI'I RNAM PAR SHES PA MNGON PAR 'GRUB
PA GANG YIN PA DE 'BRAS BU GYUR PA'O, ,DE BZHIN DU RGYU MTHUN
PA'I BAG CHAGS 'BYUNG BA RNYED NAS 'JUG PA'I RNAM PAR SHES PA DAG
DANG, NYON MONGS PA CAN GYI YID KUN GZHI'I RNAM PAR SHES PA LAS
MNGON

PAR 'GRUB PA GANG YIN PA DE 'BRAS BU GYUR PA'O, ,'BYUNG BA RNYED
CES BYA BA'I SGRA NI DE MA THAG TU 'BRAS BU SKYED NUS PA LA
BYA'O, ,RNAM PAR SHES PA GYUR PA GSUM PO DE DAG GI NANG NAS GANG
ZHIG GIS BAG CHAGS GANG SKYED CE NA, DE'I PHYIR, DE LA 'JUG PA'I
RNAM PAR SHES PA

DGE BA DANG MI DGE BA NI ZHES BYA BA LA SOGS PA SMRAS SO, ,'JUG
PA'I RNAM PAR SHES PA DGE BA DANG MI DGE BA NI RNAM PAR SMIN PA'I
'BRAS BU BSGRUB PA'I PHYIR KUN GZHI'I RNAM PAR SHES PA LA RNAM
PAR SMIN PA'I BAG CHAGS SKYED DO, ,DE LAS GZHAN PA DGE BA DANG MI
DGE BA'I RNAM

@14A *, ,PAR SHES PA BSGRUB PA'I PHYIR RGYU MTHUN PA'I BAG CHAGS
SKYED DE, DE'I STOBS KYIS TSE 'DI NYID DANG GZHAN NA DE'I RIGS
KYI SEMS 'BYUNG NGO, ,'JUG PA'I RNAM PAR SHES PA LUNG DU MA BSTAN
PA DANG, NYON MONGS PA CAN GYI YID DE GNYIS NI RANG DANG MTHUN
PA'I

'BRAS BU BSGRUB PA'I PHYIR, RGYU MTHUN PA'I BAG CHAGS NYID SKYED
DO, ,TSIG LE'UR BYAS PA'I GZHI GDING PA'I PHYIR, GYUR PA RNAM
GSUM BSHAD PA GANG YIN PA DE ZHES BYA BA LA SOGS PA SMRAS SO,
,GRANGS TZAM BSTAN PAS BYE BRAG MI SHES TE, ,DE BAS NA BYE BRAG
BSTAN PA'I DON DU

RANG GI MING GIS GYUR PA GSUM PO BSTAN PA'I PHYIR, RNAM PAR SMIN
DANG NGAR SEMS DANG, ,ZHES BYA BA LA SOGS PA SMRAS SO, ,DE DGROL
PA'I PHYIR GYUR PA'I RNAM PA GSUM PO DE DAG NI ZHES BYA BA LA
SOGS PA SMRAS TE, DE NI GO SLA BAS MA BSHAD DO, ,RNAM PAR SHES PA
GYUR PA

GSUM PO RNAMS KYI RANG GI NGO BO MDOR BSTAN PAR BYA BA'I PHYIR,
DE LA LAS DGE BA DANG MI DGE BA'I BAG CHAGS ZHES BYA BA LA SOGS
PA SMRAS SO, ,LAS DGE BA DANG MI DGE BA'I BAG CHAGS YONGS SU SMIN
PA RNAMS KYIS 'BRAS BU MNGON PAR BSGRUBS PA GANG YIN PA DE RNAM
PAR SMIN

PA ZHES BYA'O, ,NYON MONGS PA CAN GYI YID GANG YIN PA DE NI DUS
THAMS CAD DU NGAR SEMS PA'I NGO BO NYID YIN PAS NGAR SEMS PA ZHES
BYA'O, ,GZUGS LA SOGS PA'I YUL LTAR SO SOR SNANG BAS MIG LA SOGS
PA'I RNAM PAR SHES PA DRUG PO GANG YIN PA DE NI YUL LA RNAM PAR
RIG BA

ZHES BYA'O, ,GZUGS LA SOGS PA YUL LTAR SO SOR SNANG BA ZHES BYA
BA NI GZUGS LA SOGS PA YUL GYI RNAM PA ZHES BYA BA'I THA TSIG GO,
,TSIG LE'UR BYAS PA'I GZHI GDING BA'I PHYIR, DE'I RANG GI NGO BO
BSHAD PA MED PAR ZHES BYA BA LA SOGS PA SMRAS SO, ,JI TZAM DU

DE DAG GI RANG GI NGO BO RGYA CHER MA BSHAD PA DE TZAM DU MI SHES
TE, DE BAS NA GANG GI RANG GI NGO BO GANG YIN PA DE RAB TU BSTAN
PA'I PHYIR, DE LA KUN GZHI'I RNAM SHES NI, ,ZHES BYA BA LA SOGS
PA SMRAS SO, ,KUN GZHI RNAM PAR SHES PA SA BON THAMS CAD PA GANG
YIN PA DE RNAM PAR SMIN

@14B PAR GYUR PA'O ZHES MDOR BYAS PA'I DON TO, ,DE LA ZHES BYA
BA'I SGRA'I DON BSTAN PA'I PHYIR, DE LA ZHES BYA BA NI ZHES BYA
BA SMRAS TE, DE NI GO SLA BAS MA BSHAD DO, ,'DI CI'I PHYIR KUN
GZHI ZHES BYA SNYAM PA LA, KUN GZHI ZHES BYA BA NI ZHES BYA BA LA
SOGS PA SMRAS TE, KUN GZHI'I

RNAM PAR SHES PA ZHES BYA BA LA KUN GZHI ZHES BYA'O, ,DE SKAD CES
BYA BA'I RNAM PAR SHES PA GANG YIN PA DE NI RNAM PAR SMIN PAR
GYUR PA'O, ,'O NA CI'I PHYIR RNAM PAR SHES PA 'DI LA KUN GZHI
ZHES BYA SNYAM PA LA, DE KUN NAS NYON MONGS PA'I CHOS THAMS CAD
KYI SA BON ZHES BYA BA LA SOGS

PA SMRAS TE, 'DI LTAR RNAM PAR SHES PA 'DI NI KUN NAS NYON MONGS
PA'I CHOS THAMS CAD KYI RTEN DU GYUR PA STE, DE BAS NA KUN GZHI
ZHES BYA'O, ,'DI LTAR KUN GZHI DANG GNAS ZHES BYA BA 'DI GNYIS
NI, RNAM GRANGS SU GTOGS PA'O, ,'DI NYID LA BSHAD PA GZHAN BYA
BA'I PHYIR, YANG NA

DE LA CHOS THAMS CAD CES BYA BA LA SOGS PA SMRAS SO, ,RNAM PAR
SHES PA 'DI LA CHOS THAMS CAD 'BRAS BU NYID DU 'JUG STE, DE'I
PHYIR KUN GZHI'O, ,'JUG CES BYA BA NI 'BREL BA DANG 'DRE BA ZHES
BYA BA'I BAR DU'O, ,YANG NA RNAM PAR SHES PA DE NYID CHOS THAMS
CAD LA RGYU NYID DU

'JUG STE, DE'I PHYIR KUN GZHI'O, ,'JUG PA'I DON NI SNGA MA BZHIN
NO, ,CI'I PHYIR 'DI RNAM PAR SHES PA ZHES BYA SNYAM PA LA, RNAM
PAR SHES PAR BYED PAS RNAM PAR SHES PA'O ZHES BYA BA SMRAS TE,
'DI LTAR YUL LA RNAM PAR SHES PAR BYED PA DE BAS NA RNAM PAR SHES
PA'O, ,'O NA

KUN GZHI'I RNAM PAR SHES PA CI'I PHYIR RNAM PAR SMIN PA ZHES BYA
SNYAM PA LA, KHAMS DANG, 'GRO BA DANG SKYE GNAS DANG, RIGS THAMS
CAD DU ZHES BYA BA LA SOGS PA SMRAS TE, 'DI LTAR KHAMS GSUM DANG,
'GRO BA LNGA DANG, SKYE GNAS PA ZHI DANG, BRAM ZE'I RIGS LA SOGS

PA THAMS CAD DU KUN GZHI'I RNAM PAR SHES PA LAS DGE BA DANG MI
DGE BA'I RNAM PAR SMIN PAR 'GYUR TE, DE BAS NA RNAM PAR SMIN PA
ZHES BYA'O, ,CI'I PHYIR 'DI SA BON THAMS CAD PA ZHES BYA SNYAM PA
LA, CHOS THAMS CAD KYI SA BON ZHES BYA BA LA SOGS PA SMRAS SO,
,'DI

@15A *, ,LTAR 'DI NI CHOS THAMS CAD KYI SA BON GYI GNAS YIN TE,
DE BAS NA SA BON THAMS CAD PA'O, ,'DIR MDO SDE PAS PHYIR BRGAL
BA'I PHYIR, GAL TE 'JUG PA'I RNAM PAR SHES PA LAS GUNG NA ZHES
BYA BA LA SOGS PA SMRAS TE, 'JUG PA'I RNAM PAR SHES PA MA

GTOGS PAR RNAM PAR SHES PA GZHAN NI MI RIG GO, ,GAL TE DE DAG MA
GTOGS PAR KUN GZHI'I RNAM PAR SHES PA GZHAN ZHIG 'DOD NA, DE'I
TSE DE'I DMIGS PA YANG BRJOD DGOS, RNAM PA YANG BRJOD DGOS TE,
'DI LTAR DMIGS PA MED PA DANG, RNAM PA MED PA'I RNAM PAR

SHES PA NI MI RUNG NGO, ,GRUB PA'I MTHA' SMRA BAS, DE DMIGS PA
MED PA DANG ZHES BYA BA LA SOGS PA SMRAS TE, KUN GZHI'I RNAM PAR
SHES PA DMIGS PA MED PA DANG, RNAM PA MED PAR NI KHO BO YANG MI
'DOD MOD KYI, 'ON KYANG DE NI DMIGS PA YONGS SU MI GSAL BA DANG,
RNAM

PA YONGS SU MI GSAL BA STE, DE'I PHYIR DE 'JUG PA'I RNAM PAR SHES
PA LAS GZHAN YOD PAR MI RIGS SO, ,RNAM PAR SHES PA NI DMIGS PA
DANG RNAM PA YONGS SU MA CHAD PAR MI SRID PAS, CI'I PHYIR ZHES
DRIS PA DANG, GRUB PA'I MTHA' SMRA BAS GTAN TSIGS BSTAN PA'I
PHYIR, 'DI

LTAR; KUN GZHI'I RNAM PAR SHES PA NI, ,ZHES BYA BA LA SOGS PA
SMRAS TE, DE LTAR KUN GZHI'I RNAM PAR SHES PA NI NANG GI NYE BAR
LEN PAR SNANG BA DANG, PHYI ROL GYI RNAM PA YANG YONGS SU MI GSAL
BA SNOD DU SNANG BA DANG RNAM PA GNYIS SU 'BYUNG NGO, ,RNAM PAR
RIG PA ZHES BYA BA NI SNANG

BA DANG RNAM PA ZHES BYA BA'I BAR DU'O, ,NANG GI NYE BAR LEN PA
DE JI LTA BU SNYAM PA LA, DE LA NANG GI NYE BAR LEN PA NI ZHES
BYA BA LA SOGS PA SMRAS SO ,KUN BRTAGS PA'I NGO BO NYID LA MNGON
PAR ZHEN PA'I BAG CHAGS GANG YIN PA DANG, GNAS DANG BCAS PA'I
DBANG PO'I GZUGS GANG YIN

PA DANG, MING GANG YIN PA 'DI NI NANG GI NYE BAR LEN PA'O, ,KUN
BRTAGS PA'I NGO BO NYID RNAMS LA MNGON PAR ZHEN PA GANG YIN PA
DES BAG CHAGS GANG BSKYED PA DE NYID BRJOD DO, ,GNAS DANG BCAS PA
ZHES BYA BA LA GNAS NI LUS LA BYA'O, ,MING ZHES BYA BA NI TSOR BA
LA SOGS PA PHUNG

@15B PO BZHI PO RNAMS SO, ,DMIGS PA'I RANG GI NGO BO BSHAD NAS MI
GSAL BA NYID KYI GTAN TSIGS BSTAN PA'I PHYIR, DE'I DMIGS PA SHIN
TU PHRA BA'I PHYIR ZHES BYA BA SMRAS SO, ,DE'I DMIGS PA RNAM PA
GNYIS GANG BSHAD PA DE SHIN TU PHRA BAS KUN GZHI'I RNAM PAR SHES
PA DE NI

LEN PA MI RIGS PA DANG, GNAS SU RNAM PAR RIG PA MI RIGS PAR 'DOD
DO, ,'GREL PA'I TSIG RNAMS NI TSIG SDUD PA SNGON DU BTANG NAS DON
KHONG DU CHUD PAR 'GYUR BAS, TSIG SDUD PAR BSTAN PA'I PHYIR SMRAS
PA, KUN GZHI'I RNAM PAR SHES PA GANG LA NYE BAR LEN PA'I RNAM PAR

RIG PA MI RIGS PA DANG, GNAS KYI RNAM PAR RIG PA MI RIGS PA YOD
PA'I KUN GZHI'I RNAM PAR SHES PA DE LEN PA DANG GNAS KYI RNAM PAR
RIG PA MI RIGS PAR 'DOD DO, ,GNAS KYI RNAM PAR RIG PA NI GNAS KYI
RNAM PA DANG, GNAS SU SNANG BA ZHES BYA BA'I BAR DU'O, ,LEN PA
ZHES BYA BA 'DI

GANG YIN SNYAM PA LA, LEN PA DE NI LEN PAR BYED PA'O ZHES BYA BA
SMRAS TE, NANG GI NYE BAR LEN PA BSTAN PA GANG YIN PA DE NYID LEN
PA'I SGRAR BRJOD DO ZHES BYA BA'I THA TSIG GO, ,DE NYID BSTAN
PA'I PHYIR DE YANG BDAG LA SOGS PAR RNAM PAR RTOG PA'I BAG CHAGS
ZHES BYA BA LA SOGS PA SMRAS

SO; ;BDAG LA SOGS PAR RNAM PAR RTOG PAR RNAMS KYIS BAG CHAGS
BSKYED PA GANG YIN PA DANG, GZUGS LA SOGS PA CHOS RNAMS SU RNAM
PAR RTOG PA RNAMS KYIS BAG CHAGS BSKYED PA GANG YIN PA DE 'DIR
LEN PA ZHES BYA'O, ,CI'I PHYIR BAG CHAGS DE LEN PA ZHES BYA ZHE
NA, DE'I

PHYIR DE YOD PA'I PHYIR ZHES BYA BA LA SOGS PA SMRAS TE, 'DI LTAR
BAG CHAGS RNAM PA 'DI LTA BU YOD PAS KUN GZHI'I RNAM PAR SHES PAS
BDAG LA SOGS PA RNAM PAR RTOG PA DANG, GZUGS LA SOGS PA CHOS SU
RNAM PAR RTOG PA 'BRAS BU LEN PAS DE'I PHYIR BDAG LA SOGS PAR
RNAM

PAR RTOG PA DANG, GZUGS LA SOGS PA CHOS SU RNAM PAR RTOG PA DE
DAG GI BAG CHAGS DE NI LEN PA ZHES BYA'O, ,DE LAS TSIG GI DON 'DI
'BYUNG STE, DE YOD NA JI SKAD BRJOD PA'I 'BRAS BU LEN PAR BYED
DE, DE BAS NA BAG CHAGS LA LEN PA ZHES BYA'O, ,LEN PA BSHAD NAS

@16A *, ,JI LTAR KUN GZHI'I RNAM PAR SHES PA LEN PA MI RIGS PA
ZHES BYA BA DE BSTAN PA'I PHYIR DE NI 'DI LA 'DI'O ZHES TSOR BA'I
RNAM PAR MI RIGS PAS ZHES BYA BA LA SOGS PA SMRAS TE, LEN PA ZHES
BSTAN PA GANG YIN PA DE KUN GZHI'I RNAM PAR SHES PAS 'DI LA 'DI'O
ZHES SO SOR RANG GIS

RIG PA'I RNAM PAR MI RIGS TE, DE BAS NA KUN GZHI'I RNAM PAR SHES
PA DE LEN PA MI RIGS PA ZHES BYA'O, ,LEN PA GNYIS PA'I DON LEN PA
LA SBYAR BA'I PHYIR, YANG NA GNAS NYE BAR LEN PAS LEN PA'O ZHES
BYA BA SMRAS SO, ,GNAS ZHES BYA BA YANG NYE BAR LEN PAS LEN PA
ZHES BYA'O, ,GNAS

ZHES BYA BA DE GANG YIN SNYAM PA LA, GNAS NI LUS SO ZHES BYA BA
SMRAS SO, ,LUS NYID GNAS SU BSTAN TO, ,GNAS DE YANG GNAS DANG
BCAS PA'I DBANG PO'I GZUGS DANG MING DU RIG PAR BYA'O, ,DE'I
PHYIR PHUNG PO LNGA PA DAG NI GNAS ZHES BSTAN PA YIN NO, ,JI LTAR
NA GNAS LEN PA

ZHES BYA SNYAM PA LA, DE'I PHYIR NYE BAR LEN PA GANG YIN PA NI
NYE BAR 'GRO BA STE ZHES BYA BA LA SOGS PA SMRAS SO, ,GNAS DE'I
LEN PA GANG YIN PA DE NI NYE BAR 'GRO BA STE, DE GRUB PA DANG BDE
BA GCIG PAS LEN PA'O, ,LEN PA NI NYE BAR 'GRO BA'I SGRAR BSTAN
TE, 'DI LTAR NYE BAR LEN PA DANG,

NYE BAR 'GRO BA DANG, 'BYUNG BA NI RNAM GRANGS SU GTOGS PA'O, ,DE
LAS TSIG GI DON 'DI 'BYUNG STE, PHUNG PO LNGA PO DAG GRUB PA DANG
BDE BA GCIG PAS LEN TE NYE BAR 'GRO BA DANG 'BYUNG BA'O, ,KHAMS
KYI BYE BRAG GI GNAS NYE BAR LEN PA THA DAD PAR BSTAN PA'I PHYIR,
DE LA 'DOD PA DANG,

GZUGS KYI KHAMS NA NI GNYI GA LEN TO ZHES BYA BA LA SOGS PA SMRAS
SO, ,'DOD PA DANG GZUGS KYI KHAMS NA NI MING DANG GZUGS GNYI GA
GRUB PA DANG BDE BA GCIG PAS NYE BAR 'GRO STE, 'DI LTAR DE NA
MING DANG GZUGS MDUNG KHYIM LTA BUR PHAN TSUN BRTEN TE 'BYUNG
NGO, ,GZUGS

KYI 'DOD CHAGS DANG BRAL BAS GZUGS MED PA'I KHAMS NA NI GZUGS SU
RNAM PAR SMIN PA MNGON PAR MI 'GRUB STE, DE'I PHYIR DE NI MING
ZHES BYA BA PHUNG PO BZHI PO DAG PHAN TSUN GRUB PA DANG, BDE BA
GCIG PAS NYE BAR 'GRO'O, ,DE NA GZUGS THAMS CAD DU THAMS CAD MED
PA MA YIN GYI BAG CHAGS

@16B KYI DUS NYID DE GZUGS RNAM PAR SMIN PA'I DUS NI MA YIN NO,
,DE LTAR GNAS NYE BAR LEN PA BSHAD NAS DE'I MI RIGS PA BSTAN PA'I
PHYIR, LEN PA DE LA 'DI'O ZHES RIG PAR MI NUS PAS ZHES BYA BA LA
SOGS PA SMRAS TE, GNAS NYE BAR LEN PA DE LA 'DI'O ZHES RIG PAR MI
NUS PAS DE'I PHYIR MI

RIGS PA ZHES BYA'O, ,'DI'O ZHES BYA BA NI RANG LA 'DZIN PA LTA
BU'O, ,LEN PA MI RIGS PA BSHAD NAS, GNAS KYI RNAM PAR RIG PA
BSHAD PA'I PHYIR, ,GNAS KYI RNAM PAR RIG PA NI ZHES BYA BA LA
SOGS PA SMRAS TE, SNOD KYI 'JIG RTEN GNAS PA'I RNAM PAR RIG PA
GANG YIN PA DE 'DIR GNAS

KYI RNAM PAR RIG PA ZHES BYA'O, ,DE'I MI RIGS PA BSTAN PA'I PHYIR
DE YANG DMIGS PA DANG RNAM PA YONGS SU MA CHAD PAR 'BYUNG BAS
ZHES BYA BA LA SOGS PA SMRAS SO, ,GNAS KYI RNAM PAR RIG PA BSHAD
PA GANG YIN PA DE YANG 'DI LTAR DMIGS PA DANG, RNAM PA YONGS SU
MA CHAD PAR 'BYUNG

STE; DE'I PHYIR MI RIGS PA ZHES BYA'O, ,YANG MDO SDE PAS PHYIR
BRGAL BA'I PHYIR, JI LTAR NA RNAM PAR SHES PA DMIGS PA DANG RNAM
PA YONGS SU MA CHAD PAR 'GYUR ZHES BYA BA SMRAS TE, DMIGS PA DANG
RNAM PA YONGS SU MA CHAD PA'I RNAM PAR SHES PA LA SU ZHIG YID
CHES PAR 'GYUR,

'DI LTAR RNAM PAR SHES PA NI DUS THAMS CAD DU YUL GYI RNAM PA'I
NGO BOR 'BYUNG BAS DE NI RANG RIG PA'I RANG GI NGO BO YIN NA DE
JI LTAR NA DE'I DMIGS PA DANG, RNAM PA YONGS SU MI GCOD PAR
'GYUR, GRUB PA'I MTHA' SMRA BAS NYES PA MTSUNGS PAR BSGRUB PA'I
PHYIR, 'DI NI RNAM PAR SHES PAR SMRA

BA GZHAN DAG GI ZHES BYA BA LA SOGS PA SMRAS SO, ,GANG DAG RNAM
PAR SHES PA DRUG PO RNAMS NYID 'DOD KYI, KUN GZHI'I RNAM PAR SHES
PA NI MI 'DOD PAR RNAM PAR SHES PAR SMRA BA GZHAN MDO SDE PA LA
SOGS PA DE DAG GIS 'GOG PA'I SNYOMS PAR 'JUG PA LA SOGS PA'I DUS
DANG,

RGOL BA 'DI MTSUNGS TE, 'GOG PA DANG, 'DU SHES MED PA'I SNYOMS
PAR 'JUG PA LA SOGS PA'I DUS NA YID KYI RNAM PAR SHES PA DMIGS PA
DANG, RNAM PA YONGS SU MI GSAL BAR JI LTAR 'GYUR, ,JI STE GZHAN
DAG NA RE, DE'I TSE RNAM PAR SHES PA GZHAN MED CES ZER BA LTAN,

@17A *, ,DE'I PHYIR 'GOG PA LA SOGS PA'I DUS NA ZHES BYA BA LA
SOGS PA SMRAS TE, 'GOG PA'I SNYOMS PAR 'JUG PA LA SOGS PA'I DUS
NA, RNAM PAR SHES PA MED PAR YANG RTOGS PAR MI NUS TE ZHES BYA BA
SMRAS SO, ,CI'I PHYIR MI NUS SNYAM PA LA, DMIGS PA

DANG 'GAL BA DANG MDO DANG 'GAL BA'I PHYIR RO ZHES BYA BA SMRAS
SO, ,GAL TE DUS DE NA RNAM PAR SHES PA THAMS CAD DU THAMS CAD MED
PAR GYUR NA, DE'I TSE SNYOMS PAR 'JUG PA LAS LANGS PA NA GANG LAS
'BYUNG BAR 'GYUR, DBANG PO DANG BCAS PA'I LUS NI RIGS MI MTHUN
PA'I PHYIR, SA

BON MA YIN NO, ,SA BON MED PAR 'BYUNG BA MI RIGS TE, 'DI NI RIGS
PA'O, ,CHOS BYIN GYI MDO SDE DANG YANG 'GAL TE DE LAS NI RNAM PAR
SHES PA LUS LAS MI 'DA'O ZHES 'BYUNG NGO, ,TSIG LE'UR BYAS PA'I
GZHI GDING BA'I PHYIR, DE LA KUN GZHI'I RNAM PAR SHES PA NI ZHES
SMOS PA ZHES

BYA BA LA SOGS PA SMRAS TE, DE NI GO SLA BAS MA BSHAD DO, ,DE
LTAR GRANGS DRIS PA DANG, DUS DRIS PA DANG, RTAG TU REG DANG YID
BYED DANG, ,ZHES BYA BA LA SOGS PA SMRAS SO, ,DE NYID DGROL BA'I
PHYIR, ,RTAG TU ZHES BYA BA NI ZHES BYA BA LA SOGS PA SMRAS TE,
KUN GZHI'I RNAM PAR SHES PA

JI SRID DU GNAS PA DE SRID DU REG PA LA SOGS PA KUN TU 'GRO BA'I
CHOS LNGA PO 'DI DAG DANG MTSUNGS PA LDAN NO, ,RIG CES BYA BA'I
SGRA RNAM PAR BSGRUB PAR BYA BA'I PHYI, REG PA NI TSOR BA ZHES
BYA BA SMRAS SO, ,REG PA ZHES BYA BA'I SBRA NI 'DIR TSOR BA LAS
BYA BAR BSTAN PA DGONGS PA'O, ,REG PA

ZHES PA 'DI GANG YIN SNYAM PA LA, DE LA REG PA NI ZHES BYA BA LA
SOGS PA SMRAS TE, DBANG PO DANG YUL DANG RNAM PAR SHES PA GSUM
'DUS PAR GYUR NAS DBANG PO'I 'GYUR BA YONGS SU GCOD PA GANG YIN
PA DE NI REG PA ZHES BYA'O, ,'DI'I BYED PA BSTAN PA'I PHYIR,
,TSOR BA'I RTEN BYED PA'I LAS CAN

NO ZHES BYA BA SMRAS TE, REG PA NI TSOR BA'I RTEN GYI DNGOS POR
'GYUR TE, 'DI NI 'DI'I LAS SO, ,GSUM PO 'DI DAG GANG YIN SNYAM PA
LA, DBANG PO DANG YUL DANG RNAM PAR SHES PA GSUM NYID GSUM MO
ZHES BYA BA SMRAS TE, DON DE NI BRDA PHRAD PAR ZAD DO, ,'DUS PA
GANG YIN SNYAM PA

@17B LA; RGYU DANG 'BRAS BU'I DNGOS POR SNYAM DU GNAS PA NI ZHES
BYA BA LA SOGS PA SMRAS TE, DBANG PO LA SOGS PA GSUM PO DE RGYU
DANG 'BRAS BU NYID DU SNYAM PAR GNAS PAR GANG YIN PA DE NI GSUM
'DUS PA'O, ,REG PA JI LTAR 'BYUNG BA DE BSTAN PA'I PHYIR, DE YOD
NA ZHES BYA BA LA SOGS

PA SMRAS SO, ,GSUM 'DUS PA DE YOD NA, DE DANG DUS MTSUNGS PA NYID
NA BDE BA LA SOGS PA'I TSOR BA 'BYUNG BA DANG MTHUN PA DBANG PO'I
'GYUR BA GANG YIN PA DE DANG 'DRA BA BDE BA LA SOGS PA MYONG BAR
'GYUR BA'I YUL GYI 'GYUR BA BDE BA LA SOGS PA MYONG BAR 'GYUR
BA'I RNAM PA DE YONGS SU

GCOD PA GANG YIN PA DE REG PA'O, ,BDE BA LA SOGS PA MYONG BAR
'GYUR BA ZHES BYA BA NI, BDE BA LA SOGS PA'I TSOR BA 'BYUNG BA
DANG MTHUN PA ZHES BYA BA'I THA TSIG GO, ,DBANG PO'I 'GYUR BA
GANG YIN SNYAM PA LA, DBANG PO YANG BYE BRAG GANG GIS ZHES BYA BA
LA SOGS PA SMRAS TE, DBANG

PO BYE BRAG GANG DANG LDAN NA BDE BA LA SOGS PA RGYU NYID DU
'GYUR BA DE NI DE'I 'GYUR BA ZHES BYA'O, ,CI'I PHYIR 'DI REG PA
ZHES BYA SNYAM PA LA, REG PA YANG ZHES BYA BA LA SOGS PA SMRAS
TE, 'DI LTAR REG PA 'DI DBANG PO'I 'GYUR BA DANG 'DRA BAS DBANG
PO LA REG PA'AM, DBANG PO DE DANG 'DRA

BA'I 'GYUR BAS REG PA STE, DE BAS NA REG PA ZHES BYA'O, ,DBANG
PO'I 'GYUR BA DANG 'DRA BAS DBANG PO LA REG PA ZHES BYA BA NI, JI
LTAR DBANG PO BDE BA LA SOGS PA 'BYUNG BA DANG MTHUN PA DE BZHIN
DU, REG PA YANG BDE BA LA SOGS PA 'BYUNG BA DANG MTHUN PA STE,
DE'I PHYIR 'GYUR BA DANG 'DRA

BAS PHAN TSUN REG PA DANG MTSUNGS SO, ,REG PA NI YUL GYI 'GYUR BA
BDE BA LA SOGS PA MYONG BAR 'GYUR BA YONGS SU GCOD PA STE, DE LA
DMIGS PA'I PHYIR RO, ,DE LA MA DMIGS PA'I PHYIR DBANG PO'I 'GYUR
BA YONGS SU GCOD PA NI MA YIN SNYAM NA, REG PA DE DBANG PO'I
'GYUR BA YONGS

SU GCOD PA ZHES JI SKAD DU BYA ZHE NA, DE'I PHYIR YUL GYI 'GYUR
BA YONGS SU GCOD PA'I BDAG NYID YIN DU ZIN KYANG ZHES BYA BA LA
SOGS PA SMRAS SO, ,'DI LTAR 'GYUR BA DANG 'DRA BAS DBANG PO LA
REG PA'AM, DES REG PA NYID KYI PHYIR, YUL GYI 'GYUR BA YONGS SU
GCOD PA'I NGO BO NYID

@18A *, ,YIN DU ZIN KYANG, DE DBANG PO'I 'GYUR BA YONGS SU GCOD
PA ZHES BSHAD DO, ,DE LTAR REG PA'I RANG GI NGO BO BRJOD NAS,
BYED PA BSTAN PA'I PHYIR, 'DI'I LAS NI TSOR BA'I RTEN TE ZHES BYA
BA SMRAS TE, DON DE NI BRDA PHRAD PAR ZAD DO, ,LAS DE YANG LUNG

GIS BSTAN PA'I PHYIR, DE SKAD DU MDO LAS KYANG ZHES BYA BA LA
SOGS PA SMRAS TE, MDO LAS BDE BA MYONG BAR 'GYUR BA'I REG PA NI
BDE BA'I TSOR BA 'BYUNG BA'I RGYU'O ZHES GSUNGS TE, DE BAS NA
'DI'I LAS NI TSOR BA'I RTEN NYID DO, ,KHONG DU CHUD SLA BAR BYA
BA'I PHYIR, SEMS LAS BYUNG BA

RNAMS KYI LAS 'DI BRJOD DE, 'DI LTAR 'DI DAG GI LAS BRJOD NA SO
SOR NGES PA'I NGO BO BDE BLAG TU RTOGS PAR NUS SO, ,SEMS LAS
BYUNG BA GNYIS PA DGROL BA'I PHYIR, YID LA BYED PA NI SEMS KYI
'JUG PA'O ZHES BYA BA SMRAS SO, ,DE NYID DGROL BA'I PHYIR 'JUG
PAR BYED PAS 'JUG PA

STE ZHES BYA BA SMRAS SO, ,'JUG PAR BYED PAS NA 'JUG PA STE ZHES
BYA BA 'DIS NI NGES PA'I TSIG BSTAN TO, ,DMIGS PA LA GANG GIS
SEMS MNGON DU PHYOGS PAR BYED PA DE YID LA BYED PA ZHES BYA STE,
'DZIN 'DOD PA'I YUL LA GANG GIS SEMS GTOD CES BYA BA'I THA TSIG
GO,,

DE'I BYED PA BSTAN PA'I PHYIR, DE NI DMIGS PA LA SEMS 'DZIN PA'I
LAS CAN TE ZHES BYA BA SMRAS TE, 'DI'I LAS NI DMIGS PA LA SEMS
'DZIN PA'O, ,JI LTAR 'DZIN SNYAM PA LA SEMS 'DZIN PA NI ZHES BYA
BA LA SOGS PA SMRAS TE, MNGON PAR 'DOD PA'I DMIGS PA DE NYID LA

SEMS YANG DANG YANG GTOD PA NI 'DZIN PA'O, ,DE CI YID LA BYED PA
THAMS CAD KYI LAS SAM, 'ON TE 'GA' ZHIG GI LAS YIN ZHE NA, DE'I
PHYIR LAS DE YANG ZHES BYA BA LA SOGS PA SMRAS TE, DMIGS PA GCIG
LA SEMS KYI RGYUN NGES PA'I MTSAN NYID DE NI LAS SU BSTAN TO, ,

DE NI YID LA BYED PA BYE BRAG CAN GYI DBANG DU BYAS TE BSHAD KYI,
DE SEMS KYI SKAD CIG RE RE LA 'JUG PA NI MA YIN TE, 'DI LTAR DE
NI SEMS KYI SKAD CIG GCIG NYID LA LAS BYED PA YIN GYI, SKAD CIG
GZHAN LA NI MA YIN NO, ,YID LA BYED PA BYE BRAG CAN GYI DBANG DU
BYAS ZHES BYA BA NI

@18B BSAM GTAN PA RNAMS KYI YID LA BYED PA GANG YIN PA DE'I DBANG
DU BYAS ZHES BYA BA'I THA TSIG GO, ,SEMS LAS BYUNG BA GSUM PA
BSTAN PA'I PHYIR, TSOR BA NI MYONG BA'I RANG BZHIN NO ZHES BYA BA
SMRAS SO, ,YUL YID DU 'ONG BA LA SOGS PA'I RANG GI MYONG BA'I NGO
BO NYID NI TSOR BA STE, GANG GIS

YUL YID DU 'ONG BA LA SOGS PA MYONG BAR BYED PA DE TSOR BA ZHES
BYA BA'I THA TSIG GO, ,'DI'I RAB TU DBYE BA BSTAN PA'I PHYIR, DE
YANG YUL SIM PAR BYED PA ZHES BYA BA LA SOGS PA SMRAS TE, 'DI
LTAR DES YUL SIM PAR BYED PA DANG, GDUNG BAR BYED PA DANG GNYIS
KA'I RNAM PA LAS DBEN

PA'I RANG GI NGO BO MNGON DU BYED DE, DE'I PHYIR BDE BA LA SOGS
PA'I BYE BRAG GIS RNAM PA GSUM DU 'GYUR RO, ,'DI NYID LA BSHAD PA
GZHAN BYA BA'I PHYIR, 'DI SNYAM DU SEMS TE ZHES BYA BA LA SOGS PA
SMRAS SO, ,KHA CIG NI 'DI LTAR LAS DGE BA DANG MI DGE BA'I 'BRAS
BU RNAM PAR

SMIN PA 'DIS MYONG BAR BYED PAS DE BAS NA MYONG BA'O SNYAM DU
SEMS SO, ,LAS GANG GIS NA 'BRAS BU GANG YIN PA DE BSTAN PA'I
PHYIR, DE LA BDE BA MYONG BA NI LAS DGE BA RNAMS KYI 'BRAS BU
RNAM PAR SMIN PA'O ZHES BYA BA LA SOGS PA SMRAS SO, ,LAS DGE MI
DGE GNYI GA'I

ZHES BYA BA NI 'DIR CHUNG BA LA STE, GANG DAG LAS DGE BA NYID KYI
CHUNG BA NA RNAM PAR SMIN PA SDUG BSNGAL YANG MA YIN, BDE BA YANG
MA YIN PAR 'DOD PA DE DAG GI GZHUNG LTAR NA GNYIS KA'I ZHES NI
BRJOD PAR MI BYA'O, ,LHAG MA NI GO SLA BAS MA BSHAD DO, ,DE LTAR
TSOR BA GSUM PO DE DAG

GI LAS KYI RNAM PAR SMIN PA NYID BSHAD DO, ,DA NI BYE BRAG TU
BSTAN PA'I PHYIR, 'DI NI KUN GZHI'I RNAM PAR SHES PA NYID CES BYA
BA LA SOGS PA SMRAS TE, 'DI LTAR KUN GZHI'I RNAM PAR SHES PA NYID
LAS DGE BA DANG MI DGE BA RNAMS KYI RNAM PAR SMIN PA STE, DE'I
PHYIR YANG DAG PA'I DON DU,

KUN GZHI'I RNAM PAR SHES PA DANG MTSUNGS PAR LDAN PA'I BTANG
SNYOMS NYID LAS DGE BA DANG MI DGE BA RNAMS KYI 'BRAS BU RNAM PAR
SMIN PA'O, ,BDE BA DANG SDUG BSNGAL NI LAS DGE BA DANG, MI DGE
BA'I RNAM PAR SMIN PA LAS BYUNG BA'I PHYIR, RNAM PAR SMIN PA ZHES
BYA BA NYE BAR 'DOGS PAR

@19A *, ,BYED DO, ,BDE BA LA SOGS PA'I RANG GI NGO BO BSTAN PA'I
PHYIR, DE LA BDE BA MYONG BA NI ZHES BYA BA LA SOGS PA SMRAS TE,
TSOR BA GANG BYUNG NA BRAL BAR MNGON DU 'DOD PAR MI 'GYUR TE,
BDAG 'DI DANG NAM YANG BRAL BAR MA GYUR CIG SNYAM PA DANG, GANG
'GAGS

NA 'PHRAD PAR MNGON DU 'DOD PA SKYE STE, BDAG GI 'DI'I YANG SKYE
BAR GYUR CIG SNYAM PA'I MYONG BA DE NI BDE BA ZHES BYA'O, ,DE LAS
BZLOG PA NI SDUG BSNGAL MYONG BAR RIG PAR BYA'O, ,GANG BYUNG NGAM
'GAGS KYANG RUNG, 'BRAL BA DANG 'PHRAD PAR MNGON DU 'DOD PA MI
SKYE BA DE NI SDUG BSNGAL

YANG MA YIN BDE BA YANG MA YIN PA MYONG BA ZHES BYA'O, ,SEMS LAS
BYUNG BA BZHI PA BSTAN PA'I PHYIR, 'DU SHES NI YUL LA MTSAN MAR
'DZIN PA'O ZHES BYA BA SMRAS SO, ,DE NYID DGROL BA'I PHYIR, YUL
NI DMIGS PA'O ZHES BYA BA LA SOGS PA SMRAS TE, DMIGS PA NI YUL
GYI

SGRAR BSTAN TO, ,YUL DE'I BYE BRAG NI MTSAN MA'I SGRAR BSTAN TE,
SNGON PO DANG SER PO LA SOGS PA DMIGS PA RNAM PAR GZHAG PA'I BYED
RGYU GANG YIN PA DE NI RGYU ZHES BYA BA'I THA TSIG GO, ,'DI NI
SNGON PO NYID DE SER PO MA YIN NO ZHES BYA BA DE LTA BU RNAM PA
LA RTOG PA GANG YIN PA DE NI DE LA

MTSAN MAR 'DZIN PA'O, ,DE NI 'DI SKAD DU SNGON PO DANG SER PO LA
SOGS PA RNAM PAR GZHAG PA'I RGYU GANG GIS 'DZIN PA DE NI 'DU SHES
SO ZHES BSTAN PAR 'GYUR RO, ,SEMS LAS BYUNG BA LNGA PA BSTAN PA'I
PHYIR, SEMS PA NI SEMS MNGON PAR 'DU BYED PA ZHES BYA BA LA SOGS
PA SMRAS

TE; SEMS LA MNGON PAR 'DU BYED PA'I MTSAN NYID KYI CHOS SEMS G-YO
BAR BYED PA'I NGO BO GANG YIN PA DE SEMS PA'O, ,MNGON PAR 'DU
BYED CES BYA BA NI BYED PA'O, ,G-YO BAR BYED CES BYA BA NI BSKYOD
PA DANG, BYED PA ZHES BYA BA'I BAR DU'O, ,'BRAS BU'I SGO NAS
'DI'I RANG GI NGO BO

BSTAN PA'I PHYIR, GANG YOD NA ZHES BYA BA LA SOGS PA SMRAS TE,
DPER NA KHAB LONG GI DBANG GIS LCAGS G-YO BAR 'GYUR BA DE BZHIN
DU GANG YOD NA DMIGS PA LA SEMS G-YO BAR 'GYUR BA DE SEMS PA ZHES
BYA'O, ,G-YO BA ZHES BYA BA NI 'GUL BA'O, ,DE NI 'DI SKAD DU GANG
GI

@19B DBANG GIS YUL LA 'DZIN PAR SEMS KYI BYED PA 'BYUNG BA DE
SEMS PA'O ZHES BSTAN PAR 'GYUR RO, ,TSIG LE'UR BYAS PA DANG SBYAR
BAR BYA BA'I PHYIR, ,TSOR BA NI RNAM PA GSUM STE ZHES BYA BA LA
SOGS PA SMRAS TE, GSUNG RAB LAS NI TSOR BA RNAM PA GSUM 'BYUNG
NA, KUN GZHI'I RNAM

PAR SHES PA LA CI'I PHYIR SPYIR BSHAD, DE BAS NA DE LA TSOR BA
GANG YIN PA YANG MI SHES, DE BZHIN DU GSUNGS RAB LAS DGE BA LA
SOGS PA'I BYE BRAG GI CHOS RNAM PA BZHI 'BYUNG NA, KUN GZHI'I
RNAM PAR SHES PA LA GANG 'DU PAR 'GYUR BA YANG MI SHES PAS DE'I
PHYIR, DE LA TSOR BA BTANG

SNYOMS TE ZHES BYA BA LA SOGS PA SMRAS TE, DE LA ZHES BYA BA NI
KUN GZHI'I RNAM PAR SHES PA ZHES BYA BA LA SOGS PA SMRAS TE DE NI
GO SLA BAS MA BSHAD DO, ,KUN GZHI'I RNAM PAR SHES PA DE LA TSOR
BA BTANG SNYOMS 'BA' ZHIG STE, BDE BA YANG MED, SDUG BSNGAL YANG
MED DO, ,

CI'I PHYIR SNYAM PA LA, DE GNYIS KYI DMIGS PA DANG RNAM PA YONGS
SU CHAD PA'I PHYIR RO ZHES BYA BA SMRAS TE, 'DI LTAR BDE BA DANG
SDUG BSNGAL NGAG GI DMIGS PA DANG RNAM PA NI GSAL BA YIN LA, KUN
GZHI'I RNAM PAR SHES PA'I DMIGS PA DANG, RNAM PA YONGS SU MI GSAL
NA,

JI LTAR DE GNYIS DANG MTSUNGS PAR LDAN PAR 'GYUR, SU DAG 'DOD
CHAGS DANG ZHE SDANG BAG LA NYAL BAR BYED PA'I PHYIR RO ZHES 'DOD
PA DE DAG NI 'BREL BA MED PAR 'DOD PA'O, ,BDE BA DANG SDUG BSNGAL
THAMS CAD NI MTSUNGS PAR LDAN PAS, 'DOD CHAGS DANG ZHE SDANG BAG
LA NYAL BAR BYED PA

MA YIN TE, 'DI LTAR DGE BA DANG LUNG DU MA BSTAN PA DANG, ZAG PA
MED PA'I BDE BA YANG YOD DO, ,DE BZHIN DU SDUG BSNGAL YANG DGE BA
DANG LUNG DU MA BSTAN PA YANG YOD DE, DE DAG NI 'DOD CHAGS DANG
ZHE SDANG DANG MTSUNGS PAR LDAN PA MA YIN NA, JI LTAR NA BDE BA
DANG SDUG BSNGAL DE

DAG THAMS CAD 'DOD CHAGS DANG ZHE SDANG BAG LA NYAL BAR BYED PAR
'GYUR, ,DA NI LUNG DU MA BSTAN PA NYID DU BSTAN PA'I PHYIR, ,DE
NI MA BSGRIBS LUNG MA BSTAN, ,ZHES BYA BA SMRAS TE, KUN GZHI'I
RNAM PAR SHES PA NI MA BSGRIBS PA LUNG DU MA BSTAN PA YIN PAR
KHONG DU CHUD PAR BYA'O, ,DE

@20A *, ,ZHES BYA BA NI KUN GZHI'I RNAM PAR SHES PA DANG SBYAR
TE, 'DI LTAR DE'I SKABS YIN PA'I PHYIR RO, ,BYE BRAG GNYIS NYE
BAR BZUNG BA'I 'BRAS BU BSTAN PA'I PHYIR, DE LA MA BSGRIBS PA
SMOS PAS NI ZHES BYA BA LA SOGS PA SMRAS TE, MA BSGRIBS PA SMOS
PAS NI,

BSGRIBS PA LAS RNAM PAR BYED DO, ,LUNG DU MA BSTAN PA SMOS PAS NI
DGE BA DANG MI DGE BA LAS RNAM PAR 'BYED DO, ,'DI LTAR KUN GZHI'I
RNAM PAR SHES PA NI DGE BA MA YIN TE, DGE BA'I RTZA BA CHAD PA
RNAMS LA YANG DE YOD PA'I PHYIR RO, ,'DIR MI DGE BAR YANG GZUNG
BAR MI BYA STE, 'DI

LTAR MI DGE BA'I CHOS RNAMS NI MA BSGRIBS PA MA YIN NO, ,'DI CI'I
PHYIR MA BSGRIBS SNYAM PA LA, YID KYIS PA'I ZHES BYA BA LA SOGS
PA SMRAS SO, ,'DI LTAR YID KYI GLO BUR GYI NYE BA'I NYON MONGS PA
RNAMS KYIS BSGRIBS PA MA YIN TE, DE'I PHYIR MA BSGRIBS PA ZHES
BYA'O, ,MA BSGRIBS

PA ZHES BYA BA NI RNYOG PA CAN DU MA BYAS PA'AM, MA G-YOGS PA'I
PHYIR RO, ,'DI'I LUNG DU MA BSTAN PA'I GTAN TSIGS SMOS PA, RNAM
PAR SMIN PA YIN PAS ZHES BYA BA LA SOGS PA'O, ,'DI LTAR KUN
GZHI'I RNAM PAR SHES PA 'DI NI RANG GI RNAM PAR SMIN PA'I NGO BO
NYID DO, ,DE'I PHYIR RNAM

PAR SMIN PA NI LUNG DU MI STON TE, RNAM PAR SMIN PA LAS RNAM PAR
SMIN PA GZHAN MI 'BYUNG NGO, ,DE BAS NA LUNG DU MA BSTAN ZHES
BYA'O, ,RNAM PAR SMIN PA'I NGO BO NYID YIN PAS DGE BA'AM, MI DGE
BA NYID DU LUNG DU MI STON TE, ,DE'I PHYIR YANG LUNG DU MA BSTAN
PA ZHES BYA'O, ,KUN GZHI'I

RNAM PAR SHES PA LA DPYAD PA BYAS PA JI SNYED PA DE THAMS CAD REG
PA LA SOGS PA LA YANG BSTAN PA'I PHYIR, REG PA LA SOGS PA'ANG DE
BZHIN NO ZHES BYA BA SMRAS SO, ,DE NYID DGROL BA'I PHYIR, JI LTAR
KUN GZHI'I RNAM PAR SHES PA GCIG TU RNAM PAR SMIN PA ZHES BYA BA
LA SOGS PA SMRAS

TE; DON DE NI BRDA PHRAD PA ZAD DO, ,REG PA LA SOGS PA LA SBYANG
BA'I PHYIR, DE BZHIN DU REG PA LA SOGS PA YANG ZHES BYA BA LA
SOGS PA SMRAS TE, DE YANG GO SLA BAS MA BSHAD DO, ,CI'I PHYIR REG
PA LA SOGS PA YANG KUN GZHI'I RNAM PAR SHES PA DANG MTSUNGS SNYAM
PA LA, RNAM PAR SMIN

@20B PA DANG MTSUNGS PAR LDAN PA RNAMS, RNAM PAR SMIN PA MA YIN
PA DANG, DMIGS PA DANG RNAM PA YONGS SU MA CHAD PA YANG DMIGS PA
DANG RNAM PA YONGS SU CHAD MI SRID DE ZHES BYA BA SMRAS TE, DE
YANG GO SLA BAS MA BSHAD DO, ,GZHAN DU YANG DE BZHIN DU BRJOD PAR
BYA'O ZHES BYA BA LA REG PA

LA SOGS PA DANG MTSUNGS PAR LDAN PA NI KUN GZHI'I RNAM PAR SHES
PA DANG MTSUNGS PAR LDAN PA RNAMS NI REG PA LA SOGS PA DANG
MTSUNGS PAR MI LDAN PA MA YIN NO, ,DE LTAR BTANG SNYOMS DANG
MTSUNGS PAR LDAN PA LDAN PA'I KUN GZHI'I RNAM PAR SHES PA DANG
MTSUNGS PAR LDAN PA RNAMS

NI TSOR BA GZHAN DANG MTSUNGS PAR LDAN PA MA YIN TE, 'DI LTAR KUN
GZHI'I RNAM PAR SHES PA MA BSGRIBS LA LUNG DU MA BSTAN PA DANG
MTSUNGS PAR LDAN PA RNAMS NI DGE BA DANG MI DGE BA NYID DU MI
RUNG NGO, ,KUN GZHI'I RNAM PAR SHES PA RTAG GAM MI RTAG PA LA
RMONGS NAS, ,LA LA CI

KUN GZHI'I RNAM PAR SHES PA DE ZHES BYA BA LA SOGS PA 'DRI STE,
KYE CI KUN GZHI'I RNAM PAR SHES PA DE GCIG PU ZHIG 'KHOR BA'I
MTHA' JI SRID PA DE SRID DU MI 'JIG PAR 'JUG GAM, 'ON TE SKAD CIG
GCIG NAS GCIG TU BRGYUD PA'I RGYUN GYIS 'KHOR BA JI SRID PA'I
RJES SU 'JUG PA

ZHIG CE NA, GRUB PA'I MTHA' SMRA BAS, DE GCIG PU THA DAD PA MED
PAR 'JUG PA MA YIN TE ZHES BYA BA LA SOGS PA SMRAS SO, ,KYE KUN
GZHI'I RNAM PAR SHES PA DE GCIG PU THA DAD PA MED PAR JI SRID
'KHOR GYI BAR DU RJES SU 'JUG PA NI MA YIN TE, DE NI SKAD CIG MA
GCIG SU RJES

SU 'JUG PA'O, ,GCIG PU THA DAD PA MED PA ZHES BYA BA LA THA DAD
PA MED PA'I SGRA NI 'DRE BA LA YANG BSNYEGS TE, DE'I PHYIR GCIG
CES BYA BA SMOS SO, ,GCIG PU'I SGRA YANG DON GZHAN GYI TSIG TU
MTHONG STE, DE'I PHYIR THA DAD PA MED PAR SMOS SO, ,DE BAS NA MI
'JIG PA MA YIN

PA'I RANG GI NGO BOR 'JUG GO ZHES, DE SKAD BSTAN PAR 'GYUR RO,
,JI LTAR 'JUG SNYAM PA LA, DE NI RGYUN 'BAB CHU BO BZHIN, ,ZHES
BYA BA SMRAS TE, DE NI KUN GZHI'I RNAM PAR SHES PA DE CHU BO'I
RGYUN BZHIN DU 'BAB PA'O, ,DNGOS PO GCIG PU THA DAD PA MED PA DE
BSTAN PA'I PHYIR,

@21A *, ,DE NI ZHES BYA BA NI KUN GZHI'I RNAM PAR SHES PA NYID
DANG ZHES BYA BA SMRAS TE, DE NI GO SLA BAS MA BSHAD DO, ,RGYUN
GYI RANG GI NGO BO BSTAN PA'I PHYIR, DE LA RGYUN NI ZHES BYA BA
LA SOGS PA SMRAS SO, ,RGYU DANG 'BRAS BU BAR CHAD MED PAR RGYUN
DU 'BYUNG BA NI RGYUN ZHES

BYA'O, ,CHU BO'I RANG GI NGO BO BSTAN PA'I PHYIR, CHU BO'I TSOGS
ZHES BYA BA LA SOGS PA SMRAS TE, CHU BO'I TSOGS KYI SNGA PHYI'I
CHU RGYUN MI 'CHAD PA GANG YIN PA DE NI CHU BO ZHES BYA'O, ,DE
LTAR TSIG GI DON BSHAD NAS MDOR BYAS PA'I DON BSTAN PA'I PHYIR,
JI LTAR CHU BO RTZVA DANG ZHES

BYA BA LA SOGS PA SMRAS TE, JI LTAR CHU BO RTZVA LA SOGS PA DED
CING 'BAB PA DE BZHIN DU, KUN GZHI'I RNAM PAR SHES PA BSOD NAMS
DANG BSOD NAMS MA YIN PA DANG MI G-YO BA'I LAS KYI BAG CHAGS DANG
LDAN PA YANG REG PA LA SOGS PA BSDUS NAS, RGYUN MI 'CHAD PAR
RGYUN DU 'BYUNG NGO,,

YANG GZHAN DE LTAR RGYUN DU 'BYUNG BA DE ZHES BYA BA LA SOGS PA
'DRI STE, KUN GZHI'I RNAM PAR SHES PA DE LTAR RGYUN DU 'BYUNG BA
GANG GI DUS NA LDOG PAR 'GYUR BA BRJOD DGOS SO, ,GRUB PA'I MTHA'
SMRA BAS, DGRA BCOM PA NYID NA DE LDOG GO ZHES BYA BA LA SOGS PAR
SMRAS SO, ,DGRA BCOM PA

NYID THOB PA'I DUS NA DE LDOG PAR 'GYUR RO, ,DGRA BCOM PA NYID
KYANG MI SHES NAS, DGRA BCOM PA NYID CES BYA BA CI ZHE NA ZHES
'DRI'O, ,GRUB PA'I MTHA' SMRA BAS, GANG DANG LDAN NA DGRA BCOM PA
ZHES BYA ZHES BYA BA SMRAS TE, CHOS GANG DANG LDAN NA SROG CHAGS
'DI DGRA BCOM PA'O ZHES BYA

BA DE DGRA BCOM PA NYID CES BYA'O, ,GZHAN GYIS CHOS DE YANG MA
SHES NAS, CI DANG LDAN NA ZHES BYA BA LA SOGS PA 'DRI STE, CHOS
GANG DANG LDAN NA DGRA BCOM PA ZHES BYA ZHE NA, GRUB PA'I MTHA'
SMRA BAS, ZAD PA SHES PA DANG ZHES BYA BA LA SOGS PA SMRAS TE,
ZAD PA SHES PA DANG MI SKYE BA

SHES PA THOB PA'I PHYIR DGRA BCOM PA ZHES BYA'O, ,KUN GZHI'I RNAM
PAR SHES PA DE JI LTAR LDOG PAR 'GYUR ZHE NA, DE'I TSE, KUN
GZHI'I RNAM PAR SHES PA LA, ,ZHES BYA BA LA SOGS PA SMRAS TE, 'DI
LTAR DGRA BCOM PA'I DUS DE NA KUN GZHI'I RNAM PAR SHES PA LA GNAS
PA'I

@21B GNAS NGAN LEN GANG CI YOD PA DE THAMS CAD MA LUS PAR SPONG
NGO, ,DE'I PHYIR KUN GZHI'I RNAM PAR SHES PA LDOG PAR 'GYUR TE,
DE'I TSE DE NYON MONGS PA'I SA BON GYI GZHI NYID DANG BRAL BAR
'GYUR ZHES BYA BA'I THA TSIG GO, ,GANG GI DUS NA KUN GZHI'I RNAM
PAR SHES PA LDOG PA DE

NYID KYI DUS NA DGRA BCOM PA ZHES BYA STE, 'DI LTAR RNAM PAR GROL
BA'I SKU'AM, CHOS KYI SKU THOB PA NA DGRA BCOM PA ZHES BSTAN TO,
,DE LTAR RNAM PAR SMIN PA ZHES BYA BA'I GYUR PA RGYA CHER BSHAD
ZIN TO, ,RNAM PAR 'BYED PA DANG BCAS PA ZHES BYA BA NI RGYA CHER
RO, ,GYUR PA GNYIS PA DANG

SBYAR BA'I PHYIR, DE NI NGAR SEMS ZHES BYA BA GYUR PA GNYIS PA
STE ZHES BYA BA SMRAS TE, DE NI GO SLA BAS MA BSHAD DO, ,DE GANG
ZHIG YIN SNYAM PA LA, DE LA GNAS DE RAB 'BYUNG ZHING, ,ZHES BYA
BA LA SOGS PA SMRAS TE, 'DI NI PHYIS 'CHAD PAR 'GYUR RO, ,DA NI
'DIR TSIG

LE'UR BYAS PA DANG SBYAR BA BSTAN PA'I PHYIR, DE LA JI LTAR MIG
LA SOGS PA'I RNAM PAR SHES PA RNAMS KYI GNAS ZHES BYA BA LA SOGS
PA SMRAS TE, JI LTAR MIG GI RNAM PAR SHES PA LA SOGS PA'I GNAS
DANG DMIGS PA GRAGS PA DE BZHIN DU, NYON MONGS PA CAN GYI YID
KYIS DE GNYIS

MA GRAGS TE, GNAS DANG DMIGS PA LA MI LTOS PAR 'JUG PA NI MI RUNG
NGO, ,DE BAS NA DE'I GNAS DANG DMIGS PA BSTAN PA DANG, NGES PA'I
TSIG BSTAN PA'I PHYIR, DE LA GNAS TE RAB 'BYUNG ZHING, ,ZHES BYA
BA LA SOGS PA TSIG LE'UR BYAS PA DE SMOS SO, ,NYON MONGS PA

CAN GYI YID NI KUN GZHI'I RNAM PAR SHES PA LA BRTEN CING DMIGS
NAS 'BYUNG STE, DE NI NGAR SEMS PA'I BDAG NYID YIN PAS YID CES
BRJOD DO ZHES MDOR BYAS PA'I DON TO, ,YAN LAG BSHAD PAR BYA BA'I
PHYIR, DE LA GNAS TE RAB 'BYUNG ZHES BYA BA LA SOGS PA SMRAS TE,
DE LA

ZHES BYA BA NI 'DIR KUN GZHI'I RNAM PAR SHES PA DANG SBYAR RO
ZHES BYA BA THA TSIG GO, ,JI LTAR KUN GZHI'I RNAM PAR SHES PA
'DI'I GNAS YIN SNYAM PA LA, DE NI BDAG CHAGS KYI GNAS YIN TE ZHES
BYA BA LA SOGS PA SMRAS TE, 'DI LTAR NYON MONGS PA CAN GYI YID
KYI BAG CHAGS GANG

@22A *, ,YIN PA DE'I GNAS NI KUN BZHI'I RNAM PAR SHES PA STE,
DE'I PHYIR NYON MONGS PA CAN GYI YID KUN GZHI'I RNAM PAR SHES PA
LA GNAS BCAS NAS 'BYUNG ZHES BYA'O, ,'BYUNG ZHES BYA BA DE'I
BSHAD PA NI RGYUN GYIS SKYE ZHES BYA BA STE, SKAD CIG GCIG NAS
GCIG TU BRGYUD

PAS SKYE ZHES BYA BA'I THA TSIG GO, ,'DI NYID LA BSHAD PA GZHAN
BYA BA'I PHYIR, YANG NA KHAMS SAM SA GANG DU ZHES BYA BA LA SOGS
PA SMRAS TE, 'DOD PA LA SOGS PA'I KHAMS GANG DANG, BSAM GTAN DANG
PO LA SOGS PAS GANG DU KUN GZHI'I RNAM PAR SHES PA RNAM PAR SMIN
PA THOB

PA DER, NYON MONGS PA CAN GYI YID DE YANG RNAM PAR SMIN PA 'THOB
STE, GANG GI PHYIR KHAMS DE DANG, SA DE PA YIN PA DE'I PHYIR KUN
GZHI'I RNAM PAR SHES PA DANG 'BREL PAR 'BYUNG BAS NA DE LA GNAS
TE 'BYUNG BA ZHES BYA'O, ,'DI'I DMIGS PA BSTAN PA'I PHYIR, DE LA
DMIGS PA

ZHES BYA BA SMRAS SO, ,DE NYID DGROL BA'I PHYIR, KUN GZHI'I RNAM
PAR SHES PA NYID LA DMIGS PA STE ZHES BYA BA LA SOGS PA SMRAS SO,
,'DI LTAR NYON MONGS PA CAN GYI YID NI 'JIG TSOGS LA LTA BA LA
SOGS PA DANG MTSUNGS PAR LDAN PA STE, DE'I PHYIR NGA DANG NGA'I
ZHES

BYA BA'I RNAM PA 'DIS KUN GZHI'I RNAM PAR SHES PA NYID LA DMIGS
SO, ,GNAS NYID LA DMIGS PA MI DO ZHES TE GZHAN GYIS JI LTAR NA
ZHES BYA BA LA SOGS PA DRIS TE, GNAS SU GYUR PA'I SEMS GANG LAS
NYON MONGS PA CAN GYI YID BYUNG BA DE NYID, DE'I DMIGS

PAR JI LTAR 'GYUR, DMIGS PA'I DON YANG GZHAN LA GNAS KYI DON YANG
GZHAN YIN NA DE GNYIS GCIG TU JI LTAR RUNG, GRUB PA'I MTHA' SMRA
BAS MTSUNGS PAR BSGRUB PA'I PHYIR, JI LTAR KHA CIG DE MI 'DOD
KYANG ZHES BYA BA LA SOGS PA SMRAS SO, ,GANG DAG NYON MONGS PA

CAN GYI YID MI 'DOD PA DE DAG GI GZHUNG LTAR NA YANG, JI LTAR
'GA' ZHIG 'GAGS MA THAG TU RANG GI SEMS LA SO SOR RTOG PA'I DUS
NA DE MA THAG PA'I RKYEN DU GYUR PA'I SEMS GANG LAS YID KYI RNAM
PAR SHES PA 'BYUNG BA SEMS DE NYID DMIGS PA YIN ZHING, YID KYI
RNAM

@22B PAR SHES PA DE 'BYUNG STE, JI LTAR YID KYI RNAM PAR SHES PA
DE RANG GI GNAS LA DMIGS PA DE BZHIN DU, NYON MONGS PA CAN GYI
YID KYANG RANG GI GNAS LA DMIGS PAR 'GYUR RO, ,YANG RANG GI GNAS
LA DMIGS PA'I RNAM PAR SHAS PA DE MING CI ZHES BYA SNYAM PA LA,
YID

CES BYA BA'I RNAM PAR SHES PA ZHES BYA BA LA SOGS PA SMRAS TE, DE
NI GO SLA BAS MA BSHAD DO, ,DE LTAR TSIG GI DON BSHAD NAS MDOR
BYAS PA'I DON BSTAN PA'I PHYIR, KUN GZHI'I RNAM PAR SHES PA GANG
YIN PA DE LA BRTEN TE ZHES BYA BA LA SOGS PA SMRAS TE, YID CES
BYA BA'I RNAM

PAR SHES PAR BRJOD PA GANG YIN PA DE KUN GZHI'I RNAM PAR SHES PA
LA BRTEN NAS 'BYUNG NGO, ,DMIGS PA YANG KUN GZHI'I RNAM PAR SHES
PA YIN NO, ,YID CES BYA BA'I SGRA'I RNAM PAR BCAD PA BSTAN PA'I
PHYIR, DE LA DMIGS PA YID CES BYA BA 'DIS NI ZHES BYA BA LA SOGS
PA SMRAS

TE; YID SMOS PAS NI RNAM PAR SHES PA 'DI KUN GZHI'I RNAM PAR SHES
PA DANG, 'JUG PA'I RNAM PAR SHES PA LAS RNAM PAR 'BYED PAR BYED
DO, ,'DI'I NGO BO NYID DRI BA'I PHYIR, YANG DE'I RANG BZHIN GANG
YIN SNYAM PA LA ZHES BYA BA LA SOGS PA SMRAS SO, ,NGAR SEMS BDAG
NYID

CAN ZHES BYA BA NI NGA'O SNYAM PA DANG NGA'I SNYAM DU RTAG TU
RLOM SEMS PA STE, DE'I DE NI NGAR SEMS PA'I NGO BO NYID DO,
,'DI'I NGES PA'I TSIG BSTAN PA'I PHYIR, DE LTAR NGAR SEMS PA'I
BDAG NYID PAS ZHES BYA BA LA SOGS PA SMRAS TE, GANG GI PHYIR NGAR
SEMS PA'I BDAG NYID YIN

PA DE'I PHYIR YID CES BYA'O, ,NGES PA'I TSIG GI TSUL GYIS ZHES
BYA BA NI NGES PA'I TSIG GI RIGS PAS SO, ,TSIG LE'UR BYAS PA DANG
SBYAR BA'I PHYIR, RNAM PAR SHES PA'I RANG GI NGO BO YIN PAS ZHES
BYA BA LA SOGS PA SMRAS TE, DE NI GO SLA BAS MA BSHAD DO, ,SEMS
LAS

BYUNG BA RANG GI NGO BO DANG, GRANGS DANG DUS KHONG DU CHUD PAR
BYA BA'I PHYIR, BSGRIBS LA LUNG DU MA BSTAN PA'I, ,NYON MONGS
GZHI DANG RTAG TU 'GROGS, ,ZHES BYA BA SMRAS TE, NYON MONGS PA
CAN GYI YID NI BSGRIBS LA LUNG DU MA BSTAN PA'I NGO BO NYID KYI
NYON MONGS PA RNAMS DANG, DUS

@23A *, ,THAMS CAD DU RTAG TU MTSUNGS PAR LDAN NO ZHES MDOR BYAS
PA'I DON TO, ,NYON MONGS PA ZHES SMOS PA'I RNAM PAR BCAD PA BSTAN
PA'I PHYIR, SEMS LAS BYUNG BA DAG NI RNAM PA GNYIS TE ZHES BYA BA
LA SOGS PA SMRAS TE, DE NI GO SLA BAS MA BSHAD DO, ,

GRANGS KYI BYE BRAG GI RNAM PAR BCAD PA BSTAN PA'I PHYIR, NYON
MONGS PA'ANG DRUG STE ZHES BYA BA LA SOGS PA SMRAS TE, DE YANG GO
SLA BAS MA BSHAD DO, ,'GROGS ZHES BYA BA'I SGRA NI DGA' BA LA
YANG BYA'O SNYAM PA LA, 'GROGS ZHES BYA BA NI ZHES BYA BA LA SOGS
PA SMRAS TE, DON

DE NI BRDA PHRAD PAR ZAD DO, ,BSGRIBS LA LUNG DU MA BSTAN PA SMOS
PA'I RNAM PAR BCAD PA BSTAN PA'I PHYIR, NYON MONGS PA'ANG RNAM PA
GNYIS TE ZHES BYA BA LA SOGS PA SMRAS TE, DE YANG GO SLA BAS MA
BSHAD DO, ,CI'I PHYIR DE BSGRIBS LA LUNG DU MA BSTAN PA RNAMS
DANG MTSUNGS

PAR LDAN SNYAM PA LA, BSGRIBS PA'I RNAM PAR SHES PA NI ZHES BYA
BA LA SOGS PA SMRAS SO, ,NYON MONGS PA CAN GYI YID NI BSGRIBS LA
LUNG DU MA BSTAN PA STE, DE BAS NA BSGRIBS PA'I RNAM PAR SHES PA
RNAMS DANG MI DGE BAR MTSUNGS PAR LDAN DU MI RUNG NGO, ,CI'I
PHYIR DE DAG

BSGRIBS ZHES BYA SNYAM PA LA, BSGRIBS PA DAG NI NYON MONGS PA CAN
GYI PHYIR RO ZHES BYA BA SMRAS TE, GANG GI PHYIR NYON MONGS PA
CAN YIN PA DE'I PHYIR BSGRIBS PA ZHES BYA BA'I THA TSIG GO, ,GAL
TE BSGRIBS PA YIN NA CI'I PHYIR LUNG DU MA BSTAN ZHES BYA SNYAM
PA LA, LUNG DU MA

BSTAN PA NI ZHES BYA BA LA SOGS PA SMRAS TE, GANG GI PHYIR DGE BA
NYID DANG MI DGE BA NYID DU LUNG BSTAN DU MED PA DE'I PHYIR LUNG
DU MA BSTAN PA ZHES BYA'O, ,'DI'I DUS BSTAN PA'I PHYIR, RTAG TU
ZHES BYA BA NI ZHES BYA BA LA SOGS PA SMRAS TE, JI SRID DU NYON
MONGS PA CAN GYI YID

DE YOD PA DE SRID DU DE DAG DANG DUS THAMS CAD DU MTSUNGS PAR
LDAN NO, ,TSIG LE'UR BYAS PA DANG SBYAR BA'I PHYIR, SPYIR BSTAN
PAS KHYAD PAR MI SHES NAS KHYAD PAR STON TE ZHES BYA BA SMRAS TE,
NYON MONGS PA BZHI ZHES SPYIR BSTAN PAS, GZHI GANG LA BYA BA'I
BYE BRAG MI SHES TE,

@23B DE'I PHYIR BYE BRAG BSTAN PA'I PHYIR, BDAG TU LTA BA DANG
BDAG TU RMONGS ZHES BYA BA LA SOGS PA SMRAS TE, BDAG TU LTA BA
DANG, BDAG TU RMONGS PA DANG, BDAG TU NGA GYAL DANG, BDAG LA
CHAGS PA BZHI PO 'DI DAG DANG MTSUNGS PAR LDAN NO ZHES MDOR BYAS
PA'I DON TO, ,BDAG TU

LTA BA LA SOGS PA BSTAN PA'I PHYIR, NYE BAR LEN PA'I PHUNG PO
RNAMS LA ZHES BYA BA LA SOGS PA SMRAS TE, NYE BAR LEN PA'I PHUNG
PO LNGA PO DAG LA BDAG TU 'DZIN PA GANG YIN PA DE 'DIR BDAG TU
LTA BA'O, ,'JIG TSOGS LA LTA BA ZHES BYA BA 'DIS NI DE NYID RAB
TU BSGRUB PA'I RNAM GRANGS

STON TO, ,RMONGS PA NI MI SHES PA'I SGRAR BRJOD DO, ,BDAG GI YUL
LA RMONGS PA NI BDAG TU RMONGS PA'O, ,BDAG LA NGA RGYAL 'BYUNG BA
GANG YIN PA DE NI BDAG TU NGA RGYAL ZHES BYA'O, ,NGA'O SNYAM PA'I
NGA RGYAL ZHES BYA BA 'DIS NI DE NYID RAB TU BSGRUB PA'I RNAM
GRANGS STON TO, ,BDAG LA

CHAGS PA 'BYUNG BA GANG YIN PA DE NI BDAG LA CHAGS PA ZHES BYA'O,
,BDAG LA DGA' ZHES BYA BA 'DIS NI DE RAB TU BSGRUB PA'I RNAM
GRANGS STON TO, ,'DI DAG KUN GZHI'I RNAM PAR SHES PA LA JI LTAR
DMIGS SNYAM PA LA, DE LA KUN GZHI'I RNAM PAR SHES PA'I RANG GI
NGO BO LA RMONGS PAR

GYUR NA ZHES BYA BA LA SOGS PA SMRAS TE, KUN GZHI'I RNAM PAR SHES
PA'I RANG GI NGO BO MI RTAG PA LA SOGS PA MI SHES PA GANG YIN PA
DE NI DE LA 'DI NI NGA'I BDAG GO SNYAM DU BDAG TU 'DZIN PAR BYED
DE, MI SHES PA GANG YIN PA DE BDAG TU RMONGS PA'O, ,BDAG TU 'DZIN
PA GANG YIN PA

DE NI 'JIG TSOGS LA LTA BA'O, ,BDAG TU LTA BA'I 'OG TU CHOS NYID
KYI DBANG GIS SEMS KHENGS PAR 'BYUNG BA GANG YIN PA DE NGA'O
SNYAM PA'I NGA RGYAL LO, ,BDAG TU RMONGS PA LA SOGS PA GSUM PO DE
DAG YOD NA, DE'I 'OG TU BDAG TU BSAM PA'I DNGOS PO LA MNGON PAR
CHAGS PA 'BYUNG BA

GANG YIN PA DE BDAG LA CHAGS PA ZHES BYA'O, ,BSHAD ZIN PA'I DON
SDUD PA'I TSIGS SU BCAD PA SMRAS PA YANG SMRAS PA ZHES BYA BA LA
SOGS PA'O, ,NGAR SEMS PA'I MTSAN NYID KYI YID GANG YIN PA DE NI
MA RIG PA LA SOGS PA NYON MONGS PA BZHI PO DAG GIS KUN NAS NYON
MONGS PA CAN

@24A *, ,DU GYUR TO ZHES TSIGS SU BCAD PA'I DON TO, ,KUN NAS NYON
MONGS PA CAN DU GYUR CES BYA BA NI DRI MA CAN DU BYAS PA'O,
,TSIGS SU BCAD PA 'OG MAS NYON MONGS PA CAN GYI YID YOD PAR RIGS
PAS BSTAN PA'I PHYIR, PHYIN CI LOG GI RGYU BYED PA'ANG

ZHES BYA BA LA SOGS PA SMRAS TE, 'DI LTAR NYON MONGS PA CAN GYI
YID NI DUS THAMS CAD DU PHYIN CI LOG GI RGYU YIN TE, DE'I PHYIR
DE YOD PAR KHONG DU CHUD PAR BYA'O, ,PHYIN CI LOG GANG GI RGYU
YIN SNYAM PA LA, ,SEMS DGE LUNG DU MA BSTAN TSE, ,ZHES BYA BA LA
SOGS PA SMRAS SO, ,

DGE BA'I SEMS KYI DUS NA NGAR 'DZIN PA'I DUS NI NGA SBYIN PA
SBYIN NO SNYAM PA LA SOGS PA'O, ,LUNG DU MA BSTAN PA'I SEMS KYI
DUS NA NGAR 'DZIN PA'I RGYU NI NGA GLEGS BAM 'DRI BA LA SOGS PA
BYED DO SNYAM PA'O, ,DE'I PHYIR KUN GZHI'I RNAM PAR SHES PA BDAG
MA YIN PA LA BDAG GO

SNYAM DU PHYIN CI LOG PA GANG YIN PA DE RGYUR BSTAN PA YIN NO,
,TSIG LE'UR BYAS PA DANG SBYAR BAR BYA BA'I PHYIR, ,BDAG TU
RMONGS PA LA SOGS PA NYON MONGS PA DE DAG KYANG ZHES BYA BA LA
SOGS PA SMRAS SO, ,SA DGU NI 'DIR 'DOD PA'I KHAMS DANG BSAM GTAN
BZHI DANG GZUGS MED PA

BZHIR RIG PAR BYA'O, ,LHAG MA NI GO SLA BAS MA BSHAD DO, ,THE
TSOM BZLOG PA'I PHYIR, GANG DU SKYES PA DE'I'O ZHES BYA BA SMRAS
SO, ,DGROL BA'I PHYIR GANG DU SKYES PA NI ZHES BYA BA LA SOGS PA
SMRAS TE, KHAMS GANG DANG SA GANG DU SROG CHAGS SKYES PAR GYUR
PA'I KHAMS

DE PA DANG, SA DA PA NYID KYI 'JIG TSOGS LA LTA PA LA SOGS PA
DANG DE MTSUNGS PAR LDAN TE, KHAMS GZHAN DANG SA GZHAN GYI DANG
NI MA YIN NO, ,MDOR BYAS PA DANG SBYAR BAR BYA BA'I PHYIR, CI
NYON MONGS PA BZHI NYID DANG MTSUNGS PAR LDAN NAM ZHES BYA BA
SMRAS TE, DE NI GO SLA BAS

MA BSHAD DO, ,BSHAD PA BYED PAS SMRAS PA MA YIN NO ZHES BYA BA LA
SOGS PA SMRAS SO, ,DE DGROL BA'I PHYIR, GZHAN REG SOGS KYANG ZHES
BYA BA LA SOGS PA SMRAS SO, ,DE NI GO SLA BAS MA BSHAD DO, ,KYANG
ZHES BYA BA LA SOGS PAS NI, ,KYANG GI SGRA'I DON STON TE, DE'I
PHYIR

@24B NYON MONGS PA CAN GYI YID BDAG TU LTA BA LA SOGS PA NYI TSE
DANG MTSUNGS PAR LDAN PA MA YIN GYI, REG PA LA SOGS PA GZHAN DAG
DANG YANG MTSUNGS PAR LDAN NO ZHES DE SKAD BSTAN PAR 'GYUR RO,
,REG SOGS ZHES BYA BA NI ZHES BYA BA LA SOGS PAS NI, ,REG PA LA
SOGS PA'I SGRA'I

DON STON TO, ,CI'I PHYIR REG PA LA SOGS PA NGANG MTSUNGS PAR LDAN
SNYAM PA LA, CHOS LNGA PO DE DAG NI ZHES BYA BA LA SOGS PA SMRAS
TE, GANG GI PHYIR REG PA LA SOGS PA CHOS LNGA PO 'DI DAG THAMS
CAD DU 'GRO BAR 'DOD PA DE'I PHYIR RNAM PAR SHES PA THAMS CAD
DANG MTSUNGS PAR LDAN

NO; ;'DI DAG GI KHAMS DANG SA NGES PAR BSTAN PA'I PHYIR, DE DAG
KYANG ZHES BYA BA LA SOGS PA SMRAS TE, DON DE NI BRDA PHRAD PAR
ZAD DO, ,'DIR BSHAD PA GZHAN BYA BA'I PHYIR YANG NA GZHAN ZHES
BYA BA NI ZHES BYA BA LA SOGS PA SMRAS TE, RTZA BA'I RNAM PAR
SHES PA DANG MTSUNGS

PAR LDAN PA'I REG PA LA SOGS PA GANG YIN PA DE DAG LAS RNAM PAR
DBYE BA'I PHYIR, GZHAN REG SOGS ZHES BYA BA LA SOGS PA SMRAS TE,
'DI LTAR RTZA BA'I RNAM PAR SHES PA LA REG PA LA SOGS PA MA
BSGRIBS LA LUNG DU MA BSTAN PAR 'DOD DO, ,NYON MONGS PA CAN GYI
YID LA NI

YID BZHIN DU BSGRIBS PA'I LUNG DU MA BSTAN PA'O, ,MDOR BYAS PA
DANG SBYAR BAR BYA BA'I PHYIR, GAL TE NYON MONGS PA CAN GYI YID
DE ZHES BYA BA LA SOGS PA SMRAS SO, ,GAL TE DGE BA DANG NYON
MONGS PA CAN DANG, LUNG DU MA BSTAN PA'I DUS THAMS CAD DU NYON
MONGS PA CAN GYI

YID BYE BRAG MED PAR 'JUG NA NI 'O NA DE LDOG PA MED PAR 'GYUR
TE, JI SRID DU DE MI LDOG PA DE SRID DU THAR PAR GA LA 'GYUR, DE
BAS NA SROG CHAGS RNAMS THAR PA MED PAR 'GYUR RO SNYAM PA LA,
GRUB PA'I MTHA' SMRA BAS MI 'GYUR TE ZHES BYA BA LA SOGS PA SMRAS
SO, ,THAR PA MED

PAR 'GYUR BA MA YIN TE, 'DI LTAR DGRA BCOM PA LA NYON MONGS PA
CAN GYI YID MED DO, ,'GOG PA'I SNYOMS PAR 'JUG PA'I DUS NA MED
DO, ,'JIG RTEN LAS 'DAS PA'I LAM NA MED DO, ,CI'I PHYIR DGRA BCOM
PA LA DE MED DO SNYAM PA LA, DGRA BCOM PA NI ZHES BYA BA LA

@25A *, ,SOGS PA SMRAS SO, ,'DI LTAR DGRA BCOM PA NI NYON MONGS
PA THAMS CAD SPANGS PA STE, DE'I PHYIR NYON MONGS PA CAN GYI YID
MED PA NYID DO, ,JI LTAR SRID PA'I RTZE MO PA'I NYON MONGS PA
BSGOMS PAS SPANG BAR BYA BA RNAM PA DGU PA, DGRA BCOM

PA NYID THOB PA NA BAR CHAD MED PA'I LAM RDO RJE LTA BU ZHES BYA
BAS SPONG BA DE BZHIN DU NYON MONGS PA CAN GYI YID DE YANG BAR
CHAD MED PA'I LAM DE NYID KYIS THAMS CAD SPONG NGO, ,DE'I PHYIR
NYON MONGS PA DE DAG DGRA BCOM PA NA MED PA DE BZHIN DU, 'DI
YANG MED DO, ,PHYIR MI 'ONG BA LA CI'I

PHYIR MED SNYAM PA LA, CI YANG MED PA'I SKYE MCHED KYI 'DOD CHAGS
DANG BRAL BA ZHES BYA BA LA SOGS PA SMRAS SO, ,PHYIR MI 'ONG BA
CI YANG MED PA'I SKYE MCHED KYI 'DOD CHAGS DANG BRAL BA LA 'GOG
PA'I SNYOMS PAR 'JUG PA THOB PA GANG YIN PA DE'I 'GOGS PA'I
SNYOMS PAR 'JUG PA'I

DUS NA NYON MONGS PA CAN GYI YID MED DO, ,'DI LTAR LAM GYI STOBS
KYIS 'GOG PA'I SNYOMS PAR 'JUG PA THOB STE, DE'I PHYIR LAN BZHIN
DU DE NA YANG DUS DE TZAM DU MED DO, ,'O NA LANGS NA DE GANG LAS
'BYUNG SNYAM PA LA, 'GOG PA LAS LANGS NAS YANG ZHES BYA BA LA
SOGS

PA SMRAS SO, ,GANG GI TSE 'GOG PA'I SNYOMS PAR 'JUG PA LAS LANGS
PAR GYUR PA DE'I TSE YANG, KUN GZHI'I RNAM PAR SHES PA NYID LAS
'BYUNG STE, DE LA DE'I BAG CHAGS YOD PA'I PHYIR RO, ,LAM LA DE
MED PAR BSTAN PA'I PHYIR, 'JIG RTEN 'DAS PA'I LAM NA'ANG MED,,

CES BYA BA SMOS TE, ,DE'I DON NI BSHAD ZIN TO, ,LAM ZHES BRJOD
PAS MI CHOG GAM ZHE NA, 'JIG RTEN LAS 'DAS PA SMOS SNYAM PA LA,
'JIG RTEN LAS 'DAS PA SMOS PA NI 'JIG RTEN PA RNAM PAR BCAD PA'I
PHYIR RO ZHES BYA BA SMRAS SO, ,DE NI GO SLA BAS MA BSHAD DO,
,CI'I PHYIR

'JIG RTEN PA RNAM PAR BCAD SNYAM PA LA, 'JIG RTEN PA'I LAM LA NI
ZHES BYA BA LA SOGS PA SMRAS SO, ,NI ZHES BYA BA'I SGRA NI 'DI
LTAR ZHES BYA BA'I THA TSIG STE, 'DI LTAR 'JIG RTEN PA'I LAM NA
NYON MONGS PA CAN GYI YID 'BYUNG BAR 'DOD PA NYID DO, ,CI'I PHYIR
'JIG RTEN LAS 'DAS

@25B PA'I LAM NA MI 'BYUNG SNYAM PA LA, BDAG MED PAR MTHONG BA NI
ZHES BYA BA LA SOGS PA SMRAS TE, 'DI LTAR BDAG MED PAR MTHONG BA
NI BDAG TU 'DZIN PA'I GNYEN PO STE, DE'I PHYIR 'JIG RTEN LAS 'DAS
PA'I LAM NA NYON MONGS PA CAN GYI YID 'BYUNG MI NUS TE, MI MTHUN
PA'I PHYOGS

DANG GNYEN PO CIG CAR MI 'BYUNG NGO, ,DE'I PHYIR MI MTHUN PA'I
PHYOGS DANG GNYEN PO CIG CAR MI 'BYUNG BAS, 'JIG RTEN LAS 'DAS
PA'I LAM NA DUS DE TZAM DU NYON MONGS PA CAN GYI YID MI 'BYUNG
NGO, ,GANG GI TSE 'JIG RTEN LAS 'DAS PA'I LAM LAS LANGS PAR GYUR
PA

DE'I TSE YANG KUN GZHI'I RNAM PAR SHES PA NYID LAS 'BYUNG NGO,
,MJUG BSDU BA'I PHYIR, 'DI NI GYUR PA GNYIS PA'O ZHES BYA BA LA
SOGS PA SMRAS TE, GONG DU BSTAN PA DE BSHAD ZIN TO ZHES BYA BA'I
THA TSIG GO,, ,,BAM PO GSUM PA, GYUR PA GSUM

PA DANG SBYAR BA BSTAN PA'I PHYIR, GYUR PA GNYIS PA'I 'OG TU ZHES
BYA BA LA SOGS PA SMRAS TE, DE NI GO SLA BAS MA BSHAD DO, ,DE
GANG YIN SNYAM PA LA, GSUM PA YUL RNAM DRUG PO LA, ,ZHES BYA BA
LA SOGS PA SMRAS TE, YUL RNAM PA DRUG LA DMIGS PA GANG YIN PA

DE NI RNAM PAR SHES PA GYUR PA GSUM PA'O ZHES MDOR BYAS PA'I BA'I
THA TSIG GO,, ,,BAM PO GSUM PA, GYUR PA GSUM PAR SHES PA GYUR PA
ZHES BYA BA LA SOGS PA SMRAS TE, RNAM PAR SHES PA GYUR PA'I SGRA
KHONG NAS DBYUNG ZHES BYA BA'I THA TSIG GO, ,TSIG GI DON

KHONG DU CHUD PA NI NGAG GI DON KHONG DU CHUD PA'I SNGON DU 'GRO
BAS TSIG GI DON BSTAN PA'I PHYIR, RNAM DRUG CES BYA BA NI ZHES
BYA BA LA SOGS PA SMRAS TE, DE NI GO SLA BAS MA BSHAD DO, ,DE
YANG ZHES BYA BA LA SOGS PA NI 'DI'I RAB TU DBYE BA 'DRI BA STE,
GRUB PA'I MTHA' SMRA BAS

RAB TU DBYE BA BSTAN PA'I PHYIR, DGE DANG MI DGE GNYI GA MIN,
,ZHES BYA BA SMRAS SO, ,DE DGROL BA'I PHYIR DGE BA DANG MI DGE BA
ZHES BYA BA LA SOGS PA SMRAS TE, GNYI GA MA YIN PA SMOS PA NI
LUNG DU MA BSTAN PA LA BYA'O, ,LHAG MA NI DON GO SLA BAS MA BSHAD
DO, ,DGE BA

@26A *, ,LA SOGS PA'I RANG GI NGO BO BSTAN PA'I PHYIR, MA CHAGS
PA DANG ZHE SDANG MED PA DANG GTI MUG MED PA ZHES BYA BA LA SOGS
PA SMRAS TE, DE YANG GO SLA BAS MA BSHAD DO, ,SEMS LAS BYUNG BA'I
RANG GI NGO BO DANG DE'I GRANGS LA THE TSOM ZA NAS, DE YANG SEMS

LAS BYUNG BA CI 'DRA BA DANG ZHES BYA BA LA SOGS PA 'DRI STE, THE
TSOM GNYIS BSAL BA'I PHYIR, KUN TU 'GRO BA DANG ZHES BYA BA LA
SOGS PA SMOS TE, KUN TU 'GRO BA LA SOGS PA DANG MTSUNGS PAR LDAN
NO ZHES MDOR BSDUS TE MDOR BYAS PA'I DON TO, ,KUN TU 'GRO BA LA
SOGS

PA LA YANG GZHAN THE TSOM ZA NAS DRI BA'I PHYIR, KUN TU 'GRO BA
LA SOGS PA GANG ZHES BYA BA LA SOGS PA SMRAS TE, DE NI GO SLA BAS
MA BSHAD DO, ,GRUB PA'I MTHA' SMRA BAS DE RAB TU BSTAN PA'I
PHYIR, DANG PO'I RIG LA SOGS PA DANG, ,ZHES BYA BA SMRAS TE, REG
PA LA SOGS

PA NI 'DIR KUN TU 'GRO BAR 'DOD DO, ,CI'I PHYIR KUN TU 'GRO BA
DAG DANG POR BRJOD SNYAM PA LA, THOG MAR BSHAD PAS DANG PO STE,
,ZHES BYA BA SMRAS SO, ,DE DGROL BA'I PHYIR 'DI LTAR KUN TU 'GRO
BA ZHES BYA BA LA SOGS PA SMRAS TE, 'DI LTAR KUN TU 'GRO BA RNAMS
NI TSIG LE'UR

BYAS PA SNGAR 'DAS MA THAG PA LAS, THOG MA NYID DU BSTAN TE, DE'I
PHYIR DANG PO ZHES BYA'O, ,GANG DAG REG PA LA SOGS PA LA DANG PO
ZHES 'CHAD PAR BYED PA DE DAG NI, SHIN TU 'BREL BA MED PAR SMRA
BA STE, 'DI LTAR TSIG LE'UR BYAS PA 'DAS MA THAG LAS NI KUN TU
'GRO BA

RNAMS THOG MAR BSTAN GYI, REG PA LA SOGS PA NI MA BSTAN TO, ,'DIR
REG PA ZHES BYA BA LA SOGS PA'I TSIG BSDU BAR BYA BA'I PHYIR, DE
DAG GI DANG PO NI REG PA GANG YIN PAS ZHES BYA BA LA SOGS PA
SMRAS TE, DON DE NI BRDA PHRAD PAR ZAD DO, ,CI'I PHYIR DE DAG KUN
TU 'GRO BA ZHES

BYA SNYAM PA LA, REG PA DANG YID LA BYED PA LA SOGS PA CHOS LNGA
PO DE DAG NI ZHES BYA BA LA SOGS PA SMRAS SO, ,'DI LTAR REG PA LA
SOGS PA DE DAG THAMS CAD NI SEMS CAN THAMS CAD KYI RJES SU 'GRO
BA STE, DE'I PHYIR KUN TU 'GRO BA ZHES BYA'O, ,JI LTAR SHES SNYAM
PA LA 'DI

@26B LTAR DE DAG NI KUN GZHI'I RNAM PAR SHES PA DANG ZHES BYA BA
LA SOGS PA SMRAS SO, ,'DI LTAR KUN GZHI'I RNAM PAR SHES PA DANG,
NYON MONGS PA CAN GYI YID DANG, 'JUG PA'I RNAM PAR SHES PA RNAMS
LA 'BYUNG STE, DE'I PHYIR SEMS CAN THAMS CAD KYI RJES SU 'GRO BAR
GRUB

PO; ;BYE BRAG TU NGES PA'I DBANG DU BYAS NAS ZHES BYA BA 'DIS NI
TSIG LE'UR BYAS PA DANG SBYAR BA BSTAN TO, ,'DUN MOS DRAN DANG
BCAS PA DANG, ,ZHES BYA BA LA SOGS PAS NI BYE BRAG TU NGES PAR
STON TE, ,'DUN PA LA SOGS PA LNGA NI BYE BRAG TU NGES PA'O ZHES
MDOR BYAS PA'I DON

TO; ;CI'I PHYIR DE DAG BYE BRAG TU NGES ZHES BYA SNYAM PA LA, BYE
BRAG CAN LA ZHES BYA BA LA SOGS PA SMRAS SO, ,'DI LTAR DE DAG NI
BYE BRAG CAN LA NGES PA STE, DE'I PHYIR BYE BRAG TU NGES PA ZHES
BYA'O, ,'DI LTAR DE DAG GI YUL NI BYE BRAG CAN NYID YIN GYI THAMS
CAD NI MA YIN NO, ,

'DUN PA ZHES BYA BA 'DI GANG YIN SNYAM PA LA, DE LA 'DUN PA NI
ZHES BYA BA LA SOGS PA SMRAS TE, BSAM PA'I DNGOS PO LA 'DOD PA
GANG YIN PA DE 'DUN PA'O, ,BSAM PA SMOS PAS NI YUL SO SOR NGES
PAR BSTAN PA YIN TE, 'DI LTAR MA BSAMS PA LA 'DUN PA MI

'BYUNG NGO, ,BSAMS PA JI LTA BU SNYAM PA LA LTA BA ZHES BYA BA LA
SOGS PA SMRAS TE, DE NI GO SLA BAS MA BSHAD DO, ,'DUN PA'I RNAM
GRANGS GZHAN BSTAN PA'I PHYIR, DE LA MTHONG BA ZHES BYA BA LA
SOGS PA SMRAS TE, MTHONG BA DANG THOS PA LA SOGS PAR SMOS

PA GANG YIN PA DE 'DUN PA DANG 'DOD PA ZHES BYA'O, ,'DI'I LAS
BSTAN PA'I PHYIR DE NI BRTZON 'GRUS RTZOM PA ZHES BYA BA LA SOGS
PA SMRAS TE, 'DI'I LAS NI BRTZON 'GRUS RTZOM PA'I RGYU'I DNGOS
POR NYE BAR 'GRO BA'O ZHES BYA BA'I THA TSIG GO, ,MOS PA GANG YIN
SNYAM PA LA,

MOS PA NI NGES PA'I DNGOS PO LA ZHES BYA BA LA SOGS PA SMRAS TE,
TSAD MAS YONGS SU MTHONG BA'I DNGOS PO LA YID CHES PA GANG YIN PA
DE NI MOS PA ZHES BYA'O ZHES MDOR BYAS PA'I DON TO, ,CI'I PHYIR
NGES PA SMOS SNYAM PA LA, NGES PA SMOS PA NI ZHES BYA BA LA SOGS
PA SMRAS TE,

@27A *, ,DE NI GO SLA BAS MA BSHAD DO, ,NGES PA ZHES BYA BA 'DI
NI JI LTA BU ZHIG YIN SNYAM PA LA, RIGS PA'AM YID CHES PA'I LUNG
GIS ZHES BYA BA LA SOGS PA SMOS TE, MNGON SUM DANG RJES SU DPAG
PA'AM YID CHES PA'I LUNG GIS THE TSOM MED PAR

BYAS PA'I DNGOS PO GANG YIN PA DE NGES PA ZHES BYA'O, ,GANG GI
DNGOS PO MI RTAG PA LA SOGS PA'I RNAM PAR NGES PA'I RNAM PA DE
NYID KYI DNGOS PO DE LA SEMS 'JOG STE, 'DI NI DE BZHIN GYI GZHAN
DU NI MA YIN NO ZHES NGES PAR 'DZIN PA GANG YIN PA DE MOS PA ZHES
BYA'O, ,'DI'I

LAS BSTAN PA'I PHYIR, DE NI MI 'PHROGS PA NYID KYI LAS CAN TE
ZHES BYA BA LA SOGS PA SMRAS TE, 'DI'I LAS NI GRUB PA'I MTHA' LAS
MI 'PHROGS PA ZHES BYA BA'I THA TSIG GO, ,DE JI LTAR 'DI'I LAS
YIN ZHE NA, DE'I PHYIR, MOS PA GCES SU BYED PA NI ZHES BYA BA LA

SOGS PA SMRAS TE, 'DI LTAR MOS PA GCES SU BYED PA DE NI PHAS KYI
RGOL BA RNAMS KYIS RANG GI GRUB PA'I MTHA' PHROGS PAR MI NUS TE,
DE'I PHYIR DE NI LAS CAN NO, ,DRAN PA DE GANG YIN SNYAM PA LA
DRAN PA NI 'DRIS PA'I DNGOS PO MA BRJED PAR TE ZHES BYA BA LA
SOGS PA SMRAS

SO; ,SNGON MYONG BA'I DNGOS PO LAS SEMS MI NYAMS PA GANG YIN PA
DANG, YANG MNGON DU BYED PA GANG YIN PA DE DRAN PA'O, ,'DRIS PA
ZHES BYA BA 'DI JI LTA BU ZHIG SNYAM PA LA, ,'DRIS PA'I DNGOS PO
NI SNGON MYONG BA'O ZHES BYA BA SMRAS TE, DE NI GO SLA BAS MA
BSHAD

DO; ;CI'I PHYIR DRAN PA LA MA BRJED PA ZHES BYA SNYAM PA LA,
DMIGS PA LA 'DZIN PA ZHES BYA BA LA SOGS PA SMRAS TE, 'DI LTAR
DMIGS PA LA 'DZIN PA SNGON BYUNG BA GANG YIN PA DE, CHUD MI ZA
BA'I RGYU NI DRAN PA YIN TE, DE BAS NA MA BRJED PA ZHES BYA'O,
,DE'I PHYIR MA BRJED

PA'I RGYU YIN PAS MA BRJED PA ZHES BSTAN PA YIN NO, ,MNGON PAR
BRJOD PA'I RANG GI NGO BO BSTAN PA'I PHYIR, SNGON GZUNG BA'I
DNGOS PO ZHES BYA BA LA SOGS PA SMRAS TE, SNGON GZUNG BA'I DNGOS
PO GANG YIN PA DE LA DMIGS PA'I RNAM PA YANG DRAN PAR BYED PA
GANG YIN PA

@27B DE NI MNGON PAR BRJOD PA NYID DO, ,RANG GI DON LA DNGOS PO'I
RKYEN BSTAN PA'I PHYIR, MNGON PAR BRJOD PA KHO NA ZHES BYA BA LA
SOGS PA SMRAS TE, DE NI GO SLA BAS MA BSHAD DO, ,'DI'I LAS BSTAN
PA'I PHYIR, DE NI ZHES BYA BA LA SOGS PA SMRAS SO, ,'DI'I LAS NI
DMIGS PA LAS

MI G-YENG BAR BYED PA STE, 'DI LTAR GANG GI TSE DMIGS PA LA SEMS
MNGON DU GYUR PA DE'I TSE, DMIGS PA GZHAN NAM RNAM PA GZHAN LA
SEMS RNAM PAR G-YENG BAR MI 'GYUR TE, ,DE'I PHYIR DRAN PA NI RNAM
PAR G-YENG BA MED PA'I LAS CAN ZHES BYA'O, ,TING NGE 'DZIN DE
GANG YIN SNYAM PA

LA; TING NGE 'DZIN BRTAGS PA'I DNGOS PO LA ZHES BYA BA LA SOGS PA
SMRAS TE, DPYAD PAR BYA BA'I DNGOS PO LA SEMS RTZE GCIG PA NYID
GANG YIN PA DE TING NGE 'DZIN TO, ,CI'I PHYIR BRTAGS PA ZHES BYA
SNYAM PA LA, ,BRTAGS PA'I DNGOS PO NI YON TAN DU'AM NYES PAR
BRTAG PAR BYA'O ZHES

BYA BA SMRAS TE, YON TAN DU'AM NYES PAR BRTAG PAR BYA'O, ,'GOG PA
DANG LAM GYI BDEN PA LA NI ZHI BA DANG, GYA NOM PA LA SOGS PA'I
RNAM PAR YON TAN DU BRTAG PAR BYA BA'O, ,SDUG BSNGAL DANG KUN
'BYUNG BA'I BDEN PA LA NI MI RTAG PA LA SOGS PA'I RNAM PA NYES
PAR BRTAG

PAR BYA'O, ,DE LA DMIGS PA GCIG PA NYID GANG YIN PA DE RTZE GCIG
PA ZHES BYA'O, ,'DI'I LAS BSTAN PA'I PHYIR SHES PA'I RTEN BYED
PA'I LAS CAN NO ZHES BYA BA SMRAS SO 'DI'I LAS NI SHES PA'I
RGYU'I DNGOS POR NYE BAR 'GRO BA STE, ,'DI LTAR SEMS MNYAM PAR
GZHAG NA YANG

DAG PA JI LTA BA BZHIN DU RAB TU SHES PAR 'GYUR RO, ,BLO ZHES BYA
BA DE GANG YIN SNYAM PA LA, BLO NI SHES RAB PO ZHES BYA BA SMRAS
SO, ,DE DGROL BA'I PHYIR DE YANG BRTAGS PA'I DNGOS PO NYID CES
BYA BA LA SOGS PA SMRAS TE, BRTAGS PA'I DNGOS PO NYID LA RIGS PAS
BSKYED PA DANG, RIGS

PA MA YIN PAS BSKYED PA DANG, GZHAN PA'I RAB TU RNAM PAR 'BYED PA
GANG YIN PA DE SHES RAB BO, ,RNAM PAR BSGRUB PAR BYA BA'I PHYIR,
,RAB TU RNAM PAR 'BYED PAR BYED PAS ZHES BYA BA LA SOGS PA SMRAS
SO, ,RAB TU RNAM PAR 'BYED PA'I DON BSTAN PA'I PHYIR, RANG DANG
SPYI'I MTSAN NYID

@28A *, ,'DRES PA LTA BU'I CHOS RNAMS ZHES BYA BA LA SOGS PA
SMRAS TE, RANG DANG SPYI'I MTSAN NYID 'DRES PA LTA BU'I CHOS
RNAMS LA YANG DAG PA'AM, LOG PA SO SOR RTOG PA GANG YIN PA DE RAB
TU RNAM PAR 'BYED PA'O, ,RIGS PAS BSKYED PA GANG YIN PA SNYAM PA
LA, ,

PA NI GSHA' BA STE ZHES BYA BA SMRAS TE, RIGS PA NI GSHA' BA'I
SGRAR BRJOD DO, ,DE NYID RAB TU DBYE BA BSTAN PA'I PHYIR, ,DE
YANG YID CHES PA'I LUNG ZHES BYA BA LA SOGS PA SMRAS TE, DE NI GO
SLA BAS MA BSHAD DO, ,BSKYED PA'I DON BSTAN PA'I PHYIR, RIGS PA
RNAM PA DE GSUM GYIS, ,

ZHES BYA BA LA SOGS PA SMRAS TE, BRTAGS PA'I DNGOS PO LA RAB TU
RNAM PAR 'BYED PAS BSKYED PA GANG YIN PA DE RIGS PAS BSKYED PA
ZHES BYA'O, ,DE'I RAB TU DBYE BA BSTAN PA'I PHYIR, DE YANG THOS
PA LAS BYUNG BA DANG ZHES BYA BA LA SOGS PA SMRAS TE, DE NI GO
SLA BAS MA BSHAD DO, ,THOS

PA LAS BYUNG BA LA SOGS PA'I RANG GI NGO BO BSTAN PA'I PHYIR, DE
LA YID CHES PA'I GSUNG RAB CES BYA BA LA SOGS PA SMRAS TE, YID
CHES PA TSAD MAR BYED PA'I KHONG DU CHUD PA SKYE BA GANG YIN PA
DE NI THOS PA LAS BYUNG BA ZHES BYA'O, ,RIGS PAS RTOGS PA'I KHONG
DU CHUD PA SKYE BA GANG YIN PA

DE NI, BSAMS PA LAS BYUNG BA ZHES BYA'O, ,TING NGE 'DZIN GYI
STOBS KYIS BSKYED PA GANG YIN PA DE NI BSGOMS PA LAS BYUNG BA
ZHES BYA'O, ,TSAD MAR GYUR PA'I SKYES BU NI YID CHES PA ZHES
BYA'O, ,NGES PAR SEMS PA NI SPYOD PA'I RIGS PA MA YIN PA'I RAB TU
DBYE BA BSTAN PA'I PHYIR,

RIGS PA MA YIN PA NI ZHES BYA BA LA SOGS PA SMRAS SO, ,YANG DAG
PA MA YIN PA LA BCUG PA'I TING NGE 'DZIN NI, ,LOG PAR BSAM PA
ZHES BYA'O, ,LHAG MA NI GLO SLA BAS MA BSHAD DOD, ,BSKYED PA'I
DON BSTAN PA'I PHYIR, RIGS PA MA YIN PA NGES PA BSKYED PA NI ZHES
BYA BA LA SOGS

PA SMRAS TE, DON DE NI BRDA PHRAD PAR ZAD DO, ,RNAM PA GSUM PA
BSTAN PA'I PHYIR, SKYE BAS THOB PA ZHES BYA BA LA SOGS PA SMRAS
TE, LHAN CIG SKYES PA'I SHES RAB KYI DNGOS PO KHONG DU CHUD PA
GANG YIN PA DANG, 'JIG RTEN PA'I THA SNYAD NYO BA DANG, 'TSONG BA
LA SOGS PA KHONG

@28B DU CHUD PA GANG YIN PA DE NI RIGS PAS BSKYED PA YANG MA YIN,
MI RIGS PAS BSKYED PA YANG MA YIN PA ZHES BYA'O, ,SKYE BAS 'THOB
PA ZHES BYA BA NI, SKYES NAS 'THOB PAS SKYE BAS 'THOB PA STE, DE
'DI LA YOD PAS SKYES PAS 'THOB PA STE, LHAN CIG SKYES ZHES BYA
BA'I THA TSIG GO, ,

BSKYED CES BYA BA NI BSKRUN PA DANG, BYAS ZHES BYA BA'I BAR DU'O,
,'DI'I LAS BSTAN PA'I PHYIR, 'DI NI ZHES BYA BA LA SOGS PA SMRAS
SO, ,'DI'I LAS NI THE TSOM BZLOG PA STE, 'DI LTAR SHES RAB KYIS
CHOS RNAMS RAB TU RNAM PAR PHYE NAS NGES PA 'THOB BO, ,NGES PA
THOB NAS

THE TSOM LDOG GO, ,CI 'DI DAG LHAN CIG 'BYUNG NGAM, 'ON TE RE RE
'BYUNG SNYAM PA LA, CHOS LNGA PO DE DAG NI ZHES BYA BA LA SOGS PA
SMOS TE, CHOS LNGA PO DE DAG PHAN TSUN THA DAD DU GYUR NAS SKYE
BA YIN GYI, LHAN CIG SKYES PA MA YIN ZHES BYA BA'I THA TSIG GO,
,DE LTAR NA GANG LA SEMS

MOS PA DER GZHAN DAG GDON MI ZA BAR 'BYUNG BA MA YIN NO, ,DE
BZHIN DU GZHAN DAG LA YANG BRJOD PAR BYA'O, ,BSAMS PA DANG, NGES
PA DANG, 'DRIS PA DANG, BRTAG PA SMOS PAS NI 'DI DAG GI YUL SO
SOR NGES PA NYID DU BSTAN PA YIN TE, 'DI LTAR MA BSAMS PA LA 'DUN
PA

MED DO, ,NGES PA MA YIN PA LA MOS PA MED DO, ,MA 'DRIS PA LA DRAN
PA MED DO, ,BRTAG PA MA YIN PA LA TING NGE 'DZIN DANG SHES RAB
MED DO, ,KHA CIG NI TSIG 'DI GZHAN DU 'DOD DE, CHOS LNGA PO DE
DAG NI PHAN TSUN THA DAD PA MA YIN PAR GYUR NAS 'BYUNG NGO, ,DE
LTAR NA GANG

DU MOS PA DER GZHAN DAG KYANG GDON MI ZA BAR 'BYUNG NGO ZHES DE
SKAD DU LOG PAR 'DUN TE, 'DI LTAR GANG GI TSE MA 'ONGS PA'I DNGOS
PO LA 'DOD PA SKYE BA DE'I TSE DE LA DRAN PA MED DE, DE'I YUL NI
MYONG BA YIN PA'I PHYIR RO, ,GANG GI TSE BRTAG PA MA YIN PA'I
DNGOS PO LA 'DUN PA LA SOGS

PA 'BYUNG BA DE'I TSE, DE LA TING NGE 'DZIN MED DE, DE'I YUL NI
BRTAG PA'I DNGOS PO YIN PA'I PHYIR RO, ,GANG GI TSE NGES PA MA
YIN PA'I DNGOS PO LA 'DUN PA LA SOGS PA 'BYUNG BA DE'I TSE, DE LA
MOS PA MED DE, DE'I YUL NI NGES PA'I DNGOS PO YIN PA'I PHYIR RO,
,DE'I PHYIR PHAN

@29A *, ,TSUN THA DAD PA MA YIN PAR GYUR NAS 'BYUNG NGO ZHES BYA
BA JI LTAR 'GYUR, ,'OG MA DANG MTSAMS SBYAR BA BSTAN PA'I PHYIR,
BYE BRAG TU NGES PA RNAMS BSHAD ZIN TO ZHES BYA BA LA SOGS PA
SMRAS TE, DE NI GO SLA BAS MA BSHAD DO, ,DGE BA DAG BSTAN PA'I
PHYIR,

DAD DANG NGO TSA KHRO LA YOD DANG, ,ZHES BYA BA LA SOGS PA SMOS
SO, ,'DI DAG GI GRANGS BSTAN PA'I PHYIR, DE DAG NI CHOS BCU GCIG
GO ZHES BYA BA LA SOGS PA SMRAS TE, DE NI GO SLA BAS MA BSHAD DO,
,DAD PA'I RANG GI NGO BO BSTAN PA'I PHYIR, DE DAD PA NI ZHES BYA
BA LA SOGS

PA SMRAS TE, DGE BA DANG MI DGE BA'I LAS RNAMS DANG, 'DOD PA DANG
MI 'DOD PA'I 'BRAS BU RNAMS DANG, SDUG BSNGAL LA SOGS PA'I BDEN
PA RNAMS DANG, RDZOGS PA'I SANGS RGYAS LA SOGS PA DKON MCHOG
RNAMS LA YID CHES PA GANG YIN PA DANG, DANG BA GANG

YIN PA DANG 'DOD PA GANG YIN PA DE DAD PA STE, 'DI LTAR DAD PA NI
RNAM PA GSUM DU 'GYUR RO, ,YID CHES PA LA SOGS PA'I YUL GYI RNAM
PAR DBYE BA BSTAN PA'I PHYIR, DNGOS PO YOD PA YON TAN CAN NAM
ZHES BYA BA LA SOGS PA SMRAS TE, YON TAN CAN NAM YON TAN CAN

MA YIN PA'ANG RUNG STE, DNGOS PO YOD PA GANG YIN PA DE LA YOD PA
NYID DU YID CHES PA'I RNAM PA'I DAD PA DANG, DNGOS PO YOD PA YON
TAN DANG LDAN PA GANG YIN PA DE LA DAD PA'I RNAM PA DANG, DNGOS
PO YOD PA YON TAN CAN THOB PAR BYED DAM, SKYED NUS PA GANG

YIN PA DE LA 'DOD PA'I RNAM PA'O, ,DANG BA'I RANG GI NGO BO BSTAN
PA'I PHYIR, SEMS DANG BA ZHES BYA BA LA SOGS PA SMRAS SO, ,'DI
LTAR DANG BA NI SEMS KYI RNYOG PA DANG MI MTHUN PA STE, DE'I
PHYIR DE DANG MTSUNGS PAR LDAN NA NYON MONGS PA DANG NYE BA'I
NYON MONGS PA ZHES

BYA BA'I DRI MA'I RNYOG PA MED PAS, SEMS DAD PA LA BRTEN TE DANG
BAR 'GYUR RO, ,DE LTA BAS NA SEMS DANG BA ZHES BYA'O, ,SEMS KYI
RNYOG PA'I SGRA NI NYON MONGS PA'I BAG CHAGS LA BYA'O, ,'DI'I LAS
BSTAN PA'I PHYIR, DE NI 'DUN PA'I RTEN BYED PA'I LAS CAN NO ZHES
BYA BA

@29B SMRAS SO, ,'DI NI 'JUG PAR 'DOD PA BSKYED PA'I LAS CAN TE,
'DI LTAR YID CHES PAR GYUR CING, NUS PA'I DNGOS PO 'DOD PA SKYES
NAS 'JUG PA LA 'DUN PAR BYED DO, ,NGO TSA SHES PA'I RANG GI NGO
BO BSTAN PA'I PHYIR, ,NGO TSA SHES PA NI ZHES BYA BA LA SOGS PA
SMRAS TE, ,BDAG

DANG CHOS LA LTOS NAS KHA NA MA THO BAS 'DZEM PA SKYE BA GANG YIN
PA DE NGO TSA SHES PA ZHES BYA'O, ,KHA NA MA THO BA JI LTA BU
ZHIG SNYAM PA LA, DAM PA RNAMS KYIS SMAD PA ZHES BYA BA LA SOGS
PA SMRAS SO, ,'DI LTAR DAM PA RNAMS KYIS SMAD PA DANG, RNAM PAR
SMIN PA MI 'DOD PA

PA YIN TE, DE'I PHYIR SDIG PA NYID KHA NA MA THO BA ZHES BYA'O,
,BYAS KYANG RUNG MA BYAS KYANG RUNG, KHA NA MA THO BA DES SEMS
ZHUM PA SKYE BA GANG YIN PA DE 'DZIN PA STE, DE NYID NGO TSA SHES
PA ZHES BYA'O, ,'DI'I LAS BSTAN PA'I PHYIR, 'DI NI ZHES BYA BA LA
SOGS PA SMRAS TE, ,

NYES PAR SPYOD PA BZLOG PA'I LAS CAN NO ZHES BYA BA'I THA TSIG
GO, ,KHREL YOD PA'I RANG GI NGO BO BSTAN PA'I PHYIR, KHREL YOD PA
NI ZHES BYA BA LA SOGS PA SMRAS SO, ,'JIG RTEN LA LTOS NAS KHA NA
MA THO BAS 'DZEM PA GANG YIN PA DE NI KHREL YOD PA'O, ,'DI LTAR
'JIG RTEN

NA 'DI NI SMAD PA STE, BDAG LAS 'DI LTA BU BYED PAR RIGS NA 'JIG
RTEN SMAD PAR 'GYUR TE, DE'I PHYIR MI SNYAN PA'I 'JIGS PAS KHA NA
MA THO BA LA 'DZEM MO, ,SMAD PA NI BSHUNG BA'O, ,TSIGS SU BCAD PA
MA YIN PA NI MI SNYAN PA'I SGRAR BRJOD DO, ,LAS BSTAN PA'I PHYIR
'DI

YANG ZHES BYA BA LA SOGS PA SMRAS TE, DON DE NI BRDA PHRAD PAR
ZAD DO, ,MA CHAGS PA NI ZHES BYA BA LA SOGS PA SMRAS TE, CHAGS
PA'I GNYEN POR GYUR PA'I CHOS GANG YIN PA DE NI MA CHAGS PA'O,
,CHAGS PA ZHES BYA BA GANG YIN SNYAM PA LA, CHAGS PA ZHES BYA BA
NI ZHES

BYA BA LA SOGS PA SMRAS TE, 'KHOR BA DANG, 'KHOR BA'I YO BYAD LA
CHAGS PA DANG, SMON PA GANG YIN PA DE CHAGS PA'O, ,DE'I GNYEN PO
NI MA CHAGS PA'O, ,DE'I PHYIR 'KHOR BA DANG DE'I YO BYAD GLANG PO
CHE DANG RTA LA SOGS PA LA MA CHAGS PA DANG, MI PHYOGS PA DANG MI

@30A *, ,'DOD PA DANG MI SMON PA NI MA CHAGS PA'O ZHES BSTAN PAR
'GYUR RO, ,ZHE SDANG MED PA BSTAN PA'I PHYIR, ZHE SDANG MED PA NI
ZHES BYA BA LA SOGS PA SMRAS TE, ZHE SDANG GI GNYEN POR GYUR BA'I
CHOS BYAMS PA'I NGO BO NYID NI ZHE SDANG MED PA'O, ,ZHE SDANG
NYID GANG

YIN SNYAM PA LA, ZHE SDANG NI ZHES BYA BA LA SOGS PA SMRAS TE,
GNOD PA BYED PA'I SEMS CAN RNAMS DANG, SDUG BSNGAL RNAMS DANG,
SDUG BSNGAL GYI RGYU DUG DANG, TSER MA LA SOGS PA LA KUN NAS MNAR
SEMS PA GANG YIN PA ZHE SDANG NGO, ,ZHE SDANG MED PA NI ZHE SDANG
GI GNYEN

PO YIN PAS SEMS CAN RNAMS DANG SDUG BSNGAL DANG SDUG BSNGAL GYI
RGYU RNAM PA KUN NAS MNAR SEMS PA MED PA'I NGO BOR BLTA'O, ,LAS
BSTAN PA'I PHYIR, 'DI YANG ZHES BYA BA LA SOGS PA SMRAS TE, DON
DE NI BRDA PHRAD PAR ZAD DO, ,GTI MUG MED PAR BSTAN PA'I PHYIR,
GTI

MUG MED PA NI ZHES BYA BA LA SOGS PA SMRAS TE, GTI MUG GI GNYEN
POR GYUR PA YANG DAG PA JI LTA BA BZHIN DU RTOGS PA'I NGO BO NYID
KYI CHOS GANG YIN PA DE NI 'DIR GTI MUG MED PA'O, ,GTI MUG NYID
GANG YIN SNYAM PA LA, GTI MUG NI LAS DANG 'BRAS BU DANG ZHES BYA
BA LA SOGS PA

SMRAS TE, LAS LA SOGS PA MI SHES PA GANG YIN PA DE NI GTI MUG GO,
,GTI MUG MED PA NI DE'I GNYEN PO YIN PAS, BDEN PA LA SOGS PA
RTOGS PA'I NGO BO NYID DU BLTA BAR BYA'O, ,'DI YANG ZHES BYA BA
LA SOGS PAS NI LAS STON TE, DON NI BRDA PHRAD PAR ZAD DO, ,BRTZON

'GRUS KYI RANG GI NGO BO BSTAN PA'I PHYIR, BRTZON 'GRUS ZHES BYA
BA LA SOGS PA SMRAS SO, ,LE LO'I GNYEN POR GYUR PA DGE BA'I LAS
LA SEMS SPRO BA GANG YIN PA DE BRTZON 'GRUS YIN GYI, NYON MONGS
PA CAN GYI LAS LA SPRO BA NI BRTZON 'GRUS MA YIN TE, GANG NYON
MONGS PA CAN GYI

LAS LA SPRO BA NI SMAD PA'I PHYIR, LE LO NYID YIN GYI, BRTZON
'GRUS MA YIN NO, ,SMAD PA'I DNGOS PO LA CHAGS PA'I PHYIR DE YANG
LE LO NYID DO, ,DE'I PHYIR LE LO NI RNAM PA GNYIS TE, SNYOM LAS
KYI MTSAN NYID DANG NYON MONGS PA CAN LA SPRO BA'O, ,LAS BSTAN
PA'I PHYIR 'DI NI

@30B ZHES BYA BA LA SOGS PA SMRAS TE, 'DI NI DGE BA'I PHYOGS
YONGS SU RDZOGS PAR BYED PA DANG, YONGS SU SGRUB PA'O, ,SHIN TU
SBYANGS PA NI GANG YIN SNYAM PA LA SHIN TU SBYANGS PA NI ZHES BYA
BA LA SOGS PA SMRAS TE GNAS NGAN LEN GYI GNYEN POR GYUR PA LUS
DANG SEMS LAS SU RUNG BA NYID

GANG YIN PA DE SHIN TU SBYANGS PA'O, ,GNAS NGAN LEN DE JI LTA BU
ZHIG SNYAM PA LA, GNAS NGAN LEN NI ZHES BYA BA LA SOGS PA SMRAS
TE, LUS DANG SEMS LAS SU MI RUNG BA NYID GNAS NGAN LEN ZHES
BYA'O, ,YANG NA KUN NAS NYON MONGS PA'I CHOS RNAMS KYI SA BON NI
GNAS NGAN

LEN TO, ,CI'I PHYIR SNYAM PA LA DE MED NA ZHES BYA BA LA SOGS PA
SMRAS TE, 'DI LTAR KUN NAS NYON MONGS PA'I CHOS KYI SA BON MED
PAR GYUR NA SHIN TU SBYANGS PAR 'GYUR TE, DE'I PHYIR DE YANG GNAS
NGAN LEN TO, ,LUS LAS SU RUNG BA NYID GANG YIN SNYAM PA LA, DE LA
LUS LAS

SU RUNG BA NI ZHES BYA BA LA SOGS PA SMRAS TE, LUS RANG GI DGOS
PA RNAMS LA LDANG BA YANG BA GANG LAS BYUNG BA DE LUS LAS SU RUNG
BA NYID CES BYA'O, ,LDANG BA YANG BA ZHES BYA BA LA BDE BA'O,
,SEMS LAS SU RUNG BA BSTAN PA'I PHYIR, ,SEMS LAS SU RUNG BA NI
ZHES BYA BA LA

SOGS PA SMRAS TE, YANG DAG PA YID LA BYED PA LA ZHUGS PA'I RNAL
'BYOR BA'I SEMS GANG YIN PA DE'I SIM PA DANG YANG BA'I RGYU SEMS
LAS BYUNG BA'I CHOS GZHAN GANG YIN PA DE SEMS LAS SU RUNG BA NYID
DO, ,SIM PA NI BDE BA'O, ,YANG BA NI GSAL BA'O, ,CI'I

PHYIR SNYAM PA LA DE DANG LDAN NA ZHES BYA BA LA SOGS PA SMRAS
TE, 'DI LTAR SEMS LAS BYUNG BA DE DANG LDAN NA DMIGS PA LA SEMS
'JUG STE, DE'I PHYIR DE SEMS LAS SU RUNG BA NYID CES BYA'O, ,'DIR
NI SEMS LAS BYUNG BA'I CHOS GZHAN SHIN TU SBYANGS PA YIN NA, LUS
SHIN

TU SBYANGS PA ZHES JI SKAD DU BYA ZHE NA, LUS KYI REG BYA'I KHYAD
PAR ZHES BYA BA LA SOGS PA SMRAS TE, LUS KYI REG BYA'I KHYAD PAR
NYID 'GA' ZHIG DGA' BAS ZIN PA LA LUS SHIN TU SBYANG BAR BYA'O,
,CI'I PHYIR SNYAM PA LA YID DGA' NA LUS SHIN TU SBYANGS PAR 'GYUR
RO ZHES BYA BA LA SOGS

@31A *, ,PA SMRAS TE, 'DI LTAR GANG GI TSE YID DGA' BAR GYUR PA
DE'I TSE, LUS SHIN TU SBYANGS PAR 'GYUR RO ZHES MDO LAS GSUNGS
SO, ,'DI'I LAS BSTAN PA'I PHYIR, 'DI NI DE'I DBANG GIS ZHES BYA
BA LA SOGS PA SMRAS TE, 'DI LTAR SHIN TU

SBYANGS PA'I DBANG GIS GNAS GYUR TE, DE'I PHYIR 'DI'I LAS NI NYON
MONGS PA'I SGRIB PA MA LUS PAR SEL BA'O, ,BAG YOD BCAS PA ZHES
BYA BA DE DGROL BA'I PHYIR, BAG YOD BCAS PA NI ZHES BYA BA LA
SOGS PA SMRAS TE, DE NI GO SLA BAS MA BSHAD DO, ,RNAM PAR

BSGRUB PA TZAM GYIS 'DI'I RANG GI NGO BO MI SHES PAS, DE YANG
GANG ZHE NA ZHES 'DRI'O, ,GRUB PA'I MTHA' SMRA BAS BTANG SNYOMS
SO ZHES SMRAS TE, BTANG SNYOMS NI 'DIR BAG YOD PA DANG BCAS PAR
'DOD DO ZHES BYA BA'I THA TSIG GO, ,GZHAN GYIS GTAN TSIGS 'DRI
BA'I PHYIR,

DE CI'I PHYIR ZHES SMRAS PA DANG, GRUB PA'I MTHA' SMRA BAS GTAN
TSIGS BSTAN PA'I PHYIR, GCIG TU DGE BA DANG ZHES BYA BA LA SOGS
PA SMRAS TE, 'DI LTAR BTANG SNYOMS NI GCIG TU DGE BA DANG, 'DIR
SEMS LAS BYUNG BA DGE BA THAMS CAD BSTAN PA'I DBANG DU BYAS PA

DANG; DAD PA LA SOGS PA BZHIN DU 'DIR DNGOS SU MA BSTAN PA DANG,
SEMS LAS BYUNG BA DGE BA BCU GCIG LAS MA GTOGS PAR SEMS LAS BYUNG
BA DGE BA GZHAN MI SRID PAS, DE'I PHYIR LHAG MA LUS PA NI BTANG
SNYOMS NYID DE, BAG YOD PA DANG BCAS PA'I SGRAR BRJOD

DO; ;DE NI 'DI SKAD DU YONG NI BTANG SNYOMS GTOGS PA DGE BA BCU
GCIG YOD NA, DE LA BCU NI RVA NAS BZUNG BA'I TSUL GYIS BSHAD ZIN
LA, BTANG SNYOMS NI 'DIR RANG GI MING GIS BSTAN TE, DE'I PHYIR DE
NYID 'DIR BAG YOD PA DANG BCAS PA'I SGRAR BRJOD DO ZHES BSTAN

PAR 'GYUR RO, ,BAG YOD PA GANG YIN SNYAM PA LA DE LA BAG YOD PA
NI BAG MED PA'I GNYEN PO'O ZHES BYA BA SMRAS SO, ,DE NYID DGROL
BA'I PHYIR MA CHAGS PA NAS BRTZON 'GRUS KYI BAR NI BAG YOD PA STE
ZHES BYA BA LA SOGS PA SMRAS TE, GANG MA CHAGS PA LA SOGS

@31B PA LA GNAS NAS MI DGE BA'I CHOS RNAMS SPONG ZHING MI DGE
BA'I CHOS KYI GNYEN POR GYUR PA, DGE BA'I CHOS RNAMS KYANG SGOM
PA MA CHAGS PA LA SOGS PA DE DAG NI BAG YOD PA'I SGRAR BRJOD DO,
,DE BAS NA 'DI NI BAG MED PA'I GNYEN PO NYID YIN NO, ,'DI LTAR DE
NI BAG MED

PA LAS BZLOG PA STE 'DI'I BZLOG PA BRJOD DO, ,LAS BSTAN PA'I
PHYIR DE NI ZHES BYA BA LA SOGS PA SMRAS TE, 'DI'I LAS NI 'JIG
RTEN PA DANG 'JIG RTEN LAS 'DAS PA'I YON TAN PHUN SUM TSOGS PA
THAMS CAD YONGS SU RDZOGS PAR BYED PA'O, ,BTANG SNYOMS GANG YIN
SNYAM

PA LA, BTANG SNYOMS NI SEMS MNYAM PA NYID DANG ZHES BYA BA LA
SOGS PA SMRAS TE, BYING BA DANG RGOD PA DANG BRAL NAS SEMS MNYAM
PA NYID GANG YIN PA DANG, BSGRIM MI DGOS PAR SEMS RANG GI DANG
GIS RNAL DU 'DUG PAR 'JUG PA GANG YIN PA DANG, BYING BA DANG RGOD
PA'I

GNYEN PO MCHOG TU DGA' BA DANG, KUN TU SKYO BA YID LA BYED PA DAG
LA RTZOL BA MI BYED DE, SEMS LHUN GYIS GRUB PA GANG YIN PA DE
BTANG SNYOMS SO, ,TSIG 'DI SNYED CIG CI DGOS SNYAM PA LA, TSIG
'DI GSUM GYIS ZHES BYA BA LA SOGS PA SMRAS TE, DE NI GO SLA BAS

MA BSHAD DO, ,SEMS MNYAM PA NYID CES BYA BA 'DI GANG YIN SNYAM PA
LA, DE LA BYING BA DANG RGOD PA NI SEMS MI MNYAM PA STE ZHES BYA
BA LA SOGS PA SMRAS TE, GANG GI TSE SEMS BYING BA'AM RGOD PAR
GYUR PA DE'I TSE MI MNYAM PA ZHES BYA'O, ,GANG GI TSE BYING BA
DANG RGOD PA

MED DE THOG MAR SEMS BYING BA YANG MA YIN, RGOD PA YANG MA YIN
PAR GYUR PA DE'I TSE MNYAM PA ZHES BYA STE, 'DI NI SEMS MNYAM PA
NYID DO, ,SEMS RNAL DU 'DUG PA NYID BSTAN PA'I PHYIR, DE'I 'OG TU
MNGON PAR 'DU BYED PA MED CING ZHES BYA BA LA SOGS PA SMRAS TE,
SEMS

MNYAM PA NYID KYI 'OG TU BSGRIM MI DGOS PAR SEMS MNYAM PAR GZHAG
PA'I RNAL 'BYOR GYI RJES SU MTHUN PAR MNYAM PA NYID DU 'JUG PA
GANG YIN PA DE SEMS RNAL DU 'DUG PA NYID DO, ,DE'I DUS NA RNAL
'BYOR PA LA BYING BA DANG RGOD PA MI MNYAM PA'I NYES PA'I BDAG
NYID

@32A *, ,DE DAG YANG 'BYUNG BAR MI 'GYUR GRANG SNYAM DU DE LTA
BU'I DOGS PA YOD DE, 'DI LTAR MNYAM PA NYID DE NI GDOD THOB MA
THAG STE, RING POR GOMS PAR BYAS PAS DE'I PHYIR DOGS PA YOD PA
SRID DO, ,SEMS KYI LHUN GYIS GRUB PA BSTAN PA'I

PHYIR; DE'I 'OG TU SGOM PA KHYAD ZHUGS PAR GYUR PAS ZHES BYA BA
LA SOGS PA SMRAS TE, DE'I 'OG TU GANG GI TSE SGOM PA KHYAD ZHUGS
PAR GYUR PA DE'I TSE DE'I MI MTHUN PA'I PHYOGS BYING BA DANG RGOD
PA THAG RING DU GYUR PAS MI MNYAM PA'I DOGS PA MI 'BYUNG NGO,
,DE'I PHYIR BYING

BA DANG RGOD PA'I GNYEN PO'I RGYU MCHOG TU DGA' BA DANG, KUN TU
SKYO BA YID LA BYED PA RNAMS LA RNAL 'BYOR PA RTZOL BAR MI BYED
DO, ,RNAL 'BYOR PA RTZOL BAR MI BYED DE, SEMS LHUN GYIS GRUB PAR
GNAS PA'I DUS GANG YIN PA DE SEMS LHUN GYIS GRUB PA NYID CES
BYA'O,,

'DI'I LAS BSTAN PA'I PHYIR 'DI NI ZHES BYA BA LA SOGS PA SMRAS
TE, 'DI'I LAS NI NYON MONGS PA DANG NYE BA'I NYON MONGS PA THAMS
CAD KYI SKABS MI 'BYED PA'I RTEN BYED PA'O, ,RNAM PAR MI 'TSE BA
GANG YIN SNYAM PA LA, RNAM PAR MI 'TSE BA NI RNAM PAR 'TSE BA'I
GNYEN

PO STE ZHES BYA BA SMRAS SO, ,DE DGROL BA'I PHYIR GSOD PA DANG
'CHING BA ZHES BYA BA LA SOGS PA SMRAS TE, GSOD PA DANG 'CHING BA
LA SOGS PA GNOD PA'I RGYU RNAMS KYIS SEMS CAN RNAMS LA GNOD PA MI
BYED PA NI THO MI 'TSAMS PAS RNAM PAR 'TSE BA ZHES BYA BA STE, DE
NI

SEMS CAN RNAMS LA SNYING RJE BA'O, ,'DI RNAM PAR BSGRUB PAR BYA
BA'I PHYIR, BSOD NYAMS SEL BAS SNYING RJE BA'O ZHES BYA BA SMRAS
SO, ,BSOD NYAMS KYI SGRA NI BDE BA LA BYA STE, DE'I PHYIR BDE BA
SEL ZHES BSTAN PA YIN NO, ,SEL ZHES BYA BA NI SPONG BA'O, ,DE JI

LTAR SHES SNYAM PA LA, SNYING RJE CAN NI ZHES BYA BA LA SOGS PA
SMRAS TE, 'DI LTAR SNYING RJE CAN GANG YIN PA NI PHA ROL GYI SDUG
BSNGAL THAMS CAD KYIS SDUG BSNGAL BAR 'GYUR TE, DE'I PHYIR SNYING
RJES BDE BA SEL TO, ,'DI'I LAS BSTAN PA'I PHYIR 'DI NI RNAM PAR
THO MI

@32B 'TSAMS PA'I LAS CAN NO ZHES BYA BA SMRAS TE, 'DI'I LAS NI
SEMS LA RNAM PAR THO MI 'TSAMS PA'O, ,'OG MA DANG MTSAMS SBYAR
BA'I PHYIR, DGE BA BCU GCIG BSHAD ZIN TO ZHES BYA BA SMRAS TE,
DON DE NI BRDA PHRAD PAR ZAD DO, ,NYON MONGS PA RNAMS BSTAN PA'I

PHYIR NYON MONGS PA NI, 'DOD CHAGS KHONG KHRO GTI MUG DANG, ,ZHES
BYA BA LA SOGS PA SMRAS SO, ,TSIG SDUD PA BSTAN PA'I PHYIR, 'DOD
CHAGS DANG ZHES BYA BA LA SOGS PA SMRAS TE, DON DE NI BRDA PHRAD
PAR ZAD DO, ,'DOD CHAGS GANG YIN SNYAM PA LA DE

LA 'DOD CHAGS NI ZHES BYA BA LA SOGS PA SMRAS TE, SRID PA DANG
LONGS SPYOD RNAMS LA LHAG PAR CHAGS PA GANG YIN PA DANG, SMON PA
GANG YIN PA DE 'DOD CHAGS ZHES BYA STE, DA LTAR BYUNG BA RNAMS LA
NI LHAG PAR CHAGS SO, ,MA 'ONGS PA RNAMS LA NI SMON TO,,

'DI'I LAS BSTAN PA'I PHYIR, DE NI SDUG BSNGAL KUN SKYED PA'I LAS
CAN TE ZHES BYA BA SMRAS SO, ,DE NYID DGROL BA'I PHYIR, SDUG
BSNGAL NI 'DIR ZHES BYA BA LA SOGS PA SMRAS TE, SDUG BSNGAL GSUM
DANG LDAN PA'I PHYIR, PHUNG PO LNGA NI KHAMS GSUM DU CI RIGS

PAR SDUG BSNGAL BAR 'DOD DO, ,'DIS SRID PA GSUM DU SKYE BA'AM,
YANG SRID PA'I LAS 'BYUNG BAR BYED PAS, SRID PA LA NYE BAR LEN PA
ZHES BYA STE, NYE BAR LEN PA DES NI SKYED PA'AM, DE LA RAG LAS TE
'BYUNG BA'AM, DE DAG LAS NYE BAR LEN PA 'DI 'BYUNG BA'I PHYIR

NYE BAR LEN PA'I PHUNG PO RNAMS ZHES BYA'O, ,PHUNG PO DE NI 'DOD
PA DANG GZUGS DANG GZUGS MED PA'I SRED PA'I DBANG GIS MNGON PAR
'GRUB PAS, DE'I PHYIR 'DOD CHAGS KYI LAS NI SDUG BSNGAL KUN SKYED
PAR BSHAD DO, ,KHONG KHRO BA GANG YIN SNYAM PA LA KHONG KHRO BA
NI

SEMS CAN KUN LA KUN NAS MNAR SEMS PA STE ZHES BYA BA LA SOGS PA
SMRAS TE, SEMS CAN RNAMS LA KUN NAS MNAR SEMS PA GANG YIN PA
DANG, SEMS CAN RNAMS LA SEMS RTZUB PA GANG YIN PA DANG, GANG GIS
NON NA SEMS CAN RNAMS LA BSAD PA DAD BCING BA LA SOGS

@33A *, ,PAS GNOD PA BYA BAR SEMS PA DE KHONG KHRO BA'O, ,'DI'I
LAS BSTAN PA'I PHYIR DE NI ZHES BYA BA LA SOGS PA SMRAS SO, ,DE
DGROL BA'I PHYIR REG PA NI BDE BA STE ZHES BYA BA LA SOGS PA
SMRAS TE, DE NI GO SLA BAS MA BSHAD DO, ,DE JI LTAR SHES SNYAM

PA LA KUN NAS MNAR SEMS KYI SEMS YOD NA ZHES BYA BA LA SOGS PA
SMRAS TE, 'DI LTAR SDANG BA'I SEMS YOD NA GDON MI ZA BAR SDUG
BSNGAL DANG YID MI BDE BA KUN TU 'BYUNG NGO, ,DE KUN TU BYUNG NA
SEMS LA GDUNG BAR 'GYUR RO, ,SEMS LA GDUNG BAR GYUR NA DE'I RJES

SU 'GYUR BA'I PHYIR LUS LA YANG GDUNG BAR 'GYUR TE, ,DE'I PHYIR
DE SPYOD LAM THAMS CAD DU SDUG BSNGAL DANG BCAS SHING PHONGS PA
DANG BCAS PAR GNAS PAR 'GYUR RO, ,ZHE 'GRAS PA'I SEMS GANG YIN PA
DE NI NYES PAR SPYOD PA GANG DANG YANG RING BA MA YIN TE, DE'I
PHYIR JI SKAD BRJOD PA

DE NI KHONG KHRO BA'I LAS SU BSHAD DO, ,GTI MUG GANG YIN SNYAM PA
LA, GTI MUG NI NGAN SONG RNAMS DANG ZHES BYA BA LA SOGS PA SMRAS
TE, NGAN SONG LA SOGS PA MI SHES PA GANG YIN PA DE NI GTI MUG GO,
,RGYU DANG 'BRAS BUR 'BREL PA PHYIN CI MA LOG PA ZHES BYA BA LA,

DGE BA'I 'BRAS BU 'DOD PA DANG MI DGE BA'I 'BRAS BU MI 'DOD PA NI
PHYIN CI MA LOG PA NYID DO, ,'DI'I LAS BSTAN PA'I PHYIR 'DI NI
ZHES BYA BA LA SOGS PA SMRAS SO, ,DE DGROL BA'I PHYIR, DE LA NYON
MONGS PA DANG LAS DANG SKYE BA'I BDAG NYID NI ZHES BYA BA LA SOGS
PA SMRAS TE, NYON

MONGS PA'I BDAG NYID DANG, LAS KYI BDAG NYID DANG SKYE BA'I BDAG
NYID NI KUN NAS NYON MONGS PA RNAM PA GSUM MO, ,KUN NAS NYON
MONGS PA DE RNAM PA GSUM LAS, KUN NAS NYON MONGS PA SNGA MA SNGA
MA RGYUR GYUR PA LAS, KUN NAS NYON MONGS PA PHYI MA PHYI MA'I
BDAG NYID RNYED PAR

DE 'BYUNG BA ZHES BYA BA BRJOD DO, ,DE 'BYUNG BA'I RTEN BYED PA
NI 'DI LTAR RIG PAR BYA STE, 'DI LTAR RMONGS PAR GYUR NA LOG PAR
SHES PA LA SOGS PA KUN NAS NYON MONGS PA 'BYUNG GI RMONGS PAR MA
GYUR NA MI 'BYUNG NGO, ,NGA RGYAL GANG YIN SNYAM PA LA, ,NGA
RGYAL NI ZHES BYA BA

@33B SMRAS SO, ,DE DGROL BA'I PHYIR, NGA RGYAL ZHES BYA BA LA
SOGS PA SMRAS TE, NGA RGYAL THAMS CAD KYANG 'JIG TSOGS LA LTA BA
LA BRTEN NAS 'BYUNG NGO, ,'DI'I NGO BO NYID NI SEMS KHENGS PA'I
NGO BO NYID DO, ,'JIG TSOGS LA LTA BA LA NGA RGYAL GNAS ZHES BYA
BA 'DI CI'I PHYIR

SNYAM PA LA, 'DI LTAR PHUNG PO RNAMS LA ZHES BYA BA LA SOGS PA
SMRAS SO, ,'DI LTAR PHUNG PO RNAMS LA BDAG GAM BDAG GI NGO BO
NYID DU SGRO BTAGS NAS 'DI NI NGA STE 'DI LTAR MKHAS SO, ,'DI NI
NGA'I STE 'DI LTAR PHYUG GO SNYAM PA LA SOGS PA'I BYE BRAG GIS
BDAG KHENGS

SHING GZHAN DAG LAS LHAG PAR RLOM SEMS PA STE, DE'I PHYIR NGA
RGYAL NI 'JIG TSOGS LA GNAS ZHES BYA'O, ,'DI'I LAS BSTAN PA'I
PHYIR, DE NI MI GUS PA DANG ZHES BYA BA LA SOGS PA SMRAS TE,
'DI'I LAS NI MI GUS PA DANG, SDUG BSNGAL 'BYUNG BA'I RTEN BYED
PA'O,,

MI GUS PA ZHES BYA BA 'DI JI LTA BU ZHIG SNYAM PA LA, MI GUS PA
NI BLA MA RNAMS DANG ZHES BYA BA LA SOGS PA SMRAS TE, ,SLOB DPON
LA SOGS PA BLA MA RNAMS DANG, DE LAS GZHAN PA GANG ZAG YON TAN
CAN RNAMS LA 'GYED ZHING, LUS DANG NGAG GIS SRID ZHU MI BYED PA
GANG

YIN PA DE NI MI GUS PA'O, ,'GYING BA ZHES BYA BA NI MI 'DUD PA'O,
,SRID ZHU MI BYED CES BYA BA NI LUS MI LDANG BA DANG, TSIG GIS
LEGS PAR 'ONGS SAM ZHES BYA BA LA SOGS PA MI ZER BA'O, ,SDUG
BSNGAL 'BYUNG BA ZHAS BYA BA 'DI GANG YIN SNYAM LA, SDUG

BSNGAL 'BYUNG BA NI ZHES BYA BA LA SOGS PA SMRAS TE, TSE GZHAN
'BYUNG BA GANG YIN PA DE NI 'DIR SDUG BSNGAL 'BYUNG ZHES BYA BAR
'DOD DO, ,'DI'I RAB TU DBYE BA BSTAN PA'I PHYIR DE NI SEMS KHENGS
PA'I RANG GI NGO BOR BYE BRAG MED KYANG ZHES BYA BA LA SOGS PA
SMRAS TE,

SEMS KHENGS PA'I RANG GI NGO BOR BYE BRAG MED KYANG, DE'I RGYU'I
BYE BRAG GIS RNAM PA BDUN DU THA DAD DE, NGA RGYAL DANG CHE BA'I
NGA RGYAL DANG ZHES BYA BA LA SOGS PAS DE'I DBYE BA STON TO, ,NGA
RGYAL GANG YIN PA LA, RIGS DANG SHES RGYA DANG NOR LA SOGS PAS
DMA' BA BAS

@34A *, ,ZHES BYA BA LA SOGS PA SMRAS TE, RIGS LA SOGS PAS DMA'
BA BAS BDAG CHE'I SNYAM PA'AM, RIGS LA SOGS PAS MTSUNGS SO SNYAM
DU SEMS KHENGS PA GANG YIN PA DE NI NGA RGYAL LO, ,RIGS LA SOGS
PAS MTSUNGS PA BAS, GTONG BA'AM

TSUL KHRIMS LA SOGS PAS BDAG CHE'O SNYAM PA'AM, RIGS LA SOGS PAS
CHE BA LA SHES RGYA DANG NOR LA SOGS PA BDAG DANG MTSUNGS SO
SNYAM DU DE LTAR SEMS KHENGS PA GANG YIN PA DE NI CHE BA'I NGA
RGYAL LO, ,RIGS LA SOGS PAS CHE BA BAS KYANG, SHES RGYA DANG NOR
LA SOGS

PAS BDAG CHE'O SNYAM DU DE LTAR SEMS KHENGS PA GANG YIN PA DE NI
NGA RGYAL LAS KYANG NGA RGYAL LO, ,GSUM PO DE DAG NI DNGOS PO
BCAS PA STE, 'DI LTAR DE DAG NI RIGS LA SOGS PA YOD PA RNAMS LAS
'BYUNG NGE, ,GZHAN DU NA NI LOG PA'I NGA RGYAL DANG

BYE BRAG MED PAR 'GYUR RO, ,DANG PO NI CHUNG DU LAS LTOS, GNYIS
PA NI MTSUNGS PA LAS LTOS, GSUM PA NI KHYAD PAR DU 'PHAGS PA LAS
LTOS NAS, BDAG KHYAD ZHUGS PAR SEMS PA STE, BYE BRAG GO, ,SHES
RGYA NI 'DIR RI MO LA SOGS PA LA MKHAS PA LA BYA'O,,

NOR GYI SGRA NI RDZAS LA BYA'O, ,NGA'O SNYAM PA'I NGA RGYAL GANG
YIN SNYAM PA LA, NGA'I SNYAM PA'I NGA RGYAL NI ZHES PA LA SOGS PA
SMRAS TE, NYE BAR LEN PA'I PHUNG PO LNGA PO YANG DAG PA'I DON DU
NA, BDAG DANG BDAG GI MED PA RNAMS LA BDAG DANG BDAG GIR MNGON
PAR ZHEN NAS,

SEMS KHENGS PA GANG YIN PA DE NGA'I SNYAM PA'I NGA RGYAL ZHES
BYA'O, ,MNGON PA'I NGA RGYAL GANG YIN SNYAM PA LA, MNGON PA'I NGA
RGYAL NI ZHES BYA BA LA SOGS PA SMRAS TE, 'DOD CHAGS DANG ZHE
SDANG DANG GTI MUG LA SOGS PA DE LAS BYUNG BA'I LUS DANG YID KYI
LAS NI MI'I CHOS

SO; ;DE'I GNYEN POR GYUR PA GANG BSAM GTAN DANG SNYOMS PAR 'JUG
PA LA SOGS PA NI MI'I CHOS DE DAG LAS BLA MAR GYUR PA DE LAS
KHYAD PAR ZHES BYA STE, KHYAD PAR DE LTA BU MA THOB PAR BDAG GIS
YANG DAG PAR THOB BO SNYAM DU SEMS KHENGS PA GANG YIN PA DE NI
MNGON PA'I

@34B NGA RGYAL ZHES BYA'O, ,CHUNG ZAD SNYAM PA'I NGA RGYAL GANG
YIN SNYAM PA LA, CHUNG ZAD SNYAM PA'I NGA RGYAL NI ZHES BYA BA LA
SOGS PA SMRAS TE, RIGS LA SOGS PA KHYAD CHES 'PHAGS PA BAS RIGS
LA SOGS PA CUNG ZAD CIG GIS BDAG CHUNG NGO SNYAM DU SEMS KHENGS
PA SKYE BA GANG

YIN PA DE CHUNG ZAD SNYAM PA'I NGA RGYAL ZHES BYA'O, ,LOG PA'I
NGA RGYAL GANG YIN SNYAM PA LA, LOG PA'I NGA RGYAL NI ZHES BYA BA
LA SOGS PA SMRAS TE, YON TAN MA YIN PA DANG LDAN LA, BDAG YON TAN
DANG LDAN NO SNYAM DU SEMS KHENGS PA SKYE BA GANG YIN PA DE LOG
PA'I NGA

RGYAL ZHES BYA'O, ,CI'I PHYIR LOG PA'I NGA RGYAL ZHES BYA SNYAM
PA LA, YON TAN MA YIN PA LA ZHES BYA BA LA SOGS PA SMRAS TE, TSUL
KHRIMS 'CHAL BA LA SOGS PA NI YON TAN MA YIN PA STE, DE DAG NI SU
LA YOD PA DE YON TAN MA YIN PA DANG LDAN PA'O, ,DE'I PHYIR BDAG
YON

TAN DANG LDAN NO SNYAM PA 'DIS SBYIN PA DANG TSUL KHRIMS LA SOGS
PA MED KYANG, 'DI LTAR YON TAN DANG LDAN PAR KHAS BLANGS PA YIN
TE, DE BAS NA DNGOS PO MED PA'I PHYIR LOG PA'I NGA RGYAL ZHES
BYA'O, ,NYES PA RNAMS KYI GZHI YIN DU ZIN KYANG, ,DE DAG YON TAN
MA YIN

PAS YON TAN RNAMS LA LTOS NAS, DNGOS PO MED PA NYID YOD PA KHO
NA'O, ,DNGOS PO MED PA NA ZHES BYA BAS NI GZHI MED PAS NA ZHES
BYA BA'I THA TSIG GO, ,LTA BA GANG YIN SNYAM PA LA, LTA BA ZHES
BYA BA NI ZHES BYA BA LA SOGS PA SMRAS SO, ,LTA BA ZHES BYA BA'I
PHYIR BSHAD PA

BYAS SU ZIN KYANG SNGA MA KHO NA STE, 'JIG TSOGS LA LTA BA ZHES
BYA BA LA SOGS PA'I LTA BA LNGA DANG SBYAR TE, 'DI LTAR 'DIR NYON
MONGS PA'I SKABS YIN PA'I PHYIR RO, ,DE DAG NI NYON MONGS PA'I
NGO BO NYID DE, 'JIG RTEN PA'I YANG DAG PA'I LTA BA'AM, ZAG PA
MED PA NI MI GZUNG NGO,,

CI'I PHYIR 'DI DAG GI BYE BRAG 'DI BYA SNYAM PA LA, DE DAG NI
NYON MONGS PA CAN DANG RTOG PA'I TSUL DU BYE BRAG MED KYANG ZHES
BYA BA LA SOGS PA SMRAS TE, DE DAG NYON MONGS PA CAN DANG RTOG
PA'I TSUL DU BYE BRAG MED DU ZIN KYANG, DMIGS PA'I BYE BRAG DANG
RNAM PA'I BYE BRAG GIS

@35A *, ,PHAN TSUN THA DAD DO, ,'JIG TSOGS LA LTA BHA GANG YIN
SNYAM PA LA, DE LA 'JIG TSOGS LA LTA BA NI ZHES BYA BA LA SOGS PA
SMRAS TE, NYE BAR LEN PA'I PHUNG PO LNGA PO DAG LA, BDAG GI RNAM
PA DANG, BDAG GI RNAM PA DANG, BDAG GI BA'I RNAM PAR MTHONG BA
GANG YIN PA DE

'JIG TSOGS LA LTA BA'O, ,ZAG PA DANG BCAS PA'I PHUNG PO RNAMS NI
NYE BAR LEN PA'I PHUNG PO RNAMS ZHES BYA'O, ,MTHAR 'DZIN PAR LTA
BA GANG YIN SNYAM PA LA, MTHAR 'DZIN PAR LTA BA NI ZHES BYA BA LA
SOGS PA SMRAS TE, NYE BAR LEN PA'I PHUNG PO LNGA PO RNAMS LA,

BDAG DANG BDAG GIR SNGAR BZUNG BA RNAMS LA PHYIS CHAD PA'I RNAM
PA'AM, RTAG PA'I RNAM PAR MTHONG BA GANG YIN PA DE MTHAR 'DZIN
PAR LTA BA'O, ,'DZIN PA SNGON DU GTONG BA'I LTA BA NI MTHAR 'DZIN
PA'I LTA BAS TE, 'JIG TSOGS LA LTA BA SNGON DU GTANG ZHES BYA
BA'I THA TSIG GO,,

MTHA' GNYIS PAR LTA BA NI MTHAR 'DZIN PAR LTA BA'O, ,LOG PAR LTA
BA GANG YIN SNYAM PA LA, LOG PAR LTA BA NI ZHES BYA BA LA SOGS PA
SMRAS TE, LTA BA GANG GI SBYIN PA DANG MCHOD SBYIN DANG, SBYIN
SREG DANG LEGS PAR SPYOD PA DANG, NYES PAR SPYOD PA'I MTSAN NYID
KYI RGYU

LA SKUR BA 'DEBS PA DANG, 'BRAS BU RNAM PAR SMIN PA 'JIG RTEN 'DI
DANG, 'JIG RTEN PHA ROL GYI MTSAN NYID KYI 'BRAS BU LA SKUR BA
'DEBS PA DANG, PHA MA'I BYED PA LA SKUR BA 'DEBS PA DANG, LTA BA
GANG YIS DGRA BCOM PA LA SOGS PA YOD PA'I DNGOS PO 'JIG PA

DE NI LTA BA THAMS CAD PAS CHES SDIG PA'I PHYIR LOG PAR LTA BA
ZHES BYA'O, ,LTA BA MCHOG TU 'DZIN PA GANG YIN SNYAM PA LA, LTA
BA MCHOG TU 'DZIN PA NI ZHES BYA BA LA SOGS PA SMRAS SO, ,NYE BAR
LEN PA'I PHUNG PO LNGA PO DAG LA MCHOG DANG, KHYAD PAR DU 'PHAGS
PA DANG,

GTZO BO DANG DAM PA'I RNAM PAR LTA BA YANG YIN PA DE LTA BA MCHOG
TU 'DZIN PA STE, PHUNG DU PHYIN PAS MCHOG GO, ,GZHAN DAG LAS
KYANG KHYAD ZHUGS PAS KHYAD PAR DU 'PHAGS PA'O, ,LHAG MA MED PAS
GTZO BO'O, ,MTSUNGS PA MED PAS DAM PA'O, ,TSUL KHRIMS DANG

@35B BRTUL ZHUGS MCHOG TU 'DZIN PA GANG YIN SNYAM PA LA TSUL
KHRIMS DANG BRTUL ZHUGS MCHOG TU 'DZIN PA NI ZHES BYA BA LA SOGS
PA SMRAS SO, ,NYE BAR LEN PA'I PHUNG PO LNGA PO DAG LA 'DAG PA
DANG 'GROL BA DANG, NGES PAR 'BYIN PA'I RNAM PAR LTA BA GANG YIN
PA DE NI TSUL KHRIMS DANG

BRTUL ZHUGS MCHOG TU 'DZIN PA STE, SDIG PA'I DRI MA 'KHRU BAS
'DAG PA'O, ,NYON MONGS PA'I 'CHING BA DANG 'BRAL BAS 'GROL BA'O,
,MYA NGAN LAS 'DAS PAR PHYIN PAR BYED PAS NGES PAR 'BYIN PA'O,
,THE TSOM GANG YIN SNYAM PA LA, THE TSOM NI ZHES BYA BA LA SOGS
PA SMRAS

TE; LAS RNAMS DANG 'BRAS BU RNAMS DANG, BDEN PA RNAMS DANG, DKON
MCHOG RNAMS LA YID GNYIS ZA BA GANG YIN PA DE THE TSOM MO, ,RNAM
PAR BSGRUB PA BSTAN PA'I PHYIR, BLO SNA TSOGS SU BYED PA NI ZHES
BYA BA LA SOGS PA SMRAS TE, DE NI GO SLA BAS MA BSHAD DO, ,GAL

TE BLO SNA TSOGS SU BYED PA LA YID GNYIS ZHES BYA BA NI, DE LTAR
NA SHES RAB TU 'GYUR RO SNYAM PA LA 'DI NI SHES RAB LAS RANG
BZHIN GZHAN NYID DO ZHES BYA BA SMRAS TE, SHES RAB NI RAB TU RNAM
PAR 'BYED PA'I NGO BO NYID DO, ,'DI NI RNAM PA GNYIS SU 'JUG PA
STE, DE'I PHYIR SHES RAB

LAS DON GZHAN NO, ,'OG MA DANG MTSAMS SBYAR BAR BYA BA'I PHYIR,
NYON MONGS PA DRUG BSHAD ZIN TO ZHES BYA BA SMRAS TE, DON DE NI
BRDA PHRAD PAR ZAD DO, ,NYE BA'I NYON MONGS PA RNAMS BSTAN PA'I
PHYIR, KHRO BA DANG KHON DU 'DZIN PA DANG ZHES BYA BA LA SOGS PA
SMRAS SO, ,GNYIS

RNAM GNYIS ZHES BYA BA NI GNYIS GNYIS PA RNAM PA GNYIS TE, DE'I
PHYIR GZHI LA RNAM PA GNYIS SU BSTAN PA YIN NO, ,KHOR BA GANG YIN
SNYAM PA LA, DE LA KHRO BA NI ZHES BYA BA LA SOGS PA SMRAS SO,
,'PHRAL DU GNOD PAR BYED PA LA GNAS TE, SEMS KYIS KUN NAS MNAR

SEMS SKYE BA GANG YIN PA DE KHRO BA'O, ,KHRO BA 'DI NI KUN NAS
MNAR SEMS KYI NGO BO NYID YIN PAS KHONG KHRO BA DANG THA DAD PA
MA YIN MOD KYI, KHONG KHRO BA DE NYID KYI GNAS SKABS KYI BYE BRAG
'GA' ZHIG LA GDAGS SO, ,DE LTAR NA KHONG KHRO BA'I CHAR GTOGS PA
DE NYID DE GUD NA MED DO,,

@36A *, ,GNAS SKABS KYI BYE BRAG GANG LA GDAGS SNYAM PA LA,
'PHRAL DU GNOD PA BYED PA LA GNAS TE ZHES BYA BA LA SOGS PA SMRAS
SO, ,JI SRID DU GNOD PAR BYED PA MI LDOG PA DE SRID DU SEMS CAN
DANG, SEMS CAN MA YIN PA'I YUL LA SEMS KYIS

KUN NAS MNAR SEMS SKYE BA GANG YIN PA DE KHRO BA ZHES GDAGS SO,
,DE'I LAS NI CHAD PAS GCOD PA LA SOGS PA'I RTEN BYED PA'O, ,SEMS
CAN DANG SEMS CAN MA YIN PA'I YUL LA ZHES BYA BA NI YUL SROG
CHAGS DANG, YUL DUG DANG, MTSON CHA DANG, TSER MA

LA SOGS PA'O ZHES BYA BA'I THA TSIG GO, ,CHAD PAS GCOD PA ZHES
BYA BA NI NOR 'BUL DU 'JUG PA LA BYA'O, ,SOGS PA BYA BA NI GSOD
PA DANG, 'CHING BA LA SOGS PA'O, ,KHON DU 'DZIN PA GANG YIN SNYAM
PA LA, KHON DU 'DZIN PA NI ZHES BYA BA LA SOGS PA SMRAS SO, ,

DE DGROL BA'I PHYIR KHROS PA'I 'OG TU ZHES BYA BA LA SOGS PA
SMRAS TE, KHROS PA ZHI NAS BDAG NI MI 'DI LTA BU YIN NA 'DIS BDAG
LA GNOD PA 'DI LTA BU BYAS KYI GAL TE BDAG GIS 'DI LA SHA MA BLAN
NA GSON PA'I MI GRANGS TE, MIR YANG MI BRTZI'O SNYAM DU SEMS MDUD
PAR 'DZIN

PA'I BDAG NYID SHAR GNYER BA'I RNAM PA DE LTA BU DE MI GTONG BAR
RGYUN DU 'BYUNG BA GANG YIN PA DE KHON DU 'DZIN PA ZHES BYA'O,
,'DI'I LAS BSTAN PA'I PHYIR, 'DI NI MI BZOD PA'I RTEN BYED PA'I
LAS CAN NO ZHES BYA BA SMRAS TE, 'DI'I LAS NI MI BZOD PA'I RGYU
NYID DO, ,MI

BZOD PA BSTAN PA'I PHYIR, GNOD PAR BYED PA LA JI MI SNYAM PAR
ZHES BYA BA LA SOGS PA SMRAS TE, LAN DU GNOD PA BYED 'DOD PA NI
MI BZOD PA ZHES BRJOD DO, ,'DI BTAGS PA'I YOD PA BSTAN PA'I
PHYIR, 'DI YANG KHRO BA BZHIN DU ZHES BYA BA LA SOGS PA SMRAS SO,
,DE NI

GO SLA BAS MA BSHAD DO, ,'CHAB PA GANG YIN SNYAM PA LA, 'CHAB PA
NI ZHES BYA BA LA SOGS PA SMRAS TE, DE DGROL BA'I PHYIR, 'DUN PA
DANG, ZHE SDANG DANG 'JIGS PA LA SOGS PA BRTZAL TE ZHES BYA BA LA
SOGS PA SMRAS TE, GLENG BA PO GANG 'DUN PA LA SOGS PAS 'GRO

@36B BAR BYA BA MA YIN PAR MI 'GRO BA GLENG BAR BYA BA LA PHAN
PAR 'DOD PA'I GLENG BA PO RNAM PA DE LTA BU DES GLENG BA'I DUS
SHES NAS KHYOD 'DI LTA BU BYED PA'O ZHES SMRAS SHING, GLENGS NA
GTI MUG GI CHAR GTOGS PAS, ,KHA NA MA THO BA MKHYUD PA SKYE BA
GANG YIN PA DE 'CHAB PA ZHES BYA'O,,

'DI JI LTAR GTI MUG GI CHAR GTOGS SNYAM PA LA, 'CHAB PA NI GTI
MUG GI CHAR GTOGS PA NYID DE ZHES BYA BA LA SOGS PA SMRAS SO,
,'DI LTAR 'CHAB PA NI MKHYUD PA'I RNAM PA YIN TE, DE'I PHYIR GTI
MUG GI CHAR GTOGS PA'O, ,'DI'I LAS BSTAN PA'I PHYIR, 'DI NI

'GYOD PA DANG ZHES BYA BA LA SOGS PA SMRAS SO, ,DE DGROL BA'I
PHYIR, 'DI NI CHOS NYID YIN TE ZHES BYA BA LA SOGS PA SMRAS SO,
,'DI NI SKYE BO'AM CHOS RNAMS KYI RANG BZHIN YIN TE, 'DI LTAR
SDIG PA MKHYUD BA'I MI LA 'GYOD PA SKYE'O, ,'GYOD PA NI GDON MI
ZA BAR YID MI BDE BA

DANG MTSUNGS PAR LDAN NO, ,DE'I PHYIR YID MI BDE BA DANG MTSUNGS
PAR LDAN NA REG PAR MI GNAS PAR 'GYUR RO, ,'TSIG PA GANG YIN
SNYAM PA LA, 'TSIG PA NI ZHES BYA BA LA SOGS PA SMRAS TE, TSIG
BRLANG PO ZHER 'DEBS PA NI 'TSIG PA'O, ,TSIG BRLANG PO BSTAN PA'I
PHYIR,

TSIG BRLANG PO NI ZHES BYA BA LA SOGS PA SMRAS TE, MTSANG 'BRU
BA'I TSUL GYIS ZHE GCOD BA DANG DRAG PA GANG YIN PA DE TSIG
BRLANG BA'O, ,DRAG PA ZHES BYA BA NI 'JEBS PA'O, ,ZHER 'DEBS PA
NYID BSTAN PA'I PHYIR, ZHER 'DEBS PAR BYED PA'I DANG TSUL NI ZHES
BYA BA LA

SOGS PA SMRAS SO, ,SEMS LAS BYUNG BA 'DI NI ZHER 'DEBS PA'I RANG
BZHIN TE, DE'I PHYIR ZHER 'DEBS PA'O, ,DE'I DNGOS PO NI ZHER
'DEBS PA NYID DO, ,DE BAS NA SEMS LAS BYUNG BA DE NYID TSIG
BRLANG PO ZA BA DANG 'DRA BAS TSIG BRLANG POS ZHER 'DEBS PA NYID
KYI SGRAR

BRJOD DO, ,'DI BTAGS PA'I YOD PA BSTAN PA'I PHYIR, 'DI YANG KHRO
BA DANG ZHES BYA BA LA SOGS PA SMRAS TE, KHRO BA DANG KHON DU
'DZIN PA SNGON DU 'GRO BA NI KHRO BA DANG KHON DU 'DZIN PA RGYU
YIN NO, ,LHAG MA NI GO SLA BAS MA BSHAD DO, ,'DI'I LAS BSTAN PA'I
PHYIR, 'DI NI

@37A *, ,NGAG GI NYES PAR SPYOD PA SKYED PA'I LAS CAN NO ZHES BYA
BA SMRAS TE, DE NI GO SLA BAS MA BSHAD DO, ,LAS CIG SHOS KYI GTAN
TSIGS BSTAN PA'I PHYIR, DE DANG LDAN PA'I GANG ZAG DANG 'GROGS
PAR DKA' BA'I PHYIR RO ZHES BYA BA SMRAS SO, ,'DI

LTAR GANG ZAG GANG ZHER 'DEBS PA DANG LDAN PA DE LHAN CIG GNAS
PAR DKA' STE, DE'I PHYIR ZHER 'DEBS PA NI REG PAR MI GNAS PA'I
LAS CAN NO, ,PHRAG DOG GANG YIN SNYAM PA LA, PHRAG DOG NI ZHES
BYA BA LA SOGS PA SMRAS SO, ,DE DGROL BA'I PHYIR 'THOB PA DANG
BKUR

STI LA LHAG PAR CHAGS PAS ZHES BYA BA LA SOGS PA SMRAS SO, ,RANG
GI 'THOB PA DANG BKUR STI LA LHAG PAR CHAGS PAS GZHAN DAG GI
'THOB PA DANG, BKUR STI DANG RIGS DANG TSUL KHRIMS LA SOGS PA'I
YON TAN GYI KHYAD PAR DMIGS NAS, ZHE SDANG GI CHAR GTOGS

PA MI BZOD PAR BYAS PA'I SEMS KHONG NAS 'KHRUGS PA SKYE BA GANG
YIN PA DE PHRAG DOG GO, ,RNAM PA BSGRUB PA BSTAN PA'I PHYIR, RANG
GI GNAS LA KHYAB PAR 'KHRUGS PAS KHONG NAS 'KHRUGS PA STE ZHES
BYA BA SMRAS TE, DE NI GO SLA BAS MA BSHAD DO, ,'DI'I LAS BSTAN
PA'I

PHYIR; YID MI BDE BA ZHES BYA BA LA SOGS PA SMRAS TE, GANG GI
PHYIR YID BDE BA DANG MTSUNGS PAR LDAN PA DANG, GANG GI PHYIR YID
MI BDE BA SNGON DU 'GRO BA NI REG PAR MI GNAS PAS, DE'I PHYIR NA
GNYI GA'I LAS CAN ZHES BYA'O, ,SER SNA GANG YIN SNYAM PA LA, SER
SNA NI

ZHES BYA BA LA SOGS PA SMRAS TE, SBYIN PA DANG MI MTHUN PA SEMS
KYI KUN TU 'DZIN PA GANG YIN PA DE SER SNA'O, ,SBYIN PA BSTAN
PA'I PHYIR, ZIN PA'I DNGOS PO ZHES BYA BA LA SOGS PA SMRAS TE,
CHOS DANG ZANG ZING DANG MKHAS PA'I BDAG NYID KYI DNGOS PO BDAG
GIR YONGS SU

BZUNG BA RNAMS SEMS GANG GIS CHOD PA'I PHYIR RAM, PHAN GDAGS PA'I
PHYIR 'DOD PA'AM MI 'DOD PA YANG RUNG STE, SBYIN PAR BYED PA DE
NI SBYIN PA'O, ,JI LTAR NA SBYIN PA DANG MI MTHUN PA ZHES BYA
SNYAM PA LA, DE YOD NA SBYIN PA MED PAR 'GYUR BA'I PHYIR ZHES BYA
BA LA SOGS PA SMRAS SO, ,

@37B 'DI LTAR SER SNA YOD NA SBYIN PA MED PAR 'GYUR TE, DE'I
PHYIR DE DANG MI MTHUN PA ZHES BYA'O, ,'DI NYID LA BSHAD PA GZHAN
BYA BA'I PHYIR, RNYED PA DANG BKUR STI LA CHAGS NAS ZHES BYA BA
LA SOGS PA SMRAS TE, RNYED PA DANG BKUR STI'AM 'TSO BA'I YO BYAD
RNAMS LA 'DOD CHAGS KYI CHAR

GTOGS PA'I SEMS KYI KUN TU 'DZIN PA DANG, YONGS SU MI GTONG BAR
'DOD PA'I MTSAN NYID GANG YIN PA DE SER SNA'O, ,'DI'I LAS BSTAN
PA'I PHYIR, DE NI ZHES BYA BA LA SOGS PA SMRAS SO, ,DE DGROL BA'I
PHYIR, YO BYAD MA BSNYUNGS PA NI ZHES BYA BA LA SOGS PA SMRAS TE,

MI MKHO BA'I YO BYAD LHAG PA GANG YIN PA DE DAG SER SNAS SOGS PA
GANG YIN PA DE NI 'DIR YO BYAD MA BSNYUNGS PA'O, ,SGYU GANG YIN
SNYAM PA LA, SGYU NI ZHES BYA BA LA SOGS PA SMRAS SO, ,DE DGROL
BA'I PHYIR, RNYED PA DANG BKUR STI LA LHAG PAR CHAGS PAS ZHES BYA
BA LA SOGS PA

SMRAS TE, RNYED PA LA LHAG PAR CHAGS PAS GZHAN DAG SLU'O SNYAM
PA'I BSAM PA DES TSUL KHRIMS DANG RIGS LA SOGS PA GZHAN DU GNAS
LA, GZHAN DU STON PAR BYED PA GANG YIN PA DE SGYU STE, SLU ZHES
BYA BA'I THA TSIG GO, ,'DI BTAGS PA'I YOD PA BSTAN PA'I PHYIR,
'DI NI

'DOD CHAGS DANG GTI MUG 'DUS PAS ZHES BYA BA LA SOGS PA SMRAS SO,
,'DI LTAR 'DOD CHAGS DANG GTI MUG 'DUS PAS YANG DAG PA MA YIN
PA'I YON TAN RNAMS STON TE, DE'I PHYIR DE GNYIS 'DUS PA LA GDAGS
SO, ,DE BAS NA KHRO BA LA SOGS PA BZHIN DU BTAGS PA NYID

DU YOD KYI RDZAS SU NI MED DO, ,'DI'I LAS BSTAN PA'I PHYIR, LOG
PAS 'TSO BA'I RTEN BYED PA'I LAS CAN NO ZHES BYA BA SMRAS TE,
'DI'I LAS NI LOG PAS 'TSO BA'I SGYU NYID DO, ,G-YO GANG YIN SNYAM
PA LA, G-YO NI ZHES BYA BA LA SOGS PA SMRAS TE, RANG GI NYES PA
RNAMS MKHYUD PA'I

THABS GANG YIN PA DER GTOGS PA'I SEMS GYA GYU BA GANG YIN PA DE
G-YO'O, ,THABS GANG YIN SNYAM PA LA, RANG GI NYES PA BCAB PA'I
THABS NI ZHES BYA BA LA SOGS PA SMRAS TE, RNAM PA GANG GIS GZHAN
MGO RMONGS PAR BYED PA DE RANG GI NYES PA MKHYUD PA'I THABS SO,
,CI'I PHYIR GZHAN

@38A *, ,MGO RMONGS PAR BYED PA ZHES SNYAM PA LA, DE YANG GZHAN
NAS GZHAN DU BSGYUR BA DANG ZHES BYA BA LA SOGS PA SMRAS TE,
GZHAN NAS GZHAN DU BSGYUR BA DANG, GTAM RLUNG BSKUR BA DANG, GSAL
BAR MI BYED PA GANG YIN PA DE GZHAN MGO RMONGS PAR

BYED PA'O, ,GZHAN NAS GZHAN DU BSGYUR BA ZHES BYA BA NI DRIS NA
GZHAN GYIS LAN 'DEBS ZHES BYA BA'I THA TSIG GO, ,GTAM RLUNG BSKUR
ZHES BYA BA NI GTAM DE GZHAN DU BSGYUR BA'O, ,GSAL BAR MI BYED
CES BYA BA NI NGAS BYAS SO ZHES NOG NOG PO'I TSUL DU SMRA

BA'O, ,DE NI 'DI SKAD DU CI DRIS KYANG BDAG GI NYES PA MI SMRA BA
DANG, GSAL POR MI SMRA BA'I TSUL DU BYED PA'O ZHES BSTAN PAR
'GYUR RO, ,'CHAB PA DANG 'DI'I BYE BRAG BSTAN PA'I PHYIR, ,DE'I
PHYIR ZHES BYA BA LA SOGS PA SMRAS TE, 'DI LTAR G-YO NI GTAM
RLUNG BSKUR BA DANG,

GSAL BAR MI BYED PA YIN GYI, GCIG TU 'CHAB PAR MI BYED DE, DE'I
PHYIR DE 'CHAB PA DANG THA DAD DO, ,'CHAB PA NI 'DI LTAR GSAL POR
MKHYUD PAR BYED KYI, THABS KYIS NI MA YIN NO, ,ZUR GYIS NI MA YIN
NO ZHES BYA BA NI THABS KYIS MA YIN NO ZHES BYA BA'I THA TSIG
GO,,

'DI'I BRTAGS PA'I YOD PA BSTAN PA'I PHYIR, 'DI NI ZHES BYA BA LA
SOGS PA SMRAS TE, RNYED PA DANG BKUR STI LA LHAG PAR CHAGS NAS
CHAGS PA DANG GTI MUG DE GNYIS KYI RANG GI NYES PA MKHYUD PA'I
PHYIR, GZHAN MGO RMONGS PAR BYED PAS DE GNYIS 'DUS PA NYID LA
GDAGS SO, ,

'DI'I LAS BSTAN PA'I PHYIR, 'DI NI ZHES BYA BA LA SOGS PA SMRAS
SO, ,DE DGROL BA'I PHYIR, YANG DAG PA'I GDAMS NGAG NI ZHES BYA BA
LA SOGS PA SMRAS TE, G-YO NI TSUL BZHIN YID LA BYED PA YANG DAG
PA'I GDAMS NGAG RNYED PA DE LA BAR CHAD BYED DO, ,DE LTAR G-YO NI
YANG DAG

PA'I GDAMS NGAG TSUL BZHIN YID LA BYA BA DE THOB PA'I BAR CHAD
BYED PAR RUNG STE, 'DI LTAR GANG DAG G-YO MED PA DE DAG BLA MA
RNAMS YANG DAG PA'I LUNG 'BOGS SO,, ,,BAM PO BZHI PA, RGYAGS PA
GANG YIN SNYAM PA LA RGYAGS PA NI ZHES BYA BA LA SOGS PA SMRAS

@38B TE, BDAG GI PHUN SUM TSOGS PA LA LHAG PAR CHAGS PA'I DGA'
BA'I KHYAD PAR GYIS SEMS BDAG GI DBANG DU BYED PA GANG YIN PA DE
RGYAGS PA'O, ,BDAG GI PHUN SUM TSOGS PA DE GANG YIN SNYAM PA LA,
RIGS DANG NAD MED PA LA ZHES BYA BA LA SOGS PA SMRAS TE, RIGS LA
SOGS PA

MCHOG TU GYUR PA GANG YIN PA DE BDAG GI PHUN SUM TSOGS PA'O, ,RAB
TU DGA' BA NI GANG YIN SNYAM PA LA, RAB TU DGA' BA NI ZHES BYA BA
LA SOGS PA SMRAS TE, DGA' BA'I BYE BRAG NYID 'GA' ZHIG LA RAB TU
DGA' BA ZHES BYA'O, ,YONGS SU 'DZIN PA DE JI LTA BU ZHIG SNYAM PA
LA,

DGA' BA'I BYE BRAG GANG GIS ZHES BYA BA LA SOGS PA SMRAS TE, DGA'
BA'I BYE BRAG GANG GIS SEMS RANG GI DBANG DU BYED CING, DGE BA'I
PHYOGS KYI BYA BA LA 'JUG PA MI RNYED PA'I DGA' BA'I BYE BRAG GIS
SEMS DE BDAG GI DBANG DU BYED PAS, YONGS SU ZIN PAR 'GYUR BA DE
SEMS

YONGS SU 'DZIN PA'O, ,LAS BSTAN PA'I PHYIR, 'DI NI ZHES BYA BA LA
SOGS PA SMRAS SO, ,'DI'I LAS NI NYON MONGS PA DANG, NYE BA'I NYON
MONGS PA THAMS CAD KYI RGYU NYID DE, 'DI LTAR RGYAGS PA LAS NI
NYON MONGS PA DANG NYE BA'I NYON MONGS PA THAMS CAD 'BYUNG NGO,
,RNAM PAR

'TSE BA GANG YIN SNYAM PA LA, ,RNAM PAR 'TSE BA NI ZHES BYA BA LA
SOGS PA SMRAS SO, ,DE DGROL BA'I PHYIR BSAD PA DANG, BCING BA
DANG BRDEG PA DANG BSDIG PA LA SOGS PA SNA TSOGS KYIS ZHES BYA BA
LA SOGS PA SMRAS TE, BSAD PA DANG BCING BA LA SOGS PA RNAM PA SNA
TSOGS

KYIS SEMS CAN RNAMS LA 'TSE BAS RNAM PAR 'TSE BA'O, ,RNAM PAR THO
'TSEMS PA JI LTA BU ZHIG SNYAM PA LA, 'DIS BSAD PA DANG BCINGS PA
LA SOGS PAS SEMS CAN RNAMS LA RNAM PAR THO 'TSAMS PAS ZHES BYA BA
LA SOGS PA SMRAS TE, DE NI GO SLA BAS MA BSHAD DO, ,'DI

BTAGS PA'I YOD PA BSTAN PA'I PHYIR, DE NI KHONG KHRO BA'I CHAR
GTOGS PAS TE ZHES BYA BA LA SOGS PA SMRAS SO, ,'DI NI KHONG KHRO
BA'I CHAR GTOGS PA STE, SEMS CAN RNAMS LA SNYING RJE MED PA DANG,
SEMS RTZUB PA 'DI GNYIS NI DE'I RNAM GRANGS SU GTOGS PA'O, ,LAS

@39A *, ,BSTAN PA'I PHYIR, SEMS CAN RNAMS LA RNAM PAR THO 'TSAMS
PA'I LAS CAN ZHES BYA BA LA SOGS PA SMRAS TE, DON DE NI BRDA
PHRAD PAR ZAD DO, ,NGO TSA MED PA GANG YIN SNYAM PA LA, NGO TSA
MED PA NI KHA NA MA THO BAS BDAG LA MI MDZEM PA'O ZHES BYA BA
SMRAS SO, ,DE DGROL

BA'I PHYIR, LAS DE DAG GI CHA MA YIN PAR SHES BZHIN DU YANG ZHES
BYA BA LA SOGS PA SMRAS TE, SDIG PA'I LAS GANG BYED PAR 'DOD PA
DE DAG LA MI 'OS SHING BDAG GI CHA MA YIN PAR SHES LA, ,SHES
BZHIN DU YANG KHA NA MA THO BA DES MI 'DZEM PA GANG YIN PA NGO
TSA MED PA STE, 'DI NI NGO TSA

SHES PA'I MI MTHUN PA'I PHYOGS SU GYUR PA'O, ,SHES BZHIN DU YANG
ZHES BYA BA NI MTHONG BZHIN DU YANG ZHES BYA BA'I THA TSIG GO,
,KHREL MED PA GANG YIN SNYAM PA LA, KHREL MED PA NI ZHES BYA BA
LA SOGS PA SMRAS SO, ,DE DGROL BA'I PHYIR, 'JIG RTEN DANG BSTAN
BCOS DANG MI MTHUN

PA 'DI DAG CES BYA BA LA SOGS PA SMRAS TE, BDAG LAS BYED PAR
ZHUGS PA GANG YIN PA 'DI NI 'JIG RTEN DANG BSTAN BCOS DANG MI
MTHUN PA YIN PAR DE LTAR SHES BZHIN DU YANG SDIG PA BYED PA DES
MI 'DZEM PA GANG YIN PA DE KHREL MED PA STE, 'DI NI KHREL YOD
PA'I MI MTHUN PA'I PHYOGS SU

GYUR PA'O, ,'DI GNYIS KYI LAS BSTAN PA'I PHYIR, DE GNYIS NI ZHES
BYA BA LA SOGS PA SMRAS TE, DE GNYIS KYI LAS NI NYON MONGS PA
DANG, NYE BA'I NYON MONGS PA THAMS CAD KYI GROGS BYED PA'O,
,BTAGS PA'I YOD PA BSTAN PA'I PHYIR, 'DOD CHAGS DANG ZHE SDANG
DANG ZHES BYA BA LA SOGS PA

SMRAS SO, ,BYA BA MA YIN PA THAMS CAD 'BYUNG BA'I RGYU 'DOD CHAGS
DANG ZHE SDANG DANG, GTI MUG GANG YIN PA DE DAG NYID LA 'DI GNYIS
GDAGS TE RANG GI RGYU MED DO, ,DE LA YANG 'DOD CHAGS DANG ZHE
SDANG GNYIS NI CIG CAR 'BYUNG MI SRID PAS JI LTAR MTHUN MTHUN DU
GDAGS ZHES BSTAN PA'O,, ,,

RMUGS PA GANG YIN SNYAM PA LA RMUGS PA NI ZHES BYA BA LA SOGS PA
SMRAS TE, SEMS LAS SU MI RUNG BA GANG YIN PA DANG, BLONG BA NYID
GANG YIN PA DE RMUGS PA'O, ,BLONG BA NYID GANG YIN SNYAM PA LA,
BLONG BA'I DNGOS PO NI ZHES BYA BA LA SOGS PA SMRAS SO, ,BLONG
BA'I DNGOS PO NI BLONG BA NYID

@39B DE; 'DI LTAR DE DANG LDAN NA SEMS BLUN PA'I PHYIR BLONG BAR
'GYUR TE, DMIGS PA RTOGS PAR MI NUS PA DANG PHYIR BLONG BA NYID
CES BYA'O, ,LAS BSTAN PA'I PHYIR, 'DI NI NYON MONGS PA DANG ZHES
BYA BA LA SOGS PA SMRAS TE, DON DE NI BRDA PHRAD PAR ZAD DO, ,'DI
BTAGS PA'I YOD PA

BSTAN PA'I PHYIR, GTI MUG GI CHA LA BTAGS PAS ZHES BYA BA LA SOGS
PA SMRAS TE, DON DE NI GO SLA BAS MA BSHAD DO, ,RGOD PA GANG YIN
SNYAM PA LA, RGOD PA NI ZHES BYA BA LA SOGS PA SMRAS TE, SEMS
RNAM PAR MA ZHI BA GANG YIN PA DE RGOD PA'O, ,CI'I PHYIR SNYAM PA
LA RNAM

PAR ZHI BA NI ZHI GNAS TE ZHES BYA BA LA SOGS PA SMRAS SO, ,'DI
LTAR RNAM PAR ZHI BA'I SGRA NI ZHI GNAS LA BYA STE, DE DANG MI
MTHUN PA DE NI RNAM PAR MA ZHI BA'O, ,DE NI 'DOD CHAGS MTHUN PA
SNGON DGOD DGOD PA DANG DGA' DGA' BA DANG RTZE RTZE BA LA SOGS PA
RJES SU DRAN PAS SEMS

RNAM PAR MA ZHI BA'I RGYU'O, ,MTSAN NYID KYI TSIGS KYANG RNAM PAR
MA ZHI BA'I RGYU YIN PAS RNAM PAR MA ZHI BA LA RGOD PA ZHES BYA
BA BSHAD DO, ,LAS BSTAN PA'I PHYIR, ZHI GNAS KYI BAR DU GCOD PA'I
LAS CAN NO ZHES BYA BA LA SOGS PA SMRAS SO, ,ZHI GNAS NI TING NGE
'DZIN TE, DE LA

DE SGRIB PAR BYED DO, ,MA DAD PA GANG YIN SNYAM PA LA, MA DAD PA
NI ZHES BYA BA LA SOGS PA SMRAS TE, LAS LA SOGS PA LA YID MI CHES
SHING DAD PA'I MI MTHUN PA'I PHYOGS SU GYUR PA'I CHOS NI MA DAD
PA'O, ,CI'I PHYIR DE DAD PA'I MI MTHUN PA'I PHYOGS YIN SNYAM PA
LA, DAD

PA NI ZHES BYA BA LA SOGS PA SMRAS TE, DON DE NI BRDA PHRAD PAR
ZAD DO, ,MA DAD PA NI DE LAS BZLOG PA STE ZHES BYA BA LA SOGS PA
YANG GO SLA BAS MA BSHAD DO, ,LAS BSTAN PA'I PHYIR, LE LO'I RTEN
BYED PA'I LAS CAN NO ZHES BYA BA SMRAS SO, ,DE DGROL BA'I PHYIR,
MA DAD PA

NI SBYOR BA LA 'DUN PA MED PA'I PHYIR ZHES BYA BA LA SOGS PA
SMRAS TE, 'DI LTAR JI SRID DU NGO BO 'GA' ZHIG LA YID CHES PA
DANG, 'DOD PA MA SKYES PA DE SRID DU SBYOR BA LA 'DUN PA NYID MI
SKYE STE, DE'I PHYIR 'DI'I LAS NI LE LO'I RGYU NYID DO, ,LE LO
GANG YIN SNYAM PA LA, LE LO NI DGE BA

@40A *, ,LA SEMS MNGON PAR MI SPRO BA STE ZHES BYA BA LA SOGS PA
SMRAS SO, ,DE DGROL BA'I PHYIR, NYAL BA DANG, SNYES PA DANG
'PHRES PA'I BDE BA LA BRTEN NAS GTI MUG GI CHAR GTOGS PAS LUS
DANG NGAG DANG YID KYI LAS DGE BA LA SEMS MNGON PAR SPRO BA MED
PA GANG

YIN PA'O ZHES BYA BA SMRAS TE, NYAL BA'I BDE BA DANG, SNYES PA
DANG, 'PHRES PA'I PA'I BDE BA LA BRTEN NAS GTI MUG GI CHAR GTOGS
PA LUS LA SOGS PA'I LAS DGE BA LA SEMS MNGON PAR SPRO BA MI SKYE
BA GANG YIN PA DE LE LO'I, ,LAS BSTAN PA'I PHYIR 'DI NI ZHES BYA
BA LA

SOGS PA SMRAS TE, DGE BA'I PHYOGS LA SPRO BA GANG YIN PA DE LA
SGRIB PAR BYED DO, ,BDAG MED PA GANG YIN SNYAM PA LA, BAG MED PA
NI ZHES BYA BA LA SOGS PA SMRAS TE, CHAGS PA LA SOGS PA GANG YIN
PA DAG GIS ZIN NA, 'DOD CHAGS LA SOGS PA NYON MONGS PA LA

SEMS MI LDOG CING 'DOD CHAGS LA SOGS PA'I GNYEN POR GYUR PA DGE
BA LA GOMS PAR MI BYED DE, 'DOD CHAGS DANG ZHE SDANG DANG GTI MUG
DANG LE LO DAG LA BAG MED PA BTAGS SO, ,LAS BSTAN PA'I PHYIR, 'DI
NI ZHES BYA BA LA SOGS PA SMRAS TE, MI DGE BA 'PHEL BA

DANG DGE BA 'GRIB PA'I RGYU NYID DO, ,BRJED NGAS PA GANG YIN
SNYAM PA LA, BRJED NGAS NI ZHES BYA BA LA SOGS PA SMRAS TE, NYON
MONGS PA DANG MTSUNGS PAR LDAN PA'I DRAN PA GANG YIN PA DE BRJED
NGAS PA'O, ,LAS BSTAN PA'I PHYIR, 'DI NI ZHES BYA BA LA SOGS PA
SMRAS TE, DE NI GO

SLA BAS MA BSHAD DO, ,RNAM PAR G-YENG BA GANG YIN SNYAM PA DANG,
RNAM PAR G-YENG BA NI ZHES BYA BA LA SOGS PA SMRAS SO, ,DE DGROL
BA'I PHYIR, 'DIS SEMS SNA TSOGS SU G-YENG BAR BYED PAS RNAM PAR
G-YENG BA'O ZHES BYA BA SMRAS TE, 'DIS RNAM PA MANG PO DAG GIS
DMIGS

PA LA SEMS RNAM PAR G-YENG BAR BYED PAS SEMS RNAM PAR G-YENG
BA'O, ,BTAGS PA'I YOD PAR BSTAN PA'I PHYIR, 'DOD CHAGS DANG ZHE
SDANG DANG GTI MUG DE DAG GIS ZHES BYA BA LA SOGS PA SMRAS TE,
'DOD CHAGS LA SOGS PA GANG DAG GIS TING NGE 'DZIN GYI DMIGS PA
LAS

@40B SEMS PHYI ROL DU KHRID PA DE DAG LA, JI LTAR MTHUN MTHUN DU
RNAM PAR G-YENG BA GDAGS PAR BYA'O, ,LAS BSTAN PA'I PHYIR, 'DI NI
ZHES BYA BA LA SOGS PA SMRAS SO, ,SEMS RNAM PAR G-YENG BA LA 'DOD
CHAGS DANG BRAL BA NYID MED PA'I PHYIR, 'DOD CHAGS DANG BRAL BA
LA SGRIB PAR

BYED DO, ,SHES BZHIN MA YIN PA GANG YIN SNYAM PA LA, SHES BZHIN
MA YIN PA NI ZHES BYA BA LA SOGS PA SMRAS TE, NYON MONGS PA CAN
GYI SHES RAB LA SHES BZHIN MA YIN PA ZHES BYA'O, ,NYON MONGS PA
CAN GYI SHES RAB BSTAN PA'I PHYIR, DE LUS DANG NGAG DANG SEMS KYI
SPYOD

PA ZHES BYA BA LA SOGS PA SMRAS TE, SHES RAB GANG GIS 'ONG BA
DANG 'GRO BA LA SOGS PA LA, LUS DANG NGAG DANG SEMS KYI SPYOD PA
MI SHES BZHIN DU 'BYUNG BA GANG YIN PA DE NYON MONGS PA CAN GYI
SHES RAB CES BYA STE, DE NI SHES BZHIN MA YIN PA'O, ,LAS BSTAN
PA'I PHYIR BYA BA DANG

BYA BA MA YIN PA MI SHES PAS ZHES BYA BA LA SOGS PA SMRAS SO,
,SHES BZHIN MED PAR BYED PA NI, BYA BA DANG BYA BA MA YIN PA LA
RTOG PAR MI BYED DE, DE'I PHYIR 'DI'I LAS NI LTUNG BA'I RGYU NYID
DO, ,'GYOD PA GANG YIN SNYAM PA LA, 'GYOD PA NI YID LA GCAGS PA'O
ZHES BYA BA SMRAS SO,,

DE DGROL BA'I PHYIR, SMAD PA BYAS PAS 'GYOD DO ZHES BYA BA LA
SOGS PA SMRAS SO, ,DNGOS PO GANG JI LTA BA BZHIN DU BYA BA DE
GANG GI TSE RNAM PA GZHAN DU BYED PA DE'I TSE NYES PAR BYAS PA
ZHES BYA'O, ,DE LA BYED PA SMAD PA GANG YIN PA DE YANG DAG PA'I
DON DU NA 'GYOD PA'O, ,'DIR

NGAN PAR BYAS PA'I DNGOS PA'I YUL LA SEMS MI DGA' BA DANG YID LA
GCAGS PA GANG YIN PA DE 'GYOD PA STE, 'DI LTAR SEMS LAS BYUNG BA
RNAMS KYI SKABS YIN PA'I PHYIR RO, ,LAS BSTAN PA'I PHYIR, 'DI NI
ZHES BYA BA LA SOGS PA SMRAS SO, ,SEMS GNAS PA NI TING NGE

'DZIN TE, DE LA SGRIB PAR BYED DO, ,GNYID GANG YIN SNYAM PA LA
GNYID NI ZHES BYA BA LA SOGS PA SMRAS SO, ,DE DGROL BA'I PHYIR,
'JUG PA NI DMIGS PA LA 'JUG PA'O ZHES BYA BA LA SOGS PA SMRAS TE,
GANG GI DBANG GIS DMIGS PA LA, SEMS RANG DBANG MED PAR 'JUG

@41A *, ,STE GNYID CES BYA'O, ,DE NYID LA BSHAD PA GZHAN BYA BA'I
PHYIR, LUS 'DZIN MI NUS PA'I SEMS KYI 'JUG PA ZHES BYA BA LA SOGS
PA SMRAS TE, SEMS KYI 'JUG PA GANG GIS LUS 'DZIN PA DE RANG DBANG
MED PAR GANG LAS 'GYUR BA DE NYID DO, ,SDUD PA

BSTAN PA'I PHYIR, SEMS SDUD PA NI ZHES BYA BA LA SOGS PA SMRAS
TE, GANG GI TSE MIG LA SOGS PA DBANG PO'I SGO NAS RNAM PAR SHES
PA RNAMS MI 'BYUNG BA DE DAG NI SDUD PA'O, ,'JUG PA RANG DBANG
MED PA SMOS PAS NI TING NGE 'DZIN LAS DBYE BA STON TO, ,SDUD PA
SMOS PAS NI

RMUGS PA LAS DBYE BA STON TO, ,BTAGS PA'I YOD PA BSTAN PA'I
PHYIR, DE NI GTI MUG GI CHA LA GDAGS PAS GTI MUG GI CHAR GTOGS PA
ZHES BYA BA SMRAS TE, DON DE NI BRDA PHRAD PAR ZAD DO, ,LAS BSTAN
PA'I PHYIR, BYA BA SHOR BA'I RTEN BYED PA'I LAS CAN NO ZHES BYA
BA SMRAS TE,

NYAL BA NI BYA BA NYAMS PAR 'GYUR RO, ,RTOG PA GANG YIN SNYAM PA
LA, RTOG PA NI ZHES BYA BA LA SOGS PA SMRAS TE, 'DI CI YIN TE
LTAR RTOG PA'I RNAM PAR ZHUGS PA SHES RAB DANG SEMS PA'I BYE BRAG
GI BDAG NYID KYI BRJOD PA GANG YIN PA DE RTOG PA'O, ,YID KYI
BRJOD PA BSTAN PA'I

PHYIR; YID LA BRJOD PA NI ZHES BYA BA LA SOGS PA SMRAS TE, DE NI
GO SLA BAS MA BSHAD DO, ,BRJOD PA'I RANG GI NGO BO BSTAN PA'I
PHYIR, BRJOD PA NI DON BSTAN PA'O ZHES BYA BA SMRAS TE, SEMS KYI
DON BRJOD CES BYA BA'I THA TSIG GO, ,SEMS PA LA SOGS PA JI LTAR
'DI'I NGO BO NYID YIN

SNYAM PA LA, SEMS PA DANG SHES RAB KYI BYE BRAG CES BYA BA LA
SOGS PA SMRAS TE, 'DI LTAR SEMS PA NI SEMS KUN TU G-YO BAR BYED
PA'I NGO BO YIN LA, SHES RAB NI YON TAN DANG NYES PA LA RTOG PA'I
RNAM PAR ZHUGS PA YIN TE, DE GNYIS KYI DBANG GIS SEMS 'JUG PAS
NA, DE'I PHYIR

BAR 'GA' NI SEMS DANG SEMS PA GNYIS LA RTOG PA ZHES GDAGS TE,
GANG GI TSE CI YANG MNGON PAR MI RTOGS PA'O, ,BAR 'GA' NI SHES
RAB DANG SEMS GNYIS LA GDAGS TE, GANG GI TSE MNGON PAR RTOGS
PA'O, ,'DI NYID LA BSHAD PA GZHAN BYA BA'I PHYIR, YANG NA SEMS PA
DANG SHES

@41B RAB GNYIS KHO NA LA ZHES BYA BA LA SOGS PA SMRAS TE, YANG NA
SEMS PA DANG SHES RAB GNYIS KHO NA LA RTOG PA GDAGS PAR BYA'I,
SEMS LA NI MA YIN TE, 'DI LTAR SHES RAB DANG SEMS PA'I DBANG GIS
SEMS DE LTAR MNGON PAR RTOGS PA DANG, MNGON PAR MI RTOGS PA'I
RNAM PAR 'JUG

PAR 'GYUR RO, ,'DI'I RNAM GRANGS BSTAN PA'I PHYIR, DE NYID SEMS
RTZING BA'O ZHES BYA BA SMRAS TE, DE NI GO SLA BAS MA BSHAD DO,
,RTZING BA ZHES BYA BA DE GANG YIN SNYAM PA LA, RTZING BA ZHES
BYA BA NI CHE LONG STE ZHES BYA BA LA SOGS PA SMRAS SO, ,CHE LONG
NI RTZING PA NYID DE, 'DI LTAR DNGOS

PO TZAM KUN TU TSOL BA YIN GYI, BYE BRAG TU KUN TU TSOL BA MA YIN
NO, ,RIGS PA 'DI GZHAN LA YANG BSTAN PA'I PHYIR, TSUL 'DI NI ZHES
BYA BA LA SOGS PA SMRAS SO, ,DE NYID BSTAN PA'I PHYIR, DPYOD PA
YANG SEMS PA DANG ZHES BYA BA LA SOGS PA SMRAS SO, ,'DI LTAR
DPYOD

PA YANG SHES RAB DANG SEMS PA'I BYE BRAG GI NGO BO NYID DE, SO
SOR RTOG PA'I RNAM PAR RTOG PA'I YID KYI BRJOD PA NYID DO, ,CI'I
PHYIR SO SOR RTOG PA LA DPYOD PA ZHES BYA SNYAM PA LA, SO SOR
RTOG PA'I YID KYIS BRJOD PA NYID DE ZHES BYA BA LA SOGS PA SMRAS
SO, ,'DI LTAR SNGAR KHONG

DU CHUD PA'I DON LA 'DI'O ZHES DPYOD PA'I RNAM PAR ZHUGS PA NI
DPYOD PA STE, DE'I PHYIR DPYOD PA SEMS ZHIB PA ZHES BYA'O, ,'DI
GNYIS KYI LAS BSTAN PA'I PHYIR, 'DI GNYIS NI REG PAR GNAS PA DANG
ZHES BYA BA LA SOGS PA SMRAS TE, MNGON PAR 'BYUNG BA LA RTOG PA
LA

SOGS PA NI REG PAR GNAS PA'I RGYU DAG GO, ,'DOD PA LA RTOG PA DAG
LA SOGS PA NI REG PAR MI GNAS PA'I RGYU DAG GO, ,GAL TE 'DI GNYI
GA YANG SHES RAB DANG SEMS PA'I NGO BO NYID YIN NA, CI'I PHYIR
THA DAD DU BSHAD CE NA, 'DI GNYIS NI RTZING BA DANG ZHES BYA BA
LA

SOGS PA SMRAS SO, ,'DI LTAR 'DI GNYIS NI RTZING BA DANG ZHIB PAR
DBYE STE, DE'I PHYIR THA DAD DU BSHAD DO, ,GNYIS RNAM GNYIS ZHES
GANG SMOS PA 'DI'I DON GANG YIN SNYAM PA LA, GNYIS RNAM PA GNYIS
ZHES BYA BA SMRAS SO, ,DE DGROL BA'I PHYIR, GNYIS GNYIS

@42A *, ,PA GNYIS ZHES BYA BA SMRAS TE, GNYIS PA RNAM GNYIS ZHES
BYA BA'I THA TSIG GO, ,GNYIS DE DAG GANG YIN SNYAM PA LA, DE DAG
NI ZHES BYA BA LA SOGS PA SMRAS TE, 'GYOD PA DANG GNYID NI GNYIS
PA GCIG GO, ,RTOG PA DANG DPYOD PA NI GNYIS PA GCIG

GO, ,'DI DAG NI RNAM PA GNYIS SU BSTAN PA'I PHYIR, CHOS DE BZHI
NI RNAM PA GNYIS TE, NYON MONGS PA CAN DANG NYON MONGS PA CAN MA
YIN PA'O ZHES BYA BA SMRAS TE, DE NI GO SLA BAS MA BSHAD DO,
,NYON MONGS PA CAN RNAMS NI GANG NYON MONGS PA CAN MA YIN PA
RNAMS NI GANG

YIN SNYAM PA LA, DE LA MI DGE BA MA BYAS TE ZHES BYA BA LA SOGS
PA SMRAS SO, ,SROG CHAGS DE MA BSAD PA DANG, SBYIN PA SBYIN PA NI
BDAG GIS MA LEGS PA ZHIG BYAS SO SNYAM DU DE LTAR YID LA GCAGS PA
SKYE BA GANG YIN PA DE NI 'GYOD PA NYON MONGS PA CAN NO, ,DE LAS

BZLOG PA NI 'GYOD PA NYON MONGS PA CAN MA YIN PAR RIG PAR BYA'O,
,GNYIS KYANG NYON MONGS PA CAN GYI SEMS DANG MTSUNGS PAR LDAN
PA'AM, NYON MONGS PA CAN GYI SEMS KYIS 'PHANGS PA GANG YIN PA DE
NYON MONGS PA CAN NO, ,DE LAS BZLOG PA NI NYON MONGS PA CAN MA
YIN PAR RIG

PAR BYA'O, ,DE BZHIN DU RTOG PA YANG 'DOD PA LA RTOG PA LA SOGS
PA GANG YIN PA DE DAG NI NYON MONGS PA CAN RNAMS SO, ,GANG DAG
MNGON PAR 'BYUNG BA LA RTOG PA LA SOGS PA DE DAG NI NYON MONGS PA
CAN MA YIN PA RNAMS SO, ,DE BZHIN DU DPYOD PA YANG BDAG GIS GZHAN
LA

GNOD PAR BYA BA'I THABS DPYOD PA DE NI NYON MONGS PA CAN NO,
,GANG GIS GZHAN LA PHAN GDAGS PA'I THABS DPYOD PA DE NI NYON
MONGS PA CAN MA YIN PA'O, ,DE DAG GI NANG NA NYE BA'I NYON MONGS
PA GANG YIN SNYAM PA LA, DE LA 'GYOD PA DANG GNYID DANG ZHES BYA
BA LA SOGS PA SMOS TE,

DE NI GO SLA BAS MA BSHAD DO, ,RAB TU BYED PA'I DON MTHA' DAG
MJUG BSDU BA'I PHYIR, DE LA JI LTAR GZUGS DANG SGRA LA SOGS PA
DANG DMIGS PA DRUG PO DAG CES BYA BA LA SOGS PA SMRAS SO, ,YID
BDE BA'I GNAS ZHES BYA BA LA GNAS ZHES BYA BA'I SGRA NI 'DIR RJES
SU MTHUN

@42B PA'AM RGYU LA BYA'O, ,LHAG MA NI GO SLA BAS MA BSHAD DO,
,GONG DU SMOS PA'I DON GYI MJUG BSDU BA 'DI NI BDE BLAG TU DRAN
PAR BYA BA DANG, ZIN PAR BYA BA'I PHYIR BYAS SO, ,DE LTAR SKABS
RDZOGS PAR BYAS NAS SKABS GZHAN BYA BA'I PHYIR, DE NI 'DI BSAM
PAR BYA STE ZHES BYA BA LA SOGS PA SMRAS

SO; ;GANG GI TSE MIG GI RNAM PAR SHES PA LA SOGS PA LNGA PO DAG
CIG CAR DMIGS PA'I RKYEN DANG PHRAD KYANG DE'I TSE, CI KUN GZHI
RNAM PAR SHES PA LAS RNAM PAR SHES PA GCIG KHO NA 'BYUNG BAR
'GYUR GYI, GNYIS DANG MANG PO NI MI 'BYUNG NGAM SNYAM PA LA,
PHYOGS 'DI YOD PA'I DBANG

BSTAN PA'I PHYIR, JI LTAR KHA CIG SEMS PA ZHES BYA BA LA SOGS PA
SMRAS TE, ,MDO SDE PA LA SOGS PAS NI RNAM PAR SHES PA GNYIS DANG,
MANG PO DAG CIG CAR 'BYUNG DU DE MA THAG PA'I RKYEN MED DE, DE'I
PHYIR RNAM PAR SHES PA GCIG KHO NA 'BYUNG BAR 'GYUR TE, GANG GI

MANG PO CIG CAR 'BYUNG BAR 'GYUR BA RNAM PAR SHES PA MANG PO
RNAMS KYI DE MA THAG PA'I RKYEN RNAM PAR SHES PA GCIG GIS MI NUS
SO SNYAM DU SEMS SO, ,PHYOGS GNYIS PA BSTAN PA'I PHYIR, 'ON TE
NGES PA MED DE ZHES BYA BA LA SOGS PA SMRAS SO, ,GAL TE RKYEN
GCIG DANG PHRAD

NA; RNAM PAR SHES PA GCIG KHO NA 'BYUNG LA, GAL TE GNYIS DANG
MANG PO DAG GI RKYEN DANG PHRAD PAR GYUR NA YANG, DE'I TSE GNYIS
DANG MANG PO DAG 'BYUNG BAR 'GYUR RO ZHES PHYOGS SNGA MA'O, ,GRUB
PA'I MTHA' SMRA BAS, LNGA RNAMS RTZA BA'I RNAM SHES LAS, ,ZHES
BYA BA LA SOGS PA

SMRAS TE, RNAM PAR SHES PA LNGA PO DAG NI RKYEN JI LTA BA BZHIN
DU RTZA BA'I RNAM PAR SHES PA LAS 'BYUNG BAR 'GYUR TE, RES 'GA'
NI CIG CAR RES 'GA' NI RIM GYIS SO, ,DPER NA RKYEN JI LTA BA
BZHIN DU CHU LA RLABS RNAMS 'BYUNG BA DANG MTSUNGS SO ZHES MDOR
BYAS PA'I DON TO, ,TSIG GI

DON RNAMS NI DE DAG GI DON RTOGS PA'I SNGON DU 'GRO BAS, TSIG GI
DON BSTAN PA'I PHYIR, LNGA RNAMS ZHES BYA BA NI ZHES BYA BA LA
SOGS BA SMRAS TE, DON DE NI GO SLA BAS MA BSHAD DO, ,RTZA BA'I
RNAM PAR SHES PA JI LTA BU ZHIG CI'I PHYIR DE LA DE SKAD CES BYA
SNYAM PA LA, LNGA PO RNAMS KYIS

@43A *, ,BON GYI GNAS YIN PAS ZHES BYA BA LA SOGS PA SMRAS TE,
'DI LTAR KUN GZHI'I RNAM PAR SHES PA NI RNAM PAR SHES PA LNGA PO
DAG GI SA BON GYI GNAS YIN PA DANG, 'DI LTAR YANG DE NI 'GRO BA
RNAMS SU SKYE BA YONGS SU 'DZIN PAR BYED DE, DE'I PHYIR KUN
GZHI'I

RNAM PAR SHES PA NI RTZA BA'I RNAM PAR SHES PA ZHES BYA'O, ,DE
LAS SKYE BAS NA DE NI SA BON GYI GNAS NYID DE RGYU YIN NO, ,RKYEN
GYI RJES SU MTHUN PAR BSTAN PA'I PHYIR, JI LTA'I RKYEN LAS ZHES
BYA BA NI ZHES BYA BA LA SOGS PA SMRAS TE, DE NI GO SLA BAS MA
BSHAD DO, ,BDAG THOB PA'I

SGRAS NI SKYE BAR BSTAN TO, ,LHAN CIG GAM MA YIN ZHES BYA BA 'DIS
NI CIG CAR DANG RIM GYIS ZHES BSTAN TO, ,CIG CAR DANG RIM GYIS JI
LTAR 'BYUNG SNYAM PA LA, CHU LA RLABS RNAMS JI BZHIN NO, ,ZHES
BYA BA LA SOGS PA SMRAS TE, DE NI GO SLA BAS MA BSHAD DO, ,DPE
'DI

GANG NAS 'BYUNG SNYAM PA LA, JI SKAD DU BLO GROS YANGS PA DPER NA
ZHES BYA BA LA SOGS PA SMRAS SO, ,BCOM LDAN 'DAS KYIS BYANG CHUB
SEMS DPA' BLO GROS YANGS PA ZHES BYA BA LA BOS NAS DPE 'DI DAG
GSUNGS SO, ,RGYU NI 'BAB PA'I SGRAR BSTAN TO, ,CHAD PA NI RGYUN
CHAD

PA'I SGRAR BSTAN TO, ,YONGS SU ZAD PA NI ZAD PA'I SGRAR BSTAN TO,
,MDOR BYAS PA'I DON LHAG MA NI GO SLA BAS MA BSHAD DO, ,KUN
GZHI'I RNAM PAR SHES PA CHU BO DANG MTSUNGS PA NYID DU RAB TU
BSGRUB PA'I PHYIR, KHUNGS GNYIS PA 'DI LA TSIGS SU BCAD PA ZHES
BYA BA LA SOGS PA

SMRAS SO, ,LEN PA'I RNAM PAR SHES PA GANG YIN PA DE NI ZAB CING
PHRA BA STE, CHU PO LTA DUS THAMS CAD DU 'JUG GO, ,SA BON THAMS
CAD KYI GNAS KYANG DE YIN NO, ,SO SO'I SKYE BO DAG KUN GZHI'I
RNAM PAR SHES PA LA BDAG TU 'DZIN PAR GYUR NA MI RUNG NGO ZHES SO
SO'I SKYE

BO'I 'KHOR GYI NANG DU NGAS DE MA BSTAN TO, ,BYIS PA RNAMS KYI
YUL MA YIN PAS ZAB PA'O, ,'PHAGS PA RNAMS KYI YUL YANG MA YIN PAS
PHRA BA'O, ,DE LTAR RE ZHIG LUNG GIS RNAM PAR SHES PA MANG PO DAG
CIG CAR 'BYUNG BAR BSTAN NAS, RIGS LAS KYANG BSTAN PA'I PHYIR,

@43B RNAM PAR SHES PA DMIGS PA'I RKYEN SO SOR NGES PA BZHIN DU
ZHES BYA BA LA SOGS PA SMRAS TE, JI LTAR MIG LA SOGS PA'I RNAM
PAR SHES PA RNAMS KYI DMIGS PA'I RKYEN SO SOR NGES PA, MIG GI
RNAM PAR SHES PA'I GZUGS DANG, DE BZHIN DU RNA BA'I RNAM PAR SHES
PA'I SGRA NYID CES

BYA BA LA SOGS PA DE BZHIN DU, MIG GI RNAM PAR SHES PA LA SOGS
PA'I DE MA THAG PA'I RKYEN NI SO SOR NGES PAR MI 'DOD DO, ,'DI
LTAR MIG GI RNAM PAR SHES PA SKYE BA LA RNAM PAR SHES PA DRUG PO
DAG KYANG RIM GYIS DE MA THAG PA'I RKYEN GYI DNGOS PO BYED DO,
,DE BZHIN DU

DRUG PO DAG NI RIM GYIS YID KYI RNAM PAR SHES PA'I BAR GYI DE MA
THAG PA'I RKYEN DU KHAS LEN TO, ,DE'I PHYIR GANG GI TSE DMIGS
PA'I RKYEN DANG PHRAD PAR GYUR PA DE'I TSE, DE MA THAG PA'I RKYEN
GCIG PU LAS KYANG RNAM PAR SHES PA GNYIS DANG MANG PO 'BYUNG STE,
'GAL BA MED DO, ,

CI STE DE LTAR MI 'DOD NA DE'I TSE DE MA THAG PA'I RKYEN KYANG
NGES PA MED LA, LNGA PO DAG GI DMIGS PA'I RKYEN DANG CIG CAR
PHRAD KYANG RNAM PAR SHES PA GCIG KHO NA 'BYUNG GI ,LNGA CHAR MI
'BYUNG NGO ZHES BYA BA 'DI LA GTAN TSIG CI YOD BRJOD DGOS SO, ,DE
LTAR 'DI LA NGES PA'I GTAN

TSIGS CUNG ZAD KYANG MI SNANG STE, DE BAS KYANG DMIGS PA YOD PAR
GYUR NA, YANG NA NI RNAM PAR SHES PA LNGA CHAR 'BYUNG BAR 'GYUR
RO, ,YANG NA NI GCIG KYANG 'BYUNG BAR MI 'GYUR RO, ,YANG SKABS
GZHAN BYA BA'I PHYIR, DA NI 'DI BRJOD PAR BYA STE ZHES BYA BA LA
SOGS PA SMRAS PA NI 'DRI PA'I

DON TE, DON DE NI GO SLA BAS MA BSHAD DO, ,GRUB PA'I MTHA' SMRAS
PAS, YID KYI RNAM SHES 'BYUNG BA NI, ,ZHES BYA BA LA SOGS PA
SMRAS SO, ,'DU SHES MED PA LA SOGS PA MA GTOGS PAR DUS THAMS CAD
DU YID KYI RNAM PAR SHES PA 'BYUNG NGO ZHES MDOR BYAS PA'I DON
TO, ,

TSIG GI DON BSTAN PA'I PHYIR RTAG TU'O ZHES BYA BA NI ZHES BYA BA
LA SOGS PA SMRAS TE, DE NI GO SLA BAS MA BSHAD DO, ,GANG NA YID
KYI RNAM PAR SHES PA MI 'DOD PA DER BZLOG PA'I PHYIR SPYIR BTANG
BA 'DI'I ZHES BYA BA LA SOGS PA SMRAS SO, ,YID KYI RNAM PAR SHES
PA DUS THAMS

@44A *, ,CAD DU 'BYUNG BAR KHAS BLANGS MOD KYI, 'ON KYANG 'DU
SHES MED PA PA MA GTOGS, 'GOG PA DANG 'DU SHES MED PA'I SNYOMS
PAR 'JUG PA GNYIS MA GTOGS, SEMS MED PA'I GNYID DANG, SEMS MED
PA'I BRGYAL BA MA GTOGS PAR YID KYI

RNAM PAR SHES PA 'BYUNG BAR 'DOD DO, ,SPYIR BYA BA NI SPYIR BTANG
BA ZHES BYA'O, ,BYE BRAG TU BYA BA NI DMIGS KYIS BSTZAL BA ZHES
BYA'O, ,'O NA 'DU SHES MED PA ZHES BYA BA DE GANG YIN SNYAM PA
LA, DE LA 'DU SHES MED PA PA NI ZHES BYA BA LA SOGS PA SMRAS SO,
,'DU SHES

MED PA PA'I SEMS CAN DAG NI LHA RNAMS LAS KHA CIG GO ZHES 'BYUNG
STE, DE DAG GI NANG DU SKYES PA'I SEMS DANG SEMS LAS BYUNG BA
RNAMS 'GOG PA GANG YIN PA DE 'DU SHES MED PA ZHES BYA'O, ,SUS
'DOD PA'I KHAMS SU 'DU SHES MED PA'I SNYOMS PAR 'JUG PA BSKYED PA
DE NI 'DU

SHES MED PA'I LHA RNAMS KYI NANG DU SKYE'O, ,SUS 'DOD PA'I KHAMS
SU 'GOG PA'I SNYOMS PAR 'JUG PA BSKYED PA DE NI SRID PA'I RTZE
MOR SKYE'O, ,'DU SHES MED PA PA NI CI YANG MI SHES TE, DON MED
PAR GNAS SO, ,SNYOMS PAR 'JUG PA GNYIS GANG YIN SNYAM PA LA
SNYOMS

PAR 'JUG PA GNYIS NI ZHES BYA BA LA SOGS PA SMRAS TE, DE NI GO
SLA BAS MA BSHAD DO, ,'DU SHES MED PA'I SNYOMS PAR 'JUG PA GANG
YIN SNYAM PA LA, DE LA 'DU SHES MED PA'I SNYOMS PAR 'JUG PA NI
ZHES BYA BA LA SOGS PA SMRAS SO, ,BSAM GTAN GSUM PA'I 'DOD CHAGS

DANG BRAL LA GONG MA'I 'DOD CHAGS DANG MA BRAL BA'I RNAL 'BYOR
BA'I THAR PA'I LAM SNYAM DU 'DU SHES SNGON DU BTANG BA'I YID LA
BYED PAS, YID KYI RNAM PAR SHES PA DANG DE DANG MTSUNGS PAR LDAN
PA'I SEMS LAS BYUNG BA RNAMS 'GOG PA GANG YIN PA DE, GSUNG RAB
'DI LA

'DU SHES MED PA'I SNYOMS PAR 'JUG PA ZHES BYA'O, ,RNAM PAR BSGRUB
BA BSTAN PA'I PHYIR, 'DIS 'GOG PAR 'GYUR BAS 'GOG PA'O ZHES BYA
BA SMRAS TE, DE NI DE NYID KYIS BSHAD ZIN TO, ,DE 'DRA BA DE GANG
YIN SNYAM PA LA, DE YANG YID KYI RNAM PAR SHES PA MTSUNGS PAR

@44B LDAN PA DANG BCAS PA ZHES BYA BA LA SOGS PA SMRAS TE, YID
KYI RNAM PAR SHES PA 'KHOR DANG BCAS PAR 'BYUNG BA GANG GIS 'GOG
PA DE 'GOG PA ZHES BYA'O, ,DE NI GNAS SKABS KYI BYE BRAG 'GA'
ZHIG YIN GYI, ,JI LTAR KHA CIG GIS YONGS SU BTAGS PA LTAR RDZAS
NI

MED DO, ,DGE BA LAS SEMS RTZE GCIG PA NYID SNYOMS PAR 'JUG PA
ZHES MI BYA'AM, 'O NA JI LTAR SEMS DANG SEMS LAS BYUNG BA 'GOG PA
PA LA SNYOMS PAR 'JUG PA ZHES BYA ZHE NA, DE'I PHYIR SNYOMS PAR
'JUG PA DE YANG SEMS KYI 'OG TU ZHES BYA BA LA SOGS PA

SMRAS TE, 'DI LTAR SNYOMS PAR 'JUG PA NI SEMS KYI 'OG TU SEMS
GZHAN 'BYUNG BA DANG MI MTHUN PA'I GNAS THOB PAR BYED DE, DE'I
PHYIR SEMS DANG SEMS LAS BYUNG BA 'GOG PA DE SNYOMS PAR 'JUG PA
ZHES BYA'O, ,GNYIS PA BSTAN PA'I PHYIR ZHES BYA BA LA SOGS

PA SMRAS SO, ,CI YANG MED PA'I SKYE MCHED KYI 'DOD CHAGS DANG
BRAL BA'I RNAL 'BYOR BA'I ZHI BAR GNAS PA'I 'DU SHES SNGON DU
BTANG BA'I YID LA BYED PAS, YID KYI RNAM PAR SHES PA 'KHOR DANG
BCAS PA DANG NYON MONGS PA CAN GYI YID 'GOG PA GANG YIN PA DE
'GOG PA'I

SNYOMS PAR 'JUG PA ZHES BYA'O, ,ZHI BAR GNAS PA'I 'DU SHES SNGON
DU BTANG BA ZHES BYA BA NI GNAS PA 'DI NI ZHI BA'O SNYAM DU RNAM
PA DE LTA BU'I BLO SNGON DU BYAS NAS, PHYIS SNYOMS PAR 'JUG GO
ZHES BYA BA'I THA TSIG GO, ,'DI YANG BTAGS PA'I YOD PA BSTAN PA'I
PHYIR,

'DI YANG 'DU SHES MED PA'I SNYOMS PAR 'JUG PA BZHIN DU ZHES BYA
BA LA SOGS PA SMRAS TE, JI LTAR 'DU SHES MED PA'I SNYOMS PAR 'JUG
PA GNAS KYI GNAS SKABS KYI BYE BRAG LA GDAGS PA DE BZHIN DU, 'DI
YANG DE LA GDAGS ZHES BYA BA'I THA TSIG GO, ,SEMS MED

BA'I GNYID JI LTA BU ZHIG YIN SNYAM PA LA, ,SEMS MED PA'I GNYID
NI ZHES BYA BA LA SOGS PA SMRAS TE, 'DI LTAR GANG GI TSE GNAS
GNYID STUG POS NON PAR GYUR PA DE'I TSE, DUS DE SRID CIG TU YID
KYI RNAM PAR SHES PA MI 'BYUNG STE, DE'I PHYIR SEMS MED PA ZHES
BYA'O,,

@45A *, ,SEMS MED PA'I BRGYAL BA JI LTA BU ZHIG YIN GANG LA RNAM
PAR GZHAG SNYAM PA LA, SEMS MED PA'I BRGYA LA BA NI ZHES BYA BA
LA SOGS PA SMRAS TE, GLO BUR DU BRNANG [?] BA DANG, YANG NA KHAMS
SHES MA MNYAM PAS DUS DE SRID CIG TU YID KYI RNAM PAR

SHES PA 'BYUNG BA DANG, MI MTHUN PA'I LUS MA SNYOMS PAR 'GYUR BA
GANG YIN PA'I GNAS MI MNYAM PA DE LA SEMS MED PA'I BRGYAL BA NYE
BAR 'DOGS SO, ,MJUG BSDUS TE BSTAN PA'I PHYIR, GNAS SKABS LNGA PO
DAG MA GTOGS LA ZHES BYA BA LA SOGS PA SMRAS PA NI

MJUG BSDU BA'I DON TE GO SLA BAS MA BSHAD DO, ,YID KYI RNAM PAR
SHES PA'I DBANG DU BYAS TE 'DRI BA'I PHYIR, DE LTAR 'DU SHES MED
PA PA ZHES BYA BA LA SOGS PA SMRAS TE, GANG GI TSE 'DU SHES MED
PA PA LA SOGS PA DANG BRAL BA DE'I TSE, GANG GI RNAL 'BYOR BA DE
THAL BYUNG DU 'CHI

PA'I DUS BYED PAR MI 'GYUR BA'I RNAM PAR SHES PA DE GANG LAS
'BYUNG ZHE NA, GRUB PA'I MTHA' SMRA BAS DE NI KUN GZHI RNAM PAR
SHES PA NYID LAS 'BYUNG STE ZHES BYA BA LA SOGS PA SMRAS SO, ,'DU
SHES MED PA LA SOGS PA LAS LANGS PA'I YID KYI RNAM PAR SHES PA DE
NI KUN

GZHI RNAM PAR SHES PA NYID LAS 'BYUNG STE, 'DI LTAR KUN GZHI RNAM
PAR SHES PA DE NI RNAM PAR SHES PA THAMS CAD KYI SA BON DANG LDAN
PA'O, ,'OG MA DANG MTSAMS SBYAR BAR BYA BA'I PHYIR RNAM PAR SHES
PA GYUR PA GANG LA ZHES BYA BA LA SOGS PA SMRAS TE, DON DE NI GO
SLA

BAS MA BSHAD DO, ,DA NI BDAG DANG CHOS RNAMS RNAM PAR SHES PA
GYUR PA LAS PHYI ROL NA MED DO ZHES GANG DAM BCAS PA DE RAB TU
BSGRUB PA'I PHYIR, RNAM PAR SHES PA GYUR PA 'DI ZHES BYA BA LA
SOGS PA SMRAS SO, ,RNAM PAR SHES PA GYUR PA GANG YIN PA DE NI
RNAM PAR RTOG

PA STE, RNAM PAR RTOG PA DES DNGOS PO GANG CI RNAM PAR BRTAGS PA
DE THAMS CAD NI MED PA'O, ,DE BAS NA 'GRO BA 'DI THAMS CAD NI
RNAM PAR RIG PA TZAM MO ZHES MDOR BYAS PA'I DON TO, ,YAN LAG GI
DON BSTAN PA'I PHYIR, RNAM PAR SHES PA GYUR PA RNAM PA GSUM BSHAD

@45B MA THAG PA GANG YIN PA DE NI ZHES BYA BA LA SOGS PA SMRAS
SO, ,DON DE NI BRDA PHRAD PAR ZAD DO, ,RNAM PAR RTOG PA'I RANG GI
NGO BO BSTAN PA'I PHYIR SGRO BTAGS PA'I DON GYIS RNAM PAR ZHES
BYA BA LA SOGS PA SMRAS TE, DE LAS KHAMS GSUM PA'I SEMS DANG SEMS
LAS BYUNG

BA SGRO BTAGS PA'I DON GYI RNAM PAR 'BYUNG BA GANG YIN PA DE DAG
RNAM PAR RTOG PA'I SGRAR BRJOD DO, ,'DIR DBUS DANG MTHA' RNAM PAR
'BYED PA KHUNGS SU BYA BA'I PHYIR, JI SKAD DU ZHES BYA BA LA SOGS
PA SMRAS TE, DE LAS KHAMS GSUM PA'I SEMS DANG SEMS LAS BYUNG BA

RNAMS NI YANG DAG PA MA YIN PA KUN TU RTOG PA ZHES 'BYUNG NGO,
,CI'I PHYIR RNAM PAR SHES PA GYUR PA RNAM PAR RTOG PA'I SGRAR
BRJOD SNYAM PA LA, RNAM PAR RTOG PA RNAM PA GSUM PO ZHES BYA BA
LA SOGS PA SMRAS TE, 'DI LTAR KUN GZHI'I RNAM PAR SHES PA LA SOGS
PA DANG

MTSUNGS PAR LDAN PA DANG BCAS PA RNAM PAR RTOG PA RNAM PA GSUM PO
DE SNOD LA SOGS PA'I DNGOS PO GANG RNAM PAR RTOG PA DE YANG DAG
PA'I DON DU NA MED DO, ,DE BAS NA RNAM PAR SHES PA GYUR PA DE NI
RNAM PAR RTOG PA ZHES BYA STE, 'DI LTAR DE'I DMIGS PA NI DNGOS
POR YOD PA MA YIN

NO; ;PHYI ROL GYI DON DU SMRA BA YID MA CHES NAS, DE'I DMIGS PA
DE MED PAR JI LTAR SHES SHE NA ZHES 'DRI STE, RNAM PAR RTOG PA'I
DMIGS PA DNGOS PO MED PA YIN NO ZHES BYA BA DE JI LTAR SHES, GRUB
PA'I MTHA' SMRA BAS GANG GI RGYU GANG YIN PA DE ZHES BYA BA LA
SOGS PA SMRAS

SO; ;GANG GI RGYUR GANG 'DOD PA DE TSOGS PA DANG 'GAL BA YANG MED
NA, DE 'BYUNG BAR 'GYUR GYI, GZHAN DU NA NI MA YIN TE, 'DI NI 'DI
LTA BU'I TSUL DU GNAS PA'O, ,RNAM PAR SHES PA NI SGYU MA LA SOGS
PA DON MED PAR YANG 'GYUR TE, DE BAS NA DON GYI KHAR MA LAS

PAR RNAM PAR SHES PA 'BYUNG BAS KHO BOS SHES SO, ,GAL TE RNAM PAR
SHES PA 'BYUNG BA DMIGS PA'I KHAR LAS PA YIN NA NI, DE'I TSE SGYU
MA LA SOGS PA DAG LA DON MED PAS RNAM PAR SHES PA 'BYUNG BAR MI
'GYUR RO, ,MJUG BSDU BA'I THABS KYIS RNAM PAR SHES PA'I

@46A *, ,GTAN TSIGS BSTAN PA'I PHYIR, DE BAS NA SNGA MA 'GAGS PA
DE DANG ZHES BYA BA LA SOGS PA SMRAS TE, DE LTAR RNAM PAR SHES PA
PHYI'I DON GYI KHAR RAG LAS PA MA YIN NO, ,DE BAS NA SNGA MA
'GAGS PA DANG 'DRA BA'I RNAM PA NYID LAS RNAM PAR

SHES PA 'BYUNG GI ,PHYI'I DON LAS NI 'BYUNG BA MA YIN TE, 'DI
LTAR PHYI'I DON MED KYANG RNAM PAR SHES PA DE 'BYUNG BA'I PHYIR
RO, ,DE LTAR RE ZHIG MA TSANG BA BSTAN NAS, 'GA' PA BSTAN PA'I
PHYIR, DON THA DAD PA MA YIN PA LA YANG RTOG PAR BYED PA RNAMS
ZHES BYA BA

LA SOGS PA SMRAS TE, DNGOS PO GCIG LA YANG RTOG PAR BYED PA RNAMS
KYI RTOG PA LA RO DANG 'DOD PA CAN DANG, BZA' BA LA SOGS PA'I
RNAM PA PHAN TSUN MI MTHUN PAR SNANG NGO, ,'DI LA 'DI LTAR 'GYUR
TE, DNGOS PO GCIG KHO NA LA DU MA'I RNAM PAR RIG PA 'BYUNG NGO
ZHE NA,

DE'I PHYIR GCIG NI ZHES BYA BA LA SOGS PA SMRAS TE, DNGOS PO GCIG
NI PHAN TSUN 'GAL BA DU MA'I BDAG NYID DU MI RUNG NGO, ,DE LTAR
NA DE'I PHYIR SGRO BTAGS PA'I RNAM PA YIN PAS RNAM PAR RTOG PA'I
DMIGS PA MED PAR KHONG DU CHUD PAR BYA'O, ,MJUG BSDU BA BSTAN

PA'I PHYIR 'DIR RE ZHIG CES BYA BA LA SOGS PA SMRAS TE, RNAM PAR
RTOG PA'I YUL MED PA'I TSIG GIS SGRO BTAGS PA'I MTHA' SPANGS SO,
,DE NI SKUR PA 'DEBS PA'I MTHA' SPANG BAR 'DOD NAS, DES NA 'DI
THAMS CAD RNAM PAR RIG TZAM ZHES BYA BA LA SOGS PA SMRAS SO,,

DE DGROL BA'I PHYIR, DES NA ZHES BYA BA NI DE BAS NA'O ZHES BYA
BA LA SOGS PA SMRAS TE, 'DI LTAR GYUR PA'I NGO BO NYID KYI RNAM
PAR RTOG PAS BDAG LA SOGS PA DNGOS PO GANG RNAM PAR BTAGS PA DE,
YANG DAG PA'I DON DU NA MED DO, ,RNAM PAR RTOG PA DE NI YOD DO,
,DE

BAS NA YUL NI MED LA RNAM PAR RTOG PA NI YOD PAS THAMS CAD RNAM
PAR RIG PA TZAM MO, ,YAN LAG GI DON BSTAN PA'I PHYIR, THAMS CAD
CES BYA BA LA SOGS PA SMRAS TE, KHAMS GSUM PA DANG 'DUS MA BYAS
NI THAMS CAD KYI SGRAR BSTAN TO ZHES BYA BA'I THA TSIG GO, ,

@46B TZAM GYI SGRA GANG YIN PA DE NI RNAM PAR RIG PA LAS LHAG
PA'I YUL RNAM PAR BCAD PA'I PHYIR RO, ,PA ZHES BYA BA NI 'DIR
CHUNG NGU DANG THUNG DU DANG SNANG BA DANG BSNGAGS PA'I DON MA
YIN GYI, TSIGS SU BCAD PA'I RTZA BA KHA BSKANG BA'I DON TO, ,PHA
ROL GYI TSIG GI GLAGS SU 'GYUR

DU DOGS NAS GAL TE THAMS CAD RNAM PAR RIG PA TZAM KHO NA STE ZHES
BYA BA LA SOGS PA SMRAS SO, ,GAL TE YANG DAG PA'I DON DU NA THAMS
CAD RNAM PAR RIG PA TZAM NYID DO, ,RNAM PAR RIG PA TZAM DE LAS
BYED PA PO'AM BYED PA GZHAN MED NA, RTZA BA'I RNAM PAR SHES PA

BYED PA PO GANG GIS KYANG BYIN GYIS MA BRLABS PA LAS BYED PA MED
PAR RNAM PAR RTOG PA SNA TSOGS DAG JI LTAR 'BYUNG BA BRJOD DGOS
SO SNYAM PA LA, 'DIR GRUB PA'I MTHA' SMRA BAS RNAM PAR SHES PA SA
BON THAMS CAD PA ZHES BYA BA LA SOGS PA SMRAS TE, KUN GZHI'I

RNAM PAR SHES PA NYID PHAN TSUN GYI STOBS KYIS DE LTA DE LTAR
'GYUR BAR 'GRO STE, BYED PA PO DANG BYED PA MED PAR YANG DE LA
RNAM PAR RTOG PA DE DANG DE DAG SKYE'O ZHES MDOR BYAS PA'I DON
TO, ,'GREL PA BYED PAS YAN LAG GI DON BSTAN PA'I PHYIR, DE LA
CHOS THAMS CAD

SKYED NUS PA DANG ZHES BYA BA LA SOGS PA SMRAS SO, ,'DI LTAR KUN
GZHI'I RNAM PAR SHES PA NI CHOS THAMS CAD SKYED NUS PA DANG LDAN
TE, DE'I PHYIR SA BON THAMS CAD PA ZHES BYA'O, ,BYE BRAG GNYI GA
SMOS PA'I DGOS PA BSTAN PA'I PHYIR, RNAM PAR SHES PA NI ZHES BYA
BA

LA SOGS PA SMRAS SO, ,'DI LTAR SA BON THAMS CAD PA MA YIN PA'I
RNAM PAR SHES PA YANG YOD DE, 'JUG PA'I RNAM PAR SHES PA ZHES
BYA'O, ,DE BAS NA DE LAS RNAM PAR DBYE BA'I PHYIR, SA BON THAMS
CAD CES BYA BA BYE BRAG 'DI BYAS SO, ,RNAM PAR SHES PA MA GTOGS

PAR GTZO BO LA SOGS PA LA, SA BON THAMS CAD PAR KHA CIG KUN TU
RTOG STE, DE BAS NA DE RNAM PAR GCAD PA'I PHYIR RNAM PAR SHES PA
SMOS SO, ,'DI NYID LA BSHAD PA GZHAN BYA BA'I PHYIR, YANG NA TSIG
GCIG LA 'KHRUL PA YOD PA'I PHYIR ZHES BYA BA LA SOGS PA SMRAS

@47A *, ,SO; ;DPER NA AUTPALA SNGON PO ZHES BYA BA 'DI LA NI TSIG
GNYI GA 'KHRUL PA YOD PAS BYE BRAG DANG BYE BRAG GI GZHI'I DNGOS
POR 'GYUR TE, THAMS CAD LA DE LTA MA YIN NO, ,LA LAR NI TSIG GCIG
LA 'KHRUL PA YOD KYANG BYE BRAG DANG BYE BRAG GI GZHI

NYID DU 'GYUR TE, DPER NA SA'I RDZAS DANG CHU'I RDZAS ZHES BYA BA
LTA BU'O, ,'DI LTAR CHU LA NI RDZAS SU 'KHRUL PA MED MOD KYI, 'ON
KYANG BYE BRAG RDZAS SMOS SO, ,DE BZHIN DU 'DIR YANG SA BON THAMS
CAD NI RNAM PAR SHES PA NYID YIN PAR 'KHRUL PA MED KYI, 'ON KYANG
RNAM

PAR SHES PAS BYE BRAG TU DBYE'O, ,YAN LAG GZHAN BSHAD PAR BYA
BA'I PHYIR, DE DE LTAR 'GYUR BAR 'GRO ZHES BYA BA LA SOGS PA
SMRAS SO, ,SNGA MA'I GNAS SKABS DANG MTSAN NYID MI 'DRA BAR 'GYUR
BA NI 'GYUR BA STE, DE NI RNAM PAR RTOG PA DE DANG DE'I 'OG MA
SKYED NUS PA'I

GNAS SKABS 'THOB PA'I MTSAN NYID DO, ,PHAN TSUN DBANG GIS ZHES
BYA BA DE NI 'DI LTAR ZHES BYA BA LA SOGS PAS BRJOD DO, ,MIG LA
SOGS PA'I RNAM PAR SHES PA GANG GI TSE RANG GI NUS PA YONGS SU
GSO BA'I PHYIR 'JUG PA DE'I TSE KUN GZHI'I RNAM PAR SHES PA NUS

PA KHYAD PAR CAN GYI RGYU'I DNGOS POR 'GYUR RO, ,KUN GZHI'I RNAM
PAR SHES PA 'GYUR BA DE YANG MIG LA SOGS PA'I RNAM PAR SHES PA
DE'I RGYUR 'GYUR RO, ,DE LTAR NA GANG GI PHYIR PHAN TSUN GYI
STOBS KYIS GNYI GA 'JUG PA DE'I PHYIR KUN GZHI'I RNAM PAR SHES PA
SUS KYANG

BYIN GYIS MA BRLABS PA NYID LAS RNAM PAR RTOG PA DU MA DE DANG DE
SKYE BAR GNAS SO, ,'OG MA DANG MTSAMS SBYAR BAR BYA BA'I PHYIR,
'DIR NI DA LTAR GYI TSE LA ZHES BYA BA LA SOGS PA SMRAS TE, KUN
GZHA'I RNAM PAR SHES PA DANG 'JUG PA'I RNAM PAR SHES PA DAG RGYU
DANG 'BRAS

BU'I DNGOS POR BSTAN PA GANG YIN PA DE'I TSE 'DI NYID LA LTOS TE
BSTAN PA'O, ,DA NI DA LTAR GYI TSE LAS MA 'ONGS PA'I TSE JI LTAR
'BYUNG BAR 'GYUR BA DE RAB TU BSTAN PA'I PHYIR, LAS KYI BAG CHAGS
'DZIN GNYIS KYI ZHES BYA BA LA SOGS PA SMRAS TE, KUN GZHI'I RNAM
PAR SHES

@47B PA ZHES BYA BA RNAM PAR SMIN PA SNGON GYI LAS RNAMS KYIS
'PHANGS PAR 'GYUR BA GANG YIN PA DE ZAD NAS, LAS KYI BAG CHAGS
DANG 'DZIN PA GNYIS KYI BAG CHAGS DANG BCAS PAS RNAM PAR SMIN PA
GZHAN KUN GZHI'I RNAM PAR SHES PA NYID SKYED DO ZHES MDOR BYAS
PA'I DON TO, ,

'GREL BA BYED PAS YAN LAG GI DON BSTAN PA'I PHYIR, BSOD NAMS DANG
BSOD NAMS MA YIN PA ZHES BYA BA LA SOGS PA SMRAS TE, BSOD NAMS
DANG BSOD NAMS MA YIN PA DANG MI G-YO BA'I SEMS PA GANG YIN PA DE
NI LAS SO, ,RNAM PA DE LTA BU'I LAS DES MA 'ONGS PA'I

LUS MNGON PAR 'GRUB PAR KUN GZHI'I RNAM PAR SHES PA LA NUS PA
SKYED PA GANG YIN PA DE LAS KYI BAG CHAGS ZHES BRJOD DO, ,'DZIN
PA GNYIS BSTAN PA'I PHYIR, 'DZIN PA GNYIS NI ZHES BYA BA LA SOGS
PA SMRAS TE, GZUNG BAR MNGON PAR ZHEN PA DANG, 'DZIN PAR MNGON

PAR ZHE NA PA DE NI 'DZIN PA GNYIS SO, ,'DI GNYIS KYI SO SOR RANG
GI NGO BO BSTAN PA'I PHYIR, DE LA RNAM PAR SHES PA LAS GUD NA
ZHES BYA BA LA SOGS PA SMRAS TE, RNAM PAR SHES PA MA GTOGS PAR
RANG YOD PAS GNAS PA'I GZUNG BA BDAG NYID KYIS YOD PAR LHAG PAR

CHAGS PA GANG YIN PA DE NI GZUNG BAR 'DZIN PA'O, ,GZUNG BA RNAM
PA DE LTA BU DE YANG RNAM PAR SHES PAS 'DZIN PAR NGES PA GANG YIN
PA DE NI 'DZIN PAR 'DZIN PA'O, ,DE'I BAG CHAGS BSTAN PA'I PHYIR
SNGON BYUNG BA'I 'DZIN PA DANG ZHES BYA BA LA SOGS PA SMRAS TE,

SNGON BYUNG BA'I 'DZIN PA GNYIS KYIS BTAB PA MA 'ONGS PA'I DE'I
RIGS KYI 'DZIN PA GNYIS 'BYUNG BA'I SA BON GANG YIN PA DE 'DZIN
PA GNYIS KYI BAG CHAGS SO, ,DE LTAR BAG CHAGS DAG BSHAD NAS DE
GNYIS KYI LAS RAB TU BSTAN PA'I PHYIR, DE LAS KYI BAG CHAGS KYI
BYE

BRAG GIS ZHES BYA BA LA SOGS PA SMRAS TE, DGE BA'I LAS KYI BAG
CHAGS RNAMS KYIS MI LA SOGS PA'I 'GRO BA THA DAD PAR LUS THA DAD
PAR 'GYUR, MI DGE BA'I LAS KYI BAG CHAGS KYIS SEMS CAN DMYAL BA
LA SOGS PA'I 'GRO BA THA DAD PAR LUS THA DAD PAR 'GYUR

@48A *, ,TE; DPER NA 'BRAS S'A LU LA SOGS PA'I SA BON THA DAD PAS
MYU GU THA DAD PAR 'GYUR BA BZHIN NO, ,'DI LA 'DZIN PA GNYIS KYI
BAG CHAGS GANG YIN PA DE NI LAS KYI BAG CHAGS JI LTAR RANG GIS
'PHANGS PA'I LUS SKYED PA LA ZHUGS PA THAMS CAD

KYI LHAN CIG BYED PA NYID DU 'GYUR TE, DPER NA SA BON GYI MYU GU
SKYE BA NA SA DANG CHU LA SOGS PA LHAN CIG BYED PA'I RKYEN DU
'GYUR BA BZHIN NO, ,MJUG BSDU BA BSTAN PA'I PHYIR, DE LTAR NA LAS
KYI BAG CHAGS 'BA' ZHIG MA YIN GYI ZHES BYA BA LA SOGS PA SMRAS
SO, ,LAS

KYI BAG CHAGS 'PHEN PAR BYED PA 'DZIN PA GNYIS KYI BAG CHAGS KYI
LHAN CIG BYED PA GANG YIN PA DE LAS TSIG GI DON 'DI 'BYUNG STE,
'DZIN PA GNYIS KYI BAG CHAGS MED PAR LAS KYI BAG CHAGS 'BA' ZHIG
GIS RNAM PAR SMIN PA SKYED MI NUS SO ZHES BYA BAR 'GYUR

RO; ;DE'I PHYIR ZHES BYA BA LA SOGS PAS NI DON DE NYID BSTAN PAR
BYED DO, ,YANG YAN LAG GZHAN BSHAD PAR BYA BA'I PHYIR, SNGA MA'I
RNAM PAR SMIN PA ZAD NAS ZHES BYA BA LA SOGS PA SMRAS TE, SNGON
GYI TSE RABS DAG NA BSAGS PA'I LAS GANG YIN PA'I LAS DES TSE 'DI
LA

RNAM PAR SMIN PA BSGRUBS PA GANG YIN PA DE 'PHANGS PA'I DUS KYI
MTHA' LA GNAS PA NA LAS KYI BAG CHAGS STOBS DANG LDAN PAR GYUR PA
GANG YIN PA DE, DE'I TSE 'DZIN PA GNYIS KYI BAG CHAGS DANG BCAS
PAS RNAM PAR SMIN PA YONGS SU DPYAD PA LAS RNAM PAR SMIN PA GZHAN

KUN GZHI'I RNAM PAR SHES PA DE NYID SKYED DO, ,DE'I PHYIR KUN
GZHI'I RNAM PAR SHES PA MA GTOGS PAR, RNAM PAR SMIN PA GZHAN MED
DO, ,TSIG LE'UR BYAS PA'I DON GYIS MJUG BSDU BA BSTAN PA'I PHYIR,
SNGA MA'I RNAM PAR SMIN PA ZAD NAS ZHES BYA BA LA SOGS PA SMRAS

TE; DE NI GO SLA BAS MA BSHAD DO, ,'DIR MDO SDE PAS PHYIR BRGAL
BA'I PHYIR, MIG LA SOGS PA'I RNAM PAR SHES PA MA GTOGS PAR ZHES
BYA BA LA SOGS PA SMRAS TE, KUN GZHI'I RNAM PAR SHES PA YOD DE,
SA BON THAMS CAD PA YIN NA NI RIGS PA BRJOD DGOS SO ZHES

@48B BYA BA'I THA TSIG GO, ,GRUB PA'I MTHA' SMRA BAS, GNYI GA
YANG BSGRUB PA'I PHYIR, LUNG DANG RIGS PAS YOD PAR MNGON TE ZHES
BYA BA LA SOGS PA SMRAS TE, 'DI LTAR THEG PA CHEN PO'I CHOS MNGON
PA'I MDO LAS, BCOM LDAN 'DAS KYIS THOG MA MED PA'I DUS KYI
DBYINGS DANG, KUN

NAS NYON MONGS PA'I CHOS THAMS CAD KYI GNAS TE DE YOD NA, 'GRO BA
LNGA PO THAMS CAD YOD DE, DE YOD NA MYA NGAN LAS 'DAS PA YANG
THOB PAR 'GYUR RO ZHES GSUNGS TE, DE'I PHYIR KUN GZHI'I RNAM PAR
SHES PA YOD DE DE YANG SA BON THAMS CAD PAR GRUB BO, ,KUN GZHI'I
RNAM

PAR SHES PA MA GTOGS PAR NI THOG MA MED PA'I DUS KYI DBYINGS
DANG, KUN NAS NYON MONGS PA'I CHOS THAMS CAD KYI GNAS SU GANG
YANG MI 'THAD DO, ,DBYINGS NI 'DIR RGYU'I SGRAR BSTAN TO, ,SA BON
THAMS CAD PA NI CHOS THAMS CAD KYI GNAS KYI SGRAR BSTAN TO, ,RIGS
PA

BSTAN PA'I PHYIR, KUN GZHI'I RNAM PAR SHES PA MED NA ZHES BYA BA
LA SOGS PA SMRAS TE, DE NI GO SLA BAS MA BSHAD DO, ,'JUG PA DANG
LDOG PA GNYIS KYI RANG GI NGO BO BSTAN PA'I PHYIR, DE LA 'KHOR
BAR 'JUG PA NI ZHES BYA BA LA SOGS PA SMRAS TE, RIGS MTHUN PA

GZHAN DAG TU MTSAMS SBYAR BAR BYED PA GANG YIN PA DE NI 'KHOR BAR
'JUG PA'O, ,PHUNG PO'I LHAG MA DANG BCAS PA DANG PHUNG PO'I LHAG
MA MED PA'I MYA NGAN LAS 'DAS PA'I DBYINGS GANG YIN PA DE NI
'KHOR BA DE LDOG PA'O, ,PHUNG PO'I LHAG MA DANG BCAS PA NI PHUNG

PO'I LHAG MA DANG LHAN CIG PA'O, ,'DI LTAR PHUNG PO'I LHAG MA
DANG BRAL BA DE NI PHUNG PO'I LHAG MA MED PA'O, ,PHUNG PO'I SGRA
NI PHUNG PO RNAMS LA BYA'O, ,LHAG MA'I SGRA NI CHA LA BYA'O, ,CHA
NI GNYIS TE NYON MONGS PA'I CHA DANG, PHUNG PO'I CHA'O, ,DE'I
PHYIR PHUNG PO'I CHA

YOD BZHIN DU, NYON MONGS PA'I CHA SPANGS PA'O ZHES BSTAN PA YIN
NO, BCAS PA'I SGRA NI YOD PA LA BYA BAR YANG MTHONG STE, DPER NA
BONG MO BONG PHRUG BCU DANG BCAS PA LHAN CIG KHAL KHYER RO ZHES
BYA BA LTA BU STE, DE LA YOD PAR BSHAD DO, ,JI LTAR NA 'JUG PA
MED PAR

@49A *, ,'GYUR SNYAM PA LA, DE LA KUN GZHI'I RNAM PAR SHES PA
LAS, GZHAN ZHES BYA BA LA SOGS PA SMRAS TE, 'DU BYED KYI RKYEN
GYIS RNAM PAR SHES PA ZHES 'BYUNG BA GANG YIN PA DE NI KUN GZHI'I
RNAM PAR SHES PA MA GTOGS PAR GZHAN MI SRID DO, ,'DU

BYED KYI RKYEN GYIS RNAM PAR SHES PA MED PAR NI 'JUG PA MI 'THAD
DO, ,RNAM PAR SHES PA GZHAN 'DU BYED KYI RKYEN LAS 'BYUNG BAR
CI'I PHYIR MI RUNG SNYAM PA LA, KUN GZHI'I RNAM PAR SHES PA KHAS
MI LEN NA ZHES BYA BA LA SOGS PA SMRAS TE, ,GANG DAG KUN GZHI'I
RNAM PAR SHES

KHAS MI LEN PA DE DAG NYID MTSAMS MI SBYOR BAR RNAM PAR SHES PA
NI 'DU BYED KYI RKYEN LAS 'BYUNG BAR RTOG STE, DPER NA BYE BRAG
TU SMRA BA RNAMS KYIS BTAGS PA LTA BU'AM, 'DU BYED KYIS YONGS SU
BSGOS PA'I RNAM PAR SHES PA'I TSOGS DRUG YIN PAR YONGS SU RTOG
STE, DPER NA

MDO SDE PA LTA BU YIN GRANG NA, RNAM PAR RTOG PA DANG PO'I DBANG
DU BYAS TE, DE LA 'DU BYED GANG YIN PA DE DAG NI ZHES BYA BA LA
SOGS PA SMRAS TE, 'DU BYED GANG YIN PA DE DAG NI NYING MTSAMS
SBYOR BA'I RNAM PAR SHES PA'I RKYEN NYID DU MI 'DOD DE, DE DAG NI
'GAGS NAS YUN

RING DU LON PA'I PHYIR RO, ,DE BAS NA RDZAS SU YOD PA MA YIN NO,
,MED PA NI RKYEN DU MI 'THAD DO, ,DE LTA BAS NA 'DU BYED NI NYING
MTSAMS SBYOR BA'I RNAM PAR SHES PA'I RKYEN DU MI RUNG NGO, ,'DI
NYID LA NYES PA GZHAN BSTAN PA'I PHYIR, NYING MTSAMS SBYOR BA'I
TSE NI ZHES BYA BA LA

SOGS PA SMRAS SO, ,NYING MTSAMS SBYOR BA'I DUS NA MING DANG GZUGS
MTHA' DAG KYANG YOD DE, RNAM PAR SHES PA 'BA' ZHIG NI MA YIN NA,
DE LA NYING MTSAMS SBYOR BA'I TSE, 'DU BYED RNAM PAR SHES PA NYID
KYI RKYEN YIN GYI, MING DANG GZUGS KYI RKYEN NI MA YIN NO ZHES

BYA BA 'DI LA RIGS PA GANG YANG MED DO, ,DE'I PHYIR 'DU BYED KYI
RKYEN GYIS MING DANG GZUGS NYID YIN GYI, DE RNAM PAR SHES PA'I
RKYEN NI MA YIN NO ZHES BRJOD PAR BYA'O, ,BRGYAL GZHAN NYID
MTSAMS SBYOR BA'I MING DANG GZUGS KYI RKYEN RNAM PAR SHES PA YIN
PAR MI 'DOD DO ZHE NA,

@49B DE'I PHYIR RNAM PAR SHES PA'I RKYEN GYIS MING DANG GZUGS
ZHES BYA BA GZHAN GANG YIN ZHES BYA BA SMRAS SO, ,JI STE DE LTAR
MI 'DOD NA DE'I TSE RNAM PAR SHES PA MING DANG GZUGS KYI RKYEN
GANG YIN PA BRJOD DGOS SO, ,GZHAN GYI TSIG GI GLAGS SU GYUR DU
DOGS NAS, GAL TE

DUS PHYI MA PA GANG YIN PA DE'I RKYEN TO ZHE NA ZHES BYA BA SMRAS
TE, NYID MTSAMS SBYOR BA'I SKAD CIG PA'I 'OG GI DUS KYI MING DANG
GZUGS GANG YIN PA DE RNAM PAR SHES PA'I RKYEN GYIS BYUNG BA'O,
,GRUB PA'I MTHA' SMRA BAS, DE NYID MTSAMS SBYOR BA'I MING DANG
GZUGS LAS

RANG BZHIN BYE BRAG TU GYUR PA CI YOD NA ZHES BYA BA LA SOGS PA
SMRAS TE, DUS PHYI MA'I MING DANG GZUGS DE DANG NYING MTSAMS
SBYOR BA'I MING DANG GZUGS BYE BRAG CI YOD NA, KHYOD GANG GI
PHYIR PHYI MA'I MING DANG GZUGS GANG YIN PA DE NYID NI RNAM PAR
SHES PA'I RKYEN LAS

BYUNG BAR 'DOD LA, SNGA MA NI MA YIN, SNGA MA 'DU BYED KYI RKYEN
LAS BYUNG BAR 'DOD LA, PHYI MA NI MA YIN, MJUG BSDUS NAS BSTAN
PA'I PHYIR, DE'I PHYIR 'DU BYED KYI RKYEN GYIS MING DANG GZUGS
NYID DU GYUR GYI ZHES BYA BA LA SOGS PA SMRAS SO, ,GANG GI PHYIR
MING DANG GZUGS BYE

BRAG MED PA DE'I PHYIR, 'DU BYED KYI RKYEN GYIS MING DANG GZUGS
NYID DU GYUR NA, NYID MTSAMS SBYOR BA'I RNAM PAR SHES PA'I YAN
LAG GZHAN YONGS SU BRTAG CI DGOS, RNAM PAR RTOG PA SNGA MA MJUG
BSDU BA'I PHYIR, DE LTA BAS NA NYID MTSAMS SBYOR BA'I RNAM PAR
SHES PA NI

ZHES BYA BA LA SOGS PA SMRAS TE, DON DE NI BRDA PHRAD PAR ZAD DO,
,RNAM PAR RTOG PA GNYIS PA'I DBANG DU BYAS NAS, RNAM PAR SHES
PA'I TSOGS DRUG PO YONGS SU BSGOS PA DAG KYANG ZHES BYA BA LA
SOGS PA SMRAS TE, DON DE NI BRDA PHRAD PAR ZAD DO, ,MDO SDE PA
YID MA CHES NAS,

CI'I PHYIR ZHE NA ZHES 'DRI PA LA, GRUB PA'I MTHA' SMRA BAS RNAM
PAR SHES PA NI ZHES BYA BAL SOGS PA SMRAS TE, 'DI LTAR RNAM PAR
SHES PA NI BDAG NYID LA RNAM PAR SMIN PA'I BAG CHAGS SAM RGYU
MTHUN PA'I BAG CHAGS SKYED MI NUS TE, 'DI LTAR BDAG NYID LA BYED
PA 'GAL BA'I

@50A *, ,BA'I PHYIR RO, ,DE LA 'DI SNYAM DU PHYI MA LA SKYED PAR
'GYUR RO SNYAM PA LA DE'I PHYIR, MJUG THOGS SU 'BYUNG BA YANG MA
YIN TE ZHES BYA BA LA SOGS PA SMRAS TE, MJUG THOGS SU 'BYUNG BA'I
RNAM PAR SHES PA LA YANG BAG CHAGS RNAM PA GNYIS MI SKYED

DE; 'DI LTAR DE'I TSE NA DE MA BYUNG NGO, ,DE MA BYUNG BA'I PHYIR
DE RDZAS SU YOD PA MA YIN NO, ,GANG GI TSE BYUNG BA DE'I TSE
SKYED PAR 'GYUR RO ZHE NA DE'I PHYIR, BYUNG BA NA YANG MA YIN TE
ZHES BYA BA LA SOGS PA SMRAS SO, ,MJUG THOGS SU BYUNG BA DE LA
YANG MI SKYED DE, 'DI LTAR

RNAM PAR SHES PA SNGA MA BAG CHAGS SKYED PAR BYED PA DE NI SKAD
CIG YIN PAS DE'I TSE 'GAGS SO, ,DE'I PHYIR GANG DU BAG CHAGS
SKYED PAR 'GYUR, ,'DI NYID LA NYES PA GZHAN BSTAN PA'I PHYIR,
SEMS MED PA'I SNYOMS PAR 'JUG PA LA SOGS PA'I DUS NA NI ZHES BYA

BA LA SOGS PA SMRAS TE, SEMS MED PA'I 'GOG PA'I SNYOMS PAR 'JUG
PA LA SOGS PA'I DUS GANG YIN PA DE DAG NA, 'DU BYED RNAMS KYIS
YONGS SU BSGOS PA'I SEMS 'BYUNG MI SRID DE, DE BAS NA RNAM PAR
SHES PA'I RKYEN GYIS MING DANG GZUGS MED PAR 'GYUR RO, ,MING DANG

GZUGS MED PAS SKYE MCHED DRUG LA SOGS PA RGA SHI LA THUG GI BAR
DU MED PAR 'GYUR RO, ,DE'I PHYIR 'KHOR BAR 'JUG PA NYID MED PAR
'GYUR TE, SEMS CAN THAMS CAD BSGRIM MI DGOS PAR GROL BAR 'GYUR
RO, ,DE LTAR GZHAN GYI PHYOGS BKAG NAS MJUG BSDU BA'I

THABS KYIS RANG GI PHYOGS BSTAN PA'I PHYIR, DE BAS NA MA RIG PA'I
RKYEN GYIS 'DU BYED RNAMS SO ZHES BYA BA LA SOGS PA SMRAS TE,
GANG GI PHYIR DE LTAR GZHAN GYI PHYOGS RNAM PA GNYIS KA LA 'KHOR
BAR 'JUG PA MI RUNG BA DE'I PHYIR, MA RIG PA'I RKYEN GYIS 'DU
BYED RNAMS TE, DE DAG

GIS BSGOS PA'I KUN GZHI'I RNAM PAR SHES PA NYID KYI RKYEN 'DU
BYED DO, ,KUN GZHI'I RNAM PAR SHES PA'I RKYEN GYIS NYING MTSAMS
SBYOR BA'I TSE, MING DANG GZUGS ZHES BYA BA LA SOGS PA STE, 'DI
LA NYES PA MED DO, ,LDOG PA MI 'THAD PAR BSTAN PA'I PHYIR, 'KHOR
BA LDOG PA

@50B PA YANG ZHES BYA BA LA SOGS PA SMRAS TE, GAL TE KUN GZHI'I
RNAM PAR SHES PA MED NA, DE'I TSE 'KHOR BA LDOG PAR MI RUNG NGO,
,CI'I PHYIR MI RUNG SNYAM PA LA, 'KHOR BA'I RGYU NI ZHES BYA BA
LA SOGS PA SMRAS TE, 'DI LTAR 'KHOR BA'I RGYU NI LAS DANG NYON
MONGS PA RNAMS SO, ,

DE GNYIS KYI NANG NA YANG NYON MONGS PA RNAMS NI RGYU'I GTZO
BO'O, ,CI'I PHYIR DE DAG GTZO BO YIN SNYAM PA LA, 'DI LTAR NYON
MONGS PA'I DBANG GIS NA ZHES BYA BA LA SOGS PA SMRAS TE, 'DI LTAR
NYON MONGS PA'I STOBS KYIS LAS YANG SRID PA 'PHEN NUS PAR 'GYUR
GYI, GZHAN DU NI MA YIN NO, ,

DE LTAR LAS GANG GI YANG SRID PA 'PHEN PAR 'GYUR BA DE YANG, NYON
MONGS PA NYID KYI DBANG GIS 'GYUR GYI GZHAN GYI NI MA YIN NO,
,DE'I PHYIR NYON MONGS PA NYID GTZO BO YIN PAS 'KHOR BAR 'JUG
PA'I RTZA BA'I RGYU YIN NO, ,DE LTA BAS NA DE DAG SPANGS NA 'KHOR
BA'ANG LDOG PAR 'GYUR TE, DE'I LDOG

PA GZHAN DU MA YIN NO, ,GAL TE DE LTA YIN NA YANG DES CIR 'GYUR
SNYAM PA LA, KUN GZHI'I RNAM PAR SHES PA MED PAR ZHES BYA BA LA
SOGS PA SMRAS SO, ,GAL TE KUN GZHI'I RNAM PAR SHES PA MI 'DOD NA,
DE'I TSE NYON MONGS PA RNAMS SPANG DU MI RUNG NGO, ,YID MA CHES
NAS JI LTAR MI

RUNG ZHE NA ZHES DRI BA LA, GRUB PA'I MTHA' SMRA BAS, NYON MONGS
PA MNGON DU GYUR PA'AM ZHES BYA BA LA SOGS PA SMRAS SO, ,DE NI GO
SLA BAS MA BSHAD DO, ,RNAM PAR RTOG PA DANG PO'I DBANG DU BYAS
NAS, DE LA MNGON DU GYUR PA SPONG NGO ZHE NA NI ZHES BYA BA LA
SOGS PA SMRAS SO, ,GANG

GI TSE RNAL 'BYOR PA LAM LA SNYOMS PAR ZHUGS PAR GYUR PA DE'I TSE
NYON MONGS PA RNAMS MNGON DU GA LA 'GYUR TE, 'DI LTAR MNGON DU
'GYUR BA SPONG NGO ZHES BYA BA 'DI NI 'DOD PA MA YIN PA NYID DO,
,RNAM PAR RTOG PA GNYIS PA'I DBANG DU BYAS TE, DE SPONG BA'I LAM
LA GNAS PA'I PHYIR ZHES BYA BA

LA SOGS PA SMRAS TE, 'DI LTAR RNAL 'BYOR PA NI NYON MONGS PA
SPONG BA'I LAM LA GNAS TE, DE'I PHYIR SA BON GYI TSE YANG MI
SPONG NGO, ,CI'I PHYIR SNYAM PA LA, DE'I TSE NA NI GNYEN PO LAS
GZHAN CI YANG KHAS MA BLANGS PA'I PHYIR RO ZHES BYA BA LA SOGS PA
SMRAS TE, 'DI LTAR GANG LA NYON MONGS PA'I

@51A *, ,SA BON GNAS PA DE NI DE'I GNYEN POS SPONG NA, KHYED NI
DE'I TSE GNYEN PO MA GTOGS PAR GZHAN CI YANG KHAS MI LEN TO,
,GZHAN GYI TSIG GI GLAGS SU 'GYUR DU DOGS NAS, CI STE GNYEN PO'I
SEMS NYID CES BYA BA LA SOGS PA SMRAS SO, ,GAL TE

GNYEN PO'I SEMS NYID NYON MONGS PA'I SA BON DANG LDAN PAR 'DOD NA
DE NI MI RIGS SO, ,'DI LTAR NYON MONGS PA'I SA BON DANG LDAN PA
NYID NYON MONGS PA DE'I GNYEN POR 'GYUR BA NI MI RIGS TE, DRI MAS
DRI MA BKRUR MI RUNG BA DANG 'DRA'O, ,NYON MONGS PA'I SA BON MA
SPANGS NA DES CIR 'GYUR

SNYAM PA LA, NYON MONGS PA'I SA BON MA SPANGS PA RNAMS KYI ZHES
BYA BA LA SOGS PA SMRAS TE, JI SRID DU NYON MONGS PA'I SA BON MA
SPANGS PA DE SRID DU 'KHOR BA LDOG MI SRID DO, ,MJUG BSDU PA'I
THABS KYIS RANG GI PHYOGS BSTAN PA'I PHYIR, DE LTA BAS NA GDON MI
ZA BAR ZHES BYA BA LA SOGS

PA SMRAS TE, GANG GI PHYIR DE LTAR KUN GZHI'I RNAM PAR SHES PA
MED PAR SA BON GYI GZHI GANG YANG MED PA DE'I PHYIR GDON MI ZA
BAR KUN GZHI'I RNAM PAR SHES PA LAS, DE LAS GZHAN PA'I RNAM PAR
SHES PA DANG LHAN CIG 'BYUNG BA'I NYON MONGS PA DANG, NYE BA'I
NYON MONGS PA RNAMS

KYIS RANG GI SA BON YONGS SU GSO BA'I PHYIR BAG CHAGS BSGO BAR
KHAS BLANG BAR BYA'O, ,DE KHAS BLANGS NA DES CI ZHIG 'GRUB CE NA
DE'I PHYIR, BAG CHAGS STOBS JI LTA BA BZHIN DU 'JUG PA DE RNYED
NA ZHES BYA BA LA SOGS PA SMRAS TE, GANG GI TSE KUN GZHI'I RNAM
PAR SHES PA LA GANG NYON MONGS

PA DANG, NYE BA'I NYON MONGS PA RNAMS KYIS BAG CHAGS BSGOS PAR
GYUR PA DE'I PHYIR, STOBS DANG LDAN PA'I BAG CHAGS RNAMS 'JUG PA
RNYED PAR GYUR NA KUN GZHI'I RNAM PAR SHES PA ZHES BYA BA RGYUR
GYUR PA'I BYE BRAG RNYED PA'I SEMS NYID LAS NYON MONGS PA DANG,
NYE BA'I NYON MONGS PA GANG

DAG 'BYUNG BA DAG GIS SA BON KUN GZHI'I RNAM PAR SHES PA LA GNAS
PA NI KUN GZHI'I RNAM PAR SHES PA ZHES BYA BA DANG LHAN CIG
'BYUNG BA, NYON MONGS PA'I GNYEN POS SEL TE, DE LTAR KUN GZHI'I
RNAM PAR SHES PA YOD NA NYON MONGS PA SPONG BAR 'GRUB PAR 'GYUR
RO, ,NYON MONGS PA'I SA BON

@51B DE BSAL NA GNAS DES KYANG NYON MONGS PA RNAMS MI SKYE STE,
DE'I PHYIR PHUNG PO LHAG MA DANG BCAS PA'I MYA NGAN LAS 'DAS PA'I
DBYINGS THOB PO, ,DE THOB NAS GANG GI TSE SNGON GYI LAS KYIS
'PHANGS PA'I TSE ZAD PAR GYUR PA DE'I TSE, GZHAN DANG NYID MTSAMS
SBYOR BA MED PAS, PHUNG PO'I LHAG MA

MED PA'I MYA NGAN LAS 'DAS PA'I DBYINGS 'THOB BO, ,NYON MONGS PA
RNAMS SPANGS SU ZIN KYANG, LAS YOD NA DE SKYE BA GZHAN DANG NYID
'TSAMS SBYOR BAR 'GYUR RO ZHE NA, DE'I PHYIR LAS YOD DU ZIN KYANG
ZHES BYA BA LA SOGS PA SMRAS TE, GANG GI TSE NYON MONGS PA RNAMS
SPANGS PAR GYUR

PA DE'I TSE, LAS YOD DU ZIN KYANG LHAN CIG BYED PA'I RGYU MED
PAS, YANG 'BYUNG BA'I NYID MTSAMS SBYOR BA'I MTHU MED DE, DE'I
PHYIR DE'I TSE SKYE BA GZHAN DANG MTSAMS SBYOR BAR MI 'GYUR RO,
,RANG GI PHYOGS KYI MJUG BSDUS NAS BSTAN PA'I PHYIR, DE LTAR KUN
GZHI'I RNAM PAR SHES

PA YOD NA ZHES BYA BA LA SOGS PA SMRAS TE, GANG GI PHYIR DE LTAR
KUN GZHI'I RNAM PAR SHES PA YOD NA, 'KHOR BAR 'JUG PA DANG LDOG
PA YOD PAR 'GYUR TE, GZHAN DU MA YIN PA DE'I PHYIR, MIG LA SOGS
PA'I RNAM PAR SHES PA LAS GUD NA KUN GZHI'I RNAM PAR SHES PA

YOD DE, DE NYID SA BON THAMS CAD PAR 'DOD PAR BYA'I GZHAN NI MA
YIN PAR GDON MI ZA BAR KHAS BLANG PAR BYA'O, ,RGYA CHER DPYAD PA
GANG YIN PA DE NI PHUNG PO LNGA PO'I BSHAD SBYAR GNAS BRTAN BLO
BRTAN GYIS BYAS PA LAS RIG PAR BYA'O,, ,,BAM PO LNGA PA STE THA
MA, 'OG

MA DANG MTSAMS SBYAR BAR BYA BA'I PHYIR, GAL TE 'DI DAG RNAM PAR
RIG PA TZAM YIN NA ZHES BYA BA LA SOGS PA SMRAS TE, DE NI GO SLA
BAS MA BSHAD DO, ,GRUB PA'I MTHA' SMRA BAS RNAM PAR RIG PA TZAM
NYID LA NGO BO NYID GSUM RNAM PAR GZHAG PAS 'GAL BA MED DO ZHES
BYA BA LA SOGS

PA SMRAS SO, ,'DI LTAR RNAM PAR RIG PA TZAM NYID LA NGO BO NYID
GSUM PO DE DAG RNAM PAR GZHAG STE, DE'I PHYIR 'DIR MDO DANG 'GAL
BA MED DO, ,GCIG LA GSUM RNAM PAR GZHAG PA YID MA CHES NAS JI LTA
BU ZHE NA ZHES 'DRI BA LA, GRUB PA'I MTHA' SMRA BAS, RNAM PAR
RTOG PA GANG

@52A *, ,GANG GIS, ,ZHES BYA BA LA SOGS PA SMRAS SO, ,RNAM PAR
RTOG PA GANG YANG RUNG BA GANG GIS, DNGOS CI YANG RUNG BA GANG
RNAM PAR BRTAGS PA DE THAMS CAD KUN BRTAGS PA'I NGO BO NYID DU
BLTA BAR BYA STE, 'DI LTAR DE YANG DNGOS PO MED DO ZHES MDOR BYAS
PA'I DON TO, ,

'GREL PA BYED PAS YAN LAG GI DON BSTAN PA'I PHYIR, NANG DANG
PHYI'I DNGOS POR BRTAG PA'I BYE BRAG GIS ZHES BYA BA LA SOGS PA
SMRAS SO, ,'DI LTAR RNAM PAR BRTAG PAR BYA BA KHA CIG NI NANG GI
YIN KHA CIG NI PHYI ROL GYI YIN TE, DE'I PHYIR DE'I BYE BRAG GIS
RNAM PAR RTOG PA DAG MTHA' YAS

PAR BSTAN PA'I PHYIR, SLOB DPON GYIS, RNAM PAR RTOG PA GANG GANG
GIS, ,ZHES BYA BA SMRAS SO, ,GNYIS PA'I YAN LAG GI DON BSTAN PA'I
PHYIR, DNGOS PO GANG GANG RNAM BRTAGS PA, ,ZHES BYA BA LA SOGS PA
SMRAS SO, ,GAL TE RNAM PAR BRTAG PAR BYA BA NANG GI DNGOS PO'AM,
'ON TE PHYI'I

DNGOS PO'AM, THA NA SANGS RGYAS KYI CHOS KYI BAR DU RNAM PAR
BRTAG PAR BYA BA GANG YIN PA DE NI KUN BRTAGS PA'I NGO BO NYID DU
BLTA BAR BYA'O, ,BRGYA LA 'GA' ZHIG YID MA CHES PAR 'GYUR BAS
DE'I PHYIR 'DI SLOB DPON GYIS KUN BRTAGS PA'I NGO BO NYID KYI
GTAN TSIGS SMRAS TE DE MED DO ZHES BYA

BA'O, ,DE DGROL BA'I PHYIR, RNAM PAR BRTAG PA'I YUL GYI DNGOS PO
GANG YIN PA DE ZHES BYA BA LA SOGS PA SMRAS TE, 'DI LTAR LUS LA
SOGS PA'I DNGOS PO GCIG KHO NA LA RO DANG 'DOD PA CAN GYI BYE
BRAG GIS RNAM PAR RTOG PA PHAN TSUN MI MTHUN PA RNAM PA DU MA
'BYUNG BAR MTHONG STE, DPER

NA STAG LA SOGS PA MED PAR STAG 'ONGS SO ZHES THOS NAS, DPA' BO
DANG SNGAR MA LA SOGS PA RGOL 'DOD PA DANG, 'JIGS PA LA SOGS PA
SKYE BA LTA BU'O, ,DE LA 'DI SNYAM DU DNGOS PO NYID KYIS DE RNAM
PA DE LTAR 'GYUR RO ZHE NA, DE'I PHYIR, DNGOS PO GCIG PA'I MED PA
LA, ,ZHES

BYA BA LA SOGS PA SMRAS TE, DNGOS PO GCIG PO DE NYID NI PHAN TSUN
MI MTHUN PA DU MA'I NGO BO NYID DU MI RUNG NGO, ,DE MED PA YANG
RNAM PA DE LTA BU MI RUNG NGO, ,MJUG BSDU BA'I PHYIR, ,DE BAS NA
'DI DAG THAMS CAD CES BYA BA LA SOGS PA SMRAS TE, GANG GI PHYIR
DE LTAR RNAM PAR RTOG PA RNAMS

@52B KYI DMIGS PA DNGOS PO MED PA DE'I PHYIR 'GRO BA 'DI DAG
THAMS CAD RNAM PAR RTOG PA TZAM KHO NA STE, RNAM PAR RTOG PA'I
YUL SGRO BTAGS PA'I RANG GI NGO BO YIN PA'I PHYIR RO, ,'DIR
KHUNGS SMRAS PA, MDO SDE LAS KYANG ZHES BYA BA LA SOGS PA SMRAS
TE, GZUGS LA SOGS PA DE DAG LA JI

LTAR BYIS PA SO SO'I SKYE BO RNAMS MNGON PAR ZHEN PA DE BZHIN DU
DON DAM PAR YOD PA MA YIN NO ZHES MDOR BYAS PA'I DON TO, ,'OG MA
DANG MTSAMS SBYAR BAR BYA BA'I PHYIR, KUN BRTAGS PA'I 'OG TU ZHES
BYA BA LA SOGS PA SMRAS SO, ,DE GANG YIN SNYAM PA LA, GZHAN DBANG
GI NGO

BO NYID CES BYA BA LA SOGS PA SMRAS TE, 'DIS RNAM PAR BRTAG PAR
BYA BA YIN PAS RNAM PAR RTOG PA STE, SEMS DANG SEMS LAS BYUNG BA
RNAMS SO, ,RNAM PAR RTOG PA'I NGO BO NYID NI GZHAN GYI DBANG DU
BLTA BAR BYA STE, 'DI LTAR DE NI RKYEN RNAMS LAS 'BYUNG NGO ZHES
MDOR BYAS PA'I DON TO,,

RNAM PAR RTOG PA DANG RKYEN LAS 'BYUNG ZHES BYA BA'I SGRA GNYIS
KYIS CI ZHIG STON SNYAM PA LA, RNAM PAR RTOG PA ZHES BYA BA NI
'DIR ZHES BYA BA LA SOGS PA SMRAS TE, 'DIR ZHES BYA BA NI MTSAN
NYID KYI TSIG LA BYA'O, ,RNAM PAR RTOG PA'I SGRAS NI GZHAN GYI
DBANG GI RANG GI NGO BO NYID BSTAN TO, ,RKYEN

LAS BYUNG BA'I SGRAS NI GZHAN GYI DBANG ZHES BRJOD PA 'BYUNG BA'I
RGYU BSTAN TO, ,KUN RTOG PA DE GANG YIN SNYAM PA LA, DE LA KUN
RTOG PA NA ZHES BYA BA LA SOGS PA SMRAS SO, ,DGE BA LA SOGS PA'I
BYE BRAG GIS KHAMS GSUM PA'I SEMS DANG SEMS LAS BYUNG BA THA DAD
PA DAG NI KUN RTOG

PA'I SGRAR BRJOD DO, ,'DIR KHUNGS SMOS PA JI SKAD DU ZHES BYA BA
LA SOGS PA SMRAS TE, DBUS DANG MTHA' RNAM PAR 'BYED PA LAS KYANG,
KHAMS GSUM PA'I SEMS DANG SEMS LAS BYUNG BA RNAMS NI YANG DAG PA
MA YIN PA KUN RTOG PA ZHES BSHAD DE, RNAM PAR RTOG PA ZHES BYA BA
DANG YONGS

SU RTOG PA ZHES BYA BA NI DON GCIG GO, ,CI'I PHYIR RNAM PAR RTOG
PA DE GZHAN GYI DBANG ZHES BYA SNYAM PA LA, RGYU DANG RKYEN GZHAN
DAG GIS ZHES BYA BA LA SOGS PA SMRAS TE, 'DI LTAR RGYU DANG RKYEN
GZHAN DAG GIS DBANG BYAS PAS NA GZHAN GYI DBANG ZHES BYA STE,
DBANG ZHES BYA BA NI SKYED PA DANG BSKRUN

@53A *, ,ZHES BYA BA'I THA TSIG GO, ,DE NYID GSAL BAR BYA BA'I
PHYIR, BDAG LAS GZHAN PA'I RGYU RKYEN ZHES BYA BA LA SOGS PA
SMRAS TE, DE NI GO SLA BAS MA BSHAD DO, ,'OG MA DANG MTSAMS SBYAR
BAR BYA BA'I PHYIR GZHAN GYI DBANG BSHAD ZIN TO ZHES BYA BA LA
SOGS PA SMRAS

TE; DON DE NI BRDA PHRAD PAR ZAD DO, ,DE GANG YIN SNYAM PA LA,
GRUB PA NI DE LA SNGA MA PA'O ZHES BYA BA LA SOGS PA SMRAS TE,
KUN BRTAGS PA DANG GZHAN GYI DBANG DU THAMS CAD DU BRAL BA GANG
YIN PA DE YONGS SU GRUB PA'I NGO BO NYID DO ZHES MDOR BYAS PA'I
DON TO, ,JI LTAR NA YONGS SU GRUB PA ZHES

BYA SNYAM PA LA, MI 'GYUR BAR YONGS SU GRUB PAS ZHES BYA BA LA
SOGS PA SMRAS SO, ,'DI LTAR DE LA 'GYUR BA MED DE DE'I PHYIR
YONGS SU GRUB PA'O, ,YAN LAG GI DON BSTAN PA'I PHYIR, DE LA ZHES
BYA BA NI ZHES BYA BA LA SOGS PA SMRAS TE, DE LA ZHES BYA BA 'DI
NI GZHAN GYI DBANG DANG SBYAR RO, ,SNGA MA PO

ZHES BYA BA 'DI NI KUN BRTAGS PAR SBYAR TE, GANG GI PHYIR RNAM
PAR RTOG PA DE LA GZUNG BA DANG 'DZIN PA'I DNGOS POR BRTAGS PA
DE'I PHYIR DE LTAR SBYAR RO, ,CI'I PHYIR GZUNG BA DANG 'DZIN PA
LA KUN BRTAGS PA ZHES BYA SNYAM PA LA, DE LA 'DI LTAR DE LA ZHES
BYA BA LA SOGS PA SMRAS TE, 'DI LTAR RNAM PAR

RTOG PA LA GZUNG BA DANG 'DZIN PA GNYIS MED BZHIN DU KUN DU RTOG
PA STE, DE'I PHYIR GNYI GA YANG BRTAGS PA ZHES BYA'O, ,YAN LAG GI
DON BSHAD NAS MDOR BYAS PA'I DON BSTAN PA'I PHYIR, GZUNG BA DANG
'DZIN PA DE DANG ZHES BYA BA LA SOGS PA SMRAS TE, BSHAD MA THAG
PA'I GZUNG BA DANG 'DZIN

PA DE DANG GZHAN GYI DBANG DUS THAMS CAD DU GTAN DU BRAL BA GANG
YIN PA DE, YONGS SU GRUB PA'I NGO BO NYID CES BYA'O, ,DE LTAR
RNAM PAR RIG PA TZAM KHO NA LA NGO BO NYID GSUM STE, 'DI LTAR
RNAM PAR RIG PA TZAM NI BDAG NYID KYIS GZHAN GYI DBANG GI NGO BO
NYID DO, ,DE LA GZUNG BA DANG 'DZIN PAR SGRO

BTAGS PA GANG YIN PA NI KUN BRTAGS PA'I NGO BO NYID DO, ,DE NYID
DE GNYIS DANG GTAN DU BRAL BA GANG YIN PA DE NI YONGS SU GRUB
PA'I NGO BO NYID DO, ,CI YONGS SU GRUB PA 'DI GZHAN GYI DBANG LAS
GZHAN NAM 'ON TE GZHAN MA YIN SNYAM PA LA, DE'I PHYIR DE NYID
GZHAN DBANG LAS ZHES BYA BA LA

@53B SOGS PA SMRAS TE, DE NYID DGROL BA'I PHYIR, DE'I PHYIR DE
NYID CES BYA BA LA SOGS PA SMRAS TE, 'DI LTAR KUN BRTAGS PA'I NGO
BO NYID DANG, GZHAN GYI DBANG RTAG TU BRAL BA NYID GANG YIN PA DE
YONGS SU GRUB PAR 'DOD DO, ,BRAL BA NYID NI CHOS NYID CES BYA'O,
,CHOS NYID DE YANG DPYAD NA GZHAN

DU YANG MI RUNG LA GZHAN MA YIN PA YANG MI RUNG NGO, ,YONGS SU
GRUB PA 'DI NI GZHAN GYI DBANG GI CHOS NYID DE, DE'I PHYIR GZHAN
GYI DBANG LAS YONGS SU GRUB PA GZHAN YANG MA YIN LA, GZHAN MA YIN
PA'ANG MA YIN PAR KHONG DU CHUD PAR BYA'O, ,CI'I PHYIR SNYAM PA
LA, GAL TE ZHES BYA BA LA

SOGS PA SMRAS SO, ,'DI LTAR GAL TE YONGS SU GRUB PA GZHAN GYI
DBANG LAS GZHAN YIN NA NI DE LTA NA GO KUN BRTAGS PAS GZHAN GYI
DBANG STONG PAR MI 'GYUR TE, DE LTAR NA DNGOS PO GZHAN DU 'GYUR
RO, ,DE'I PHYIR JI LTAR DE LA DE BSDU BAR BYA CHOS NYID NI BSDU
BAR BYA BA YIN TE, SGRA LA

SOGS PA LA MI RTAG PA BSDU BAR BYA BA LTA BU'O, ,PHYOGS GNYIS PA
LA NYES PA BSTAN PA'I PHYIR, JI STE GZHAN MA YIN NA DE LTA NA
YANG ZHES BYA BA LA SOGS SMOS TE, GAL TE YONGS SU GRUB PA GZHAN
GYI DBANG LAS GZHAN MA YIN PAR GYUR NA NI DE LTA NA YANG YONGS SU
GRUB PA RNAM PAR DAG PA'I

DMIGS PAR MI 'GYUR TE, JI LTAR GZHAN GYI DBANG KUN NAS NYAN MONGS
PA'I BDAG NYID YIN PA'I PHYIR, DE'I DMIGS PA MA YIN PA LTAR YONGS
SU GRUB PA YANG DE BZHIN NO, ,JI STE GZHAN GYI DBANG YANG KUN NAS
NYON MONGS PA'I BDAG TU MI 'GYUR NA NI YONGS SU GRUB PA LAS GZHAN

MA YIN PA'I PHYIR YONGS SU GRUB PA DANG 'DRA'O, ,LAM NI 'DIR RNAM
PAR DAG PA'I SGRAS BSTAN TO, ,DE NYID DAM GZHAN NYID DU MI BRJOD
PA'I DPE SMOS PA, MI RTAG LA SOGS BZHIN DU BRJOD, ,CES BYA BA LA
SOGS PA'O, ,DE DGROL BA'I PHYIR, DPER NA MI RTAG PA NYID DANG
ZHES BYA BA LA SOGS PA SMRAS

TE; DE NI GO SLA BAS MA BSHAD DO, ,MI RTAG PA 'DI NYID DAM GZHAN
NYID YIN PA LA NYES PA BSTAN PA'I PHYIR, GAL TE 'DU BYED RNAMS
LAS ZHES BYA BA LA SOGS SMRAS SO, ,GAL TE MI RTAG PA NYID 'DU
BYED RNAMS LAS GZHAN YIN NA NI DE LTA NA GO 'DU BYED RNAMS MI
RTAG PA NYID DU MI 'GYUR TE, DE DAG LA DE BSDU BAR MI BYA

@54A *, ,BA'I THA TSIG GO, ,CI STE GZHAN MA YIN PAR GYUR NA DE
LTA NA YANG 'DU BYED RNAMS ZHIG NAS MED PA'I NGO BOR GYUR TE, JI
LTAR MI RTAG PA NYID 'JIG PA'I NGO BO NYID YIN PA DANG 'DRA'O,
,RIGS PA 'DI NI SDUG BSNGAL NYID LA SOGS PA LA YANG BRJOD PAR BYA
STE, 'DI LTAR GAL TE

SDUG BSNGAL NYID 'DU BYED RNAMS LAS GZHAN YIN NA NI DE'I TSE 'DU
BYED RNAMS SDUG BSNGAL NYID KYI NGO BOR MI 'GYUR RO, ,JI STE
GZHAN MA YIN NA YANG DE'I TSE 'DU BYED RNAMS SDUG BSNGAL NYID KYI
NGO BOR 'GYUR RO ZHES PHYOGS NI DE'O, ,TSIG LE'UR BYAS PA DANG
MTSAMS SBYAR BA'I PHYIR, GAL TE

GZHAN GYI DBANG LA GZUNG BA DANG 'DZIN PA MED NA ZHES BYA BA LA
SOGS PA SMRAS SO, ,GAL TE GZHAN GYI DBANG LA GZUNG BA DANG 'DZIN
PA YANG DAG PA'I DON DU MED NA DE JI LTAR GANG GIS 'DZIN, MI
'DZIN NA YANG DE YOD PAR JI LTAR SHES PAR BYA BA BRJOD DGOS SO
ZHE NA DE'I PHYIR, DE MA MTHONG BAR DE

MI MTHONG, ,ZHES BYA BA LA SOGS PA SMRAS TE, JI SRID DU YONGS SU
GRUB PA MA MTHONG BA DE SRID DU GZHAN GYI DBANG MI MTHONG NGO
ZHES MDOR BYAS PA'I DON TO, ,YAN LAG GI DON BSTAN PA'I PHYIR, DE
MA MTHONG BAR BYA BA NI ZHES BYA BA LA SOGS PA SMRAS TE, DE MA
MTHONG BAR ZHES BYA BA 'DI NI

YONGS SU GRUB PA DANG SBYAR BAR BYA'O, ,DE MI MTHONG ZHES BYA BA
'DI NI GZHAN GYI DBANG DANG SBYAR BAR BYA'O, ,DE MA MTHONG BAR
CI'I PHYIR MI MTHONG SNYAM PA LA, 'JIG RTEN LAS 'DAS PA'I YE SHES
RNAM PAR MI RTOG PAS ZHES BYA BA LA SOGS PA SMRAS TE, 'DI LTAR JI
SRID DU 'JIG RTEN LAS

'DAS PA'I YE SHES RNAM PAR MI RTOG PAS MTHONG BAR BYA BA YONGS SU
GRUB PA'I NGO BO NYID MA MTHONG BA DE SRID DU, SHES PA GZHAN GYI
DBANG MI 'DZIN TE, 'DI LTAR GZHAN GYI DBANG GI NGO BO NYID NI
'JIG RTEN LAS 'DAS PA'I YE SHES KYI RJES LA THOB PA DAG LA 'JIG
RTEN PA 'JIG RTEN

LAS 'DAS PA'I YE SHES KYI SPYOD YUL LO, ,DE MA MTHONG BA NI DE MA
RTOGS PA DANG, MNGON SUM DU MA BYAS PA'O ZHES BYA BA LA MA MTHONG
BA NI 'PHAGS PA'I SHES RAB KYI MIG GIS MA MTHONG BA'O, ,MA RTOGS
PA NI ZAG PA MED PA'I YE SHES KYI THUR MAS MA PHIGS PA'O, ,MNGON

@54B SUM DU MA BYAS PA NI 'JIG RTEN LAS 'DAS PA'I MNGON SUM GYIS
MNGON SUM DU MA BYAS PA'O, ,YANG NA PHYI MAS SNGA MA BSHAD DO,
,DE'I RJES LA THOB PA DAG NI 'JIG RTEN PA'I YE SHES KYI SPYOD YUL
YIN PAS ZHES BYA BA NI DE'I RJES LA THOB PAS DE'I RJES LAS THOB
PA'O, ,DE ZHES BYA BA NI 'JIG

RTEN LAS 'DAS PA'I YE SHES LA BYA'O, ,RJES ZHES BYA BA NI STOBS
LA BYA'O, ,'DI NI DAG PA YANG YIN LA, 'JIG RTEN PA YANG YIN PAS
DAG PA 'JIG RTEN PA STE, 'JIG RTEN LAS 'DAS PA'I YE SHES KYI
STOBS KYIS RNYED PA'I PHYIR DAG PA'O, ,GZUNG BA DANG 'DZIN PA'I
RNAM PAR 'BYUNG BAS 'JIG

RTEN PA'O, ,DE NI DE'I RJES LA THOB PA YANG YIN LA, DAG PA 'JIG
RTEN PA YANG YIN NO ZHES TSIG SDUD PA'O, ,DE'I PHYIR 'JIG RTEN
LAS 'DAS PA'I YE SHES KYI STOBS KYI RNYED PA DAG PA 'JIG RTEN
PA'I YE SHES KYIS GZHAN GYI DBANG 'DZIN TO ZHES BSTAN PA YIN NO,
,GANG DAG GZHAN GYI DBANG

'JIG RTEN LAS 'DAS PA'I YE SHES KYI SPYOD YUL DU 'DOD PA DE DAG
GIS NI GZHAN GYI DBANG GI MTSAN NYID MA GTOGS TE, JI LTAR GZHAN
GYI DBANG NI RNAM PAR RTOG PA'I NGO BO NYID DU BSTAN PA YIN NA,
DE 'JIG RTEN LAS 'DAS PA'I YE SHES KYI SPYOD YUL DU GA LA 'GYUR,
GAL TE 'DI

SKAD DU 'CHAD DE, BRGYAL LA LA ZHIG DE'I RJES LA THOB PA DAG PA
'JIG RTEN PA DE NYID THA MA LA PA PHAL PA KUN RDZOB KYI NGO BO
NYID DU YONGS SU SPYOD PAR 'GYUR BAS DE LAS RNAM PAR DBYE BA'I
PHYIR, 'JIG RTEN LAS 'DAS PA ZHES BYA BA 'DIS THA MAL PA NGO BO
MA YIN PAR BSTAN PA'I PHYIR BYE

BRAG TU BYAS SO ZHE NA, DE'I TSE NYES PA MED DO, ,MJUG BSDUS NAS
BSTAN PA'I PHYIR, DE'I PHYIR, YONGS SU GRUB PA MA MTHONG BA,
,ZHES BYA BA LA SOGS PA SMRAS TE, GANG GI PHYIR 'DI LTAR GZHAN
GYI DBANG 'JIG RTEN LAS 'DAS PA'I YE SHES KYI STOBS KYIS THOB PA
DAG PA 'JIG RTEN

PA'I YE SHES KYI SPYOD YUL YIN PA DE'I PHYIR YONGS SU GRUB PA MA
MTHONG BAR DE MI MTHONG GI ,RNAM PA THAMS CAD DU MI MTHONG BA NI
MA YIN NO, ,'DIR KHUNGS SMOS PA, RNAM PAR MI RTOG PAR 'JUG PA'I
GZUNGS LAS JI SKAD DU ZHES BYA BA LA SOGS PA'O, ,DE LAS NI DE'I
RJES LAS THOB

@55A *, ,PA'I YE SHES KYI CHOS THAMS CAD SGYU MA LA SOGS PA DANG
MTSUNGS PAR RTOGS SO ZHES GSUNGS SO, ,DE NI 'DI SKAD DU, JI LTAR
SHING LA SOGS PA LA GLANG PO CHE LA SOGS PA'I RNAM PA DANG, SMIG
RGYU LA CHU'I RNAM PA DANG, BRAG CA LA SGRA'I RNAM PA DANG, CHU
ZLA LA

ZLA BA'I RNAM PA DANG, SPRUL PA LA SEMS CAN GYI RNAM PAR RTOG PA
DE DAG KYANG RNAM PA DES MED PAR RTOG PA BO RNAMS KYIS SHES SO,
,DE BZHIN DU DAG PA 'JIG RTEN PA'I YE SHES KYIS KYANG SEMS DANG
SEMS LAS BYUNG BA GZUNG BA DANG 'DZIN PAR SNANG BA RNAMS RNAM PA
DE DANG BRAL BAR RTOGS

SO; ;YANG NA JI LTAR SGYU MA LA SOGS PA RKYEN GZHAN GYIS BYUNG BA
DE BZHIN DU, GZHAN GYI DBANG YANG RKYEN GZHAN GYI DBANG GIS BYUNG
STE, DE'I PHYIR SGYU MA LA SOGS PA DAG DANG MTSUNGS ZHES BYA'O,
,JI LTAR NA DES GZHAN GYI DBANG BSTAN PAR 'GYUR ZHE NA, DE'I
PHYIR CHOS NI 'DIR ZHES BYA BA LA SOGS

PA SMRAS SO, ,GZUNGS LAS 'BYUNG BA'I CHOS RNAMS NI GZHAN GYI
DBANG DU BSDUS PA RNAMS SU BZHED DE, 'DI LTAR THEG PA CHEN POR
SGYU MA LA SOGS PAR GANG JI SNYED BSHAD PA DE DAG THAMS CAD NI
GZHAN GYI DBANG GI NGO BO NYID LA BRTEN NAS BSHAD PA STE, DE LTAR
GZHAN GYI DBANG NI DAG PA

'JIG RTEN PA'I YE SHES KYIS 'DZIN PAR BSTAN TO, ,YONGS SU GRUB PA
JI LTA BU ZHIG SNYAM PA LA, YONGS SU GRUB PA NI ZHES BYA BA LA
SOGS PA SMRAS TE, YONGS SU GRUB PA'I NGO BO NYID GANG YIN PA DE
NI NAM MKHA' LTAR YE SHES RO GCIG PA'O, ,DER YE SHES RO GCIG PAS
YE SHES RO GCIG

PA'O, ,RO GCIG PA ZHES BYA BA NI RNAM PA GCIG PA STE, DPER NA NAM
MKHA' SNA TSOGS MA YIN PA'I PHYIR RNAM PA GCIG PA'I YE SHES KYI
SPYOD YUL YIN PA LTAR YONGS SU GRUB PA YANG DE BZHIN NO ZHES BYA
BA'I THA TSIG GO, ,YI GE KHA CIG LAS YONGS SU GRUB PA DANG, YE
SHES NI NAM

MKHA' LTAR RO GCIG PA ZHES 'BYUNG NGO, ,DE LA 'DI'I DON NI 'DI
YIN TE, YONGS SU GRUB PA'I NGO BO NYID NI NAM MKHA' LTAR RO GCIG
PA STE RNAM PA GCIG PA'O, ,YE SHES KYANG DER RO GCIG PA STE, RNAM
PA GCIG ZHES BYA'O, ,BSHAD PA 'DI LA NI TSUL GYIS SNGAR SMOS PA
NYID

@55B KYI DON DU BSTAN PA YIN NO, ,'DIR KHUNGS SMOS PA, JI SKAD DU
ZHES BYA BA LA SOGS PA SMRAS TE, BSHAD MA THAG PA'I CHOS DE DAG
THAMS CAD NI 'JIG RTEN LAS 'DAS PA'I YE SHES RNAM PAR MI RTOG PAS
NAM MKHA'I DKYIL DANG 'DRA BAR MTHONG NGO ZHES GZUNGS DE NYID LAS
GSUNGS SO, ,

JI LTAR CHOS DAG DE LTAR MTHONG ZHE NA, DE'I PHYIR GZHAN GYI
DBANG GI CHOS RNAMS KYI DE BZHIN NYID TZAM MTHONG BA'I PHYIR RO
ZHES BYA BA SMRAS TE, 'DI LTAR 'JIG RTEN LAS 'DAS PA'I YE SHES
KYIS GZHAN GYI DBANG ZHES BYA BA'I CHOS RNAMS KYI DE BZHIN NYID
TZAM ZHIG MTHONG NGO, ,DE BZHIN NYID

TZAM DE NI NAM MKHA' LTAR GCIG PU'I NGO BO STE, SEMS DANG SEMS
LAS BYUNG BA THAMS CAD LA GZUNG BA DANG 'DZIN PA'I DNGOS PO MED
PAR MTSUNGS PA'I PHYIR DE BZHIN NYID LA NI SNA TSOGS MED DO,
,YANG MDO DANG 'GAL BA GZHAN GYI LAN GDAB PAR 'DOD NAS PHYOGS
SNGA MA GZHAG PA'I

PHYIR; GZHAN GYI DBANG RDZAS NYID YIN NA ZHES BYA BA LA SOGS PA
SMRAS SO, ,GAL TE GZHAN GYI DBANG GI NGO BO NYID GCIG TU RDZAS SU
'DOD NA, MDO LAS CHOS THAMS CAD NGO BO NYID MED DO ZHES JI SKAD
DU BSHAD, MA SKYES PA DANG MA 'GAGS PA ZHES KYANG JI SKAD DU
BSHAD SNYAM PA LA, GRUB PA'I MTHA'

SMRA BAS, 'GAL BA MED DE ZHES BYA BA SMRAS TE, MDO SDE DANG 'GAL
BA CI YANG MED DO, ,JI LTAR MED CE NA 'DI LTAR, NGO BO NYID NI
RNAM GSUM GYI, ,ZHES BYA BA LA SOGS PA SMRAS TE, 'DI LTAR GZHAN
GYI DBANG LA SOGS PA NGO BO NYID RNAM GSUM GYI NGO BO NYID MED PA
RNAM GSUM LA DGONGS NAS

CHOS THAMS CAD NGO BO NYID MED PAR BSTAN TO ZHES MDOR BYAS PA'I
DON TO, ,YANG LAG GI DON BSTAN PA'I PHYIR, NGO BO NYID RNAM GSUM
KHO NA STE ZHES BYA BA LA SOGS PA SMRAS TE, DE NI GO SLA BAS MA
BSHAD DO, ,RDZAS SU YOD PA'I PHYIR GZHAN GYI DBANG GI NGO BO NYID
NI RIGS GRANG NA, GZHAN GNYIS

JI LTAR RANG GI NGO BO NYID DU 'GYUR ZHE NA, RANG RANG GI MTSAN
NYID KYIS YOD PA LTA BUR 'GYUR BAS ZHES BYA BA LA SOGS PA SMRAS
TE, GANG GI MTSAN NYID DU GANG BSTAN PA'I RANG GI MTSAN NYID DES
DE DAG THAMS CAD YOD PA DANG 'DRA BAS, YOD PA'I PHYIR GSUM PO
YANG NGO BO NYID CES BYA'O, ,NGO BO

@56A *, ,NYID MED PA RNAM GSUM GYI MING BSTAN PA'I PHYIR, NGO BO
NYID MED PA RNAM GSUM NI ZHES BYA BA LA SOGS PA SMRAS TE, DE NI
GO SLA BAS MA BSHAD DO, ,CHOS THAMS CAD GANG YIN ZHE NA, CHOS
THAMS CAD NI ZHES BYA BA LA SOGS PA SMRAS TE, DE LTAR YAN LAG
BRJOD NAS

DA NI NGO BO NYID RNAM PA GSUM NI NGO BO NYID MED PA STE CI 'DRA
BA BSTAN PA'I PHYIR, DANG PO PA NI MTSAN NYID KYIS, ,ZHES BYA BA
LA SOGS PA SMRAS TE, DANG PO PA NI MTSAN NYID KHO NAS NGO BO NYID
MED PA'O, ,GNYIS PA NI RANG MI 'BYUNG BAS NGO BO NYID MED PA'O,
,GSUM PA NI DON DAM PA NGO BO NYID MED PA STE,

DE NYID DE BZHIN NYID CES BYA'O, ,ZHES MDOR BYAS PA'I DON TO,
,'GREL PA BYAS PAS DE DGROL PA'I PHYIR, DANG PO PA NI KUN BRTAGS
PA'I NGO BO NYID DO ZHES BYA BA LA SOGS PA SMRAS SO, ,KUN BRTAGS
PA'I NGO BO NYID YIN PA DE NI MTSAN NYID KHO NAS NGO BO NYID MED
PA STE, DE'I MTSAN NYID CI 'DRA BAR BYAS PA DE

NYID KYIS DE NGO BO NYID MED PA NYID DU BSTAN TE, 'DI LTAR DE'I
MTSAN NYID NI BRTAGS PA'O, ,BRTAGS PA'I MTSAN NYID DE BSTAN PA'I
PHYIR, GZUGS KYI MTSAN NYID NI GZUGS SU YOD PA'O ZHES BYA BA LA
SOGS PA SMRAS TE, SKYE BO MI SHES PA LA BSTAN PA'I PHYIR, 'DI LTA
STE GZUGS KYI

MTSAN NYID NI GZUGS SU YOD PA'O, ,TSOR BA'I MTSAN NYID NI MYONG
BA'O ZHES BYA BA LA SOGS PA DNGOS PO RNAMS RTOGS PAR BYA BA'I
THABS RNAM PA DE LTA BU 'DI BYAS KYI, DE CHOS RNAMS KYI DON DAM
PA'I NGO BO NYID MA YIN NO, ,'DI LTAR PHYI'I MTSAN NYID DU BYED
DE, SPYI NI DNGOS PO YOD PA MA

YIN NO, ,DPER NA KHYIM LA SOGS PA MTSON PA'I PHYIR RGYAL MTSAN LA
SOGS PAS MTSON PAR BYED KYANG RGYAL MTSAN LA SOGS PA DE DAG NI
KHYIM LA SOGS PA'I NGO BO NYID MA YIN NO, ,DE BZHIN DU GZUGS SU
YOD PA LA SOGS PA YANG DNGOS PO RNAMS RTOGS PAR BYA BA'I PHYIR
MTSAN

NYID DU BYED KYI, DE DAG DE'I NGO BO NYID NI MA YIN NO, ,DE'I
PHYIR GZUGS LA SOGS PA NI RANG GI NGO BO MED PAS KUN BRTAGS PA NI
NAM MKHA'I ME TOG BZHIN DU RANG GI NGO BOS NGO BO NYID MED PA'O,
,GZHAN GANG YIN SNYAM PA LA, GZHAN GYI DBANG GI NGO BO NYID DO
ZHES BYA BA LA SOGS PA SMRAS

@56B TE; DE NI 'DI LTAR GZHAN GYI STOBS KYIS 'BYUNG GI DE RANG GI
DNGOS PO YOD PA NI MA YIN TE, DE BAS NA NGO BO NYID MED PA'O,
,DE'I PHYIR 'DI LAS RANG GI DNGOS PO DANG BRAL BAS NGO BO NYID
MED CES BSTAN PA YIN NO, ,DNGOS PO'I SGRA NI 'DIR SKYE BA LA
BYA'O, ,'DI NYID LA BSHAD PA GZHAN BYA

BA'I PHYIR, 'DI LTAR YANG ZHES BYA BA LA SOGS PA SMRAS TE, 'DI
LTAR GZUNG BA DANG 'DZIN PA'I RNAM PA JI LTAR SNANG BA DE BZHIN
DU GZHAN GYI DBANG DE SKYE BA MED DE, DE'I PHYIR DE BAS NAS YANG
SKYE BA NGO BO NYID MED PA ZHES BYA'O, ,DE'I PHYIR DE NI SNANG
BA'I RNAM PA DANG BRAL BA'I NGO BO NYID YIN PAS, NGO BO NYID

MED PAR BSTAN PA YIN NO, ,'DIR NGO BO NYID KYI SGRA NI SKYE BA LA
BYA'O, ,NGO BO NYID MED PA GSUM PA BSTAN PA'I PHYIR, CHOS KYI DON
GYI DAM PA YANG DE ZHES BYA BA LA SOGS PA SMRAS TE, 'DI LTAR
GZHAN GYI DBANG GI CHOS RNAMS KYI DON DAM PA GANG YIN PA DE YONGS
SU GRUB PA'I NGO BO NYID DE, DE BAS

NA GZUNG BA DANG 'DZIN PA MED PA'I NGO BO NYID YIN PA'I PHYIR NGO
BO NYID MED PA'O, ,'O NA CI'I PHYIR YONGS SU GRUB PA DON DAM PA
ZHES BYA SNYAM PA LA, DAM PA NI ZHES BYA BA LA SOGS PA SMRAS SO,
,'DI LTAR BLA NA MED PA'I PHYIR DAM PA STE, 'JIG RTEN LAS 'DAS
PA'I YE SHES SO, ,DE NI DE'I

DON YIN TE, DE'I PHYIR DON DAM PA'O, ,'DIR DON NI DMIGS PA LA
BYA'O, ,'DI NYID LA BSHAD PA GZHAN BYA BA'I PHYIR, YANG NA NAM
MKHA' LTAR ZHES BYA BA LA SOGS PA SMRAS TE, DPER NA NAM MKHA' NI
THAMS CAD DU RO GCIG PA RNAM PA GCIG PA'O, ,DE BZHIN DU YONGS SU
GRUB PA YANG DRI

MA MED PA NYID DANG MI 'GYUR BA NYID DU RO GCIG CING RNAM PA GCIG
PA'O, ,DE'I PHYIR DON DAM PA ZHES BYA STE, DE NI DON KYANG YIN PA
DAM PA YANG YIN PA'I PHYIR RO, ,DE BAS NA DAG PA DANG BSTAN PA'I
PHYIR DON DAM PA ZHES BSTAN PA YIN NO, ,YAN LAG GI DON BSHAD NAS
MDOR BYAS PA'I DON

BSTAN PA'I PHYIR, 'DI LTAR YONGS SU GRUB PA'I NGO BO NYID DE NI
ZHES BYA BA LA SOGS PA SMRAS TE, 'DI LTAR YONGS SU GRUB PA'I NGO
BO NYID GANG YIN PA DE NI GZHAN GYI DBANG GI BDAG NYID KYI CHOS
THAMS CAD KYI DON DAM PA YIN TE, DE'I PHYIR YONGS SU GRUB PA'I
NGO BO NYID NI DON DAM PA NGO BO NYID MED

@57A *, ,PA ZHES BYA'O, ,DE'I CHOS NYID CES SMOS PA NI YONGS SU
GRUB PA GZHAN GYI DBANG DANG 'BREL BA'I GTAN TSIGS BSTAN PA STE,
'DI LTAR DE NI GZHAN GYI DBANG RNAMS KYI CHOS NYID YIN TE, DE'I
PHYIR DE DAG GI DON DAM PA'O, ,DE GAL TE DE DAG GI DON DAM PA YIN
NA

CI'I PHYIR DNGOS PO MED PAR 'GYUR ZHE NA DE'I PHYIR, YONGS SU
GRUB PA NI ZHES BYA BA LA SOGS PA SMRAS SO, ,'DI LTAR YONGS SU
GRUB PA NI DNGOS PO MED PA'I NGO BO NYID YIN TE, DE'I PHYIR NGO
BO NYID MED PA ZHES BYA'O, ,YANG NA DNGOS PO MED PA'I SGRA NI
GZHAN DANG BRAL BA'I STONG PA NYID DE, DNGOS

BO'I NGO BO LA BYA'O, ,TSIG LE'UR BYAS PA LHAG MA BSHAD PAR 'DOD
DE, MTSAMS SBYAR BAR BYA BA'I PHYIR, CI DON DAM PA ZHES BYA BA
'BA' ZHIG GIS ZHES BYA BA LA SOGS PA SMRAS PA NI 'DRI BA'I DON DE
GO SLA BAS MA BSHAD DO, ,GRUB PA'I MTHA' SMRA BAS, SMRAS PA MA
YIN TE, DE BZHIN NYID

KYANG DE'O ZHES BYA BA SMRAS SO, ,DE BZHIN NYID KYI SGRA NI YONGS
SU GRUB PA DE LA BYA STE, DON DAM PA'I SGRA 'BA' ZHIG KHO NAR NI
MA YIN NO, ,KYANG ZHES BYA BA'I SGRA'I DON BSTAN PA'I PHYIR,
KYANG GI SGRA NI ZHES BYA BA LA SOGS PA SMRAS TE, BRJOD PA 'DI
'BA' ZHIG TU BRJOD PAR BYA BA MA YIN GYI CHOS

KYI DBYINGS KYI RNAM GRANGS SU GTOGS PA JI SRID PA DE DAG THAMS
CAD DU BRJOD PAR BYA STE, 'DI LTAR STONG PA NYID DANG YANG DAG
PA'I MTHA' DANG MTSAN MA MED PA DANG, MI GNYIS PA NYID DANG, RNAM
PAR MI RTOG PA'I DBYINGS DANG, BRJOD DU MED PA NYID DANG, MI 'GAG
PA DANG MI SKYE BA DANG,

'DUS MA BYAS PA DANG MYA NGAN LAS 'DAS PA ZHES BYA BA LA SOGS PAR
YANG BRJOD PAR BYA'O, ,'O NA CI'I PHYIR DE BZHIN NYID CES BYA
SNYAM PA LA, DUS THAMS CAD NA DE BZHIN DU YOD PAS DE BZHIN NYID
DO ZHES BYA BA LA SOGS PA SMRAS SO, ,DE DGROL BA'I PHYIR, 'DI
LTAR SO SO'I SKYE BO DANG

ZHES BYA BA LA SOGS PA SMRAS TE, GANG GI PHYIR SO SO'I SKYE BO LA
SOGS PA'I DUS DAG NA DUS THAMS CAD DU DE BZHIN DU YOD PA DE'I
PHYIR DE BZHIN NYID CES BYA'O, ,DE NI 'DI SKAD DU SO SO'I SKYE BO
DANG SLOB PA DANG MI SLOB PA'I DUS DAG NA, DUS THAMS CAD DU SEMS
DANG

@57B SEMS LAS BYUNG BA RNAMS NI GZUNG BA DANG 'DZIN PA DANG BRAL
BA STE, RANG BZHIN DE NI DE DAG GIS NAM YANG YONG MI 'DOR BAS
DE'I PHYIR GZUNG BA DANG 'DZIN PA DANG BRAL BA NYID DE, DE DAG LA
DE BZHIN DU YOD CING NAM YANG GZHAN DU MI 'GYUR BAS DE BZHIN NYID
CES BYA STE, DPER NA CHU

LA SOGS PA NI RNYOG PA LA SOGS PA'I DUS NA YANG RANG GI NGO BOR
GNAS PA LTA BU'O ZHES BSTAN PAR 'GYUR RO, ,'OG MA DANG MTSAMS
SBYAR BA'I DON DU DRI BAR BYA BA'I PHYIR, CI DE BZHIN NYID BZHIN
DU ZHES BYA BA LA SOGS PA SMRAS TE, JI LTAR YONGS SU GRUB PA'I
NGO BO NYID DE BZHIN

NYID CES BYA BA DE BZHIN DU, CI RNAM PAR RIG PA TZAM NYID KYANG
DE BZHIN NYID CE'AM, 'ON TE RNAM PAR RIG PA TZAM NYID KYANG GZHAN
LA, YONGS SU GRUB PA'I NGO BO NYID KYANG GZHAN NAM ZHE NA GRUB
PA'I MTHA' SMRA BAS, DE NYID RNAM PAR RIG PA TZAM, ,ZHES BYA BA
SMRAS TE, YONGS SU

GRUB PA'I NGO BO DE NYID RNAM PAR RIG PA TZAM NYID ZHES BYA'I
GZHAN DU MA YIN NO, ,CI'I PHYIR SNYAM PA LA, SHIN TU RNAM PAR DAG
PA'I MTSAN NYID KHONG DU CHUD PA'I PHYIR RO ZHES BYA BA SMRAS TE,
'DI LTAR YONGS SU GRUB PA'I NGO BO NYID KHONG DU CHUD PAS SHIN TU
RNAM PAR DAG PA'I MTSAN NYID KHONG DU

CHUD PAR 'GYUR TE, DE'I PHYIR DE NYID RNAM PAR RIG PA TZAM NYID
DO, ,SHIN TU RNAM PAR DAG PA'I MTSAN NYID KHONG DU CHUD PA'I GTAN
TSIGS SMOS PA, 'DI SKAD DU DE TSE DE TZAM MTHONG BA'I PHYIR, MING
LA SEMS DE GNAS PA YIN, ,ZHES BYA BA LA SOGS PA SMRAS TE, GANG GI
TSE RNAL 'BYOR

PAS DRO BAR GYUR PA DANG, RTZE MO'I DUS DAG NA GZUNG BA RNAM PAR
BSHIG PAR GYUR PA DE'I TSE, BZOD PA'I DUS NA MING LA SEMS DE GNAS
TE, 'DI LTAR GZUNG BA'I RNAM PA DANG BRAL BA DE'I TSE MING TZAM
DU MTHONG NGO, ,DE NI 'DI SKAD DU GANG GI TSE, GZUNG BA RNAM PAR
BSHIG PAR GYUR BA DE'I TSE RNAM PAR

RIG PA TZAM LA SEMS GNAS TE, RNAM PAR RIG PA 'DI TZAM NYID GZUGS
LA SOGS PAR SNANG BAR 'BYUNG GI ,GZUGS LA SOGS PA'I DON NI MED
PAR SHES PA'I PHYIR RO ZHES BSTAN PAR 'GYUR RO, ,MING ZHES BYA
BA'I SGRA NI 'DRI RNAM PAR RIG PA TZAM LA BYAS TE, MING NI GZUGS
CAN MA

@58A *, ,YIN PA'I PHUNG PO RNAMS SO ZHES GSUNGS PA'I PHYIR RO,
,DE LTAR MING LA SEMS GNAS PAS CHOS KYI MCHOG GI DUS NA RNAM PAR
RIG PA LA DMIGS PA SPONG BAR 'GYUR TE, GZUNG BA MI DMIGS NA 'DZIN
PA MI DMIGS PA'I PHYIR RO, ,RNAM PAR RIG

PA'I SGRA NI 'DZIN PA'I RNAM PA LA BYA'O, ,GANG GI TSE DE LTAR
GZUNG BA DANG 'DZIN PA RNAM PAR BSHIG PAR GYUR BA DE'I 'OG TU
MTHONG BA'I LAM 'BYUNG BA DE'I TSE BSGOMS PA'I STOBS KYIS DMIGS
PA MED PA'I DBYINGS LA REG STE, CHOS KYI DBYINGS RTOGS ZHES BYA
BA'I THA TSIG GO, ,

DMIGS PA MED PA'I DBYINGS KYI SGRA NI CHOS KYI DBYINGS LA BYA'O,
,REG CES BYA BA NI RTOGS PA DANG, MNGON SUM BYED CES BYA BA'I BAR
DU'O, BSGOMS PA'I RGYU YIS ZHES BYA BA NI BSGOMS PA'I STOBS KYIS
ZHES BYA BA'I THA TSIG GO, ,GANG GI TSE CHOS KYI DBYINGS RAB TU
RTOGS PAR GYUR PA DE'I TSE

GONG NAS GONG DU KHYAD PAR DU 'GRO BAS, SGRIB PA THAMS CAD LAS
RNAM PAR GROL BA 'THOB BO, ,TING NGE 'DZIN LA SOGS PA YON TAN
RNAMS LA DBANG 'BYOR PA YANG 'THOB BO, ,DE'I TSE DMIGS PA MED
PA'I DBYINGS LA REG CES BYA BA DE NI 'DIR KHUNGS SO, ,DE NYID
RNAM PAR RIG PA TZAM,,

ZHES BYA BA 'DIS CI BSTAN PAR 'GYUR ZHE NA, DE NYID CES BYA BA LA
SOGS PA SMRAS TE, DE NYID RNAM PAR RIG PA TZAM ZHES BYA BA 'DIS
NI MNGON PAR RTOGS PA'I DUS BSTAN TO, ,YANG NA LAM YANG YONGS SU
GRUB PA'I NGO BO NYID YIN PAS, DE NYID RNAM PAR RIG PA TZAM NYID
DU BSTAN TE,

DE'I PHYIR 'JIG RTEN LAS 'DAS PA'I YE SHES NI RNAM PAR RIG PA
TZAM NYID KYI SGRAR BSTAN PA YIN NO, ,'DI LTAR DES SHIN TU RNAM
PAR DAG PA'I MTSAN NYID KHONG DU CHUD PAR 'GYUR TE, SHIN TU RNAM
PAR DAG PA'I MTSAN NYID CHOS KYI DBYINGS RTOGS ZHES BYA BA'I THA
TSIG GO, ,DON 'DI NYID

BSTAN PA'I PHYIR TSIGS SU BCAD PA GNYIS TE, TSIGS SU BCAD PA'I
DON 'DI SNGA MA BZHIN NO, ,BSHAD PA 'DI LA NI MNGON PAR RTOGS
PA'I DON GSAL BAR 'THAD DO, ,'OG MA DANG MTSAMS SBYAR BAR BYA
BA'I DON DU DRI BA'I PHYIR, GAL TE 'DI DAG ,RNAM PAR RIG PA

@58B TZAM YIN NA, ,ZHES BYA BA LA SOGS PA SMRAS TE, GAL TE RNAM
PAR RIG PA TZAM GZUNG BA DANG 'DZIN PA DANG BRAL BA YIN NA, CI'I
PHYIR 'GRO BA 'DI MTHA' DAG MIG LA SOGS PAR GZUGS LA SOGS PA
'DZIN TO SNYAM DU LHAG PAR CHAGS PAR 'GYUR ZHE NA, GRUB

PA'I MTHA' SMRA BAS, JI SRID RNAM RIG TZAM NYID LA, ,ZHES BYA BA
LA SOGS PA SMRAS TE, JI SRID DU SROG CHAGS RNAMS KYI RNAM PAR
SHES PA RNAMS RNAM PAR RIG PA TZAM NYID LA MI GNAS PA DE SRID DU,
DE DAG GI 'DZIN PA GNYIS KYI BAG LA NYAL MI LDOG STE, DE MA LOG
NA 'DIS 'DI

'DZIN TO SNYAM DU LHAG PAR CHAGS SO, ,YANG TSIG LE'UR BAS PA'I
MTSAMS SBYAR BA GZHAN BYA BA'I PHYIR, YANG NA GANG ZHES BYA BA LA
SOGS PA SMRAS TE, DE'I DON NI BSHAD ZIN TO, ,GRUB PA'I MTHA' SMRA
BAS, JI SRID RNAM RIG TZAM NYID LA, ,ZHES BYA BA LA SOGS PA SMRAS

SO; ,DE DGROL BA'I PHYIR, JI SRID DU SEMS KYI CHOS NYID CES BYA
BA LA SOGS PA SMRAS TE, SEMS KYI CHOS NYID RNAM PAR RIG PA TZAM
NYID CES BYA BA LA, JI SRID DU RNAL 'BYOR PA'I RNAM PAR SHES PA
MI GNAS KYI, GZUNG BA DANG 'DZIN PA LA MNGON PAR ZHEN PA DE SRID
DU 'DZIN

PA GNYIS KYI BAG CHAGS MI SPONG NGO, ,'DZIN PA GNYIS GANG YIN
SNYAM PA LA, 'DZIN PA GNYIS NI ZHES BYA BA LA SOGS PA SMRAS TE,
GZUNG BA LA MNGON PAR ZHEN PA DANG, 'DZIN PA LA MNGON PAR ZHEN PA
DE NI 'DZIN PA GNYIS SO, ,BAG LA NYAL BSTAN PA'I PHYIR, DE'I BAG
LA NYAL

NI ZHES BYA BA LA SOGS PA SMRAS TE, MA 'ONGS PA'I 'DZIN PA GNYIS
SKYE BAR BYA BA'I PHYIR 'DZIN PA GNYIS KYIS KUN GZHI'I RNAM PAR
SHES PA LAS SA BON BTAB PA GANG YIN PA DE BAG LA NYAL TE, BAG
CHAGS ZHES BYA BA'I THA TSIG GO, ,DE LTAR TSIG GI DON BRJOD NAS
TSIG LE'UR BYAS PA'I

DON BSTAN PA'I PHYIR, JI SRID DU GNYIS MED PA'I MTSAN NYID CES
BYA BA LA SOGS PA SMRAS TE, GZUNG BA DANG 'DZIN PA'I MTSAN NYID
GNYIS DANG BRAL BA'I RNAM PAR RIG PA TZAM LA JI SRID DU RNAL
'BYOR PA'I SEMS GNAS PAR MA GYUR PA DE SRID DU, 'DZIN PA GNYIS
KYI BAG CHAGS MI SPONG NGO, ,

@59A *, ,TSIG LE'UR BYAS PA'I DON GNYIS PA BSTAN PA'I PHYIR, 'DIR
NI PHYI ROL GYI DMIGS PA ZHES BYA BA LA SOGS PA SMRAS TE, BSHAD
PA RNAM PA 'DI LTA BU 'DIR NI DON 'DI BSTAN PA YIN TE, JI SRID DU
PHYI'I YUL LA DMIGS PA MA SPANGS PA DE

SRID DU NANG GI 'DZIN PA'I DMIGS PA YANG SPONG BAR MI 'GYUR TE,
DE'I PHYIR SROG CHAGS DE 'DI SNYAM DU BDAG NI MIG LA SOGS PAS
GZUGS LA SOGS PA 'DZIN TO SNYAM DU SEMS SO, ,'OG MA DANG MTSAMS
SBYAR BA'I DON DU DRI BA'I PHYIR, DA NI 'DI BRJOD PAR BYA STE
ZHES

BYA BA LA SOGS PA SMRAS SO, ,GANG GI TSE RNAL 'BYOR PAS DON DANG
BRAL BA'I SEMS TZAM DMIGS PA DE'I TSE CI SEMS KYI CHOS NYID LA
GNAS PA YIN NAM ZHE NA, GRUB PA'I MTHA' SMRA BAS SMRAS PA, MA YIN
TE ZHES BYA BA LA SOGS PA SMRAS SO, ,'DI LTA BU NI SEMS

KYI CHOS NYID LA GNAS PA MA YIN PAR RIG PAR BYA STE, GANG GI TSE
'DI DAG RNAM PAR RIG PA TZAM NYID DO SNYAM PA DE LTA BU DE'I RNAM
PA 'BYUNG BAS 'DZIN PA DE'I TSE DMIGS PA CI YANG RUNG BA ZHIG
MDUN DU 'JOG GO, ,CI YANG RUNG BA ZHIG MDUN DU 'JOG NA SEMS TZAM
LA GNAS

PA MA YIN TE, 'DI LTAR 'DI DMIGS PA GZHAN THAMS CAD BKAG NAS SEMS
TZAM DE NYID LA DMIGS PA BYAS PA'I PHYIR RO, ,JI SRID DU NANG GI
'AM PHYI'I YANG RUNG STE, DMIGS PA CI YANG RUNG BA ZHIG LA RTOG
PA DE SRID DU SEMS KYI CHOS NYID LA GNAS PAR GA

LA 'GYUR YANG TSIG LE'UR BYAS PA'I MTSAMS SBYAR BA GZHAN BYA BA'I
PHYIR, YANG NA MNGON PA'I NGA RGYAL CAN ZHES BYA BA LA SOGS PA
SMRAS SO, ,RNAL 'BYOR SPYOD PA NYES PAR BSLABS PA GANG RNAM PAR
RIG PA TZAM YONGS SU BRJOD PA'I RAB TU BYED PA THOS PA TZAM GYIS

BSNYEMS NAS NGA NI RNAM PAR RIG PA TZAM NYID DAG PA LA GNAS TE,
NGA GZUNG BA'AM 'DZIN PA LA YANG KUN DU MI RTOG GO SNYAM DU SEMS
PA DE'I LOG PA'I NGA RGYAL BAS LA BA'I PHYIR, ,DI DAG RNAM RIG
TZAM NYID CES, ,ZHES BYA BA LA SOGS PA SMRAS SO, ,YANG

@59B RNAM PAR RIG PA TZAM NYID LA DMIGS PA BYA STE, MDUN DU BZHAG
PAS DE LA GNAS PA MA YIN GYI GCAM BU GZUNG BA DANG 'DZIN PA LA
DMIGS PA GSAL BA LA SPYOD PA'O, ,JI LTAR DMIGS SNYAM PA LA, 'DI
DAG RNAM RIG TZAM NYID CES, ,ZHES BYA BA LA SOGS PA

SMRAS SO, ,'DI DAG RNAM PAR RIG PA TZAM ZHES BYA BA'I RNAM PA
'DIS DMIGS PAR ZAD DO, ,'DI'I RNAM GRANGS BSTAN PA'I PHYIR, 'DZIN
PA DANG ZHES BYA BA LA SOGS PA SMRAS TE, 'DZIN PA MTSAN MAR BYED
PA DANG, MNGON PAR ZHEN PA DANG, DE'I RNAM PA 'BYUNG

ZHES BYA BA'I BAR DU'O, ,MDUN DU ZHES BYA BA 'DI NI MNGON DU ZHES
BYA BA 'DI YIN TE, SEMS LA MNGON DU ZHES BYA BA'I THA TSIG GO,
,'JOG NA ZHES BYA BA 'DI'I BSHAD PA NI JI LTAR THOS PA BZHIN DU
YID KYIS 'JOG PA ZHES BYA BA 'DI YIN TE, JI LTAR THOS PA BZHIN DU
RNAM PAR RIG PA

TZAM NYID LA YID KYIS DMIGS PA BYAS NAS, MDUN DU 'JOG PA ZHES BYA
BA'I THA TSIG GO, ,YANG YAN LAG GZHAN BSHAD PAR BYA BA'I PHYIR,
RNAL 'BYOR SPYOD PA'I DMIGS PA RNAM PA MANG BAS ZHES BYA BA LA
SOGS PA SMRAS TE, 'DI LTAR DMIGS PA MANG BAS, DE'I

PHYIR CI YANG RUNG BA ZHES BYA BA SMOS SO, ,GAL TE RNAM PAR RIG
PA TZAM NYID KYI RGYA'I CHA TZAM ZHIG DMIGS PA BYAS TE, MDUN DU
'JOG NA YANG DE LA GNAS PA MA YIN TE, DON DE BSTAN PA'I PHYIR CI
YANG RUNG BA ZHES BYA BA SMOS SO ZHES BYA BA'I THA TSIG GO, ,GANG
DAG 'DIR KENG

RUS LA SOGS PA 'DON PA DE DAG GIS NI SKABS MA RTOGS TE, 'DI LTAR
RNAM PAR RIG PA TZAM NYID CI YANG RUNG BA ZHIG MDUN DU 'JOG NA
ZHES BYA BA'I SKABS YIN PAS, SKABS 'DI LA KENG RUS LA SOGS PA
DANG 'BREL BA CI ZHIG YOD NA, DES DE DAG NYE BAR DGOD, 'DI LTAR
DE DAG

NI PHYI ROL GYI BZHIN DU DMIGS PAR SNANG STE, DE NI 'DIR SNGAR
BSTZAL ZIN TO, ,DE MA YIN PA'I YAN LAG GZHAN BSTAN PA'I PHYIR, DE
NI TZAM LA MI GNAS PA NI ZHES BYA BA LA SOGS PA SMRAS TE, 'DI
LTAR RNAM PAR RIG PA TZAM GYI DMIGS PA MA SPANGS NA, RNAM PAR RIG
PA

@60A *, ,TZAM NYID DU DMIGS PA NYID DE, DE'I DE LA MI GNAS SO,
,'OG MA DANG MTSAMS SBYAR BA'I DON DU GZHAN GYIS DRI BA'I PHYIR,
NAM ZHIG NA RNAM PAR SHES PA'I 'DZIN PA SPANGS SHING ZHES BYA BA
LA SOGS PA SMRAS TE, GAL TE DE LTAR

SHES PA YANG RNAM PAR SHES PA 'DZIN PA MA LOG CING RNAM PAR RIG
PA TZAM LA YANG MI GNAS PA DE'I TSE, NAM ZHIG RNAM PAR SHES PA'I
'DZIN PA SPONG BAR 'GYUR BA DANG, NAM ZHIG NA CHOS NYID LA SEMS
GNAS PAR 'GYUR BA BRJOD DGOS SO SNYAM PA LA, GRUB PA'I MTHA' SMRA

BAS; NAM ZHIG SHES PAS DMIGS PA RNAMS ZHES BYA BA LA SOGS SMRAS
TE, GANG GI TSE DMIGS PA YONGS SU BSAL NAS SEMS LAS PHYI ROL DU
RNAM PAR SHES PAS MI DMIGS PA DE'I TSE, SEMS DE RNAM PAR RIG PA
TZAM LA GNAS PA YIN TE, 'DI LTAR GZUNG

BA MED NA 'DZIN PA'ANG MED DO ZHES BSDUS TE MDOR BYAS PA'I DON
TO, ,'GREL PA BYED PAS RGYA CHER BSTAN PA'I PHYIR, GANG GI TSE
BSTAN PA LA DMIGS PA DANG ZHES BYA BA LA SOGS PA SMRAS TE, GANG
GI TSE BSTAN PA LA SOGS PA LA DMIGS PA'I SEMS LAS PHYI ROL GYI
RNAM

PAR SHES PAS MI MTHONG MI 'DZIN CING MNGON PAR ZHEN PA MED LA,
GAL TE DE YANG DAG PA JI LTA BA BZHIN MTHONG STE MI DMIGS KYANG,
DMUS LONG BZHIN DU MTHU MED PA NI MA YIN PA DE'I TSE RNAM PAR
SHES PA'I 'DZIN PA SPANGS SHING, SEMS KYI CHOS NYID LA YANG

SEMS GNAS PA YIN NO, ,RNAM PAR SHES PA'I SGRA NI 'DIR ZHEN PA LA
BYA'O, ,'DZIN PA'I SGRA NI MNGON PAR ZHEN PA LA BYA STE, DE'I
PHYIR DE'I TSE NA 'DZIN PA LA MNGON PAR ZHEN PA SPANGS SO ZHES
BSTAN PAR 'GYUR RO, ,CI'I PHYIR DE'I TSE SEMS KYI CHOS NYID LA

SEMS GNAS PAR 'GYUR ZHE NA, 'DIR GTAN TSIGS SMOS PA, GZUNG BA MED
CES BYA BA LA SOGS PA SMRAS SO, ,DE DGROL BA'I PHYIR, GZUNG BA
YOD NA ZHES BYA BA LA SOGS PA SMRAS TE, 'DI LTAR GZUNG BA YOD NA
NI 'DZIN PAR 'GYUR GYI, GZUNG BA

@60B MED NA NI MA YIN TE, DE'I PHYIR GZUNG BA MED NA 'DZIN PA
YANG MED PAR RTOGS KYI, GZUNG BA MED PA 'BA' ZHIG TU RTOGS PA NI
MA YIN NO, ,GZUNG BA DANG 'DZIN PA RNAM PAR BSHIG PAS YON TAN CI
ZHIG 'THOB SNYAM PA LA, DE LTAR NA DMIGS PAR BYA BA DANG ZHES BYA
BA LA

SOGS PA SMRAS TE, DE LTAR NA GZUNG BA DANG 'DZIN PA RNAM PAR
BSHIG PAR GYUR PA DE'I TSE, DMIGS PAR BYA BA DANG, DMIGS PAR BYED
PA LA RNAM PAR MI RTOG PAS MNYAM PA NYID 'JIG RTEN LAS 'DAS PA'I
YE SHES 'BYUNG STE, GZUNG BA DANG 'DZIN PA LA MNGON PAR ZHEN PA'I

BAG LA NYAL YANG SPONG ZHING, RANG GI SEMS KYI CHOS NYID RNAM PAR
RIG PA TZAM ZHES BYA BA LA SEMS GNAS PAR 'GYUR RO, ,DMIGS PAR BYA
BA DANG DMIGS PAR BYED PA MNYAM PAS MNYAM PA ZHES BYA BA NI 'JIG
RTEN LAS 'DAS PA'I YE SHES TE, JI LTAR DMIGS

PAR BYA BA LA RNAM PAR MI RTOG CING, MNGON PAR ZHEN PA MED PA DE
BZHIN DU, DMIGS PAR BYED PA LA YANG RNAM PAR MI RTOG CING, MNGON
PAR ZHEN PA MED CES BYA BA'I THA TSIG GO, MNYAM PAS MNYAM ZHES
BYA BA NI SHIN TU MTSUNGS PA LA BYA'O, ,'OG MA DANG

MTSAMS SBYAR BA'I DON DU DRI BA'I PHYIR, GAL TE DE LTAR RNAM PAR
RIG PA TZAM NYID LA ZHES BYA BA LA SOGS PA SMRAS TE, GANG GI TSE
GZUNG BA DANG 'DZIN PA RNAM PAR BSHIG NAS, RNAM PAR RIG PA TZAM
NYID LA SEMS GNAS PA DE'I TSE, SEMS DE LA JI SKAD CES BYA

ZHE NA, GRUB PA'I MTHA' SMRA BAS, DE NI SEMS MED MI DMIGS PA,
,ZHES BYA BA LA SOGS PA SMRAS TE, SEMS MED PA DANG MI DMIGS PA
DANG, 'JIG RTEN LAS 'DAS PA'I YE SHES DANG, GNAS GYUR BA DANG,
ZAG PA MED PA'I DBYINGS DANG, BSAM

GYIS MI KHYAB PA DANG, DGE BA DANG, BRTEN PA DANG, BDE BA DANG,
RNAM PAR GROL BA'I SKU DANG CHOS KYI SKU ZHES BYA'O ZHES BSDUS TE
MDOR BYAS PA'I DON TO, ,'GREL PA BYED PAS TSIGS SU BCAS PA GNYIS
KYIS BSDUS PA'I DON BSTAN PA'I PHYIR, TSIGS SU BCAD PA 'DI

@61A *, ,GNYIS KYIS ZHES BYA BA LA SOGS PA SMRAS SO, ,TSIGS SU
BCAD PA 'DI GNYIS KYIS RNAM PAR RIG PA TZAM NYID LA ZHUGS PA'I
RNAL 'BYOR PA'I MTHONG BA'I LAM LA BRTEN NAS, GONG NAS GONG DU
BYE BRAG TU 'GRO BAS 'BRAS BU PHUN

SUM TSOGS PA BSTAN TO, ,SEMS MED PA DANG, MI DMIGS PA DANG, 'JIG
RTEN LAS 'DAS PA'I YE SHES LA SOGS PA NI MTHONG BA'I LAM GYI
TSE'O, ,GNAS GYUR PA LA SOGS PA NI GONG NAS GONG DU BYE BRAG TU
'GRO BA'O, ,SKU GNYIS NI 'BRAS BU PHUN SUM TSOGS

PA'O, ,SEMS NYID NI RTOGS PA YIN NA DE SEMS MED PA DANG, MI DMIGS
PA ZHES JI SKAD DU BYA SNYAM PA LA, DE LA 'DZIN PA'I SEMS MED CES
BYA BA LA SOGS PA SMRAS TE, 'DI LTAR 'JIG RTEN LAS 'DAS PA'I SEMS
DE LA 'DZIN PA'I SEMS GZHAN MED PAS, DE'I PHYIR

SEMS MED PA'O, ,'DI LTAR 'JIG RTEN LAS 'DAS PA'I SEMS DES GZUNG
BA CI YANG MI DMIGS PAS, DE'I PHYIR MI DMIGS PA'O, ,'O NA CI'I
PHYIR 'JIG RTEN LAS 'DAS PA ZHES BYA SNYAM PA LA, 'JIG RTEN 'DRIS
PAR MA BYAS PA, ,ZHES BYA BA LA SOGS PA SMRAS TE, 'DI

LTAR 'DRIS PAR MA BYAS TE, MA GOMS PA DANG, 'DI LTAR YANG 'JIG
RTEN NA KUN TU 'BYUNG BA MED PA DANG, 'DI LTAR YANG RNAM PAR MI
RTOG PAS, DE'I PHYIR 'JIG RTEN LAS BRGAL BA STE, DE BAS NA 'JIG
RTEN LAS BRGAL BA'I PHYIR, ,'JIG RTEN LAS 'DAS PA'I YE SHES

SO; ;GNAS GYUR PA BSTAN PA'I PHYIR, ,YE SHES DE'I 'OG TU ZHES BYA
BA LA SOGS PA SMRAS TE, 'DI LTAR 'JIG RTEN LAS 'DAS PA'I YE SHES
DE'I 'OG TU GNAS 'GYUR BAS, ,DE'I PHYIR GNAS GYUR BA'I SMRAS DE
NYID BRJOD DO, ,GNAS NI GANG YIN 'GYUR BA NI GANG

YIN ZHE NA, DE'I PHYIR GNAS KYANG ZHES BYA BA LA SOGS PAS SO,
,SKABS 'DIR NI GNAS KYI SGRA KUN GZHI'I RNAM PAR SHES PA SA BON
DANG BCAS PA LA BYA BAR BLTA'O, ,GNAS RNAM PAR DE LTA BU'I GNAS
NGAN LEN GYI NGO BO DANG, RNAM PAR SMIN PA'I NGO BO DANG, GZUNG
BA DANG

@61B 'DZIN PA GNYIS SU SNANG BA'I NGO BO LOG PAR GYUR NA, GO RIMS
BZHIN DU LAS SU RUNG BA'I NGO BO DANG, CHOS SKU'I NGO BO DANG, MI
GNYIS PA'I YE SHES KYI NGO BOR GYUR PA DE NI GNAS GYUR PA ZHES
BYA'O, ,GNAS NGAN LEN LOG NA LAS SU RUNG BA'I DNGOS POR 'GYUR RO,
,RNAM

PAR SMIN PA LOG NA CHOS KYI SKUR 'GYUR RO, ,GNYIS SU SNANG BA LOG
NA GNYIS SU MED PA'I YE SHES KYI DNGOS POR 'GYUR RO, ,GNAS NGAN
LEN GYI SGRA NI NYON MONGS PA'I SA BON TE, LAS SU MI RUNG BA LA
BYA'O, ,GNYIS SU SNANG BA'I SGRA NI GZUNG BA DANG, 'DZIN PAR
SNANG BA LA

BYA'O, ,GNYIS SU MED PA'I SGRA NI RNAM PAR MI RTOG PA'I YE SHES
LA BYA'O, ,'DI JI LTAR 'THOB CE NA, DE'I PHYIR, GNAS GYUR PA DE
YANG ZHES BYA BA LA SOGS PA SMRAS TE, GNAS GYUR PA ZHES GANG
BSHAD PA DE GANG SPANGS NA 'THOB PAR 'GYUR BA BRJOD DGOS SO,
,GRUB PA'I

MTHA' SMRA BAS, GNAS NGAN LEN GNYIS SPANGS PAS SO, ,ZHES BYA BA
LA SOGS PA SMRAS SO, ,GNAS NGAN LEN RNAM PA GNYIS SPANGS NA DE
THOB PAR 'GYUR RO, ,RNAM PA GNYIS BSTAN PA'I PHYIR, GNYIS ZHES
BYA BA NI ZHES BYA BA LA SOGS PA SMRAS TE, NYON MONGS PA'I SGRIB

PA'I GNAS NGAN LEN DANG, SHES BYA'I SGRIB PA'I GNAS NGAN LEN NI
'DIR GNAS NGAN LEN GNYIS SU BZHED DO, ,GNAS NGAN LEN ZHES BYA BA
'DI CI ZHIG SNYAM PA LA, GNAS NGAN LEN NI ZHES BYA BA LA SOGS PA
SMRAS TE, GNAS LAS SU MI RUNG BA NI GNAS NGAN LEN ZHES BYA'O, ,

YANG DAG PA'I DON DU NA GNAS NGAN LEN NI NYON MONGS PA DANG, SHES
BYA'I SGRIB PA'I SA BON LA BYA'O, ,'DI'I RAB TU DBYE BA BSTAN
PA'I PHYIR, ,GNAS GYUR PA DE YANG ZHES BYA BA LA SOGS PA SMRAS
SO, ,GCIG NI NYAN THOS DANG RANG SANGS RGYAS KYI RIGS LA YOD PA'I
GNAS NGAN LEN

SPANGS PAS 'THOB STE, GANG RNAM PAR GROL BA'I SKU ZHES SMOS PA'O,
,CIG SHOS NI BYANG CHUB SEMS DPA' LA YOD PA'I GNAS NGAN LEN
SPANGS PAS 'THOB STE, GANG THUB PA CHEN PO'I CHOS ZHES BYA BA
SMOS PA'O, ,DE NYID 'DIR SGRIB PA RNAM PA GNYIS SPONG BA'I BYE
BRAG GIS GNAS

@62A *, ,GYUR PA BLA NA YOD PA DANG, BLA NA MED PA BSTAN PAR RIG
PAR BYA'O, ,SGRIB PA RNAM GNYIS BSTAN PA'I PHYIR KHUNGS SMOS PA,
,'DIR TSIGS SU BCAD PA ZHES BYA BA LA SOGS PA'O, ,SGRIB PA GNYIS
KYI NGO BO NYID NI LEN PA'I RNAM PAR SHES PA STE, 'CHING BAR SHES

PAR BYA'O, ,SU'I 'CHING BA SNYAM PA LA, DER NI GNYIS LA GNYIS
'CHING NGO, ,ZHES BYA BA SMRAS SO, ,KUN GZHI'I RNAM PAR SHES PA
SGRIB PA'I, ,MTSAN NYID DES NI NYAN THOS LA SOGS PA'I RIGS DANG,
BYANG CHUB SEMS DPA' GNYIS LA 'CHING NGO ZHES BYA BA'I THA TSIG
GO, ,NYON MONGS

PA SA BON KUN SA BON ZHES BYA BA 'DIS SGRIB PA GNYIS BSTAN TO,
,KUN GZHI'I RNAM PAR SHES PA GANG LA SGRIB PA GNYIS KYI SA BON
YOD PA DE DE SKAD BRJOD DE, KUN GZHI'I RNAM PAR SHES PA DE KUN
GYI SA BON YOD PA DANG, DE LA NYON MONGS PA'I SA BON YOD PAS DE
LA DE SKAD CES BYA'O, ,'GREL

PA BYED PAS YAN LAG GI DON BSTAN PA'I PHYIR, GNYIS ZHES BYA BA NI
ZHES BYA BA LA SOGS PA SMRAS TE, NYON MONGS PA'I SA BON NI NYAN
THOS LA SOGS PA'I RIGS KYI 'CHING BA'O, ,SGRIB PA GNYIS KYI SA
BON NI, BYANG CHUB SEMS DPA'I 'CHING BA'I SGRIB PA GNYIS KYI SA
BON GYI SGRA NI KUN

GYI SA BON DU BSTAN TO, ,CI'I PHYIR 'DI BYANG CHUB SEMS DPA'I
SGRIB PA ZHES BYA BA ZHE NA, DE'I PHYIR DE DAG BCOM PA ZHES BYA
BA LA SOGS PA SMRAS TE, 'DI LTAR SGRIB PA GNYIS SPANGS NA, THAMS
CAD MKHYEN PA NYID 'THOB PAS DE'I PHYIR SGRIB PA GNYIS NI DE'I
'CHING BA'O, ,TSIGS SU

BCAD PA BSHAD NAS, GONG MA'I SKABS KYI 'PHRO LUS PA BSHAD PAR BYA
BA'I PHYIR, DE NYID ZAG PA MED PA DANG DBYINGS ZHES BYA BA NI
ZHES BYA BA LA SOGS PA SMRAS SO, ,GNAS GYUR PA DE NYID KYI BYE
BRAG LA ZAG PA MED PA DANG DBYINGS ZHES BYA STE, 'DI LTAR GNAS
NGAN LEN MED PAS ZAG PA

THAMS CAD DANG BRAL TE, DE'I PHYIR ZAG PA MED PA'O, ,DE YANG
'PHAGS PA'I CHOS KYI RGYU YIN PAS DBYINGS ZHES BSHAD DO, ,'DI
LTAR RGYU'I DON NI 'DIR DBYINGS KYI SGRAR BZUNG STE, DE NI 'PHAGS
PA'I CHOS THAMS CAD KYI RGYU YIN NO, ,JI LTAR BSAM GYIS MI KHYAB
CE NA, DE'I PHYIR, BSAM GYIS

@62B MI KHYAB PA NI ZHES BYA BA LA SOGS PA SMRAS TE, 'DI LTAR
RTOG GE PA'I SPYOD YUL MA YIN PA DANG, 'DI LTAR 'PHAGS PA RNAMS
KYIS SO SO RANG GIS RIG PA DANG, 'DI LTAR DE LA DPE MED PAS DE'I
PHYIR BSAM GYIS MI KHYAB PA'O, ,JI LTAR DGE ZHE NA, DE'I PHYIR
DGE BA NI ZHES BYA BA LA

SOGS PA SMRAS TE, 'DI LTAR RNAM PAR DAG PA'I DMIGS PA DANG, 'DI
LTAR BDE BA DANG, 'DI LTAR ZAG PA MED PA'I CHOS NYID YIN PAS DE'I
PHYIR DGE BA'O, ,JI LTAR BSTAN ZHE NA DE'I PHYIR, ,BRTAN PA NI
ZHES BYA BA LA SOGS PA SMRAS TE, 'DI LTAR BDE BAR GSHEGS PA BRTAN
PA

DANG, MI ZAD PAS DE'I PHYIR BRTAN PA'O, ,JI LTAR BDE ZHE NA DE'I
PHYIR BDE BA NI ZHES BYA BA LA SOGS PA SMRAS TE, GANG GI PHYIR
RTAG PA DE'I PHYIR BDE BA'O, ,'DI LTAR GANG MI RTAG PA DE NI SDUG
BSNGAL BA'O, ,'DI NI RTAG PA STE DE'I PHYIR BDE BA'O, ,GANG ZAG
GI BYE BRAG GI GNAS GYUR

PA'I BYE BRAG BSTAN PA'I PHYIR, ,NYON MONGS PA'I SGRIB PA SPANGS
PA ZHES BYA BA LA SOGS PA SMRAS TE, GNAS GYUR PA'I BYE BRAG DE NI
NYAN THOS RNAMS KYI RNAM PAR GROL BA'I SKU ZHES BYA STE, 'DI LTAR
DE DAG NI NYON MONGS PA'I SGRIB PA SPANGS PA TZAM GYIS DE DAG
RNAM PAR GROL BA THOB PAR

BYED DE, ,DE'I PHYIR GNAS RNAM PAR GROL BA NI RNAM PAR GROL BA'I
SKUR BSTAN PA YIN NO, ,GNAS GYUR PA'I MTSAN NYID DE NI THUB PA
CHEN PO'I CHOS KYI SKU ZHES BYA'O, ,CI'I PHYIR BCOM LDAN 'DAS DE
CHOS KYI SKU ZHES BYA BA SNYAM PA LA, SA DANG PHA ROL TU PHYIN PA
BSGOMS NAS ZHES BYA BA LA SOGS PA

SMRAS TE, 'DI LTAR SA RNAMS DANG, PHA ROL TU PHYIN PA RNAMS
BSGOMS PAS NYON MONGS PA DANG, SHES BYA'I SGRIB PA SPONG BAR
'GYUR, ,GNAS GYUR PA YANG YANG DAG PA 'GRUB PAR 'GYUR TE, DE'I
PHYIR THUB PA CHEN PO'I CHOS KYI SKU ZHES BYA'O, DE NI 'DI SKAD
DU 'DI LTAR SA DANG PHA ROL TU PHYIN

PA'I CHOS RNAMS KYI BSTZAGS PAS CHOS KYI SKU ZHES BYA'I ZHES
BSTAN PAR 'GYUR RO, ,'DI NYID LA BSHAD PA GZHAN BYA BA'I PHYIR,
,'KHOR BA YONGS SU MI GTONG ZHING, ,ZHES BYA BA LA SOGS PA SMRAS
TE, 'DI LTAR 'DI GNAS GYUR PA RNYED NA BYANG CHUB SEMS DPA' RNAMS
'KHOR BA YONGS SU

@63A *, ,MI GTONG ZHING, 'KHOR BA'I NYES PA RNAMS KYIS KYANG KUN
NAS NYON MONGS PAR MI 'GYUR LA, CHOS THAMS CAD LA DBANG 'BYOR BA
YANG 'THOB STE, DE'I PHYIR CHOS KYI SKU ZHES BYA'O, ,CHOS DE DAG
GI GNAS YIN PAS NA CHOS KYI SKU ZHES BYA BA'I THA TSIG GO,,

BCOM LDAN 'DAS LA CI'I PHYIR THUB PA CHEN PO ZHES BYA BA ZHE NA
DE'I PHYIR, ,THUB PA CHEN PO ZHES BYA BA NI ZHES BYA BA LA SOGS
PA SMRAS TE, 'DI LTAR LUS DANG NGAG DANG YID THUB PA MCHOG DANG
LDAN PAS, DE'I PHYIR BCOM LDAN 'DAS LA THUB PA CHEN PO ZHES BYA
STE, NYON MONGS PA DANG NYE BA'I NYON

MONGS PAS BYAS PA'I SMRA BA DANG BRAL BA'I PHYIR THUB PA CHEN PO
ZHES BYA BA'I THA TSIG GO, ,'JIG RTEN NA'ANG SU DAG TSIG BSDAMS
TE 'DUG PA DE THUB PA ZHES BYA'O, ,BCOM LDAN 'DAS KYANG NYON
MONGS PAS NON PA'I TSIG CUNG ZAD KYANG MI GSUNG STE, DE BAS NA
NYON MONGS PA LAS BYUNG BA'I TSIG

LEGS PAR BSDAMS PAS DE BZHIN GSHEGS PA NI THUB PA CHEN PO, ,THUB
PA'I DBANG PO, ,THUB PA'I MCHOG ,THUB PA'I RGYAL PO, ,THUB PA'I
DBANG PHYUG CES BYA'O, ,BDAG GIS BLO GROS BRTAN PA YIS, ,SUM CU'I
BSHAD PA RNAM PHYE BAS, ,DGE BA THOB PA GANG YIN

DES; ;'GRO BA SANGS RGYAS GRUB GYUR CIG ,MI SHES DBANG GIS 'DI
DAG TU, ,MI 'DRAR CUNG ZAD GANG SMRAS TE, ,'DI LTAR BDAG NI KHONG
BLUN PAS, ,MKHAS PA RNAMS KYIS BZOD PAR MDZOD, ,'DI 'DRA'I BSTAN
BCOS LAM LA NI, ,'KHRUL PA NGO MTSAR MI CHE STE, ,DPER

NA LONG BA GCIG PU ZHIG, ,NYAM NGA'I LAM NA RGYUG PA BZHIN, ,BDAG
'DRA'I BLO LAS 'GA' TZAM ZHIG, ,LEGS PAR SMRAS NA DE RAB MANG,
,DPER NA PHUB KHROD S'A LU YI, ,'BRU GCIG NA YANG MANG DANG
MTSUNGS, ,SLOB DPON DUL BA'I LHAS SUM CU PA'I

'GREL BSHAD BYAS PA RDZOGS SO,, ,,RGYA GAR GYI MKHAN PO DZI NA MI
TRA DANG, SH'I LENDRA BO DHI DANG, D'A NA SH'I LA DANG, ZHU CHEN
GYI LO TZ'A BA BAN DE YE SHES SDES BSGYUR CING ZHUS TE GTAN LA
PHAB PA,, ,,