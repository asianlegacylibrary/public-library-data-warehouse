@260B `[?], ,SEMS GNAS SPYIR MDOR BSDUS BZHUGS, #, ,SDOM NI, SMON
DANG 'JUG DANG BZOD PA DANG, ,THOS BSTEN BKUR STI SMRA DGA'
SPANG, ,LAS DANG SPROS PA 'DU 'DZI SPANG, ,DGON GNAS SPYOD LAM
BSAM PA BSTEN, ,ZHI GNAS LHAG MTHONG TSOGS DANG RTAGS, ,DMIGS

DANG GZHAG DANG NGOS GZUNG DANG, ,SKYO DANG ZUNG 'BREL LAM 'JUG
PHYIR, ,NYI SHU GCIG GIS BSGRUB LA GDAMS, ,SDOM NI, RTEN DANG
GROGS BYED SNGON 'GRO DANG, ,DBYE BA NGO BO DMIGS PA DANG, ,PHAN
YON SO SO NGES TSIG DANG, BSGRUB DANG MI LDAN RKYEN DANG RGYU, ,

LDOG RGYU NYAMS BYED GTONG TSAD DANG, ,NYES DMIGS GANG GIS CHO GA
DANG, ,MI NYAMS 'PHEL BYED BSLAB BYA STE, ,NYI SHU GCIG GIS SMON
PA'I SEMS, ,SDOM NI, PHAN YON SO SO KHAMS DANG NI, ,'GRO BA GTONG
DANG GNAS PA'I DUS, ,GRANGS DAN GO RIMS NGES

TSIG DANG, ,DGAG DANG SGRUB DANG KHYAD PAR DANG, ,CHE 'BRING
NYAMS DANG MI NYAMS RGYU, ,SNGON 'GRO CHO GA NGO BO DAG ,YAN LAG
NYES DMIGS BSLAB BYA STE, ,NYI SHU GCIG GIS 'JUG PA'I SEMS, ,CHO
GA'I SDOM NI, SLOB DPON DANG NI SLOB MAS SO, ,SDOM NI

BSGRAGS DANG BRTAG DANG MA YENGS DANG, ,MA YENGS SPRO BSKYED MA
YENGS GNYIS, ,DRI DANG BRJOD DANG MKHYEN PAR GSOL, ,RDZOGS DANG
GZENGS BSTOD KHYAD PAR DANG, ,MDOR BSTAN DANG NI GDAMS PA YI,
,SLOB DPON CHO GA BSDUS PA YIN, ,SDOM NI, THOS DANG

RTAG DANG GUS PA DANG, ,GSOL GDAB SPRO BYA LAN GDAB DANG, ,BSOD
NAMS SKU DANG STON PA'I SEMS, ,BSKUL DANG SPYOD LAM BSAM PA DANG,
,SNGON 'GRO NGO BO KHAS BLANGS NYAMS, ,GZENGS BSTOD RDZOGS DANG
KHYAD PAR DANG, ,MDOR BSTAN GDAMS LA MNYAN PA'O, ,

SLOB DPON BRTAG PA'I SPYI SDOM NI, ,SNOD DU RUNG DANG MI RUNG
BA'O, ,SDOM NI, SMOD DANG NGAN DANG ZHUGS MIN DANG, ,SMON DANG
BLANGS DANG GNAS PA DANG, ,MKHAS DANG 'DZIN NUS GO BYED NUS,
,MTHU YOD BRTZER LDAN SKYO BA BZOD, ,SDOM NI, MI MOS MI 'JUG

@261A *, ,MI RTOGS DANG, ,BRKAM DANG ZIL NON 'DOD PA CHE, ,MI
CHOG NYAMS DANG MA GUS DANG, ,LHOD DANG KHRO DANG KHON DU 'DZIN,
,MI BZOD GSHE DANG BRDEG PA DANG, ,MTSANG 'DRU 'PHYA DANG LE LO
DANG, ,SNYOM LAS NYID DUS TSOD MIN DANG, ,NYAL BA DUS TSOD

GNYES DUS MIN, ,TSOD MIN DUS YOL G-YENGS PA DANG, ,MI GNAS YID
DUL RMONGS PA DANG, ,ZHUM DANG SDIG PA'I TSIG SMRA DANG, ,LTA
DANG RTOG PA'ANG DE BZHIN NO, ,GANG GI RGYU DANG SKYES PA DANG,
,'BAB DANG BAG GNYIS NYES MED DANG, ,NYES DMIGS PHYIR

BCOS MI 'BYUNG RGYU, ,BCU GCIG BSLAB BYA PHAN YON GNYIS, ,GANG
ZAG LAS DANG PO PA, LAS THOG MA PA, BDAG LA PHAN PAR 'DOD PA,
BDAG GI DON RJES SU THOB PAR 'DOD PAS, GNAS BZHI PO KUN SHES PAR
'DOD CING, KLAN KA'I SEMS MED PA DANG, GUS PA

DANG BCAS SHING, NGA RGYAL GYI KHENGS PA MED PA DANG, DGE BA GANG
YIN ZHES TSOL ZHING, BDAG NYID SGROGS PA'I PHYIR MA YIN PA DANG,
BDAG DANG GZHAN DAG DGE BA'I RTZA BA LA NGES PAR SBYAR BAR BYA
ZHING, RNYED PA DANG BKUR STI DON DU GNYER BA MED PA DAG LA DRAN
PA NYE BAR BZHAG

NAS; ,MKHAN PO'AM SLOB DPON NAM, BLA MA'AM, BLA MA LTA BU RNAL
'BYOR SHES PA GANG YIN PA'I DRUNG DU 'GRO BAR BYA'O, ,DE LTAR DUS
SU SONG NAS KYANG SKABS SU BAB PAR BYA STE, STAN SHIN TU DMA' BA
LA 'DUG NAS BLA GOS PHRAG PA GCIG LA GZAR TE, PUS MO G-YAS PA'I

LHA NGA SA LA BTZUGS TE, RJES DANG BCAS GUS PA DANG BCAS PAS,
BTZUN PA BDAG NI RNAL 'BYOR DON DU GNYER BA LAGS NA, BDAG LA RJES
SU THUGS BRTZE BA'I SLAD DU, RNAL 'BYOR BSTAN DU GSOL ZHES RNAL
'BYOR GSOL BAR BYA'O, ,DE LTAR GSOL BA BTAB PA'I RNAL

'BYOR PA RNAL 'BYOR SHES PA DES KYANG, GANG ZAG LAS DANG PO PA,
LAS THOG MA PA, RNAL 'BYOR YID LA BYA BA LA RAB TU BRTZON PAR
'DOD PA DE LA, BZHIN BZANGS KHYOD SKYE DGU BAG MED PA DANG LDAN
PA, YUL LA GZHOL BA, YUL LA LHAG PAR ZHEN PAR GYUR PA, BAG YOD

@261B PA LA RAB TU SBYOR BAR 'DOD PA DANG, NGAN SONG GI BTZON RAR
ZHUGS PA, NGAN SONG GI BTZON RA NAS GDON PAR 'DOD PA DANG, 'DOD
CHAGS DANG, ZHE SDANG DANG, GTI MUG PA'I LCAGS SGROG GIS BCINGS
PA'I 'CHING BA DAG GCOD PAR 'DOD PA DANG, 'KHOR BA'I 'BROG

DGON PA CHEN PO BGROD DKA' BA'I LAM DU ZHUGS PA, 'BROG DGON PA
CHEN PO BGROD DKA' BA'I LAM LAS NGES PAR BSGRAL BAR 'DOD PA DANG,
NYON MONGS PA DANG MI DGE BA'I RTZA BA'I MU GE CHEN PO BYUNG BA
LA, DGE BA'I RTZA BA'I LO LEGS PAR 'BYUNG BAR 'DOD PA DANG, NYON
MONGS

PA'I CHOM RKUN GYI 'JIGS PA CHEN PO DANG BRAL BAS, MYA NGAN LAS
'DAS PA'I BDE BA RJES SU THOB PAR 'DOD PA DANG, NYON MONGS PA'I
NAD CHEN POS THEBS PA, SHIN TU NAD MED PA'I MYA NGAN LAS 'DAS PA
RJES SU THOB PAR 'DOD PA DANG, CHU BO BZHIS RGYUN PHYOGS SU BDAS
PA,

CHU BO LAS BSGRAL BAR 'DOD PA DANG, MA RIG PA'I MUN PA CHEN POR
ZHUGS PA DANG, YE SHES KYI SNANG BA RJES SU THOB PAR 'DOD PA NI
LEGS SO LEGS SO, ,TSE DANG LDAN PA KHYOD DE LTAR, YANG DAG PAR
RAB TU BRTZON PAR BYED PA NA, GDON MI ZA BAR YUL 'KHOR GYI BSOD
SNYOMS

'BRAS BU YOD PAR ZA BA DANG, STON PA'I BKA' LUNG BZHIN DU BYED PA
DANG, RTAG TU 'GRUS PA'I BSAM GTAN PA LHAG MTHONG DANG LDAN PA
DANG, KHYIM GYI STONG PA DAG RGYAS PAR BYED PA DANG, BDAG GI DON
GYI RJES SU BRTZON PA DANG, TSANGS PA MTSUNGS PAR SPYOD PA MKHAS
PA

RNAMS KYIS MA SMAD PA DANG, BDAG LA PHAN PA DANG, GZHAN LA PHAN
PA DANG, SKYE BO MANG PO LA PHAN PA DANG, SKYE BO MANG PO LA BDE
BA DANG, 'JIG RTEN LA RJES SU SNYING BRTZE BA DANG, LHA DANG MI
RNAMS LA PHAN PA DANG BDE BA'I PHYIR ZHUGS PAR 'GYUR RO ZHES TSIG
GI LAM 'JAM PO

'JAM PO DAG GIS YANG DAG PAR GZENGS BSTOD PAR BYA, YANG DAG PAR
RAB TU DGA' BAR BYA ZHING SPONG BA'I PHAN YON YANG BRJOD PAR
BYA'O, ,DE LTAR DE LTA BU DANG MTHUN PA'I TSIG GI LAM 'JAM PO
'JAM PO DAG GIS YANG DAG PAR GZENGS BSTOD, YANG DAG PAR RAB TU

@262A *, ,DGA' BAR BYAS SHING, SPONG BA'I PHAN YON YANG DAG PAR
BSTAN NAS YONGS SU DRI BAR BYA BA'I GNAS KYI CHOS BZHI PO DAG
YONGS SU DRI BAR BYA STE, CI TSE DANG LDAN PA KHYOD GCIG TU SANGS
RGYAS DANG CHOS DANG DGE 'DUN LA SKYABS SU SONG ZHING, 'DI LAS
PHYI

ROL PA'I STON PA 'AM, SBYIN GNAS GZHAN DAG YANG DAG PAR MI 'DOD
PA YIN NAM, CI KHYOD TSANGS PAR SPYOD PA BSGOM PAR BYA BA'I
PHYIR, KHYOD KYIS DANG POR YONGS SU SBYANG BA DANG, TSUL KHRIMS
SHIN TU RNAM PAR DAG PA DANG, LTA BA DRANG PO YIN NAM, CI KHYOD
'PHAGS PA'I BDEN

PA MDO DANG RNAM PAR DBYE BA LAS BRTZAMS TE, CHOS NYUNG NGU'AM
MANG PO DAG MNYAN CING GZUNG BA YIN NAM, CI KHYOD MYA NGAN LAS
'DAS PA LA SEMS MOS SHING MYA NGAN LAS 'DA' BAR 'DOD PAS RAB TU
BYUNG BA YIN NAM, ZHES DRI BAR BYA BA'I GNAS KYI CHOS BZHI PO DE
DAG YONGS SU DRI

BAR BYA'O, ,DE LTAR DRIS PA NA, GAL TE DE LTA BU LAGS SO ZHE NA,
DAM 'CHA' BAR BYED NA DE'I 'OG TU GNAS BZHI PO DAG RGYU RNAM PA
BZHIS LEGS PAR RJES SU BRTAG PAR BYA STE, SMON LAM LEGS PAR RJES
SU BRTAG PAR BYA, RIGS DANG, DBANG PO DANG, SPYAD PA LEGS PAR

RJES SU BRTAG PAR BYA'O, ,DRIS PAS LEGS PAR RJES SU BRTAG PAR
BYA'O, ,GTAM DANG, SPYOD PA DANG, SEMS KYI RNAM GRANGS SHES PAS
LEGS PAR BRTAG PAR BYA'O, ,DE LA JI LTAR DRI BAS SMON LAM LEGS
PAR RJES SU BRTAG PAR BYA ZHE NA, 'DI SKAD YONGS SU DRI BAR BYA
STE,

TSE DANG LDAN PA KHYOD KYIS NYAN THOS KYI THEG PA 'AM, RANG SANGS
RGYAS KYI THEG PA 'AM, THEG PA CHEN PO 'AM GANG DU SMON LAM BTAB
CES YONGS SU DRI BAR BYA'O, ,DE YANG GANG DANG GANG DU SMON LAM
BTAB PA DE BZHIN DU BDAG NYID LAN 'DEBS PAR 'GYUR TE, DE LTAR DRI
BAS SMON LAM LEGS

PAR RJES SU BRTAG PAR BYA'O, ,JI LTAR DRI BAS RIGS DANG, DBANG PO
DANG, SPYAD PA DAG LEGS PAR RJES SU BRTAG PAR BYA ZHE NA, DES 'DI
SKAD DRI BAR BYA STE, TSE DANG LDAN PA KHYOD KYIS BDAG GI RIGS
GANG YIN PA DANG, BDAG GI DBANG PO RNAMS RTUL BA 'AM 'BRING NGAM
RNO BA JI LTA BU

@262B YIN PA DANG, CI BDAG 'DOD CHAGS SPYAD PA 'AM, 'ON TE ZHE
SDANG SPYAD PA 'AM, DE BZHIN DU RNAM PAR RTOG PA SPYAD PA'I BAR
GANG ZHIG YIN, ZHES BDAG NYID KYI RIGS DANG, DBANG PO DANG, SPYAD
PA DAG SHES SAM ZHES DRI BAR BYA'O, ,GAL TE SHES RAB CAN ZHIG YIN

NA DES RIM GYIS BDAG NYID KYI RIGS DANG, DBANG PO DANG, SPYAD PA
DAG NYE BAR RTOGS SHING MTSAN MAR BZUNG BA DE BZHIN DU LAN 'DEBS
PAR BYED DO, ,GAL TE DE DMAN PA ZHIG YIN NA NI DES RIM GYIS BDAG
NYID KYI RIGS DANG, DBANG PO DANG, SPYAD PA DAG NYE BAR RTOGS

SHING MTSAN MAR MA ZIN PAS DE DRIS KYANG LAN 'DEBS PAR MI BYED
PAS, DE LA DE'I 'OG TU RE ZHIG GTAM GYIS DE GSUM LEGS PAR RJES SU
BRTAG PAR BYA STE, DE'I MDUN TSIG GI LAM GSAL BA, 'BREL PA SNA
TSOGS PA, SNYAN PA, GO SLA BA DAG GIS NYAN THOS KYI THEG

PA DANG LDAN PA'I GTAM BYA'O, ,DE GAL TE NYAN THOS KYI RIGS CAN
ZHIG YIN NA NI, GTAM DE BYAS PA NA, GTAM DES SHIN TU DGA' BA
DANG, RANGS PA DANG, KUN TU DGA' BA SKYE BA DANG, YID BDE BA SKYE
BA DANG, RAB TU DANG BA DANG, MOS PAR 'GYUR RO, ,GAL

TE DE RANG SANGS RGYAS KYI RIGS CAN NAM, THEG PA CHEN PO'I REGS
CAN ZHIG YIN NA NI, GTAM DES SHIN TU DGA' BA DANG, RANGS PA DANG,
YID BDE BA SKYE BA DANG, RAB TU DANG BA DANG, MOS PAR MI 'GYUR
RO, ,THEG PA CHEN PO'I RIGS CAN GANG YIN PA DE NI, THEG PA CHEN
PO DANG

LDAN PA'I GTAM BYAS PA NA, GTAM DES SHIN TU DGA' BA DANG, RANGS
PA DANG, KUN TU DGA' BA SKYE BA DANG, YID BDE BA SKYE BA DANG,
RAB TU DANG BA DANG, MOS PAR 'GYUR RO, ,NYAN THOS DANG RANG SANGS
RGYAS KYI RIGS CAN NI DE LTA MA YIN NO, ,GAL TE DE DBANG PO RTUL
PO ZHIG

YIN NA NI, GSAL BA'I GTAM BYAS NA YANG, CHOS KYI DON NYE BAR
RTOGS PA DANG, GZUNG BA DANG, SO SOR BRTAG PAR BYA BA LA SHIN TU
DBANG PO RTUL BAR 'GYUR RO, ,GAL TE DBANG PO 'BRING ZHIG YIN NA
NI DE LTA MA YIN NO, ,GAL TE DBANG PO RNON PO ZHIG YIN NA NI,
DBANG PO

@263A *, ,RTUL PO LA SLA BA'I GTAM BYAS PA LAS BZLOG PA, ZAB MO'I
GTAM BYAS NA YANG CHOS KYI DON MYUR DU NYE BAR RTOGS PA DANG, ZIN
PA DANG, SO SOR RTOGS PAR BYED DO, ,GAL TE DE 'DOD CHAGS SPYAD PA
ZHIG YIN NA NI DANG BAR 'GYUR PA'I GTAM BYAS PA NA, GTAM

NGES SHIN TU RAB TU DANG BA DANG, DGA' BA DANG, DGONGS PA'I RJES
SU 'JUG PA DANG, SPU ZING ZHES BYA BA DANG, MCHI MA DKRUG CES
BYED PA DANG, SEMS KYI RGYUD SNUM PA DANG, SEMS 'JAM PA STON PAR
BYED DO, ,GAL TE DE ZHE SDANG SPYAD PA ZHIG YIN NA NI, DE LAS
BZLOG PA

YIN PAR RIG PAR BYA'O, ,GAL TE GTI MUG SPYAD PA ZHIG YIN NA NI,
NGES PAR 'BYED PA'I GTAM MYA NGAN LAS 'DAS PA DANG LDAN PA ZANG
ZING MED PA BYAS NA, SKRAG PA DANG DNGANG BA DANG, KUN TU SKRAG
PAR 'GYUR TE, JI LTAR DBANG PO RTUL PO BSTAN PA DE BZHIN DU DE
YANG RIG PAR BYA'O, ,

GAL TE DE NGA RGYAL SPYAD PA ZHIG YIN NA NI, SHIN TU GUS PAR NYAN
PAR MI BYED CING, RNA GTOD PAR MI BYED LA, DE BZHIN DU KUN SHES
PAR BYA BA'I SEMS NYE BAR 'JOG PAR MI BYED CING, DAD PAR GYUR NA
YANG DE BZHIN DU BSNYEN BKUR DANG, LEGS SO ZHES BYA BA BYIN MI
BYED DO, ,

GAL TE DE RNAM PAR RTOG PA SPYAD PA ZHIG YIN NA NI, LEGS PAR RNA
BLAGS TE NYAN PAR BYED KYANG SEMS RNAM PAR G-YENG BAR 'GYUR ZHING
LOG PAR GZUNG STE, 'DZIN PAR YANG 'GYUR LA MI BRTAN ZHING MI DAM
PAR 'DZIN PAR YANG 'GYUR, GZUNG NA YANG CHUD ZA BAR 'GYUR ZHING,
YANG

DANG YANG DU PHYI PHYIR YONGS SU 'DRI BAR BYED PAR YANG 'GYUR TE,
DE LTAR RIGS DANG, DBANG PO DANG, SPYAD PA DAG LEGS PAR RJES SU
BRTAG PAR BYA'O, ,JI LTAR NA SPYOD PAS RIGS DANG, DBANG PO DANG,
SPYAD PA DAG LEGS PAR RJES SU BRTAG PAR BYA ZHE NA, GANG ZAG NYAN
THOS KYI RIGS

CAN LA, 'DOD CHAGS LA SOGS PA SPYAD PA DAG GIS RTAGS GANG DAG
SNGAR BSTAN PA DE DAG NI SPYOD PA ZHES BYA STE, SPYOD PA DES RIGS
DANG, DBANG PO DANG, SPYAD PA DAG CI RIGS PAR LEGS PAR RJES SU
BRTAG PAR BYA'O, ,DE LA JI LTAR NA SEMS KYI RNAM GRANGS SHES PAS
RIGS DANG,

@263B DBANG PO DANG, SPYAD PA DAG LEGS PAR RJES SU BRTAG PAR BYA
ZHE NA, GAL TE RNAL 'BYOR PA RNAL 'BYOR SHES PA DE SEMS KYI RNAM
GRANGS SHAS PA THOB PA ZHIG YIN NA, DES PHA ROL GYI SEMS SHES PA
DES, DE'I RIGS DANG, DBANG PO DANG, SPYAD PA DAG YANG DAG

PA JI LTA BA BZHIN DU RAB TU SHES PAS LEGS PAR RJES SU BRTAG PAR
BYA'O, ,NYES PA KUN SPANGS YE SHES THOB MED RAB BRNYES PA, ,KHAMS
RNAMS SNA TSOGS MKHYEN PA'I STOBS KYIS MNGON SUM GZIGS, ,GANG LA
GANG PHAN GSUNGS PA'I DAM CHOS RI RAB LAS, ,RDUL

TZAM BLANGS NAS DANG PO'I LAS CAN DON DU BSHAD, ,DE LA LAS DANG
PO PA'I GANG ZAG NI BDUN TE, 'DOD CHAGS SHAS CHE BA NAS RNAM PAR
RTOG PA SHAS CHE BA'I BAR LNGA DANG, CHA MNYAM PA DANG, NYON
MONGS PA CHUNG BA'O, ,CHA MNYAM PA'I RTAGS GANG ZHE NA, GANG ZAG

GANG GI SNGON TSE RABS GZHAN DAG TU 'DOD CHAGS DANG, ZHE SDANG
DANG, GTI MUG DANG, NGA RGYAL DANG, RNAM PAR RTOG PA KUN TU MA
BSTEN CING GOMS PAR MA BYAS, ,LAN MANG DU MA BYAS KYANG CHOS DE
DAG NYES DMIGS SU MA MTHONG ZHING SUN MA PHYIN YANG DAG PAR MA
RTOGS PAS,

DE RGYU DE DANG RKYEN DES DA LTAR CHAGS PAR 'GYUR BA DANG, ZHE
SDANG BAR 'GYUR BA DANG, RMONGS PAR 'GYUR BA DANG, KHENGS PAR
'GYUR BA DANG, RNAM PAR RTOG PA DANG MTHUN PA'I DNGOS PO LA 'DOD
CHAGS SHAS CHEN PO DANG, 'DOD CHAGS YUN RING POR SKYE BAR MI
'GYUR YANG 'DI LTA STE,

DNGOS PO DES DE LAS 'DOD CHAGS KUN TU MI 'BYUNG BA MA YIN PA
DANG, 'DOD CHAGS JI LTA BA BZHIN DU ZHE SDANG DANG GTI MUG DANG
NGA RGYAL DANG RNAM PAR RTOG PA RNAMS KYANG DE BZHIN TE, DE NI
GANG ZAG CHA MNYAM PAR 'GYUR BA ZHES BYA'O, ,GANG ZAG NYON MONGS
PA CHUNG BA'I RANG BZHIN CAN GANG

ZHE NA; GANG ZAG GANG GIS SNGON TSE RABS GZHAN DAG TU 'DOD CHAGS
KUN TU MA BSTEN CING GOMS PAR MA BYAS, LAN MANG DU MA BYAS LA
NYES DMIGS SU YANG LAN MANG DU MTHONG ZHING SUN KYANG PHYIN YANG
DAG PAR RTOGS PAS DE RGYU DE DANG RKYEN DES DA LTAR CHAGS PAR
'GYUR PA'I DNGOS PO CHEN PO DANG,

@264A *, ,MANG PO DANG, LHAG PA DANG PHRAD CING MNGON SUM DU GYUR
PA LA NI 'DOD CHAGS BUL BAR SKYE LA, 'BRING DANG CHUNG NGU LA NI
GTAN MI SKYE BA DANG, 'DOD CHAGS JI LTA BA BZHIN DU ZHE SDANG
DANG, GTI MUG DANG, NGA RGYAL DANG, RNAM PAR RTOG PA YANG DE
BZHIN DU RIG

PAR BYA STE, DE NI GANG ZAG NYON MONGS PA CHUNG BA'I RANG BZHIN
CAN ZHES BYA'O, ,ZHES GSUNGS SO, ,YANG NA GANG ZAG CHA MNYAM PAR
SPYAD PA LA NI 'DOD CHAGS LA SOGS PA SPYAD PA DAG GI RTAGS GANG
DAG YIN PA DE DAG THAMS CAD KYANG YOD MOD KYI, DE DAG JI LTAR
CHAGS PA LA

SOGS PA SPYAD PA DE DAG GI LTAR CHE BA DANG BTZAN PA NI MA YIN
TE, DE DAG KYANG RKYEN DAG YOD NA CHA MNYAM PAR 'GYUR BA YIN PAR
MNGON NO, ,YANG NA GANG ZAG NYON MONGS PA CHUNG PA'I RTAGS RNAMS
NI MA BSGRIBS PA DANG, DBANG PO DAG PA DANG, TSOGS BSAGS PA DANG,
DAD PA CHE BA DANG,

YID GZHUNGS PA DANG, BSOD NAMS BYA BA DANG, YON TAN DANG LDAN PA
YIN NO ZHES GSUNGS SO, ,DE GNYIS KYI DMIGS PA NI MI SDUG PA BSGOM
PA NAS DBUGS BGRANG BA YAN CHAD DMIGS PA GANG LA DGA' BA SKYE BAR
'GYUR BA DE LA BSGOM MO ZHES GSUNGS TE, DE NI MTHUN PA'I

DMIGS PA YIN NO ZHES KYANG GSUNGS SO, ,'DOD CHAGS LA SOGS PA SHAS
CHE BA DE DAG GI DMIGS PA NI SO SOR NGES PA KHO NA YIN NO, ,NYON
MONGS PA CHUNG BAS NI DUS NYES PAS MYUR BA MYUR BAS SEMS GNAS PA
RTOGS PAR 'GYUR RO, ,CHA MNYAM PAR RTOGS PAS NI HA CANG YUN

RING PO MA YIN PAS SO, ,SHAS CHE BA NI YUN RING BAS SO, ,NYON
MONGS PA DE DAG LAS GZHI SHAS CHE BA DANG, GSUM SHAS CHE BA DANG,
GNYIS SHAS CHE BA YANG SHES PAR BYA'O, ,NYON MONGS PA CHUNG BA
DANG, CHA MNYAM PA LA NI BDE BAR GSHEGS PA'I SKU LA SOGS PA LA

DMIGS KYANG SEMS GNAS PAR 'GYUR RO, ,DE SKAD DU SLOB DPON KA MA
LA SH'I LAS KYANG DE'I DMIGS PA LA NGES PA MED DO ZHES GSUNGS SO,
,DE'I BSGOM PA NI GZHAN DU BLTA'O, ,DE LA MA BSGRIBS PA NI SGRIB
PA GSUM PO LAS KYI SGRIB PA DANG, NYON MONGS PA'I SGRIB PA DANG,
RNAM

@264B PAR SMIN PA'I SGRIB PA DAG GIS MA BSGRIBS PA STE, DE LA LAS
KYI SGRIB PA NI MTSAMS MED PA LNGA'I LAS DAG DANG, GZHAN YANG
BSAMS BZHIN DU BYAS PA'I LAS LCI BA LAS KYI RNAM PAR SMIN PA MA
SKYES PA LAM BSKYED PA'I BAR CHAD BYED PA GANG YIN PA'O, ,DE LA
NYON MONGS PA'I

SGRIB PA NI, NYON MONGS PA SHAS CHEN PO DANG, NYON MONGS PA YUN
RING PO GANG DAG YIN PA STE, TSE 'DI NYID LA SPYAD PA RNAM PAR
SBYANG BA'I DMIGS PA RNAM PAR SBYANG BAR MI NUS PA GANG YIN PA'O,
,DE LA RNAM PAR SMIN PA'I SGRIB PA NI, SKYE BA'I GNAS GANG DU
'PHAGS PA'I LAM LA

MI 'JUG CING MI RGYU BA DANG, GANG DU 'PHAGS PA'I LAM LA 'JUG
CING RGYU BA DER RNAM PAR SMIN PA MNGON PAR GRUB NA YANG, DER
SKYES PA'I TSE GLEN PA DANG, LKUGS PA DANG, LAG PAS BRDA BYED PAR
'GYUR ZHING LEGS PAR GSUNGS PA DANG, NYES PAR BSHAD PA'I CHOS
RNAMS KYI

DON KUN SHES PAR MI NUS PAR GYUR BA'O, ,DE LA DANG PO DAG PA TSUL
KHRIMS SHIN TU RNAM PAR DAG PA DANG LTA BA DRANG BA'O, ,DE LA
TSUL KHRIMS SHIN TU RNAM PAR DAG PA NI SNGA MA BZHIN DU RNAM PA
BCUR RIG PAR BYA'O, ,DE LA LTA BA DRANG BA NI, DAD PA DANG
MTSUNGS PAR LDAN PA DANG MOS

PA DANG MTSUNGS PAR LDAN PA DANG, SGYU DANG G-YO DANG BRAL BA
DANG, LEGS PAR BSAMS PA'I CHOS KYI DON LA NEM NUR MED CING THE
TZOM MED PA'I SBYOR BA DANG LDAN PA'I PHYIR TE, LTA BA DANG
MTSUNGS PAR LDAN PA GANG YIN PA NI CHOS 'DUL BA 'DI LAS MI 'PHROG
PAR 'GYUR RO, ,MOS PA DANG

MTSUNGS PAR LDAN PA NI, SANGS RGYAS DANG, SANGS RGYAS KYI NYAN
THOS RNAMS KYI MTHU BSAM GYIS MI KHYAB PA DANG, SKYES PA'I GNAS
BSAM GYIS MI KHYAB PA DAG DANG, ZAB MO BSTAN PA DAG DANG, LUNG DU
MA BSTAN PA'I DNGOS PO DAG LA MOS SHING MI SKRAG MI DNGANG BAR
'GYUR

RO; ,SGYU DANG G-YO DANG BRAL BA'I LTA BA NI, DE NA DRANG PO
DANG, DRANG BA'I RANG BZHIN CAN DANG, JI LTAR RJES SU BSTAN PA
BZHIN DU SGRUB PAR BYED PA DANG, BDAG NYID JI LTA BA BZHIN DU
STON PAR BYED DO, ,CHOS THAMS CAD LA MI RTAG PA DANG, SDUG BSNGAL
BA DANG, STONG PA DANG,

@265A *, ,BDAG MED PA LAS BRTZAMS TE, DON LEGS PAR BRTZAMS, DON
LEGS PAR GZHAL, LEGS PAR NYE BAR BRTAGS PA YIN TE, RGYU DES DE
NEM NUR MED CING THE TZOM MED LA LAM GNYIS DANG BRAL ZHING KHYAD
PAR DU 'GRO BA YIN TE, JI SKAD MOS PA'I LTA BA

RNAM PA BZHI PO DE DAG LA LTA BA DRANG BA ZHES BYA'O, ,DE LA
TSOGS BSAGS PA NI, RGYAS PAR SNGAR BSTAN PA'I DE KHO NA LTA BU'I
TSOGS DANG LDAN PA'O, ,YANG MDOR BSDU NA RNAM PA BZHI STE, BSOD
NAMS KYI TSOGS DANG, YE SHES KYI TSOGS DANG, SNGON GYI DANG, TSE
'DI'I'O, ,DE LA

BSOD NAMS KYI TSOGS NI, GANG GIS DA LTAR DE LA YO BYAD RKYEN DU
BAB CING MTHUN PA RAB TU MANG PO DAG BDOG PA DANG, DGE BA'I BSHES
GNYEN DAG RNYED PA DANG, RAB TU BRTZON PA NA BAR CHAD MED PA GANG
YIN PA'O, ,DE LA YE SHES KYI TSOGS NI GANG GIS YID GZHUNGS PAR
'GYUR BA DANG,

LEGS PAR GSUNGS PA DANG, NYES PAR BSHAD PA'I CHOS RNAMS KYI DON
KUN SHES BAR NUS PA DANG, RJES SU MTHUN PA'I CHOS BSTAN PA DANG,
DON BSTAN PA GDAMS ZHING RJES SU BSTAN PA THOB PAR 'GYUR BA'O,
,DE LA SNGON GYI NI SNGON DGE BA'I RTZA BA NYE BAR BSAGS PAS DES
SAD LTAR DBANG PO

YONGS SU SMIN PA DAG THOB PA'O, ,DE LA TSE 'DI'I NI 'DI LTA STE,
DGE BA'I CHOS 'DUN PA DANG, DE BZHIN DU DBANG PO YONGS SU SMIN PA
DANG, TSUL KHRIMS KYI SDOM PA DANG, DBANG PO SDOM PA LA SOGS PA
STE RGYAS PAR SNGA MA BZHIN NO, ,DE LA DAD PA CHE BA NI STON PA
LA NEM NUR MED CING

THE TZOM MED LA DAD PAR BYED CING MOS PAR BYED PA DANG, STON PA
JI LTA BA BZHIN DU CHOS DANG BSLAB PA LA YANG DE BZHIN NO, ,ZHES
BYA BA LA SOGS PA STE RGYAS PAR SNGA MA BZHIN NO, ,DE LA YID
GZHUNGS PA NI, GANG GIS CHOS RNAMS MYUR DU 'DZIN PAR BYED PA
DANG, CHOS DANG DON RNAMS

YUN RING POR YANG MI BRJED PAR BYED PA DANG, CHOS DANG DON RNAMS
MYUR DU RTOGS PAR BYED PA'O, ,DE LA BSOD NAMS BYAS PA NI, GANG
GIS GZUGS BZANG BA DANG, BLTA NA SDUG PA DANG, MDZES PA DANG, TSE
RING BA DANG, TSIG BTZUN PA DANG, DBANG CHE BAR GRAGS PA DANG,

@265B GRAGS PA DANG LDAN PA DANG, BSOD NAMS CHA BA DANG, CHOS GOS
LA SOGS PA RNYED PA DANG, RGYAL PO LA SOGS PAS BSNYEN BKUR BYAS
BLA MAR BYAS PA'O, ,DE LA YON TAN DANG LDAN PA ZHES BYA BA LA YON
TAN NI 'DOD PA CHUNG BA LA SOGS PA YIN PAR RIG PAR BYA STE, DE NI

RANG BZHIN GYI DGE SBYONG GI RGYAN JI SKAD BSTAN PA DE DANG LDAN
PA DANG, DE LTA BU DANG MTHUN PA DE DAG NI GANG ZAG 'DOD CHAGS
CHUB PA'I RTAGS RNAMS YIN PAR RIG PAR BYA'O, ,SPYI'I YI GE RDZOGS
SO,,