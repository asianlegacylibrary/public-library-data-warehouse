@159A ,GSHIN RJE GSHED LA PHYAG 'TSAL LO,
,GNOD SPYIN MO LA SOGS PA DE RNAMS KYI MTHUS, NYI MA RE LA JI
TZAM LAG TU BLANGS PA DE

@159B THAMS CAD GSOG 'JOG MI BYA BAR LONGS SPYAD CING ZAD PAR
BYA'O, ,GZHAN LA YANG MI BSHAD DO, ,DE LTAR MA BYAS NA 'GRUB PAR
MI 'GYUR RO, ,DE DAG THAMS CAD KYI DAM TSIG PHYAG RGYA SO SOR
GSUNGS PA'O, ,YANG NA DE DAG THAMS CAD RDO RJE'I RIGS KHO NAS
'DUG PAS, RDO RJE'I RIGS KYI

PHYAG RGYA KHO NA BYA BA NI THAMS CAD LA KHYAD MED PA'I PHYIR RO,
,RDO RJE BSDAMS PA BYAS NAS NI, ,KHROS PA'I BSAM PAS BCING BAR
BYA, ,MTHE BO RDO RJE BRTAN PAS MNAN, ,'DI NI KHRO BO'I PHYAG
RGYAR DRAN, ,ZHES SO, ,'DI RNAMS KYI RIM PA JI LTA BAS LAN BDUN
TSUN CHAD KYIS GAL TE MA GRUB NA DE'I TSE

KHRO BO'I RGYAL PO'I SNGAGS SBYAR TE, STONG PHRAG RTOG PA LAS
GSUNGS PA'I GRANGS KYI NGES PAR 'GRUB PAR 'GYUR RO, ,DE LA SBYAR
BA NI, AOm YA M'ANTA KA AOm BHO GA BA TI SV'A H'A H'Um, DE
BZHINDU GZHAN GYI YANG SNGAGS RNAMS SBYAR LA BZLAS PAR BYA'O, ,DE
LTAR BYAS KYANG MA GRUB NA, BDAG GIS BYAS

PA'I GNOD SPYIN MA'I MNGON RTOGS KYI TSUL GYIS 'DIR BSGRUB PAR
BYA'O, ,DE BZHIN DU GZHAN GYI YANG BYA BA DANG SPYOD PA DANG,
RNAL 'BYOR GYI RGYUD LAS BSTAN PA'I SGRUB THABS THAMS CAD, DPAL
GSHIN RJE'I GSHED KYI RNAL 'BYOR PAS BSNYEN PA BSKYAL BA DANG,
DGUG PA LA SOGS PA DANG

MCHOD PA RNAMS CHO GA BZHIN DU BYAS TE, BSGOM PAS BSGRUB PAR
BYA'O, ,DE LAS SKYON BZLAS PAS BSGRUB PAR BYA'O, ,DE CI'I PHYIR
ZHE NA, 'DI RNAMS RNAL 'BYOR CHEN PO'I NANG NAS GSUNGS PA'I SGRUB
THABS THAMS CAD BSGRUB PAR BYA'O ZHES GSUNGS PA'I PHYIR RO, ,DE'I
PHYIR NA THEG PA

GZHAN LA YANG GNAS PA'I SGRUB THABS SGRUB PAR BYED PA LA THE TSOM
DU MI BYA'O, ,SNGAGS RNAMS YID BZHIN NOR BU LTAR BSGRUBS PA'I
'BRAS BU GCIG TU MA NGES PAS SO ZHES SO, ,BYA BA SPYOD PA RNAL
'BYOR RNAMS, ,DE RNAMS DON LA KHYAD MED KYANG, ,SEMS CAN BSAM PA
THA DAD PHYIR, ,

DE BZHIN PHYE NAS BSTAN PA'O, ,'GRO LA PHAN PA DE NYID KYIS,
,'GRO KUN SGYU MA LTAR GSUNGS KYANG, ,KHRUS LA SOGS PA DAG 'DOD
PA, ,DE LA CI PHYIR BDAG MED BSHAD, ,SNA TSOGS THABS KYI RGYAN
RNAMS NI, ,SNYING RJE'I RO DANG LDAN PAS NI, ,DE PHYIR BYANG CHUB
SEMS DPA' YIS, ,SGYU

@160A *, ,MA'I GDAN NI BSTAN PA'O, ,BYA BA SPYOD PA RNAL 'BYOR
LA, ,GANG ZHIG BLO NI CHAGS GYUR PAS, ,DES NI TSOGS BSAG KHYAD
PAR DU, ,DE LAS GSUNGS PA'I LAS BYA'O, ,DPA' BO'I 'KHRUGS PAS
GZHAN 'JOMS SAM, ,YANG NA 'BROS PA LEGS PA YIN,

GNYIS PO SPANGS PA'I SPYOD PA DE, ,DGOS PA MED PAR LTUNG BA'I
PHYIR, ,RGYUD RGYAL RGYA MTSO'I NANG NAS SHIN TU RIN CHEN CHO GA
'DI, ,'GRO LA PHAN PHYIR DPAL LDAN GSHIN RJE GSHED KYI SGRUB
THABS BTON, ,DE PHYIR 'DI LAS RANG GZHAN DON DU RAB TU SGRUB PAR
GYIS, ,SKABS DON PHAN PA 'DOD PA 'DI

LAS THOS PAR MI 'GYUR RAM, ,'DI NYID BYED PA SEMS KYI RNAM PA
THAMS CAD KYIS, ,LUS CAN RNAMS KYI SEMS NI RANG DBANG SPROS PA
LA, ,SRID PA DE SRID THAR PA RAB TU KHYAD PA'I PHYIR, ,BLO YI NOR
LDAN BLA MA DAG LA THOGS 'GYUR RAM, ,SKYE SHI NAD KYI CHU RLABS
'KHRUGS PA'I PHRENG BA CAN, ,

SRID CHU'I STER LAS SKYE BO'I BSOD NAMS 'DIR THOB SHOG ,BDAG
KYANG 'JAM PA'I RDO RJE'I SKUR NI RAB GYUR TE, ,SRID PA GSUM LA
PHAN BYED JI SRID NAM MKHA'I DBYINGS, ,BZANG NGAN RNAM PAR DPYOD
PA'I RANG BZHIN GRUB MTHA' DANG, ,'JAM DPAL ZHABS KYI PADMA'I
RDUL TSOGS MGOS LEN

CING; ,SDIG PA PRA ZHING CHUNG LA'ANG 'JIGS PA RAB TU 'DZEM,
,THOS DANG SNYING RJE SPYIN DANG BZOD PA DES TSIM PA'I, ,SHES RAB
SKYONG GIS DPAL LDAN GSHIN RJE GSHED TSOGS BSTAN, ,GSHIN RJE
GSHED KYI YID BZHIN GYI NOR BU'I PHRENG BA ZHES BYA BA'I SGRUB
THABS RDZOGS SO,, ,,

RGYA GAR SHAR PHYOGS BHANG+GA LA'I PAndI TA D'A NA SH'I LA ZHES
BYA BAS GNAS BYIN GYIS BRLABS PA DRANG SRONG SRIN PO RI RANG
'GYUR DU BYAS PA'O,,