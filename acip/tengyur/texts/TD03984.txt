@15B #,
,RGYA GAR SKAD DU, SAm GHA AA NU SMRi TI BY'A KHY'A, BOD SKAD DU,
DGE 'DUN RJES SU DRAN PA'I BSHAD PA, 'JAM DPAL GZHON

@16A *, ,NUR GYUR PA LA PHYAG 'TSAL LO, ,BCOM LDAN 'DAS KYI NYAN
THOS KYI DGE 'DUN NI, LEGS PAR ZHUGS PA, RIGS PAR ZHUGS PA, DRANG
POR ZHUGS PA, 'DUD PAR ZHUGS PA, CHOS LA CHOS KYI RJES SU ZHUGS
PA, CHOS DANG MTHUN PA'I SPYOD PA YIN TE, DGE 'DUN

GYI NANG NA RGYUN DU ZHUGS PA LA ZHUGS PA'ANG YOD, DGE 'DUN GYI
NANG NA RGYUN DU ZHUGS PA'I 'BRAS BU MNGON SUM DU BYAS PA'ANG
YOD, DGE 'DUN GYI NANG NA LAN CIG PHYIR 'ONG BA LA ZHUGS PA YANG
YOD, DGE 'DUN GYI NANG NA LAN CIG PHYIR 'ONG BA'I 'BRAS BU MNGON
DU BYAS PA YANG YOD, DGE 'DUN GYI NANG

NA PHYIR MI 'ONG BA LA ZHUGS PA'ANG YOD, DGE 'DUN GYI NANG NA
PHYIR MI 'ONG BA'I 'BRAS BU MNGON DU BYAS PA YANG YOD, DGE 'DUN
GYI NANG NA DGRA BCOM PA'I 'BRAS BU MNGON DU BYAS PA YANG YOD,
DGE 'DUN GYI NANG NA DGRA BCOM PA LA ZHUGS PA YANG YOD DO, ,DE
RNAMS NI SKYES BU ZUNG BZHI DANG GANG

ZAG YA BRGYAD DE, DE DAG NI BCOM LDAN 'DAS KYI NYAN THOS KYI DGE
'DUN TE, TSUL KHRIMS PHUN SUM TSOGS PA, TING NGE 'DZIN PHUN SUM
TSOGS PA, SHES RAB PHUN SUM TSOGS PA, DAD PA PHUN SUM TSOGS PA,
THOS PA PHUN SUM TSOGS PA, RNAM PAR GROL BA PHUN SUM TSOGS

PA; RNAM PAR GROL BA'I YE SHES MTHONG BA PHUN SUM TSOGS PA'O,
,SREG PAR BYED PA DANG, RAB TU SREG PAR BYED PA DANG, THAL MO
SBYAR BAR 'OS PA DANG, BLA NA MED PA'I BSOD NAMS KYI ZHING, 'JIG
RTEN GYI SBYIN GNAS ZHES BYA BA NI DGE 'DUN RJES SU DRAN PA'I MDO
YIN NO, ,MI PHYED PA'I DANG

PA BRTAN PO DANG LDAN PA'I PHYIR DGE 'DUN TE, SLOB DPON DANG MI
SLOB PAR GYUR PA'I GANG ZAG STE, LAM LAS BDUD LA SOGS PA PHYIR
RGOL BA RNAMS KYIS DBYE BAR MI NUS PA'I PHYIR RO, ,TSOGS PA'I DON
GYIS NA DGE 'DUN NO, ,DE DAG GI RGYUD LA SLOB PA DANG MI SLOB
PA'I CHOS SKYES PA GANG YIN PA LA DAD

PA DE NI DGE 'DUN TE, DAD PA MI PHYED PA'I PHYIR RO, ,DE LAM GYI
BDEN PA LA MNGON PAR RTOGS PA'I DUS SU GZHAG GO, ,YANG JI LTAR
MNGON DU BYED PA DE LTAR BSTAN PAR BYA STE, BCOM LDAN 'DAS KYI
NYAN THOS KYI DGE 'DUN NI LEGS PAR ZHUGS PA ZHES RGYAS PAR GSUNGS
PA LA LEGS PAR ZHUGS

@16B PA ZHES BYA BA NI BSTAN PA YIN LA, LHAG MA NI BSHAD PA'O,
,TSIG DE DAG LAS BCOM LDAN 'DAS KYI NYAN THOS KYI DGE 'DUN LEGS
PAR ZHUGS PA NI SBYOR BA'I DGE SLONG STE, DGE BA YANG DAG PAR
BSGOMS PAS NA YANG DGE SBYONG STE, BSTAN PA RTZOM PA YIN PAR BLTA
BAR BYA'O, ,DE LA DGE

SBYONG GI DON NI MYA NGAN LAS 'DAS PA'O, ,DE LA RGYUN DU ZHUGS PA
NI RIGS PAR ZHUGS PA'O, ,DE'I RIGS PA NI CHOS BLA NA MED PA
BRNYES PAR BYED PAR 'GYUR RO ZHES GSUNGS SO, ,RIGS PA NI MYA NGAN
LAS 'DAS PA'I CHOS SO ZHES BYA BA'I DON TO, ,NGES PAR 'BYUNG BAS
NGES PAR 'BYUNG BA STE, RTAG TU

'BYUNG BAR RIGS PA'O ZHES BSTAN TO, ,DGE SBYONG NI 'PHAGS PA'I
LAM YAN LAG BRGYAD PA'O, ,DE LA ZHUGS PA NI DRANG POR ZHUGS PA
STE, BDUD RTZI'I SGO PHYE BA NI LAM DRANG POR BSTAN PA YIN NO
ZHES 'BYUNG NGO, ,DE LA DRANG PO GANG ZHE NA, 'PHAGS PA'I LAM MO,
,YON PO GANG ZHE NA,

SDIG CAN LTA BA YON PO'O ZHES TSIGS SU BCAD PA GSUNGS SO, ,DGE
SBYONG YANG DAG PAR BSGOM PA NI RGYUN DU ZHUGS PA STE, MYA NGAN
LAS 'DAS PAR ZHUGS PA YIN NO, ,YANG DAG PAR BSGOM PA NI, MNYAM DU
'BYUNG BA STE, LUS NGAG YID KYI LAS BYAMS PA DANG BCAS PA YIN NO,
,DE

LA LONGS SPYOD DANG, TSUL KHRIMS DANG, LTA BA MNYAM PA STE, DE LA
LONGS SPYOD MNYAM PA NI ZANG ZING GIS SO, ,BSLAB PA MNYAM PA NI
TSUL KHRIMS KYIS SO, ,LTA BA MNYAM PA NI YANG DAG PA'I LTA BAS
SO, ,DGE SBYONG LA BSTAN PA NI MTSAN NYID KYIS SO, ,DE KHONG DU
CHUD PAR BSTAN PA NI,

CHOS LA CHOS KYI RJES SU LTA BA ZHUGS PA YIN NO, ,DE LA ZHUGS PA
NAS DE SGRUB PAR BYED PA NI RJES SU GNAS PA STE, CHOS DANG MTHUN
PAR SPYOD PA ZHES BYA'O, ,DGE 'DUN GYI NANG NA RGYUN DU ZHUGS
PA'I 'BRAS BU MNGON DU BYAS PA YANG YOD CES BYA BA LA SOGS PA NI
MTHONG BA'I LAM GYI BZOD PA DANG, SHES

PA'I SKAD CIG MA BCO LNGA DANG, MJUG THOGS KYI RGYUN DU ZHUGS
PA'I 'BRAS BU BSTAN TE, BSGOM PA'I LAM LA RJES SU 'GRO BA'I YE
SHES SKAD CIG MA BCU DRUG PA LA RGYUN DU ZHUGS PA'I 'BRAS BU ZHES
BSTAN TO, ,SKAD CIG MA BCU DRUG GI 'OG TU NYON MONGS PA'I SKAD
CIG MA DRUG MA SPANGS PA'I BAR NI LAN

@17A *, ,CIG PHYIR 'ONG BA LA ZHUGS PA ZHES BYA'O, ,NYON MONGS
PA'I SKAD CIG MA DRUG PA SPANGS PA NI PHYIR 'ONG BA'I 'BRAS BU LA
GNAS PA ZHES BYA'O, ,NYON MONGS PA'I SKAD CIG MA BDUN PA SPANGS
PA NAS BRTZAMS TE, JI SRID NYON MONGS PA'I SKAD CIG MA DGU PA MA
SPANGS PA DE SRID DU

PHYIR MI 'ONG BA LA ZHUGS PA ZHES BYA'O, ,DGU PA ZAD NAS KYANG
SGRIB PA LNGA SPANGS PAR GYUR PA NI PHYIR MI 'ONG BA'I 'BRAS
BU'O, ,BSAM GTAN DANG PO LA 'DOD CHAGS DANG BRAL BA NAS BRTZAMS
TE, JI SRID SRID PA'I RTZE MO'I NYON MONGS PA DGU PA SPANGS PAR
MA GYUR PA DE SRID DU DGRA BCOM PA LA ZHUGS

PA ZHES BYA'O, ,SRID PA'I RTZE MO'I NYON MONGS PA DGU SPANGS PA
NI DGRA BCOM PA'I 'BRAS BU ZHES BYA'O, ,BSHAD MA THAG PA'I ZUNG
BZHI PO DE DAG LAS 'DI LTAR RGYUN DU ZHUGS PA'I 'BRAS BU DANG
RGYUN DU ZHUGS PA'I ZUNG DANG PO YIN NO, ,DGRA BCOM LDAN PA LA
ZHUGS PA DANG, DGRA BCOM PA NI

ZUNG BZHI PA STE, BSTAN MA THAG PA DE NI GANG ZAG YA BRGYAD DO,
,GANG ZAG MED PA'I CHOS THOS PAS BSAGS PA GANG ZHIG NYON MONGS PA
DANG, NYE BA'I NYON MONGS PA THAMS CAD ZANG ZING 'DZAG PAS NA
GANG ZAG GO, ,PHUNG PO LNGA RNAMS 'DUS PA LA SKYES BU GANG ZAG
CES BRJOD DO, ,BSHAD

MA THAG PA DE DAG LA BCOM LDAN 'DAS KYI NYAN THOS ZHES BYA'O,
,SANGS RGYAS BCOM LDAN 'DAS KYI RJES SU NYAN PAS NA NYAN THOS
ZHES BYA'O, ,DE DAG NI MI PHYED PA'I DON GYIS DGE 'DUN TE, GZHAN
GYI TSOGS PA LAS DGE 'DUN KHYAD PAR DU BYAS PA'I PHYIR RO, ,TSUL
KHRIMS PHUN SUM TSOGS

PA ZHES SMOS PA NI TSUL KHRIMS DRAL BA'I NYES PA SPANGS PA'I
PHYIR MCHOG TU PHUN SUM TSOGS PA STE, DE DANG LDAN PA ZHES BYA
BA'I DON TO, ,BCOM LDAN 'DAS KYIS 'DIR YANG DAG PA'I LTA BA DANG,
YANG DAG PA'I RTOG PA DANG LDAN PA'I RANG BZHIN DE LTA BU NYID NI
'PHAGS PA'I TSOGS KYI TSUL KHRIMS

YIN NO ZHES BKA' STZAL PA NI SLOB PA DANG MI SLOB PA'I TING NGE
'DZIN PHUN SUM TSOGS PA DANG YANG DAG PAR LDAN PA ZHES BYA BA'I
DON TO, ,SHES RAB PHUN SUM TSOGS PA ZHES BYA BA NI BDEN PA RTOGS
PA'I SHES RAB KYI MTSAN NYID DANG LDAN PA ZHES BYA BA'I DON TO,
,DAD PA PHUN SUM TSOGS PA ZHES

@17B BYA BA NI MI PHYED PA'I MTSAN NYID DANG LDAN PA ZHES BYA'O,
,THOS PA PHUN SUM TSOGS PA ZHES BYA BA NI THOS PA GANG ZHIG LA
BAG LA NYAL SPANGS PA DANG RJES SU MTHUN PA DE LTA BU 'DZIN PA NI
THOS PA PHUN SUM TSOGS PA'O, ,RNAM PAR GROL BA PHUN SUM TSOGS PA
ZHES BYA BA NI RNAM PAR GROL BA NI NYON

MONGS PA SPANGS PA STE, DE LTA BU'I RNAM PAR GROL BA'I PHUN SUM
TSOGS PA DANG LDAN PA NI RNAM PAR GROL BA PHUN SUM TSOGS PA'O,
,RNAM PAR GROL BA'I YE SHES MTHONG BA PHUN SUM TSOGS PA NI BAG LA
NYAL SPANGS NAS RNAM PAR GROL BA'I YE SHES MTHONG BA STE, YE SHES
NI ZAD PA SHES PA LA

SOGS PA MTHONG BA NYID DE MI SLOB PA DANG YANG DAG PA'I LTA BA LA
SOGS PA YIN NO, ,YANG NA YE SHES MTHONG BA MNGON SUM DU BYAS PA
STE, MNGON SUM DU BYAS PA LA 'JIG RTEN MTHONG BA ZHES BYA BAR
GRAGS TE, DE NYID NI YE SHES SO, ,DE LTA BA PHUN SUM TSOGS PA
DANG LDAN PA NI RNAM PAR GROL BA'I

YE SHES MTHONG BA PHUN SUM TSOGS PA YIN NO, ,SREG PAR BYED PA
ZHES BYA BA NI SREG PAR BYED PAS SREG PAR BYED PA STE, DE LTA BAS
NA RNAM PA THAMS CAD DANG KHYAD PAR THAMS CAD SREG PAR BYED PAS
NA SREG PAR BYED PA'O, ,RAB TU SREG PAR BYED PA NI ZHES BYA BA
LA, MA DAD PA KHYAD PAR CAN GYIS

SREG PAR BYED PA'I PHYIR RO, ,DAD PA DRAG PO NI 'DIR MED DE, BSOD
NAMS DPAG TU MED PA'I 'BRAS BU DANG LDAN PA'I PHYIR RO, ,DE LTAR
YANG 'DI SKAD GSUNGS PA YIN TE, GANG ZHIG ZLA BA RE RE LA, ,MCHOD
SBYIN BRGYA STONG MNYAM BYAS PAS, ,DGE 'DUN RNAMS LA DAD BYAS PA,
,DE YI

BCU DRUG CHAR MI PHOD, ,THAL MO SBYAR BAR 'OS PA ZHES BYA BA NI
BSOD NAMS CHE ZHING MCHOD PA'I PHYIR THAL MO SBYAR TE PHYAG BYA
BAR 'OS PA NYID YIN NO, ,'DUD PAR 'OS PA ZHES BYA BA NI 'DUD PA
RJES SU 'GRO BAR BYA BA YIN PA'I PHYIR RO, ,BLA NA MED PA'I BSOD
NAMS KYI ZHING ZHES BYA BA NI DE LAS GONG

NA MED PA NI BLA NA MED PA'O, ,BSOD NAMS KYI ZHING NI BSOD NAMS
KYANG YIN LA ZHING YANG YIN PAS BSOD NAMS KYI ZHING NGO, ,LHAN
CIG 'GRO BA DE YANG DGE BA DPAG TU MED PA'I 'BRAS BU DANG LDAN
PA'I PHYIR RO, ,SBYIN PA'I GNAS SU GYUR PA ZHES BYA BA LA 'JIG
RTEN THAMS CAD KYI YON

@18A *, ,DBUL BA BYAS NA YON DE'I 'BRAS BU DPAG TU MED PA'I PHYIR
RO, ,DE YANG 'DI SKAD DU, BRGYA BYIN GANG GIS DGE 'DUN LA, ,SBYIN
PA BTANG ZHING YON PHUL BA, ,DE YI MCHOD SBYIN LAGS PAR BYAS,
,TSOGS KYI MCHOG LA PHUL DE YIS, ,'BRAS BU CHEN PO

'BYUNG BAR NI, ,'JIG RTEN RIG PA RNAMS KYIS GSUNGS, ,ZHES TSIGS
SU BCAD PA GSUNGS SO, ,DGE 'DUN RJES SU DRAN PA'I BSHAD PA SLOB
DPON THOGS MED KYIS MDZAD PA RDZOGS SO,, ,,RGYA GAR GYI MKHAN PO
DGE SLONG AA DZI TA SHR'I BHA DRA DANG, BOD KYI LO TZ'A BA DGE
SLONG SH'AKYA 'OD KYIS

BSGYUR TE GTAN LA PHAB PA,,