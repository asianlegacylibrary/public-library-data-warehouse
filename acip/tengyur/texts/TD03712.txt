@100A #, ,RGYA GAR SKAD DU, T'I Y'A NA BYA BA
STV'Am NA N'A MA, BOD SKAD DU, THEG PA GSUM RNAM PAR GZHAG PA
ZHES BYA BA, SANGS RGYAS DANG, BYANG CHUB SEMS DPA' THAMS CAD LA

PHYAG 'TSAL LO, ,GANG GI THEG GSUM NYID BZHON SBYIN PA'I PHYAG NA
RI RAB BRKYANG NAS, ,RANG GI SHA DANG KHRAG DAG CHAGS BRAL 'GRO
LA RNAM 'GYED PA, ,THEG GSUM GSUNG PO SH'AKYA DBANG PO NYID LA
PHYAG 'TSAL NAS, ,BLA MA'I BKA' DANG GZHUNG MANG MTHONG PHYIR
THEG GSUM RNAM

GZHAG BYA, ,THEG PA RNAMS NI GSUM NYID DU RNAM PAR GZHAG PAR
MTHONG STE, NYAN THOS DANG LDAN PA'I THEG PA DANG, RANG SANGS
RGYAS KYI THEG PA DANG, ZAB CING RGYA CHE BA DANG LDAN PA'I THEG
PA'O, ,DE LA NYAN THOS DANG LDAN PA'I THEG PA NI RNAM PA GNYIS
TE, BYE BRAG SMRA BA DANG, MDO SDE

PA'O, ,YANG BYE BRAG TU SMRA BA NI, KHA CHE'I DANG, YUL DBUS KYI
ZHES BYA'O, ,NGA [*DA?] NI RANG GI GRUB PA'I MTHA' CUNG ZAD BRJOD
DE, DBANG PO DANG DON LAS 'BYUNG BA'I BLO RNAM PA MED CING, DBANG
PO DON MA LUS PA NI GONG BU DANG MTHUN PAR GNAS PA'I RDUL PHRA
RAB CHA SHAS MED PA'I NGO BOR

@100B RTOG CING 'DUS BYAS THAMS CAD MI RTAG LA BDAG MED PAR 'DOD
PAS TE, NAM MKHA' DANG 'GOG PA DAG DANG, DE BZHIN NYID RNAMS RTA
PAR 'DOD PAS RNAM PAR SPYOD PA 'O, ,'DI DAG NI 'BRAS BU ME SHI BA
LTAR BSTAN DU MED PA DANG, DE'I SNGON DU SONG BA'I PHUNG PO LHAG
MA DANG BCAS PA

ZHES BYA BA DANG GNYIS SU GRUB PA BYED PA STE, DE DAG GRUB PA
GCIG DANG SGRUB PA LA GNAS PA BDUN GYI SKYES BU 'PHAGS PA'I
KHONGS SU GTOGS PA ZUNG BZHI DANG, GANG ZAG BRGYAD CES BSGRAGS PA
'DI LTA 'DI LTAR RGYUN DU ZHUGS PAR ZHUGS PA DANG, RGYUN DU ZHUGS
PA DANG, LAN

CIG PHYIR 'OD PA'I PHYIR ZHUGS PA DANG, LAN CIG PHYIR 'ONG BA
DANG, PHYIR MI 'ONG BA'I PHYIR ZHUGS PA DANG, PHYIR MI 'ONG BA
DANG, DGRA BCOM PA'I PHYIR ZHUGS PA DANG, DGRA BCOM PA STE GO
RIMS BZHIN NO, ,YUL DBUS KYI BYE BRAG TU SMRA BA RNAMS KYANG GNAS
'DI RNAMS MNYAM

BA STE, PHRA MO DAG NI DE DAG NYID 'DON PA'I CHOS MNGON PA RGYA
CHER BLTA'O, ,MDO SDE PA RNAMS NI BLO RNAM PA DANG BCAS PA NYID
DU SKYE BAR RTOG CING BLO'I RNAM PA RNAMS KYANG DE DANG 'DRA BA
GZHAN GYI RNAM PA LAS SKYE LA, DE YANG RDUL PHRA RAB KHA DOG DANG
RJES SU MTHUN PAR GNAS PA'I BDAG NYID

DU 'DOD DO, ,YANG 'DI DAG NI DUS GSUM DAG 'DI KHAS MI LEN CING
'DUS MA BYAS RNAMS KYANG MO GSHAM GYI BU DANG 'DRA BAR 'DOD PA
STE, 'BRAS BU DANG DE LA 'DOD PA DANG GNAS PA SNGA MA BZHIN TE,
'ON KYANG MDO SDE PA RNAMS NI RANG SANGS RGYAS SU 'GYUR BA'I SKAL
BA CAN NO, ,

'DI NI NYAN THOS KYI THEG PA RNAM PAR GZHAG PA 'O, ,ZHUGS PA DANG
DE LA GNAS PA DANG, ,DE NYID DBANG PO'I KHYAD PAR GYIS BSE RU
LTAR RGYU BA DANG TSOGS DANG, SPYOD PA DANG BZHIR SANGS RGYAS NI
RNAM PAR GNYIS LAS BZHIR 'GYUR BA'O, ,'DI DAG GI KHONG DU CHUD PA
NI MTHUN

PAR RTEN CING 'BREL BAR 'GYUR BA YAN LAG BCU GNYIS LAS 'KHOR BAR
BYUNG BA DANG, DE 'GAGS PAS MYA NGAN LAS 'DAS PAR 'GRO BAR RTOGS
PA 'O, ,'DIR 'DI DAG GI BAR CHAD MED PA'I LAM NYI TSE BSHAD PA
LTAR YIN GYI, 'BRAS BU THOB PA LA PHAN PA'I SDOM PA'I TSUL KHRIMS

@101A *, ,LA SOGS PA NI NYAN THOS RNAMS DANG MTHUN PAR DE LA
'BYUNG ZHING, 'BRAS BU'I BDAG NYID KYANG ZHI BA NYID NYAN THOS
RNAMS DANG MNYAM PAS GNAS PA'O, ,'DI DAG LA NGES PAR TSUL KHRIMS
KYI SDOM PA LA GNAS PA 'BYUNG BA DANG, RTEN CING 'BREL PAR 'BYUNG
BA

RTOGS PAR 'GYUR BA'I RKYEN 'BYUNG BA NI TSONG DPON BDEN PAR SMRA
BA BZHIN TE, BSKAL PA BRGYA'I BAR DU DE DANG 'BREL BA'I LAS DE
DAG GIS BSAGS PA'I PHYIR RO, ,RTEN CING 'BREL PAR 'BYUNG BA RNAMS
JI LTAR BSGOM PA NI 'DIR MA SMRAS TE, GZHUNG MANGS PA LA MI DGA'
BA DANG,

MDO SDE RNAMS LAS GSAL BAR SNANG BAS SO, ,'DI NI RANG SANGS RGYAS
KYI THEG PA RNAM PAR GZHAG PA'O, ,ZAB CING RGYA CHE BA DANG LDAN
PA'I THEG PA NI RNAM PA GNYIS TE, ZAB PA 'BA' ZHIG DANG LDAN PA
DANG, ZAB PA DANG, RGYA CHE BA GNYI GA DANG LDAN PA'O, ,'DI DAG
NYID LA THEG

PA CHEN PO ZHES BRJOD CING, DBYE BA RNAM PA GNYIS NYID LA SLOB
DPON SNGA MAS PHA ROL TU PHYIN PA'I TSUL DANG, GSANG SNGAGS KYI
TSUL GYI THEG PA CHEN PO ZHES KYANG GZHAG PA'O, ,GAL TE GCIG LA
NI ZAB PA NYI TSE LDAN ZHING, DE BZHIN DU GCIG LA NI ZAB PA DANG
RGYA CHE BA GNYI GA

DANG LDAN NA, DE'I TSE THEG PA DAG NI BZHIR 'GYUR BA MA YIN NAM,
JI LTAR NA THEG PA GSUM DU RNAM PAR GZHAG CE NA, 'DI LA NYES PA
MED DE, BDEN PA GNYIS LA GNAS PAS BDAG DANG GZHAN GYI DON PHUN
SUM TSOGS PA BSGRUB PA LA DBYE BA MED PAS SO, ,DE LTA NA CI'I

PHYIR ZAB PA 'BA' ZHIG DANG LDAN PA DANG, ZAB CING RGYA CHE BA
GNYI GA DANG LDAN PA'I KHYAD PAR 'BYUNG, GZHAN DU NA 'DI DAG GI
BDEN PA GNYIS NYID LA KHYAD PAR YOD PAR BRJOD DGOS SO, ,'DI NI
LEGS PAR SMRAS PA STE, DON DAM PA'I BDEN PA NYID LA NI NAM YANG
DBYE BA 'GA'

ZHIG KYANG 'BYUNG BA MED LA, KUN RDZOB NYID KYI ZAB PA DANG RGYA
CHE BAR 'GYUR BA'O, ,CI'I PHYIR KUN RDZOB KYI BDEN PA LA KHYAD
PAR YOD KYI, DON DAM PA'I BDEN PA LA DE MI DMIGS, KUN RDZOB TZAM
GYIS RGYA CHE BAR YANG JI LTAR 'GYUR, 'DI NA DON DAM PA'I BDEN PA
DBU MA PA RNAMS KYIS

@101B RNAM PAR GZHAG PA NI YOD PA DANG MED PA DANG, YOD PA DANG
MED PA GNYIG DANG, YOD PA DANG MED PA GNYI GA MA YIN PA ZHES BYA
BA'I MTHA' RNAM PA BZHI LAS NGES PAR GROL PA, SPROS PA'I MTSAN MA
NUB PA DAG GI LAS 'DAS PA NYID YIN NO, ,TSUL 'DI LAS GZHAN PA'I
DON DAM PA'I BDEN

PA RNAM PAR 'JOG NA DE'I TSE NGES PAR YOD PA LA SOGS PA'I MTHA'
RNAM PA BZHIR 'JUG PAR 'GYUR TE, GANG MTHA' RNAM PA BZHI YANG MA
YIN LA DBU MA DAG GIS RNAM PAR GZHAG PA'I BDEN PA YANG MA YIN PA
DE NI NAM YANG BRNYES PAR MI 'GYUR RO, ,GAL TE MTHA' RNAM PA BZHI
LAS 'GA'

ZHIG DON DAM PA'I BDEN PAR YONGS SU RTOGS NA DE'I TSE RNAL 'BYOR
SPYOD PA PA KHO NA BAS 'BAD PA CHUNG DUS RNAM PAR BZLOG PAR NUS
SO, ,DE'I PHYIR DON DAM PA'I BDEN PA BCOM LDAN 'DAS DANG KLU
SGRUB LA SOGS PAS RNAM PAR GZHAG PA LAS KHYAD PAR GYUR PA'I DON
DAM PA'I BDEN PA

GNYIS PA NI MED DO, ,KUN RDZOB TZAM GYI LTAR RGYA CHE BAR 'GYUR
ZHES GANG SMRAS PA NI 'DIR, DMIGS PA RNAM PAR DAG PA DANG, ,GROGS
KYI MTHU DANG SPYOD PA YIS, ,BLO LDAN RNAMS KYI THEG PA NI, ,CHEN
PO'I CHEN PO NYID DU BSGRAGS, ,'DI'I DON NI JI LTAR SNANG BA'I
DMIGS PA RNAMS

RNAM PAR DAG PA'I LHA'I BDAG NYID DU MNGON PAR RTOGS PAS, ,DMIGS
PA RGYA CHE BA DANG, DUS GSUM DU RGYAL BA RNAMS KYIS BRTEN PA'I
DAM TSIG RNAMS YID BZHIN DU BZUNG BAS KHYAD PAR DU BYUNG BA'I
BYIN GYI RLABS SKYE BAR 'GYUR BA GROGS ZHES BYA BA RGYA CHE BA
DANG, JI LTAR

SANGS RGYAS DANG SA BCU'I DBANG PHYUG RNAMS 'GRO BA'I DON SPYOD
PA DANG, ZHING YONGS SU DAG PAR BYIN GYIS RLOB PA LTAR RJES SU
SKYES PA'I SPYOD PA RGYA CHE BA STE, 'DI DAG DBU MA PA RNAMS LAS
KHYAD PAR DU GYUR PAS DE DAG LA RGYA CHE BA NYID MED PA KHO NA'O,
,DE BAS KUN RDZOB KHO NAS RNAM

BAR GZHAG PA'I BYE BRAG GO, ,RGYA CHE BA RNAM PA DE DAG GIS NI
THEG PA RNAMS SANGS RGYAS DANG MNYAM PAR BKOD PA MA YIN NAM, DE
LTA NA NI DON DAM PA'I BDEN PA KHO NA DANG CIG SHOS BYE BAR MI
'GYUR TE, THAMS CAD 'BRAS BU LA GNAS PA YIN PA'I PHYIR RO ZHE NA,
BDEN MOD KYI 'ON KYANG

@102A *, ,GANG 'DIR DON DAM PA'I BDEN PA LHUN GYIS GRUB PA LA
SOGS PAS MI 'JUG PA LTAR NI 'DI'I KUN RDZOB MA YIN TE, JI SRID
DON DAM PA RTOGS PA DE SRID RTZOL BA DANG BCAS SHING LHAG PAR
SPYOD PAS SO, ,DE LTAR NA NI DBU MA PA RNAMS KYANG YIN PAS 'DI LA
ZAB

CING RGYA CHE BA DANG LDAN PAR JI LTAR BRJOD CE NA MA YIN TE, DBU
MA PA RNAMS NI RGYA CHE BA DANG BRAL BAS, BSKAL PA GRANGS MED PA
GSUM GYI 'BRAS BU LA 'JUG CING, RNAL 'BYOR SPYOD PA PA RNAMS
KYANG NGO, ,DE BZHIN DU NYAN THOS DANG RANG SANGS RGYAS RNAMS
KYANG BSKAL PA GRANGS

MED PA BZHIS RANG GI 'BRAS BU DAM PA LEN LA, THEG PA'I MCHOG LA
ZHON PA RNAMS NI DUS CUNG ZAD KYIS MI GNAS PA'I MYA NGAN LAS 'DAS
PA THOB STE, DE BAS NA KHYAD PAR CHEN PO DANG BCAS PA'O, ,DE LTA
YIN DU ZIN KYANG 'DI NA DON DAM PA'I BDEN PA DANG DBYER MED DE,
DON DAM

PA'I BDEN PA YONGS SU GRUB PA BYANG CHUB SEMS DPA' BYAMS PAS
THOGS PA MI MNGA' BA'I SPYOD PAS BTZUN MO'I 'KHOR DU RNAM PAR
RTZE BA LA SOGS PA SPYOD PAS 'GRO BA SMIN PAR 'GYUR ZHING BDAG
NYID KUN DU 'CHING BA MI 'BYUNG BA LTAR THEG PA 'DI LA GNAS PA
RNAMS KYANG THABS DANG

SHES RAB SNYOMS PAR 'JUG PA LA SOGS PA SMAD PA RNAM PA DU MA
SPYAD PAS TSOGS YONGS SU RDZOGS PAR 'GYUR RO, ,'DI NI THABS KYI
RNAM PAR 'PHRUL PA RMAD DU BYUNG BA NYID DE, SKYE BO GANG DAG
LHAG PAR CHAGS PA DANG LDAN PA DANG, DE BZHIN LHAG PAR NGA RGYAL
DANG LDAN PA'I BAR RNAMS

NYAN THOS DANG, RANG SANGS RGYAS KYI THEG PA LA SOGS PA LA
SBYANGS PA THAR PA'I SKAL BA CAN MA YIN PA RNAMS LA 'DOD CHAGS
DANG BCAS PA'I SPYOD PA LA SOGS PA BSTAN PAS SEMS YONGS SU DGA'
BAR BYAS TE, RIM GYIS TSOGS YONGS SU BSAGS NAS SEMS KYI RGYUD

GSER BSREGS PA LTAR GYUR PA NA 'DOD CHAGS DANG BRAL BA'I SPYOD PA
RDZOGS PA'I RIM PA KUN NAS SPROS PA DANG BRAL BA NYID RTOGS PAR
'GYUR TE, DE BAS NA THEG PA'I MCHOG 'DI NYID SKYE BO MA LUS PA
BZHON PAR BYA BA DAM PA RNAMS YID 'PHROG PA'O, ,DE'I PHYIR ZLA
GSANG THIG LE LA

@102B SOGS PA RNAL 'BYOR GYI RGYUD RNAMS LAS, MI BZA' BA NI CUNG
ZAD MED, ,MI BYA BA NI CUNG ZAD MED, ,THAMS CAD THABS SHES SEMS
KYIS NI, ,DOGS MED GYUR PAS LONGS SPYOD BYA ,ZHES BYA BA LA SOGS
BRGYA CHER GSUNGS PA NI DON GYI DBANG RNAM PA GNYIS LA BRTEN PA
STE, SKYE

BO GANG DAG THEG PA GZHAN LAS SPANGS PA RNAMS CHAD PA STONG PAS
ME 'BAR BA'I KHYIM NAS 'BYUNG BA LTAR DREGS PA DRANG BA TZAM GYI
CHED DU GSUNGS LA, YANG GANG DAG YUL RING POR RDZOGS PA'I RIM PA
BSGOMS PAS 'DOD CHAGS LA SOGS PAS MI 'PHROGS PA 'DAM GYI PADMA
LTA BU

RNAMS KHO NA LA BRTEN TE GSUNGS PA'O, ,GZHAN DU 'DOD CHAGS LA
SOGS PA THA MAL BAS 'CHING BAR MI 'GYUR NA, SKYE BO THAMS CAD
THAR PA'I GNAS SU PHYIN PAR 'GYUR LA, DAM TSIG LAS NYAMS PA YANG
'GA' YANG MI 'BYUNG BAR 'GYUR TE, DE NYID KYIS NGAN SONG YANG
RNAM

PAR CHAD PAR THAR BAR 'GYUR RO, ,DE'I PHYIR GANG DAG STONG PA
NYID LA SEMS MNGON PAR DAD PA DE DAG GIS KYANG 'DOD CHAGS LA SOGS
PA'I 'BRAS BU NGES PAR NYAMS SU MYONG BAR BYA DGOS TE, LHA'I RNAL
'BYOR YANG, YANG DAG PA JI LTA BA BZHIN MTHONG BA'I BAR CHAD BYED
PA NA 'DOD

CHAGS LA SOGS PA RNAMS LTA SMOS CI DGOS, DE'I PHYIR RDO RJE'I
DKYIL 'KHOR GYI RGYAN ZHES BYA BA RNAL 'BYOR CHEN PO'I RGYUD LAS
RNAM PA MANG POR KUN RDZOB KYI BDEN PA RNAM PAR BZHAG NAS YANG
GSUNGS PA, DNGOS MED NYID KYI PHYOGS LA YANG, ,LAS KYI 'BRAS BU
LA SOGS PA, ,

RMI LAM BZHIN DU NYAMS MYONG BA, ,'DI NI MNGON SUM DAG TU 'BYUNG,
,ZHES BYA BA LA SOGS PAS RGYA CHEN DON DAM PA'I BDEN PA MNGON DU
MA GYUR GYI BAR DU KUN RDZOB BDEN PA LA GUS PAS GNAS PAR GSUNGS
SO, ,'DI NI KUN RDZOB NYID DU YANG MA DAG PAR MED PAR SMRA BA
'GA' ZHIG BYUNG NA

NI MNGON SUM DU RIGS PA SBYIN ZHING BDEN PA GNYIS LA GNAS PA'I,
THEG PA RAB KYI MCHOG 'DI NI, ,TSUL LA GNAS NA THOB PAR 'GYUR,
,ZHES BYA BA LA SOGS PA RGYUD RNAMS TSIG MED PAR 'GYUR TE, DE'I
TSE DON DAM PA'I BDEN PA KHO NA LA GNAS PA'I PHYIR RO, ,GZHAN
YANG

@103A *, ,JI LTAR DUG SNGAGS KYIS RIMS MI 'PHEL BA ZHES BYA BA
THOS PA TZAM DANG, GZUNG BA DANG DE SHES PA LA DUG MI GNOD PAR
SHES PA TZAM GYIS NI DUG CHEN PO RNAMS ZHI BAR NUS PA MA YIN GYI
YONGS SU BSGRUBS PA'I SKYES BUS ZHI BAR BYED DO, ,DE BZHIN DU DE
KHO

NA'I RNAM PAR DAG PA THOS PA DANG, DER 'GYUR BA'I LAM STON PA
GZUNG BA DANG, RNAM PAR DAG PA DANG LDAN PA RNAMS 'CHING BAR MI
'GYUR, SHES PA TZAM GYIS 'DOD CHAGS LA SOGS PAS MI GNOD PAR 'GYUR
BA NI MA YIN NO ZHES BYA BA'O, ,SHIN TU SPROS PAS CHOG GO, ,RANG

GI BRJOD PAR BYA BA NGES PAR GZUNG STE, RNAL 'BYOR SPYOD PA DANG,
DBU MA PA'I DBYE BAS ZAB PA TZAM DANG LDAN PA'I THEG PA NI RNAM
PA GNYIS YIN LA, RNAL 'BYOR SPYOD PA RNAMS KYANG, SHES PA RNAM PA
DANG BCAS PA DANG, RNAM PA MED PA'I BYE BRAG GIS RNAM PA GNYIS
SO, ,

DE BZHIN DU DBU MA PA YANG KUN RDZOB SHES PA'I RNAM PAR SMRA BA
DANG, DE BAG CHAGS SU SMRA BA'I BYE BRAG GIS RNAM PA GNYIS SO,
,DA NI DE DAG GI 'DOD PA'I RANG BZHIN BRJOD DE, SHES PA RNAM PA
DANG BCAS PA RNAMS NI SEMS RANG RIG PA SKAD CIG MA'I BDAG NYID MI
RTAG PA RGYUN

MA CHAD PAR 'BYUNG BA 'DI NYID KYI PHYI ROL LTA BUR RNAM PAR GNAS
PA'I DON NYAMS SU MYONG BA YIN GYIS 'DI NA BDAG DANG SKYES BU LA
SOGS PA'I 'DZIN PA PO GZHAN NI 'GA' YANG MED LA, PHYI ROL NA DUM
BUR GYUR PA LTAR GNAS PA'I DON RNAMS NI RANG GI RNAM PAR SHES PA
NYID KYI

RNAM PA DE LTAR NAM MKHA' LA BRTEN NAS SNANG BA 'BYUNG GI ,GZHAN
DBANG PHYUG GIS PHYUNG BA LA SOGS PA'I DON GZUNG BAR BYA BA NI
'GA' YANG MED PA'O, ,THAMS CAD RANG GI RNAM PAR SHES PA'I BDAG
NYID KHO NA BAS GANG LA YANG RJES SU MA CHAGS PA DANG KHONG KHRO
BA LA SOGS PA'I

SKABS MI 'BYED PAR TSOGS YONGS SU RDZOGS PAR BYAS NAS, SEMS DE
NYID RNAM PAR DAG PA'I YE SHES THA MAL PA'I MNGON PAR ZHEN PA
DANG BRAL BA'I BDAG NYID SKAD CIG MA RJES SU 'BREL PAR 'BYUNG BAR
GNAS GYUR PA NI 'BRAS BU SANGS RGYAS ZHES RTOG PA'O, ,SHES PA

@103B RNAM PA MED PAR SMRA BA RNAMS NI SEMS RANG RIG PA RGYUN
'BREL PAR 'JUG PA SKAD CIG MA'I BDAG NYID RNAM PA DANG BRAL BA
'GA' YANG RIG PAR MI BYED PA DE DAG GCIG DANG THA DAD LAS GROL
BA'I BAG CHAGS RNAMS RAB TU DAG CING, RNAM PA THAMS CAD DANG BRAL
BA RANG RIG

PA'I BDAG NYID KYI BEMS PO MA YIN PA'I YE SHES SU GNAS YONGS SU
GYUR PA 'DI NI 'BRAS BU YANG DAG PAR RDZOGS PA'I SANGS RGYAS SU
RNAM PAR DPYOD PAR BYED DO, ,DBU MA PA KUN RDZOB SHES PA'I RNAM
PAR SMRA BA RNAMS NI DON DAM PA'I RIGS PA'I TSOGS KYIS SEMS DANG

YE SHES DAG YOD PA MA YIN PAR SMRA LA, KUN RDZOB TU 'DI LTAR RNAM
PAR GZHAG PA THAMS CAD SEMS DANG YID KYI RNAM PA YUL DU GNAS PA
KHO NAR RTOG GO, ,DE BZHIN DU KUN RDZOB BAG CHAGS SU SMRA BA
RNAMS KYI 'DOD PA NI DON DAM PA'I BDEN PA SNGA MA LTA BU LAS KUN

RDZOB TU RNAM PAR GZHAG PA RNAMS NI BAG CHAGS RNAMS KHO NA YIN
GYI, SEMS NI RNAM PA DANG, 'GRO BA'I BDAG NYID DU SNANG BA MA YIN
NO ZHES PAR RO, ,'DI GNYIS RTEN CING 'BREL PAR 'BYUNG BA'I BDAG
NYID 'DOD PA DANG, SEMS DANG RANG RIG PA 'GOG ,RIGS PA

BSGRUB PA NI MTHUN NO, ,KHA CIG NA RE 'DI GNYIS KYIS LTA BA GZHAN
SEL BA NA RIM PA BZHIN DU, YOD DANG MED DANG YOD MED DANG, ,YOD
MED GNYI GA MIN PA STE, ,ZHES PA DANG, RTAG DANG MI RTAG RTAG MI
RTAG ,RTAG DANG MI RTAG GNYI GA MIN, ,ZHES PAS GO RIMS BZHIN DU
MU

BZHI RNAM PAR RTOG PA MI 'DRA'O ZHES ZER RO, ,ZAB CING RGYA CHE
BA DANG LDAN PA'I THEG PA NI BYA BA DANG, SPYOD PA DANG, RNAL
'BYOR DANG, RNAL 'BYOR CHEN PO DANG, RNAL 'BYOR BLA NA MED PA
ZHES BYA BAS RNAM PA LNGAR 'GYUR RO, ,'DIR 'DI DAG GI RANG GI NGO
BO NI RNAM PAR GSAL BAR

BLA MA RNAMS KHO NA LAS SHES PAR NUS KYI, GZHUNG GI TSIG RNAM PAR
SBYAR BAS MA YIN PA DANG, RAGS PA RNAMS NI DE KHO NA LA 'JUG PA
LA SOGS PA'I GZHUNG RNAMS SU YANG RNAM PAR GTAN LA PHAB BAS, 'DIR
BDAG GIS GSAL BAR DBYE BAR MI BYA BAR GZHAG GO, ,'DI NI

@104A *, ,ZAB CING RGYA CHE BA'I THEG PA'I RNAM PAR GZHAG BA'O,
,GAL TE THEG PA GSUM KHO NA YIN NA THEG PA GCIG TU RNAM PAR BSHAD
PA DE JI LTAR 'GYUR, 'DI NI NGES PA MED DE 'BRAS BU LA DANG, RGYU
LA BRTEN PA'I PHYIR TE, THEG PA THAMS CAD NGES PAR NYE BA DANG
RING BA

RDZOGS PA'I SANGS RGYAS SU 'GYUR BAS 'BRAS BU LA BRTEN PA BSHAD
PA STE, DE BAS NA MTSAN YANG DAG PAR BRJOD PA LAS, THEG PA GSUM
GYIS NGES 'BYUNG LA, ,THEG PA GCIG GI 'BRAS BUR GNAS, ,ZHES
GSUNGS PA NYID THEG PA THAMS CAD 'BRAS BU YANG DAG PAR RDZOGS

PA'I SANGS RGYAS SU 'GYUR BAR DGONGS LA, BCOM LDAN 'DAS 'JAM DPAL
YANG GDUL BYA'I DBANG LAS THEG PA GSUM CHAR LA ZHON CING, CHOS
KYI SKU LAS KYANG MA G-YOS BA'O ZHES BSTOD PA BRJOD PA'O, ,RGYU
LAS KYANG THEG PA THAMS CAD NI BDAG DANG GZHAN LA SPONG ZHING,

'BRAS BU SANGS RGYAS NYID SKYED PA DANG, CHOS KYI DBYINGS LA THA
DAD PA MED PA NA STE, DON 'DI LA DGONGS NAS, THEG PA GCIG CING
TSUL YANG GCIG YIN TE ZHES BYA BA LA SOGS PA RGYA CHER GSUNGS SO,
,GAL TE 'GA' ZHIG THEG PA BSAM GYIS MI KHYAB PAR BSGRUB PA BCOM
LDAN 'DAS KYI

BKA' LANG KAR GSHEGS PA LA SOGS PA'I MDO LAS SHES SO ZHE NA,
'DIR, JI SRID SEMS NI 'JUG GI BAR, ,THEG PA DAG LA THUG BA MED
CING BYA BA 'DI NI THEG PA GSUM RNAM PAR GZHAG PA ZHON PA'I THEG
PA PA RNAMS NYID KHA CIG RTEN CING 'BREL PAR 'BYUNG BA MNGON DU
BYED PA DANG,

LA LA MI SDUG PA SGOM PA DANG, LA LA ZAD PAR GYI SKYE MCHED SGOM
PA'I BAR GYIS ZHUGS PA BSAM GYIS MI KHYAB PA LA GZIGS PA YIN GYI
RNAM PAR GZHAG PA GSUM GYIS BSDUS PA'I THEG PA GZHAN NI MI 'BYUNG
STE, DE DAG LAS GZHAN PA'I LTA BA NI NGES PAR PHYI ROL MU STEGS
PAR

'GYUR BA'I PHYIR RO, ,DE LTAR THEG PA GSUM RNAMS GSAL BKOD PAS,
,'GRO RNAMS GUS BCAS THEG GSUM MYUR ZHON NAS, ,SRID MTSO LAS RGAL
BDE BA CHEN PO'I BDAG ,STUG PO BKOD PA NYID DU 'GYUR BAR SHOG
,THEG PA GSUM RNAM PAR GZHAG PA ZHES BYA BA SLOB DPON

@104B MKHAS PA CHEN PO RIN CHEN 'BYUNG GNAS ZHI BA'I ZHAL SNGA
NAS MDZAD PA RDZOGS SO,, ,,RGYA GAR GYI MKHAN PO KRishnA PA DANG,
ZHU CHEN GYI LO TZ'A BA DGE SLONG CHOS KYI SHES RAB KYIS BSGYUR
CING ZHUS TE GTAN LA PHAB PA'O,, 