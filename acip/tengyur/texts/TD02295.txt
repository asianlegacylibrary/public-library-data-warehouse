@211B #, ,RGYA GAR SKAD DU, TZA TUR MU DRA AU PA DE SHA
N'A MA,

BOD SKAD DU, PHYAG RGYA BZHI'I MAN NGAG CES BYA BA, DPAL RDO RJE
SEMS DPA' LA PHYAG 'TSAL LO, ,STONG NYID SNYING RJE DBYER MED
CING, ,ZAB CING RANG BZHIN BRTAG DKA' BA, ,PHYAG RGYA CHEN PO'I
NGO BO NYID, ,PHYAG 'TSAL NAS NI DE NYID BSHAD, ,DE LA MAN NGAG
LA

'JUG PAR 'DOD PA'I RNAL 'BYOR PAS THOG MAR GRUB MTHA' DAG SHES
PAR BYA STE, DE YANG THEG PA NI RNAM PA GSUM STE, NYAN THOS KYI
THEG PA DANG, RANG SANGS RGYAS KYI THEG PA DANG, THEG PA CHEN
PO'O, ,DE NYID GNAS PA BZHI STE BYE BRAG TU SMRA BAR GNAS PA
DANG, MDO

SDE PAR GNAS PA DANG, RNAM PAR RIG PAR GNAS PA DANG, DBU MAR GNAS
PA'O, ,DE DAG NYID SBYOR BA DGU STE, NYAN THOS RAB 'BRING GSUM
DANG, RANG SANGS RGYAS DANG, MDO SDE PA DANG, RNAM BCAS DANG,
RNAM MED DANG, SGYU MA LTA BU GNYIS SU MED PAR SMRA BA'I DBU MA

@212A *, ,DANG; CHOS THAMS CAD RAB TU MI GNAS PAR SMRA BA'I DBU
MA DAG RE RE LA YANG DPYAD PA'I SGO DANG, BSAM GTAN DANG, BSAM
GTAN GYI DRI MA DANG, LTA BA STE BZHI BZHI'O, ,DE LA DPYAD PA NI
THOS BSAM LA BRTEN PA'I RANG GI SO SOR RTOG PA'I SHES

RAB BO; ,BSAM GTAN NI RANG GI BSGOM PA'I SHES RAB BO, ,BSAM GTAN
GYI DRI MA NI DE'I DNGOS SU MI MTHUN PA'I PHYOGS SO, ,LTA BA NI
RANG GI SHES RAB KYIS ZIN PA'I KHYAD PAR DANG, RANG GI 'BRAS BU
LA BLOS YUL DU BYED PA'O, ,DE LA NYAN THOS THA MA'I SPYOD PA NI,
SNGON

PO LA SOGS PA'I DON KHAS LEN PA SNGON DU 'GRO BAS BRJOD DU MED
PA'I GANG ZAG 'DOD PA'O, ,'BRING PO NI DE DANG MTHUN PA'O, ,RAB
NI 'PHAGS PA'I BDEN PA BZHI YONGS SU SHES PAS GANG ZAG STONG PAR
LTA BA'O, ,RANG RGYAL NI GZUNG BA STONG ZHING 'DZIN PA KHAS LEN
PA'O, ,MDO

SDE PA NI GZUNG BA 'DUS PAR 'DOD CING 'DZIN PA TSOGS DRUG GO,
,RNAM BCAS NI THAMS CAD SHES PA'I RNAM PAR 'DOD PA STE, SNA TSOGS
GNYIS SU MED PAR 'DOD PA'O, ,RNAM MED NI 'DI DAG THAMS CAD SEMS
NYID DE, RNAM PA MED PAR RIG PA'I NGO BOR 'DOD PA'O, ,SGYU MA

LTA BU NI CHOS THAMS CAD SGYU MA LTA BU YANG DAG PA'I DNGOS POS
STONG PA STE, DE NYID GNYIS SU MED PAR 'DOD PA'O, ,RAB TU MI GNAS
PA NI THA SNYAD THAMS CAD NI MTSON PA TZAM STE, DON GYI NGO BO
CIR YANG MI GNAS PA'O ZHES DPYOD PA'O, ,BSAM GTAN NI MI SDUG PA
BSGOM PA DANG,

SROG DANG RTZOL BA BGRANG BA LA GNAS PA DANG, STONG PA NYID KYI
BDEN PA MAR ME BSAD PA LTA BU CI YANG MI SNANG BA LA SEMS GNAS PA
DANG, SNA'I RTZE MOR GNAS PA DANG, DKYIL 'KHOR BSDUS NAS SEMS
GNAS PA DANG, SEMS KYI RNAM PA LA SEMS GNAS PA DANG, RNAM PA

MED PA LA GNAS PA DANG GZUGS BRNYAN LA GNAS PA DANG, CIR YANG MA
GRUB PA'I NGO BO NYID LA GNAS PA'O, ,DE LA SEMS KYI RNAM PA LA
GNAS PAR BYA BA NI DANG BOR CI YANG RUNG BA LA SHES PA GTAD, DE
NYID SEMS TZAM DU SHES PAR BYAS TE GNAS PA'O, ,RNAM PA MED PA LA

@212B GNAS PA NI THOG MAR MCHOD PA LA SOGS PA BYAS TE, SLOB MA
STAN LA BZHAG LA DBUGS SOR BCUG STE, THOG MAR ME TOG LTA BU LA
SHES PA GTONG DU BCUG NAS LAG PA SPYI BOR BZHAG LA SNGAGS 'DI
BRJOD DO, ,AOm AA RA RA H'Um H'Um, AOm BADZRA YO GI N'I AA DHI
TIshthA H'Um PHAt, CES

PA'I MGOR RANG GI YI DAM GYI SNGAGS BRJOD DO, ,DE NAS ME TOG
KYANG MED PAR BYAS NA MYUR DU SKYE'O, ,BSAM GTAN GYI DRI MA RNAMS
DANG, LTA BA RNAMS NI GZHAN NAS GSAL BAS 'DIR MA BRJOD DO, ,DE
LTAR NA MI MKHAS PA RAB RIB CAN DANG, MKHAS PA RAB RIB

MED PA'O, ,DE DAG GI SNYING RJE YANG SEMS CAN LA DMIGS PA DANG,
CHOS LA DMIGS PA DANG, DMIGS PA MED PA'O, ,DE LA GSANG SNGAGS KYI
THEG PA NI THEG PA GSUM LAS NI THEG PA CHEN PO'O, ,GNAS PA NI
PHYI MA GNYIS SO, ,SBYOR BA NI THA MA BZHI LA'O, ,

DE LA SLOB DPON NYID KYI GZHUNG GIS NI RAB TU MI GNAS PAR SBYOR
BA'O, ,DE LTA NA YANG DE DANG THAMS CAD DU KHYAD MED PA NI MA YIN
TE, JI SKAD DU, DON GCIG NA YANG MA RMONGS DANG, ,THABS MANG DKA'
BA MED PA DANG, ,DBANG PO RNON POS DBANG BYAS PHYIR, ,SNGAGS

KYI THEG PA KHYAD PAR 'PHAGS, ,ZHES GSUNGS PAS DE BRJOD PAR BYA
STE, PHYI BSKYED PA'I RIM PA DANG, ZAB MO BSKYED PA'I RIM PA
DANG, RDZOGS PA'I RIM PA DANG, YONGS SU RDZOGS PA'I RIM PA DANG,
NGO BO NYID KYI RIM PA'O, ,YANG DE BZHIN GSHEGS PA'I

DBUGS DBYUNG BA DANG, RDO RJE 'CHANG GI DBUGS DBYUNG BA'O, ,YANG
KUN BRTAGS LA GZHAN DBANG GI RGYA DANG, ,GZHAN DBANG LA YONGS SU
GRUB PA DANG, YONGS SU GRUB PA LA RDO RJE SEMS DPA' DANG, DE NYID
LA BDE BA CHEN POS RGYAS GDAB PA'O, ,YANG PHYAG RGYA BZHI

LAS RTOGS PAR BYA STE, LAS KYI PHYAG RGYA NI ZAB MO BSKYED PA'I
RIM PA DANG, RDZOGS PA'I RIM PA'O, ,CHOS KYI PHYAG RGYA NI YONGS
SU RDZOGS PA'I RIM PA'O, ,PHYAG RGYA CHEN PO NI NGO BO NYID KYI
RIM PA'O, ,DAM TSIG GI PHYAG RGYA NI PHYI BSKYED PA'I RIM PA'O,
,KUN BRTAGS

@213A *, ,LA GZHAN DBANG GI RGYA NI PHYI BSKYED PA'I RIM PA'O,
,YONGS SU GRUB PA'I RGYA NI LHA THAMS CAD KYANG RNAM PAR RIG PA
TZAM MO, ,RDO RJE SEMS DPA'I RGYA NI RNAM RIG STONG PA NYID DU
SHES PA'O, ,BDE BA CHEN PO'I RGYA NI DE NYID MAN NGAG NYAMS SU
MYANG BAR BYAS PA'O, ,

LAS KYI PHYAG RGYA NI DBANG GI NGO BO STE, DE YANG BUM PA DANG,
GSANG BA DANG, SHES RAB YE SHES DANG, BZHI PA'O, ,BUM PA NI SLOB
DPON GYI DBANG MAN CHAD DE, LUS DAG PAR BYED PA'O, ,GSANG BA NI
THABS SHES RAB GNYIS LAS BYUNG BA'I BYANG CHUB KYI SEMS

STER BA STE, NGAG DAG PAR BYED PA'O, ,SHES RAB YE SHES NI GSUM
STE, DRAG PO DANG, NGAN PA DANG, BZANG PO'O, ,DE LA DRAG PO NI 'O
DANG 'KHYUD PA NAS BRTZAMS TE PHYI ROL GYI BYA BA NI DGA' BA STE,
RNAM PA SNA TSOGS SO, ,BSRUB PA DANG SRUBS

PA'I SBYOR BA NI RNAM PAR SMIN PA STE MCHOG DGA'O, ,RIN PO CHER
NYAMS SU MYONG BA NI MTSAN NYID DANG BRAL BA STE DGA' BRAL LO,
,PADMAR LHUNG BA NI RNAM PAR NYED PA STE, LHAN CIG SKYES PA'O
ZHES 'DOD PA STE LTUNG DANG 'GAL BA'O, ,LUNG LAS MCHOG DGA' BRAL

DGA' DBUS DAG TU, ,MTSON BYA SHES NAS BRTAGS PAR GYIS, ,ZHES PA
DANG, YANG, DGA' BRAL DANG PO MCHOG MTHA' CAN, ,ZHES PA LA SOGS
PA BSTAN PA DANG, YANG DGA' BA BZHI NI DGA' BA DANG, MCHOG TU
DGA' BA DANG LHAN CIG SKYES

PA'I DGA' BA DANG, DGA' BRAL GYI DGA' BA'O ZHES GSUNGS PAS SO,
,'ON TE LUNG LAS LHAN CIG SKYES PA MTHA' MAR YOD DO ZHE NA, YANG
BDEN MOD KYI, DE NI BLA MA LA LTOS PA DANG BRAL BA GLEGS BAM GYIS
MKHAS PAR GANG ZAG DAG GIS PHYED DU DKRUGS

NAS BSHAD DE, 'DIR GRANGS KYI BZHI BAR 'DUG KYANG DON GYI GSUM
PAR SBYAR RO, ,DE NAS 'DIR DRAG PO'I SBYOR BA NI GO RIMS DANG DON
GNYIS KA LA MI MKHAS PA'O, ,DA NI DBANG BSKUR NGAN PA BRJOD PAR
BYA STE, 'O DANG 'KHYUD PA LA SOGS PA PHYI ROL GYI BYA BA NI

@213B RNAM PA SNA TSOGS TE DGA' BA'O, ,BSRUB PA DANG SRUBS PA'I
SBYOR BA NI RNAM PAR SMIN PA STE MCHOG DGA'O, ,RIN PO CHER NYAMS
SU MYONG BA NI MTSAN NYID BRAL BA STE LHAN CIG SKYES PA'O,
,PADMAR LHUNG BA NI RNAM PAR NYED PA STE DGA' BRAL LO ZHES 'DOD
PA STE,

MU STEGS PA DANG KHYAD MED PA'O, ,CI'I PHYIR ZHE NA, NYAMS SU
MYONG BA LA YANG DAG PAR 'DZIN PA'I PHYIR RO, ,DE NI GO RIMS LA
MKHAS KYANG DON LA MI MKHAS PA'O, ,DA NI DBANG BSKUR BZANG PO
BRJOD PAR BYA STE, 'DI'I LUGS KYIS DGA' BA BZHI NI 'DI LTAR

SHES PAR BYA STE, PHYI ROL GYI BYA BA NAS BSKYOD PA'I MTHAR THUG
PA NI RNAM PA SNA TSOGS PA'I DGA' BA'O, ,RIN PO CHE'I MTHAR THUG
PA NYAMS SU MYONG BA NI RNAM PAR SMIN PA STE MCHOG DGA'O, ,BCOM
LDAN 'DAS KYIS, BCU DRUG PHYED PHYED THIG LE CAN, ,ZHES BYA BA'I

THIG LE BZHI'I GZUGS KYIS BZHUGS PA LAS GNYIS NI RDO RJE RTZE
MO'I CHA LA GNAS, GNYIS NI PADMA'I ZE'U 'BRU'I CHA LA GNAS PA'I
MTSAN NYID DANG BRAL BA STE LHAN SKYES PA'I, ,THIG LE BZHI CHAR
YANG PADMA'I CHA LA GNAS PA NI RNAM PA MED PA STE DGA' BRAL LO,
,DE YANG,

SHES RAB BCU DRUG LON PA LA, ,LAG PA GNYIS KYIS 'KHYUD NAS NI,
,RDO RJE DRIL BU MNYAM SBYOR BA, ,SLOB DPON DBANG DU SHES PAR
BYA, ,ZHES PA DANG, DBANG NI BZHI YI GRANGS KYIS KYANG, ,DGA' BA
LA SOGS RIM SHES BYA, ,ZHES PA DANG, THAMS CAD

GSANG PA'I RGYUD LAS KYANG, ,GNYIS SHOR GNYIS NI MNYAM PA'I DBUS,
,RDO RJE NAS NI PADMAR REG ,RGYU LA 'BRAS BUS RGYAS GDAB CING,
,'DI NI BDE CHEN RGYAL PO'O, ,ZHES GSUNGS SO, ,DE LTAR NA DRAG
PO'I SBYOR BA NI MI BSKYOD PA'I RGYA DANG BRAL LA DBANG BSKUR
NGAN

PA NI RDO RJE SEMS DPA'I RGYA DANG BRAL ZHING RDO RJE 'CHANG GI
DBUGS DBYUNG BA DANG BRAL BA'O, ,'DIR RDO RJE SEMS DPAS MI BSKYOD
PA LA RGYAS BTAB PA NI DBU MA'I LAM MO, ,DE YANG LUNG LAS MDOR
BSTAN PA DANG, RGYAS PAR BSTAN PA DANG, SHIN TU RGYAS PAR

@214A *, ,BSTAN PA STE, DE DAG NI DBANG GA 'GREL PA NYID NA GSAL
BAS 'DIR MA BRIS SO, ,DE NI SHES RAB YE SHES KYI DBANG STE YID
D'GA' BAR BYED PA'O, ,BZHI PA NI SHES RAB YE SHES KYI RANG BZHIN
DGA' BA GSUM DANG THA MI DAD PA RTEN 'BREL

GYI NGO BOR ZUNG DU 'JUG PA NI BZHI PA'O, ,DE DAG NI LAS KYI
PHYAG RGYA STE, RGYU MTHUN PA'I 'BRAS BU SKYED PAR BYED DO ZHES
SLOB DPON KLU SGRUB KYIS BSHAD DO, ,CHOS KYI PHYAG RGYA NI SNANG
GRAGS KYI CHOS SNA TSOGS SU SNANG BA NYID DE, DE YANG LAS KYI
PHYAG RGYA'I LHAN CIG SKYES

PA NYID LAS GROL BA SNA TSOGS KYI RTOG PA 'BYUNG BA DANG, SNA
TSOGS KYI RTOG PA'I GAGS SHING LHAN CIG SKYES PA'I GZUGS SU GNAS
PA DANG, SNA TSOGS DANG LHAN CIG SKYES PA NYID DU MED PA DANG,
SNA TSOGS DANG LHAN CIG SKYES PA GNYIS KA'I RTOG PA MI

DMIGS PA DANG BZHI NI CHOS KYI PHYAG RGYA'I DGA' BA DANG, MCHOG
DGA' BA DANG, LHAN CIG SKYES DGA' DANG, DGA' BRAL LO, ,DES NA
CHOS KYI PHYAG RGYA NI DNGOS PO MA BCOS PA'I RANG BZHIN LAS MA
BCOS PA'I PHYAG RGYA CHEN PO SKYE BA'I PHYIR RNAM PAR SMIN PA'I

'BRAS BU ZHES BRJOD DO, ,PHYAG RGYA CHEN PO NI CHOS THAMS CAD
SKYE BA MED PA'I NGO BO ZUNG DU 'JUG PA, GZUNG BA DANG 'DZIN PA'I
RTOG PA DANG BRAL BA DANG, NYON MONGS PA DANG SHES BYA LA SOGS
PA'I SGRIB PA SPANGS PA, JI LTA BA BZHIN DU RANG GI MTSAN NYID
NYAMS

SU MYONG BA STE, DRI MA MED PA'I 'BRAS BUR BRJOD DO, ,DE'I NGO BO
NI MTHA' DBUS KYI CHOS THAMS CAD GZUGS CAN MA YIN PA DANG, THAMS
CAD DU KHYAB PA DANG MI 'GYUR BA DANG, DUS THAMS CAD PA'O, ,DES
NA PHYAG RGYA CHEN PO NI SKAD CIG MA GCIG LA MNGON PAR

SANGS RGYAS PA STE, SKAD CIG MA BZHI DANG, DGA' BA BZHI DBYE BA
NI MED DO, ,'ON KYANG PHYAG RGYA BZHI LA LTOS NAS DGA' BA BZHI
BZHAG STE LAS KYI PHYAG RGYA NI DGA' BA'O, ,CHOS KYI PHYAG RGYA
NI MCHOG TU DGA' BA'O, ,PHYAG RGYA CHEN PO NI LHAN CIG SKYES PA'I
DGA'

@214B BA'O; ,DAM TSIG GI PHYAG RGYA NI DGA' BRAL LO, ,DE NYID JI
LTA BA BZHIN CHOS KYI 'KHOR LO'I DUS SU BLA MA'I ZHAL LA LTOS PAR
BYA'O, ,DAM TSIG GI PHYAG RGYA NI DE KHO NA NYID MTSON PAR BYED
PA 'BRAS BU LHA'I DKYIL 'KHOR TE, DE YANG RJE BTZUN GYIS THABS
MTSON PA DANG,

RJE BTZUN MAS SHES RAB MTSON PA DANG, 'KHYUD PAS GNYIS SU MED PA
MTSON PA'I PHYIR DAM TSIG GO, ,DE YANG BSKYED PA'I RIM PA BDUN PO
DAG PAR BYAS NAS RGYU'I HE RU KA BSKYED PA DANG, LHA MO'I 'KHOR
LO SPRO BA DANG, NYI MA DANG ZLA BAR THIG LE'I GZUGS SU

ZHU BA DANG, LHA MO'I DBYANGS KYIS BSKUL BA DANG, ,'BRAS BU RDO
RJE 'DZIN PAR GYUR PA NI DAM TSIG GI PHYAG RGYA'I DGA' BA BZHI
STE GO RIMS BZHIN NO, ,'BRAS BU LHA'I 'KHOR LO 'DI NI 'GRO BA'I
DON 'DZIN PAR BYED PAS SKYES BU BYED PA'I 'BRAS BU BRJOD DO, ,DE

LTAR NA PHYAG RGYA BZHI LA DGA' BA BZHI BZHI STE BCU DRUG TU SHES
PAR BYA'O, ,PHYAG RGYA BZHI'I MAN NGAG SLOB DPON GNYIS MED RDO
RJES MDZAD PA RDZOGS SO,, ,,RGYA GAR GYI MKHAN PO BADZRA P'AnI
DANG, BOD KYI LO TZ'A BA DGE SLONG TSUL KHRIMS RGYAL BAS

BSGYUR BA'O,, `, ,CHOS THAMS CAD RAB TU MI GNAS PAR STON PA'I DE
KHO NA NYID TSIGS SU BCAD PA BYED KYI 'GREL PA BZHUGS, 