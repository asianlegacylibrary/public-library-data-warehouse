@1B [DD] #, ,RGYA GAR SKAD DU, SATTYA KRi TYA DHARM'A BA TZA NI
SIDDHIRM'I SHR'A BA KA KA TH'A, BOD SKAD DU, CHOS SMRA BA DAM
PA'I CHOS NYAN PA LA GUS PAR BYA BA'I GTAM, 'JAM DPAL GZHON [DD]

NUR GYUR PA LA PHYAG 'TSAL LO, ,SANGS RGYAS BCOM LDAN 'DAS GANG
ZHIG GSER BTZOM DANG KA NI KA DANG NYI MA SHAR MA THAG GI 'OD
'BAR ZHING GSAL BAR BYED PA DANG, ,RGYA CHER MI

PHYED PA'I 'OD DANG, BCO LNGA'I ZLA BA'I DKYIL 'KHOR THAMS CAD DU
DRI MA MED CING RNAM PAR DAG PA DANG, TZAM PA KA DANG, AA SHO KA
RAB TU RGYAS PA DANG, BEE d'URYA DANG, AINDA N'I LA DANG, RDO RJE
DANG, LDONG

ROS DANG, PADMA DANG GLOG GI 'OD PAS LHAG PA DANG, ,GSER BZANG
PO'I 'OD DANG LDAN PA'I BCOM LDAN 'DAS 'JIG RTEN GSUM GYI BLA MA,
,DPAG TU MED PA'I YON TAN GYI TSOGS KYIS BRGYAN

PA; RIN PO CHE'I GTER BSDUS PA, SANGS RGYAS BCOM LDAN 'DAS DE DAG
NI MGON DU GYUR PA, BLA MAR GYUR PA, CHOS KYI RJE, SPYOD PA DANG
LDAN PA, SKU DANG GSUNG DANG THUGS KYIS GNOD PA MED PAR KUN DU
SPYOD PA, ,

@2A *, ,STOBS BCU MNGA' BA, MI 'JIGS PA BZHIS BSNYENGS PA MI
MNGA' BA, KHYU MCHOG GI MCHOG ,SENG GE'I SGRA SGROGS PA, DBANG PO
DANG, NYE DBANG DANG, DRAG PO DANG, KHYAB 'JUG DANG, GSHIN

RJE DANG, CHU LHA DANG, LUS SRUL PO DANG, NYI MA DANG, LHA MA YIN
DANG, NAM MKHA' LDING DANG, DRI ZA DANG, MI'AM CI DANG, LTO 'PHYE
CHEN PO DANG, GNOD SBYIN DANG, SRIN PO DANG, SHA ZA DANG, GRUL
BUM DANG, RIG PA

'DZIN PA RNAMS KYIS MNGON PAR BSTOD PA, BYAMS PA DANG, SNYING RJE
DANG, DGA' BA DANG BTANG SNYOMS KYIS BSAM GTAN MCHOG GI DRAN PA
BRNYES PA, DRAN PA NYE BAR GZHAG PA DANG, RDZU 'PHRUL GYI RKANG
PA DANG, YANG DAG PAR SPONG BA

RNAMS LA LHAG PAR MOS PA, ZIL GYIS GNON PA'I SKYE MCHED DANG, ZAD
PAR GYI SKYE MCHED DANG, STONG PA NYID DANG 'PHAGS PA'I LAM YAN
LAG BRGYAD PA STON PA DANG, THUGS RJE CHEN POS YANG DAG PAR BSKUL
BA, GSER DANG,

DNGUL DANG, SHEL DANG, NOR BU DANG, BEE d'URYA DANG, RDO RJE
DANG, AINDRA N'I LA DANG, ZLA BA'I 'OD RNAMS LAS LHAG PA'I 'OD
MNGA' BA, RNAM PAR GZIGS DANG, GTZUG TOR CAN DANG, THAMS CAD
SKYOB DANG, 'KHOR BA 'JIG

@2B DANG; GSER THUB DANG, 'OD SRUNGS DANG, DGRA BCOM PA YANG DAG
PAR RDZOGS PA'I SANGS RGYAS SH'AKYA THUB PA LA SOGS PAS GSUNGS
SHING RJES SU BSTAN PA 'DI LA, KYE DGE SLONG 'DI LTA STE, CHOS
BSHAD PA DANG, CHOS KYI GTAM LA 'GA' ZHIG TU TSOGS SHING 'DUG
STE,

'DUG NAS BYA BA GNYIS PA GANG YANG RUNG BA GCIG GI RJES SU GNAS
PAR BYA STE, CHOS KYI GTAM BYA BA'AM YANG NA 'PHAGS PA'I MI SMRA
BAS RJES SU GNAS PAR BYA'O, ,DE LA 'PHAGS PA'I CHOS DANG LDAN
PA'I GTAM DU GYUR PA DANG, 'PHAGS PA'I MI SMRA BAR GYUR PA DE
GNYIS NI NGES PAR LEGS

PA'I RGYUR 'GYUR BA YIN TE, PHYIS MI RTOG PA'I PHYIR DANG, THE
TSOM GCOD PA'I PHYIR NGES PAR STOBS KYIS GZUNG BA'I PHYIR DE SKAD
DU, BCOM LDAN 'DAS KYIS BKA' STZAL ZHING 'DI SKAD DU GSUNGS SO,
,DGE SLONG DAG GANG ZAG GNYIS PO 'DIS BSOD NAMS MANG PO BSKYED DE
SDIG PA'I RTZA BA

'BYIN ZHING BDUD DANG G-YUL 'GYED PAR BYED, BDUD KYI RGYAL MTSAN
SNYOL BAR BYED, CHOS KYI RGYAL MTSAN SGRENG BAR BYED, DE BZHIN
GSHEGS PA'I CHOS KYI 'KHOR LO SKOR BAR BYED DO, ,GNYIS GANG ZHE
NA, GANG GUS PAR BYAS TE CHOS 'CHAD PA DANG, GANG 'DI NA GUS PAR
BYAS TE

CHOS NYAN PA'I, ,DE BAS NA KHYED KYIS GUS PAS CHOS BSHAD PAR BYA
ZHING BLA MA RNAMS LA GUS PAR BYA STE CHOS MNYAN PAR BYA'O, ,DE
BZHIN GSHEGS PA RNAMS NI 'BYUNG BA DKON NO, ,MIR SKYE BA NI RAB
TU DKON NO, ,DAL 'BYOR PHUN SUM TSOGS PA NI DKON NO, ,DE BZHIN
GSHEGS PA'I

BSTAN PA LA DAD PA NI DKON NO, ,DE BAS NA 'KHOR BA'I NYES PA LA
KUN DU BRTAGS PA LA GUS PAR BYAS TE CHOS MNYAN PAR BYA'O, ,DE
CI'I PHYIR ZHE NA, 'DIR BRJOD PAR BYA STE, NGES PAR DAM PA'I CHOS
NUB PAR 'GYUR ZHING CHOS KYI SNANG BA DANG BRAL BAR 'GYUR, YE
SHES KYI SNANG BA RAB TU NUB PAR

'GYUR LA, DGE BA'I BSHES GNYEN DANG PHRAD PAR MI 'GYUR TE, RAB TU
'JIG PA DANG BCAS PA'I DUS NYE BAR GNAS SHING, CHOS DANG MI LDAN
PA'I SEMS CAN RNAMS DANG LHAN CIG 'GROGS PAR 'GYUR BAR SHES PAR
BYAS NAS GUS PAR BYES TE CHOS MNYAN PAR BYA'O, ,CUNG ZAD NA CHOS
KYI

@3A *, ,GRU NI ZHIG PAR 'GYUR, YE SHES KYI RI NI RDIB PAR 'GYUR,
CHOS KYI NYI MA NI NUB PAR 'GYUR, CHOS KYI CHU BO NI SKAM PAR
'GYUR, CHOS KYI GTAM GYIS NI DBEN PAR 'GYUR, DBANG PO'I RTOD THAG
NI CHAD PAR 'GYUR, BYANG CHUB KYI YAN LAG BDUN GYI ME TOG NI SKAM
PAR

'GYUR; GSUNG RAB KYI RGYA MTSO NI BO BAR 'GYUR, DRAN PA'I LCAG NI
CHAG PAR 'GYUR, RNAL 'BYOR GYI DBANG PHYUG NI YONGS SU MYA NGAN
LAS 'DAS, NYON MONGS PA'I CHOM RKUN NI STOBS DANG LDAN PAR 'GYUR
LA, RING POR MI THOGS PAR YANG DAG PA'I SPANG LEB BSHIG PAS BCOS
LEGS BYAS

PA; DRAN PA'I GRU SKYA BAS YONGS SU BSRUNG BA, GDUGS DANG, RGYAL
MTSAN DANG BA DAN LEGS PAR BTZUGS PA, TING NGE 'DZIN GYI ZHAL CE
PAS RTZOD PA YONGS SU SBYONG BA, DAD PA'I LAM BRGYAGS DANG LDAN
PA, BRTZE PA'I BTUNG CHU'I TSOGS DANG BCAS PA, DBANG PO DANG
STOBS DANG BYANG CHUB

KYI LAM GYI RIN PO CHES YONGS SU BKANG BA DANG, SLOB BA DANG MI
SLOB PA'I TSOGS YONGS SU RGYU BA, CHOS SMRA BA'I BYA BAS RAB TU
SAD PAR BYED PA THAMS CAD MKHYEN PA'I 'BAD PAS RAB TU 'PHEL ZHING
SPOGS PHYIN PA, DAM PA'I CHOS KYI GTAM GYIS BCOS PA'I RGYA MTSO
DBA' RLABS KYI SHUGS KYIS BSKYOD

PA; DAM PA'I CHOS KYI GRU THAMS CAD KYI THAMS CAD DU NUB PAR
'GYUR RO ZHES SHES PAR BYAS LA, SEMS CAN RNAMS KYI KHONG DU CHUD
PAR BYA BA LA 'BAD PAS DAM PA'I CHOS KYI TSOGS NUB PAS PHYIS YID
LA GCAGS PA MED PAR BYA STE, 'JIG RTEN MA RIG PAS MIG LONG BA,
SER SNA'I DAG BA

BAS G-YOGS PA, PHYOGS DANG MTSAMS LA RTAG PA DANG, CHAD PAR RNAM
PAR LTA BA, SKYE BA DANG RGA BA DANG NA BA DANG 'CHI BA DANG,
SDUG BSNGAL GYIS KUN DU GDUNGS PA, 'CHI BA'I G-YANG SAR LHUNG BA,
'KHOR BA'I RTOD THAG GIS KUN DU BRTOD PA, GSHIN RJE'I PHO NYAS
SKRAG PA,

BYA BA NGAN PA LA CHAGS PA'I BLO DANG LDAN PA, PHAN TSUN RTZOD
PAS G-YENGS PA'I SEMS CAN RNAMS PHYIN CHAD YID LA GCAGS PAR MI
'GYUR RO, ,DE BAS NA 'KHOR BA'I NYES PA SPANG BAR 'DOD PA DANG,
BDUD KYI SPYOD YUL SPANG BAR 'DOD PA DANG, PHUNG PO'I KHUR DOR
BAR 'DOD PA DANG,

@3B NYON MONGS PA'I SHING GCAD PAR 'DOD PA DANG, YE SHES KYI RDO
RJE 'CHANG BAR 'DOD PA DANG, 'KHOR BA'I 'KHOR LO PHYE MAR BRLAG
PAR 'DOD PA DANG, SER SNA'I RGYA MTSO SKAM PAR 'DOD PA DANG, SDUG
BSNGAL GYI RGYA MTSO DBO BAR 'DOD PA DANG, KHAMS GSUM GYI TSER MA
RIM GYIS SHIN TU DKRUGS

PAR 'DOD PA DANG, NYON MONGS SPANGS PA'I 'PHAGS PA'I GANG ZAG GI
TSOGS THOB PAR 'DOD PA DANG, YE SHES KYI MIG YONGS SU SBYONG BAR
'DOD PA DANG, MCHOD PA'I GNAS SU 'GYUR BAR 'DOD PA DANG, 'KHOR
BA'I 'BROG LAS RGAL BAR 'DOD PA DANG, 'PHAGS PA'I LAM NAS

'GRO BAR 'DOD PA DANG, MYA NGAN LAS 'DAS PA'I GRONG KHYER DU 'JUG
PAR 'DOD PA DANG, NYON MONGS PA'I TSA BAS GDUNGS PA'I YID TSIM
PAR BYED PAR 'DOD PA RNAMS KYIS GUS PAR BYA BA DANG, DAM PA'I
CHOS KYI CHUS DBANG BSKUR BA LA 'BAD PAR BYA'O, ,DE CI'I PHYIR
ZHE NA, BRJOD

PAR BYA STE, DAM PA'I CHOS THOB PAS SOR MO'I PHRENG BA MA GSOD PA
LAS LOG PAR GYUR PA DANG, GNOD SBYIN 'BROG GNAS MI RNAMS GSOD PA
LAS LOG PAR GYUR PA DANG, KLU'I RGYAL PO SOG MA MED LO TOG 'JOMS
PAR BYED PA DANG, GNOD SBYIN MO 'PHROG MA SROG CHAGS BRGYA PHRAG
DU

MA GSOD PA LAS LOG PAR GYUR PA DANG, GNOD SBYIN BA SPU KHAB DUG
GIS RDEG PAR BYED CING GSOD PA DANG, RGYA MTSON GNAS PA'I NYA TI
MING GI LA TSONG PA STONG PHRAG DU MA GSOD PAR BYED PA DANG, SBAL
PA DUD 'GRO LOG PAR LTUNG BA'I 'JIGS PA DANG, ZLA BA SGRA GCAN
GYI 'JIGS PA DANG,

NYI MA LHA MA YIN GYI 'JIGS PA DANG, BRGYA BYIN NGAN SONG GI
'JIGS PA DANG, TSANGS PA RTAG PAR LTA BA LAS DANG, RTAG TU 'TSO
BA RTAG TU LTA BA LAS KYANG, GCER BU PA'I BU LOG PAR BYA BA LA
MNGON PAR SBYOR BA'I LAS DANG, BRAM ZE GRAGS PA'I RIGS MNGON PAR
ZHEN PA DAM PA'I CHOS

THOS PA LAS LOG GO, ,DE DAG LA SOGS PA GZHAN DAG TU MTHAR PA'I
SKOM GYIS GDUNGS SHING SRID PA'I YAL GA GCOD PAR 'DOD PA DANG, MA
RIG PA'I SBUBS DRAL BAR 'DOD PA DANG, SHES RAB KYI SNANG BAS LTA
BAR 'DOD PA DANG, 'KHOR BA'I CHU BO RGAL BAR 'DOD PA DANG, DE DAG

@4A *, ,GI DAM PA'I CHOS THOS PAS 'GRO BA LNGA'I 'KHOR BAR 'GRO
BA LAS RAB TU 'GROL BAR 'GYUR RO, ,DE LTA BAS NA GUS PAR BYAS TE
DAM PA'I CHOS 'BAD PAS MNYAN PAR BYA'O, ,YANG 'DI SKAD DU, MKHAS
PAS NAD LA SMAN PA BZHIN, ,THOG MAR DAM PA BSTEN PAR BYA, ,

NAD SOS BYA PHYIR 'BAD PA YIS, ,SMAN NI SMAN PA LA NYAN LTAR,
,DAM PA'I CHOS NI MNYAN PAR BYA, ,BLO DANG LDAN PA'I SKYES BU
YIS, ,SMAN DE RNAMS NI THOS NAS SU, ,GUS PAS STEN PAR BYED PA
LTAR, ,DE BZHIN BYAS PAS 'CHI MED 'GRUB, ,BDUD RTZI DE NI 'THUNG
BA YIS, ,

MCHOG NI THOB PAR BYED PA YIN, CHOS SMRA BA DANG DAM PA'I CHOS
MNYAN PA LA GUS PAR BYA BA'I GTAM SLOB DPON SA 'TSO BYIN GYIS
MDZAD PA RDZOGS SO,, ,,RGYA GAR GYI MKHAN PO GNAS BRTAN AA DZI TA
SHR'I BHA DRA DANG, LO TZ'A BA DGE SLONG SH'AKYA 'OD KYIS BSGYUR
BA'O,, ,,