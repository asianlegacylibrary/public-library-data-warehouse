@89A #, ,RGYA GAR SKAD DU, A'ARYA SAPTA SHA
TI K'A PRADZNY'A P'A RA MI TA t'I K'A, BOD SKAD DU, 'PHAGS PA
SHES RAB KYI PHA ROL TU PHYIN PA BDUN BRGYA PA RGYA CHER BSHAD
PA, BAM PO DANG PO, KUN TU GZIGS PHYAG NA AUTPALA

@89B SNGON PO DRI MA MED PA BSNAMS PA LA RGYUN DU PHYAG 'TSAL LO,
,DE BZHIN GSHEGS PA'I RANG GI NGO BO DANG, LAM LA LOG PAR ZHUGS
PA RNAMS KYI CHED DU 'DI BRTZAMS TE, DE'I RANG GI NGO BO PHYIN CI
MA LOG PAR BSTAN PA'I PHYIR RO, ,GANG YANG BDAG GIS JI LTAR
MTHONG BA DE BZHIN DU DE

BZHIN GSHEGS PA LA BLTA BAR BYA'O, ,SHES RAB KYI PHA ROL TU PHYIN
PA LA SPYOD NA MYUR DU BLA NA MED PA YANG DAG PAR RDZOGS PA'I
BYANG CHUB TU MNGON PAR RDZOGS PAR 'TSANG RGYA'O ZHES BKA' STZAL
TO, ,'DI SKAD CES BYA BA LA SOGS PA NI SDUD PA POS BYAS PA'I TSIG
YIN TE, MDO SDE'I DON MTHA'

DAG BSDUS TE BSTAN PA'O, ,BDAG GIS ZHES BYA BA NI BDAG LAS LUNG
NOD PA GZHAN GYIS MA YIN PA'O, ,'DIS NI BCOM LDAN 'DAS KYI ZHAL
GYI PAD MO NAS MNGON SUM DU THOS PAR BSTAN TO, ,THOS BA ZHES BYA
BA NI RNA BA'I RNAM PAR SHES PAS RJES SU MYONG BA YIN GYI, RTOGS
PA NI MA YIN

TE; CHOS 'DI LTA BU DE BZHIN GSHEGS PA MA GTOGS PAR GZHAN GYIS
KHONG DU CHUD PA'I MTHU MED PA'I PHYIR RO, ,DUS GCIG NA ZHES BYA
BA NI DUS GCIG NA STE, DUS THAMS CAD DU MDO SDE RIN PO CHE 'DI
LTA BU DMIGS PA MI SRID PA'I PHYIR RO, ,'DIS NI RES 'GA' ZHIG YIN
PAR

BSTAN PA'I PHYIR 'DI RNYED PAR DKA' BAR BSTAN TO, ,YANG NA DUS
GCIG NA BDAG GIS THOS KYI, GZHAN DU NI CHOS KYI RNAM GRANGS GZHAN
DANG GZHAN NGAS THOS SO ZHES ZUR GYIS BDAG NYID MANG DU THOS PA
YIN PAR SMAN PA'I RGYAL PO SNYING RJE CAN GYI TSUL BZHIN DU BRJOD
DO, ,KHA CIG NI DUS

GCIG NA ZHES BYA BA NI SKAD CIG THONG CIG LA DUS GCIG CES BYA
STE, BCOM LDAN 'DAS KYI DBANG GIS SDUD PAR BYED PA DE LA MDO
SDE'I DON MTHA' DAG SNANG BA RNA BA'I RNAM PAR SHES PA DANG MTHUN
PA'I RNAM PA CAN GYI YID KYI RNAM PAR SHES PA SKAD CIG MA GCIG LA
BYUNG BA'I PHYIR TE, RMI LAM NA LHA'I

DBANG GIS DUS THUNG NGUR YANG LO BRGYA LA SOGS PA DMIGS PA BZHIN
NO, ,DA NYID KYI PHYIR MDO SDUD PAR MDZAD PAS GDUL BYA'I SKYE BO
GZHAN LA PHAN GDAGS PA'I PHYIR PHYIS CHOS BSTAN PA MDZAD PA NA
BAR SKABS SU DUS KUN TU MNYAM PAR GZHAG PA MI SRID PA DANG, GAL
TE NA LUNG DU MA BSTAN

@90A *, ,PA'I YUL GZHAN LA SEMS DMIGS SU ZIN KYANG PHYIS MDO SDE
MTHA' DAG SDUD PA 'GAL BAR MI 'GYUR TE, DE BZHIN GSHEGS PA'I
DBANG GIS DON KUN RDZOGS PAR SNANG BA'I SHES PA DE BZHIN DU SKYE
BA'I PHYIR RO, ,DE NI YANG CHOS NYAN PA'I BDUD RTZI'I ROS NGOMS

PA MED DO, ,GDUL BYA'I TSOGS LHAG MA RNAMS KYANG DE JI LTAR MI
'GYUR RAM ZHE NA, YONGS SU DAG PA'I BYANG CHUB SEMS DPA'I TSOGS
NI DE LTAR 'GYUR BA NYID YIN NO, ,DE SKAD DU SKAD CIG MA GCIG LA
SHAR PHYOGS KYI 'JIG RTEN GYI KHAMS BRJOD DU MED PA'I BRJOD DU
MED PA DAG 'DA' BAR BYA'O, ,

PHYOGS BCUR YANG DE BZHIN DU SBYAR NAS 'JIG RTEN GYI KHAMS JI
SRID MA LUS PA DAG GI DE BZHIN GSHEGS PA RNAMS LA ME TOG THAMS
CAD DANG, BKOD PA THAMS CAD KYIS MCHOD PAR BGYI'O, ,SANGS RGYAS
BCOM LDAN 'DAS DE DAG GANG 'CHAD PA DANG, STON PA DE THAMS CAD
'TSAL BAR BGYI'O

ZHES BKA' STZAL TO, ,LHAG MA RNAMS LA NI MI 'GYUR TE, KHYAD PAR
CAN GYI SKAL BA MED PAS NA DE LTA BU NGES PAR 'DZIN PAR NUS PA
MED PA'I PHYIR RO, ,YANG NA MNYAN DU YOD PA NA BZHUGS SO ZHES BYA
BA'I TSIG THA MA 'DI DANG DUS GCIG NA ZHES BYA BA DE DANG SBYAR
BAR RIG PAR BYA'O, ,BDUD BZHI

BCOM PA'I PHYIR RAM, DBANG PHYUG LA SOGS PA'I YON TAN DANG LDAN
PA'I PHYIR BCOM LDAN 'DAS SO, ,BZHUGS PA NI 'DUG PA'O, ,YANG NA
SNA TSOGS KYI GDUL BYA'I YID 'PHROG CING 'DZUD PA'O, ,GZHAN GYI
TSE NA NI, RGYAL PO'I KHAB DANG, YANGS PA CAN LA SOGS PA GZHAN DU
BZHUGS PA YOD

DO; ,CI'I PHYIR GANG GIS GZHAN GYI DON MDZAD PA 'DI RANG GI DON
LHUR MDZAD PA BZHIN YUL GCIG LA CHAGS TE BZHUGS SHE NA, YUL DE
YANG DE'I PHYIR MCHOD PAR BYA BA YIN NO ZHES MDO SDUD PAS SHUGS
KYIS BSTAN TO, ,MNYAN DU YOD PA DE YANGS PHYOGS MANG DU YOD PA'I
PHYIR, RGYAL PO RGYAL BYED

CES BYA BA SMOS TE, GZHON NU MA DANG 'DRES PA'I TSAL GYI NANG DU
MGON MED ZAS SBYIN KHYIM BDAG GIS NYOS PA'I KUN DGA' RA BAN STE,
YUL GYI DBYE BA LA SOGS PA MDO SDUD PAS DE DAG BSTAN PA GANG YIN
PA DE DAG NI 'JIG RTEN DANG RJES SU MTHUN PAR BYA BA'I PHYIR TE,
'DI LTAR 'JIG RTEN PA RNAMS

@90B RTZOD PAR GYUR NA BRDA PHRAD PAR 'DOD PA DAG GIS YUL LA SOGS
PA'I DBYE BA BRJOD PAS SHAGS 'GYED PA RNAMS BRDA SPROD PAR SNANG
BA BZHIN NO, ,DGE SLONG GI DGE 'DUN CHEN PO DANG THABS CIG TU
BZHUGS SO ZHES BYA BA 'DI LA DGE SLONG GI DGE 'DUN CHEN PO NI
NYON MONGS PA'I SGRIB PA SPANGS BAR

BLTA BAR BYA BA DANG, YON TAN GYI BDAG NYID CHE BA'I PHYIR RO,
,DE NYID KYI PHYIR DGE 'DUN ZHES BYA STE, BDUD LA SOGS PA'I PHYIR
RGOL BA RNAMS KYIS DBYER MI NUS PA'I PHYIR DANG, DGOS PA GCIG LA
GNAS PA LA BRTAN POR GYUR PA'I PHYIR RO, ,CI'I PHYIR BYANG CHUB
SEMS DPA'

SEMS DPA' CHEN PO RNAMS PHYIS BKA' STZAL, JI TZAM DU BU THU BOR
GYUR PA DE DAG NI DANG POR SMOS PA'I RIGS SO ZHE NA, DGE SLONG GI
DGE 'DUN NI RTAG PA'I PHYIR DANG POR BSHAD DO GZHAN DAG NI DUS
THAMS CAD DU 'DUG PA MA YIN PA'I PHYIR PHYIS BSTAN TE, 'DI LTAR
BYANG CHUB SEMS

DPA' DE DAG NI MDO SDE ZAB MO RIN PO CHE DPAG TU MED PA NYAN PAR
BYED PAS NA 'DI LTAR DGE BA DAG 'JIG RTEN GYI KHAMS DPAG TU MED
PAR GSHEGS KYI NYAN THOS BYA BA BYAS PA DAG NI DE LTA MA YIN NO,
,BYANG CHUB LA BSAM PA BYAS PAS BYANG CHUB SEMS DPA'O, ,GZHAN GYI
DON LA BSAM PA BRTAN PAS DE

DAG SEMS DPA' CHEN PO YIN BAR DGONGS SO, ,DE NYID KYI PHYIR RANG
DANG GZHAN GYI DON LA GO BGOS PAS GO CHA CHEN PO BGOS PA ZHES
BSHAD DO, ,DE DAG GI THEG PA 'CHAD PA'I PHYIR 'DUS PA MANG NGO,
,'PHAGS PA 'JAM DPAL NI PHAN PA DANG BDE BA MANG PO 'BYUNG BAR
'GYUR BA LA GZIGS NAS NYI MA

'CHAR BA LA YANG MA BSDAD PAR SHIN TU BZHED NAS DE BZHIN GSHEGS
PA'I GNAS SU GSHEGS SO, ,SKYA RENG NI SNANG BA'O, ,DE SHAR BA NI
BYUNG BA'O, ,DE NYID DUS SO, ,CI'I PHYIR GANG GIS 'DI DA LTAR TSE
ZHES BYA ZHE NA, THA SNYAD KYI YUL YIN PA'I PHYIR RO, ,DES NA DE
NI THA SNYAD PA'I DUS YIN

GYI GZEGS ZAN PAS BTAGS PA'I DUS RTAG PA NI YOD PA MA YIN TE,
GCIG GI NGO BO DE NI SNGA DRO LA SOGS PA'I DBYE BA MI 'THAD BA'I
PHYIR RO ZHES STON TO, ,RANG GI GNAS NAS BYUNG STE PHYOGS GANG NA
BCOM LDAN 'DAS DE BZHIN GSHEGS PA'I PHO BRANG BCOM LDAN 'DAS DE
BZHIN GSHEGS PA NANG DU

@91A *, ,YANG DAG 'JOG PA'I KHANG BA DER SONG NAS PHYIN PA DANG,
PHO BRANG GI SGO'I PHYI ROL NA 'DUG GO, ,YANG NA BYANG CHUB SEMS
DPA' RANG GI GNAS 'BRAS BUR GYUR PA NAS LANGS TE, LAM GANG NAS
GSHEGS PA'I PHO BRANG DU PHYIN PAR 'GYUR BA DE NAS SONG BA DE NI
LAM DER

ZHUGS PA'O, ,DE BZHIN GSHEGS PA'I PHO BRANG NI RNAM PA THAMS CAD
DANG LDAN PA'I CHOS KYI SKU'I PHO BRANG GI SGO'I PHYI ROL NA 'DUG
GO ZHES BYA BA 'DIS NI DE BZHIN GSHEGS PA'I PHO BRANG DANG NYE BA
NA 'DUG PA BSTAN TO, ,BLTA BA DANG ZHES BYA BA NI MIG GIS SO,
,PHYAG BYA BA DANG ZHES BYA BA NI LUS DANG

NGAG DANG YID KYIS RAB TU 'DUD PA'I NGO BO YIN NO, ,BSNYEN BKUR
BYA BA ZHES BYA BA NI RANG GIS BKUR STI BYA BA LA SOGS PA'O,
,GZHAN YANG NYAN THOS CHEN PO RNAMS ZHES BYA BA NI 'PHAGS PA SH'A
RI'I BU LA SOGS PA STE, RANG RANG GI GNAS NAS BYUNG STE, PHYOGS
GANG NA DE BZHIN GSHEGS PA'I PHO

BRANG YOD PA DER SONG BA'O, ,BYA BA BYAS PA YIN DU ZIN KYANG BKA'
DRIN GZO NAS BCOM LDAN 'DAS LA BLTA BA LA SOGS PA'I DON DU SON
TE, BCOM LDAN 'DAS KYI GNAS KYI PHYI ROL PHYOGS GCIG STE, SA
PHYOGS GCIG TU GNAS SO, ,YANG NA NANG GI GNAS KYI PHYOGS SU YANG
RANG GI

KHYAD PAR JI LTA BA DAG LAS LANGS NAS GANG ZAG LA BDAG MED PA
RTOGS PA THABS SU GYUR TE, RJES SU MTHUN PA'I THABS GANG GIS BDAG
MED PA GNYI GA'I MTSAN NYID DE BZHIN GSHEGS PA'I GNAS MNGON DU
BYED PA'I THABS DE MNGON DU BYED PA YIN NO, ,MNGON DU GYUR NAS
BDAG MED PA

GNYI GA'I BDAG NYID DE BZHIN GSHEGS PA'I GNAS KYI PHYOGS GCIG
STE, GANG ZAG LA BDAG MED PA GCIG TU RTOGS PA'I PHYIR 'DI LA
'KHOD DO, ,DE LTAR 'DUG PA DE YANG DE DAG BDAG MED PA GNYIS STON
PA'I BDAG NYID SHES RAB KYI PHA ROL TU PHYIN PA NYAN PA'I 'OS SU
GYUR PA YIN NO, ,

'PHAGS PA 'JAM PA'I DBYANGS NI THUGS BYANG CHUB LA GZHOL BA YIN
PAS DE BZHIN GSHEGS PA'I PHO BRANG GI NANG DU GSHEGS PAR DGONGS
PAR RIGS NA, NYAN THOS CHEN PO DAG GO CI ZHES DGONGS TE GSHEGS DE
DAG GIS BYANG CHUB CHEN PO NAM YANG THOB PAR MI NUS TE, NYON
MONGS PA'I

@91B SHING BSREGS PA NYID KYIS 'KHOR BA GCIG NAS GCIG TU BYANG
CHUB KYI TSOGS YONGS SU RDZOGS PA MED PA'I PHYIR RO ZHE NA, DE
DAG LA SA BON MED CING BYANG CHUB CHEN PO LA 'BAD PA LOG PA YIN
DU ZIN KYANG DE'I TSE CHOS ZAB MO MNYAN PA LA GUS PAS 'ONGS PAS
NA NYES PA MED DO, ,GZHAN DAG

SEMS PA NI DE DAG NI BYANG CHUB CHEN POR YONGS SU BSGYUR BA CAN
YIN TE, DE THOS PAR BYA BA'I BSAM PA NYID KYIS 'ONG BA YIN NO,
,NYON MONGS PA BSREGS SU ZIN KYANG DE DAG 'GRO BA DE DANG DER
SKYE BA LEN PA 'GAL BA MED DE, 'DI LTAR LUNG LAS SHI MA THAG TU
SANGS RGYAS KYI ZHING YONGS SU DAG PAR

SEMS MNYAM PAR BZHAG BZHIN DU PAD MO LA SOGS PA'I NANG DU SKYE
BAR 'GYUR RO ZHES 'BYUNG NGO, ,DE LTAR NA DE DAG LA SANGS RGYAS
KYI 'OD ZER GYIS BSKUL TE, RIM GYIS DBANG PO SO SOR THOB NAS GANG
DANG GANG DU SEMS CAN GYI DON MTHONG BA DE DANG DER SKYE BAR
'GYUR RO, ,DE BAS NA THEG PA GCIG

PA'I TSUL GYI RJES SU 'BRANG ZHING 'CHAD PA RIGS PA YIN NO, ,DE
LTAR BYAS NA THEG PA NI GCIG STE GNYIS SU MED DO ZHES BYA BA LA
SOGS PA DAM PA'I CHOS PAD MA DKAR PO LA SOGS PA LAS GSUNGS PA
DANG SHIN TU MTHUN PA YIN NO, ,NYAN THOS LA SOGS PA'I RIGS THA
DAD PA YIN DU ZIN KYANG

RIM PA DE DAG GIS BYANG CHUB CHEN POR YONGS SU BSGYUR BA YIN GYI
RAB TU DGA' BA LA SOGS PA'I SA LA 'JUG PAS NI MA YIN LA, NYAN
THOS KYI RIGS CAN NO ZHES BYA BA LA SOGS PA 'GAL BA MED DO, ,DE
DAG KYANG SKYA RENG SHAR BA'I DUS KYI TSE BCOM LDAN 'DAS KYI PHO
BRANG DU 'KHOD PAR PHAN TSUN DUS BYAS PA

YIN PAR MNGON NO, ,BCOM LDAN 'DAS KYANG SHES RAB KYI PHA ROL TU
PHYIN PA THOS PAR 'OS PA'I 'KHOR 'DUS PA LA GZIGS NAS GZHAN LA
PHAN PAR MDZAD PA LA GCIG TU MKHAS PA DAG RANG GI GNAS TING NGE
'DZIN GYI GNAS BZANG PO DAG NAS BYUNG NGO, ,'DI YANG NGO BO DE
LTA BU LA ZHEN PA'I GDUL BYA'I

'GRO BA RNAMS KYI BSAM PA'I NGOR BYAS TE BSTAN PA YIN GYI, STON
PA NI DUS THAMS CAD DU MNYAM PAR BZHAG PA DANG LDAN PA YIN PAS
BZHENGS PA MI MNGA'O, ,DE LA 'ONGS SHING ZHES BYA BA NI NANG GI
GNAS SU 'JUG PA'I THABS SU'O, ,LHAGS TE ZHES BYA BA NI PHYI ROL
GNAS KYI PHYOGS GCIG TU'O,,

@92A *, ,NYAN THOS CHEN PO 'DUS PAR ZHES BYA BA 'DIR NYAN THOS
SMOS PA NI MTSON PA YIN TE, BYANG CHUB SEMS DPA' RNAMS KYANG DER
'DUS PA'I PHYIR RO, ,YANG NA GANG DAG NYAN PA DE DAG KYANG 'DIR
NYAN THOS YIN PAR DGONGS PA'O, ,'PHAGS PA 'JAM PA'I DBYANGS NI
NYON

MONGS PA CAN MA YIN PA'I NGA RGYAL BCOM PAS MGU BAR BYA MI DGOS
PAR BCOM LDAN 'DAS KYIS MKHYEN GYI, 'PHAGS PA SH'A RI'I BU LA NI
NYON MONGS PA CAN MA YIN PA'I NGA RGYAL YOD PAS MGU BAR BYA DGOS
SO SNYAM DU DGONGS NAS, SH'A RI'I BU KHYOD CI'I PHYIR ZHES BYA BA
LA SOGS PAS THOG

MAR DRIS SO, ,CI'I PHYIR ZHES BYA BA NI GTAN TSIGS SAM, YUL GANG
NAS ZHES BYA BA STE, 'DI LTAR RGYU MED PAR NI KHYED CAG 'DRA BA'I
TING NGE 'DZIN GYI BDE BA YID DU 'ONG BA SPANGS NAS RINGS PA NYID
DU DUS MA YIN PAR 'ONG BAR RIGS PA MA YIN NO ZHES DGONGS PA'O,
,BTZUN PA SH'A RI'I BUS

KYANG BDAG DANG POR MCHIS PA MA LAGS KYI, 'JAM PA'I DBYANGS 'DI
NYID DANG POR RINGS PAR MCHIS PA LAGS SO ZHES SNGA MA'I TSUL
BRJOD PA'I PHYIR, BCOM LDAN 'DAS THAMS CAD KYI THOG MA NYID DU
'JAM DPAL GZHON NUR GYUR PA ZHES BYA BA LA SOGS PA GSOL TO, ,DE
BZHIN

GSHEGS PA'I PHO BRANG GI SGO GNYIS YANG 'JUG PA'I THABS YIN NO,
,'JAM DPAL KHYOD DE BZHIN GSHEGS PA LA BLTA BA DANG ZHES BYA BA
LA SOGS PA NAS, SGOR 'DUG PA BDEN NAM ZHES BYA BA'I BAR NI BCOM
LDAN 'DAS KYIS 'JAM DPAL DBYANGS LA 'DRI BA'O, ,BCOM LDAN 'DAS DE

DE LTA LAGS ZHES BYA BA LA SOGS PA NI 'JAM DPAL GYIS KYANG 'ONGS
PA'I DGOS PA BRJOD PA'I PHYIR SMRAS PA'O, ,LAN GNYIS SMOS PA NI
NGES PAR GZUNG BA'I PHYIR RAM DGA' BA'O, ,BLTA BA LA SOGS PA NI
'ONG BA'I RGYU YIN PAR RIGS KYI, CHOS KYI DE KHO NA NYID GTAN LA
DBAB PA NI MA

YIN PAR MI RUNG NGO ZHE NA, BLTA BA LA SOGS PA BSHAD PA'I SGO
NYID NAS DE SRID PA'I PHYIR RO, ,DE LTAR YANG DE BZHIN NYID KYI
RNAM PAR DE BZHIN GSHEGS PA BLTA BAR BYA'O ZHES BYA BA LA SOGS PA
'OG NAS 'CHAD DO, ,TSOGS YONGS SU RDZOGS PA YIN NA BLTA BA LA
SOGS PA BYA CI DGOS

@92B SHE NA ZHES BYA BA NI DE CI'I SLAD DU ZHE NA ZHES BYA BA NI
'DIR 'DRI BA'I BSAM PA YIN NO, ,BCOM LDAN 'DAS 'DI LTAR BDAG NI
ZHES BYA BA LA SOGS PA NAS, MA NGOMS PA'I SLAD DU'O ZHES BYA BA'I
BAR DU LAN YIN NO, ,MA NGOMS PA YANG DE'I YON TAN 'DOD PA'I PHYIR
RO, ,BLTA BA LA SOGS

PA LA 'CHEL NA SEMS CAN GYI DON NYAMS PAR 'GYUR BA MA YIN NAM
SNYAM DU DGONGS NAS, BCOM LDAN 'DAS 'DI LTAR BDAG DE BZHIN GSHEGS
PA LA BLTA BA DANG ZHES BYA BA NAS SEMS CAN THAMS CAD KYI DON GYI
SLAD DU STE ZHES BYA BA GSUNGS SO, ,CI GZHAN DAG BLA NA MED PA
YANG DAG PAR

RDZOGS PA'I BYANG CHUB TU MNGON PAR RDZOGS PAR 'CHANG RGYA BAR
'DOD PA KUN KYANG SEMS CAN LA PHAN PA BYED 'DOD NAS DE DAG KYANG
KHYOD KHO NA LTAR BLTA BA LA SOGS PA BYED DAM, 'ON TE GZHAN DU
YIN ZHES DE LTAR DOGS PA LA BLTA BA LA SOGS PA RNAM PA GZHAN DU
DRANG THAD THABS NYID YIN PA BSAL

BA'I PHYIR, BCOM LDAN 'DAS GAL TE ZHES BYA BA LA SOGS PA GSUNGS
SO, ,GAL TE RIGS KYI BU MYUR DU SANGS RGYAS NYID THOB PAR BRTZON
PA'I BLO CAN 'JIG RTEN LA PHAN PA BYED 'DOD PA KHA CIG GIS DE
BZHIN GSHEGS PA LA BLTA BAR BYA NA 'DI LTAR BLTA BAR BYA'O, ,DE
LTAR JI LTAR BYA ZHE NA JI

LTAR BDAG GIS MTHONG BA DANG ZHES BYA BA LA SOGS PA GSUNGS SO,
,CI'I PHYIR DE LTAR BLTA ZHE NA, DE LTA NA NI ZHES BYA BA LA SOGS
PA GSUNGS SO, ,NI ZHES BYA BA'I SGRA NI GANG GI PHYIR ZHES BYA
BA'I DON TE, GANG GI PHYIR YANG DAG PA'I LTA BA 'DI NYID YON TAN
PHUN SUM TSOGS PA THAMS CAD 'DREN

PAR BYED PA'I PHYIR RO, ,BCOM LDAN 'DAS BDAG NI ZHES BYA BA LA
SOGS PA'I SKABS KYI DON MJUG SDUD PA'O, ,NI ZHES BYA BA NI DE'I
PHYIR ZHES BYA BA'I DON TO, ,GZHAN DAG NI GO RIMS BSNOR TE BDAG
DANG SEMS CAN THAMS CAD KYANG THAMS CAD MKHYEN PA'I YE SHES KYI
DON DU'O ZHES BSDU BA'I

DON YIN NO ZHES KYANG 'CHAD DO, ,KHYOD KYIS DE BZHIN GSHEGS PA JI
LTAR MTHONG ZHE NA, DE BZHIN NYID KYI RNAM PA DANG ZHES GSUNGS
TE, DE BZHIN GSHEGS PA'I DNGOS PO NI DE BZHIN NYID STONG PA NYID
LA BYA'O, ,'DI SKAD BSTAN TE, GNYIS SU MED PA'I YE SHES KYI BDAG
NYID DU BCOM LDAN 'DAS

@93A *, ,BLTA BAR BYA'O ZHES BYA BA YIN NO, ,DE CI'I PHYIR ZHE NA
BRTAGS PAS DBEN PA NI GNYIS KYIS DBEN PA'I YE SHES LAS THA DAD PA
MED PA'I PHYIR RO, ,DPER NA BUM PAS DBEN PA NI BUM PAS DBEN PA'I
SA GZHI LAS GZHAN MA YIN PA DE BZHIN DU GNYIS KYIS DBEN PA'I

YE SHES LAS KYANG GNYIS KYIS DBEN PA GZHAN MA YIN NO, ,GAL TE DE
BZHIN GSHEGS PA MTHONG NA DE'I TSE KHYOD NI 'DZIN PA YIN PA'I
PHYIR DANG, DE BZHIN GSHEGS PA NI GZUNG BA YIN PAS GZUNG BA DANG
'DZIN PA YOD PA'I PHYIR STONG PA NYID DANG 'GAL BAR 'GYUR BA MA
YIN NAM, DE BZHIN

NYID KYI RNAM PA DANG MTHONG NGO ZHES BYA BA NI PHAN TSUN NANG
'GAL BAR YANG 'GYUR TE, DE BZHIN NYID KYI RNAM PA NI GNYIS LAS
DBEN PA YIN LA, MTHONG BA NI MYONG BAR BYED PA YOD NA SKYE BA YIN
NO, ,DE BAS NA 'DI NI NGA'I MA MO GSHOM YIN NO ZHES BYA BA'I TSIG
DE DANG MTSUNGS PAR SMRAS PA YIN NO ZHE

NA; DE LA MI DMIGS PA'I TSUL GYIS ZHES BYA BA GSUNGS TE, 'DI'I
DGONGS PA NI 'DZIN PA LA SOGS PA SPROS PA'I MNGON PAR ZHEN PA'I
MTSAN NYID MA LUS PAR SPANGS PA'I SEMS SKYE BA'I PHYIR DANG, CHOS
MNYAM PA NYID RANG RIG PA MNGON SUM DU BYED PA NYID NA BRTAGS
PA'I DRA BA MTHA'

DAG MI DMIGS PAS DE BZHIN GSHEGS PA MTHONG BA YIN NO, ,JI SKAD DU
CI YANG MA MTHONG BA NI DE KHO NA MTHONG BA YIN NO ZHES BYA BA
DANG, DE BZHIN DU, CHOS NYID DU NI SANGS RGYAS BLTA, ,ZHES BYA BA
LA SOGS PA GSUNGS PA YIN NO, ,DE BZHIN NYID KYI NGO BO LAS MA
'DAS PA MA SKYES PA DANG,

THOG MA NAS ZHI BA DANG, RANG BZHIN GYIS MYA NGAN LAS 'DAS PA
DANG, DNGOS PO MED PA ZHES 'BYUNG BA THAMS CAD KYANG RNAM PA'I
BAR DU ZHES BYA BAS BSDUS TE BSTAN TO, ,DE BZHIN DU MI SKYE BA'I
RNAM PAR ZHES BYA BA LA SOGS PA NI DON THA DAD PA MA YIN DU ZIN
YANG, LA LA LAS KHA CIG GRAGS

PA YIN PAS JI LTAR RIGS PAR CHOS KYI DBYINGS LA 'JUG PAR BYA BA'I
PHYIR CHOS NYID MNYAM PA'I TSIG GIS PHYE STE BSTAN TO, ,DER YANG
KUN BRTAGS KYI NGO BOS STONG PA YIN NO, ,JI SKAD DU, BRTAGS PA'I
NGO BO NYID KYIS NI, ,CHOS RNAMS THAMS CAD MA SKYES PA, ,GZHAN
GYI DBANG LA BRTEN NAS

@93B NI; ,MI RNAMS KYI NI RNAM RTOG SKYE, ,ZHES GSUNGS SO, ,DE
BZHIN DU GZHAN LA'ANG SBYAR RO, ,GZHAN DAG 'CHAD PA 'BRAS BU SKYE
NA RANG GI NGO BOR GYUR PA'I RGYU LAS SAM, GZHAN DU GYUR PA LAS
SAM, GNYI GA LAS SAM, RGYU'I BYED PA LA MI LTOS PAR SKYE GRANG,
YOD PA'AM MED

PA'AM GNYI GA'I NGO BO 'AM RGYU YANG DU MAS 'BRAS BU GCIG GI NGO
BO SKYED PAR BYED DAM GANG YANG DU MA'I NGO BO SKYED PAR BYED
GRANG, YANG NA GCIG GIS GCIG GI NGO BO 'AM, ,YANG NA DU MA'I NGO
BOS BSKYED GRANG, YANG RGYU ZHIG PA LAS 'BRAS BU SKYE'AM, MA ZHIG
PA LAS SKYE GRANG, RNAM

PAR RTOG PA'I PHYOGS JI SNYED PA DE DAG THAMS CAD KYANG GZHAN DAG
GI PHYOGS LA RJES SU CHAGS PAS BYAS PA NI RTOG PA'I SNYING PO
TZAM YIN PAR MNGON NO, ,'DI LTAR RGYU'I RANG GI NGO BO 'BRAS BU
YIN NA RGYU BZHIN DU SKYES ZIN PA NYID YIN NO, ,DE BAS NA DE LAS
SKYE BA MA YIN TE, SKYES ZIN PA'I PHYIR

RGYU'I RANG GI NGO BO BZHIN NO, ,GZHAN LAS ZHES BYA BA'I PHYOGS
GNYIS PA LA YANG DNGOS PO LA LTOS TE BRJOD NA 'DIR GNYIS PA DNGOS
PO YIN NA GO 'BRAS BU DE NI RGYU YOD PA'I DUS NA MED LA, DE YOD
PA'I TSE NI RGYU YOD PA MA YIN NA, DE GANG LA LTOS TE DE GNYIS
GZHAN NYID YIN PAR DON DAM PAS

KHAS BLANG BAR BYA, YANG RGYUR MNGON PAR 'DOD PA NI 'BRAS BUR
MNGON PAR 'DOD PA SKYED PAR BYED PA MA YIN TE, GZHAN YIN PA'I
PHYIR MNGON PAR 'DOD PA MA YIN PA'I DNGOS PO BZHIN NO, ,GNYI GA'I
PHYOGS LAS SKYE BA YANG RIGS PA MA YIN TE, PHYOGS GNYI GAR BRJOD
PA'I SKYON DU THAL

BAR 'GYUR BA'I PHYIR RO, ,GZHAN YANG THA DAD PA DANG THA DAD PA
MA YIN PA'I NGO BO GNYIS NI PHAN TSUN SPANGS TE GNAS PA'I MTSAN
NYID YIN PAS GCIG TU GNAS PA MI SRID PA'I PHYIR RO, ,DE NYID KYI
PHYIR GNYI GA'I DNGOS PO'I PHYOGS RUNG BA MA YIN NO, ,MA BRTAGS
PA'I DNGOS PO YIN NA THA DAD PA

DANG THA DAD PA MA YIN PA'I RNAM PAR RTOG PA MI 'JUG PA MA YIN
TE, GANG YIN PA DE 'DI MA YIN TE ZHES BYAS NA NGO BO NYID BSAL BA
DE NYID RNAM PAR LOG PA YIN NA DE BKAG PA NYID RNAM PAR MA LOG PA
YIN NO ZHES BYA BA'I TSIG RNAM PA GZHAN DAG GA LA YOD PAR 'GYUR,
RGYU MED PA LAS

@94A *, ,KYANG SKYE BAR RIGS PA MA YIN TE, RTAG TU YOD PA DANG
MED PA NYID DU THAL BAR 'GYUR BA'I PHYIR RO, ,YOD PA YANG SKYE BA
MA YIN TE, DNGOS PO GRUB ZIN PA LA SKYE BA'I DON MI 'THAD PA'I
PHYIR DUS PHYI MA BZHIN NO, ,GZHAN YANG GAL TE YOD PA SKYE BAR
'GYUR NA

NI SKYES ZIN PA YANG SKYE BAR 'GYUR RO, ,MED PA YANG SKYE BAR
RIGS PA DANG LDAN PA MA YIN TE, NGO BO NYID MED PAS RI BONG GI
RVA LA SOGS PA BZHIN DU SKYE BA MI 'THAD PA'I PHYIR RO, ,DE LTA
MA YIN NA MED PA THAMS CAD DNGOS PO GANG YANG RUNG BA 'GA' LAS
SKYE BAR THAL BAR 'GYUR BAS RGYU DANG

'BRAS BUR NGES PAR MI 'GYUR RO, ,NUS PA SO SOR NGES PA YOD PAS DE
LTAR YANG MI 'GYUR TE, 'DI LTAR DE DANG DE LA NUS PA NGES PA YOD
PA'I DNGOS PO DE LAS DNGOS PO 'GA' KHO NA SKYE BA YIN GYI, MED PA
YIN PAR KHYAD PAR MED DU ZIN KYANG THAMS CAD MA YIN NO SNYAM DU
SEMS NA,

DE NI RIGS PA MA YIN NO, ,GAL TE RKYEN RNAMS 'BRAS BU DANG MA
'BREL BA'I LUS CAN YIN NA, DE'I TSE DE DAG 'BRAS BU DANG SO SOR
'BREL PA MED PA'I PHYIR 'BRAS BU GANG LA NUS PA SO SOR NGES PA
YOD, DE BAS NA NUS PA SO SOR NGES PA MED PAR GNAS PA YIN PAS
THAMS CAD LAS THAMS CAD SKYE

BAR THAL BAR 'GYUR BA BZLOG DKA'O, ,YOD PA DANG MED PA'I PHYOGS
LA BSTAN PA'I SKYON DU THAL BAR 'GYUR BA'I PHYIR YANG GNYI GA'I
NGO BO YANG SKYE BAR 'THAD PA MA YIN NO, ,GCIG LA GNYIS KYI NGO
BO YOD PA YANG MA YIN TE, GNYIS DANG GCIG GNYIS 'GAL BA'I PHYIR
RO, ,RGYU DANG POS KYANG

'BRAS BU GCIG GI NGO BO GANG YIN PA SKYED PAR BYED DO ZHE NA, DE
LTA NA NI RGYU RANG GI NGO BO LHAN CIG BYED PA DU MAS KYANG 'BRAS
BU GCIG SKYED PA MA YIN TE, RGYU THA DAD PAS THA DAD PAR BYED PA
YIN PA'I PHYIR RO, ,DE LTAR NA THA DAD PA MA YIN PA YANG THA DAD
PA MA YIN PA BYED PAR MI 'GYUR TE, RGYU THA DAD PA YIN

DU ZIN KYANG THA DAD PA MED PA'I PHYIR RO, ,GAL TE THA DAD PA LAS
KYANG THA DAD PA NYID DU 'GYUR LA, THA DAD PA MED PA LAS KYANG
THA DAD PA MED PA YIN NA RIGS PA YIN TE, 'KHRUL PA MED PA'I PHYIR
RO, ,'DIR NI DE LTA MA YIN PAS THA DAD PA DANG THA DAD PA MA YIN
PA MTHA' DAG RGYU MED PA CAN DU 'GYUR

@94B RO; ,DNGOS PO 'GA' YANG DE LAS GUD NA MED PAS DNGOS PO THAMS
CAD GZHAN GYI DBANG LAS SKYE BA MA YIN PAR THAL BAR 'GYUR RO,
,GAL TE 'DI SNYAM DU RGYU'I RANG GI NGO BO THA DAD PA LAS 'BRAS
BU'I RANG GI NGO BO THA DAD PA SKYE BA YIN TE, RGYU'I BYED PAS
BYAS PA'I 'BRAS BU'I RANG GI NGO

BO'I BYE BRAG MA 'CHOL BA'I PHYIR RO, ,'DI LTAR YID LA BYED PA
LAS NI MIG GI RNAM PAR SHES PA RTOGS PA'I NGO BO YIN NO, ,DMIGS
PA'I BDAG NYID DE NYID MIG GI DBANG PO LAS NI YUL 'DZIN PAS SO
SOR NGES PA'O, ,YUL LAS NI DE DANG 'DRA BA YIN GYI GZHAN LAS NI
MA YIN NO, ,

RGYU'I BYED PA BYE BRAG SNA TSOGS YOD DU ZIN KYANG 'BRAS BU'I
RANG GI NGO BO'I DBYE BA THA MI DAD PA YANG MA YIN TE, GCIG GI
NGO BO DE LTAR DMIGS PA'I PHYIR RO ZHE NA, DE NI RIGS PA MA YIN
TE, 'BRAS BU GCIG GI NGO BO DANG BYE BRAG RNAMS DE DANG THA MI
DAD PAR YANG JI LTAR 'GYUR, DE LTA

YIN NA NI SNA TSOGS SU YANG MI 'GYUR RO, ,SNA TSOGS DANG GCIG
GNYIS PHAN TSUN 'GAL BA'I PHYIR RO, ,YUL SNANG BA LA SOGS PA YANG
RNAM PAR SHES PA LAS THA DAD PA MA YIN PAR JI LTAR YUL LA SOGS
PAS BYED PA DE BZHIN DU DE DANG THA DAD PA MA YIN PA RTOGS PA'I
NGO BO LA SOGS

PAR BYED PA YID LA BYED PA LA SOGS PAS KYANG BYED PAS DE LTAR NA
'CHOL BAR 'GYUR BA LA LAN MA BTAB PA YIN NO, ,'ON TE SKYON DER MI
'GYUR BAR BYA BA'I PHYIR BYE BRAG RNAMS 'BRAS BU LAS THA DAD PA
NYID DU 'DOD NA NI DE LTA NA YANG RGYU'I BYED PA DE DAG NYID LA
NYE BAR SBYOR BA'I PHYIR 'BRAS BU RGYU

MED PA CAN DU 'GYUR RO, ,'BRAS BU'I BDAG NYID DU MA LAS RNAM PAR
LOG PA DANG LDAN PA'I RGYU DANG RJES SU MTHUN PAR CHOS THA DAD
PAR RTOG PAS BZHAG NAS DE'I BYED PA'I YUL THA DAD PAR RTOG PAS
'JOG PAR BYED DO ZHE NA, YANG 'JOG LA RAG STE, RGYU'I BYED PA DE
NI RTOG PA'I BZOS BYAS

PA LA BYED PAS RTOG PAS BZHAG PA YIN GYI YANG DAG PAR NI MA YIN
NO, ,DE LTA NA YANG 'BRAS BU RGYU MED PA CAN DU 'GYUR TE, RGYU'I
BYED PA BRTAGS PA'I BDAG NYID LA NYE BAR SBYOR BA'I PHYIR RO, ,CI
STE 'BRAS BU DNGOS SU THA DAD PA MA YIN YANG BYE BRAG RNAMS THA
DAD NA, DE LTA NA NI CHOS CAN DANG

@95A *, ,CHOS CAN DNGOS SU THA DAD PAR 'GYUR TE, THA DAD PA DANG
THA DAD PA MA YIN PA'I RANG GI NGO BOR GNAS PA'I PHYIR RO, ,DE
LTA NA YANG SNGAR SMOS PA'I SKYON DU 'GYUR RO, ,'ON TE BYE BRAG
DE DAG BRTAGS PA KHO NA YIN NA, DE LTA NA YANG RGYU RANG GI NGO
BO THA DAD PA LAS BYE

BRAG THA DAD PAR 'GYUR RO ZHES BYA BA RIGS PA MA YIN TE, RTOG PAS
BYAS PA'I THA DAD PA NI RGYU'I BYED PA LA LTOS PA MA YIN PA'I
PHYIR RO, ,GAL TE RGYU'I RANG GI NGO BO GCIG GIS 'BRAS BU'I RANG
GI NGO BO GCIG SKYED PAR BYED DO ZHES ZER NA, DE LTA NA YANG LONG
BA DANG 'ON PA LA SOGS PAR THAL

BAR 'GYUR TE, MIG LA SOGS PAS RANG GI RIGS KYI SKAD CIG MA PHYI
MA NYID SKYED PA YIN NA NI RNAM PAR SHES PA SKYED PAR MI 'THAD
PA'I PHYIR RO, ,RNAM PAR SHES PA SKYED PAR BYED NA YANG RANG GI
RIGS KYI SKAD CIG MA PHYI MA MTSAMS SBYOR BA MED PA'I PHYIR RO,
,DBANG PHYUG LA SOGS PA RGYU GCIG GIS

'BRAS BU DU MA BYED PAR SMRAS PA YANG TSAD MA THAMS CAD DANG 'GAL
BAR 'GYUR TE, TSOGS PA DANG RIM GYIS 'BRAS BU SKYE BAR SNANG BA'I
PHYIR RO, ,GAL TE 'BRAS BU YANG RGYU ZHIG PA LAS SKYE NA NI DE'I
TSE RGYU MA YIN PA NYID DU THAL BAR 'GYUR TE, ZHIG PA NI RGYU
NYID DU MI SRID PA'I PHYIR RO, ,'ON TE MA

ZHIG PA LAS SKYE NA NI DE LTA NA YANG RGYU DANG 'BRAS BU GNYIS
DUS MNYAM PAR THAL BAR 'GYUR RO, ,BA LANG GI RVA G-YAS G-YON RGYU
DANG 'BRAS BUR MI 'THAD PA BZHIN DU DE YANG 'DOD PA MA YIN NO,
,'ON TE PHYIS 'BRAS BU SKYES PA DANG DUS MNYAM PA DE NYID DU 'DOD
PAS DUS GCIG PA MI 'GAL LO ZHES

ZER NA, DE LTA NA YANG SKYES MA THAG TU 'JIG PA DANG 'GAL BAR
'GYUR BAR 'BRAS BU SKYE BA SHIN TU RIGS PA MA YIN NO, ,'ON TE
RGYU 'JIG PA'I TSE 'BRAS BU SKYES PAS 'DI LA NYES PA MED DO ZHES
LAN 'DEBS PAR BYED NA, DE LA YANG BRJOD PAR BYA STE RGYU 'JIG PA
'DI GANG YIN, CI RGYU'I RANG

GI NGO BO NYID YIN TE, JI SKAD DU DNGOS PO SKAD CIG MA GNAS PA'I
CHOS KHO NA 'JIG PA YIN NO ZHES ZER BA LTA BU 'AM CI RGYU ZHIG
STE MED PA LA BYA CI NYES, GAL TE RGYU'I RANG GI NGO BO LA BYA NA
NI RGYU DANG 'BRAS BU GNYIS DUS MNYAM PA NYID DU THAL BAR 'GYUR
RO, ,'ON TE RGYU ZHIG STE MED PA LA BYA NA DE

@95B LTA NA YANG 'BRAS BU DANG DUS MNYAM PA NYID DU MI 'GYUR TE,
RANG GI NGO BO MED PA NI RES 'GA' BA NYID DU MI 'THAD PA'I PHYIR
RO, ,RES 'GA' BA NYID YIN NA NI DNGOS PO NYID YIN PAR THAL BAR
'GYUR TE, RNAM PAR SHES PA BZHIN NO, ,DE BAS NA SKYE BA'I DNGOS
PO RNAMS LA JI LTA JI LTAR RNAM

PAR DPYAD PA DE LTA DE LTAR 'THAD PA BZOD PA MA YIN NO, ,DE TSAD
MA DANG 'GAL BA MED DU ZIN KYANG, 'ON KYANG DE NGES PAS BYA BA'I
THABS NI 'GA' YANG YOD PA MA YIN TE, 'DI LTAR RGYU DANG 'BRAS
BU'I DNGOS PO NI PHAL CHER MNGON SUM DANG MI DMIGS PAS SGRUB PAR
BYED PA YIN NA, MNGON

SUM DANG MI DMIGS PA GNYIS KYANG RNAM PA MED PA 'AM, RNAM PA DANG
BCAS PAS DE 'DZIN PAR 'THAD PA MA YIN TE, YUL GYIS BYAS PA'I
SNANG BA MED CING DON NYE BA'I RGYU MTSAN MED PAR NI 'DIS MYONG
NGO ZHES RNAM PAR BZHAG PA MI RIGS PA'I PHYIR RO, ,RNAM PA'I
DNGOS PO YANG DON MED PA CAN

RMI LAM LA SOGS PA'I SHES PA'I RNAM PA DNGOS POS KHYAB PA MED
PA'I PHYIR RO, ,SHES PA GCIG LA RAG LAS PA DANG SNA TSOGS KYI
RNAM PA 'BYUNG BA RNAMS YANG DAG PA YIN PAR RIGS PA MA YIN NO,
,DE LTAR SKYE BA NI MNGON SUM DANG MI DMIGS PAS RGYU DANG 'BRAS
BU 'DI BSGRUB TU MI RUNG BA YIN

PAS RNAM PA GZHAN BSAM DGOS SO, ,DE BAS NA THAMS CAD MKHYEN PAS
KYANG RGYU DANG 'BRAS BU GZHAN GYI DBANG GI MTSAN NYID 'DI CUNG
ZAD TZAM YANG GSAL BAR MI MKHYEN MI SPYOD DE, DE LTAR SKYE BA NI
TSAD MA DANG 'GAL BA'I PHYIR RO, ,RIGS PA'I RJES SU 'BRANG BAS NI
SKYE BA MED PA'I RNAM

BAR BLTA BAR NI SKYON MTHA' DAG DANG BRAL BA'I YE SHES KYI BDAG
NYID STON PAS GSUNGS TE, RTAG TU SKYE MED CHOS NI DE BZHIN
GSHEGS, ,CHOS RNAMS KUN KYANG BDE BAR GSHEGS DANG 'DRA, ,BYIS
PA'I BLO CAN MTSAN MAR 'DZIN PA DAG, ,'JIG RTEN DAG NA MED PA'I
CHOS LA SPYOD, ,

'DI RGYA CHER DPYAD PA NI RTEN CING 'BREL PAR 'BYUNG BAR DPYAD PA
YIN PAS RE ZHIG GZHAG GO, ,GAL TE SKYOB PA SPROS PA THAMS CAD
DANG BRAL BA YIN TE, DE BZHIN NYID KYI RNAM PA GZIGS PA YIN NA
DE'I BDAG NYID YIN PA'I PHYIR DE YE SHES KYI TSOGS BSAGS PA'I
BYANG CHUB SEMS DPAR GYUR

@96A *, ,NAS PHYIS BCOM LDAN 'DAS DE BZHIN GSHEGS PAR JI LTAR
'BYUNG BAR 'GYUR, SANGS RGYAS SU GYUR NAS KYANG MES SHING BSREGS
TE ZAD PA BZHIN DU YONGS SU MYA NGAN LAS 'DA' BA DANG, YONGS SU
MYA NGAN LAS MA 'DAS PA'I GNAS SKABS NA YANG YUL DE DANG DER

GNAS PA DANG JI LTAR 'DAS PA DANG MA 'ONGS PA DANG DE LTAR BYUNG
BA'I BDE BAR GSHEGS PA RNAM PAR GZHAG PAR BYA, CI'I PHYIR THAMS
CAD MKHYEN PA'I YE SHES RNAM PAR BZHAG PAS SHES BYA'I MTSAN NYID
GNYIS RNAM PAR BZHAG ,GZHAN YANG SEMS TZAM GYI RANG GI NGO BO
MTHONG BAS GZUNG BA DANG

'DZIN PA'I BDAG NYID GNYIS DANG BRAL BA'I PHYIR GNYIS SU MED PA'I
RNAM PAR BZHAG ,BDE BAR GSHEGS PA DANG BDE BAR GSHEGS PA MA YIN
PA'I GNAS SKABS GNYIS SU KUN NAS NYON MONGS PA DANG RNAM PAR
BYANG BA GANG GIS RNAM PAR BZHAG CES BYA BA DE DAG NI 'KHOR GYI
DKYIL 'KHOR DE'I

NANG NAS KHA CIG DOGS PA SKYES PA YIN NO, ,DOGS PA'I DRA BA DE
YONGS SU SPANGS PA'I PHYIR, DE BZHIN NYID LA GUD NAS 'BYUNG BA MA
MCHIS TE ZHES BYA BA LA SOGS PA NAS, DE BZHIN NYID NI MI SKYE MI
'GAG PA STE ZHES BYA BA'I BAR DU LAN 'DEBS PA YIN TE, 'DI'I BSAM
PA NI

GAL TE DE BZHIN NYID NI SNGAR MA BYUNG BA LAS BYUNG BA DANG,
BYUNG NAS KYANG MI 'BYUNG NA NI DE LTAR NA 'GYUR BA MED PA'I DON
DU MNYAM PA MA YIN PAS MI RTAG PAR THAL BAR 'GYUR RO ZHE NA, DE
NI 'DI LTAR 'DOD PA YIN TE, JI SKAD DU DE BZHIN GSHEGS PA SKYES
KYANG RUNG, MA SKYES KYANG RUNG

CHOS NYID DANG, YANG DAG PA'I MTHA' DANG, BSAM GYIS MI KHYAB PA'I
DBYINGS LA SOGS PA DE NI GNAS PA KHO NA YIN NO ZHES GSUNGS SO,
,GAL TE 'DI YE SHES KYI BDAG NYID YIN NA YE SHES BZHIN DU LUS MED
PA'I PHYIR YUL NA MI GNAS PAR 'GYUR RO, ,SKYE BA DANG 'JIG PA MED
PA

YANG 'DAS PA LA SOGS PA'I RGYAL BA YIN PAR JI LTAR GDAGS, STON PA
THAMS CAD MKHYEN PA NI DE'I BDAG NYID YIN NA YANG GNYIS SU GYUR
PAS STONG PA NYID DANG MI 'GAL BAR JI LTAR 'GYUR, GNYIS SU MED
PA'I YE SHES KYI BDAG NYID CAN YIN NA YANG SKAL BA DANG LDAN PA
RNAMS KYIS

@96B RTOGS PA NA GANG GIS GNYIS SU THAL BAR MI 'GYUR, SNGAR KUN
NAS NYON MONGS LA PHYIS RNAM PAR BYANG BA YIN NA YANG RNAM PAR
BYANG BA DANG LDAN PAR 'GYUR RO, ,'DI DE LTA YIN NA YANG GAL TE
KUN NAS NYON MONGS PA'I GNAS SKABS KYI TSE NA NI GNYIS KYI BDAG
NYID YIN LA, 'DI LTAR

DE PHYIS SNGON MED PA'I GNYIS SU MED PAR GYUR PAS RNAM PAR BYANG
BA YIN NA NI 'DUS MA BYAS MA YIN PAR 'GYUR RO ZHE NA, 'DI'I LAN
GLAN PA'I CHED DU RKYEN 'DUS PA LAS DE BZHIN NYID LA KUN NAS
'BYUNG BA MA MCHIS TE, DE BZHIN NYID NI SNGON MED PA'I NGO BO
'BYUNG BA YANG MA LAGS SO, ,MI 'DRA

BA'I RNAM PA 'JIG PA YANG MA LAGS SO, ,YUL NI YUL SA'O, ,PHYOGS
NI GRONG LA SOGS PA'O, ,'DAS PA LA SOGS PA NI DUS SO, ,GNYIS LA
SOGS PA NI GNAS SKABS SO, ,SKYE BA NI RGYUN GYIS SO, ,DE MED PAS
MI SKYE BA'O, ,'GAG PA NI RGYUN CHAD PA'O, ,DE MED PAS MI

'GAG PA STE, BCOM LDAN 'DAS NI MI GNAS PA'I MYA NGAN LAS 'DAS PA
YIN PA'I PHYIR RO, ,'DIR BSDUS PA'I DON NI 'DI YIN TE, DE BZHIN
NYID NI, DE BZHIN GSHEGS PA SNGON MED PA'I NGO BO SKYED PAR BYED
PA MA YIN GYI, 'ON KYANG YANG DAG PA MA YIN PA'I MNGON PAR ZHEN
PA'I SKYON

MTHA' DAG SBYANGS PAS DRI MA MED PA THOB PA YIN TE, CHOS LA BDAG
MED PA'I YE SHES KYI SNGA ROL DU GZUNG BA DANG 'DZIN PAR MNGON
PAR ZHEN PA'I LING TOG STUG POS DE KHEBS PA'I PHYIR RO, ,DE MA
RTOGS PA YOD PA YANG DE'I PHYIR YANG DAG PA MA YIN PA'I RNAM PAR
RTOG PA DE SNGA NAS YOD PA'I

PHYIR RO, ,DUS PHYIS NI LAN MANG DU THABS MANG POS YUN RING POR
CHOS BDAG MED PA'I YE SHES GOMS PAR BYAS PAS BSGOM PA KHYAD PAR
DU GYUR NAS RNAM PAR RTOG PA MTHA' DAG RGYUN CHAD DE DE KHO NA
NYID KYI YE SHES BYUNG BA DANG SGRO 'DOGS PA'I BAG LA NYAL THAMS
CAD KYI GNAS KYANG MED PAR GYUR TO, ,

DE'I BDAG NYID GANG YIN PA'I DE BZHIN GSHEGS PA YID BZHIN GYI NOR
BU RIN PO CHE LTA BU NI 'GRO BA MA LUS PA'I BSAM PA YONGS SU
RDZOGS PAR MDZAD PA YIN NO, ,DE BZHIN NYID 'DI NI 'DI LTAR KUN
NAS NYON MONGS PA'I YANG YIN TE, YOD PA DANG MED PAR MNGON PAR
ZHEN PA GNYIS DANG LDAN

@97A *, ,PA GANG YIN PA'O, ,'DI NYID 'DI LTAR RNAM PAR DAG PA
YANG YIN TE, DE KHO NA NYID MTHONG BA'I BDAG NYID DANG BCAS PA'I
SEMS GANG LA MNGON PAR ZHEN PA MTHA' DAG DANG BRAL BA'O, ,DE RNAM
PAR DAG PA YANG RIM GYIS 'GYUR RO, ,'DAS PA LA SOGS PAR RNAM PAR

BZHAG PA NI DE BZHIN NYID RNAM PAR DAG PA'I BDAG NYID DE BZHIN
GSHEGS PA GANG DU GNAS PA DANG GSHEGS PA LA SOGS PA YANG DAG PA
MA YIN PA KHO NA YIN NO, ,'ON KYANG 'JIG RTEN PA DAG DE'I DBANG
GIS DE LTA BUR SNANG BA SKYE BA GANG YIN PA'I NGOR BYAS NAS DE
SKAD DU BSHAD DO, ,SANGS RGYAS

BCOM LDAN 'DAS NI CI'I PHYIR MI GNAS PA'I MYA NGAN LAS 'DAS PA
YIN ZHE NA, DE RIGS PA DANG LUNG GIS YIN TE, GANG DAG GNAS PA'I
RGYU TSOGS PA DE DAG NI GNAS PA DANG BRAL BAR MI 'GYUR TE, DPER
NA DU BA LA SOGS PA GNAS PA'I RGYU ME DANG SHING LA SOGS PA TSANG
BAR TSOGS PA

BZHIN NO, ,SANGS RGYAS BCOM LDAN 'DAS KYANG 'KHOR BA JI SRID PAR
BAR MA CHAD PAR GNAS PA'I RGYU CAN YIN NO, ,GNAS PA RNAM PAR 'JIG
PA LA KHYAB PAR BYED PA NI GNAS PA'I RGYU NYID TSOGS PA MA YIN
NO, ,DE NI 'DIR 'GAL BAR BSTAN PAS KHYAB PAR BYED PA 'GAL BA
DMIGS PA

YIN NO, ,CHOS MI MTHUN PA NI DU BA LA SOGS PA RGYUN CHAD PA'O,
,RGYU MA TSANG BA MED PA NI 'BRAS BU 'BYUNG BAR MI RIGS PA 'GAL
BAR BYED PA YIN NO, ,GTAN TSIGS JI LTAR 'GRUB CE NA, BSHAD PA,
GNAS PA'I RGYU MA TSANG BA NI SEMS CAN GYI DON SGRUB PA'I NUS PA
MED PA'I PHYIR DANG,

SNYING RJE CHEN PO DANG BRAL BA'I PHYIR DANG, TSE'I 'DU BYED
BZHAG PA'I DBANG MED PA'I PHYIR DANG, SROG GI DBANG PO RNAM PAR
SMIN PA'I LAS YONGS SU ZAD PA'I PHYIR DANG, SANGS RGYAS KYIS GDUL
BAR BYA BA'I SEMS CAN MED PA RNAMS YIN NO, ,DE DAG LAS BZLOG PA
DE NI GNAS PA'I RGYU YIN

NO; ,DE LA STON PA NI YE SHES KYI NUS PA THOGS PA MI MNGA' BAR
ZHAL GYIS BZHES PAS RNAM PAR RTOG PA DANG PO LTAR YANG MA YIN TE,
DE LA GZHAN DU YIN NA NI BSE RU LTA BU LA SOGS PA DANG BYE BRAG
CI YOD, BRAM ZE GCANG SBRA CAN GYIS MI THOD CAN YUN RING DU BSTEN
PAS SKYUG MI BRO BA BZHIN

@97B DU DE'I BDAG NYID DU GYUR PA'I PHYIR THUGS BRTZE BA NI 'BAD
PA MA BYAS PAR NYAMS PA MED DO, ,'BAD PA YANG SKYON DU MA MTHONG
BAR MI 'BYUNG NGO, ,DE YANG 'DI NI YOD PA MA YIN TE, YON TAN GYI
RANG GI NGO BO YIN PA CI'I PHYIR DE NYID LA BLO LHAG PAR PHYOGS
PA'I PHYIR YANG RNAM PAR RTOG PA GNYIS PA

LTAR YANG MA YIN NO, ,RDZU 'PHRUL GYI RKANG PA BSGOM PA MTHAR
PHYIN PAR SONG BA'I PHYIR RNAM PAR RTOG PA GSUM PA YANG RIGS PA
DANG LDAN PA MA YIN NO, ,DE SKAD DU KUN DGA' BO GANG YANG RUNG
BAS RDZU 'PHRUL GYI RKANG PA BSTAN CING BSGOMS TE LAN MANG DU
BYAS NA NI 'DOD NA BSKAL PA 'AM BSKAL PA LAS

LHAG PAR GNAS PAR 'GYUR RO ZHES GSUNGS SO, ,'BRAS BU SROG GI LAS
ZAD PA YANG BSKAL BA MI NYUNG BAR SROG GCOD PA SPANGS PA BSAGS
SHING GOMS PA MTHA' YAS PA'I THABS SBYIN PA LA SOGS PA'I PHA ROL
TU PHYIN PA DANG LDAN PA'I 'GRO BA'I BLA MA LA SRID PA MA YIN NO,
,RGYU MCHOG TU

GYUR PA GANG YIN PA'I 'BRAS BU MCHOG TU GYUR PA DANG, MCHOG TU
GYUR PA MA YIN PA YIN NA 'BRAS BU MCHOG TU GYUR PA MA YIN NO ZHES
BYA BA 'DI NI RGYU DANG 'BRAS BU GNYIS KYI CHOS YIN NO, ,DE LTA
MA YIN TE, RGYU MCHOG TU GYUR PA DANG, MCHOG TU GYUR PA MA YIN PA
LAS 'BRAS BU DE LTAR MI 'GYUR

NA NI 'BRAS BU DANG DE BYED PA'I DNGOS POR MA GYUR PA YIN TE,
DE'I BYE BRAG LA LTOS PA MED PA'I PHYIR RO, ,STON PA LA YANG SROG
DE'I RGYU GZHAN GYIS SROG GCOD PA LA SOGS PA KHA NA MA THO BA MED
PA DPAG TU MED PA YOD PA YANG MA YIN NA DES JI LTAR 'DI GNAS PA
MED PA YIN, DE KUN GYI 'BRAS BU

NI THAMS CAD MKHYEN PA 'DI YIN NO ZHE NA YANG MA YIN TE, SROG YUN
RING DU YOD PAR DNGOS SU BSTAN PA'I PHYIR TE, SROG GCOD PA SPANGS
PA DANG SBYIN PA'I PHA ROL TU PHYIN PA GNYIS KYI 'BRAS BU TSE
RABS MI NYUNG BA YIN PAR BSTAN TO, ,GANG YANG DNGOS SU GANG GI
RGYU YIN PAR BSTAN PA DE YONGS SU

RGYAS SHING RKYEN NYE BAR GYUR PA NA DE SKYED PAR BYED PA DE
BZHIN DU, GAL TE GZHAN GYI RGYU NYID DU YANG 'GYUR NA DE'I TSE
NYES PA CI YOD, GZHAN YANG CHOS DE KHO NA NYID GOMS PA'I DBANG
GIS NI RNAM PA THAMS CAD MKHYEN PA 'GRUB PAR 'GYUR LA, BSOD NAMS
KYI TSOGS NI DE'I GNAS KHYAD PAR DU GYUR

@98A *, ,BAS NA RJES SU MTHUN PAR 'GYUR RO, ,'DI SNYAM DU DE
BZHIN GSHEGS PAS GDUL BAR BYA BA'I SEMS CAN MED PAS YONGS SU MYA
NGAN LAS 'DAS SO SNYAM DU SEMS NA, 'DIR BSAM PAR BYA STE, CI
SANGS RGYAS KYI GZUGS KYIS GDUL BAR BYA BA'I

SEMS CAN MED PA'AM, CI GZHAN GYI GZUGS KYIS GDUL BAR BYA BA YANG
MED PA YIN, GAL TE PHYOGS SNGA MA YIN NA NI DE'I CHE BRGYA BYIN
LA SOGS PA'I GZUGS BSTAN PAS GDUL BAR BYA BA'I SKYE BO YOD PA'I
PHYIR DE'I GZUGS KYIS CI'I PHYIR MI BZHUGS, THUGS RJE DANG LDAN
PA RNAMS NI

'GRO BA'I PHAN PA BSGRUB PA'I PHYIR KHYAD PAR GZHAN LA YANG BSTAN
PAR MDZAD DE, JI LTAR BCOM LDAN 'DAS KYIS 'KHOR LOS SGYUR BA'I
GZUGS BSTAN PA LTA BU'O, ,GZHAN YANG 'JIG RTEN GYI KHAMS GCIG TU
SANGS RGYAS KYIS GDUL BAR BYA BA'I SKYE BO MED DU ZIN KYANG 'JIG
RTEN GYI

KHAMS GZHAN DAG NA DE DPAG TU MED PA YOD PA'I PHYIR CI'I PHYIR
'DI YONGS SU MYA NGAN LAS 'DA', ,BCOM LDAN 'DAS NYID KYIS KYANG,
SANGS RGYAS MYA NGAN MI 'DA' STE, ,CHOS KYANG NUB PAR MI 'GYUR
RO, ,SEMS CAN YONGS SU SMIN BYA'I PHYIR, ,MYA NGAN 'DA' BAR BSTAN
PA YIN, ,ZHES

GSUNGS SO, ,SHIN TU SPROS PAS CHOG GIS SKABS NYID BRTZAM PAR
BYA'O, ,DE LTAR NA DE BZHIN GSHEGS PA MTHONG BA DANG, PHYAG BGYIS
PA DANG ZHES BYA BA LA SOGS PA NI SKABS KYI DON MJUG SDUD PA'O,
,JI SKAD DU BSTAN PA'I RNAM PA LAS BZLOG STE RNAM PA GZHAN DU
MNGON PAR ZHEN PAS DE BZHIN

GSHEGS PA MTHONG BA DON YOD DO SNYAM DU KHA CIG DOGS PA LA 'JAM
DPAL KHYOD KYIS DE LTAR BLTAS NA CI ZHIG MTHONG ZHES BYA BA LA
SOGS PA 'DI GSUNGS SO, ,DE LTAR BLTAS NA MTHONG BA CI YANG MA
MCHIS SO ZHES BYA BA NI LAN YIN TE, RANG KHONG DU CHUD PA TZAM
LAS MA GTOGS PAR ZHES DGONGS PA'O, ,

GZHAN DAG 'DI SNYAM DU DOGS TE, 'JAM PA'I DBYANGS 'DI NI DON DKA'
BA'I RJES SU ZHUGS PA YIN TE, GANG YANG MTHONG BA MED PA'I TSUL
GYIS GNAS LA, DE BZHIN GSHEGS PA YANG MTHONG BA DANG, SEMS CAN
GYI KHAMS MTHA' DAG LA KHYAB PAR BYED PA'I BYAMS PA'I DGONGS PA'I
RTZA BA CAN

@98B BYANG CHUB KYI SEMS SNGON DU SONG BA'I BRTZON 'GRUS KYIS
BSOD NAMS DANG YE SHES KYI TSOGS RDZOGS PAR MDZAD PA DANG, RNAM
PAR MI RTOG PA'I YE SHES KYIS SEMS CAN YANG MI DMIGS PA DANG,
RTOG PA DANG BCAS PAS KYANG MNGON PAR ZHEN PA MED PAR DE LA 'JUG
PA NI RE ZHIG 'DIS KYANG SHIN

TU DON DKA' BA YIN PAR SRID NA, BDAG 'DRA BAS LTA SMOS KYANG CI
DGOS ZHES DE SKAD DU DOGS PA 'DI BRJOD PA LA, 'PHAGS PA SH'A RI'I
BUS 'JAM DPAL DE BZHIN GSHEGS PA LA KHYOD KYIS DE LTAR MTHONG BA
DANG ZHES BYA BA LA SOGS PA NAS, SEMS CAN THAMS CAD KYI CHED DU
GO CHA CHEN PO BGOS

PA DE NI KHYOD DKA' BA BYED PA'O ZHES BYA BA'I BAR DU GSUNGS SO,
,BYAMS PA CHEN PO ZHES BYA BA NI BYANG CHUB KYI SEMS KYIS BSKUL
TE SEMS CAN THAMS CAD KHA NA MA THO BA MED PA'I BDE BA SKYED 'DOD
PA'O, ,GZHAN DAG NA RE DMIGS PA MED PA'I BYAMS PA YIN NO ZHES ZER
RO, ,SEMS CAN THAMS CAD

YONGS SU MYA NGAN LAS 'DA' BA'I PHYIR ZHUGS KYANG ZHES BYA BA NI
'GRO LA PHAN PA'I PHYIR SANGS RGYAS 'GRUB PAR SHOG CES BYANG CHUB
TU SEMS BSKYED PA'I PHYIR RO, ,GO CHA ZHES BYA BA NI BRTZON 'GRUS
KYI BDAG NYID 'GRO BA GDON PAR SPRO BA'O, ,GO CHA DE YANG DMIGS
PA LA SOGS PA'I TSUL GYIS YIN NO, ,

JI SKAD SMRAS PA DE DE BZHIN TE ZHES BYA BA NI DMAN PA LA MOS
PA'I SKYE BO LA 'TSAM PA MA YIN PA'I CHOS LA RJES SU SPYOD PA'I
PHYIR DKA' BA MDZAD PA NYID YIN PAR ZHAL GYIS BZHES SO, ,SEMS CAN
MI DMIGS PA YIN YANG SEMS CAN MYA NGAN LAS 'DA' BA'I GO CHA MI
'GAL BAR BSTAN PA NI SEMS

CAN THAMS CAD YONGS SU MYA NGAN LAS 'DA' BA'I PHYIR GO CHA 'DI
YANG MOS PAS SPYOD PA'I SA'I GNAS SKABS SU BGOS PA YIN NO, ,BDAG
LA SEMS CAN DU DMIGS PA GANG YANG MED DO ZHES BYA BA NI GZUNG BA
DANG 'DZIN PA'I MTSAN NYID SPANGS PA'I PHYIR RO, ,DE NI YANG DAG
PA YIN NO ZHE NA YANG

MA YIN TE, DE MED DU ZIN KYANG SEMS CAN SGRO 'DOGS PAS 'KHRUL PA
NYID YIN NO, ,CI'I PHYIR ZHE NA DE'I PHYIR, SEMS CAN DU MNGON PAR
ZHEN PA BDAG LA GANG YANG MED PAR GYUR PA YIN TE, SGYU MA MKHAN
BZHIN DU GNAS PA'I PHYIR RO, ,'DI LTAR SGYU MA MKHAN NI SGYU MA'I
GLANG PO CHE LA

@99A *, ,SOGS PA LA MNGON PAR ZHEN PA MED PA DE BZHIN DU, BDAG
GIS SEMS CAN DU DMIGS PA DE YANG DE BZHIN NO ZHES DGONGS PA'O,
,'DIR BSDUS PA'I DON NI 'DI YIN TE, BYAMS PA CHEN POS BRGYAN CING
BYANG CHUB CHEN PO'I DGONGS PA CAN MNGON PAR ZHEN PA THAMS

CAD SPANGS PA RNAMS KYIS THOG MA NYID DU DE BSGOM PA NI YID KYI
CHOS YIN PA'I PHYIR KUN TU RGYU MI THOD CAN SKYUG BRO BA BZHIN
DU, RNAM PAR RTOG PA'I RGYU MTHA' DAG SPANGS PA NA GSAL BA KHO
NAR 'GYUR BAS LHAG PA'I BSAM PA MI G-YO BA RNAMS LA DKA' BA CUNG
ZAD KYANG MED DO, ,BSGOM PA'I

SBYOR BA LA SDAR BA RNAMS LA NI MTHA' DAG SHIN TU DKA' BAR SNANG
NGO, ,SPRO BA 'DI YANG 'KHOR BA DANG MYA NGAN LAS 'DAS PAR GTOGS
PA'I SEMS CAN GO RIMS BZHIN DU NYUNG BA NYID DANG, YONGS SU MANG
BA NYID DU BYA BA'I PHYIR BRTZAMS PA MA YIN NAM, JI LTAR NA SEMS
CAN DU DMIGS PA

DANG; MNGON PAR ZHEN PA DE MED PA YIN ZHE NA, DE'I PHYIR, DE LTAR
MA DGONGS SO ZHES BYA BA SMRAS SO, ,JI LTAR YIN ZHE NA, 'DI LTAR
BDAG GIS SEMS CAN GYI KHAMS BRI BA 'AM GANG BAR BYA ZHES BYA BA
GSUNGS SO, ,GO CHA DE LTA BU YIN NA NYES PA CI YOD CE NA, DE'I
PHYIR, BTZUN

PA SHA RA DVA TI'I BU YONGS SU BRTAGS PA NYE BAR BZUNG STE, GAL
TE ZHES BYA BA LA SOGS PA GSUNGS TE, GTAN TSIGS BSTAN PA NI GSAL
BA YIN NO, ,GAL TE ZHES BYA BA NI JI STE ZHES BYA BA'I DON TO,
,GANG BAR MNGON PA MED DO ZHES BYA BA NI MI DMIGS SO ZHES BYA BA
YIN NO, ,DE

CI'I PHYIR ZHE NA ZHES BYA BA NI YONGS SU 'DRI BA'I DON GTAN
TSIGS GANG ZHES BYA BA STE, CI MTHONG BA'I RGYU DANG BRAL BA'I
PHYIR YOD KYANG MI DMIGS PA YIN TE, MUN RUM GYI NANG NA BUM PA LA
SOGS PA 'DUG PA BZHIN NAM, MED PA'I PHYIR RTA'I RVA LA SOGS PA
BZHIN NAM ZHE NA, 'DIR LAN

DU RNAM PAR RTOG PA NI SEMS CAN DBEN PA'I PHYIR DANG ZHES BYA BA
SMRAS SO, ,SEMS CAN ZHES BYA BA NI SROG CHAGS TE, DE DAG GI TSOGS
RGYUN GYI GNAS SKABS KYI BYE BRAG GZUNG BAR BYA BA LA SOGS PA'I
NGO BOR BRTAGS PA'O, ,SEMS CAN MED PA NI MED PA'O, ,SEMS CAN
DNGOS PO MED PA

@99B YIN NA BYANG CHUB PA'I GNAS SKABS NA KHYOD JI LTAR CHOS
'CHAD PA 'GRUB PAR 'GYUR, MO GSHAM GYI BU RTOGS PAR BYA BA'I
PHYIR CHOS 'CHAD PA SMRA BAR NUS PA'I MKHAS PA MED PAR STON TO
ZHES BYA BA 'DI NI, 'JAM DPAL GAL TE SEMS CAN DBEN BA DANG SEMS
CAN SEMS CAN MA YIN

PA'I PHYIR ZHES BYA BA LA SOGS PA NI RGOL BA YIN NO, ,DE SKAD CES
SMRAS PA DANG, 'JAM DPAL GZHON NUR GYUR PAS TSE DANG LDAN PA SHA
RA DVA TI'I BU LA 'DI SKAD CES SMRAS SO, ,BTZUN PA SHA RA DVA
TI'I BU GANG GI TSE SEMS CAN SHIN TU MI DMIGS PA ZHES BYA BA LA
SOGS PA NI LAN 'DEBS PA

YIN TE, SEMS CAN SHIN TU MI DMIGS PA NI GZUNG BA LA SOGS PA MED
PA'I PHYIR RO, ,DE'I TSE 'GRO BA SU ZHIG MNGON PAR RDZOGS PAR
'TSANG RGYA STE 'GA' YANG MA YIN NO, ,'TSANG RGYA BA PO DANG,
'GA' ZHIG 'TSANG RGYA BAR BYA BA DANG, 'TSANG RGYA BA YOD PA MA
YIN PA'I PHYIR RO ZHES

BSAMS PA'O, ,BSTAN PAR BYA ZHES BYA BA NI CHOS GANG ZHIG BSHAD
PAR BYA STE, BSHAD PAR BYA BA'I CHOS SPYI'I RNAM PA DANG BSHAD
PA'I SGRA'I SPYI'I BDAG NYID DANG DE 'DZIN PAR BYED PA YANG MED
PA'I PHYIR RO, ,DE CI'I PHYIR ZHE NA ZHES BYA BA 'DRI BA'I BSAM
PA NI NYAN PAR BYED PA'I SEMS CAN MI

DMIGS PA'I PHYIR RO ZHES BYA BA 'DI TSIG GI DON YIN NO, ,JI LTAR
ZHE NA, CHOS THAMS CAD RANG DANG GZHAN GYI RGYUD LA GZUNG BA LA
SOGS PA SHIN TU MED PA'I PHYIR RO, ,'DI LTAR CHOS THAMS CAD SHIN
TU MI DMIGS PA'I PHYIR RO ZHES BYA BA 'DIS NI JI LTAR BSTAN PA'I
TSIG GI DON GSAL BAR

BYED PA YIN NO, ,RANG NYID KYIS DRIS PA NI GZHAN GYI 'DRI BA LA
SDOD NA, RGYUN MI 'CHAD PAR CHOS 'CHAD PAR BYED PA BAR CHAD PA LA
MI DGA' BAR 'GYUR BA MED PAR BYA BA'I PHYIR DANG, 'DRI BA PO YANG
MI SHES PA'AM SPOBS PA MED DE 'DRI BAR MI BYED PA LA PHAN GDAGS
PA'I PHYIR RO, ,'PHAGS

PA 'JAM DPAL GYI TSIG DE DAG GIS SGRO 'DOGS PA'I MTHA' SPANG BA
BYAS PA DE'I DGONGS PA'I DON KHONG DU MA CHUD NAS SHIN TU SEMS
CAN LA SOGS PA MED PAR KHONG DU CHUD NAS SKUR BA 'DEBS PA'I MTHAR
LHUNG BA MNGON DU GYUR PA DANG, DE'I PHYIR BCOM LDAN 'DAS KYIS
'JAM DPAL GANG GI

@100A *, ,TSE CHOS THAMS CAD SHIN TU MI DMIGS PA DE'I TSE CI SEMS
CAN DU YANG 'DOGS SAM ZHES BYA BA 'DI GSUNGS TE, CI'I PHYIR STON
ZHES BYA BA'I THA TSIG GO, ,YANG ZHES BYA BA'I SGRAS SNGON GYI
THUGS RJE DANG PHA ROL TU PHYIN PA'I TSOGS RNAMS KYANG BSDU BA'I
PHYIR RO, ,'DOGS

PA NYID BYED PA MA LAGS SO ZHE NA, MI RUNG STE, DE GDAGS PA NI
GDON MI ZA BAR BYA DGOS PA'I PHYIR RO, ,'DI LTAR GAL TE YANG 'GA'
ZHIG SEMS CAN JI SNYED YOD CES DE SKAD 'DRI NA ZHES BYA BA NI
MTHAR LHUNG BAR GYUR CING THE TSOM ZA BA'I BLO CAN DAG SEMS CAN
JI SNYED YOD CES DE SKAD 'DRI BA'O, ,DE

SKAD 'DRI BA LA JI SKAD BRJOD PAR BYA ZHE NA, SANGS RGYAS KYI
CHOS JI SNYED PA DE SNYED DO ZHES LAN GDAB PAR BYA STE, SEMS CAN
MTHA' MED PA DANG, GNYIS SU MED PAR STON PA YIN TE, SANGS RGYAS
KYI CHOS JI SNYED PA RTOG PA'I DRA BA THAMS CAD DANG BRAL BA DE
SNYED KYI SEMS CAN GNYIS SU MED PA'I BDAG

NYID YIN NO ZHES BYA BA'I THA TSIG GO, ,SEMS CAN GYI KHAMS KYI
TSAD JI TZAM ZHES BYA BA NI 'DI'I TSAD JI TZAM ZHES BYA BA YIN
NO, ,SANGS RGYAS KYI YUL GYI TSAD JI TZAM ZHES BYA BA YANG DE
BZHIN NO, ,SANGS RGYAS KYI YUL NI CHOS KYI DBYINGS TE, DE NI
THAMS CAD DU SONG BA YIN PA'I PHYIR DPAG TU

MED PA YIN NO, ,DPE RNAM PA 'DI GNYIS KYIS KYANG DE KHO NA NYID
GNYIS SU MED PA RJOD PAR BYED PA YIN TE, YAN LAG DANG YAN LAG CAN
TZAM BRJOD PAR 'DOD PA'I SGO NAS 'DRI BA SNGA PHYI GNYIS KYI DON
DBYE BA YIN NO, ,YAN LAG DANG YAN LAG CAN THA DAD PA MED DU ZIN
YANG 'ON KYANG 'DRI BA PO'I

BSAM PA SNA TSOGS KYI SGO NAS DON GCIG PO GSAL BAR BYA BA'I PHYIR
GNYIS BSTAN TO, ,DE LTAR NA SEMS CAN DPAG TU MED PA YOD PA'I
PHYIR CHAD PA'I MTHA' RIGS PA MA YIN NO ZHES BYA BA BSDUS PA'I
DON YIN NO, ,'JAM DPAL KHYOD LA GAL TE YANG 'GA' ZHIG 'DI SKAD DU
SEMS CAN

GYI KHAMS GANG DU GTOGS ZHES 'DRI NA ZHES BYA BA NI DE LTAR GAL
TE SEMS CAN GYI KHAMS GDON MI ZA BAR YOD PA YIN NA RANG GI NGO BO
'GA' ZHIG DANG GZHI YANG YOD PAR BYA DGOS PAS NA BDAG NYID GANG
YIN, GNAS KYANG GANG YIN, DE'I BDAG GANG DU 'DU ZHES BYA BA'I DON
DE NI 'DRI BA'I BSAM

@100B PA YIN NO, ,BDAG GIS 'DI SKAD DU SKYE BA MED PA BSAM GYIS
MI KHYAB PA GANG DU GTOGS PAR GTOGS SO ZHES BGYI'O ZHES BYA BA NI
SKYE BA MED PA NYID DANG, BSAM GYIS MI KHYAB PA GANG DU GNAS PA'I
NGO BO DER SEMS CAN GYI KHAMS GNAS PA YIN NO, ,SKYE BA MED PA NI
SNGAR BSTAN PA'I

TSUL GYIS STONG PA NYID LA BYA'O, ,DE NYID BSAM GYIS MI KHYAB PA
YIN TE, BSAM PA THAMS CAD KYI GNAS MA YIN PA'I PHYIR RO, ,GNAS
PAR BYED PA'I NGO BO GANG DU GNAS SHE NA, 'DI SKAD DU SKYE BA MED
PA'I KHAMS CI LA GNAS PA DE LA SEMS CAN GYI KHAMS GNAS SO ZHES
BGYI STE, GANG

DU YANG GNAS PA MCHIS SO ZHES BYA BA'I THA TSIG GO, ,'DI LTAR
YANG DAG PA MA YIN PAR KUN TU RTOG PA MA GTOGS PAR NI CUNG ZAD
KYANG YOD PA MA YIN NO, ,KUN BRTAGS PA SKYE BAR RNAM PAR RTOG PA
YANG DE LAS LOGS SHIG NA MED DO, ,DBEN PA NI RNAM PAR DBEN PA'I
RANG GI NGO BO NYID YIN

PA'I PHYIR RO, ,DE LTA MA YIN TE, DBEN PA LAS DE LOG PA'I NGO BOR
YOD PA YIN NA NI STONG PA NYID DANG 'GAL BAR 'GYUR RO, ,THA DAD
PA MED PA NYID YIN NA YANG GZHI DANG GNAS PA MED DE 'DI'I GNAS NI
RANG GI NGO BO THA DAD PA YIN PA'I PHYIR RO, ,DE BZHIN DU YANG
DAG PA MA YIN PAR KUN TU

RTOG PA'I BDAG NYID KYI SEMS CAN GYI KHAMS LA YANG SBYAR BAR
BYA'O, ,DE BAS NA 'DI'I GNAS NI CI YANG YOD PA MA YIN NO, ,DE BAS
NA GNAS SKABS DE LTA BU DE LA SEMS CAN GYI KHAMS GNAS PA'I TSIG
GI DON MA RTOGS NAS GNAS DANG GNAS SHES PAR BYED PA'I DNGOS PO NI
YANG DAG PA KHO NA

YIN PAR BRGYA LA 'GA' ZHIG SEMS SHING SMRA BA GNAS DANG GNAS PAR
BYED PA NI DNGOS SU YOD PA MA YIN NAM, DE LAS GZHAN CI ZHIG MED
PA YIN NA DAM PA GANG YIN PA BSGOM BAR BYA BA'I PHYIR STONG PA
NYID BSGOM PA STON ZHE NA, DE'I PHYIR BCOM LDAN 'DAS KYIS 'JAM
DPAL KHYOD GANG GI TSE SHES RAB

KYI PHA ROL TU PHYIN PA BSGOM PA DE'I TSE ZHES BYA BA LA SOGS PA
GSUNGS SO, ,GANG GI TSE BDAG SHES RAB KYI PHA ROL TU PHYIN PA
BSGOM PA DE'I TSE MI GNAS PAR ZHES BYA BA LA SOGS PAS DON CI
BSTAN ZHE NA, MI GNAS PAR ZHES BYA BA NI GNAS DANG GNAS LA SOGS
PA MED PA'I PHYIR GZUNG BA DANG

@101A *, ,'DZIN PA LA SOGS PAR MNGON PAR ZHEN PA MED PAR BSTAN
TO, ,MNGON PAR ZHEN PA MED NA YANG BSGOM PA CI ZHIG YOD, 'DI LTAR
BSGOM PA NI YANG NAS YANG DU GOMS PAR BYED PA YIN LA, DE YANG
RNAM PAR RTOG PA YIN, DE YANG MNGON PAR ZHEN PA YIN NO, ,DE LTAR

RNAM PAR RTOG PA'I RANG GI SNANG BA LA DON MED BZHIN DU DON DU
MNGON PAR ZHEN PA 'JUG PA'I PHYIR RO SNYAM PA DE'I PHYIR, 'JAM
DPAL MI GNAS PA LA SHES RAB KYI PHA ROL TU PHYIN PA BSGOM DU YANG
CI YOD CES GSUNGS SO, ,GANG CI LA YANG MI GNAS PA DE NYID CES BYA
BA LA SOGS PA NI LAN

YIN TE, GANG CI LA YANG MI GNAS PA DE NYID CES BYA BA NI BSGOM PA
GANG YIN PA NI CI LA YANG MNGON PAR ZHEN PAR BYED PA MA YIN NO
ZHES BYA BA'I THA TSIG GO, ,GZHUNG GZHAN LAS GANG CI LA YANG MI
GNAS TE ZHES 'BYUNG BA DER NI GZUNG BA DANG GNAS PA LA SOGS PAR
MNGON PAR ZHEN PA MED CES

BYA BA'I THA TSIG GO, ,THOG MAR BSGOM PA'I GNAS SKABS NA NI RNAM
PAR RTOG PA 'BYUNG NGO, ,YUN RING DU GOMS PAR BYAS PAS GONG NA
MED PAR SONG ZHING MCHOG TU GSAL BA'I GNAS SKABS SU GYUR PA NA
GCIG KHO NAR DE RGYU BA MED DO ZHES BYA BA NI BSDUS PA'I DON YIN
NO, ,'O NA GAL TE SHES

RAB KYI PHA ROL TU PHYIN PA BSGOM PA NI MNGON PAR ZHEN PA THAMS
CAD DANG BRAL BA YIN NA DE JI LTAR SGOM PA POS DGE BA'I RTZA BA
'PHEL BA DANG, MI DGE BA'I RTZA BA 'BRI BAR BYED CES 'GA' ZHIG
DOGS PA DE BCOM LDAN 'DAS KYIS 'JAM DPAL KHYOD GANG GI TSE SHES
RAB KYI PHA ROL TU PHYIN PA BSGOM

PA DE'I TSE KHYOD KYI DGE BA'I RTZA BA GANG 'PHEL BA 'AM 'BRI BAR
'GYUR ZHES DRIS SO, ,'AM ZHES BYA BA'I SGRAS NI MI DGE BA'I RTZA
BA'I PHYOGS 'DI BSDUS PA'I PHYIR RO, ,BCOM LDAN 'DAS DE'I TSE
BDAG GI DGE BA'I RTZA BA GANG 'PHEL BA 'AM ZHES BYA BA LA SOGS PA
NI LAN YIN NO, ,CI'I PHYIR ZHE

NA; SMRAS PA, 'DI LTAR GANG LAS ZHES BYA BA 'DZIN PAR BYED PA
BDAG LA SOGS PA'I RANG GI NGO BO BYED PA POS SHES RAB KYI PHA ROL
TU PHYIN PA SGOM PAR BYED PAS GANG DANG 'BREL PA'I CHOS DGE BA
'AM MI DGE BA 'GA' ZHIG 'PHEL ZHING RGYAS PAR 'GYUR BA'AM, 'BRI
ZHING 'GRIB PAR 'GYUR

@101B BAR BYED PA MA MCHIS SO, ,'DI SKAD DU BSTAN TE, SEMS CAN
GANG DGE BA'I RTZA BA STOBS DANG LDAN PAS BSGOMS PA'I STOBS KYIS
DGE BA 'PHEL BAR BYED PA DANG 'GRIB PAR BYED PA'I SGOM PA PO NI
DGE BA'I CHOS DE LAS LOGS SHIG NA 'GA' YANG MA MCHIS SO, ,'ON
KYANG DE NYID LA BRTEN

NAS SGRO BTAGS PA DE BYED PA PO YIN NO, ,BYED PA PO'I THA SNYAD
TZAM THAMS CAD KYANG DE LTA BU'I RNAM PA YIN PA'I PHYIR RO,
,BRTAGS PA'I NGO BO RJES SU 'GRO BA NI DON BYED PA MA YIN NO, ,DE
LTA MOD KYI 'DI BSGOM PA YANG YIN TE, 'DI GNYIS 'PHEL BA DANG
RGYAS PAR BYA BA'I CHED DU 'JUG PA'I PHYIR

RO; ,GANG GI PHYIR DE LTA YIN PA DE BAS NA, GANG YANG CHOS 'GA'
ZHIG 'PHEL BA'I SLAD DU 'AM 'BRI BA'I SLAD DU NYE BAR GNAS PA DE
NI ZHES BYA BA LA SOGS PA GSUNGS SO, ,GAL TE MI DGE BA 'AM DGE BA
'BRI BA'AM RGYAS PAR BYA BA'I DON DU 'DI 'JUG PA MA YIN NA DE JI
LTAR GO RIMS BZHIN DU

SO SO'I SKYE BO'I CHOS 'DOD CHAGS LA SOGS PA SPONG BAR 'GYUR,
SANGS RGYAS KYI CHOS STOBS DANG MI 'JIGS PA LA SOGS PA LEN PAR
'GYUR ZHE NA, DE'I PHYIR, BCOM LDAN 'DAS GANG SO SO'I SKYE BO'I
CHOS RNAMS KYANG MI SPONG LA ZHES BYA BA LA SOGS PA GSUNGS SO,
,DE CI'I SLAD DU ZHE

NA ZHES BYA BA'I DON CI ZHE NA, CI SHIN TU BSGOMS PA'I DBANG GIS
SO SO'I SKYE BO'I CHOS SPONG BA DANG, SANGS RGYAS KYI CHOS BSKYED
PA MED PA NYID KYIS SPONG BA MED PA DANG, LEN PA MED PA ZHES
BRJOD DAM, 'ON TE MI DMIGS PA'I TSUL GYIS SHIN TU BSGOMS PA LAS
BYUNG BA'I 'PHAGS PA'I

SHES RAB KYI DBANG POS GANG GI TSE RTZAL GYUR PA DE'I TSE RTZOL
BA MED PAR YANG SO SO'I SKYE BO'I CHOS RNAMS KYANG SPONG BAR
'GYUR LA, SANGS RGYAS KYI CHOS RNAMS KYANG MNGON SUM DU 'GYUR, DE
DAG NI RANG LAS MA GTOGS PA RNAMS MI DMIGS PA'I PHYIR SPONG BA
MED PA DANG, LEN PA

MED PA ZHES BRJOD CES BYA BA 'DI NI GTAN TSIGS YONGS SU 'DRI BA'I
DON YIN NO, ,DE LA 'DIR NYON MONGS PA DANG RNAM PAR BYANG BA'I
GNAS SKABS MED PAR THAL BAR 'GYUR BA'I PHYIR PHYOGS DANG PO LTAR
NI MA YIN NO, ,'ON KYANG 'OG MA LTAR YIN PAS, BCOM LDAN 'DAS 'DI
LTAR SHES

@102A *, ,RAB KYI PHA ROL TU PHYIN PA BSGOM PA NI ZHES BYA BA LA
SOGS PA GSUNGS SO, ,CHOS GANG RNAM PAR BYANG BA 'AM KUN NAS NYON
MONGS PA DMIGS PAS CHOS GANG LA YANG MI GNAS PA NI SO SO'I SKYE
BO DANG, SANGS RGYAS KYI CHOS GO RIMS BZHIN DU SPANG PA 'AM BLANG

BA RNAMS GZUNG BA'I MTSAN NYID DANG BRAL BA'I PHYIR RO, ,GAL TE
DE DAG 'GA' LA YANG DMIGS PAS MI GNAS NA, 'O NA JI LTAR SRID BA'I
NYES PA BRGAL BA LA SOGS PA GANG YIN PA DANG, DE DANG BRAL BA'I
MYA NGAN LAS 'DAS PA'I YON TAN DMIGS SHE NA, DE'I PHYIR,

BCOM LDAN 'DAS GANG 'KHOR BA'I SKYON DU YANG MCHI LA ZHES BYA BA
LA SOGS PA GSUNGS TE, 'KHOR BA'I SKYON DANG MYA NGAN LAS 'DAS
PA'I YON TAN DU MCHI BA DANG, NYE BAR DMIGS PA DANG, RTOG PA'I
BAR DU MA LAGS PA'O, ,DE CI'I SLAD DU ZHE NA ZHES BYA BA NI RIGS
PA

GANG GIS SMRAS, CI MED PA'I PHYIR RAM, 'ON TE YOD KYANG DMIGS PAR
MI RUNG BA'I PHYIR YIN ZHE NA, RTOG PA DANG PO LTAR NA NI NYON
MONGS PA DANG, RNAM PAR BYANG BAR RNAM PAR GZHAG PA DE NYID MI
'THAD PAR 'GYUR RO, ,RTOG PA GNYIS PA LTAR NA NI RIGS PA MIN PAS

DE'I PHYIR, BCOM LDAN 'DAS 'DI LTAR 'KHOR BA NYID KYANG MI MTHONG
NA ZHES BYA BA LA SOGS PA GSUNGS SO, ,DGONGS PA NI 'DI YIN TE,
'DOD CHAGS LA SOGS NYON MONGS BSGOS, ,SEMS NYID DAG NI 'KHOR BA
YIN, ,DE NYID DE DANG BRAL BA NA, ,SRID PA'I MTHA'

ZHES RAB TU BSHAD, ,DE BAS NA MI DMIGS PA'I TING NGE 'DZIN GOMS
PA'I RGYU DES 'KHOR BA'I BDAG NYID 'BAD PA MED PAR RNAM PAR LOG
STE, DU MA DANG GCIG LA SOGS PAR SPROS PA'I TSOGS DANG BRAL TE
RAB TU ZHI BAR ZHUGS PA'I RGYUN BAR MA CHAD PA JI SRID 'KHOR BA
MA LUS PA'I SRID

PA'I RGYA MTSOR BYING BA'I 'GRO BA GDON PA LA MKHAS PA BYUNG BA
NI MYA NGAN LAS 'DAS PA ZHES BYA'O, ,DE BAS NA SEMS LAS MA GTOGS
PAR 'KHOR BA DANG MYA NGAN LAS 'DAS PA GNYIS DANG, DE'I SKYON
DANG YON TAN DMIGS PA MA YIN NO, ,RANG RIG PAS KYANG MA YIN TE,
RANG RIG PAS YIN NA

@102B NI GZUNG BA DANG 'DZIN PA'I DNGOS POR GYUR PA YANG DAG PA
MA YIN PA'I PHYIR ZHES GSUNGS SO, ,DE LTA NA GDUL BYA 'KHOR BA'I
NANG NAS JI LTA JI LTAR DOGS PA'I YID SKYE BA NI SNGAR BSTAN PA'I
TSUL GYIS DNGOS SU LAN GLAN ZIN KYANG DE'I DOGS PA SKYE BA'I
RGYUN RNAMS LA DOGS PA SKYED CING

DOGS PA BSAL BAR BYA'O, ,DE LTA MA YIN NA THOG MA NYID DU GZHAG
PA KHO NAS DOGS PA'I SKABS MA LUS PA MED PAS BSHAD PA PHYI MA
RNAMS BRTZAM MI DGOS PAR THAL BAR 'GYUR RO, ,SRID PA'I SKYON
DANG, MYA NGAN LAS 'DAS PA'I YON TAN MA MTHONG NA BSGOM PA 'DIS

JI LTAR MTHONG BA'I LAM SKYED PAR BYED CING, BSGOM PA'I LAM 'DZIN
PAR BYED, DE GNYIS KYIS SGRIB PA THAMS CAD LA NGES PAR 'BYIN PA
SGRUB PAR YANG JI LTAR 'GYUR ZHE NA, 'DIR BCOM LDAN 'DAS CHOS
GANG LA YANG BLANG BA 'AM, GZUNG BA'AM, DOR BA MA MCHIS PA DE
ZHES

BYA BA LA SOGS PA GSUNGS SO, ,DOR BA NI SPANGS PA'I PHYIR NGES
PAR 'BYIN PA LA BYA'O, ,CHOS GANG LA YANG ZHES BYA BA NI GANG LAS
KYANG ZHES BYA BAS RNAM PAR DBYE BA BSGYUR BAR BYA'O, ,LEN PAR
BYED PA'I BYED PA PO DANG 'DZIN PAR BYED PA'I BDAG NYID MI SRID
PA'I PHYIR BLANG BA'AM

STE; BLANG BAR BYA BA 'AM GZHAN DU YANG RUNG MI SRID DO ZHES BYA
BA'I THA TSIG GO, ,DE BAS NA, MTHONG BSGOM CHOS KYI NGO BO YI,
,SHES RAB PHA ROL PHYIN PA 'DI, ,GOMS PA 'PHEL BAR GYUR NA NI,
,SGRIB PA THAMS CAD SPANGS PA YIN,, ,,'PHAGS PA SHES

RAB KYI PHA ROL TU PHYIN PA BDUN BRGYA PA RGYA CHER BSHAD PA, BAM
PO GNYIS PA, 'GA' ZHIG YANG SRID PA'I SKYON BSAL BA DANG, RNAM
PAR BYANG BA'I CHOS BSKYED PAR GO RIMS BZHIN DU DE BZHIN NYID
'GRIB PA DANG, 'PHEL BA MNGON PAR ZHEN NAS 'DI SNYAM DU SEMS TE,
BLANG BA

DANG GZUNG BA DANG DOR BA GAL TE MED NA SRID PA DANG MYA NGAN LAS
'DAS PAR GTOGS PA'I SEMS CAN GYI KHAMS DE 'GRIB PA DANG 'PHEL BAR
JI LTAR 'GYUR, SGRIB PA DANG SPANGS PA YOD NA NI GDAGS SU RUNG
NGO ZHE NA DE'I PHYIR, BCOM LDAN 'DAS GANG CHOS GANG LA YANG
'GRIB PA DANG ZHES

@103A *, ,BYA BA LA SOGS PA GSUNGS SO, ,DE CI'I SLAD DU ZHE NA
ZHES 'DIS KHUNGS 'DRI BA'I BSAM BA CI ZHE NA, CI RIG PAR BYA BA'I
MTSAN NYID DANG MI LDAN PA'I PHYIR MI DMIGS PA'AM, 'ON TE DE MED
PA'I PHYIR ZHES BYA BA YIN NO, ,DE LA RNAM PAR RTOG PA DANG PO

NI RANG RIG PAS DE DMIGS PA LA 'GAL BA CI YOD CE NA, RIG PAR BYA
BA LA BRTAGS NA MED PA'I PHYIR RO, ,DE BAS NA 'DIR NI RNAM PAR
RTOG PA GNYIS PA LTAR 'DOD PA YIN PA'I RIGS PA NI, BCOM LDAN 'DAS
SKYE BA MA MCHIS PA LA ZHES BYA BA LA SOGS PA GSUNGS SO, ,SKYE

BA MED PA NI STONG PA NYID DO, ,SKYE BA MED PA DE'I TSUL GYIS NA
'GRIB PA DANG 'PHEL BA MA MCHIS TE, DUS THAMS CAD DU NGO BO GCIG
PA'I PHYIR RO, ,'GRIB PA DANG 'PHEL BA DE NI RGYAS PA DANG 'PHEL
BAR BRTAGS PA'I NGO BO YIN NO, ,BRTAGS PA NI LAN 'GA' YANG YOD PA
MA

YIN NO, ,YOD PA GANG YIN PA SNGON DU SONG BA YIN NA NI BRI BA YIN
TE, DE NI GLO BUR GYI DRI MA DANG BRAL BA TZAM YIN PAR BSTAN TO,
,BCOM LDAN 'DAS GANG DE LTAR SGOM PA DE SHES RAB KYI PHA ROL TU
PHYIN PA SGOM PA LAGS SO ZHES TSIG LAN DU MAR SMOS PA CI'I PHYIR
ZHE NA, BSGOM PA

GCES PAR BSTAN PAS SGRUB PA PO RNAMS KYI BRTZON 'GRUS 'PHEL BAR
BYA BA'I PHYIR RO, ,BYED PA PO LA SOGS PA MED NA STOBS DANG BYANG
CHUB KYI YAN LAG LA SOGS PA'I YON TAN SKYE BA DANG, SGRIB PA
THAMS CAD SPANG BA 'DI LA JI LTAR BRTZON PAR BYED CE NA, DE'I
PHYIR, BCOM LDAN

'DAS GANG CHOS GANG YANG SKYE BA 'AM ZHES BYA BA LA SOGS PA
GSUNGS TE, BYED PA MED PA'I PHYIR DANG, 'JIG PA LA RGYU MED PA'I
PHYIR TE, GZHAN DU GYUR PA'I BYED PAS STONG ZHING RKYEN 'DI PA
TZAM YIN NO, ,'GAG PA DANG SKYE BA'I DNGOS PO MED NA NYON MONGS
PA DANG RNAM PAR BYANG BA'I YAN

LAG RNAMS 'BRI BA DANG RGYAS PA NYID DU JI LTAR BYED CE NA, BYED
PA MED PAS NA, BCOM LDAN 'DAS GANG CHOS GANG LA YANG 'GRIB PA 'AM
RGYAS PAR MI BGYID PA DE ZHES BYA BA LA SOGS PA GSUNGS TE, BYED
PA MED PA'I PHYIR DANG, 'JIG PA LA RGYU MED PA'I PHYIR RO ZHES
DGONGS PA'O, ,

@103B GAL TE DE LTAR SPROS PA MED PA YIN NA JI LTAR STOBS BCU
DANG, SA GONG NAS GONG DU GNAS PA'I BYANG CHUB SEMS DPA' DANG
'BREL BA'I YON TAN RNAMS DE TSOL BAR BYED CE NA, DE'I PHYIR, BCOM
LDAN 'DAS GZHAN YANG BSAM GYIS MI KHYAB PA'I CHOS LA YANG MI SMON
CING ZHES BYA BA

LA SOGS PA GSUNGS SO, ,BSAM GYIS MI KHYAB PA'I CHOS NI DE BZHIN
GSHEGS PA'I YON TAN RNAM PA THAMS CAD DANG LDAN PA DAG PAR GNAS
PA GANG YIN PA'O, ,NYI TSE BA NI BYANG CHUB SEMS DPA' YIN TE, DRI
MA MED PA'I YE SHES KYI RGYUN GYI CHA NYI TSE STE, SGRIB PA THAMS
CAD SPANGS

PA DANG BRAL BA'I PHYIR RO, ,CI'I PHYIR MI SMON ZHE NA, DE'I
PHYIR 'ON KYANG BCOM LDAN 'DAS GANG LA SMON PA DANG GANG GIS SMON
PA DE NYID KYANG MA MCHIS PA DE ZHES BYA BA LA SOGS PA GSUNGS TE,
'ON KYANG ZHES BYA BA 'DI NI 'DI LTAR ZHES BYA BA'I DON TE, GTAN
TSIGS STON PA'I PHYIR RO, ,DE YANG

LAS DANG BYED PA POR GYUR PA'I DNGOS PO GO RIMS BZHIN DU SMON PAR
BYA BA GANG YIN PA YOD PA MA YIN NO, ,'DIR GTAN TSIGS NI BYED PA
PO LA SOGS PA THAMS CAD PHAN TSUN BYE BRAG BSGRUBS PA YIN NO ZHES
BYA BA LA SOGS PAS BSTAN TO, ,GAL TE BSAM GYIS MI KHYAB PA DANG,
NYI TSE

PA'I CHOS YOD PA MA YIN NA DE JI LTAR GO RIMS BZHIN DU MCHOG NYID
DANG, THA MA NYID DU MTHONG ZHE NA, DE'I PHYIR BCOM LDAN 'DAS
SHES RAB KYI PHA ROL TU PHYIN PA BSGOM PA NI 'DI LTAR CHOS 'DI
DAG NI MCHOG GO, ,CHOS 'DI DAG NI THA MA'O ZHES BGYI BAR NYE BAR
MI GNAS SHING ZHES BYA BA GSUNGS

TE; SBYOR BA'I DUS NA'O ZHES DGONGS PA'O, ,GAL TE PHYIS 'JUG PA
NA DMIGS PAR 'GYUR RO ZHE NA YANG, CHOS GANG DAG MCHOG DANG THA
MAR 'GYUR BA'I CHOS DE DAG KYANG MI DMIGS TE ZHES BYA BA GSUNGS
TE, RIG PAR BYA BA MI RIGS PA'I PHYIR RO ZHES DGONGS PA'O, ,

KYANG GI SGRA NI GTAN TSIGS BSTAN PA'I PHYIR YANG YIN NO, ,'O NA
NYAN THOS DANG RANG SANGS RGYAS KYI CHOS RNAMS PHAN TSUN LTOS NAS
GNAS DMAN PA NYID DU JI LTAR MTHONG ZHE NA, DMIGS PA CAN DE DAG
GI LAN NI, DE LTAR SHES RAB KYI PHA ROL TU PHYIN PA SGOM PA'I
RNAL 'BYOR LA ZHES

@104A *, ,BYA BA LA SOGS PA YIN NO, ,DE LTAR ZHES BYA BA NI SANGS
RGYAS DANG BYANG CHUB SEMS DPA'I CHOS BZHI YIN NO, ,SHES RAB KYI
PHA ROL TU PHYIN PA SGOM PA NYID KYI RNAL 'BYOR NI TING NGE 'DZIN
TO, ,DE LA BRTZON PA NI GOMS PAR BYED PA'O, ,RIGS KYI BU'I SGRA
NI

MCHOD PA'I TSIG GO, ,CHOS THAMS CAD CES BYA BA NI NYAN THOS LA
SOGS PA DANG 'BREL PA'I'O, ,MI DMIGS SO ZHES BYA BA NI RNAM PAR
MI RTOG PAS KYANG NYAMS SU MA MYONG BA'O, ,DE BAS NA DE NYID KYI
PHYIR DE SNGON DU SONG BA CAN GYI RTOG PAS KYANG MI RTOG GO, ,DE
CI'I SLAD DU ZHE NA ZHES BYA

BAS CI BSTAN ZHE NA, NYAMS SU MYONG BA MED DU ZIN KYANG GZHAN GYI
DBANG GI RTOG PA RANG DBANG CAN GO CI STE MI 'BYUNG, DE GANG DU
'JUG PA NA DNGOS PO GANG LA YANG 'JUG PAR MI 'GYUR BA MA YIN NAM
ZHE NA, LAN NI, BCOM LDAN 'DAS SKYE BA MA MCHIS PA LA ZHES BYA BA
LA SOGS PA YIN

NO; ,RNAM PAR RTOG PA DANG 'BREL PA THAMS CAD DANG BRAL PA'I SHES
RAB KYI PHA ROL TU PHYIN PA BSGOM PA LA RNAM PAR RTOG PA'I NGO BO
YOD PA MA YIN NO ZHES BYA BA NI TSIG LHAG MA YIN NO, ,SKYE BA MED
PA LA MED DU ZIN KYANG CHOS THAMS CAD LA YOD PA MA YIN NO ZHE NA,
DE'I PHYIR, DE BZHIN

NYID DE'I BDAG NYID DANG CHOS THAMS CAD KYI BAR DU STE, DE'I NGO
BO LA YANG YOD PA MA YIN TE, BAR LA ZHES SMOS PAS NI YANG DAG
PA'I MTHA' DANG, MTSAN MA MED PA DANG, DON DAM PA LA SOGS PA
BSDU'O, ,SKYE BA MED PA LA SOGS PA CI'I PHYIR SMOS, SKABS LA MKHO
BA YIN

PA'I PHYIR CHOS THAMS CAD SMOS PA NI RIGS PA YIN NO ZHE NA, 'DI
SNYAM DU DGONGS TE, DE KHO NA NYID BSGOMS PA NI SKYE BA MED PA LA
SOGS PA 'DI SNGON DU BYAS TE 'JUG PA YIN PAS RNAM PAR RTOG PA
DANG MI 'THAD PA DE NI RNAM PAR RTOG PA 'DI'I SKABS MED PA'I
PHYIR RO, ,SKYE BA MED PA LA SOGS

PA JI LTA BA BZHIN DU KHONG DU MA CHUD PA RNAMS NI 'DZIN PA LA
SOGS PA'I RNAM PAR BRTEN PA LA 'CHEL BA 'DI DAG RANG DBANG DANG
LDAN PAR 'GYUR RO, ,YANG NA 'BRI BA'I BSAM BA NI 'DI YIN TE,
SANGS RGYAS DANG BYANG CHUB SEMS DPA' RNAMS LA CHOS MI DMIGS PA
DE NI RIGS PA YIN TE, DE

@104B DAG NI DMIGS PA'I TSOGS MTHA' DAG DANG MTHUN PA MA YIN NO,
,NYAN THOS LA SOGS PA NI DE LTA MA YIN PAS DE DAG GI MI DMIGS PA
JI LTAR YIN ZHE NA, BCOM LDAN 'DAS SKYE BA MA MCHIS PA LA MCHOG
GAM, THA MA ZHES BGYI BA GANG YANG MA MCHIS PA'I SLAD DU STE,

DMIGS PA YOD PA ZHES BYA BA'I TSIG LHAG MA'O, ,LHAG MA NI SNGA MA
BZHIN NO, ,NYAN THOS LA SOGS PA'I CHOS RNAMS NI RNAM PAR RTOG
PA'I TSOGS DANG MI MTHUN BA MED PA YIN NA DMIGS PAR MNGON PAR
ZHEN PA 'JUG PA YOD PA YIN MOD CE NA, DMIGS PAR BYA BA NI YOD PA
MA

YIN TE, GZUNG BA'I MTSAN NYID MI 'GRUB PA'I RIGS PA NI THAMS CAD
DU MTHUN PA'I PHYIR RO ZHES BYA BA NI BSDUS PA'I DON YIN NO,
,TSIG LHAG MA DANG BCAS TE BSHAD PAR BYA BA 'DI NI NGES PA YIN
NO, ,DE LTA MA YIN TE, MCHOG DANG THA MA'I RANG GI MTSAN NYID MED
PA YIN NA NI KUN

NAS NYON MONGS PA DANG RNAM PAR BYANG BA'I PHYOGS NYAMS PAR THAL
BAR 'GYUR RO, ,DE LTAR DOGS PA NGAN PA 'PHROS PA RNAMS RIM GYIS
BSAL DU ZIN KYANG, KHA CIG YANG BSTAN PA'I DOGS PA SKYES PA, GAL
TE NYAN THOS LA SOGS PA'I CHOS DMIGS SU YOD PA MA YIN NA, JI

LTAR DE LA LTOS NAS SANGS RGYAS KYI CHOS MCHOG YIN PAR RNAM PAR
GZHAG PAR BYA ZHE NA, DE'I PHYIR BCOM LDAN 'DAS KYIS, 'JAM DPAL
SANGS RGYAS KYI CHOS RNAMS MCHOG MA YIN NAM ZHES GSUNGS TE, ZUR
GYIS STON TO, ,LAN DU GZUNG DU MA MCHIS PA'I SLAD DU SANGS RGYAS

KYI CHOS RNAMS NI MCHOG LAGS SO ZHES GSUNGS TE, SANGS RGYAS BCOM
LDAN 'DAS KYIS GNYIS SU SGRO 'DOGS PA DANG, SGRIB PA THAMS CAD
SPANGS PA'I PHYIR RO ZHES DGONGS PA'O, ,DE LTA MA YIN NA NYAN
THOS LA SOGS PA'I CHOS LAS MCHOG YIN PAR BSTAN DU CI ZHIG

YOD; GAL TE GTAN TSIGS YOD PA'I PHYIR GZUNG DU MED PA KHO NA YIN
NA NI, 'O NA SANGS RGYAS KYI CHOS RNAMS MCHOG YIN PAR GANG GIS
GZHAG PAR BYA, RE ZHIG DE BZHIN GSHEGS PA MA YIN PAS NI MA YIN
TE, YUL DE LA DRI MA MED PA'I YE SHES MI SRID PA'I PHYIR RO, ,DE
BZHIN

@105A *, ,GSHEGS PAS KYANG MA YIN TE, DE'I RANG RIG PA TZAM GYIS
STONG PA NYID RTOGS PA NA MCHOG LA SOGS PAR RNAM PAR RTOG PA MI
SRID PA'I PHYIR RO ZHES DE LTAR 'OG NAS 'BYUNG BA'I DON GYI DE
KHO NA NYID GSAL BAR BYA BA'I PHYIR, BCOM LDAN 'DAS CHOS THAMS
CAD

STONG PAR DE BZHIN GSHEGS PAS MNGON PAR RDZOGS PAR SANGS RGYAS
LAGS SAM ZHES ZHUS SO, ,'DIR MDOR NA 'DI YIN TE, STONG PA NYID
KYI BDAG NYID KYI DE BZHIN GSHEGS PA'I DBANG GIS CHOS THAMS CAD
STONG PA'O ZHES BYA BA LA SOGS PA'I RNAM PAR RTOG PA DE 'DRA BA
YANG DAG

PA NYID LA 'JUG PA'I RGYUR GYUR PA DAG BSOD NAMS DANG LDAN PAS
RNYED PAR 'GYUR RO, ,DE DAG KYANG CHOS THAMS CAD STONG PA YIN PAR
STON PAS THUGS SU CHUD DO ZHES LHAG PAR ZHEN TO, ,DE BAS NA DE
DAG GI LHAG PAR ZHEN PA'I DOR BYAS TE, DANG PO SBYOR BA NA MNYAN
PA LA SOGS PAS

YID LA BYED PA DANG MTHUN PAR DE SKAD BSTAN TO, ,STONG PA NYID NI
RANG RIG PA TZAM GYI BDAG NYID RNAM PAR RTOG PAS MA SBAGS PA NYID
MNGON PAR BYANG CHUB PA YIN NO, ,GAL TE DE LTA YIN NA DE'I PHYIR
STONG PA NYID LA SANGS RGYAS KYI CHOS KYI BDAG NYID DANG NYAN
THOS LA SOGS PA'I CHOS KYI BDAG

NYID DAG GDAGS SHING DMIGS TE, RTOG PA THAMS CAD MED PA'I PHYIR
ZHES BYA BA'I THA TSIG GO, ,DE LTAR RNAM PA THAMS CAD DU MCHOG TU
DGA' BA'I DON BSTAN PAS 'JAM PA'I DBYANGS LA GUS PA SKYES PA
RNAMS KYI DANG BA 'PHEL BAR BYA BA'I PHYIR BCOM LDAN 'DAS KYIS
'JAM DPAL

LEGS SO LEGS SO ZHES BYA BA LA SOGS PA GSUNGS SO, ,TSIG GI DON
'DI THAMS CAD GSAL BAR SPYOD YUL MA YIN DU ZIN KYANG SMRA BAR
BYED PAS MNGON SUM DU RTOGS PA BZHIN DU BRJOD PA LA NGO MTSAR DU
GYUR NAS YANG LEGS SO ZHES SMRAS SO, ,YANG NA RANG GIS SMRA BAR
'DOD PA

GSAL BAR BRJOD PA'I PHYIR RAB TU DGYES CHES TE YIN NO, ,YANG NA
'DI DAG LA LEGS PAR SMRAS PA YIN NO ZHES NGES PAR GZUNG BA'I CHED
DU YANG YIN NO, ,DE LTAR GSAL BAR BSTAN DU ZIN KYANG KHA CIG GI
BLO 'KHYOG PA'I RNAM PAR RTOG PA 'DI SKYES PA NI MCHOG NYID YIN
PAR BCOM LDAN

@105B 'DAS KYIS KYANG MA MKHYEN NA JI LTAR BLA NA MED PA YIN, BLA
NA YOD PA KHO NAR 'GYUR TE MCHOG NYID DU MI MNGON PA'I PHYIR NYAN
THOS LA SOGS PA'I CHOS BZHIN NO ZHE NA, DE'I PHYIR BCOM LDAN 'DAS
KYI 'JAM DPAL SANGS RGYAS KYI CHOS RNAMS BLA NA MED PA YIN NAM
ZHES GSUNGS SO,,

'JAM DPAL GYIS GSOL PA, DE DE LTAR LAGS TE ZHES BYA BA LA SOGS PA
NI LAN YIN NO, ,DE CI'I SLAD DU ZHE NA ZHES BYA BA'I BRJOD PAR
BZHED PA GANG ZHE NA, GLENG BA'I GNAS SKABS DE KHO NA BZHIN TE,
CUNG ZAD KYANG LAN MA GLAN NO ZHES BYA BA'I DON TO, ,BCOM LDAN
'DAS

'DI LTAR ZHES BYA BA LA SOGS PAS NI RANG GI DGONGS PA STON TO,
,CUNG ZAD TZAM YANG STE PHRA MO TZAM YANG CHOS BLA NA MED PA LA
SOGS PAR RNAM PAR BZHAG PA'I RNAM PAR RTOG PA SANGS RGYAS KYI
CHOS DE DAG LA MA MCHIS TE, 'DI LTAR BCOM LDAN 'DAS KYIS KYANG MA
DMIGS TE, RNAM

PAR RTOG PA'I SA BON THAMS CAD SPANGS PA'I PHYIR RO, ,SA BON DANG
MI LDAN PA'I RGYU DES NA DE DAG NI BLA NA MED PA SANGS RGYAS KYI
BDAG NYID KYI CHOS ZHES BYA STE, DE'I GONG NA MCHOG CUNG ZAD
KYANG YOD PA MA YIN NO ZHES BYA BA YIN NO, ,GZHAN DAG YANG RNAM
PAR RTOG PA BSGOM PA 'DI GAL

TE RNAM PAR RTOG PA THAMS CAD DANG BRAL BA YIN NA DE JI LTAR NGES
PAR 'BYED PA'I CHA DANG MTHUN PA'I GNAS SKABS MOS PAS SPYOD PA'I
SA LA SANGS RGYAS KYI CHOS RNAMS BSGRUB PA'I CHED DU 'JUG PAR
BGYID, SPYOD PAR BGYID CES BYA BA'I BAR DU'O, ,JI LTAR YANG BYANG
CHUB SEMS DPA'I

SA BCU LA MTHONG BA DANG BSGOM PA'I LAM GNYIS KYIS SO SO'I SKYE
BO'I CHOS DAG RTZA NAS GDON PA'I PHYIR DANG, SANGS RGYAS KYI CHOS
NYE BA RNAMS MNGON DU BYA BA'I PHYIR 'JUG PA LAGS, 'DUL BA NI NYE
BA RNAMS MNGON DU BYED PA'O, ,JI LTAR SANGS RGYAS KYI SA KUN TU
'OD LA

MNGON DU GYUR PA RNAMS 'DZIN PAR BYA BA'I PHYIR DANG, KUN TU
BSRUNG BAR BYA BA'I PHYIR 'JUG PA LAGS, 'DI SKAD BSTAN TE, NGES
PAR 'BYED PA'I CHA DANG MTHUN PA DANG, SLOB PA DANG MI SLOB PA'I
LAM RNAMS SU NYE BAR MA GYUR PA RNAMS BSKYED PAR BYA BA'I PHYIR
DANG, NYE BAR GYUR

@106A *, ,PA RNAMS MNGON DU BYA BA'I PHYIR DANG, MNGON DU BYAS PA
RNAMS 'DZIN CING BSKYANG BA'I PHYIR MCHOG TU BRTZON PA 'DI YOD PA
MA YIN TE, RNAM PAR MI RTOG PA YIN PA'I PHYIR DA LTA BUR BYUNG MA
THAG PA LA SOGS PA'I SEMS KYI RGYUN BZHIN NO ZHE NA 'DI'I LAN GO
RIMS

BZHIN DU GDAB PA'I PHYIR, BCOM LDAN 'DAS GZHAN YANG GANG SANGS
RGYAS KYI CHOS RNAMS SGRUB PAR YANG MI BGYID LA ZHES BYA BA LA
SOGS PA GSUNGS SO, ,GZHAN YANG ZHES BYA BA NI YANG ZHES BYA BA'I
THA TSIG GO, ,'DIR GTAN TSIGS NI BYED PA PO LA SOGS PA THAMS CAD

KYI BYE BRAG NI PHAN TSUN NYE BAR BSGRUBS PA YIN NO ZHES BSTAN PA
YIN PA'O, ,'ON TE 'PHAGS PA RANG NYID KYIS CI'I PHYIR GTAN TSIGS
MA GSUNGS SHE NA, NYE BA NA GNAS PA'I GDUL BYA'I BYE BRAG LA LTOS
NAS RNAM PAR RTOG PA'I CHED DU 'DI BRTZAMS PA YIN LA, GDUL BYA DE
YANG

SKYON MED PA'I DNGOS PO BSTAN PA LA GTAN TSIGS BSTAN PA MED PAR
YANG THE TSOM MED PAR PHYIN CI MA LOG PA'I DON YANG DAG PAR RTOGS
PAR 'GYUR BAR DGONGS NAS RIGS PA BSTAN PAR MA BYAS KYI GZHAN DU
NI BSTAN PA KHO NA YIN NO, ,GZHAN DAG RNAM PAR RTOG PA 'DI DAG LA
GZUNG

BA DANG 'DZIN PA'I RNAM PA DANG BRAL BA YIN NA MNYAN PA LAS BYUNG
BA'I SHES PA'I BDAG NYID KYIS DON RNAM PAR SHES PAR BYED PA DANG,
BSAMS PA LAS BYUNG BA'I SHES PA'I BDAG NYID KYIS DE NYID SEMS PAR
BYED PA DANG, BSGOMS PA LAS BYUNG BA'I SHES PA'I BDAG NYID KYIS
DE

NYID YANG YANG DU GOMS PAR BYED PA DANG, YOD MING GNYIS DON YUL
CAN NI, ,MNYAM LAS BYUNG BA'I BLO SOGS YIN, ,ZHES BYA BA DE JI
LTAR RUNG, MCHOG TU GYUR PA YIN PA'I PHYIR SNANG BYED BZHIN DU
GCIG PU KHO NA SMRA'O ZHE NA, 'DIR LAN DU, BCOM LDAN 'DAS GZHAN

YANG GANG CHOS GANG LA YANG MI SEMS LA ZHES BYA BA LA SOGS PA
GSUNGS TE, MNYAN PA DANG BSAM PA'I GNAS SKABS NA NI MING LA SOGS
PA LA MNGON PAR MA ZHEN PA'I TSUL GYIS GNAS SO, ,BSGOMS PAS NI
NYI MA RE RE LUS RNAM PAR BYANG STE, RNAM PAR RTOG PA MTHA' DAG

@106B SPANGS NAS 'KHOR BA'I MTHA' JI TZAM PAR BZHUGS PA'I NYI TSE
LA MING NGAM, DON NAM RNAM PAR SHES PA 'AM, SEMS PA 'GA' YANG YOD
PA MA YIN NO ZHES BYA BA NI BSDUS PA'I DON YIN NO, ,GZHAN DAG
KYANG 'DI LA YANG DAG PA MA YIN PA'I RTOG PA SKYES PA GAL TE CHOS

'DI SEMS PAR MI BYED NA 'PHAGS PA 'JAM PA'I DBYANGS 'DI PHA ROL
TU PHYIN PA'I BDAG NYID DU GYUR PA RDZOGS PA'I SANGS RGYAS KYI
CHOS DE JI LTAR SEMS PAR BYED TZEN, DE'I PHYIR BCOM LDAN 'DAS
KYIS 'JAM DPAL KHYOD SANGS RGYAS KYI CHOS RNAMS LA MI SEMS SAM

ZHES GSUNGS SO, ,LAN DU GAL TE BDAG GIS SANGS RGYAS KYI CHOS
RNAMS YONGS SU GRUB PAR MTHONG NA NI BDAG SANGS RGYAS KYI CHOS
RNAMS LA SEMS PA LAGS SO ZHES GSOL TE, JI TZAM DU MTHONG BA MA
MCHIS NA DE JI LTAR BSAM PAR BGYI ZHES DGONGS PA'O, ,YONGS

SU GRUB PA NI YOD PA'O, ,DON YONGS SU GRUB PAR MA MTHONG BA NI
RNAM PA GNYIS TE, BSGOM PA DANG DUS PHYIS DAG PA 'JIG RTEN PA'I
GNAS SKABS NA YANG YIN TE, CHOS DANG CHOS CAN DU DBYE BA MED PA
KHO NA YIN PAS SANGS RGYAS KYI CHOS NI 'DI DAG GO ZHES DBYE BAR
MA RTOGS

PA'I PHYIR RO, ,RNAM PAR RTOG PA'I SKYON DANG BRAL BA'I GNAS
SKABS NA YANG GZHAN DMIGS PA MED PA KHO NA YIN TE 'DI 'DRA BA'I
RNAM PAR RTOG PA'I GNAS MED PA'I PHYIR RO, ,DE NYID KYI PHYIR,
SHES RAB KYI PHA ROL TU PHYIN PA BSGOM PA NI 'DI DAG NI SO SO'I
SKYE BO'I CHOS SO

ZHES BYA BA NAS, CHOS GANG LA YANG RNAM PAR RTOG PAS NYE BAR GNAS
PA MA LAGS SO ZHES BYA BA'I BAR DU GSUNGS SO, ,CHOS DANG CHOS CAN
GYI DNGOS PO DANG, DE DANG 'BREL PA'AM 'DU BA LA SOGS PA'I NGO
BOR RNAM PAR RTOG PA MI 'JUG PA'I PHYIR RO, ,'DI DAG NI SO SO'I

SKYE BO'I CHOS SO ZHES BYA BA LA SOGS PA GSUNGS PA, SO SO'I SKYE
BO'I CHOS LA SOGS PA SMOS PA NI RNAM PAR RTOG PA GZHAN SPANG BA'I
PHYIR RO, ,DE LTA MA YIN NA YANG DAG PAR RDZOGS PA'I SANGS RGYAS
KYI CHOS KHO NA ZHIG BRJOD PAR BYA BA YIN PAR 'GYUR TE, 'DI NYID
LA THE TSOM

@107A *, ,ZA BA ZHUGS PA'I PHYIR RO, ,DE CI'I SLAD DU ZHE NA ZHES
BYA BA'I DGONGS PA CI ZHE NA, GAL TE SHES RAB KYI PHA ROL TU
PHYIN PA BSGOMS PA NA JI SKAD DU BSTAN PA'I RNAM PAR RTOG PA DAG
NYE BAR MI GNAS PA YIN NA BYIS PA SO SO'I SKYE BO DANG SLOB PA
DANG MI SLOB PA DANG

BSE RU LTA BU DAG DANG 'BREL PA'I CHOS DE MA 'DRES PAR JI LTAR
STON, DMIGS PA MED PAR NI TSIG 'BYUNG BA MA YIN NO, ,DE BAS NA JI
LTA BA BZHIN DU 'CHAD PA NI BSHAD PAR BZHED PA MED NA MED PA YIN
LA, BSHAD PAR BZHED PA YANG RJES SU MYONG BA MI 'KHRUL BA CAN YIN
NO, ,RJES SU

MYONG BA CHOS CAN DANG CHOS LA SOGS PA LA THUG PA YIN PAS DON
SGRUB PA GRUB PA YIN NO ZHE NA, LAN DU RNAL 'BYOR LA BRTZON PA'I
RIGS KYI BUS CHOS DE NYID KYANG MI DMIGS TE ZHES GSUNGS TE, CHOS
ZHES BYA BA NI SO SO'I SKYE BO LA SOGS PAR RNAM PAR GZHAG PA'I
CHOS CAN GYI DON LA

BYA'O, ,MI DMIGS PA NI CHOS CAN GANG YIN PA DANG 'BREL BA NYID DU
BRTAG PA DMIGS PAR BYA BA MED PA'I PHYIR RO, ,CHOS DE NYID KYANG
MI DMIGS TE ZHES BYA BA LA SOGS PA LA DE NYID CES BYA BA BSNAN
PA'I DON GANG ZHE NA, RE ZHIG CHOS CAN DE NYID KYANG MI DMIGS NA
GANG STON PAR BYED

PA DE'I CHOS LTA DMIGS SU GA LA YOD CES BYA BA'I THA TSIG GO,
,MTHA' LAS 'DAS PA'I CHOS CAN LAGS PAS CHOS DE MI DMIGS SHING
YANG DAG PAR RJES SU MI MTHONG BA'I SLAD DU'O ZHES BYA BA THA MAR
SMOS PA CI'I PHYIR ZHE NA, SLOB PA LA SOGS PA'I TSIG DANG PO NAS
RE RE DANG SBYAR BA'I DON

YIN TE, 'DIS CI YANG BSTAN PA MED DO ZHES BSTAN PA YIN NO, ,DE
YANG DMIGS PA MED PA LA SPYOD PA'I DBANG GIS CHOS DANG GANG ZAG
LA BDAG MED PA RJOD PAR BYED PA'I TSIG SNANG BA'I SHES PA BSOD
NAMS DANG LDAN PA RNAMS LA SKYE BA YIN NO, ,GZHAN DAG 'DI LA YANG
DAG PA MA

YIN PAR RTOG PA DMIGS PA MED PA YIN DU ZIN NA, RIGS KYI BU DAG
'DI LA BRTEN NAS KHAMS GSUM GYI NYON MONGS PA SPANGS PA'I PHYIR
DANG, 'DOD CHAGS DANG BRAL BA'I DBYINGS DANG, SPANGS PA'I DBYINGS
DANG, 'GOG PA'I DBYINGS DAG JI LTAR MNGON SUM DU BYED CE NA,

@107B DE'I PHYIR 'DIR BCOM LDAN 'DAS SHES RAB KYI PHA ROL TU
PHYIN PA BSGOM PA'I RNAL 'BYOR LA BRTZON PA'I RIGS KYI BU 'DI NI
'DOD PA'I KHAMS SO ZHES BYA BA NAS, 'DI NI 'GOG PA'I DBYINGS SO
ZHES BGYI BA'I BAR DU YANG MI SHES SO ZHES BYA BA'I BAR DU GSUNGS
SO, ,DE LA 'DOD

CHAGS SPANGS PA NI 'DOD CHAGS DANG BRAL BA'I DBYINGS SO, ,DE LAS
GZHAN PA ZHE SDANG LA SOGS PA'I NYON MONGS PA RNAMS SPANGS PA NI
SPANGS PA'I DBYINGS SO, ,NYON MONGS PA LAS RNAM PAR GROL BA'I
DNGOS PO SPANGS PA NI 'GOG PA'I DBYINGS SO, ,JI SKAD DU, 'DOD
CHAGS

BRAL BA 'DOD CHAGS ZAD, ,GZHAN DAG SPANGS PAS SPANGS PA'I
DBYINGS, ,'GOG PAR BRJOD PA DNGOS PO SPANGS, ,ZHES BSHAD DO, ,DE
CI'I SLAD DU ZHE NA ZHES BYA BA NI CIG LA TE MED PA'I PHYIR RAM,
DE LTA YIN NA NI 'O NA NI NGA'I SKYE BA ZAD DO, ,TSANGS PAR SPYAD
PA BSNYEN TO, ,BYA BA BYAS SO

ZHES BYA BA LA SOGS PA DE DAG GI LHAG PAR ZHEN PAR BYED BA DE DAG
JI LTAR LHAG PAR ZHEN PAR BYED PA'I RUNG ZHE NA, DE'I PHYIR BCOM
LDAN 'DAS 'DI LTAR DE 'GOG PA'I CHOS GANG LAGS PA'I CHOS DE GANG
YANG MI MTHONG STE ZHES GSUNGS SO, ,'DIS BSTAN PA NI SHES RAB KYI
PHA ROL TU PHYIN PA BSGOM PA NI DRI MA

MED PA'I YE SHES KYIS RAB TU PHYE BA'I BDAG NYID YIN LA, DE NI
RANG RIG PA TZAM GYI NGO BOR 'DUG LA 'DOD PA LA SOGS PA'I KHAMS
GSUM YANG RE ZHIG YOD PA MA YIN PA'I PHYIR RANG RIG PAR YOD PA MA
YIN NA DE NA YOD PA'I 'DOD CHAGS LA SOGS PA LTA DMIGS PAR GA LA
'GYUR,

GANG GIS NA DE DANG BRAL BA'I MTSAN NYID 'DOD CHAGS DANG BRAL BA
LA SOGS PA'I KHAMS DMIGS PAR 'GYUR, GZHAN YANG SO SOR BRTAGS PAS
'GOG PA'I BDAG NYID DAM, SKYE BA MED PA'I BDAG NYID RTAG PA ZHIG
'DOD CHAGS DANG BRAL BA LA SOGS PA'I DBYINGS YIN NA YANG MNGON

SUM DU BYAR MI RUNG STE, DNGOS PO RTAG PA NI KHYAD PAR GZHAN DU
BYAR MED PA NYID KYIS RIM DANG RIM MA YIN PA'I SGO NAS RANG GI
YUL LA SHES PA SKYE BA LA MKHO BA MA YIN PAS YUL DU MI 'DOD PA'I
PHYIR RO, ,KHYAD PAR GZHAG TU YOD NA YANG DNGOS PO MI RTAG PAR
THAL BAR 'GYUR RO, ,DE BAS

@108A *, ,NA 'DOD CHAGS LA SOGS PA DANG MI MTHUN PA'I SGOM PA DE
NYID SKYES PA NA 'DOD CHAGS DANG BRAL BA LA SOGS PA'I DBYINGS
NYID DU RNAM PAR GZHAG GO, ,DE LTAR NA RANG LAS LOGS SHIG NA 'DOD
CHAGS DANG BRAL BA LA SOGS PA'I DBYINGS 'DI LA DMIGS PAR

BYED PA MA YIN PA NI THAMS CAD MA 'KHRUGS PA YIN NO, ,GZHAN DAG
SEMS PA 'DOD CHAGS DANG BRAL BA LA SOGS PA'I DBYINGS YOD PA MA
YIN NO, JI LTAR BSGOM PA 'DI 'GA' ZHIG LA PHAN PAR BYED PA'AM,
GZHAN DAG LA GNOD PAR BYED PA YIN ZHE NA, DE'I PHYIR BCOM

LDAN 'DAS GZHAN YANG GANG CHOS GANG LA YANG PHAN PA'AM GNOD PAR
MI BGYID PA DE ZHES GSUNGS SO, ,SANGS RGYAS RNAMS LA STOBS DANG
BYANG CHUB KYI YAN LAG RNAMS 'BUL BAR BGYID PA DE DAG PHAN PAR
BGYID PA DANG, SO SO'I SKYE BO RNAMS KYI SRID PA DANG LONGS SPYOD
LA KUN DU

CHAGS PA LA SOGS PA RGYUN GCOD PAR BYED PA DE GNOD PAR BYED PA MA
YIN NAM ZHE NA, DE'I PHYIR BCOM LDAN 'DAS SHES RAB KYI PHA ROL TU
PHYIN PA BSGOM PA NI SANGS RGYAS KYI CHOS RNAMS SBYIN PAR BGYID
PA YANG MA LAGS ZHES BYA BA LA SOGS PA GSUNGS SO, ,GAL TE 'DI
BYED PA

CI YANG MED NA JI LTAR DE BSGOM PA ZHES BYA ZHE NA, DE'I PHYIR
BCOM LDAN 'DAS GANG SO SO'I SKYE BO'I CHOS KUN TU CHAGS PA LA
SOGS PA RNAMS KYANG MI 'GOG MI SEMS TE, 'JIG PA LA RGYU MED PA'I
PHYIR DANG, SO SOR BRTAGS PA'I 'GOG PA LA SOGS PA YANG RIGS PA
DANG

BRAL BA'I PHYIR NAM MKHA'I AUTPALA LA SOGS PA BZHIN DU YANG DAG
PAR YOD PA MA YIN NO, ,SANGS RGYAS KYI CHOS RNAMS KYANG MI 'THOB
PA ZHES BYA BA NI 'THOB PAR BYED PA GANG YIN PA DE MED PA'I PHYIR
RO, ,DE LTA YIN NA NI, DMIGS SU GA LA YOD, ,'DIR BYANG GROL DANG
NGES PAR

LEGS PA 'THOB PAR BRTZON PA KHA CIG LA THE TSOM 'DI SKYES TE, CI
MNGON PAR MTHO BA DANG NGES PAR LEGS PA'I THEM SKAS 'DI'I RGYU NA
YON TAN BLA NA MED PA MTHA' DAG SNANG BAR BYED PA DANG, NYES PA'I
TSOGS MA LUS PA THAMS CAD RGYUN GCOD PAR BYED BZHIN DU DUS THAMS
CAD DU

@108B GNAS SAM, CI DE MA THAG TU MED PAR 'GYUR ZHE NA, DE BAS NA
DE YONGS SU MGU BAR BYA BA'I CHED DU, 'JAM DPAL KHYOD KYIS CHOS
ZAB MO 'DI LTA BU 'DI BSTAN PA LEGS SO LEGS SO ZHES BYA BA LA
SOGS PA GSUNGS SO, ,ZAB MO ZHES BYA BA NI NYAN THOS LA SOGS PA'I
SPYOD

YUL MA YIN PA'I PHYIR RO, ,KHYOD KYIS PHYAG RTAGS BZHAG PA NI
'KHOR BA'I MTHA' SRID DU BZHAG PA'O, ,BYANG CHUB SEMS DPA' SEMS
DPA' CHEN PO RNAMS DANG ZHES BYA BA NI DMIGS PA MED PA LA SPYOD
PA RNAMS SO, ,NYAN THOS KYI THEG PA MNGON PA'I NGA RGYAL CAN
RNAMS DANG

ZHES BYA BA NI BYA BA BYAS PA MA YIN PAR BDAG NI BYA BA BYAS SO
SNYAM PA'I BSAM PA CAN RNAMS TE, MNGON PA'I NGA RGYAL GYIS SPYOD
CING THA SNYAD SPYOD PA NI MNGON PA'I NGA RGYAL CAN NO, ,DE DAG
GIS NI THEG PA GCIG TU BYAS PA'AM GSAL BAR BSTAN PA YIN NO, ,DE
LTA MA YIN NA THEG PA CHEN

PO GCIG TU MCHOG TU GYUR PA'I CHOS KYI RNAM GRANGS 'DI DAG GIS
YONGS SU RTOGS PAR BYA BA'I CHED DU YIN PAR MI 'GYUR RO, ,NYAN
THOS KYI THEG PA PA SMOS PAS NI RANG SANGS RGYAS KYI THEG PA PA
RNAMS KYANG MTSON PA YIN NO, ,BYANG CHUB SEMS DPA'I THEG PA PA
DMIGS PA CAN RNAMS

ZHES BYA BA NI SANGS RGYAS NYID DU SMON LAM BTAB LA THEG PA CHEN
PO'I DE KHO NA NYID MA MTHONG BA RNAMS LA BYA'O, ,THAMS CAD LA
PHAN PAR BYED PA NYID DU BSTAN PA DE DAG GIS NI CHOS KYI RNAM
GRANGS NYI TSE BA LA PHAN PAR BYED PA NYID MA YIN PAR 'GYUR RO,
,YANG DAG PA JI LTA BA BZHIN DU RTOGS PA NI CHOS

THAMS CAD DNGOS PO MED PAR KHONG DU CHAD PA'O, ,MNGON PA'I NGA
RGYAL CAN DANG, DMIGS PA CAN DAG LA YANG 'DI JI LTAR PHAN PAR
BYED PA YIN ZHE NA, GANG DAG SANGS RGYAS GCIG LA BSNYEN BKUR BYAS
PA MA YIN PA DANG, SANGS RGYAS GCIG LA DGE BA'I RTZA BA BSKYED PA
MA YIN PA

GANG YIN PA DE DAG LA DE SKAD CES BSTAN TO, ,GAL TE GSUNGS PA LA
SOGS PA YANG DAG PA'I NGO BOR YOD PA MA YIN NA DES BDAG BSAD DO
ZHES DE LTAR SKRAG PAR BRJOD DO, ,DE NI CHUNG NGU LA SOGS PA'I
DBYE BAS GO RIMS BZHIN DU SKRAG PA DANG, DNGANG BA DANG, DNGANG
BAR 'GYUR BA'I

@109A *, ,SGRAS BSHAD DE, DES NA DON NI 'DI YIN TE, CHUNG NGU
DANG, 'BRING DANG, CHEN PO'I 'JIGS PA SKYE BAR MI 'GYUR RO ZHES
BYA BA YIN NO, ,DE LTAR YANG DAG PA NYID SHIN TU BSTAN DU ZIN
KYANG 'DIR KHA CIG RNAM PAR RTOG PA 'PHAGS PA 'DI NI THAMS CAD DU

GANG ZAG DANG CHOS LA BDAG MED PA'I CHED DU BSGOM PA STON PA YIN
NA DE KHONG DU CHUD PAR BYED PA'I RIGS PA NI 'GA' YANG MED DO ZHE
NA, DE'I PHYIR 'DI SKAD DU, BCOM LDAN 'DAS BDAG NI SHES RAB KYI
PHA ROL TU PHYIN PA RGYA CHER STON PAR SPOBS PA LAGS SO ZHES BYA
BA LA SOGS PA GSUNGS

TE; SPOBS PA NI MNGON DU GYUR PA DANG, 'DOD PA ZHES BYA BA'I BAR
DU'O, ,RGYA CHER ZHES BYA BA NI DE STON PAR BYED PA'I TSUL PHUL
DU BYUNG BA'I RNAM PA YIN NO ZHES BSTAN PA YIN NO, ,BCOM LDAN
'DAS KYIS KYANG SEMS CAN GYI DON CHEN PO GZIGS NAS, 'JAM DPAL
SPOBS PAR GYIS

SHIG CES GNANG BA MDZAD DO, ,DE LA RE ZHIG RAGS PA YIN PA'I PHYIR
GANG ZAG LA BDAG MED PA BSGRUB PA'I CHED DU, BCOM LDAN 'DAS GANG
CHOS GANG GI GNAS PA MI DMIGS PA DANG ZHES BYA BA LA SOGS PA
GSUNGS SO, ,GANG GI ZHES BYA BA NI BDAG DANG SROG LA SOGS PAR 'DU
SHES

PA'O; ,GNAS PA ZHES BYA BA NI 'DUG PA STE, RTAG PA ZHES BYA BA'I
THA TSIG GO, ,MI GNAS PA NI YONGS SU 'GYUR BA'I MTSAN NYID GZHAN
DU GYUR PA NYID DO, ,DE CI'I SLAD DU ZHE NA ZHES BYA BA'I DGONGS
PA CI ZHE NA, CI MTHONG BAR BYED PA'I MTHU MED PA'I PHYIR MI
DMIGS SAM, 'ON TE

GNAS PA DANG MI GNAS PA'I DNGOS PO MED PA'I PHYIR YIN, GAL TE
PHYOGS DANG PO LTAR YIN NA NI DE LTA NA GANG ZAG LA BDAG MED PA
MI 'GRUB STE, MI DMIGS PA DE LTA BU NI DNGOS PO MED PA SGRUB PAR
BYED PA MA YIN PA'I PHYIR RO, ,DNGOS PO MANG PO LA DMIGS PAR NUS
PA'I MTHU DANG BRAL

BA'I PHYIR MI DMIGS PA YOD DE, DPER NA SO SO'I SKYE BO RNAMS KYIS
SANGS RGYAS DANG CHOS LA SOGS PA LTA BU'O, ,DE TZAM GYIS NI MED
PA YANG MA YIN NO, ,PHYOGS GNYIS PA LTAR NA YANG TSIG TZAM SNYING
PO YIN TE, RIGS PA DANG BRAL BA'I PHYIR RO, ,DE BAS NA RIGS PA
BRJOD

@109B DGOS SO ZHE NA, CHOS THAMS CAD MI GNAS PA'I SLAD DU GNAS PA
DANG MI GNAS PA MI DMIGS PA'O ZHES BYA BAR SBYAR RO, ,MI GNAS PA
NYID NI SKAD CIG MA NYID YIN TE, 'DI NI KHYAB PAR BYED PA'I CHOS
CAN BSTAN TO, ,CHOS NI RANG GI MTSAN NYID 'DZIN PA LA BYA'O,
,RANG GI MTSAN NYID

KYANG BYA BA BYED NUS PA'I NGO BO YIN NO, ,THAMS CAD CES SMOS PA
NI THAMS CAD MA LUS PAR KHYAB PAR BSTAN PA'I PHYIR GSUNGS SO,
,PHYOGS KYI CHOS DANG DPE GNYIS NI MA GSUNGS TE, PHYOGS KYI CHOS
DANG DPE GNYIS MA GSUNGS PA NI GDUL BYA'I BYE BRAG LA LTOS PA'I
PHYIR RO, ,DE LTAR

SBYOR BA NI GSAL BA YIN TE, GANG DON BYED NUS PA'I NGO BO 'DZIN
PA DE NI SKAD CIG GCIG GNAS PA'I CHOS KHO NA YIN TE, DPER NA MAR
ME LA SOGS PA BZHIN NO, ,DON BYED NUS PA'I NGO BO 'DZIN PA'I DON
KYANG PHA ROL PO DAG 'DOD PA YIN PAS NGO BO NYID KYI GTAN TSIGS
SO, ,PHYOGS DANG MI

MTHUN PA NI NAM MKHA'I AUTPALA LA SOGS PA YIN TE, SKAD CIG MA
NYID MED NA NI DON BYED NUS PA'I NGO BO YANG MED PA'I PHYIR RO,
,DE LTAR NA SKAD CIG MA NYID GRUB PAS GANG ZAG LA BDAG MED PA
GRUB PA YIN NO, ,GRUB PAR BYED PA NI SROG DANG BCAS PA'I LUS LA
SOGS PA NI BDAG KYANG

MA YIN, BDAG GI BA YANG MA YIN TE, RIM GYIS 'JUG PA'I PHYIR MAR
ME LA SOGS PA BZHIN NO, ,RTAG PA DANG 'BREL PA YIN NA RIM GYIS
'JUG PA MI 'THAD PA NI GNOD PAR BYED PA'I TSAD MA YIN NO, ,DE
LTAR NA GANG ZAG LA BDAG MED PA BSTAN NAS, CHOS LA BDAG MED PA
BSTAN

PA'I PHYIR, BCOM LDAN 'DAS GANG CHOS GANG LA YANG LHAG PAR DMIGS
PA'I SLAD DU NYE BAR MI GNAS PA DE ZHES BYA BA LA SOGS PA GSUNGS
TE, DMIGS PA'I SLAD DU ZHES BYA BA NI 'DZIN PA'I SLAD DU'O, ,DE
CI'I SLAD DU ZHE NA ZHES BYA BA NI KHA CIG 'DI SNYAM DU SEMS TE,
CI 'DZIN PAR

NUS PA DANG BRAL BA'I PHYIR RAM, 'ON TE GZUNG BA'I MTSAN NYID
DANG BRAL BA'I PHYIR YIN, RNAM PAR RTOG PA DANG PO LTAR NA NI JI
LTAR CHOS BDAG MED PA YIN, PHYOGS GNYIS PA LTAR NA NI RIGS PA CI
YOD CE NA, DE'I PHYIR RIGS PA NI, BCOM LDAN 'DAS 'DI LTAR CHOS

@110A *, ,THAMS CAD NI DMIGS PA MA MCHIS PA'I SLAD DU STE ZHES
BYA BA LA SOGS PA GSUNGS TE, RANG GI MTSAN NYID 'DZIN PA NI YUL
DANG BCAS PA'I SHES PA YIN PAR 'DOD PA YIN LA, RANG GI MTSAN NYID
'DZIN PA GANG YIN PA DE DAG NI DMIGS PA MED PA YIN TE,

DPER NA RMI LAM DANG RAB RIB CAN LA SOGS PA'I SHES PA BZHIN NO,
,'DI LTAR SHES PA NI RANG GI RGYU LAS GSAL BA'I NGO BOR SKYE BA
YIN LA, DE RTOGS PA'I NGO BO YIN PA NYID KYIS NA RANG GI NGO BO
MYONG BA YIN NO ZHES 'DOD PA NI THA SNYAD TZAM DU 'DOD LA RAG GO,
,DE RANG RIG PA YANG MA YIN

TE; GCIG GI NGO BO DE LA RIG PAR BYA BA DANG, RIG PA PO DANG, RIG
PA'I MTSAN NYID THA DAD PA GSUM MI 'THAD PA'I PHYIR RO, ,GZHAN
DAG NI BDAG GI NANG DU MA GTOGS PA'I PHYIR JI LTAR RIG PAR 'GYUR,
BDAG GI NGO BO DE NI GZHAN GYI NGO BO MA YIN PA'I PHYIR GANG GIS
DE RIG PA NA

GZHAN YANG RIG PAR 'GYUR, RTOGS PA'I NGO BO NYID DE NI DE'I RGYU
LAS SKYES PA DANG, DE'I PHYIR YUL 'DZIN TO ZHES BRJOD NA YANG
RTOGS PA DANG, KHONG DU CHUD PA DANG 'DZIN PA LA SOGS PA NI RNAM
PAR SHES PA'I RANG GI NGO BO MA YIN NAM, RNAM PAR SHES PAR BYA BA
NI RTOGS PA DE'I BDAG

NYID KYANG MA YIN NA, JI LTAR DE'I NGO BO DANG BRAL BA LCAGS KYI
THUR MA LTA BU DE RNAM PAR SHES PA DE'I NGO BOR 'GYUR, RE ZHIG
'PHROS PA BZHAG STE SKABS NYID BRTZAM PAR BYA'O, ,BCOM LDAN 'DAS
NI SHES RAB KYI PHA ROL TU PHYIN PA BSGOM PA'I BDAG NYID DU GYUR
PA MA YIN NAM, GAL

TE GZUNG BA'I MTSAN NYID DU GYUR PA CUNG ZAD KYANG YOD PA MA YIN
NA, JI LTAR RDZOGS PA'I SANGS RGYAS DANG RANG RGYAL BA LA SOGS
PA'I CHOS SNANG BAR 'GYUR, 'ON TE DE DAG LA MI SNANG NA DE LTA NA
NI DE NYAN THOS LA SOGS PA DANG BYE BRAG CI YOD, GANG GIS NA
THAMS CAD MKHYEN PAR

GZHAG PAR BYA, DE BAS NA JI LTAR DE'I SHES PA GZUNG BA DANG 'DZIN
PA CAN YIN PA DE BZHIN DU NYAN THOS LA SOGS PA'I YANG YIN TE,
RGYANG RING PO NAS PHRA BA LA SOGS PA RTOGS PA DE'I BYE BRAG LTA
BU YIN NO ZHES KHA CIG DE SNYAM DU SEMS NA, DE'I PHYIR 'DI SKAD
DU, BCOM LDAN 'DAS

@110B GZHAN YANG GANG LA SANGS RGYAS KYI CHOS RNAMS KYANG RANG
RIG PA MA GTOGS PAR RIG PAR BYA BA NYID DU MNGON DU MI 'GYUR NA
ZHES DGONGS PA'O, ,BSAM PA NI 'DI YIN TE, GNAS MED SNANG BA YOD
MA YIN, ,MTSAN MA MED CING YI GE MED, ,RNAM RTOG THAMS CAD RNAM
PAR BRAL, ,

'KHOR BA JI SRID BAR DU BZHUGS, ,'JIG RTEN PHUN SUM TSOGS PA KUN,
,YON TAN RDZOGS MDZAD MTHU DANG LDAN, ,DE BZHIN GSHEGS PA'I YE
SHES NI, ,KUN BLO TSIG GI GNAS MA YIN, ,DPAG BSAM DAG GI SHING
BZHIN DU, ,RNAM RTOG RLUNG GIS THUB MI BSKYOD, ,'JIG

RTEN PHUN SUM DON RNAMS MDZAD, ,DE PHYIR MTHONG MED CES KYANG
GSUNGS, ,LHUN GYIS GRUB PAR MA LUS PA'I, ,BYA BA THAMS CAD BSGRUB
PA'I PHYIR, ,KUN DU RGYAL BA THAMS CAD RIG, ,CES BYA BA'O, ,BCOM
LDAN 'DAS GZHAN YANG BSGOM PA GANG LA BRTEN NAS SANGS RGYAS

KYI CHOS RNAMS BSAM GYIS MI KHYAB PA LA YANG ZHES BYA BA LA SOGS
PA LA BSAM GYIS MI KHYAB PA NI DE BZHIN NYID LA BYA STE, DE LA
YANG RNAM PAR RTOG PA SEL BAR BYED PA YIN NO, ,SANGS RGYAS KYI
CHOS RNAMS BSAM GYIS MI KHYAB PA'O ZHES RNAM PAR RTOG PA MI
'BYUNG BA ZHES BYA BA NI

DON JI LTA BA BZHIN DU ZHES DGONGS PA'O, ,RNAM PAR RTOG PA MI
'BYUNG BA NI THOB PA STE, DON JI LTA BA BZHIN DU BYA BA'I PHYIR
MNGON PAR ZHEN PA SPANGS PA ZHES BYA BA'I THA TSIG GO, ,'DI'I DON
NI 'DI YIN TE, RE ZHIG RNAM PAR RTOG PA 'DI SANGS RGYAS BCOM LDAN
'DAS RNAMS LA

MI MNGA' STE, MA RIG PA'I SA BON THAMS CAD SPANGS PA'I PHYIR RO,
,BYANG CHUB SEMS DPA' GANG DAG LA NYON MONGS PA CAN MA YIN PA'I
MA RIG PA MTHA' DAG MA BSAL BA YOD PA DE GA LA 'DI 'BYUNG BAR
'GYUR RO, ,RNAM PAR RTOG PA NI RANG BZHIN GYI 'KHRUL PA NYID KYIS

YUL MED PA'I PHYIR DE DAG LA YANG 'DI'I DON JI LTA BA BZHIN NI MA
YIN NO, ,DE DAG LA DNGOS PO YANG DAG PAR 'DZIN PA NYID DU MNGON
PAR ZHEN PA 'DI MED DE, SGYU MA MKHAN DANG CHOS MTHUN PAR GNAS
PA'I PHYIR RO, ,DE DAG GI 'DI'I 'KHRUL PA YIN DU ZIN KYANG DON
DANG 'BREL PA'I PHYIR MI

@111A *, ,RTAG PA LA SOGS PA'I RJES SU DPAG PA'I RNAM PAR RTOG PA
BZHIN DU, DNGOS PO'I DE KHO NA NYID THOB PAR BYED PAR 'DOD PA YIN
NO, ,DE NYID KYI PHYIR, BCOM LDAN 'DAS SHES RAB KYI PHA ROL TU
PHYIN PA SGOM PA 'DI NI BYANG CHUB SEMS DPA' SEMS DPA' CHEN PO

RNAMS KYI CHOS THAMS CAD LA RNAM PAR MI RTOG PAR BLTA BAR BGYI'O
ZHES GSUNGS TE, CHOS THAMS CAD LA RNAM PAR MI RTOG PA NI CHOS
THAMS CAD LA RNAM PAR MI RTOG PA STE, RNAM PAR RTOG PA THAMS CAD
KYI SA BON DANG BRAL BA BCOM LDAN 'DAS KYI TING NGE 'DZIN DMIGS
PA MI MNGA' BA THUN

MONG MA YIN PA YIN NO ZHES BYA BA'I THA TSIG STE, DE'I CHED DU
BSGRUB PO ZHES BLTA BAR BYA'O, ,DE LTA BU'I TING NGE 'DZIN RNAM
PAR RTOG PA DANG MA 'BREL BA 'DI JI LTAR THOB PAR 'GYUR ZHE NA,
DE'I PHYIR BCOM LDAN 'DAS GZHAN YANG BSGOM PA GANG LA BRTEN NAS
MTHONG BA MA MCHIS PAR ZHES

BYA BA LA SOGS PA GSUNGS SO, ,CHOS THAMS CAD SANGS RGYAS KYI CHOS
SU MTHONG BA 'DI'I DON JI LTA BU ZHE NA, DE'I PHYIR, CHOS THAMS
CAD BSAM GYIS MI KHYAB PA'I CHOS SU MTHONG BA ZHES GSUNGS TE,
SANGS RGYAS KYI CHOS NI DE DAG NYID KYIS DE BZHIN DU THUGS SU
CHUD PA'I PHYIR DANG,

BSTAN PA'I PHYIR RO, ,CHOS THAMS CAD BSAM GYIS MI KHYAB PA NI
BSAM PAR MI NUS PA'I PHYIR TE, DE BZHIN NYID KYI NGO BOR ZHES BYA
BA'I BAR DU YIN NO, ,'O NA GAL TE DE LTAR MTHONG BA YIN NA RIG
PAR BYA BA'I MTSAN NYID DU GRUB MOD DE LTA MA YIN NA PHYIN CI LOG
LA MNGON PAR DGA' BA DAG JI LTAR

DE KHO NA NYID MNGON SUM DU BYED CE NA, DE'I PHYIR, MTHONG BA MA
MCHIS PAR ZHES GSUNGS TE, MNGON PAR ZHEN PA MED PA'I TSUL DU ZHES
BYA BA'I THA TSIG GO, ,'DIR 'KHOR BA DANG 'DRIS PA MA YIN PA BSAM
GYIS MI KHYAB PA DE NYID LA JI LTAR MOS PAR 'GYUR ZHE NA, DE'I
PHYIR, RIGS

KYI BU 'AM RIGS KYI BU MO GANG DAG SHES RAB KYI PHA ROL TU PHYIN
PA BSTAN PA 'DI THOS NAS MI SKRAG MI DNGANG, DNGANG BAR MI 'GYUR
BA DE DAG SANGS RGYAS BRGYA STONG MANG PO LA BSNYEN BKUR BGYI BAR
'GYUR RO ZHES GSUNGS PAS 'DI SKAD BSTAN TE, 'GA' ZHIG GI BSOD
NAMS KYIS LAS DANG

@111B PO PA'I SA LA GNAS PA RNAMS KYI LHAG PAR MOS PA BCOS MA MA
YIN PA CHOS KYI DBYINGS SHIN TU RNAM PAR DAG PA'I RGYU MTHUN PA
THOS PA'I BAG CHAGS LAS BYUNG BA GANG YIN PA DE NYID BSGOMS NA
TING NGE 'DZIN DE MNGON DU 'GYUR BA YIN NO, ,CHOS THAMS CAD LA
RNAM PAR MI RTOG PA'I PHYIR

BSGOM PA YIN NA, KUN NAS NYON MONGS PAR 'GYUR BA 'PHAGS PA MA YIN
PA DANG, DE LAS GZHAN PA RNAM PAR BYANG BA YIN PAR BSGOM PA LA
MNGON PAR DGA' BA RNAMS KYIS JI LTAR MTHONG, SO SO'I SKYE BO
DMYAL BA DANG, DUD 'GRO'I SKYE GNAS DANG, GSHIN RJE'I 'JIG RTEN
LA

LA SOGS PA DANG, NYAN THOS 'PHAGS PA'I GANG ZAG BRGYAD DANG,
TSOGS SPYOD PA DANG, BSE RU LTA BU'I RANG SANGS RGYAS RNAMS DANG,
BCOM LDAN 'DAS GSER THUB DANG, 'OD SRUNGS LA SOGS PA YANG DAG PAR
RDZOGS PA'I SANGS RGYAS RNAMS LA SO SO'I SKYE BO LA SOGS PAR YUL

DBYE BA JI LTAR BYA ZHES GZHAN DAG SEMS SHING DOGS PA LA DE'I
PHYIR DNGOS SU SNGAR BSTAN ZIN KYANG YANG DE LA PHAN GDAGS SHING
GSAL BAR BYA BA'I PHYIR LAN DU, BCOM LDAN 'DAS GZHAN YANG KUN NAS
NYON MONGS PA'AM, RNAM PAR BYANG BA'I CHOS GANG YANG YANG DAG PAR
RJES SU MI MTHONG

ZHES BYA BA LA SOGS PA GSUNGS PA NI RTOGS PAR SLA'O, ,SANGS RGYAS
MTHA' YAS PA LA BSNYEN BKUR MA BYAS PAR NI 'KHOR BA NA GNAS PA'I
SEMS CAN BZHIN DU SPOBS PA DE LTA BU 'BYUNG BAR MI 'GYUR RO, ,DE
BAS NA SANGS RGYAS MTHA' YAS PA LA BSNYEN BKUR BYAS PA'I 'PHAGS
PA 'JAM

DPAL BLO RGYA CHE BA DANG LDAN PA 'DI NI DE LTA BUR RTOGS PAR
DKA' ZHING YID DU 'ONG PA'I CHOS STON PAR MDZAD PA YIN NO,
,BSNYEN BKUR BYED PA YANG G-YOG 'KHOR 'BUM PA DANG, DES BSTAN PA
NYAN ZHING MCHOD PA LA SOGS PA BYED PA YIN LA, DE YANG DMIGS PA
MI 'KHRUGS PA CAN YIN

NO; ,DE BAS NA 'PHAGS PA GANG DU SHES RAB KYI PHA ROL TU PHYIN PA
BSGOM PA'I RANG BZHIN YANG RDUL PHRA RAB KYIS BSKYED PA'I DMIGS
PA LA SPYOD PA YIN NA DE LA GZHAN DAG LTA SMOS KYANG CI DGOS
SNYAM DU DOGS PA BSAL BA'I PHYIR, 'JAM DPAL KHYOD KYIS DE BZHIN
GSHEGS PA JI SNYED CIG LA

@112A *, ,BSNYEN BKUR BYAS ZHES RGYAS PAR GSUNGS SO, ,BCOM LDAN
'DAS LA KUN RDZOB TU BSNYEN BKUR BYAS PA YIN GYI DON DAM PAR NI
MA YIN TE, DE NYID KYI PHYIR, BCOM LDAN 'DAS SGYU MA'I SKYES BU'I
SEMS DANG SEMS LAS BYUNG BA JI SNYED 'GAGS PA DE SNYED LA ZHES

GSUNGS TE, SGYU MAS SPRUL PA'I SKYES BU NI SGYU MA'I SKYES BU'O,
,DE LA NI SEMS DANG SEMS LAS BYUNG BA YOD PA MA YIN TE, SNGON MED
PA'I SEMS CAN 'BYUNG BAR THAL BAR 'GYUR BA'I PHYIR RO, ,DE DAG GI
'GAG PA LTA GAL YOD DE, DE NI SKYE BA SNGON DU 'GRO BA CAN YIN
PA'I PHYIR RO, ,DE

BZHIN DU GZUGS KYI SKU STON PA PO MDZAD PAR SNANG BA'I DE BZHIN
GSHEGS PA BLTA BAR BYA BA YOD PA MA YIN NA DE DAG LA BSNYEN BKUR
BYA BA LTA GA LA YOD DE, DE NI DMIGS PA SNGON DU 'GRO BA CAN YIN
PA'I PHYIR RO, ,BSNYEN BKUR BYAS PA YOD PA MA YIN NA KHYOD SANGS
RGYAS KYI CHOS LA YANG DAG

PAR ZHUGS PA LTA GA LA YOD DE, MU STEGS BZHIN NO ZHES DGONGS NAS,
'JAM DPAL KHYOD SANGS RGYAS KYI CHOS LA YANG DAG PAR MA ZHUGS SAM
ZHES BYA BA 'DI GSUNGS TE, SANGS RGYAS KYI CHOS KYI RGYU MTSAN
DANG DE SKYED PA'I DON DU YID BRTZON PAR BYED CES BYA BA'I THA
TSIG GO, ,'DIR LAN DU

BCOM LDAN 'DAS GANG SANGS RGYAS KYI CHOS LA YANG DAG PAR ZHUGS
PA'I CHOS DE GANG YANG DMIGS SU MCHIS SAM ZHES GSOL TE, BDAG LA
SOGS PA RTAG PA MED PA'I PHYIR BDAG LA SOGS PA GANG YANG YOD PA
MA YIN NO, ,PHUNG PO'I TSOGS MI RTAG PA YANG SKYES MA THAG TU
'JIG PA 'JUG PA MI

RIGS PA'I PHYIR RO, ,DE BAS NA DE'I NGO BO RGYUN MI CHAD PAR SKYE
BA 'DUS BYAS SKAD CIG MA'I RGYUN LA BRTEN TE GCIG PA NYID DU
BRTAGS NAS YANG DAG PAR ZHUGS PAR BRTAGS PA YIN TE, YANG DAG PAR
ZHUGS PA NI BRTAGS PA KHO NA YIN NA CI 'GA' ZHIG YOD DAM ZHES
YANG DAG PA MA YIN PAR TSIG ZUR GYIS

BSTAN TO, ,GAL TE YANG DAG PAR ZHUGS PA 'GA' YANG YOD PA MA YIN
NA SU ZHIG GIS BSGOMS PA DE GRUB NA SANGS RGYAS KYI CHOS 'GRUB
PAR 'GYUR, PHAN TSUN RTOG PA LA BRTEN PA NI RNAM PAR DBYE BA MED
PAR THA DAD PA'I DNGOS POR MI 'THAD DE, CHOS RNAMS KYI CHOS ZHES
BYA BA BZHIN NO, ,DE BAS

@112B NA GANG GIS 'BREL PA'I RJES SU MYONG BA'I GANG ZAG LA SOGS
PAR YANG DAG PAR ZHUGS PA DE DAG NA YOD PA YIN NO ZHES 'DRI BA NI
'JAM DPAL 'O NA SANGS RGYAS KYI CHOS DE DAG SU YOD CES BYA BA YIN
NO, ,LAN DU, BCOM LDAN 'DAS NYID LA YANG ZHES BYA BA LA SOGS PA
YIN TE, DBANG PHYUG DAM

PA SKYON MA LUS PA DANG BRAL BA'I YE SHES THOGS PA MED PA'I BDAG
NYID DAG LA YANG DE DANG 'BREL PA NYID KYI SANGS RGYAS KYI CHOS
MA MCHIS TE, DE NYID KYI PHYIR MI DMIGS TE, DE'I NGO BO LA MA
GTOGS PA MED PA'I PHYIR RO, ,BDAG DANG SROG LA SOGS PA GZHAN
RNAMS LA MCHIS PAR 'GYUR BA

LTA CI SMOS, 'DI NI SANGS RGYAS DE RNAMS KYI CHOS SO ZHES SO SOR
PHYE STE, GNYIS SU SBYOR YANG GCIG TU BRJOD DE, SANGS RGYAS KYI
BDAG NYID KYI CHOS SO ZHES SHES PAR BYA BA'I PHYIR RO, ,'DI LTAR
CHOS DANG CHOS CAN GYI TSIG GI SGRA GNYIS YOD DU ZIN KYANG BRJOD
PAR BYA BA'I DON LA CI YANG

DBYE BA YOD PA MA YIN NO, ,'O NA DE LTAR CHOS DANG CHOS CAN THA
DAD PA NYID YOD PA MA YIN NA JI LTAR 'PHAGS PA 'JAM PA'I DBYANGS
'DI YANG DAG PAR ZHUGS PA NA CHAGS PA MED PA'I CHOS RNYED PA YIN
ZHES DE LTAR 'DRI BA NI 'JAM DPAL KHYOD KYIS CHAGS PA MED PA NYID
RNYED DAM ZHES BYA BA YIN NO, ,

SPOBS PA CHAGS PA MED PHA NI CHAGS PA MED PA'O ZHES BAR GYI TSIG
MI MNGON PAR BYAS PA YIN NO, ,CHAGS SHING THOGS PA 'DI LA YOD PA
MA YIN PAS SPOBS PA CHAGS PA MED PA'O, ,DE'I DNGOS PO NI CHAGS PA
MED PA NYID DO, ,DE'I BDAG NYID DU SKYES PA LAS MA GTOGS PAR BDAG
GIS CHAGS PA

MED PA NYID THOB PA MA MCHIS TE, 'DI LTAR BCOM LDAN 'DAS BDAG
NYID CHAGS PA MA MCHIS PA NYID LAGS TE, CHOS DANG CHOS CAN GYI
DBYE BA MI SRID PA'I PHYIR RO, ,BDAG GIS YANG PHYIS KYANG CHAGS
PA MA MCHIS PA NYID 'THOB PAR 'GYUR RAM, 'DI LTAR DE'I NGO BOR
SKYES PA'I DNGOS PO RNAMS NI

YANG DE'I BDAG NYID DU SKYE BA DANG 'BREL PA'I RIGS LA SOGS PA
'THOB PA MA YIN NO, ,YANG NAS YANG THOB PA MA YIN TE, DE LAS MA
GTOGS PA BDAG MI SRID PA'I PHYIR RO, ,GANG ZHIG GI BLO LA 'DI
SNYAM DU 'JAM PA'I DBYANGS 'DI'I SPOBS PA NI DE BZHIN GSHEGS PA
DANG KHYAD PAR MED PAS RDO RJE'I

@113A *, ,GDAN LA BZHUGS PAR GSAL BA YIN NO, ,DE LTA MA YIN NA
GZHAN JI LTAR 'DIR THOGS PA MED CING MA NOR NGAR NYAN THOS LA
SOGS PA KUN DANG THUN MONG MA YIN PA STON PAR 'THAD, DE BAS NA
'DI NI RDO RJE'I GDAN LA BZHUGS PA YIN NO SNYAM DU SEMS PA DE'I
PHYIR, 'JAM

DPAL KHYOD CI BYANG CHUB KYI SNYING PO LA 'DUG GAM ZHES GSUNGS
TE, BYANG CHUB KYI SNYING PO NI RDO RJE'I GDAN TE, ZAD PA DANG MI
SKYE BA SHES PA'I BDAG NYID KYI BYANG CHUB NI 'DI LA BZHUGS TE
SKYED PAS SNYING POR BYAS PA'I PHYIR RO, ,SNYING PO'I SGRA NI DAM
PA'I RNAM GRANGS TE, MAR GYI SNYING KHU BZHIN NO,,

DE NYID KYI PHYIR PHYOGS GZHAN THAMS CAD PAS MCHOG TU GYUR PA NI
MTHONG BA LA SOGS PA BSOD NAMS RGYA CHEN PO LA SOGS PA'I GNAS YIN
PA'I PHYIR RO ZHE NA, LAN DU, BCOM LDAN 'DAS NYID KYANG STE, BDUD
BZHI BCOM PAR RAB TU GRAGS PA YANG DER MA BZHUGS NA, BDAG DE LTAR
MA GRAGS

BLTA MCHIS PAR JI LTAR 'GYUR, CI LAS DGONGS TE DE SKAD DU BSTAN
ZHE NA, DE'I PHYIR, YANG DAG PA'I MTHA' BRTZAN PAR BGYIS NA ZHES
GSOL TE, KUN RDZOB KYI BDEN PAR NI MA YIN NO, ,'O NA YANG DAG
PA'I MTHA' YOD DAM, DE LA BCOM LDAN 'DAS BZHUGS NA NI DES NA
SKYON DE

NYID DU 'GYUR RO ZHES YANG DAG PA'I MTHA' NGO BO MA RTOGS PA
RNAMS LA PHAN GDAGS PA'I PHYIR, 'JAM DPAL YANG DAG PA'I MTHA'
ZHES BYA BA DE GANG GI TSIG BLA DGAS ZHES GSUNGS TE, 'JIG TSOGS
ZHES BYA BA LA, 'JIG TSOGS KYI SGRA NI 'DIR MA MA'I TSIG MI MNGON
PAR BYAS PAS 'JIG

TSOGS LA LTA BA ZHES BSTAN PA YIN TE, DE LA BLO PHYIN CI LOG TU
GYUR PA'I PHYIR RO, ,JI LTAR YANG DAG PA MCHOG TU GYUR PA YIN ZHE
NA, DE'I PHYIR 'JAM DPAL KHYOD CI LAS BSAMS TE DE SKAD SMRA ZHES
GSUNGS TE, KHYOD KYIS CI LAS BSAMS TE DE SKAD SMRAS ZHES BYA BA
YIN NO, ,RANG GI

BSAM PA GSAL BAR BYA BA'I PHYIR, BCOM LDAN 'DAS 'JIG TSOGS DE NI
MA MCHIS PA ZHES GSUNGS SO, ,MA MCHIS PA ZHES BYA BA NI GZUNG BA
DANG 'DZIN PAR BRTAGS PA'I BDAG NYID MED PA LA BYA'O, ,'JIG TSOGS
MA LAGS PAS ZHES BYA BA NI YOD PA MA YIN PA'O, ,CI'I PHYIR ZHE
NA,

@113B GANG GI PHYIR BRTAGS PA'I DRA BA DANG BRAL BA'I PHUNG PO
RNAMS 'DIR DE NI MI 'PHO STE, RDO RJE'I GDAN LA SOGS PA'I YUL DU
GSHEGS PA MA YIN NO, ,'PHO BA DANG BRAL BA YANG MA LAGS TE ZHES
BYA BA NI DER BZHUGS PA MA LAGS SO, ,GTAN TSIGS DE'I SLAD DU 'JIG
TSOGS DE NI

'JIG TSOGS MA LAGS TE, 'DI YOD PA PO YANG MA YIN LA 'JIG TSOGS
KYANG MA YIN PA'I PHYIR RO, ,DE BAS NA YANG DAG PA'I MTHA' YIN
PAR GSUNGS SO, ,JI SKAD DU, GZUGS LAS STONG PA NYID GZHAN MA YIN
TE, STONG PA NYID GZUGS SO, ,GZUGS NYID STONG PA NYID YIN TE,

GNYIS SU MED CING GNYIS SU BYAR MED DO, ,RNAM PAR SHES PA'I BAR
DU YANG DE BZHIN NO ZHES GSUNGS SO, ,DA NI CHOS KYI RNAM GRANGS
SMAN GYI SDONG PO LTA BU'I MDO 'DI LA RAB TU SPRO BA 'PHEL BA'I
PHYIR BLO DANG LDAN PAS DE'I 'OG TU BSNGAGS PA RJOD PAR BYED PA
NI DNGANG BAR MI 'GYUR BA DE DAG NI BYANG CHUB TU

NGES PAR 'GYUR BA LAGS SO ZHES BYA BA YIN TE, MOS PAS SPYOD PA'I
SA LA GNAS PA NYID BYANG CHUB LA GCIG TU GYUR PA'I PHYIR RO,
,BYANG CHUB NI RTOGS PA LA BYA STE, BYANG CHUB TU NGES PAR 'GYUR
RO ZHES BYA BA'I THA TSIG GO, ,SHIN TU MYUR BAR ZHES DGONGS PA
STE, MYUR BA NI MI DMIGS PA'I

TSUL GYIS MOS PAS SPYOD PA'I SA YONGS SU SBYONG BA'I PHYIR RO,
,DNGANG BAR MI 'GYUR BA DE DAG NI BYANG CHUB LA NYE BAR GYUR PA
LAGS SO ZHES BYA BA NI PHYIR MI LDOG PA'I SA THOB PA'I PHYIR RO,
,DE CI'I SLAD DU ZHE NA ZHES BYA BA NI BSKAL PA MTHA' MED PAS
BSGRUB DGOS PA'I PHYIR MI LDOG PA'I SA 'DI MYUR DU

'GRUB PAR 'GYUR RO ZHES BYA BA 'DI LA GTAN TSIGS CI YOD CES BYA
BA YIN NO, ,'DI LTAR BCOM LDAN 'DAS GANG JI SKAD DU BSTAN PA'I
GZUGS LA SOGS PA'I CHOS DE DAG RJES SU RTOGS SHING RAB TU 'BYED
PA DE NYID BYANG CHUB MCHOG LAGS PA'I SLAD DU STE, DE DAG NI SHIN
TU MCHOG YIN NO

ZHES DGONGS PA'O, ,DNGANG BAR MI 'GYUR BA DE DAG NI SANGS RGYAS
NYID DU BLTA BAR BGYI'O ZHES BYA BA NI BTAGS PA YIN PA'I PHYIR
TE, MYUR DU 'GYUR RO ZHES DGONGS PA'O, ,DE CI'I SLAD DU ZHE NA
ZHES BYA BA NI BSKAL PA DPAG TU MED PAS THOB PAR BYA BA'I SANGS
RGYAS NYID JI LTAR 'GRUB PAR

@114A *, ,'GYUR ZHES BYA BA'I THA TSIG GO, ,'DI LTAR SANGS RGYAS
ZHES BGYI BA DE NI DON DAM PAR NA SKYE BA MA MCHIS PA'I TSIG BLA
DGAS LAGS PA'I SLAD DU STE, DE DAG KYANG DE LA SHIN TU GZHOL BA'I
PHYIR RO, ,SKYE BA MED PA RTOGS PA ZHES BYA BA BRJOD PAR BYA BA
MA YIN NAM ZHE NA,

SKYE BA MED PA ZHES GSUNGS PA NI THA MA'I TSIG MI MNGON PAR BYAS
PA'I PHYIR DANG, NYI MA BZHIN DU KHYAD ZHUGS PA'I PHYIR DE SKAD
DU GSUNGS SO, ,'DI SKAD BSTAN TE THABS LOG PAR ZHUGS PA NI YUN
RING POS KYANG 'GRUB PAR MI 'GYUR GYI, DE DANG RJES SU MTHUN PA'I
THABS LA ZHUGS PA DE DAG NI

MYUR DU 'GRUB PAR 'GYUR BAS NGO MTSAR CI CHE, YANG NA RAB TU DGA'
BA'I SA LA NI NGES PA NYID YIN TE, 'DI LTAR DE MNGON PAR RTOGS PA
THOB PAS DE BZHIN GSHEGS PA'I RIGS SU SKYES PA YIN NO, ,CHOS KYI
SPRIN GYI TSE NI NYE BAR GYUR PA YIN TE, 'DI LTAR DE'I TSE NI BAR
DU MA CHOD PAR DES

SANGS RGYAS KYIS KUN DU 'OD 'THOB PAR 'GYUR RO, ,DE'I TSE NI
SGRIB PA THAMS CAD DANG BRAL BAS SANGS RGYAS YIN NO, ,YANG NA NYE
BAR GYUR PA LA BRTEN TE 'DI KUN GYI NANG DU LTA BU ZHES BYA BA
KHONG NAS 'BYUNG BAR GSUNGS TE, NGES PA LTA BU DANG, NYE BAR GYUR
PA LTA BU DANG, SANGS RGYAS LTA BU

ZHES BYA BA'I THA TSIG GO, ,GTAN TSIGS GNYIS DRIS PA'I DON NI JI
LTAR NA SO SO'I SKYE BO'I SA LA GNAS PA KHO NA DAG MOS PA TZAM
BSKYED PA'I PHYIR DE SKAD DU BSTAN ZHES BYA BA YIN NO, ,DE NYID
BYANG CHUB MCHOG LAGS PA'I SLAD DU'O ZHES BYA BA NI NYE BAR GYUR
PA NYID KYI MCHOG YIN PAR RANG GI

TSIG GIS STON PAR BYED PA'O, ,DRIS PA SNGA MA'I GTAN TSIGS KYANG
'DI NYID YIN TE, GANG DAG GIS CHOS GANG DAG RJES SU RTOGS PA LHAG
PAR CHE STE, DON DAM PAR SKYE BA MED PA LA GZHOL BA DE NYID GTAN
TSIGS SU BRJOD PAR BZHED PA YIN GYI, KHONG DU CHUD PA NI MA YIN
NO, ,DE BAS

NA DE DAG NI 'KHRUL BA YIN NO,, ,,'PHAGS PA SHES RAB KYI PHA ROL
TU PHYIN PA BDUN BRGYA PA RGYA CHER BSHAD PA, BAM PO GSUM PA, KHA
CIG CHOS DE DAG KHONG DU CHUD PAR BRTZON ZHING DON DAM PAR SKYE
BA MED PA KHONG DU CHUD PA LA GZHAR YANG SMRA BAR BZHED PA DE DAG
GI GTAN

@114B TSIGS KHONG DU MA CHUD PA DE'I PHYIR DE DAG NI 'KHRUL NAS
CHOS GANG DAG KHONG DU CHUD PA DE DAG NYID BYANG CHUB YIN PA
DANG, SANGS RGYAS KYI CHOS GANG DAG RJES SU RTOGS PA DE NYID
BYANG CHUB CES BYA BA DANG, SANGS RGYAS ZHES BYA BA NI SKYE BA
MED PA'I TSIG BLA DAGS YIN DU ZIN MOD KYI, 'ON KYANG

CI'I PHYIR NYE BAR GYUR PA NYID SANGS RGYAS YIN BAR BLTA BAR BYA
SNYAM PA LA DE NYID GTAN TSIGS KYIS GSAL BAR BYA BA'I PHYIR,
SRING MO DMIGS PA MED PAS ZHES BYA BA NI KHYAD PAR BLO GROS RNAM
PAR 'PHRO BA ZHES BYA BA BYANG CHUB SEMS DPA' YIN BZHIN DU BUD
MED KYI GZUGS 'CHANG BAS 'DI

SKAD CES GSOL PA NI BCOM LDAN 'DAS BYANG CHUB SEMS DPA' SEMS DPA'
CHEN PO GANG DAG CES BYA BA NAS, DNGANG BAR MI 'GYUR BA DE NI SO
SO'I SKYE BO'I CHOS LA SOGS PA LA LHAG PAR DMIGS PAR MI 'GYUR BA
LAGS SO ZHES BYA BA YIN TE, LHAG PAR DMIGS PA NI DE DAG GIS

'DZIN PA DANG, DE LA DMIGS SHING 'DUG CES BYA BA'I BAR DU YIN NO,
,DE CI'I SLAD DU ZHE NA ZHES BYA BA'I BSAM PA NI 'DI YIN TE,
'KHOR BAR GTOGS PA'I RNAM PAR SHES PA YOD BZHIN DU JI LTAR MI
DMIGS PAR RUNG, 'DI LTAR RNAM PAR SHES PA NI DON GNYIS BYED PA'I
RANG GI

NGO BO YIN TE, 'DI LTAR RNAM PAR RIG CING RNAM PAR RIG PAS RNAM
PAR SHES PA YIN NO ZHES RNAM PAR GZHAG GO, ,DMIGS PAR BYA BA MED
NA NI CI ZHIG SHES NA RNAM PAR SHES PA ZHES BYA SNYAM PA LA, DE'I
PHYIR 'DIR 'DI LTAR CHOS THAMS CAD NI MA MCHIS PA'I SLAD DU MI
DMIGS PA STE ZHES

GSUNGS TE, CHOS THAMS CAD CES SMOS PA NI 'DIR RNAM PAR SHES PA
NYID LA BYA BAR GSUNGS TE, 'DI LTAR GZHAN DAG GIS DE NYID DMIGS
PA DANG BCAS PAR RJOD PAR BYED DO, ,MA MCHIS PA'I SLAD DU ZHES
BYA BA NI RNAM PAR SHES PA'I NGO BO YIN PAR BSTAN TE, 'DI LTAR
RNAM PAR RIG

PA 'DI NI GZUNG BAR 'DOD PA'I DNGOS PO LA LTOS TE, RNAM PAR SHES
PA NYID YIN PAR RNAM PAR GZHAG GO, ,DE MED PA'I PHYIR GZHAN KHONG
DU CHUD PA'I NGO BO 'DI YANG BKAG PA YIN NO, ,DE BAS NA 'DI NI
DRI ZA'I GRONG KHYER LA SOGS PA'I SHES PA BZHIN DU GZHAN MED PA'I
RNAM PAR SHES PA'I BDAG

@115A *, ,NYID YIN DU ZIN KYANG SHES PA 'KHRUL NAS RIG PAR BYA BA
DANG REG PAR BYED PA'I RNAM PAR STON PAR BYED DE, DE NYID LA
BRTEN NAS RNAM PAR SHES PA NYID DU BRTAGS SO, ,YANG DAG PAR NA DE
RNAM PAR SHES PA YIN NO ZHES BYA BAR BRJOD PAR NUS PA MA YIN TE,
RNAM PAR RIG PAR BYA BA MED

PA'I PHYIR RO, ,DE LTAR RE ZHIG KUN NAS NYON MONGS PA LA SOGS PA
RGYU MTSAN GANG YIN PA DE DAG NI MED PAR RIG STE, GANG DU YANG
BSTAN DU MED PA YIN NO, ,DE'I SLAD DU ZHES BYA BA NI MA MCHIS
PA'I SLAD DU STE, CHOS DE DAG LA DMIGS PA MA MCHIS SO, ,KHA CIG
BCOM LDAN 'DAS KYI

BKA' MED PAR GLANG PO CHEN PO DAG GIS GSUNGS SU ZIN KYANG BSNGAGS
PA MYUR DU KHONG DU MI CHUD DE, DE BAS NA BCOM LDAN 'DAS LA DANG
BA SKYED PA KHO NA'I PHYIR RNAM PA GSUM GYI BSNGAGS PA YANG ZHAL
GYIS BZHES PA'I PHYIR, DE DE BZHIN NO ZHES GSUNGS TE, DANG PO'I
ZHAL GYIS BZHES PA

NI BYANG CHUB TU NGES PAR 'GYUR RO ZHES BYA BA YIN NO, ,GNYIS PA
NI PHYIR MI LDOG PA'I SA LA GNAS PA YIN ZHES BYA BA YIN TE, PHYIR
MI LDOG PA'I SA YANG MI G-YO BA YIN NO ZHES BRJOD DO, ,SPYI BOS
LEN PA NI SHIN TU DAD PA CAN DU STON TO, ,GAL TE MOS PA'I PHYIR
MI LDOG PA NYID YIN

NA; 'O NA NI SBYIN PA LA SOGS PA MI DGOS PAR 'GYUR RO ZHE NA,
DE'I PHYIR DE DANG DE DAG NI SBYIN BDAG DAM PAR 'GYUR ZHES BYA BA
LA SOGS PA GSUNGS TE, PHA ROL TU PHYIN PA RNAM PAR DAG PA'I LAM
BSTAN PAS NI PHYIR MI LDOG PA'I SA NYID GSAL BAR BYED PA'O, ,RNAM
PA THAMS CAD

KYI MCHOG DANG LDAN PA'I THAMS CAD MKHYEN PA'I YE SHES DANG LDAN
PA'I BAR DU 'GYUR ZHES BYA BA NI THA MA'I ZHAL GYIS BZHES PA YIN
NO, ,DE LA DE DANG DE DAG CES LAN GNYIS 'BYUNG BA NI THUGS DGYES
NAS NGES PA KHO NAR DE KHO NA YIN NO ZHES BYA BA'I THA TSIG STE,
THABS SHES YANG DAG PAR ZHUGS

PA'I PHYIR RO, ,DE LA SBYIN PA NI ZANG ZING DANG MI 'JIGS PA
DANG, CHOS KYI SBYIN PA'I BYE BRAG GIS RNAM PA GSUM STE, DE'I
DBANG DU BYAS NAS, SBYIN BDAG DAM PA DANG, SBYIN BDAG CHEN PO
DANG, SBYIN BDAG KHYAD PAR DU 'PHAGS PAR 'GYUR ZHES GSUNGS SO,
,TSUL KHRIMS KYANG

@115B SDOM PA'I TSUL KHRIMS DANG, DGE BA'I CHOS SDUD PA'I TSUL
KHRIMS DANG, SEMS CAN GYI DON BYED PA'I TSUL KHRIMS DANG GSUM MO,
,DE'I DBANG DU BYAS PA NI TSUL KHRIMS PHUN SUM TSOGS PAR 'GYUR
ZHES BYA BA LA SOGS PA TSIG BZHI YIN NO, ,DE LA DANG PO NI BSTAN
PA'I TSIG GO, ,YANG

NA THA MA NI MJUG BSDUS PA'I TSIG GO, ,TSUL KHRIMS DANG LDAN PA'I
MCHOG TU 'GYUR ZHES BYA BA LA, DE TSUL KHRIMS KYANG YIN MCHOG
KYANG YIN PA DE GANG DAG LA YOD PA'O, ,TSUL KHRIMS DANG LDAN PA
KHYAD PAR DU 'PHAGS PAR 'GYUR ZHES BYA BA NI TSUL KHRIMS DANG
LDAN PA KHYAD PAR DU

'PHAGS PA MCHOG GANG DAG LA YOD PA'O, ,YON TAN RNAMS KYI LAM NI
YON TAN GYI LAM STE, TSUL KHRIMS NYID YON TAN LAM STE, DE RNYED
PAR 'GYUR RO, ,BSTAN PA 'DI THOS NAS MOS TE ZHES BYA BA NI DE
BZHIN NO ZHES NGES PAR 'DZIN PA'O, ,BZOD PA'I MCHOG CES BYA BA NI
DMIGS

PA MED PA DAG LA BYA STE, BLO GROS MI ZAD PAS BSTAN PA LA SOGS PA
LAS JI SNYED BRJOD PA YIN NO, ,BAR DU ZHES BYA BA'I TSIG GIS NI
THABS DANG SMON LAM DANG, STOBS DANG, YE SHES KYI PHA ROL TU
PHYIN PA DANG LDAN PAR GZUNG NGO, ,RNAM PA THAMS CAD CES BYA BA
NI SO SO YANG DAG PAR

RIG PA DANG, THUGS RJE CHEN PO LA SOGS PA'I YON TAN BRJOD PAR BYA
BA STE, DE DANG LDAN ZHING 'BREL PA NI THAMS CAD MKHYEN PA GANG
YIN PA 'GRO BA MTHA' DAG LA PHAN PAR MDZAD PA'I YE SHES CAN YIN
NO, ,DE DANG LDAN PA'I THAMS CAD MKHYEN PA'I YE SHES DANG LDAN
PA'I BAR DU 'GYUR RO ZHES BYA

BA NI MYUR BA LA DGONGS PA'O, ,RNAM GRANGS GNYIS SU NA SHIN TU
NYE BAR GYUR PA NYID KYIS NI NGES PA NYID KHO NA YIN TE, PHYIR MI
LDOG PA'I SA LA GNAS PA BYE BRAG TU BYAS PA'O, ,PHA ROL TU PHYIN
PA YONGS SU DAG PA BSTAN PAS NI CHOS KYI SPRIN LA GNAS PAR BSTAN
TE, DE LA NI PHA ROL TU PHYIN PA

THAMS CAD RNAM PAR BYANG BAR 'GYUR RO, ,GAL TE CHOS KYI RNAM
GRANGS 'DI LA MOS PA TZAM YANG BYANG CHUB MCHOG 'GRUB PAR 'GYUR
NA, CI'I PHYIR 'PHAGS PA 'JAM DPAL 'DI KHO NAS YUN RING POR 'DI
DAG STON PA MDZAD, DUS RING POR RJES SU BSGRUBS BSGOMS KYANG DA
DUNG BYANG CHUB

@116A *, ,MCHOG MA THOB CES DOGS PA'I THE TSOM BSAL BA'I PHYIR,
'JAM DPAL KHYOD KYIS DON GYI DBANG CI ZHIG MTHONG ZHE NA ZHES BYA
BA LA SOGS PA DRIS SO, ,BLA NA MED PA YANG DAG PAR RDZOGS PA'I
BYANG CHUB MNGON PAR RDZOGS PAR 'TSANG RGYA BAR MI 'DOD CES BYA
BA'I TSIG 'DIS

'DI SKAD BSTAN TE, KHYOD LA BRTEN PA MTHA' MED PA DAG GIS KYANG
'BAD PA MA BYAS PAR 'DI THOB NA, BSOD NAMS DANG YE SHES KYI TSOGS
MTHA' DAG RDZOGS PA KHYOD KHO NA CI'I PHYIR 'DI LA 'BAD PA CHEN
POS SGRUB PAR BYED, DE BAS NA GZHAN LA RAG LAS PA'I DON CUNG ZAD
CIG MTHONG NAS

THOB PAR MI 'DOD DAM ZHE NA, LAN DU, BCOM LDAN 'DAS GAL TE BDAG
BYANG CHUB TU ZHUGS NA NI ZHES BYA BA LA SOGS PA YIN TE, CI STE
BDAG BYANG CHUB KYI CHED DU YANG DAG PAR ZHUGS PAR GYUR NA NI
DE'I TSE DE MNGON DU BGYI BAR BDAG 'DOD DE, 'BAD PA NI 'DOD PA LA
MI 'KHRUL BA CAN YIN PA'I PHYIR RO, ,

JI TZAM DU, BCOM LDAN 'DAS BDAG NI BYANG CHUB TU SMON PA STE,
BYANG CHUB DON DU GNYER BA MA LAGS SO, ,DE CI'I SLAD DU ZHE NA
ZHES BYA BA NI BYANG CHUB SEMS DPA' BYANG CHUB DON DU GNYER BAR
MI BYED PA JI LTAR RIGS ZHES BSAMS PA'O, ,'DI LTAR 'JAM DPAL
GZHON NUR GYUR PA GANG LAGS

PA DE BYANG CHUB NYID YIN NO, ,DGONGS PA NI 'DI YIN TE, BYANG
CHUB NI GZUNG BA LA SOGS PA YANG DAG PA MA YIN PA LA MNGON PAR
ZHEN PA'I SPROS PA DANG BRAL BA'I YE SHES KYI BDAG NYID KHO NA
YIN GYI, GZHAN GYI RANG BZHIN NI MA YIN NO, ,'JAM DPAL YANG DE
LTA BU'I YE SHES KYI BDAG NYID KYI

LUS CAN KHO NA YIN TE, DAR LAS BSGRIBS PA LA SOGS PA DPER BYA BA
TZAM YIN NO, ,YANG NA SGRIB PA MED PA DON DU GNYER BAR RIGS PA MA
YIN NAM ZHE NA, MA YIN TE 'DI LTAR GANG ZHIG BYANG CHUB YANG DAG
PAR DON DU GNYER BA DE NI DE SKYED PA'I DBANG YOD PA MA YIN NO,
,BDAG NI 'DI 'DOD PA

TZAM LA RAG LAS PA YIN NO, ,DE BAS NA DON DU GNYER BAR MI BYED
DE, YANG NA DON DAM PAR SKYE BA MED PA'I RANG GI NGO BO NYID DU
NI GNYIS KA YANG DBYER MED PAS BYANG CHUB NYID 'JAM DPAL YIN ZHES
DGONGS PA'O, ,'PHAGS PA 'JAM DPAL 'DI CI'I RGYUS ZAB MO 'CHAD PA
LA MKHAS SNYAM

@116B DU THE TSOM ZA BA'I PHYIR, 'JAM DPAL KHYOD ZAB MO ZAB MO'I
GNAS 'DI LTA BU STON PA LEGS SO LEGS SO ZHES BYA BA BKA' STZAL
TO, ,ZAB MO ZAB PA ZHES BYA BA NI BSE RU LTA BU LA SOGS PA'I YUL
MA YIN PA'I PHYIR RO, ,GNAS ZHES BYA BA NI PHYOGS LA BYA'O, ,'DI
LTAR KHYOD NI ZHES

BYA BA NI GANG GI PHYIR ZHES BYA BA'I THA TSIG GO, ,SNGON GYI
RGYAL BA LA SBYIN PA LA SOGS PA'I MTSAN NYID KYI BYA BA GANG GIS
BYAS SHING BSGRUBS PA DE LA DE SKAD CES BYA'O, ,YANG NA SNGON GYI
RGYAL BA RNAMS KYIS CHOS ZAB MO 'CHAD PA'I BYA BA BYED PAR GANG
ZHIG BSGOS PA BYAS PA'O, ,MI DMIGS

PAR TSANGS PAR SPYOD PA YUN RING DU NI DUS RING POR GANG GIS
SPYAD CING GOMS PAR BYAS PA DE LA DE SKAD CES BYA'O, ,TSANGS PA
NI MYA NGAN LAS 'DAS PA STE, DE'I CHED DU PHA ROL TU PHYIN PA LA
SOGS PA SPYOD PA'O, ,GANG GI PHYIR 'PHAGS PA 'JAM DPAL 'DI DE LTA
BUR GYUR PA DE BAS NA 'DI DE

LTA BU STON TO ZHES BYA BA NI MDO'I DON YIN NO, ,'PHAGS PA YANG
BDAG NYID DMIGS SU MED PA GOMS PA YIN PAR ZUR GYI TSUL GYIS DE
STON PA NI BCOM LDAN 'DAS GAL TE BDAG MI DMIGS PAR SPYOD PA LAGS
NA NI CHOS THOB PA NYID DU 'GYUR BA LAGS SO ZHES GSOL TO, ,'DIS
CI BSTAN ZHE

NA; MI DMIGS PAR SPYOD PAR BYED PAS GAL TE BDAG PHA ROL TU PHYIN
PA RNAMS LA SPYOD PA YOD NA NI DE'I TSE CHOS DANG CHOS CAN DU
SGRO BTAGS NAS 'DZIN PA LA SOGS PAR MNGON PAR ZHEN PA'I MTSAN
NYID KYI CHOS THOB PA KHO NAR YANG 'GYUR BA ZHIG NA SGRO 'DOGS PA
THAMS CAD SPANGS PA'I PHYIR

'DI BDAG GIS THOB PA YANG MA YIN NO, ,PHA ROL TU PHYIN PA LA SOGS
PA DE DAG LA BDAG MI DMIGS PAR SPYOD PA YANG MA YIN TE, RANG NYID
DMIGS SU MED PA'I BDAG NYID PHA ROL TU PHYIN PA LA SOGS PA'I RANG
BZHIN YIN PA'I PHYIR RO, ,BCOM LDAN 'DAS KYIS KYANG 'DI BKAG PA
MA

YIN TE, GNANG BA'I PHYIR RO, ,GAL TE 'PHAGS PA 'JAM DPAL 'DI
DMIGS SU MED PA'I BDAG NYID YIN NA, 'O NA NI BCOM LDAN 'DAS KYI
NYAN THOS PHUN SUM TSOGS PA NGES PAR 'BYED PA'I CHA DANG MTHUN PA
LA SOGS PA DBYE BAS THA DAD DU GYUR PA LHA DANG BCAS PA'I 'JIG
RTEN GYIS

@117A *, ,RTOGS PAR BYA BA RNAMS 'DIS DMIGS PAR MI 'GYUR RO SNYAM
NA, DE'I PHYIR 'JAM DPAL KHYOD KYIS PAS NYAN THOS PHUN SUM TSOGS
PA 'DI DAG MTHONG NGAM ZHES DRIS SO, ,PHUN SUM TSOGS PA NI MCHOG
TU GYUR PA'I DON GANG YIN PA'O, ,BDAG GIS JI

LTAR MTHONG BA DE LTAR NI LHA DANG BCAS PA'I 'JIG RTEN GYIS MA
YIN NO ZHES BYA BA'I PHYIR, ,'JAM DPAL GYIS GSOL PA, BCOM LDAN
'DAS MTHONG LAGS SO ZHES GSOL TO, ,MA RTOGS PA DE'I BSAM PA LA
LTOS NAS BCOM LDAN 'DAS KYIS BKA' STZAL PA, JI LTAR CI 'DRA BAR

MTHONG ZHES BKA' STZAL TE, JI LTA JI LTA BU ZHES BYA BA'I DON
DANG DE MTHONG NA MI DMIGS PA'I BDAG NYID YIN NA JI LTAR MI 'GAL
ZHES BYA BA'I BAR DU YIN NO, ,SO SO'I SKYE BO'I DRO BAR GYUR PA
LA SOGS PA THOB PA'O, ,SLOB PA NI ZHUGS PA BZHI DANG 'BRAS BU LA
GNAS PA GSUM MO, ,MI

SLOB PA NI DGRA BCOM PA'O, ,THAMS CAD KYANG DON DAM PA'I TSUL LA
GNAS PA'I TSE MTHONG BA YANG MA MCHIS SO, ,SNGAR NI RE RE NAS
TSIG RDZOGS PAR BYAS PA YIN NO, ,'DI NI SPYIR BSTAN PA YIN TE,
BYE BRAG NI DE YIN NO, ,KUN RDZOB KYI LAM LA GNAS PA NI MA MTHONG
PA YANG MA MCHIS

PA LAGS TE, MTHONG BA KHO NA LAGS SO ZHES BSTAN TO, ,'JIG RTEN
GYI BDEN PA'I DBANG DU BYAS NAS MTHONG BA YANG BDAG GIS MNGON PAR
ZHEN PA MED PAR MTHONG BA YIN PA DE LTAR MTHONG NGO ZHES GSOL TO,
,JI LTAR DE LTAR YIN ZHE NA, 'DIR MANG DU YANG MI MTHONG ZHES BYA
BA LA SOGS PA

GSUNGS SO, ,MANG BA NI SO SO'I SKYE BO STE, DE DAG PHAL CHE BA'I
PHYIR RO, ,NYUNG DU NI SLOB PA DANG MI SLOB PA STE, DE DAG DKON
PA NYID KYIS NYUNG BA'I PHYIR RO, ,NYUNG BA NI SU YIN, MANG BA NI
SU YIN ZHES DOGS PA LA, DE'I DBYE BA BSTAN PA'I PHYIR, DUL BAR
YANG MI MTHONG MA DUL BAR

YANG MI MTHONG BA DE LTAR MTHONG NGO ZHES BYA BA LA SOGS PA
GSUNGS SO, ,GZHAN YANG MI DMIGS PA NYID LA LTOS NAS BRGAL BA
DANG, GAL TE MI DMIGS PA'I RANG BZHIN YIN NA BCOM LDAN 'DAS KYI
LA BOR PHUN SUM TSOGS PA DAG DANG, BYANG CHUB SEMS DPA' DE DAG JI
LTAR DMIGS

@117B PAR 'GYUR SNYAM NA, DE'I PHYIR 'JAM DPAL KHYOD KYIS NYAN
THOS KYI THEG PA PA RNAMS DE LTAR MTHONG NA ZHES BYA BA NI DE
BZHIN NYID KYI NGO BOR RANG BZHIN MNYAM PA YIN PA'I PHYIR RO,
,BYANG CHUB SEMS DPA' RNAMS LA YANG DE KHO NA BZHIN NO ZHES LAN
GLAN PA'I PHYIR RO, ,BYANG CHUB SEMS DPA'

ZHES BYA BA'I CHOS KYANG RJES SU MI MTHONG ZHES GSUNGS TE, THAMS
CAD YOD PAR DBYE BA LA SOGS PA'I RNAM PAR RTOG PA DANG BRAL BA
DANG, GNAS SKABS KYANG BDAG DANG 'DZIN PA LA SOGS PA'I RANG GI
DNGOS PO NI RANG BZHIN GYIS YONGS SU ZHI BA YIN PA'I PHYIR RO,
,DE LA BYANG CHUB KYI PHYIR

SEMS DPA' STE, BYANG CHUB KYI SEMS BSKYED PA THOB PA MOS PAS
SPYOD PA'I SA THOG MA'I GNAS SKABS KYI BYANG CHUB SEMS DPA' YIN
NO, ,BYANG CHUB TU ZHUGS PA ZHES BYA BA NI MOS PAS SPYOD PA'I SA
LA GNAS PA'O, ,BYANG CHUB KYI PHYIR SPYOD DO ZHES BYA BA NI RAB
TU DGA' BA NAS BZUNG STE, SKYE BA GCIG

GIS THOGS PA'I BAR YIN NO, ,MNGON PAR RDZOGS PAR SANGS RGYAS ZHES
BYA BA NI SRID PA THA MA PA'O, ,YANG BRGAL BA GAL TE DE BZHIN
GSHEGS PA DMIGS NA NI DE'I TSE MI DMIGS PA'I RANG BZHIN NYID YIN
PA 'GAL BAR 'GYUR RO, ,'ON TE MA YIN NA NI DE'I TSE MTHONG BA LA
BSTAN PA'I DGE

BA'I LO TOG PHUN SUM TSOGS PA DE DAG JI LTAR BDAG DANG GZHAN GYI
RGYUD LA SOGS PAR 'GYUR SNYAM DU DGONGS NAS, 'JAM DPAL KHYOD KYIS
DE BZHIN GSHEGS PA JI LTAR MTHONG ZHES GSUNGS SO, ,GLANG PO CHEN
PO ZHOG SHIG CES BYA BA NI LAN BKA' STZAL PA YIN NO, ,GLANG PO
CHEN PO NI DE BZHIN

GSHEGS PA LA BYA STE, DE BZHIN GSHEGS PA GLANG CHEN NI, ,RTAG TU
MNYAM GZHAG SPYOD PA YIN, ,ZHES BYA BA LA SOGS PA GSUNGS PA YIN
NO, ,GLANG PO CHEN PO MA BSKYOD CIG, ,DE BSKYOD NA NI DE MTHONG
STE MNGON PAR ZHEN PAS BSKYOD PA'I DGE BA'I LO TOG PHUN SUM TSOGS
PA MTHA' DAG MED PAR

'GYUR TE, YANG DAG PAR MOS PA DANG BRAL NAS MED PA'I LTA BAR
LTUNG BA'I PHYIR RO, ,DE BAS NA MA BRTAGS NA DGA' BA NYID KYIS
BCOM LDAN 'DAS NI GDUL BYA'I BYE BRAG GI PHYIR BZHUGS NA CHES
LEGS PA YIN NO, ,'DIR 'DUS PA DE KHO NA NYID ZAB MO THOS PA RNAMS
LA YA MTSAN BSKYED PA'I PHYIR

@118A *, ,DANG; BAR DU CHOD PA'I BYA BA DAG BYA BA'I PHYIR YANG
GSUNGS PA YIN TE, DE LTA MA YIN NA DE MA THAG TU GSUNGS PA'I DOGS
PAR GA LA 'GYUR, GZHAN DAG BLO MA SBYANGS SHING KHYAD PAR CAN GYI
SKAL BA THOB PA DANG BRAL BA 'DUS PA DAG DE BZHIN GSHEGS PA'I
DBANG GIS

DE DAG MI NYAN TO, ,DE BAS NA LHAG PAR YA MTSAN DU GYUR PA'I CHOS
'KHOR LA GZIGS NAS SKABS LA BAB PA DANG SKYE BO MANG PO LA PHAN
PAR BYA BA'I PHYIR GLANG PO CHEN PO'I RANG GI NGO BO THOG MA NYID
DU 'DRI BA NI, 'JAM DPAL SANGS RGYAS ZHES BYA BA DE GANG GI TSIG
BLA DAGS ZHES GSUNGS SO, ,DE'I

NGO BO MDOR STON PA NI, BDAG CES BYA BA DE GANG GI TSIG BLA DAGS
ZHES BYA BA YIN TE, BDAG CES BYA BA NI MU STEGS PAS YONGS SU
BRTAGS PA BDAG GO SNYAM PA'I YUL LO, ,SKYE BA MED PA ZHES BYA BA
NI MTSAN MAR BYA BA DNGOS PO'I CHA 'GA' YANG DER MA SKYES PA'I
PHYIR RO, ,BDAG CES BYA

BA DE GANG GI TSIG BLA DAGS YIN PA SANGS RGYAS ZHES BYA BA DE
YANG DE'I TSIG BLA DAGS SO ZHES BYA BA NI DE'I NGO BO ZHES BYA
BA'I THA TSIG STE, DE LA YANG SGRA 'JUG PA'I RGYUR GYUR PA MTSAN
MAR BYA BA'I DNGOS PO'I BAG TZAM YANG YONGS SU MA GRUB PA'I PHYIR
RO, ,DE NYID KYI PHYIR 'DI LTA STE SANGS RGYAS ZHES

BYA BA NI GZHI MED PA'I TSIG BLA DAGS SO ZHES GSUNGS TE, 'DI LTAR
BSTAN PA YIN TE, 'DI 'AM 'DI LA GZHI MED PAS GZHI MED PA STE,
DE'I TSIG BLA DAGS SO, ,'DIS DON RTOGS PAR BYED CING KHONG DU
CHUD PAR BYED PAS GZHI STE TSIG LA BYA'O, ,GANG GIS SKYE 'GRO
MTHA' DAG GI

YID LA RE BA YONGS SU RDZOGS PAR MDZAD PA LA MKHAS PA'I YON TAN
GYI RANG BZHIN BCOM LDAN 'DAS KYI SKU LA RJOD PAR BYED PA DANG
'BREL PA'I GNAS 'GA' YANG YOD PA MA YIN GYI, DNGOS PO'I DE KHO NA
NYID BRTAG PA LA RGYAB KYIS PHYOGS PA'I BLO CAN BYIS PA RNAMS KYI
SPOBS PA RANG DBANG DU BYUNG

NAS MTSAN SANGS RGYAS ZHES BYA'O ZHES YANG DAG PAR MNGON PAR ZHEN
TO, ,SANGS RGYAS ZHES BYA BAR BRJOD PA 'JUG PA'I RGYU MTSAN DE LA
YANG YOD PA MA YIN TE, STON PAR BYED PA'I TSIG BLA DAGS YIN TE DE
DAG GIS SGRO BTAGS PA YIN NO, ,DON GNYIS PA 'DI YANG SGRUB PA'I
TSUL DANG MTHUN

@118B PAR 'BREL BAR BSTAN TO, ,DE LA DANG PO RAB TU BSGRUB PA'I
PHYIR, SANGS RGYAS ZHES BYA BA NI TSIG GIS SHES PAR DKA' BA'O
ZHES GSUNGS TE, CI'I PHYIR ZHE NA, 'DI LTAR RE ZHIG TSIG KYANG
'DI NI TSIG GO ZHES BRTAG PAR DKA' STE, SHES PAR BYA ZHING GTAN
LA DBAB PAR MI NUS TE SLA BA MA

YIN NA, DES BZHAG CING BSTAN PAR BYA BA'I DON SANGS RGYAS ZHES
BYA BA LTA CI SMOS, DGONGS PA NI 'DI LTA STE, RJOD PAR BYED PA
YANG SGRA'I NGO BO LA TSIG CES BRJOD NA, DE YANG SGRA'I MTSAN
NYID DAM, SPYI 'AM BLO LA GZUGS BRNYAN DU 'DUG PA ZHIG YIN GRANG,
KUN KYANG RIGS PA MA YIN NO, ,

DE BAS NA 'DI NI 'KHRUL PA'I DBANG GIS SGRA'I THA SNYAD 'JUG PA
YIN PAS DNGOS PO'I DE BZHIN NYID DPYOD PA LHUR LEN PA KHYOD KYIS
BRTAG PAR NUS PA MA YIN NO, ,RJOD PAR BYED PA'I NGO BO BKAG PA
NYID KYIS DE LA LTOS TE RAB TU BRTAGS PA BRJOD PAR BYA BA NYID
KYANG RAB TU BKAG PA KHO NA YIN NO, ,'ON

KYANG DE BKAR TE YANG DGAG PAR BYA BA'I PHYIR GNYIS PA'I DON DU,
GANG YANG DAG PAR MA GRUB PA DANG ZHES GSUNGS TE, RKYEN TSOGS PA
LAS THOG MAR BYUNG BA MA YIN NO, ,MA SKYES PA DANG ZHES BYA BA NI
DE'I 'OG TU RGYUN DU 'JUG CING GNAS PAR 'DU SHES PA'I MA SKYES
PA'O, ,MI 'GAG PA STE

ZHES BYA BA NI RGYUN CHAD PAR 'GAGS PA MED PA'O, ,BDAG LA SOGS PA
MTSAN MAR BYA BA'I TSIG GI GNAS SU GYUR PA GANG CHOS GANG DANG
YANG MI LDAN PA'I BCOM LDAN 'DAS DE LA GZHI TSIG GANG YANG MED
DO, ,JI LTA BU ZHE NA GZHI DBYER MED PA 'DI LA DBYER MED PAS
DBYER MED PA STE, KUN DU 'GRO

BA SPYI ZHES BYA BA'I BAR DU YIN NO, ,DE'I GZHI NI 'DI'I GNAS
DANG RTEN ZHES TSIG SBYAR TE, DE'I GZHI MED PA DANG, GNAS MED PA
DANG, TSIG GI YUL MA YIN PA ZHES BYA BA'I DON GANG YIN PA DE YIN
NO, ,'DI LTA STE, SANGS RGYAS ZHES BYA BA DE NI DE'I TSIG BLA
DAGS SO ZHES BYA BA NI SHES RAB

KYI SPYOD PA YONGS SU MA DAG PAS SGRO BTAGS PA STE, DE KHO NA
NYID LA 'JUG PAR BYA BA'I PHYIR RO, ,'DIR MDO NI 'DI LTA STE,
TSIG GIS BRJOD PAR BYA BA'I DON RANG GI MTSAN NYID GCIG GAM,
MTSAN MA LA SOGS PA'AM, SPYI 'AM, BLO LA GZUGS BRNYAN YOD PA ZHIG
YIN GRANG, DE LA

@119A *, ,RANG GI MTSAN NYID NI SKYES MA THAG TU MED PAR GYUR PAS
ZHES PA LA SOGS PAR MA NUS SHING BRJOD PAR BYA BA MED DO, ,MTSAN
MA LA SOGS PA YANG RTOGS PAS RANG DGAR BYAS PA NYID KYI PHYIR
YANG DAG PAR MED DO, ,DNGOS PO NYID YOD NA NI RANG GI MTSAN NYID
KYI

BDAG NYID YIN TE DE LA YANG SKYON SMRAS ZIN TO, ,SPYI YANG LOGS
SHIG PA LA SOGS PA'I NGO BOR YOD PA NI BLO LA YOD PA MA YIN TE,
SNA TSOGS SNANG BA'I BLO LAS NYAMS SU MYONG BA MED PA'I PHYIR RO,
,GANG MING TZAM DANG RJES SU 'BREL ZHING RNAM PAR RTOG PA LA
GZUGS BRNYAN TZAM PHYI ROL NA

YOD PA 'DRA BAR SNANG BA DE LA DON YIN PAR GTAM DGOD PAR 'DOD DE
SMRA BA DE NI 'KHRUL PA'I DBANG GIS 'BYUNG BA YIN NO, ,'KHRUL TE
SNANG BA DE YANG JI LTAR SNANG BZHIN DU 'DOD PA'I PHYIR GANG YANG
DAG PAR MA GRUB PA LA SOGS PAR GSUNGS PA YIN NO, ,'DI DON GYI NGO
BOR YANG RIGS PA MA

YIN TE MI GSAL BA LA SOGS PA YIN PA'I PHYIR RO, ,BCOM LDAN 'DAS
KYI SKU 'DI DAG GI SPYOD YUL THAMS CAD LAS 'DAS PA YIN NA THABS
GANG GIS RTOGS PAR BYA ZHE NA, DE'I PHYIR BTZUN PA SHA RADVA TI'I
BU DE BZHIN GSHEGS PA TSOL BAR 'DOD PAS NI BDAG BTZAL BAR BYA'O
ZHES

GSUNGS TE, BRTAG PAR BYA'O, ,DE GNYIS 'BREL PA CI ZHIG YOD NA
GANG GIS DE RTOGS PAR BYA BA'I PHYIR DE LA TSOL BAR BYED CE NA,
BDAG CES BYA BA DE NI SANGS RGYAS KYI TSIG BLA DAGS TE ZHES
GSUNGS TE, CHOS NYID DU MTSUNGS PA'I PHYIR RO ZHES DGONGS PA'O,
,MTSUNGS PA NYID STON

PA NI JI LTAR BDAG CES BYA BA MU STEGS KYIS YONGS SU BRTAGS PA DE
NI SHIN TU MED CING YOD PA MA YIN PA DE NYID KYI PHYIR MI DMIGS
SO, ,DE BZHIN DU SANGS RGYAS KYANG SHIN TU MED CING MI DMIGS SO
ZHES BYA BA YIN NO, ,'DAS PA LA SOGS PA'I DNGOS PO MA LUS PA
RTOGS PA'I PHYIR SANGS

RGYAS ZHES BRJOD PA MA YIN NAM, JI SKAD DU, SANGS RGYAS KYIS NI
'DAS PA GZIGS, ,ZHES BYA BA LA SOGS PA GSUNGS SO ZHE NA DE LTA MA
YIN TE, 'DI LTAR RTOGS PA PO YANG MED, RTOGS PA YANG MED, RTOGS
PAR BYA BA YANG MED DE, GZUNG BA DANG 'DZIN PA DANG BRAL BA'I
PHYIR RO, ,DE

@119B BZHIN GSHEGS PA'I DBANG GIS NI 'DAS PA LA MI SLU BA'I
MKHYEN PA 'BYUNG STE, DE'I NGO BO LA MNGON PAR ZHEN PA'I DBANG
GIS DE SKAD BRJOD DO, ,DE NYID KYI PHYIR, JI LTAR BDAG CES BYA BA
'DAS PA LA SOGS PA YONGS SU SHES PA'I CHOS GANG GIS KYANG TSIG TU
BRJOD PAR BYA BA MA YIN PA LTAR

STON PA YANG DE BZHIN NO, ,DE LTAR STON PA GANG LA YONGS SU SHES
PAR BYA BA DANG, YONGS SU SHES PA LA SOGS PA'I NGO BO GRANGS SU
BGRANG BA GANG YANG YOD PA MA YIN YANG DE'I DNGOS POR 'DZIN PA'I
'KHRUL PA'I DRI MA THAMS CAD KYIS MA SBAGS PA'I MKHYEN PA'I BYIN
RLABS KYIS 'GRO BA RNAMS

KYI DANG BA PHUN SUM TSOGS PA SGRUB PAR MDZAD PA LA SANGS RGYAS
ZHES BYA'O, ,GAL TE THABS 'DIS BCOM LDAN 'DAS LA BLTA BAR BYA BA
YIN NA DE NI SLA BA KHO NA YIN NA DE'I PHYIR 'DI LA 'BAD PA CHEN
PO BYED CE NA, THOS PA DANG BSAMS PA LAS BYUNG BA'I SHES PA LA
SNYING POR BLO SKYED CING RTOG PA BSAL

BA'I PHYIR, BDAG CES BYA BA'I GZHI'I TSIG BLA DAGS DE NI SHES PAR
SLA BA MA YIN NO ZHES GSUNGS TE, NGA'O SNYAM PA NI THOG MA MED PA
NAS GOMS PA YIN PA'I PHYIR BSGOMS PA MCHOG TU MTHAR PHYIN PA LAS
SKYES PA'I SHES PA MED PAR THOS PA TZAM SNYING POR BYED PAS BSAL
BAR MI NUS TE, 'DI

LTAR BDAG NI YUL BYED PA NYID RNAM PAR SUN 'BYIN PAS SEL BAR BYED
LA, DE SUN 'BYIN PA YANG MED PAR BSGOMS PA MTHAR PHYIN PA LAS
'GYUR RO, ,JI SKAD DU, GAL TE CHOS LA BDAG MED SO SOR RTOG ,SO
SOR BRTAGS TE GAL TE SGOM BYED NA, ,RGYU DES 'BRAS BU MYA NGAN
'DAS PA THOB,,

RGYU GZHAN GYIS NI ZHI BAR 'GYUR BA MED, ,CES GSUNGS SO, ,BDAG
CES BYA BA'I GZHI'I TSIG BLA DAGS DE NI GZHI MED PA NYID KYIS
YANG DAG PAR SHES PAR SLA BA MA YIN NO ZHES BYA BA NI BSDUS PA'I
DON YIN NO, ,SANGS RGYAS ZHES BYA BA'I GZHI'I TSIG BLA DAGS KYANG
DE BZHIN NO, ,DNGOS

POR MNGON PAR ZHEN PA NI THOG MA MED PA NAS BSAGS PA'I PHYIR MI
DMIGS PA BSGOM PA MED PAR NI MI 'GYUR RO, ,DE BAS NA 'DIR DON NI
BSGOMS PA LAS BYUNG BA'I SHES PA KHO NA MNGON DU BYA DGOS PA YIN
PAS 'DI NYID LA 'BAD DE GNAS PAR BYA'O, ,'PHAGS PA 'JAM DPAL

@120A *, ,NYID KYI MTHUS SHES PAR BYAS ZIN PA RANG NYID LA RJES
SU BRTZE BA YOD PA DANG BCAS PA BZHIN DU GSAR DU ZHUGS PA RNAMS
LA YIN LA, JI LTAR LAS DANG PO PAS 'TSAL BAR 'GYUR BA DE LTA BUR
MI STON TO ZHES BRJOD, CI'I PHYIR GSAL BAR MA BSTAN TE, DON

GYIS NI LAS DANG PO PA RNAMS KYANG KHONG DU CHUD PAR 'GYUR BA DE
LTAR BSTAN TO, ,'PHAGS PA YANG RNAM PAR RTOG PA LHAG MA BRTZAM
PAR BZHED NAS BDAG NYID KYI SHES PA 'BYUNG BA 'DI GSAL BAR BYA
BAR BSTAN PA'I PHYIR, BTZUN PA SHA RA DVA TI'I BU KHO BO NI JI
LTAR DGRA BCOM PA BYAS PA SRUNG

BA CAN GYIS KYANG ZHES BYA BA LA SOGS PA GSUNGS SO, ,RTOGS PA NI
BYAS PA STE, MTHONG BA'I CHOS LA BDE BAR GNAS PA LA SOGS PA SEMS
LAS BYUNG BA RNAMS CHED DU SRUNG ZHING YOD PAR BYED PA'I NGANG
TSUL CAN GANG DAG YIN PA DE DAG NI BYAS PA SRUNG BA CAN YIN TE,
DGRA BCOM PA

RTOGS PA RNAM PAR GROL BA DBANG PO RNON PO ZHES BYA BA'I BAR DU
YIN NO, ,KHO BO NI JI LTAR SUS KYANG ZHES BYA BA'I TSIG NI THAMS
CAD KYI MJUG SDUD PA'O, ,DES NA BCOM LDAN 'DAS KYI BAR DU YANG
GZUNG BAR BYA'O, ,DES NA 'DI SKAD BSTAN TE, JI LTAR SHES PA DANG
BRJOD PA MTHA' DAG

LAS YANG DAG PAR 'DAS PAR BYA BA'I PHYIR BYANG CHUB KYI CHED DU
DE LTAR BDAG STON TO, ,DE DAG GI SPYOD YUL YANG MA YIN NA LAS
DANG PO PA DNGOS PO'I MTHA' LA GNAS PA RNAMS KYIS LTA SMOS KYANG
CI DGOS, BYANG CHUB NI DE DAG NYID LA SHES PA DANG BRJOD PA THAMS
CAD KYI YUL LAS YANG

DAG PAR 'DAS PA YIN NO, ,DRI BA BRTZAM PA'I PHYIR DE CI'I PHYIR
ZHE NA ZHES GSUNGS TE, GAL TE SHES PA DANG TSIG GI YUL MA YIN NA
BCOM LDAN 'DAS KYIS 'DI JI LTAR MNGON DU BYAS NAS BSTAN ZHES BYA
BA NI DRIS PA'I DON YIN NO, ,'DI LTAR BYANG CHUB NI SUS KYANG
RNAM PAR MA SHES ZHES

BYA BA NAS MA BSTAN PA'I PHYIR RO ZHES BYA BA'I BAR GYI PHYIR RO,
,RNAM PAR SHES PA DANG BSTAN PA'I BAR DU SNGAR BSTAN PA'I TSUL
GYIS 'DI LA MA GTOGS PAR BYED PA PO 'DZIN PA'I BDAG NYID KYI NGO
BO MED PA'I PHYIR RO, ,DE LA SUS KYANG RNAM PAR MA SHES PA NI
SPYI'I RNAM PAR RO, ,SUS KYANG

@120B MNGON PAR RDZOGS PAR MA RTOGS PA NI BYE BRAG GI NGO BOR RO,
,MA MTHONG BA NI MIG GI RNAM PAR SHES PAS SO, ,MA THOS PA NI RNA
BA'I RNAM PAR SHES PAS SO, ,BYE BRAG MA PHYED PA DANG RNAM PAR MA
SHES PA GNYIS KYANG BRJOD PAR BYA BA YIN TE, GNYIS NI NYE BAR
MTSON PAR BYA BA'I PHYIR RO, ,

YANG NA YUL RING PO 'DI GNYIS KYANG RE ZHIG GZUNG BAR BYA BA MA
YIN NA GZHAN LTA SMOS KYANG CI DGOS ZHES SHES PAR BYA BA'I PHYIR
GNYIS BSTAN TO, ,YANG NA TSIG SNGA MA GNYIS NI BYE BRAG PHYED PA
DANG, RNAM PAR SHES PA'I DBANG DU BYAS PA YIN NO, ,MA DRAN PA NI
RJES SU MYONG BA SNGON DU SONG BA'I DRAN

PA'I SHES PAS SO, ,CI'I PHYIR RNAM PAR MI SHES PA NAS MA DRAN
PA'I BAR DU YIN ZHE NA, 'DI LTAR MA SKYED PA STE, BSKYED NA NI DE
MA THAG TU 'DZIN PA SRID PA'I PHYIR RO, ,JI LTAR MA DRAN ZHE NA,
GANG GIS MA BKAG PA STE, DRAN PA'I YUL NI 'DAS PA YIN PA'I PHYIR
RO, ,MA SMRAS PA NI RANG

GIS SO, ,MA BSTAN PA NI DRIS PA'I TSE'O, ,GAL TE DE LTAR BYANG
CHUB NI NANG GI YIN NA DE THOB PAR BYA BA'I PHYIR 'BAD PAR BYED
DE DGOS PA YANG CI YOD CE NA, JI TZAM DU BYANG CHUB CES BYA BA NI
'DI LTA STE ZHES GSUNGS TE, JI TZAM DU BYANG CHUB CES BYA BA NI
'DI LTA STE, BYANG CHUB CES BYA BA'I THA

TSIG STE, DE NI RANG DANG GZHAN GYI DON BYED PA 'DI LTA BU GANG
YIN PA YIN NO, ,'DIS NI MCHOG YIN PAR BSTAN TE, PHUN SUM TSOGS PA
THAMS CAD KYI MCHOG TU GYUR PA THAMS CAD KYI BDAG NYID YIN PA'I
PHYIR BYANG CHUB DE YANG YOD PA YIN NO, ,DE LTAR NA BYANG CHUB NI
BYED PA'I NGO BO YIN PA'I

PHYIR LA, BYED PA PO LA LTOS PA'I PHYIR BYED PA PO YOD PA THOB
PAR 'GYUR RO, ,BYED PA PO YANG LAS LA RTZOM PAS BYANG CHUB PAR
BYA BA'I LAS KYANG YOD PAR 'GYUR RO, ,DE LTAR NA BYANG CHUB KYIS
MNGON PAR RDZOGS PAR 'TSANG RGYA BAR BYA BA CI YANG MED CING ZHES
BYA BA RJES BZHIN DU STON PA THAMS CAD

DANG 'GAL BAR 'GYUR RO ZHE NA, BYANG CHUB DE YANG DNGOS PO MA YIN
NO ZHES GSUNGS TE, BYED PA ZHES BYA BA'I THA TSIG GO, ,DE CI'I
PHYIR ZHE NA ZHES BYA BA NI GAL TE BYED PA MED NA GO JI LTAR
BYANG CHUB CES BYA, 'DI LTAR BYANG CHUB DANG RTOGS PA DANG DNGOS
PO NYAMS SU MYONG BA ZHES BYA BA NI RNAM

@121A *, ,GRANGS YIN NO ZHE NA, 'DI NI KUN BRTAGS TE BRJOD PA YIN
GYI, DON DAM PA NI MA YIN NO ZHES BSTAN PA'I PHYIR BYANG CHUB
KYIS MNGON PAR RDZOGS PAR 'TSANG RGYA BAR BYA BA CI YANG MED CING
ZHES GSUNGS TE, GZHAN GYI NGO BO LA 'DZIN PA MI SRED PA'I PHYIR
RO, ,'O NA RANG LA

'DZIN PA LA LTOS NAS BYED PA RNAM PAR GZHAG PAR 'GYUR RO ZHE NA
'DI YANG MED DO ZHES BSTAN PA'I PHYIR BYANG CHUB KYANG BYANG CHUB
KYIS MNGON PAR RDZOGS PAR 'TSANG RGYA BA MA YIN PA'I PHYIR RO
ZHES GSUNGS TE, RANG RIG PA LA YANG BYA BA DANG BYED PA DANG BYED
PA PO'I DNGOS PO GZHAG TU GCIG LA GSUM

GYI DNGOS PO MI 'THAD PA'I PHYIR RO, ,BYANG CHUB BYED PA'I NGO BO
LA RGOL BA POS BRGAL BA MA YIN NAM, BYED PA PO'I NGO BO LA MA
RGAL BAR BYANG CHUB KYIS MNGON PAR RDZOGS PAR 'TSANG RGYA BAR BYA
BA CI YANG MED CING ZHES BYA BA LA SOGS PAS JI LTAR DE SEL BAR
BYED, BYED PA'I NGO BO DE NI BYANG CHUB LA MED

CING GANG LA BYANG CHUB PA DANG BDAG NYID LA YANG YOD PA MA YIN
NO ZHES BSAL BA'I RIGS TE, DE LA BRGAL BA'I PHYIR RO ZHE NA, BDEN
TE 'ON KYANG BYED PA PO'I GNAS SKABS KYI BYE BRAG KHO NA NYID
BDAG NYID DU GYUR PA NI BYED PA ZHES BYA BA YIN GYI, DE LAS 'DI
GZHAN PA YANG MA YIN TE, BYED

PA PO DE'I NGO BO MA YIN PAR THAL BAR 'GYUR BA'I PHYIR RO, ,BYED
PA PO DE'I NGO BO YANG LOGS SHIG NA YOD PA MA YIN NO ZHES BSTAN
PA'I PHYIR, BYANG CHUB KYIS MNGON PAR RDZOGS PAR 'TSANG RGYA BAR
BYA BA CI YANG MED CING ZHES BYA BA LA SOGS PA GSUNGS SO, ,DE BAS
NA GNYIS SU MED

PA RANG RIG PA TZAM DRI MAS MA SBAGS PA GTZO BOR BYAS TE, BYANG
CHUB CES BTAGS TE GZHAG GO, ,'DIS NI SGRO 'DOGS PA'I MTHA' SPANGS
PA YIN NO, ,BYANG CHUB KYIS MNGON PAR RDZOGS PAR 'TSANG RGYA BAR
BYA BA CI YANG MED NA, BYANG CHUB NI BDAG NYID BCOM LDAN 'DAS
KYIS CHOS KYI

DBYINGS DE JI LTAR MNGON PAR RDZOGS PAR SANGS RGYAS SHE NA, DE'I
PHYIR, 'JAM DPAL BCOM LDAN 'DAS KYIS CHOS KYI DBYINGS MNGON PAR
RDZOGS PAR SANGS RGYAS SAM ZHES TSIG ZUR GYIS DRIS TE, MA YIN NAM
CI ZHES BYA BA'I DON TO, ,LAN NI BTZUN PA SHA RADVA TI'I BU DE NI
MA YIN NO ZHES

@121B BYA BA YIN NO, ,DE CI'I PHYIR ZHE NA ZHES BYA BA NI DE
BZHIN NYID RTOGS PAS RAB TU PHYE BA'I STON PA'I RTOGS PA DE SEL
BAR BYED NA GRUB PA'I MTHA' DANG JI LTAR 'GAL BAR MI 'GYUR ZHES
BSAMS PA'O, ,'OG MA'I DON KHAS MI LEN PA MA YIN PA'I PHYIR RO
ZHES BSTAN PA'I PHYIR, 'DI LTAR CHOS KYI

DBYINGS NYID BCOM LDAN 'DAS YIN PA'I PHYIR RO ZHES GSUNGS TE,
DGONGS PA NI 'DI YIN TE, DRI MA MED PA'I BDAG NYID KYI MKHYEN
PA'I NGO BO NI BYANG CHUB BO, BCOM LDAN 'DAS KYANG DE'I BDAG NYID
DO, ,CHOS KYI DBYINGS KYANG DE'I BDAG NYID KHO NA YIN TE, RNAM
PAR DBEN PA LAS DBEN PA THA DAD

PA MED PA'I PHYIR RO ZHES RTAG TU BKA' STZAL TO, ,DBEN PA MA YIN
PA'I NGO BO 'DI LA NI BYANG CHUB PAR BYA BA DANG, BYANG CHUB PA
PO DANG, BYANG CHUB PA'I NGO BO YOD PAR GA LA 'GYUR, YOD NA NI
GZUNG BA DANG 'DZIN PA YOD PAR 'GYUR BA'I PHYIR RO, ,DBEN PA'I
MTSAN NYID NI STONG PA NYID DE, STONG PA

NYID MED PAR 'GYUR RO SNYAM NAS, BTZUN PA SHA RA DVA TI'I BU GAL
TE BCOM LDAN 'DAS KYIS CHOS KYI DBYINGS MNGON PAR RDZOGS PAR
SANGS RGYAS PAR GYUR NA ZHES BYA BA LA SOGS PA GSUNGS TE, GAL TE
CHOS KYI DBYINGS MNGON PAR RDZOGS PAR SANGS RGYAS PAR GYUR NA, 'O
NA NI GNYIS SU MED PA'I

YE SHES KYI BDAG NYID GANG YIN PA DE SKYE BA MED PA'I DBYINGS YIN
PAR SNGON RNAM PA DU MAR BZHAG PA DE DANG YANG 'GAL ZHING MI
MTHUN PAR 'GYUR TE, DNGOS SU NA RIG PAR BYA BA DANG RIG PAR BYED
PA PO YOD PA'I PHYIR RO, ,DE'I BDAG NYID STON PA'I PHYIR DE MNGON
PAR RDZOGS PAR SANGS RGYAS ZHES BSTAN

NA; BYANG CHUB PA'I BDAG NYID BCOM LDAN 'DAS MA YIN NAM, DE LTAR
CHOS KYI DBYINGS KYI BDAG NYID CES BYA ZHES MI SHES PAS DRIS PA
DANG, DE'I PHYIR BTZUN PA SHA RA DVA TI'I BU CHOS KYI DBYINGS DE
NYID BYANG CHUB BO ZHES GSUNGS SO, ,DE CI'I PHYIR ZHE NA ZHES
'DRI BA'I BSAM PA NI 'DI YIN TE,

BYANG CHUB GANG YIN PA NI SGRIB PA THAMS CAD DANG BRAL BA'I NGO
BO YIN PA'I PHYIR DNGOS PO'I NGO BO YIN NO, ,CHOS KYI DBYINGS NI
GNYIS SU MED PA'I MTSAN NYID YIN PAS CHOS THAMS CAD DNGOS PO MED
PA'I NGO BO YIN NA DE CI'I PHYIR BYANG CHUB KYI NGO BO NYID DU
DAM 'CHA' STE, DNGOS PO DANG DNGOS PO MED PA

@122A *, ,GNYIS NI GCIG TU GNAS PA MI SRID PA'I PHYIR RO ZHE NA,
DE LA 'DIR LAN NI CHOS KYI DBYINGS NI SEMS CAN MED PA'I PHYIR RO
ZHES GSUNGS TE, 'DI LTAR CHOS KYI DBYINGS NI SEMS CAN MED PA ZHES
BYA BA DE NI BYANG CHUB KYI TSIG YIN NO, ,DE BZHIN DU CHOS THAMS

CAD NGO BO NYID MED PA'O ZHES BYA BA DE NI BYANG CHUB KYI TSIG
BLA DAGS TE, DE CI'I PHYIR BYANG CHUB KYI TSIG YIN, CI BRTAGS PA
LA BYA'AM, DON RANG BZHIN GYIS DNGOS PO MED PA'I PHYIR CHOS KYI
DBYINGS NI SEMS CAN MED PA'O ZHES BRJOD PAR RIGS SO, ,'ON KYANG
SGRIB PA MED PA'I YE SHES

KYI BDAG NYID KYI BYANG CHUB LA BRGAL BA'I LAN CI YANG MA BTAB PA
YIN NO ZHE NA, DE'I PHYIR BYANG CHUB PA'I BDAG NYID BCOM LDAN
'DAS BSTAN MA THAG PA DE NI CHOS KYI DBYINGS KYI RNAM GRANGS SU
'GRO BA'O ZHES GSUNGS TE, DE'I BDAG NYID DE NI BYANG CHUB DE'I
TSIG BLA DAGS YIN GYI,

BRTAGS PA NI MA YIN NO ZHES BYA BA'I THA TSIG GO, ,'DI YANG CHOS
KYI DBYINGS NYID BCOM LDAN 'DAS SO ZHES BYA BA 'DI NYID GSAL BAR
BYED PA'O, ,DES NA DON NI 'DI YIN TE, RIG PAR BYA BA DANG RIG PA
PO MED PA'I MTSAN NYID NI CHOS KYI DBYINGS GANG YIN PA DE YIN NO,
,DE NYID BYANG CHUB

CES BYA STE, RNAM PAR DBEN PA DANG DBEN PA CAN THA DAD PA MED PAR
BSTAN PA'I PHYIR RO, ,CHOS KYI DBYINGS NI NGO BO MED CING GTAN
MED PA'I NGO BO YANG MA YIN NO, ,'ON KYANG DNGOS PO'I RANG GI NGO
BO KHO NA STE, BRTAGS PA'I RNAM PA MA LUS PA DANG BRAL BA'I RANG
GI NGO BO LA CHOS KYI DBYINGS DANG

BYANG CHUB CES BYA'O, ,THAMS CAD KYANG CHOS NYID 'DI LAS MA 'DAS
PA YIN TE, DE BAS NA MNYAM PA NYID LAS DGONGS TE, DE SKAD DU CHOS
THAMS CAD DNGOS PO MED PA DE NI BYANG CHUB KYI TSIG GO ZHES
GSUNGS SO, ,DE CI'I PHYIR ZHE NA ZHES BYA BA NI JI LTAR CHOS KYI
DBYINGS SEMS CAN MED PA DANG,

CHOS THAMS CAD NGO BO NYID MED PA DE NI BYANG CHUB KYI TSIG YIN,
JI TZAM DU DNGOS PO DANG DNGOS PO MED PA GNYIS NI GCIG LA 'GAL
BA'I PHYIR RO ZHE NA, LAN DU CHOS THAMS CAD NI THA DAD PA MED
PA'I PHYIR RO, ,JI LTAR ZHE NA, SANGS RGYAS KYI YUL DU STE, SANGS
RGYAS KYI YUL GYI NGO BOR DANG, DE

@122B BZHIN NYID KYI NGO BOR ZHES BYA BA'I BAR DU YIN NO, ,'DI
LTAR GANG LA GZUNG BA DANG 'DZIN PA LA SOGS PAR RNAM PAR DBYE
BA'I THA DAD PA NYID YOD PA MA YIN PA DE THA DAD PA MED PA YIN
NO, ,KHA CIG 'KHRUL NAS THA DAD PA MED PA NYID NI GANG LA RANG GI
NGO BO DBYE BA MED PA DE LA DE SKAD CES BYA'O ZHE NA, DE'I

PHYIR 'DI SKAD DU, BTZUN PA SHA RA DVA TI'I BU THA DAD PA MED PA
ZHES BYA BA DE NI RNAM PAR RIG PA MED PA'O ZHES LAN GSUNGS TE,
'DI LA RNAM PAR RIG PAR 'DZIN PA YOD PA MA YIN PA DE BAS NA RNAM
PAR RIG PA MED PA'O, ,KHA CIG 'KHRUL NAS RNAM PAR RIG PA MED PA
ZHES BYA BA 'DI LA SEMS

CAN YANG MED PAS RNAM PAR RIG PA MED PA YIN NO ZHE NA, DE'I PHYIR
DE NYID GSAL BAR BYED PA NI, BTZUN PA SHA RADVA TI'I BU RNAM PAR
RIG PA MED PA ZHES BYA BA DE NI RNAM PAR SHES SHING GZUNG BAR MI
NUS PAS NA RNAM PAR RIG PA MED PA ZHES BYA'I, RNAM PAR SHES PA
TZAM YANG MED PA'I PHYIR

NI MA YIN NO, ,GANG GI NGO BO RNAM PAR SHES PAR MI NUS, CI RDUL
PHRA RAB LA SOGS PA'I NGO BOR RAM ZHE NA, 'DUS BYAS SU RNAM PAR
RIG PAR MI NUS PA NAS, 'DUS MA BYAS KYI BAR DU YANG RNAM PAR RIG
PAR MI NUS PA STE, BAR DU ZHES BYA BA'I SGRAS 'DUS BYAS KYI DBYE
BA GZUGS DANG,

TSOR BA LA SOGS PA GZUNG NGO, ,RNAM PA THAMS CAD DU DE DAG LA
RNAM PAR RIG PA 'DZIN PA GANG YANG MED DE CHUNG NGU NA RNAM PAR
SHES PA TZAM YANG 'DI LA YOD PA MA YIN PA'I GTAN TSIGS DES NA DE
RNAM PAR RIG PA MED PA'O ZHES GSUNGS SO, ,RDUL PHRA RAB LA SOGS
PA'I NGO BOR RNAM

PAR RIG PAR BYED PA NI RIGS TE, DE DAG MI SNANG BA'I PHYIR RO,
,'ON TE SEMS DANG SEMS LAS BYUNG BA'I NGO BOR YIN NA NI GSAL BAR
RAB TU SNANG BA'I NGO BO LA JI LTAR NA RNAM PAR RIG PAR BYED PA
MA YIN ZHE NA, DE'I PHYIR BTZUN PA SHA RADVA TI'I BU CHOS THAMS
CAD NI ZHES BYA BA LA SOGS PA

GSUNGS TE, CHOS THAMS CAD DE SEMS DANG SEMS LAS BYUNG BA YANG
RNAM PAR RIG PAR BYED PA MA YIN TE, 'DZIN PA MED PAR MTHUN PA'I
PHYIR DANG, THAMS CAD DU DMIGS PAR BYA BA'I MTSAN NYID DANG BRAL
BA'I PHYIR RO, ,DE CI'I PHYIR ZHE NA ZHES BYA BA NI TSOR BA LA
SOGS PA

@123A *, ,'BYUNG BA GSAL BAR SNANG BZHIN DU JI LTAR GSAL BAR NUS
ZHES BSAMS PA'O, ,LAN DU 'DI LTAR TSOR BA LA SOGS PA'I CHOS THAMS
CAD NI SKYE BA RANG GI NGO BO 'THOB PA YOD PA MA YIN NO, ,TSOR BA
LA SOGS PA RANG RANG GI NGO BO 'THOB PA YOD PA MA

YIN NAM, DE MED DU ZIN NA 'JIG RTEN SNANG BA MED PAR THAL BAR
'GYUR BA'I PHYIR DANG, KUN NAS NYON MONGS PA DANG RNAM PAR BYANG
BA MED PAR THAL BAR 'GYUR BA'I PHYIR RO ZHE NA, DE'I PHYIR GSUNGS
PA YANG BDEN TE, DE 'BYUNG BA YANG GANG LA GNAS TE RNAM PAR RIG
PAR 'GYUR BA'I 'DZIN

PAR 'GYUR BA'I CHOS NI YOD PA MA YIN TE, TSOR BA LA SOGS PA RNAMS
LCAGS KYI THUR MA BZHIN DU GZHAN LA REG PAR BYED PA CUNG ZAD
KYANG MED LA, RANG LA YANG YUL DANG YUL CAN GYI DNGOS POR MA YIN
GYI, RANG GI RGYU LAS GNANG BA'I BDAG NYID DU 'BYUNG BA KHO NAR
ZAD DO ZHES JI

SKAD DU SNGAR GSUNGS PA LTA BU'O ZHES BYA BA NI BSDUS PA'I DON
YIN NO, ,CHOS SNA TSOGS YOD PA MA YIN NA SEMS CAN 'DI DAG NI MA
GSOD PA LA ZHUGS PA'I DBYE BA 'DI JI LTAR RUNG BAR 'GYUR ZHE NA,
DE DAG NI BSAM GYIS MI KHYAB PA LA ZHUGS PA STE, SANGS RGYAS NYID
LA ZHUGS PA ZHES

BYA BA'I THA TSIG GO, ,SANGS RGYAS NYID NI BSAM PA THAMS CAD KYI
YUL MA YIN PA'I PHYIR BSAM GYIS MI KHYAB PA YIN NO, ,SNA TSOGS PA
NYID MED NA RNAM PAR GZHAG PA 'DI DAG MI RIGS SO ZHES BYA BA NI
RGOL BA'I DON YIN NO, ,LAN DU GANG DAG MTSAMS MED PA LA ZHUGS PA
DE DAG NI

BSAM GYIS MI KHYAB PA LA ZHUGS PA'O ZHES BYA BA'I GO RIMS BSNOR
NAS KYANG BSAM GYIS MI KHYAB PA LA ZHUGS PA NI BSAM GYIS MI KHYAB
PA LA ZHUGS PAR MA MDZAD KYI, MTSAMS MED PA LA ZHUGS PA YANG YIN
TE, 'DI YANG MNYAM PA NYID LA DGONGS PA KHO NAS BSTAN TO, ,DE
NYID KYI

PHYIR GANG DAG BSAM GYIS MI KHYAB PA LA ZHUGS PA DE DAG NI YANG
DAG PA LA ZHUGS PA'O ZHES GSUNGS SO, ,YANG GI SGRAS MTSAMS MED PA
LA ZHUGS PAR RTOGS PAR BYA'O, ,DE CI'I PHYIR ZHE NA ZHES BYA BA
'DIR DGONGS PA NI 'O NA YANG DAG PA ZHES BYA BA 'DI CI YIN 'DIR
CI DE KHO NA YID LA BYED

@123B PA PHYIN CI MA LOG PA'I YE SHES LA BRJOD NA DE NI MI RUNG
STE, DE THUN MONG BA MED PA'I PHYIR RO, ,MNYAM PA NYID LA BRJOD
NA NI MTSAMS MED PA LA ZHUGS PA NGAN SONG LA GZHOL BA RNAMS JI
LTAR NA BSAM GYIS MI KHYAB PA LA ZHUGS PA DANG, SANGS RGYAS NYID
LA GZHOL BA YIN ZHE NA,

DE'I PHYIR BTZUN PA SHA RA DVA TI'I BU YANG DAG PA ZHES BYA BA DE
NI DBYER MED PA'I TSIG YIN NO ZHES GSUNGS TE, 'DI LA DBYER MED DE
THAMS CAD DU NGO BO MNYAM PA'I PHYIR RO, ,DBYER MED PA'I CHOS KYI
DBYINGS KYANG YOD PA MA YIN TE, DE'I TSIG NI NGAG YIN NO, ,DE BAS
NA STONG PA NYID DU NA DE

DAG LA BYE BRAG GANG YANG YOD PA MA YIN NO ZHES BSTAN PA YIN NO,
,JI LTAR BYE BRAG MED PA DE BSTAN PA'I PHYIR DANG PO RGOL BAR
BYED PA RTZOM PA NI 'O NA GAL TE THAMS CAD DE BZHIN NYID DANG
LDAN PA YIN NA MTSAMS MED PA LA ZHUGS PA DE JI LTAR NGAN SONG DU
'GRO BAR 'GYUR, BYANG CHUB TU SMON PA BYAS

PA DANG, DE LAS GZHAN PA YOD PA DAG KYANG CI'I PHYIR MYA NGAN LAS
'DAS PA DANG MTHO RIS SU 'GRO BAR 'GYUR, DE LTAR GYUR NA NI
MTSAMS MED PA LA ZHUGS PA MTHO RIS DANG MYA NGAN LAS 'DAS PAR
GYUR TE, DE BZHIN NYID DANG LDAN PA'I PHYIR BYANG CHUB LA BRTZON
PA BZHIN NO, ,YANG NA DE DAG KYANG

DE BZHIN DU DE LTAR MI 'GYUR TE, KHYAD PAR MED PA'I PHYIR RO ZHE
NA, DE'I PHYIR GANG DAG BSAM GYIS MI KHYAB PA DANG LDAN PA DE DAG
NI MTHO RIS SU 'GRO BA MA YIN ZHES BYA BA LA SOGS PA GSUNGS TE,
BSAM GYIS MI KHYAB PA NI 'DIR STONG PA NYID LA DGONGS PA'O, ,DE
CI'I PHYIR ZHE NA ZHES BYA BA NI

BSAM PA NI 'DI LTA STE, DGE BA'I CHOS LA 'JUG PA DANG, STONG PA
NYID BSGOM PA DON MED PAR 'GYUR TE, DE DANG LDAN PA DANG MI LDAN
PAR YANG BYE BRAG MED PA'I PHYIR RO ZHE NA, BSAM GYIS MI KHYAB PA
NI 'GRO BA DANG MI 'GRO BAR NYE BAR GNAS PA MA YIN PA NAS, MYA
NGAN LAS 'DAS PA'I BAR

DU 'GRO BA DANG MI 'GRO BAR NYE BAR GNAS PA MA YIN TE, MTHO RIS
DANG, NGAN SONG DU ZHES DGONGS PA'O, ,DE GNYI GA YANG SRID PA
THOG MA MED PA NAS GOMS PA YIN PA'I PHYIR 'GRO BA DANG 'ONG BA'I
TSIG NI LAN GRANGS DU MAR GTONG BA DANG LEN PA SRID PA YIN NO,
,MYA NGAN LAS 'DAS PAR

@124A *, ,'GRO BA NI YONGS SU MI NYAMS PA'I CHOS CAN YIN PAS 'DIR
'ONG BAR BYED PA MED DO, ,BAR GYI SGRAS DE THOB PAR BYED PA'I SA
LA SOGS PA YANG GZUNG BAR BYA'O, ,'GRO BA DANG MI 'GRO BA ZHES
BYA BA NI 'THOB PA DANG MI 'THOB PA'O, ,NYE BAR GNAS PA NI

'JUG PA 'AM RAB TU 'BYED PA'O, ,DON NI 'DI YIN TE, STONG PA NYID
'DI BSGOMS NA GANG ZAG STONG PA BZHIN DU GZHAN LA PHAN PA'I RGYUR
'GYUR RO, ,DE BAS NA DE PHYIN CI MA LOG PAR GOMS PA LAS DGE BA
'PHEL BAR 'GYUR LA, BZLOG NA BSGRIB PAR 'GYUR RO, ,DE MNGON DU

GYUR BA DANG MNGON DU MA GYUR PA YANG PHAN PA DANG PHAN PA MA YIN
PA THOB PAR BYED PA YIN GYI, YOD PA TZAM GYIS PHAN PA DANG PHAN
PA MA YIN PAR BYED PA MA YIN PAS SNGAR SMRAS PA'I THAL BAR 'GYUR
BA MED DE, DE'I 'OG TU NI 'DUL BA 'DZIN PA DANG, MA MO 'DZIN PA
RNAMS KYI DOGS

PA BSAL BA'I PHYIR BSTAN PA YIN NO, ,DE LA 'DI NI 'DUL BA'I DON
LA BRTZON PA RNAMS KYI DOGS PA YIN TE, SNA TSOGS PA NYID MED PA
YIN NA 'DUL BA LAS LTUNG BAR 'GYUR BA LA GNAS PA'I DGE SLONG RNAM
PA BZHI DANG LTUNG BA MED PA ZHES CI'I PHYIR GSUNGS SHE NA, DE LA

'DIR RE ZHIG BTZUN PA SHA RA DVA TI'I BU GANG DAG LTUNG BA'I RTZA
BA BZHI LA GNAS PA DE DAG KYANG ZHES BYA BA LA SOGS PA GSUNGS TE,
LTUNG BA'I RTZA BA SMOS PAS NI DGE 'DUN LHAG MA YANG MTSON PAR
BYED PA YIN NO, ,BZHI LA GNAS PA SMOS PAS NI MI GNAS PA YANG
MTSON PAR BYED

PA YIN NO, ,DE DAG KYANG RTZA BA MED PA LA GNAS PA'O ZHES BYA BA
NI DE DAG CHOS KYI DBYINGS LA GNAS PA ZHES BYA BA'I THA TSIG STE,
'DI LA RTZA BA THOG MA YOD PA MA YIN PAS RTZA BA MED PA NI CHOS
KYI DBYINGS TE, CHOS NYID NI DUS THAMS CAD DU GNAS PA'I PHYIR RO,
,DE LA GNAS PA NI

DE'I BDAG NYID DU GYUR PA STE, CHOS THAMS CAD DE BZHIN NYID KYI
BDAG NYID YIN PA'I PHYIR RO, ,RTZA BA DANG RTZA BA MED PA LA GNAS
PA MED PA ZHES BYA BA 'DI'I TSIG GI DON SGRO BTAGS NAS PHA ROL PO
DAG RGOL BA NI DE CI'I PHYIR ZHE NA ZHES BYA BA YIN TE, DE LTA NA
NI SHIN TU 'DUL BA DANG 'GAL

@124B BAR JI LTAR MI 'GYUR ZHES BYA BA'I THA TSIG GO, ,DGONGS
PA'I TSIG GI DON BRJOD PA NI BTZUN PA SHA RADVA TI'I BU SKYE BA
MED PA LA RTZA BA 'AM, RTZE MO ZHES BYA BA MED PA'I PHYIR RO ZHES
BYA BA STE, SKYE BA MED PA NI CHOS KYI DBYINGS SO, ,RTZE MO MED
PA NI THA MA'O, ,DE CI'I PHYIR SMOS,

JI TZAM DU RTZA BA MED PA ZHES BYA BA DE KHO NAS SKABS KYI DON
GSAL BAR GYUR PA KHO NA YIN MOD CE NA, THA MA SMOS PAS THOG MA
GSAL BAR BYA BA'I PHYIR RO, ,DE LTA MA YIN PAR RTZA BA 'BA' ZHIG
SMOS NA RTZA BA 'BYUNG BA NYI TSE GRAGS PAR 'GYUR GYI SKABS LA
PHAN PA MED PAR 'GYUR RO, ,THA

MA MED CES BYA BA NI CHOS KYI DBYINGS RNAM GRANGS GZHAN GYIS
BSTAN PA'I PHYIR TE, 'DI LTAR DE LTAR NA THAMS CAD KYI CHOS KYI
DBYINGS NI DUS THAMS CAD PA YIN NO, ,DE BAS NA RTZA BA MED PA'I
DGE SLONG ZHES BYA BA DE NI MI GNAS PA'I DGE SLONG GI TSIG BLA
DAGS SO ZHES GANG GSUNGS PA

YIN NO; ,RTZA BA MED PA ZHES BYA BA NI RTZA BA BYUNG BA DANG BRAL
BA'O, ,MI GNAS PA ZHES BYA BA NI BDAG TU 'DZIN PA LA SOGS PA LA
MI GNAS PA DANG, STONG PA NYID KYI BDAG NYID CES BYA BA'I BAR YIN
NO, ,'DUL BA 'DZIN PA DANG RGOL BA LTUNG BA LA RTZOD PA DANG
'THAB PA BYUNG BA LA

RTZOD PA'I DGE SLONG DANG, DE DAG DANG BRAL NA SEMS DANG BAR BYED
CING 'JIG RTEN NA YON GNAS SU BYA BA RNAM PA SNA TSOGS MED NA DE
DAG RNAM PAR GZHAG PAR JI LTAR 'GYUR ZHE NA, DE'I PHYIR RTZOD PA
BYUNG BA ZHES BYA BA DE NI LHAG PAR SGRO 'DOGS PA ZHES BYA BA'I
TSIG BLA DAGS SO ZHES

GSUNGS TE, LHAG PAR SGRO 'DOGS PA NI GANG LA GZUNG BA LA SOGS PAS
LHAG PAR SGRO 'DOGS PA STE, LHAG PAR SGRO 'DOGS PA NI CHOS KYI
DBYINGS KHO NA LA BYA'O, ,SNA TSOGS PAR SO SOR SNANG BA 'BYUNG BA
DANG RTZOD PA LA SOGS PAR GZHAG PA YOD DU ZIN KYANG, 'ON KYANG

THAMS CAD KYANG SEMS KYI CHOS NYID GNYIS SU MED PA LAS MI LDOG GO
ZHES BYA BA NI BSDUS PA'I DON YIN NO, ,DE LA LHAG PAR SGRO 'DOGS
PA'I CHOS KYI DBYINGS ZHES BYA BA LA SPYOD PA NI 'JIG RTEN NA
SBYIN GNAS SU 'GYUR TE, DE LA SPYOD PA NI JI LTA BA BZHIN DU SHES
PA'O, ,SPYOD PA NI

@125A *, ,RTOGS PA YIN PA'I PHYIR RO, ,DE BAS NA BSOD NAMS MI
NYUNG BA BSAGS PA'I GNAS YIN PA'I PHYIR DE NYID MCHOD GNAS SU 'OS
PA YIN NO, ,YI GE KHA CIG LAS NYES PAR SGRO 'DOGS PA LA SPYOD PA
ZHES 'BYUNG STE, DE LA NYES PA ZHES BYA BA NI LTUNG

BA LA SOGS PA LA BYA LA, DE CHOS KYI DBYINGS GANG LA SGRO 'DOGS
PA YOD PA DE LA DE SKAD CES BYA BA 'BRU MANG POR BYA'O, ,BTZUN PA
SHA RADVA TI'I BU LHAG PAR SGRO 'DOGS PA LA SPYOD PA ZHES BYA BA
'DI'I SGRA'I DON BZUNG NA LHAG PAR SGRO 'DOGS PA LA SPYOD PA'AM,
RTZOD PAR SGRO 'DOGS

PA LA SPYOD PA NI YON GNAS YIN NO, ,DE CI'I PHYIR ZHE NA ZHES BYA
BA NI RGYUD RNAM PAR MA DAG PA JI LTAR YON GNAS SU'O ZHES SEMS
PA'O, ,RNAM PAR PHYE STE MDOR STON PA NI 'DI LTAR MNYAM PA LA DE
LHAG PAR SGRO 'DOGS PA'I PHYIR RO ZHES GSUNGS TE, MNYAM PA 'DRA
BA KUN LA KHYAB

PA DE LA LHAG PAR SGRO 'DOGS PA NI CHOS KYI DBYINGS LA BYA STE,
'DI LA LHAG PAR SGRO 'DOGS PA ZHES SNGA MA BZHIN DU SBYAR RO, ,MA
MO'I DON LA BRTZON PA DAG SEMS PA SNA TSOGS PA MED NA DAD PA DANG
DAD PA MED PA DANG, LHAG PA'I SEMS LA SPYOD PA ZHES BYA BA'I BAR
DU 'DI DAG JI

LTAR RNAM PAR DBYE, 'DI LTAR DAD PA ZHES BYA BA NI LAS DANG 'BRAS
BU DANG BDEN PA DANG, DKON MCHOG LA MNGON PAR YID CHES PA GANG
YIN PA'O, ,RUNG BA 'DI LA YOD PAS RUNG BA CAN TE, 'DUL BA LAS
GSUNGS PA BZHIN DU RUNG BA LA RJES SU GNAS PA'O, ,TSUL YANG DAG

PAR MA BCOM PA NI SRID PA'I MTSAN NYID 'KHOR BA LA MNGON PAR DGA'
BA DANG, GZUGS LA DGA' BA'I TSUL RTZA BA NAS BTON PA'O, ,SKYE BA
LA SOGS PA'I 'JIGS PA LAS RGAL BA NI GANG GIS 'JIGS PA'I RGYU
NYON MONGS PA'I TSOGS SPANGS PA'I PHYIR TE, DE NI 'JIGS PA LAS

RGAL BA'O, ,BZOD PA SKYES PA CAN NI GANG ZHIG SDUG BSNGAL LA CHOS
SHES PA'I BZOD PA SKYES PA'O, ,DUL BA NI SPYOD PA BZANG PO CAN
NO, ,LHAG PA'I SEMS LA SPYOD PA NI ZAG PA MED PA'I TING NGE 'DZIN
THOB PA'O, ,BZLOG PA NI MA DAD PA LA SOGS PA YIN NO ZHE NA, RNAM
PAR DBYE

@125B BA DE DAG SNANG BA THAMS CAD KYANG CHOS KYI DBYINGS RO GCIG
PA LA YANG 'GAL BA MED DE, RNAM PA DU MA SNANG ZHING STON PA'I
SEMS DANG SEMS LAS BYUNG BA GNYIS SU MED PA LA YANG DE LTAR SNANG
BA'I PHYIR RO, ,DE LTAR NA RNAM PAR BYANG BA NYID LA SOGS PA DANG
LDAN PA'I SGO NAS MA DAD PA

LA SOGS PA RNAM PAR GZHAG GO, ,LOG PAR LTA BA LA SOGS PA DANG
LDAN PA'I SGO NAS DAD PA LA SOGS PAR GZHAG GO, ,THA SNYAD NI
BRJOD PAR 'DOD PAS BKOD PA'I RNAM PA'I RGYU KHO NA LAS YIN GYI,
DNGOS SU YOD PA LA LTOS PA NI MA YIN PAS 'DI LA MNGON PAR ZHEN
PAR MI BYA'O, ,TSIG

DE DAG NYID KYI RGYU MTSAN NI BRJOD PAR 'DOD PA'I RNAM PA TZAM
YIN PAR STON PA NI YON TAN DANG LDAN PA THA SNYAD DU MA DAD PA LA
SOGS PA NYID YIN PAR BSTAN PA'I PHYIR, BTZUN PA SHA RADVA TI'I BU
DGE SLONG DAD PA CAN NI DAD PAS BYIN PA SPYOD PA'I 'OS MA YIN NO
ZHES BYA BA LA SOGS PA GSUNGS SO, ,

DE LA DAD PA NI 'DOD PA YIN TE, BDAG DANG BDAG GI BA LA SOGS PA
LA MNGON PAR CHAGS PA ZHES BYA BA'I THA TSIG GO, ,DE 'DI LA YOD
PAS DAD PA CAN NO, ,MA DAD PA NI BZLOG PA STE, ,SRED PA DANG BRAL
BA'O, ,DE NI DGRA BCOM PA STE, RGYUD YONGS SU DAG PA'I PHYIR RO,
,ZLA BA SGRON MA'I

TING NGE 'DZIN LAS 'DI SKAD DU DE DAG NI ZAS RO BRGYA DANG LDAN
PA ZHES BYA BA LA SOGS PA GSUNGS PA YIN NO, ,RTOG PAR BYED PA NI
RTOG PA STE, TSUL BZHIN MA YIN PAR RNAM PAR RTOG PA'O, ,DE 'DI LA
YOD PAS BRTAGS PA CAN NO, ,'DI YANG 'OS MA YIN TE, RGYUD YONGS SU
MA DAG

PA'I PHYIR RO, ,BZLOG PA NI BRTAGS PA CAN MA YIN TE, GANG DUS
THAMS CAD DU TSUL BZHIN YID LA BYED PAR MNGON PAR DGA' BA'O,
,SRED PA 'AM 'KHOR BA'I RGYUN GYI TSUL BRTZON PAR BYAS NA RGYUN
MA ZAD PAR TSUL YANG DAG PAR BCOM PA ZHES BYA BAR MI SRID PAS NA,
'JAM DPAL

CI LAS BSAMS TE DE SKAD SMRA ZHES DRIS SO, ,RANG GI BSAM PA STON
PA NI MNYAM PA NYID YANG DAG PAR 'JOMS PAR MI BYED DE, MNYAM PA
NYID DE NYID TSUL YIN NO ZHES BYA BA YIN NO, ,MNYAM PA NYID YANG
DAG PAR 'JOMS PAR MI BYED DE ZHES BYA BA NI 'DIS MI BYED CES BYA
BA KHONG NAS

@126A *, ,DBYUNG NGO, ,MNYAM PA NYID NI GANG ZAG STONG PA NYID
DO, ,DE 'DIS THE TSOM DANG PHYIN CI LOG GI SHES PA GNYIS KYIS
YANG DAG PAR 'JOMS PAR MI BYED DO, ,DE GNYIS KYIS YUL DU BYED PA
NYID NI 'JOMS PAR BYED PA YIN NO, ,GAL TE DES MNYAM PA NYID

YANG DAG PAR 'JOMS PAR MI BYED NA DE LTA NA MNYAM PA NYID YANG
DAG PAR 'JOMS PAR MI BYED CES BYA BAS CHOG MOD, TSUL YANG DAG PAR
MA BCOM PA ZHES CI'I PHYIR SMOS SHE NA, MNYAM PA NYID CES GSUNGS
PA STONG PA NYID KYI BDAG NYID MNYAM PA NYID DE NYID SNGAR BSTAN
PA'I TSUL YIN TE

DON THA DAD PA CUNG ZAD KYANG MED DO, ,DE BAS NA GANG GIS YANG
DAG PAR MA BCOM PA YANG DAG PAR MA RTOGS PA DE DE LTA BU YIN NO
ZHES BYA BA'I TSIG GI DON DU GNAS SO, ,'JIGS PA MTHA' DAG DANG
BRAL BA'I DGRA BCOM PA NI 'JIGS PA NYID DANG MA BRAL BAR MI SRID
DO SNYOM NAS, 'JAM

DPAL CI LAS BSAMS TE DE SKAD SMRA ZHES DRIS SO, ,'DIR BRJOD PAR
BZHED PA NI DE'I 'JIGS PA CUNG ZAD TZAM YANG MED NA CI ZHIG LAS
RGAL BAR 'GYUR ZHES GSUNGS TE, 'DI SNYAM DU 'JIGS PA ZHIG YOD NA
NI LAS RGAL TAM MA RGAL ZHES BRTAGS GRANG NA, DGRA BCOM PA'I GNAS

SKABS NA NI 'JIGS PA CUNG ZAD TZAM YANG YOD NA DE GANG LAS RGAL
BA ZHES BYA STE, SNGON NYID NAS 'JIGS PA LNGA LAS 'DAS PA'I PHYIR
RO, ,GANG GIS SDUG BSNGAL LA CHOS SHES PA'I BZOD PA ZHES BYA BA
LA SOGS PA CHOS CUNG ZAD TZAM YANG 'PHAGS PA'I BDEN PA BZHI
BSGOMS PAS MA SKYED

PA DE MA SKYES PA'I BZOD PA CAN GYI 'PHAGS PA'I GANG ZAG CES BYA
STE, MA SKYES PA'I BZOD PA CAN GANG YIN PA ZHES TSIG RNAM PAR
SBYAR NAS SO, ,'DI LTAR DE NI RANG BZHIN KHO NA YIN GYI DE LA MA
GTOGS PAR BZOD PAR BYED PA'I BYED PA PO MA YIN TE, MA SKYES PA
YIN NO, ,DE CI'I PHYIR ZHE NA

ZHES BYA BA NI MA DUL BA NI NGAN PAR SPYOD PA YIN NA DE LAS BZLOG
PA NYID DU LUS DANG NGAG ZHI BAR MI SRID DO SNYAM PA YIN NO,
,RANG GI DGONGS PA NI MA DUL BA NI DUL LA, DUL BA NI MA DUL BA
ZHES GSUNGS TE, GANG GIS ZHES BYA BA LHAG MA YIN NO, ,MA DUL BA
NI SMAD PA YIN PA'I PHYIR, GANG

@126B GIS 'DUL BAR BYED CING SKROD PA DE LA DE SKAD CES BYA'O,
,DUL BA NI MA DUL ZHES BYA BA CI'I PHYIR SMOS, DE NI SHUGS KYIS
GO BAR 'GYUR RO ZHE NA, DE NI BDEN TE, 'ON KYANG 'DUL BA DANG
BRAL BA MA YIN NA NI 'DUL BA YIN NO ZHES BYA BA 'DI LA DGONGS NAS
SMOS TE, GSAL BAR BYA BA'I PHYIR

RO; ,ZAG PA MED PA'I TING NGE 'DZIN DANG BRAL BA RNAMS JI LTAR
LHAG PA'I SEMS LA SPYOD PA NYID YIN ZHES BSAMS NAS 'JAM DPAL CI
LAS BSAMS TE DE SKAD SMRA ZHES SMRAS SO, ,LAN DU BTZUN PA SHA RA
DVA TI'I BUS SMRAS PA 'DI LTAR DE LHAG PAR BYED PA'I PHYIR RO
ZHES BYA BA YIN TE, LHAG

PAR BYED PA NI SEMS NYID LA LHAG PAR BDAG TU MNGON PAR ZHEN NAS
THA SNYAD DU BYED DO ZHES BYA BA'I BAR DU YIN NO, ,GZHAN DAG NA
RE BYA BA MA YIN PA BYED PA BZLOG PA'I PHYIR 'PHAGS PA NI LHAG
PA'I SEMS LA SPYOD PA MA YIN NO ZHES BSTAN PA YIN NO, ,SEMS CAN
DMAN PA GZHAN DAG

'DI SNYAM DU NYAN THOS DGRA BCOM PA DANG, RANG SANGS RGYAS KYI SA
LA BKOD PA NI BLO MCHOG DANG LDAN PA YIN NO SNYAM PA'I SEMS 'DI
SKYES NAS, 'PHAGS PA 'JAM DPAL 'DI YANG DGRA BCOM PA ZAG PA ZAD
PA YIN PA SNYAM, DE LTA BU MA YIN NA SHIN TU ZAB PA'I DE KHO NA
NYID STON PAR SU

ZHIG NUS PA YOD CE NA, DE'I DOGS PA LA LTOS NAS, SHES RAB MCHOG
DANG LDAN PAS 'JAM DPAL KHYOD KYIS DGRA BCOM PA ZAG PA ZAD PA JI
LTA BA DE BZHIN DU SMRAS PA LEGS SO LEGS SO ZHES GSUNGS SO, ,ZAG
PA ZAD PA NI DGRA BCOM PA NYID KYI GTAN TSIGS YIN NO, ,JI LTAR DE

DAG 'CHAD PA DE BZHIN DU KHYOD KYANG DE KHO NA NYID STON TE, DE'I
NGO BO MA YIN PA NI 'DI LTA BU BYED PAR RIGS PA MA YIN NO, ,DE
BAS NA KHYOD KYANG DGRA BCOM PA MA YIN NO ZHE NA, 'JAM DPAL GYIS
SMRAS PA, BTZUN PA SHA RADVA TI'I BU DE DE BZHIN TE ZHES BYA BA
LA SOGS PAS BDAG DGRA

BCOM PA NI MA YIN GYI ZAG PA ZAD PA NI YIN PAR KHAS BLANGS SO,
,DE CI'I PHYIR ZHE NA ZHES BYA BA NI PHAN TSUN 'GAL BA'I TSIG 'DI
JI LTAR RUNG, THAMS CAD LA YANG DGRA BCOM PA MA YIN PAR ZAG PA
ZAD PA NYID YIN PAR MI RUNG NA KHYOD GZHAN DU JI LTAR GYUR ZHES
BSAMS PA'O, ,BTZUN

@127A *, ,PA SHA RA DVA TI'I BU 'DI LTAR ZHES BYA BA LA SOGS PAS
RANG GI BSAM PA STON TO, ,'DI SKAD BSTAN TE, BYANG CHUB SEMS DPA'
NI NYAN THOS DANG RANG SANGS RGYAS RNAMS KYI SA LA 'DOD PA DAG
ZAG PA'I GNAS BZHIN DU SPANGS PA'I PHYIR RO, ,DE YANG NGA'I ZAD
DO ZHES BYA

BA YIN NO, ,DE LTAR RNAM GRANGS 'DIS NA KHO BO ZAG PA ZAD MOD KYI
ZHES GSUNGS TE, NYAN THOS KYI SA MI GNAS SO ZHES BYA BA'I THA
TSIG GO, ,GZHAN DAG YID GNYIS ZA BA SNA TSOGS PA MED NA, CI'I
PHYIR SRID PA THA MA PA KHO NA BYANG CHUB KYI SNYING POR 'DUG NAS
BLA NA MED PA YANG DAG PAR RDZOGS

PA'I BYANG CHUB TU MNGON PAR RDZOGS PAR 'TSANG RGYA LA, GZHAN
NYAN THOS LA SOGS PA NI MA YIN NA, DE'I PHYIR DE'I DOGS PA GNAS
MED PA NYID DU BSTAN PA'I PHYIR 'JAM DPAL BYANG CHUB SEMS DPA'
SEMS DPA' CHEN PO BYANG CHUB KYI SNYING POR 'DUG LA ZHES BYA BA
LA SOGS PA DRIS TE, CI

RNAM PA 'DI LTA BU SRID DAM ZHES BYA BA'I THA TSIG GO, ,SRID DO
ZHES BYA BA'I PHYIR 'JAM DPAL GYIS GSOL BA, BCOM LDAN 'DAS BYANG
CHUB SEMS DPA' SEMS DPA' CHEN PO BYANG CHUB KYI SNYING POR MCHIS
LA ZHES BYA BA LA SOGS PA GSOL TO, ,DE CI'I SLAD DU ZHE NA ZHES
BYA BA NI BSOD NAMS

DANG YE SHES KYI TSOGS DON MED PAR JI LTAR MI 'GYUR ZHES BYA BA
YIN NO, ,'DI'I LAN DU, 'DI LTAR BYANG CHUB LA CHOS 'DZIN PAR RNAM
PAR RTOG PA LA SOGS PA CUNG ZAD TZAM YANG MA MCHIS SO, ,DE NYID
KYI PHYIR MI DMIGS SO, ,GTAN TSIGS DE'I SLAD DU SPROS PA THAMS
CAD DANG BRAL BA'I

YE SHES KYI BDAG NYID NI BLA NA MED PA YANG DAG PAR RDZOGS PA'I
BYANG CHUB CES BGYI'O ZHES GSUNGS SO, ,'DI'I PHYIR YANG 'DI GNYIS
MED PA KHO NA YIN PA'I PHYIR GANG GIS BYANG CHUB PAR BYED PA BDAG
NYID DANG BYANG CHUB PA'O, ,BYED PA PO BDAG NYID MED DO ZHES
SNGAR BSTAN PA'I RIGS PA BSTAN PA'I PHYIR,

BYANG CHUB DE YANG MA SKYES PA ZHES BYA BA LA SOGS PA GSUNGS TE,
BYED PA'I NGO BO'I BYANG CHUB DE YANG MA SKYES PA'O, ,DE LA GANG
ZHIG BYED PA POR 'GYUR BA'I BYANG CHUB KYI SNYING PO LA MCHIS
PA'I NGO BO 'GA' YANG MA MCHIS SO, ,SU ZHIG BYED PA PO KHO NAR
GYUR TE, BYANG CHUB MNGON PAR RDZOGS

@127B PAR 'TSANG RGYA BA'AM, GZHAN 'GA' ZHIG BYED PAR GYUR PA
GANG GIS BYANG CHUB MNGON PAR RDZOGS PAR 'TSANG RGYA BA'AM, LAS
SU GYUR BA GANG LA BYANG CHUB MNGON PAR RDZOGS PAR 'TSANG RGYA BA
'GAL BA'AM, BYED PA POR GYUR PA GANG GIS MNGON PAR BYANG CHUB NAS
BYANG CHUB

KYI SNYING PO LAS LDANG BA GANG YANG MA MCHIS SHING MI DMIGS SO,
,GAL TE DE LTA NA JI LTAR BYANG CHUB KYI SNYING PO ZHES BYA ZHE
NA, 'GAL BA MED DE, KUN RDZOB KYI BDEN PA LA BRTEN NAS DE BZHIN
BSTAN PA'I PHYIR RO, ,KHA CIG GI BLO LA GAL TE BYANG CHUB RNAM PA
DE LTA BU YIN NA, RE ZHIG

'DI LA BYANG CHUB SEMS DPA' KHO NA ZHES CI'I PHYIR BYA STE, MED
PA DE LA NI SEMS DPA' YIN PAR 'GA' YANG DMIGS PA MA YIN NO SNYAM
NA, 'DI NI SGYU MA LTA BU'I CHOS RNAMS LA KUN BRTAGS TE BSTAN PA
YIN NO ZHES DGONGS NAS, 'JAM DPAL BYANG CHUB CES BYA BA DE GANG
GI TSIG

BLA DAGS ZHES BKA' STZAL TO, ,DE'I PHYIR STZAL BAR BYA ZHING BKAS
SMOS PA'I DGONGS PA DANG RJES SU MTHUN PA NYID DU BCOM LDAN 'DAS
BYANG CHUB CES BGYI BA DE NI MTSAMS MA MCHIS PA LNGA PO DAG GI
TSIG BLA DAGS LAGS SO ZHES 'DI NYID MNYAM PA LA DGONGS TE GSOL
TO, ,DGONGS PA MA

RTOGS NA KHA CIG SKRAG PAR 'GYUR BAS DE CI'I SLAD DU ZHE NA ZHES
DRIS TE, JI LTAR SDIG PA'I RANG BZHIN GYI TSOGS DAG YON TAN GYI
TSOGS KYI RANG GI NGO BOR KHAS BLANG DU RUNG ZHES BYA BA'I THA
TSIG GO, ,DGONGS PA STON PA NI BCOM LDAN 'DAS 'DI LTAR DNGOS PO
MA MCHIS PAS MTSAMS MA

MCHIS PA LNGA PO DE DAG NYID BYANG CHUB KYI RANG BZHIN TE ZHES
BYA BA YIN TE, BYANG CHUB NYID KYI RANG BZHIN GANG DAG YIN PA DE
LA 'DI SKAD CES BYA'O, ,CI'I PHYIR ZHE NA, 'DI LTAR DNGOS PO MA
MCHIS PA STE, CHOS THAMS CAD BYED PA DANG, BYED PA PO LA SOGS PAR
BRTAGS PA DANG BRAL BA'I

PHYIR RO, ,DE DAG BYANG CHUB KYI RANG BZHIN NYID LAGS PA'I GTAN
TSIGS DE'I SLAD DU BYANG CHUB DE NI MTSAMS MA MCHIS PA LNGA'I
RANG BZHIN CAN LAGS TE, MTSAMS MED PA DANG 'DRA BAR 'DI YANG LAGS
PA'I PHYIR RO, ,MTSAMS MED PA RNAMS DNGOS PO MED PA'I NGO BO NYID
DU JI SKAD BSTAN PA

@128A *, ,NI RIGS GRANG NA, BYANG CHUB GO JI LTAR YIN, DE YANG
MTSAMS MED PA RNAMS DANG, CHOS GZHAN RNAMS MNGON PAR RTOGS PA
ZHES BYA BA NI BYED PA'I NGO BO YIN LA, BYED PAS NI BYED PA PO
'PHEN PAR 'GYUR RO ZHE NA, DE'I PHYIR MTSAMS MA MCHIS PA RNAMS
MNGON

PAR RDZOGS PAR RTOGS PA ZHES BYA BA LA SOGS PA GSUNGS SO, ,DE
CI'I SLAD DU ZHE NA ZHES BYA BA NI MA LA SOGS PA GSAL BAR MNGON
SUM DU RIG PA RNAMS JI LTAR BSAD PAR NUS, DE LTA BUR GYUR PA
RNAMS KYANG MED PA YIN NA NI SEMS KYANG YOD PA NYID KYI TSAD MA
CI ZHIG YOD CES PAS

BSAMS PA'O, ,LAN DU SKYED PAR BYED PA LA SOGS PA'I CHOS THAMS CAD
NI SHIN TU GCIG KHO NAR MNGON SUM MA LAGS SO, ,DE BAS NA CHOS DE
DAG NI SANGS RGYAS DANG SO SO'I SKYE BO'I BAR DU GANG GIS KYANG
BSGOMS PA LAS BYUNG BA'I SHES PAS MNGON PAR RDZOGS PAR MA RTOGS
PAR

MIG GI RNAM PAR SHES PAS MA MTHONG, RNA BA'I RNAM PAR SHES PAS MA
THOS, BSAMS PA LAS BYUNG BA'I SHES PAS MA 'TSAL, DE LAS GZHAN
PA'I YID KYI RNAM PAR SHES PAS MA RTOGS, BAR GYI TSIG GIS THOS PA
DANG, MYONG BA DANG, REG PA RNAMS GZUNG NGO, ,

DGONGS PA NI 'DI YIN TE, MA LA SOGS PA MNGON SUM GYIS RIG PA
RNAMS RDUL PHRA MO'I NGO BO YIN NAM, CHA SHAS CAN GYI NGO BO ZHIG
GRANG, DE GNYI GA YANG RIGS PA DANG LDAN PA MA YIN TE, 'DI LTAR
YUL THAG RING PO NA BAR MED PAR GNAS PA RNAMS RDUL PHRAN YIN PAR
MI RIGS TE,

DUS THAMS CAD DU CHA SHAS DANG BCAS PAR 'DUG PA YIN NO, ,DE LTAR
NA RDUL PHRA MO GCIG PU NI JI LTAR YANG 'THAD PA MA YIN NO, ,GCIG
MA GRUB NA DU MA'I NGO BO YANG RIGS PA MA YIN TE, DE BAS NA RDUL
PHRA RAB PHYI ROL NA GNAS PA NI 'GA' YANG YOD PA MA YIN TE, GCIG
DANG

DU MA'I NGO BO DANG BRAL BA'I MI'I RVA BZHIN NO, ,RDUL PHRA RAB
MA GRUB PA'I PHYIR CHA SHAS CAN YANG YOD PA MA YIN TE, DE LTAR
RDUL PHRA RAB RNAMS KYIS DE BRTZAMS PA YIN PAR YONGS SU BRTAGS PA
YIN NO, ,RGYA CHER DPYAD PA'I GTAM 'PHROS PA 'DI RE ZHIG GZHAG
GO, ,DE LTA BU NI

@128B BYANG CHUB BO ZHES BYA BA NI MJUG SDUD PA STE RNAM PA DE
LTA BU'I BYANG CHUB NI CHOS THAMS CAD DMIGS SU MED PA'I BDAG NYID
YIN NO ZHES BYA BA'I THA TSIG GO, ,'O NA JI LTAR GZUGS DANG SGRA
LA SOGS PA DMIGS PA RNAMS BCOM LDAN 'DAS NYID KYIS MNGON PAR
RDZOGS PAR SANGS RGYAS

SHING MNGON SUM GYI BAR DU BYAS PA YIN PAR BSTAN CE NA, DE LTA
LAGS KYIS KYANG BCOM LDAN 'DAS MNGON PA'I NGA RGYAL CAN DAG GIS
MNGON PAR RDZOGS PAR SANGS RGYAS PA NAS MNGON SUM DU BGYIS PA'I
BAR DU DE DAG GZHAG GO, ,NYE BAR GZHAG GO, ,BAR GYI SGRAS MTHONG
BA DANG, THOS

PA LA SOGS PA'I RNAM GRANGS GZUNG NGO, ,KHYOD KYANG MNGON PA'I
NGA RGYAL CAN YIN NAM ZHE NA, DE BZHIN GSHEGS PA NI BDAG GI DE
BZHIN GSHEGS PA'O ZHES DE LTAR THA SNYAD DU BYED CES DOGS PA BSAL
BA'I PHYIR, 'JAM DPAL CI KHYOD NGA LA 'DI SNYAM DU DE BZHIN
GSHEGS PA NI BDAG

GI DE BZHIN GSHEGS PA'O SNYAM SEMS SAM ZHES BKA' STZAL TE, SEMS
LA ZHES BYA BA NI TSIG LHAG MA'O, ,TSIG GNYIS KYIS MNGON PAR ZHEN
PA STON TE, 'DI LTAR THA SNYAD TZAM LAN DU MAR BRJOD PA LAS MNGON
NO, ,BCOM LDAN 'DAS DE NI MA LAGS SO ZHES BYA BA NI MNGON PAR
ZHEN

PA DE LA RTZOD PA'O, ,DE CI'I SLAD DU ZHE NA ZHES BYA BA NI DE
BZHIN GSHEGS PA'I SRAS NYID DU SHIN TU GRAGS PA KHYOD JI LTAR YAB
LA MNGON PAR ZHEN PAR MI BYED CES DGONGS PA'O, ,BCOM LDAN 'DAS
'DI LTAR DE BZHIN GSHEGS PA NI BDAG GI DE BZHIN GSHEGS PA'O SNYAM
DU MI SEMS PA'I

SLAD DU'O ZHES BYA BA NI LAN NO, ,BRGAL BA GANG YIN PA DE NYID
LAN DU BYAS PA MA YIN NAM ZHE NA, MA YIN TE BYE BRAG YOD PA'I
PHYIR RO, ,GANG GIS BDAG DE SNYAM DU MI SEMS PA NI RANG GI NGO BO
DMIGS PA SNGON DU SONG BA'I NYES PA RGYUN MI 'CHAD PAR RAB TU
'JUG PA YIN NO, ,DE BZHIN

GSHEGS PA NI BDAG GI DE BZHIN GSHEGS PA YIN NO ZHES BYA BA NI THA
SNYAD YIN NO, ,DE BAS NA 'DI'I RJES SU 'BRANG STE, BDAG GI MNGON
PAR ZHEN PA 'JUG PA MA YIN NO ZHES BSTAN PA YIN NO, ,DE CI'I SLAD
DU ZHE NA ZHES BYA BA NI YON TAN PHUN SUM TSOGS PA MCHOG GI GNAS
YAB LA

@129A *, ,RE ZHIG JI LTAR MI DMIGS ZHES DGONGS PA'O, ,LAN NI BCOM
LDAN 'DAS 'DI LTAR DE BZHIN NYID NI DE BZHIN GSHEGS PA NYID DO
ZHES BYA BA YIN NO, ,NI ZHES BYA BA NI GANG GI PHYIR ZHES BYA
BA'I DON TO, ,DE BZHIN NYID DE BZHIN DU RNAM PAR GNAS PA NI STON
PA YIN

NO ZHES BYA BA'I THA TSIG GO, ,DE BZHIN DU ZHES BYA BA NI GZUNG
BA DANG 'DZIN PA MED PA'I NGO BOR RO, ,KHA CIG LA GTAN TSIGS 'DRI
BA NI MI SMOS PAR DE'I DE NYID KYANG DE BZHIN NYID DE ZHES DE
SKAD DU 'BYUNG BA DE'I DON YANG 'DI LTA STE, BCOM LDAN 'DAS DE
NYID KYANG DE NYID KYI DNGOS PO DE NYID DE BZHIN NYID

YIN TE, GZUNG BA DANG 'DZIN PA'I RNAM PA DANG BRAL BA NYID DE
BZHIN NYID YIN NO ZHES BYA BA'I THA TSIG GO, ,DE'I DE NYID KYI
DNGOS PO NYID DE BZHIN NYID YIN NO ZHES BRJOD PAR BYA BA LAS
DNGOS PO DE NYID DE BZHIN NYID YIN NO ZHES GSUNGS PA NI CHOS CAN
GYI NGO BO DE LAS DON GZHAN DU 'GYUR BA NYID 'GAG

PA'I PHYIR RO, ,GZUNG BA DANG 'DZIN PA'I RNAM PA DANG BRAL BA
NYID STON PA YIN PAR SHES PAR BYA BA'I PHYIR, DE BZHIN GSHEGS PA
NYID KYIS DE BZHIN GSHEGS PA RNAM PAR RIG PAR MI BGYID CING, DE
BZHIN GSHEGS PAS KYANG DE BZHIN NYID RNAM PAR RIG PAR MI BGYID DO
ZHES GSUNGS

TE; 'DI NI GANG GIS GZUNG BAR BYA BA YANG MA YIN LA, DE BZHIN
NYID KYI BDAG NYID DE NI BSTAN PAR BYA BA'I PHYIR RNAM PAR RIG
PAR MI BGYID DO, ,DE CI'I SLAD DU ZHE NA ZHES BYA BA NI BYANG
CHUB PA DANG CHOS KYI 'KHOR LO BSKOR BA LA SOGS PA SANGS RGYAS
KYI SPYAN GYIS RNAM PAR GZIGS PA

RNAMS GZUNG BA DANG 'DZIN PA DANG BRAL BAR JI LTAR KHAS BLANGS
ZHES DGONGS PA'O, ,LAN NI, BCOM LDAN 'DAS 'DI LTAR DON DAM PAR NA
DE BZHIN NYID NI DNGOS PO MA MCHIS SHING, DE BZHIN GSHEGS PA YANG
DNGOS PO MA MCHIS PA'I SLAD DU'O ZHES BYA BA YIN TE, DE BZHIN
NYID CES

BYA BA NI 'DZIN PA DANG GZUNG BA YIN PAR 'JIG RTEN PA'I BDAG NYID
'DOD LA, DE LA NGO BO DE'I DNGOS PO MED PA YIN NO, ,DE BZHIN
GSHEGS PA YANG DE LTAR KUN BRTAGS PA'I DNGOS PO MED PA KHO NA YIN
TE, DE YANG DE BZHIN NYID KYI NGO BO LAS MI 'DA' BA'I PHYIR RO,
,DE LTAR NA GZUNG BA DANG

@129B 'DZIN PA RNAM PAR GZHIG PA DANG, RDUL PHRA MO LA SOGS PA
BKAG PA BSTAN PAS 'DI BSGRUBS ZIN TE YANG BSTAN MI DGOS KYI, TSIG
GI MTSAMS SBYAR BA DANG, DOGS PA'I GNAS SPANG BA'I PHYIR RO, ,DON
DAM PAR ZHES BYA BA'I TSIG NI RNAM PAR RTOG PA MA SPANGS SHING
MNGON PAR

ZHEN PA'I DBANG GIS GZUNG BA DANG 'DZIN PA'I DNGOS PO NI KUN
RDZOB YIN PAR ZHAL GYIS BZHES PA YIN PA'I PHYIR RO, ,YANG DE NYID
GSAL BAR BYA BA'I CHED DU 'OG NAS KYANG GTAN TSIGS BSTAN PA'I
PHYIR DE BZHIN GSHEGS PA ZHES BGYI BA'I TSIG GIS BSTAN PA 'DI LTA
STE, DON GYI NGO BO DE NI MING

TZAM DU BAS TE MING TZAM SNYING PO YIN GYI, DON GYIS STONG ZHES
BYA BA'I BAR DU YIN TE, DON DAM PAR CHOS THAMS CAD BRJOD DU MI
RUNG BA'I PHYIR DANG, MA SKYES PA'I PHYIR RO, ,YANG NA DE BZHIN
GSHEGS PA ZHES BYA BA'I TSIG DE NI 'DI LTA STE, MING BRJOD PA
TZAM DU ZAD KYI BRJOD PAR BYA

BAR 'OS PA MA YIN TE, 'DI SKAD DU, MING GIS MING NI STONG PA STE,
,MING LA MING NI YOD MA YIN, ,CHOS RNAMS THAMS CAD MING MED PA,
,MING NI KUN DU BRTAGS PA YIN, ,ZHES GSUNGS SO, ,GAL TE DE LTA NA
DON DAM PAR YOD CING BRJOD PA'I GNAS SU GYUR PA GANG LA DE BZHIN

GSHEGS PA NI BDAG GI DE BZHIN GSHEGS PA'O ZHES BRJOD PA DANG,
MNGON PAR ZHEN PAR BYED PA'I DE BZHIN GSHEGS PA DE GANG YIN ZHE
NA, GANG YANG MED DO ZHES SPONG BAR BYED PA NI GANG LA BDAG 'DI
SNYAM DU DE BZHIN GSHEGS PA NI BDAG GI DE BZHIN GSHEGS PA'O SNYAM
DU ZHES BYA BA LA

SOGS PA 'DI YIN NO, ,THE TSOM GYIS BLO DKRUGS PA DAG GIS RA CHOD
DU YONGS SU DRIS SU ZIN KYANG KHA CIG TSIG 'DI SNYAM DU DOGS PA
SPANG BA'I PHYIR, BCOM LDAN 'DAS KYIS 'JAM DPAL KHYOD DE BZHIN
GSHEGS PA LA THE TSOM ZA 'AM ZHES DRIS SO, ,BCOM LDAN 'DAS DE NI
MA LAGS SO

ZHES BYA BA NI DRIS MA THAG PA GANG YIN PA'O, ,'DI LTAR GAL TE
RGYUN LA SOGS PA'I MTSAN NYID KYIS DE BZHIN GSHEGS PA 'BYUNG BA
'AM, RGYUN GZHAN DU GYUR PA'I NGO BOR YONGS SU GRUB PA'AM, RGYUN
RGYUN CHAD PA'I BDAG NYID DU DE BZHIN GSHEGS PA YONGS SU MYA NGAN
LAS 'DAS PA YANG

@130A *, ,RUNG STE, DE BZHIN GSHEGS PAR YONGS SU GRUB PA 'GA'
ZHIG MCHIS NA NI DE BZHIN GSHEGS PA YUL DE LA BDAG THE TSOM 'TSAL
LO ZHES GSUNGS TE TSIG DE GSUM GYIS 'DUS BYAS KYI MTSAN NYID
BSTAN PA YIN TE, SKYE BA DANG RGA BA DANG MYA NGAN LAS 'DAS PAR

GYUR PA GANG YIN PA'I DE BZHIN GSHEGS PAR THA SNYAD GDAGS SU RUNG
BA'I DON GYIS DNGOS PO 'DI NI 'GA' YANG YOD PA MA YIN TE, 'DI
LTAR DE BZHIN GSHEGS PA ZHES BYA BA 'DI NI BYED PA'I RGYU MTSAN
DU BSTAN PA YIN TE, DNGOS PO JI LTAR GNAS PA DE BZHIN DU GSHEGS
PA'AM,

RTOGS PA LA BYA NA, BYED PA RNAM PA DE GNYIS KA YANG RGYAS PAR
BSAL ZIN TO,, ,,'PHAGS PA SHES RAB KYI PHA ROL TU PHYIN PA BDUN
BRGYA PA RGYA CHER BSHAD PA, BAM PO BZHI PA, KHA CIG GI BLO LA
'DI SNYAM DU GAL TE 'DUS BYAS KYI MTSAN NYID GSUM GYI DBYE BA YOD

PA MA YIN NAM, SH'AKYA'I RIGS SAM GZHAN DU DE BZHIN GSHEGS PA
'BYUNG BA DANG, DE BZHIN DU MYA NGAN LAS 'DAS PAR MA BSTAN TE
BZHUGS PA DANG, GANG G'A'I KLUNG GI BYE MA DANG MNYAM PA'I SANGS
RGYAS BCOM LDAN 'DAS RNAMS YONGS SU MYA NGAN LAS 'DAS PA DE JI
LTA BU DE BAS NI

'DIR 'JAM DPAL KHYOD DE BZHIN GSHEGS PA 'BYUNG NGO SNYAM DU MI
SEMS SAM ZHES DRIS SO, ,'BYUNG BA SMOS PAS GNAS PA YANG RIG PAR
BYA'O, ,DANG PO DANG RGYUN GYIS 'BYUNG BA ZHES BYA'O, ,LAN BCOM
LDAN 'DAS GAL TE CHOS KYI DBYINGS LA 'BYUNG BA MCHIS NA NI BDAG
DE BZHIN

GSHEGS PA 'BYUNG NGO SNYAM DU SEMS PAR 'GYUR RO ZHES BYA BA YIN
TE, SEMS ZHES BYA BA NI LHAG MA'O, ,CHOS KYI DBYINGS LA NI SNGON
MED PA'I SKYE BA YOD PA MA YIN NO, ,DE BAS NA GNYIS LA DBEN PA'I
BDAG NYID DE BZHIN GSHEGS PA LA YANG SNGON MED PA'I SKYE BA YOD
PA MA YIN NO, ,

DE BAS NA BDAG DE SNYAM DU MI SEMS SO ZHES DGONGS PA'O, ,'JAM
DPAL KHYOD SANGS RGYAS BCOM LDAN 'DAS GANG+G'A'I KLUNG GI BYE MA
SNYED YONGS SU MYA NGAN LAS 'DAS PAR MI SMOS SAM ZHES BYA BAS NI
DRI BA RNAM PA GNYIS PA BSTAN TO, ,BCOM LDAN 'DAS NYID KYIS DE'I
LAN GDAB PAR BZHED

@130B NAS BCOM LDAN 'DAS SANGS RGYAS BCOM LDAN 'DAS RNAMS NI 'DI
LTAR BSAM GYIS MI KHYAB PA'I YUL DU YUL GCIG PA MA LAGS SAM ZHES
GSOL TO, ,YUL GCIG PA ZHES BYA BA NI RTEN GCIG PA STE, DPER NA
NYA RNAMS KYI YUL CHU LTA BU'O, ,YUL GCIG PA'I DBANG DU BYAS TE

YUL GCIG PA DRIS PA GANG ZHE NA, 'DI LTAR BSAM GYIS MI KHYAB PA'I
YUL DU ZHES GSUNGS SO, ,'DI LTAR ZHES BYA BA NI TSIG GI PHRAD YIN
TE, 'DI LTA STE ZHES BYA BA'I THA TSIG GO, ,GANG DAG GI YUL BSAM
GYIS MI KHYAB PA YIN PA DE LA DE SKAD CES GSUNGS SO, ,BSAM GYIS
MI

KHYAB PA ZHES BYA BA NI CHOS KYI DBYINGS SHIN TU RNAM PAR DAG PA
LA DGONGS PA YIN TE, THAMS CAD DU BSAM PAR MI NUS PA'I PHYIR RO,
,DES NA 'DI SKAD BSTAN TE, CI RNAM PAR BYANG BA SKYES SHING THUGS
RJE'I SNYING PO DANG SHIN TU LDAN PA'I BCOM LDAN 'DAS RNAMS CHOS
KYI DBYINGS LA DE'I BDAG

NYID DU RTEN TAM, CI RTEN PA MA LAGS SAM ZHES BYA BA YIN NO,
,'JAM DPAL DE DE BZHIN TE ZHES BYA BA LA SOGS PA GSUNGS TE, GAL
TE DE DE LTAR NGES PA YIN NA RE ZHIG GZHAG STE, 'DI YANG DRIS PA
BCOM LDAN 'DAS SH'AKYA THUB PA DE LTAR BZHUGS SAM ZHE NA, 'JAM
DPAL DE DE

BZHIN NO ZHES BKA' STZAL TO, ,GAL TE DE LTAR NA DE BZHIN GSHEGS
PA RNAMS MYA NGAN LAS 'DAS PA LA MI GNAS PA NYID GRUB PA YIN NO
ZHES DGONGS NAS BCOM LDAN 'DAS SH'AKYA THUB PA BZHUGS PA DE'I
SLAD DU GANG G'A'I KLUNG GI BYE MA SNYED KYI SANGS RGYAS BCOM
LDAN 'DAS 'OD SRUNGS LA

SOGS PA MYA NGAN LAS 'DAS NAS YUN RING POR BZHED PA DE DAG YONGS
SU MYA NGAN LAS 'DAS PA LAGS SO, ,DE CI'I SLAD DU ZHE NA ZHES BYA
BA NI 'DIR 'BREL PA CI YOD NA, GANG GCIG BZHUGS NA THAMS CAD
KYANG BZHUGS PA YIN, 'DI LTAR GCIG GI BDAG NYID DU THAMS CAD

RJES SU 'DUG PA NI MA YIN LA, TSOGS THA DAD PA KHO NAS BYANG CHUB
SO SOR THOB BO ZHE NA, LAN NI BCOM LDAN 'DAS SANGS RGYAS BCOM
LDAN 'DAS RNAMS NI 'DI LTAR ZHES BYA BA LA SOGS PA YIN NO,
,DGONGS PA NI 'DI LTA STE, JI LTAR BCOM LDAN 'DAS SH'AKYA'I TOG
DAG PA CHEN

@131A *, ,PO'I MTHU DANG, THUGS RJE'I SNYING PO'I DBYINGS DANG DA
LTAR LDAN ZHING RGYUN CHAD PA'I MTSAN NYID YONGS SU MYA NGAN LAS
'DAS PA MA YIN NO, ,DE BZHIN DU DE DAG KYANG DE'I NGO BO NYID YIN
PAS DE NI RIGS PA MA YIN NO, ,'DI LTAR BYANG CHUB SEMS DPA'

SHIN TU RNAM PAR DAG PA'I NUS PA DANG, THUGS RJE ZHAN PA'I GNAS
SKABS NA YANG RE ZHIG SEMS CAN YONGS SU SMIN PA'I DUS LA GZIGS
SHING DUS DPAG TU MED PAR BZHUGS SO, ,BYANG CHUB BRNYES NAS KYANG
SHIN TU DAG PA'I MTHU DANG, THUGS RJE CHEN PO BRNYES NAS DPAG TU
MED

PA'I SEMS CAN GYI TSOGS LA MYUR DU PHAN GDAGS PAR BYA BA'I PHYIR
BZHUGS PA'I DE BZHIN GSHEGS PA LA DAD PA CAN SU ZHIG YID CHES PAR
MI BYED, DE BAS NA SANGS RGYAS BCOM LDAN 'DAS RNAMS NI MI GNAS
PA'I MYA NGAN LAS 'DAS PA KHO NA YIN NO, ,LAS BYED PAS RAB TU
PHYE BA'I

BCOM LDAN 'DAS SH'AKYA THUB PA SKYE BA MED PA YIN DU ZIN KYANG
GANG DAG MA 'ONGS PA'I DUS NA 'BYUNG BA 'PHAGS PA BYAMS PA LA
SOGS PA DE DAG KYANG DE LTAR 'GYUR DU DOGS SO ZHE NA DE'I PHYIR,
BCOM LDAN 'DAS DE BAS NA BCOM LDAN 'DAS NYID KYIS MNGON PAR
RDZOGS PAR SANGS RGYAS NA

ZHES BYA BA LA SOGS PA GSUNGS TE, 'DI LTAR RTAG PA LA SOGS PA'I
NGO BO BZHIN DU LAS BYED PAS RAB TU PHYE BA RNAMS TSAD MA DANG
'GAL BAS DUS THAMS CAD DU SKYE BA MED PA YIN PAS NA BCOM LDAN
'DAS SH'AKYA THUB PA SHIN TU RNAM PAR DAG PA'I NGO BOR BYUNG STE
MNGON PAR RDZOGS PAR SANGS

RGYAS NA, GANG DAG MA 'ONGS PA'I DUS NA DE BZHIN GSHEGS PA 'BYUNG
BA MI PHAM PA LA SOGS PA YANG MNGON PAR RDZOGS PAR SANGS RGYAS PA
KHO NAR BLTA BAR BYA STE, DE NYID KYI NGO BO YIN PAR GTAN TSIGS
MTHUN PA'I PHYIR DANG, DE BZHIN GSHEGS PA THAMS CAD KYANG MNYAM
PA NYID MNGON

PAR RDZOGS PAR BYANG CHUB PA YIN PA'I PHYIR RO, ,RNAM PA THAMS
CAD DU GTAN TSIGS 'DRA BA YIN LA 'BRAS BU MI 'DRA BA NI RIGS PA
MA YIN NO, ,MNYAM PA NYID 'DI LA DGONGS NAS BSHAD PA YIN PAR
KHONG DU MA CHUD PA DAG DE CI'I SLAD DU ZHE NA ZHES SMRAS TE, NGO
BO THA DAD PA YIN BZHIN DU

@131B GCIG MNGON PAR RDZOGS PAR SANGS RGYAS NA JI LTAR DE LAS
GZHAN BDAG KYANG MNGON PAR RDZOGS PAR SANGS RGYAS ZHES BYA, DE
LTA NA NI SHIN TU THAL BAR 'GYUR RO ZHES BSAMS PA'O, ,RANG BRJOD
PAR BZHED PA STON PA NI BSAM GYIS MI KHYAB PA LA 'DAS PA 'AM ZHES
BYA BA LA

SOGS PA YIN TE, SNGON MED PA'I NGO BO SKYES NAS ZHIG PA NI 'DAS
PA'O, ,SNGON MED PA'I NGO BO SKYES NAS MA 'GAGS PA NI DA LTAR RO,
,SNGON MED PA'I NGO BO PHYIS 'BYUNG BA NI MA 'ONGS PA'O, ,THAMS
CAD KYANG NGES PAR LAS BYED PA DANG BRAL BA'I NGO BO KHO NA YIN
NO, ,DES NA DUS GSUM

GYI DE BZHIN GSHEGS PA YANG CHOS NYID 'DI LAS MI 'DA' BA KHO NA
YIN NO, ,DE LTA MA YIN NA DE DAG SANGS RGYAS KHO NA YIN PAR MI
'GYUR TE, TSAD MA DANG 'GAL BA RTOGS NA PHYIN CI LOG YIN PA'I
PHYIR RO, ,GANG GI PHYIR DE LTAR LAS BYED PAS RAB TU PHYE BA'I DE
BZHIN GSHEGS PA 'BYUNG

BA LA SOGS PA YANG DAG PA MA YIN NO, ,BCOM LDAN 'DAS DE BAS NA SU
DAG 'DI SKAD DU DE BZHIN GSHEGS PA SKYES SO ZHES BGYI BA NAS,
YONGS SU MYA NGAN LAS 'DAS PA'I BAR DU SEMS PA DE DAG GI 'JIG
RTEN GNAS PA NI 'KHRUL PA STE NOR PAS DE DAG LUNG DANG RIGS PA'I
DON MA

RTOGS PA YIN NO, ,YI GE KHA CIG LAS 'JIG RTEN GNAS PA NI 'KHRUL
PA STE ZHES 'BYUNG BA DE'I DON YANG SNANG BA MED PA'I PHYIR DANG,
JI LTA BA BZHIN GYI SHES RAB KYI SNANG BA MED PA'I PHYIR RO,
,BCOM LDAN 'DAS DE DAG NI 'JIG RTEN GNAS PA ZHES BYA BA LA 'JIG
RTEN GNAS PA NI

SHES PA DANG SHES BYA DANG, RJOD PAR BYED PA DANG BRJOD PAR BYA
BA'I MTSAN NYID 'JIG RTEN GYI THA SNYAD LA BYA STE, 'JIG RTEN PA
RNAMS SHIN TU DE LA MNGON PAR ZHEN PA'I PHYIR RO, ,'PHROS PAR
BGYID PA LAGS SO ZHES BYA BA NI GZHAN DU 'DZIN PA'AM, STON PA'O,
,DE DAG KYANG GANG ZHE

NA; SU DAG 'DI SNYAM DU DE BZHIN GSHEGS PA SKYES SO ZHES BGYI BA
NAS, YONGS SU MYA NGAN LAS 'DAS PA'I BAR DU MNGON PAR ZHEN PA YIN
NO, ,BAR TSIG GIS SKYE'O, ,SKYE BAR 'GYUR RO, ,GNAS ZIN TO, ,GNAS
SO, ,GNAS PAR 'GYUR RO, ,YONGS SU MYA NGAN LAS

@132A *, ,'DAS SO, ,YONGS SU MYA NGAN LAS 'DA'O, ,YONGS SU MYA
NGAN LAS 'DA' BAR 'GYUR RO ZHES BYA BA DE LA SOGS PA GSUNGS SO,
,GANG DAG LA DE LTAR MNGON PAR ZHEN PA MED DU ZIN KYANG DE DAG LA
YANG 'KHRUL PA DANG 'JIG RTEN GNAS PA NI YOD PA YANG

MA YIN NAM, BYIS PA DANG MKHAS PA GNYIS KYI THA SNYAD NI 'DRA BA
YIN PA'I PHYIR RO ZHE NA, DE DAG GIS NI 'GRO BA SGYU MA LTA BUR
'DUG PA KHONG DU MA CHUD PA'I PHYIR DANG, MNGON PAR ZHEN PA MED
PAS MA BRLAN PA'I PHYIR RO, ,DA NI MNGON SUM DU GYUR CING DGE BAR
GYUR PA RNAMS 'DI LA GUS

PA SKYED PA'I CHED DU BSAM GYIS MI KHYAB PA BSTAN PA 'DI ZAB PAR
BRJOD PA'I PHYIR BCOM LDAN 'DAS KYIS 'JAM DPAL DE'I PHYIR KHYOD
KYIS DE BZHIN GSHEGS PA BSAM GYIS MI KHYAB PA ZHES BYA BA LA SOGS
PA GSUNGS TE, SHIN TU RAB TU ZAB PA 'DI GANG GIS BSHAD PA LA
GZHAN 'DI DANG

'DRA BA NYAN PA YOD PA YIN TE, DE BAS NA KHYOD KYIS DE BZHIN
GSHEGS PA BSAM GYIS MI KHYAB PA 'DI DE BZHIN GSHEGS PA'I SPYAN
SNGAR RAM, BYANG CHUB SEMS DPA' 'AM, DGRA BCOM PA'I MDUN DU BRJOD
PA RJOD CIG DE BZHIN GSHEGS PA BSAM GYIS MI KHYAB PA NI DE BZHIN
GSHEGS

PA BSAM GYIS MI KHYAB PA STE, JI SKAD DU GSUNGS PA'I RANG GI NGO
BO LA BYA'O, ,DE CI'I PHYIR BSAM GYIS MI KHYAB CE NA, GANG GI
PHYIR BSAM DU MED PA STE, BSAM PA MED PA'O, ,DE NYID KYANG JI
LTAR ZHE NA, GANG GIS BSAM PA LAS 'DAS PA STE, BSAM PAR BYA BAR
NUS PA'I NGO BO LAS

GANG GI PHYIR 'DAS PA ZHES BYA BA'I THA TSIG GO, ,DE BAS NA BSAM
GYIS MI LANG BA ZHES GSUNGS SO, ,DE LTAR NA TSIG DANG PO NI BSTAN
PA YIN NO, ,BZHI PA NI TSIG MJUG SDUD PA YIN NO, ,YANG NA SKYES
NAS THOB PA DANG, THOS PA LAS BYUNG BA DANG, BSAMS PA LAS BYUNG
BA DANG, ,

BSGOMS PA LAS BYUNG BA SHES RAB RNAM PA BZHI'I SPYOD YUL MA YIN
PA'I PHYIR TSIG RNAM PA BZHI DANG GO RIMS BZHIN DU SBYAR RO, ,DE
CI'I PHYIR ZHE NA ZHES BYA BA NI CHOS LA SLOB DPON 'CHAB PA DANG
BRAL BA'I BYANG CHUB SEMS DPA' CHEN PO RNAMS MAN NGAG 'DI 'BOGS
PAR JI LTAR RIGS SHE NA,

@132B DGONGS PA NI GZHAN DE BSHAD NA DON MED PAR 'GYUR BA'I
PHYIR, 'DI LTAR DE DAG NI THOS NAS BSNGAGS PAR YANG MI 'GYUR ZHES
BYA BA LA SOGS PA LAN YIN TE, 'DI NI PHYIN CI MA LOG PAR BSTAN PA
KHO NA YIN NO ZHES BSNGAGS PAR YANG MI 'GYUR TE, DNGOS PO'I DE
KHO NA NYID LA

REG PAR BSTAN PA MA YIN NO ZHES KHONG DU CHUD PA'I PHYIR RO,
,SPONG BAR YANG MI 'GYUR ZHES BYA BA NI SHIN TU RNAM PAR DAG PA'I
CHOS KYI DBYINGS KYI RGYU MTHUN PA'I PHYIR DANG, BRGYUD PA'I SGO
NAS RANG GI MTSAN NYID KYI PHYIR MTHAR THUG PA YIN NO ZHES SHES
PA'I PHYIR RO, ,BSAM BA NI 'DI LTA

STE; CHOS RNAMS LA SLOB DPON 'CHAB PA'I PHYIR NI MA YIN NO, ,'DI
SKAD BSTAN TE, CHOS 'CHAD PAR BYED NA THOS PA LA DGA' BAR BYA
BA'I PHYIR BYED DAM, MA 'ONGS PA NA PHAN PA DANG BDE BAR BYA BA'I
PHYIR BYED GRANG NA, DE LA CHOS ZAB MO'I BZOD PA DANG BRAL BA DE
LA BYAS NA MGU BA NYI

TSER MA ZAD KYI, LEN PAR YANG MI BYED, PHAN PA YANG MI SGRUB KYI,
SLAR PHYIN CI LOG NYID DU BYED PAR 'GYUR TE, 'DI LTAR DE THOS PAS
DNGOS PO 'AM DNGOS PO MED PAR LTA BAR LHUNG BAR 'GYUR TE, 'CHAD
PA DANG DON GNYIS LA DNGOS PO DANG DNGOS PO MED PAR LHAG PAR MOS
PA'I PHYIR RO,,

DE BAS NA SPONG BAR BYED PA YANG YIN NO, ,GANG GIS DON MED PA LA
GZHOL BAR 'GYUR BA DE BAS NA SNOD MA YIN PA LA LHAG PA'I BSAM PAS
'DI BRTZAMS PA NI 'JU STOBS CHUNG NGUS ZAS LCI BA ZA BA BZHIN DU
DON MA YIN PA GCIG NAS GCIG DU 'PHEL BAR 'GYUR BAS 'DI DAG LA MA
BYAS NA

LEGS PA KHO NA YIN NO, ,DE BAS NA DE KHO NA NYID MNGON SUM DU
BYAS PA CHOS KYI DE KHO NA NYID KYI GTAM RNAM PAR NGES PA'I BDUD
RTZI'I RO MYANG BAS BSKYED PA'I SRED PA CAN KHO NA'I MDUN DU
YONGS SU MGU BAR BYA BA'I PHYIR BSHAD NA MDZES PA YIN NO, ,DE BAS
NA 'PHAGS PA DKON MCHOG

BRTZEGS PA LAS DMAN PA LA LHAG PAR MOS PA RNAMS LA CHOS ZAB MO
'CHAD PA NI BYANG CHUB SEMS DPA'I LTUNG BA YIN PAR GSUNGS SO, ,DE
CI'I PHYIR ZHE NA ZHES BYA BA NI SO SO'I SKYE BO RNAMS LA 'DI
LTAR DE DAG SHIN TU BSNGAGS PAR YANG MI 'GYUR, SPONG BAR YANG MI
'GYUR BA GA

@133A *, ,LA YOD CE NA, SO SO'I SKYE BO MA YIN NO ZHES BSTAN PA'I
PHYIR, 'DI LTAR 'DI BSAM GYIS MI KHYAB PA, BSAM DU MED PA ZHES
BYA BA LA SOGS PA GSUNGS TE, 'DI YANG SNGA MA BZHIN DU BSAM GYIS
MI KHYAB PA ZHES BYA BA'I TSIG DANG PO NI BSTAN PAR 'GYUR

BA'O; ,LHAG MA TSIG GNYIS NI 'CHAD PA YIN NO, ,YI GE KHA CIG LAS
'DI LTAR BSAMS PA NI BSAM GYIS MI KHYAB PA BSAM DU MED PA ZHES
'BYUNG STE DER NI BDAG GIS RTOGS PA ZHES BYA BA KHONG NAS BYUNG
NGO, ,BSAM DU MED PA BSAM GYIS MI LANG BA NI SNGA MA BZHIN NO,
,DE DAG

THAMS CAD KYIS NI SO SO'I SKYE BO RNAMS LAS KHYAD PAR DU BSTAN PA
YIN TE, 'DI LTA STE BSAM GYIS MI KHYAB PA YONGS SU SHES PA YIN
NO, ,DE SKAD DU BCOM LDAN 'DAS KYIS BKA' STZAL PA DANG, 'PHAGS PA
YANG BSAM GYIS MI KHYAB PA 'CHAD PAR BZHED NAS, BCOM LDAN 'DAS
CHOS

THAMS CAD BSAM GYIS MI KHYAB CING BSAM DU MA MCHIS PA 'DI LTA BU
'DI LA BYIS PA'AM MKHAS PA SU ZHIG BSNGAGS PA'AM, SPONG BAR 'GYUR
TE, DE DAG RJES SU BSNGAGS SHING SPONG BAR BYED NA NI STONG PA
NYID DE'I NANG DU 'DUS PA'I PHYIR CHOS 'DI THAMS CAD DON DAM PA
YIN PAR ZHEN PAR

'GYUR RO, ,DE BAS NA GANG YANG DAG PAR BSNGAGS PA'AM, SPONG BAR
'GYUR BA MED DE, DE'I NGO BO NYID KYI SGRA DANG DON GNYIS MI RIGS
PA'I PHYIR DANG, SGRUB PA DANG SEL BA YANG MI 'THAD PA'I PHYIR
RO, ,GZHAN YANG BYED PA PO LA SOGS PA'I BYE BRAG BSNGAGS PA LA
SOGS PA

THAMS CAD BRTAGS PA YIN LA, DE YANG DON DU YOD PA MA YIN PA DES
NA THAMS CAD YANG DAG PA MA YIN NO ZHES BSTAN TO, ,DE BAS NA BYIS
PA RNAMS KYI BSNGAGS PA SGRUB PA DANG 'GOG PA LA SOGS PA DE DAG
NI LOG PA'I MNGON PA'I NGA RGYAL TZAM BYED PAR ZAD KYI, GANG GIS
CI YANG

BSNGAGS PAR BYAS PA DANG, BKAG PA MED DO ZHES DGONGS PA'O, ,CHOS
THAMS CAD BSAM GYIS MI KHYAB PAR BSTAN NA NI SO SO'I SKYE BO
RNAMS KYANG DE BZHIN GSHEGS PA BZHIN DU BSAM GYIS MI KHYAB PA YIN
PAR SMRAS PAR 'GYUR RO, ,DE YANG 'THAD PA MA YIN TE, DE LTAR MED

@133B PA YIN NA NI DE DAG PHAN TSUN DU BYE BRAG 'GA' YANG YOD PAR
MI 'GYUR RO ZHES KHA CIG DOGS PA BSAL BA'I PHYIR, 'JAM DPAL JI
LTAR DE BZHIN GSHEGS PA BSAM GYIS MI LANG BA DE LTAR SO SO'I SKYE
BO RNAMS KYANG BSAM GYIS MI LANG BA YIN NAM ZHES DRIS TE, CI YIN
NAM ZHES

BYA BA LHAG MA'O, ,YANG NA TSIG ZUR GYIS SMRAS PA'O, ,'DI LA DOGS
PA MI BYA BAR BSTAN PA'I PHYIR, BCOM LDAN 'DAS SO SO'I SKYE BO
RNAMS KYANG DE BZHIN DU BSAM GYIS MI LANG BA LAGS SO ZHES GSUNGS
SO, ,BLO BZANG POS SMRA BAR 'DOD PA THUGS SU CHUD NAS 'JAM DPAL
DE

DE BZHIN NO ZHES ZHAL GYIS BZHES SO, ,DE CI'I PHYIR ZHE NA ZHES
BYA BA NI RGOL BA STE, RGOL BA SU YANG MED PAR GNYIS KYIS LAN
'DEBS PA GNYIS SMRAS ZHES BYA BA'I THA TSIG GO, ,DE BAS NA BCOM
LDAN 'DAS KYIS BLO BZANG PO'I BRJOD PAR 'DOD PA STON PA NI 'DI
LTAR BSAM PA

THAMS CAD NI BSAM GYIS MI LANG BA'I PHYIR RO ZHES BYA BA YIN NO,
,DGONGS PA NI 'DI YIN TE, JI TZAM JI TZAM DU RNAM PAR SHES PA
SEMS PA'I NGO BO 'AM, GZHAN YANG RUNG 'GA' ZHIG LA 'BYUNG BA DE
TZAM DE TZAM DU DE DON GZHAN YIN PAR MNGON PAR ZHEN TE 'BYUNG BA
YIN YANG RTOG

PA'I RANG GI NGO BO TZAM LA 'CHEL BA KHO NA YIN GYI, DON GZHAN
GYI NGO BO LA REG STE 'BYUNG BA NI MA YIN NO, ,'DI LTAR DON GZHAN
GYI NGO BO NI DE'I MA YIN NA JI LTAR DES MA MYONG BA'I NGO BO LA
DON RJES SU MYONG BA ZHES BYA, DE BAS NA SO SO'I SKYE BO LA SOGS
PA THAMS CAD NI BSAM PA LAS

'DAS PA YIN NO, ,KHYAD PAR DU BZHAG PA NI DE KHO NA NYID KHONG DU
MA CHUD PA ZHES BSTAN PA YIN NO, ,BSAM PA ZHES BYA BA NI GZHAN
GYI MNGON PAR ZHEN PA'I RJES SU 'BRANGS NAS BSTAN PA YIN GYI,
DNGOS PO GNAS PA'I PHYIR NI MA YIN TE, MA BKAG PAR THAL BAR 'GYUR
BA'I PHYIR RO, ,

BDAG GIS BRJOD PAR 'DOD PA NI 'DI KHO NA YIN NO ZHES RANG GI
BRJOD PAR 'DOD PA CHIG ZUR GYIS BSTAN PA'I PHYIR GSUNGS PA NI GAL
TE DNGOS PO'I CHOS KYI RANG GI NGO BO DANG, SO SO'I SKYE BO YANG
BSAM GYIS MI KHYAB PA YIN NA, 'O NA DANG PO 'DRI BA'I TSE JI LTAR
DE BZHIN GSHEGS PA BSAM

@134A *, ,GYIS MI LANG BA DE BZHIN DU SO SO'I SKYE BO RNAMS KYANG
BSAM GYIS MI LANG BA YIN NAM ZHES BCOM LDAN 'DAS KYIS GTAN TSIGS
CI'I SLAD DU DE SKAD BKA' STZAL, CI'I PHYIR DE SKAD DRI BAR MI
BYA ZHE NA, LAN DU BCOM LDAN 'DAS SO SO'I SKYE BO NYID KYANG ZHES
BYA

BA LA SOGS PA GSUNGS TE, SO SO'I SKYE BO NYID CES BYA BA SKAL BA
MNYAM PA ZHES BYA BAR BRTAGS PA YANG BSAM GYIS MI LANG BA LAGS
SAM, KYANG GI SGRAS SO SO'I SKYE BOR MA BAS KYI ZHES BYA BA YIN
NO, ,YANG NA SO SO'I SKYE BO NYID KYANG ZHES BYA BA SO SO'I SKYE
BO KHO NA'I BYE BRAG RNAMS

DGAG PA'I PHYIR STON PA YIN NA NI KYANG GI SGRAS DE BZHIN GSHEGS
PA YANG BSDUS PA MA YIN NO, ,DE CI'I SLAD DU ZHE NA ZHES BYA BA
NI GZHAN GYI DOGS PA'I DBANG DU BYAS NAS DRI BA 'DI BYAS KYI,
RANG GI BSAM PA'I RJES SU 'BRANGS NAS BYAS PA MA YIN NO ZHES BYA
BA'I THA TSIG GO, ,'DIR

LAN NI BCOM LDAN 'DAS CHOS THAMS CAD NI BSAM GYIS MI LANG BA'I
SLAD DU'O ZHES BYA BA YIN TE, NI ZHES BYA BA'I SGRAS NI SHIN TU
GSAL BAR BYED PA'I NGO BO NYID STON PAR BYED PA YIN PA'I PHYIR
TE, 'DI NI DON SHIN TU GSAL BA YIN PAS GZHAN GYI DOGS PA YANG YOD
PA MA YIN NO ZHES BSTAN PA

YIN NO, ,DE BAS NA BSAM GYIS MI KHYAB PA DNGOS PO MTHA' DAG LA
KHYAB PA 'DI RTOGS PAR BYAS NAS GZUNG BA DANG 'DZIN PA DANG BDAG
DANG BDAG GI LA SOGS PAR RNAM PAR RTOG PA THAMS CAD SPANG BA'I
PHYIR DMIGS SU MED PA'I TING NGE 'DZIN GOMS PAS MYA NGAN LAS 'DAS
PA 'THOB PAR 'DOD

PA RNAMS KYIS 'DI LA BRTZON PAR BYA BA YIN TE, 'DI NI THAR PA'I
GRONG KHYER DU PHYIN PA DANG RJES SU MTHUN PA'I LAM YIN LA, RNAM
PAR RTOG PA THAMS CAD ZAD PA'I RANG BZHIN KHO NA NI 'DI LTAR MYA
NGAN LAS 'DAS PA KHO NA YIN NO, ,GANG LA LA DAG KHA CIG GIS SO
SOR BRTAGS PA'I 'GOG PA

LA SOGS PA GUD NA YOD PA KHO NA MYA NGAN LAS 'DAS PA YIN PAR
BRTAGS NAS DE 'THOB PAR BYA BA'I CHED DU BRTZON PAR BYED PA DE
DAG NI DON MED PA'I GNAS SU GYUR PA YIN NO, ,DE CI'I SLAD DU ZHE
NA, 'DI LTAR GANG BSAM GYIS MI LANG BA DE NYID RNAM PAR RTOG PA
THAMS CAD SPANG BA'I PHYIR, MYA

@134B NGAN LAS 'DAS PA LAGS TE DNGOS PO GZHAN DU GYUR PA MA YIN
NO, ,DE LTAR BYAS NA, RNAM PAR RTOG PA MA GTOGS PAR, ,'KHOR BA
NAM YANG YOD PA MIN, ,ZHES BYA BA LA SOGS PA DANG SHIN TU MTHUN
PA YIN NO, ,DE BAS NA THABS MA YIN PA LA ZHUGS PA DE DAG NI NYAM
THAG PAR 'GYUR

TE; THABS MA YIN PA LA ZHUGS PA DE DAG NI 'JIGS PAR BCAS PA DANG
NYE BA'I LAM DU 'GRO BA BZHIN DU DKA' BA DANG, YUN RING POR 'JIGS
PA MED PA DANG, MYA NGAN LAS 'DAS PA'I GRONG KHYER DU PHYIN PAR
MI 'GYUR RO, ,GANG GI PHYIR DE LTAR KHYAB PAR BYA BA BSAM GYIS MI
KHYAB PA

STE; DE'I SLAD DU BSAM GYIS MI LANG BA STONG PA NYID LA THA DAD
PA SO SO'I SKYE BO DANG, RDZOGS PA'I SANGS RGYAS LA SOGS PAR DBYE
BA MA MCHIS SO, ,MYA NGAN LAS 'DAS PAR ZHUGS PA YIN PAR BRTAG PAR
BYA BA YANG YIN NO ZHES BYA BA LHAG MA'O, ,BDE BAR GSHEGS PAR
KHAS LEN

PA DAG YIN NA GANG DAG 'DI SKAD DU 'DI DAG NI SO SO'I SKYE BO'I
CHOS 'DOD CHAGS LA SOGS PA DANG DE DAG LA SOGS PA 'DI DAG NI
'PHAGS PA'I CHOS RNAMS SO ZHES KHA CIG JI LTAR YANG DAG PA NYID
YIN PAR RTOGS PAR BYED PAR 'GYUR, DE BAS NA BCOM LDAN 'DAS GANG
DAG 'DI SKAD DU

'DI DAG NI SO SO'I SKYE BO'I CHOS RNAMS SO ZHES BYA BA LA SOGS PA
GSUNGS SO, ,DE NI 'DI SKAD BSTAN TE, DE DAG NI LOG PAR RNAM PAR
RTOG PA KHO NA YIN TE DNGOS PO THAMS CAD LA KHYAB PAR BYED PA NI
GSAL BAR RTOGS PA DANG, LUNG GIS SHES PAR BYA BA YIN DU ZIN GYIS
KYANG PHYIN CI LOG

TU MNGON PAR ZHEN PA YIN PA'I PHYIR RO, ,DE DAG LA 'DI SKAD BRJOD
PAR BYA STE, YANG DAG PA'I YE SHES LA SOGS PA YON TAN PHUN SUM
TSOGS PA THAMS CAD NI DGE BA'I BSHES GNYEN LA RAG LAS PA YIN PAS
DGE BA'I BSHES GNYEN SANGS RGYAS DANG BYANG CHUB SEMS DPA' LA
SOGS PA RNAMS

LA BSNYEN BKUR GYIS SHIG DANG, DE NAS PHYIS 'DI DAG NI SO SO'I
SKYE BO'I CHOS RNAMS SO, ,'DI DAG NI 'PHAGS PA'I CHOS RNAMS SO
ZHES KUN RDZOB KYI BDEN PA DANG DON DAM PA'I BDEN PA YUL RNAM PAR
DBYE BA SHES PAR 'GYUR RO, ,GAL TE DGE BA'I BSHES GNYEN LA BRTEN
PAS

@135A *, ,RNAM PAR RTOG PA 'DI DAG SPONG BA YIN NA DGE BA'I BSHES
GNYEN NI DPAG TU MED PA GRANGS MED PA LA BSNYEN BKUR BYAS PA
KHYOD KYIS 'DI LTA STE, SEMS CAN THAMS CAD KYI MCHOG DE BZHIN
GSHEGS PA YIN PA DANG, DE BZHIN DU BSAM GYIS MI KHYAB PA'I

CHOS DANG LDAN PA DANG, NYAN THOS RNAMS RNAM PAR 'DUL BAR MDZAD
PA DANG, BSOD NAMS KYI ZHING DAM PA YIN PAR RNAM PAR RTOG PA GANG
YIN PA 'DI DAG CI'I PHYIR SNANG SNYAM DU KHA CIG DOGS PA LA, DE'I
LAN GO RIMS BZHIN DU GDAB PA'I PHYIR, 'JAM DPAL KHYOD DE BZHIN
GSHEGS

PA SEMS CAN THAMS CAD KYI MCHOG TU 'DOD DAM ZHES BYA BA LA SOGS
PA GSUNGS SO, ,JI TZAM DU 'BRAS BU THOB PAR STON PA LA BDAG GI
RNAM PAR RTOG PA 'DI NI KUN RDZOB KYI LAM GYI RJES SU 'BRANGS PA
YIN GYI YANG DAG PA NYID DU MNGON PAR ZHEN PA NYID NI MA YIN NO
ZHES BSTAN PA'I PHYIR, GAL

TE 'DI LA SEMS CAN DU YONGS SU GRUB PA 'GA' ZHIG MCHIS NA NI ZHES
BYA BA LA SOGS PA GSUNGS TE, SEMS CAN NYID NI DON DAM PAR YONGS
SU MA GRUB STE, CHOS DANG GANG ZAG LA BDAG MED PA YIN PA'I PHYIR
RO, ,DE LA LTOS NAS DE BZHIN GSHEGS PA MCHOG YIN PAR LTA GA LA
'GYUR

ZHES BYA BA'I THA TSIG GO, ,GAL TE BSAM PA'I CHOS DANG LDAN PA
'GA' ZHIG MCHIS NA NI ZHES BYA BA 'DI LA YANG CHOS DANG GANG ZAG
LA BDAG MED PA KHO NA'I CHOS DANG CHOS CAN DE DANG LDAN PA 'AM,
'THOB PA'I NGO BO 'AM, 'BREL PA'I NGO BO MED PA'I PHYIR BSAM PA'I
CHOS DANG LDAN PA

'GA' YANG YOD PA MA YIN NA DE LA LTOS NAS DE BZHIN GSHEGS PA BSAM
GYIS MI KHYAB PA'I CHOS DANG LDAN PA NYID DU LTA GA LA 'GYUR ZHES
DGONGS PA'O, ,BCOM LDAN 'DAS GAL TE LA LA ZHIG BSAM GYIS MI KHYAB
PA'I DBYINGS 'DUL BAR 'GYUR NA NI ZHES BYA BA NI 'DI LTAR 'DUL BA
NI

SKYON RNAMS DANG BRAL BA DANG, YON TAN RNAMS 'BYUNG BAR BYED
PA'O, ,NYAN THOS ZHES BYA BA DE DAG 'DUL BAR BYED PA DE LAS MA
GTOGS PA GZHAN BSAM GYIS MI KHYAB PA YOD PA MA YIN TE, 'DI LTAR
'DOD CHAGS LA SOGS PA'I SKYON GANG DAG YIN PA DE DAG RANG GI
NGANG GIS RNAM PAR

@135B ZHIG PA NI BTUL BA MA YIN NO, ,YON TAN GANG DAG YIN PA
GNYEN PO GOMS PA YANG RANG BZHIN GYIS RNAM PAR DAG PAR 'GYUR BA
STE, DE DAG KYANG SNGON MA DUL BA MA YIN NA JI LTAR BTUL BA ZHES
BYA, DE BAS NA SNGON SMA MA PHAB PA'I 'DU BYED RNAMS LA GCIG POR
MNGON PAR ZHEN NAS

BYIS PA YANG DAG PA MA YIN PA MTHONG BA RNAMS KYI MI BDEN PA'I
BLOS BTUL LO SNYAM PA'I THA SNYAD 'JUG PA YIN PAS BDAG LA NI NYAN
THOS RNAMS DE BZHIN GSHEGS PAS BTUL LO SNYAM DU RNAM PAR RTOG PA
MCHIS PA MA LAGS SO, ,GZHAN YANG SKYOB PA'I RNAM PAR MI RTOG PA'I
DBANG TZAM

KHO NAS BTUL BA GRUB PAR 'GYUR TE, DE BAS NA BTUL LO SNYAM PA'I
THA SNYAD 'JUG PA YIN GYI, BCOM LDAN 'DAS NI DE DAG 'DUL BAR LAN
'GA' YANG MDZAD PA MA YIN NO, ,DE BAS KYANG BDAG NI DE BZHIN
GSHEGS PAS BTUL LO SNYAM DU MI SEMS SO, ,BCOM LDAN 'DAS

SANGS RGYAS 'BYUNG BA NI GANG LA YANG PHAN PA 'AM, GNOD PAR YANG
NYE BAR GNAS PA MA LAGS SO ZHES BYA BA LA PHAN PA NI YON TAN GYI
TSOGS SO, ,GNOD PA NI SKYON GYI TSOGS SO, ,NYE BAR GNAS PA NI
'JUG PA DANG BLO SNGON DU BTANG STE BYED CES BYA BA'I BAR DU YIN
NO, ,DE CI'I

SLAD DU ZHE NA ZHES BYA BA NI GAL TE 'GA' LA YANG PHAN PA DANG
GNOD PA GNYIS BYED PAR NYE BAR GNAS PA MA YIN NA, DE JI LTAR SO
SO'I SKYE BO LA BSAM PA'I CHOS DANG LDAN PA RNAMS BSAL NAS NYAN
THOS LA SOGS PA LA BSAM GYIS MI KHYAB PA'I CHOS DANG LDAN PAR
SGRUB PAR MDZAD CES BYA BA'I

THA TSIG GO, ,DE NYID BRDZUN PA YIN NO ZHES BSTAN PA'I PHYIR, 'DI
LTAR DBYINGS 'DI NI GNAS PA NYID DANG ZHES GSUNGS TE, SO SO'I
SKYE BO'I GNAS SKABS NA YANG GNAS PA NYID DO ZHES DGONGS PA'O,
,DBYINGS 'DI NI MA 'DRES PA NYID DE ZHES BYA BA NI BSAM PAR BYA
BA'I CHOS DANG LDAN

PA DANG MA 'DRES PAR GYUR PA STE DUS THAMS CAD DU DBYINGS DE LTA
BU YIN PA'O, ,DBYINGS DE GANG YIN ZHE NA, 'DI LTA STE BSAM GYIS
MI KHYAB PA'I DBYINGS LAGS PA'I SLAD DU'O ZHES GSUNGS TE, STONG
PA ZHES BYA BA'I THA TSIG GO, ,DE NYID KYI PHYIR, DBYINGS DE LA
NI NYAN THOS THA DAD PA

@136A *, ,NAS SO SO'I SKYE BO THA DAD PA'I BAR DU MI DMIGS TE KUN
KYANG NGO BO NYID DE TZAM DU MNYAM PA'I PHYIR RO, ,DBYE BA RNAM
PAR GZHAG PA NI DRI MA SPANGS PA DANG, MA SPANGS PA'O, ,BAR DU
ZHES SMOS PAS NI BYANG CHUB SEMS DPA' DANG, RANG RGYAL BA DANG,
RDZOGS PA'I

SANGS RGYAS RNAMS GZUNG NGO, ,BCOM LDAN 'DAS DNGOS PO MA MCHIS PA
NYID KYI SLAD DU ZHES BYA BA 'DI LA GZUNG BA LA SOGS PA'I RNAM
PAR RTOG PA'I DNGOS PO YOD PA MA YIN PAS DE BZHIN GSHEGS PA NI
DNGOS PO MED PA'O, ,DE'I DNGOS PO NI DNGOS PO MED PA NYID DO, ,DE
BAS NA DNGOS PO MED PA

NYID KYI PHYIR DE BZHIN GSHEGS PA NI RANG LA YOD PA'I BSOD NAMS
KYI ZHING DANG GZHAN YIN TE, DE NI DE'I NGO BO YIN PA'I PHYIR RO,
,GTAN TSIGS DE'I SLAD DU DE NI THAMS CAD PAS LHAG PAR BSOD NAMS
KYI ZHING BLA NA MA MCHIS PA'O, ,'DI'I PHYIR YANG BLA NA MED PA
YIN TE, SHIN TU SBYANGS PA YIN

PA'I PHYIR DANG, YUN RING POR GNAS PA'I PHYIR DANG, 'BRAS BU MI
NYUNG BA RAB TU SBYIN PA'I PHYIR RO, ,DE DAG NYID GO RIMS BZHIN
DU BSTAN PA'I PHYIR DE NI ZHING GANG BA MA LAGS ZHES BYA BA LA
SOGS PA GSUNGS TE, SKYON RNAMS KYIS GANG BA MA LAGS, YON TAN
RNAMS KYIS MA GANG BA YANG MA LAGS PA'O, ,

BCOM LDAN 'DAS YANG DE LA CHOS GANG YANG DAG PAR 'GRUB PAR MI
'GYUR ZHES BYA BA NI NYON MONGS PA'I BAG CHAGS KYANG NGO, ,BAS
PAR MI 'GYUR ZHES BYA BA NI 'JIG RTEN SA'I YON TAN DANG MYA NGAN
LAS 'DAS PA YANG NGO, ,DE LA SA BON BTAB PA NI RNAM PAR MI 'PHEL
ZHING YONGS SU MI 'GRIB BO ZHES BYA

BA LA; DE LA ZHES BYA BA NI YUL DE LA'O, ,SA BON NI DE LA DMIGS
PA'I DGE BA STE, RANG GI RGYUD LA DGE BA'I SA BON BZHAG CING YOD
PA'I THA TSIG GO, ,GAL TE 'GRIB PA MED CING 'PHEL BA MED NA 'O NA
NI 'BRAS BU MNYAM PAR 'GYUR RO, ,DE LTA NA YANG KHYAD PAR DU
'PHAGS PA MED PA'I

PHYIR BLA NA MED PA NYID MA YIN PAR 'GYUR RO ZHES DOGS NAS, 'JAM
DPAL KHYOD KYIS CI LAS BSAMS TE, ZHING DE LA SA BON BTAB PA ZHES
BYA BA LA SOGS PA BKA' STZAL TO, ,BCOM LDAN 'DAS 'DI LTAR ZHING
DE NI ZHES BYA BA LA SOGS PA NI BRJOD PAR BZHED PA STON PA YIN
NO, ,BSAM

@136B GYIS MI KHYAB PA ZHES BYA BA NI LHAG MA MED PA'O, ,'DI SKAD
BSTAN TE, YUL BSAM GYIS MI KHYAB PA LA SA BON BTAB PA NI 'BRAS BU
BSAM GYIS MI KHYAB PA NYID DU 'GYUR TE, 'BRAS BU NI RGYU DANG
'BRAS BU MTHUN PA'I PHYIR RO, ,DE LA 'BRAS BU BSAM GYIS MI KHYAB
PA YANG SANGS RGYAS

NYID YIN LA, DE YANG 'GRIB PA MED CING 'PHEL BA MED DE, BLA NA
MED PA YIN PA'I PHYIR RO, ,DE BAS NA SA BON YANG 'BRAS BU'I SGO
NAS 'GRIB PA MED PA DANG 'PHEL BA MED PA ZHES BSHAD DO, ,DES NA
DE'I TSE SANGS RGYAS KYI MTHUS ZHES BYA BA LA SOGS PA NI SGRO
'DOGS PA DANG SKUR PA 'DEBS

PA DANG BRAL BA'I CHOS KYI RNAM GRANGS KYI CHE BA'I BDAG NYID
STON PAR BYED PA YIN NO, ,SA CHEN PO RNAM PA DRUG TU G-YOS PAR
GYUR TO ZHES BYA BA NI LAS BYED PA'I BYE BRAG YIN TE, RNAM PA
DRUG NI RAB TU G-YO BA DANG, MTHO BA DANG, DMA' BA DANG, SGRA
'BYIN PA DANG, 'GUL BA DANG,

'KHRUG PA'O, ,LEN PA MED PAR ZAG PA RNAMS LAS SEMS RNAM PAR GROL
LO ZHES BYA BA NI PHRA RGYAS YOD PA MA YIN PAS KUN NAS DKRIS PA
LAS RNAM PAR GROL BA ZHES BYA BA'I THA TSIG GO, ,CHOS KYI MIG
SKYES PA NI BDEN PA RTOGS PA SKYES PA STE, SHES RAB GANG GIS GANG
ZAG

LA BDAG MED PA LA SOGS PA'I CHOS RNAMS MTHONG BA NI CHOS KYI MIG
CES BYA'O, ,CHOS SMOS PA NI SHA'I MIG RNAM PAR GCAD PA'I DON TE,
DE NI LUNG DU MA BSTAN PA YIN NO, ,'DIR NI CHOS KYI BDAG NYID DGE
BA ZHES BYA BA'I THA TSIG GO, ,MIG DANG GSAL BA DANG SNANG BA
DANG

SHES RAB DANG, YE SHES BYA BA RNAMS THA DAD PA MA YIN NO, ,CHOS
LA ZHES BYA BA NI SDUG BSNGAL LA SOGS PA 'PHAGS PA'I BDEN PA LA
BYA'O, ,MIG DE YANG RDUL DANG BRAL BA YIN TE, 'DOD CHAGS LA SOGS
PA'I RDUL MED PA'O, ,DE NYID KYI PHYIR DRI MA MED PA YIN TE, 'DOD
CHAGS

LA SOGS PA'I DRI MA DANG BRAL BA'I PHYIR RO, ,'DI YANG TSIG SNGA
MA NYID RNAM PAR 'BYED PA'O, ,YANG LTA BA'I NGO BO'I RDUL DANG
BRAL BA'I DBANG DU BYAS PA NI TSIG SNGA MA YIN NO, ,LTA BA MA YIN
PA'I NGO BO'I DRI MA MED PA LA DGONGS PA NI PHYI MA YIN NO, ,CHOS
GOS PHRAG PA GCIG LA

@137A *, ,GZAR NAS ZHES BYA BA NI CHOS GOS ZLUM POR GYON PA BTANG
NAS PHRAG PA G-YON PA LA GZAR ZHES BYA BA'I THA TSIG GO, ,'DI
PHRAG PA GCIG TU ZHES TSIG RNAM PAR SBYAR RO, ,'DI'I RGYU GANG
LAGS RKYEN GANG LAGS ZHES BYA BA NI RNAM GRANGS YIN TE, JI LTAR
GZHAN

DAG NAS, YANG DAG PA'I LTA BA SKYED PA'I RGYU GNYIS, RKYEN GNYIS
TE, GZHAN GYI SGRA DANG, NANG GI TSUL BZHIN YID LA BYED PA'O ZHES
GSUNGS PA LTA BU'O, ,LHA LA SOGS PA'I MTHU YONGS SU SPANG BA'I
PHYIR RGYU GANG LAGS ZHES GSUNGS SO, ,'DI SNGON GYI SANGS RGYAS
BCOM LDAN 'DAS

RNAMS KYIS KYANG ZHES BYA BA NI BCOM LDAN 'DAS 'OD SRUNGS LA SOGS
PAS SO, ,GZHAN DAG NA RE 'DIS CHOS KYI RNAM GRANGS SANGS RGYAS
KYI LAM STON PAR BYED PA'I PHYIR DE BZHIN DU THOG MA MED PA'I DUS
CAN NO ZHES 'CHAD PA DE NI RIGS PA MA YIN TE, YUL DE NI KUN RDZOB
TU YANG THOG MA MED PA

NYID MED PA'I PHYIR TE, 'CHAGS PA'I SNGA ROL NA MED PA'I PHYIR
RO, ,DE BAS NA 'PHAGS PA SH'A RI'I BUS CHOS KYI RNAM GRANGS KYI
CHO 'PHRUL DANG, BSAM GYIS MI KHYAB CING DPE MED PA'I 'BRAS BU
TSE 'DI LA 'THOB PA DMIGS NAS 'PHAGS PA 'JAM PA'I GSUNG LA GUS PA
SKYES TE SHIN TU

BSTOD PA'I CHED DU BCOM LDAN 'DAS 'JAM DPAL 'DI NI BSAM GYIS MI
KHYAB PA'I DPAL LO ZHES DE SKAD GSOL TE, BSAM GYIS MI KHYAB PA NA
LHAG PA MED PA'O, ,DPAL NI 'JIG RTEN LAS 'DAS PA'I YON TAN SHES
RAB LA SOGS PA'I 'BYOR PA STE, DE 'DI LA YOD PA'I PHYIR RO, ,

DE CI'I SLAD DU ZHE NA ZHES RGOL BA'I BSAM PA NI 'DI YIN TE,
RGYUD GZHAN LA YOD PA'I YON TAN PHUN SUM TSOGS PA DE JI LTAR
KHYOD KYIS RTOGS PAR NUS, 'DI LTAR RE ZHIG KHYOD KYIS SEMS KYI
RNAM GRANGS SHES PA'I MNGON PAR SHES PA NI 'DI LA MNGON SUM DU
'JUG PAR NUS PA MA YIN

BDAG MED PA GNYIS KHONG DU CHUD PAS SHIN TU SHES RAB KYI DBANG PO
RNO BA YIN PA'I PHYIR DANG, BDE BAR GSHEGS PA'I GO 'PHANG DANG
NYE BA YIN PA'I PHYIR RO, ,SA DANG DBANG PO GANG ZAG GANG 'DAS
DANG, ,ZHIG DANG MA SKYES DE DAG RTOG PA MED, ,CES GSUNGS PA YIN
NO, ,YUL 'DI LTA

@137B BU LA RJES SU DPAG PA 'JUG PA YANG MED DE, 'DI LTAR GZHAN
GYI SKYON DANG YON TAN RTOGS PA NGES PAR BYA BA LA RTAGS YOD PA
MA YIN TE, DE NI SEMS KYI CHOS YIN PA NYID KYIS DBANG PO'I YUL
LAS 'DAS PA'I PHYIR RO, ,RANG GI LUS DANG NGAG GI THA SNYAD LA
RJES SU DPOG NA YANG THA

SNYAD NI SKYES BU'I 'DOD PA TZAM LA BRTEN TE 'JUG PA YIN PAS DE
GZHAN DU BYA BAR YANG NUS PA MA YIN NO, ,SEMS LA SHIN TU RNAM PAR
MA NGES PA 'DOD PA DANG BRAL BA KHYOD 'DRA BAS NI GZHAN GYIS
BRJOD PAR SHIN TU NUS PA MA YIN NO ZHE NA, 'DI'I LAN DU, 'DI LTAR
'DI'I SPOBS PA GANG

DANG GANG LAGS PA'I SPOBS PA DE DANG DE NYID BSAM GYIS MI KHYAB
PA NYID LAGS SO ZHES BYA BAS 'DI SKAD BSTAN TE, TSIG KHYAD PAR
CAN GYI RGYU NI RGYUD GZHAN LA YOD PA'I YON TAN GYI BYE BRAG
RTOGS PA YIN LA, TSIG KHYAD PAR CAN DE YANG TSAD MA DANG LDAN
PA'I DON STON PAR BYED PA NYID KYIS

SMRA BA POS YANG DAG PAR RTOGS PA DANG, PHYIN CI MA LOG PAR
MTHONG BA'I MCHOG DANG, GZHAN GYI DON GYI RJES SU 'BRANG BA'I
BSAM PA RTOGS PAR BYED PA YIN NA, TSIG LA 'DIR SHIN TU MI 'THAD
PA CI YOD, BCOM LDAN 'DAS KYIS KYANG BRJOD PAR BYA BA'I LHAG MA
LUS PAR GZIGS

NAS GDAMS NGAG GI GTAM GYI RGYUD MI GCAD PA'I PHYIR GLENG SLONG
BA MDZAD PA NI, DGE SLONG SHAR DVA TI'I BUS TSIG JI SKAD SMRAS PA
DE DE BZHIN TE ZHES BYA BA LA SOGS PA YIN NO, ,'PHAGS PAS KYANG
DE KHO NA NYID BRJOD PA'I PHYIR BTZUN PAS SMRAS PA SEL BAR MDZAD
PA NI, BCOM LDAN 'DAS BSAM

GYIS MI KHYAB NA SPOBS PAR MI 'GYUR RO ZHES BYA BA LA SOGS PA YIN
NO, ,DGONGS PA NI 'DI LTA STE SPOBS PA DE DAG THAMS CAD NI BSAM
GYIS MI KHYAB PA NYID DO ZHES BYA BAS CI BSTAN PAR 'GYUR ZHE NA,
CI BSAM GYIS MI KHYAB PA'I BDAG NYID GZUNG BA'I RNAM PAR SNANG
NGAM, 'ON TE CI GNYIS SU

MED PA NYID BSAM GYIS MI KHYAB PA'I BDAG NYID DU SKYE 'AM, CI
NANG DU BRJOD PA'I NGO BO DANG LDAN PA'I PHYIR 'DI BSAM GYIS MI
KHYAB PA YIN NO ZHES GNYIS SU 'BYUNG BA YIN, BTZUN BAS BDAG LA
SMRAS PAR GYUR PA DE GZHAN DAG LAS BYE BRAG CI YOD CES DGONGS
PA'O, ,'DI SNYAM DU

@138A *, ,DGONGS TE, SGRA DANG DE'I DON MTHA' DAG NI BSAM PAR BYA
BAR 'GYUR TE, DE GNYIS RNAM PAR RTOG PA'I SHES PA'I YUL YIN PA'I
PHYIR RO, ,DE DAG NI MI RIGS PAR SMRAS PA MA YIN NAM, GANG BSAM
GYIS MI KHYAB PA MA LAGS PA NI CI YANG MA MCHIS

SO; ,DE NYID KYI PHYIR, BCOM LDAN 'DAS SGRA THAMS CAD NI BSAM
GYIS MI KHYAB PA STE ZHES GSUNGS TE, SGRA SMOS PAS DE'I DON YANG
MTSON PAR BYED PA YIN NO, ,'DI SNYAM DU DGONGS TE, SGRA DANG DON
DE GNYIS NI PHYI'I GZUGS KYI NGO BO GSAL BA'I BDAG NYID DAM,
SPYI'I

NGO BO'AM, BLO LA SNANG BA'I MTSAN NYID CIG YIN GRANG NA, DE DAG
NI DON DAM PAR RNAM PAR RTOG PA'I SHES PA'I YUL DU MI 'GYUR TE,
THAMS CAD LAS KYANG, GSAL BA GNYIS SU MI 'GYUR TE, ,GZHAN DU 'GRO
BAR SNANG BA YIN, ,SHES PA DAG LAM GTOGS PAR, ,

JI LTAR DON GZHAN 'GRUB PAR 'GYUR, ,DE BAS LOG PAR RNAM RTOG
PA'I, ,SGRA DON 'DI KUN RNAM PAR NGES, ,BAG CHAGS LAS BYUNG THOG
MA MED, ,RANG GI BSAM LAS RNAM PAR LOG ,CES 'BYUNG NGO, ,PHYOGS
GSUM PA SEL BA NI BSAM GYIS MI KHYAB PA NYID KYI

SGRA NI BSTAN PAR MI NUS SO ZHES BYA BA YIN TE, BSAM GYIS MI
KHYAB PA NYID CES BYA BA NI BSAM GYIS MI KHYAB PA'I NGO BO'O,
,SGRA ZHES BYA BA NI SGRA'I DON LA BYA STE, SGRA'I RNAM PA'I RJES
SU 'BRANG BA'I PHYIR SGRA'I DON LA SGRA ZHES GSUNGS SO, ,SGRA'I
DON MED DU ZIN KYANG RANG BZHIN LA GO

'GAL BA CI YOD CE NA, SGRA MA LAGS PA YANG ZHES GSUNGS TE, SGRA'I
DON MA LAGS PA YANG BSTAN PAR MI NUS SO, ,BRJOD PAR MI NUS SO
ZHES BYA BA'I THA TSIG GO, ,DON NI 'DI YIN TE NANG DU BRJOD PA
YANG JI LTAR DE'I SPYI'I RNAM PA'I SGRA'I DON NYID DU RANG GI
RNAM PA LA MNGON PAR

ZHEN PA DE BZHIN DU 'DI YANG YOD PA MA YIN TE, JI LTA BA BZHIN DU
MNGON PAR ZHEN PA DANG LDAN PA'I PHYIR DANG, DE KHO NA NYID JI
LTA BA BZHIN DU MNGON PAR MA RTOGS PA'I PHYIR RO, ,DE NAS YANG
BTZUN PA'I DGONGS PA NI 'DI LTA STE, GANG GI PHYIR 'DI NI BSAM
GYIS MI KHYAB PA'I TING NGE

@138B 'DZIN LA SNYOMS PAR 'JUG GO, ,SO SO'I SKYE BO LA SOGS PA NI
MA YIN NO, ,DE BAS NA 'DI NYID RE ZHIG DE TZAM GYIS BSAM GYIS MI
KHYAB PA SPOBS PA LAGS SO ZHES BSHAD DO ZHE NA, DE'I PHYIR BCOM
LDAN 'DAS KYIS BKA' STZAL PA, 'JAM DPAL KHYOD BSAM GYIS MI

KHYAB PA'I TING NGE 'DZIN LA SNYOMS PAR 'JUG GAM ZHES GSUNGS SO,
,DE NYID KYANG SPONG BAR BYED PA NI BCOM LDAN 'DAS DE NI MA LAGS
TE ZHES BYA BA YIN NO, ,'DI NYID RNAM PAR 'BYED PA NI BSAM GYIS
MI KHYAB PA'I TING NGE 'DZIN LA BDAG SNYOMS PAR MI 'JUG GO ZHES
BYA BA YIN NO, ,

DE CI'I SLAD DU ZHE NA ZHES BYA BA NI DES RAB TU PHYE BA YIN NA
JI LTAR DE LA SNYOMS PAR MI 'JUG CES BSAMS PA'O, ,LAN DU BCOM
LDAN 'DAS 'DI LTAR BDAG NYID BSAM GYIS MI KHYAB PA'I TING NGE
'DZIN LAGS PA'I SLAD DU'O ZHES BYA BA YIN NO, ,GONG DU TING NGE
'DZIN GYI SGRA SMOS PA

DER YANG 'DI'I DON GYIS KHONG NAS DBYUNG BAR BYA'O, ,'DI LTAR
'GYUR TE, BCOM LDAN 'DAS GAL TE BDAG BSAM DU RUNG BA LAGS NA NI
BDAG BSAM GYIS MI KHYAB PA'I TING NGE 'DZIN LA SNYOMS PAR 'JUG
GO, ,BSAM GYIS MI KHYAB PA'I TING NGE 'DZIN LAS LOGS SHIG NA YOD
NA

ZHES BYA BA'I THA TSIG GO, ,DON 'DI YANG YOD PA MA YIN TE, 'DI
LTAR BCOM LDAN 'DAS BSAM DU MA MCHIS PA'I TING NGE 'DZIN ZHES
BGYI BA DE NI BSAM DU MA MCHIS PA, BSAM GYIS MI KHYAB PA BSAM
GYIS MI LANG BA LAGS TE GANG GI PHYIR BSAM DU MA MCHIS TE BSAM PA
LAS

'DAS PA DE BAS NA DON BSAM GYIS MI LANG BA LAGS SO, ,BRJOD PA
TZAM DU TING NGE 'DZIN SMOS SO, ,DE BAS NA JI LTAR BDAG BSAM GYIS
MI KHYAB PA'I TING NGE 'DZIN LA SNYOMS PAR 'JUG PAR BGYI STE,
LOGS SHIG NA MI SRID PA'I PHYIR MI BGYID DO, ,GANG GI TSE RNAM
PAR

SHES PA NYID KYI SKAD CIG MA GCIG LA GNYIS SU MED PA BSAM GYIS MI
KHYAB PA'I TING NGE 'DZIN GYI NGO BO DANG LDAN PA SKYE BA DE LA
YANG DAG PAR SNYOMS PAR 'JUG PA PO DANG, SNYOMS PAR 'JUG PA DANG,
SNYOMS PAR 'JUG PAR BYA BA DAG MED PA YIN NA, DE'I TSE JI LTAR
BDAG BSAM

@139A *, ,GYIS MI KHYAB PA'I TING NGE 'DZIN LA SNYOMS PAR 'JUG
PA'AM, SNYOMS PAR ZHUGS PA'AM, SNYOMS PAR 'JUG PAR 'GYUR BA YIN,
KHA CIG LAS BSAM PA LAS 'DAS PA, BSAM BYA MED PA, BSAM GYIS MI
KHYAB PA ZHES 'BYUNG STE,

DE'I DON YANG 'DI YIN TE, BSAM PAR BYA BA'I NGO BO 'DI LAS 'DAS
PAS BSAM PA LAS 'DAS PA YIN NO, ,DE NYID KYI PHYIR BSAM BYA MED
PA YIN TE, BSAM BYAR 'OS PA MA YIN PA'O, ,GSUM PA NI MJUG SDUD
PA'I TSIG YIN NO, ,GAL TE DE LTAR NA BDAG NI BSAM

GYIS MI KHYAB PA'I TING NGE 'DZIN LA SNYOMS PAR 'JUG GO SNYAM PA
'DI JI LTAR 'BYUNG BAR 'GYUR ZHE NA, DE'I PHYIR GSUNGS PA, DE LTA
LAGS KYIS KYANG BCOM LDAN 'DAS BDAG BSGOM PA KHYAD ZHUGS PA THOB
PA'I SNGON ROL LAS DANG PO PA THOG MA BRTZON PA'I TSE NA 'DI
SNYAM DU ZHES

BYA BA LHAG MA'O, ,DE JI LTA BU ZHE NA, BSAM GYIS MI KHYAB PA'I
TING NGE 'DZIN LA SNYOMS PAR 'JUG GO SNYAM DU DE LTAR BSAMS PAR
GYUR TO, ,BDE BAR GSHEGS PA'I GO 'PHANG 'DOD PAS MNGON DU BYA'O
SNYAM MO, ,DE BSAM PA DE CI MED DAM ZHE NA, GSUNGS PA, BCOM

LDAN 'DAS DA LTAR NI BDAG BSAM GYIS MI KHYAB PA'I TING NGE 'DZIN
'DI LA SNYOMS PAR 'JUG GO SNYAM DU YANG PHYIR YANG DE LA SEMS PA
KUN TU 'BYUNG BA MA MCHIS SO, ,'DIR SNGAR DPE BSTAN PAS LAN GDAB
PA'I PHYIR RO, ,BCOM LDAN 'DAS 'DI LTA STE DPER NA ZHES BYA BA LA

SOGS PA GSUNGS SO, ,'PHONG GI SLOB DPON NI 'PHEN MKHAS PAR GYUR
PA'O, ,DE SNGON LAS DANG PO PA'I SA NI SLOB PA'I TSE BSAM PA 'DI
SNYAM DU BDAG GIS 'BEN SBOM POR GYUR PA BA LANG GI PHUR PA DAG LA
PHOG PAR BYA'O SNYAM DU SEMS SO, ,BA LANG GI PHUR PA ZHES BYA BA
NI PHUR PA

GANG LA BA LANG DAG 'DOGS PA'O, ,'PHONG GI SLOB DPON DE GANG GI
TSE SKRA'I NYAG MA PHRA MO LA PHOG PAR GYUR PA DE'I TSE 'PHONG GI
SLOB DPON DE YANG BSAM PA 'DI SNYAM DU BDAG GIS BA LANG GI PHUR
PA DAG LA PHOG PAR BYA'O SNYAM DU SEMS PA MI 'BYUNG NGO, ,CI'I
PHYIR MI 'BYUNG ZHE NA,

@139B 'DI LTAR DE SKRA LA PHOG PAR LEGS PAR LOBS PA'I SLAD DU'O,
,SKRA NYAG MA PHRA MO LA PHOG PAR MKHAS NA BA LANG GI PHUR PA LA
PHOG PA LTA SMOS KYANG CI DGOS ZHES BYA BA'I THA TSIG GO, ,CI STE
GOMS PA MCHOG TU GYUR MA THAG TU GANG GI TSE 'PHONG GI SLOB DPON
DE SKRA LA PHOG

PAR 'TSAL ZHING 'DOD PA DE'I TSE BSGRIM MI 'TSAL BAR 'BAD PA MED
PAR SKRA LA PHOG PAR 'GYUR TE, SKRA LA PHOG PAR GOMS PA'I PHYIR
RO, ,BCOM LDAN 'DAS DE BZHIN DU BDAG SNGON NI ZHES BYA BA LA SOGS
PAS NI DON LA DPE'I DON SBYOR BAR BYED PA YIN NO, ,GANG GI TSE
BDAG

GIS RIM GYIS RNAM PAR RTOG PA 'PHROS PA MTHA' DAG BSAL TE TING
NGE 'DZIN DE LA SNYOMS PA ZHUGS PAR GYUR NAS TING NGE 'DZIN 'DIS
TING NGE 'DZIN 'DI'I NGO BOS GNAS PA DE'I TSE BDAG SLAR YANG TING
NGE 'DZIN 'DI LA BSAM PA 'DI SNYAM DU TING NGE 'DZIN 'DIS GNAS
PAR BGYI'O

SNYAM DU MI SEMS SO, ,SLAR YANG ZHES BYA BA YANG CI STE SHIN TU
BSGOMS PAR MA GYUR BA'I TSE SNGON NI BYUNG LA, DA NI MNGON PAR
ZHEN PA MI 'BYUNG BA DE CI'I SLAD DU ZHE NA, 'DI LA DE'I BSAM PA
ZHUGS NAS DE 'PHEL NA GO DE'I BSAM PA YANG 'PHEL BA'I RIGS SO
ZHES BSAMS

PA'O; ,'DI'I LAN NI GANG DANG GANG GI TSE TING NGE 'DZIN 'DIS
GNAS PA ZHES BYA BA LA SOGS PA YIN NO, ,TING NGE 'DZIN 'DIS GDAGS
SU MA MCHIS ZHES BYA BA NI RNAM PAR MI RTOG PA'I PHYIR TE, GNAS
PAR BYA'O ZHES BYA BA LA SOGS PAR 'DOGS PA'I RNAM PAR RTOG PA MED
PAS

NA GDAGS SU MA MCHIS PA'O, ,RNAM PAR RTOG PA DE MED PA YANG TING
NGE 'DZIN GYI NGO BO YIN PA'I PHYIR RO, ,BTZUN PAS ZIN PA NI SHIN
TU ZHI BA'I TING NGE 'DZIN GZHAN YOD PA'I PHYIR 'DI LA YID RTON
PA MED PAS RNAM PAR RTOG PA MI 'JUG GO SNYAM PA DE'I PHYIR, BCOM
LDAN 'DAS 'JAM

DPAL GZHON NUR GYUR PA NI BSAM GYIS MI KHYAB PA'I TING NGE 'DZIN
'DIS GNAS PA'I TSE 'DI LA YID MI RTON NA ZHES GSUNGS TE, 'DI LTAR
GDAGS SU MA MCHIS PA ZHES GSUNGS NA, 'DI NYID SHIN TU ZHI BA YIN
PAR MA RTOGS PA'I PHYIR, 'DI BAS CHES ZHI BA'I DNGOS PO

@140A *, ,GZHAN ZHIG YOD PAR MNGON NO ZHES SEMS CAN GZHAN ZHIG
SEMS PA'I NGOR BYAS TE, BCOM LDAN 'DAS BSAM GYIS MI KHYAB PA'I
TING NGE 'DZIN 'DI BAS CHES ZHI BA'I TING NGE 'DZIN GZHAN LTA MA
MCHIS SAM ZHES DRIS SO, ,RE ZHIG TSIG GI SKYON BZUNGS

BA NI BTZUN PA SHA RA DVA TI'I BU KHYOD KYIS BSAM GYIS MI KHYAB
PA'I TING NGE 'DZIN 'DI ZHI BA YIN PAR JI LTAR SHES ZHES BYA BA
YIN NO, ,BTZUN PA NI SHIN TU ZHI BA'I TING NGE 'DZIN GZHAN DRIS
PA MA YIN NAM, 'DI ZHI BA NYID DU KHAS BLANGS PA NI MA YIN NA
CI'I PHYIR DE SKAD DU BRGAL ZHE NA, 'DI

SNYAM DU SEMS TE, 'DI ZHI BA NYID YIN PAR RTOGS NA NI GZHAN SHIN
TU ZHI BA NYID YIN PAR DRI BA'I RIGS TE, 'DI LTAR 'DI YANG ZHI
BA'O, ,'DI YANG ZHI BA'O, ,ZHI BA 'DI GNYIS KYI NANG NA SHIN TU
ZHI BAR 'DUG PA YIN NO ZHES BYA BAS NI 'DI ZHI BA NYID DU NGES PA
DANG, GZHAN SHIN

TU ZHI BA YIN PAR 'DRI BAR RIGS SO, ,'DI NI ZHI BA NYID YIN PAR
NGES PAR RIGS PA MA YIN TE, BYANG CHUB SEMS DPA' RNAMS KYI TING
NGE 'DZIN NI NYAN THOS DAG GIS MNGON DU BYED PA MA YIN PA'I PHYIR
RO, ,DE LTAR TSIG GI SKYON BRJOD NAS, DA NI TING NGE 'DZIN GDAGS
SU MED

PA 'DI'I DON GSAL BAR BYED PA NI BTZUN PA SHA RADVA TI'I BU 'DI
SKAD DU BSAM GYIS MI KHYAB PA'I TING NGE 'DZIN 'DI BAS CHES ZHI
BA'I TING NGE 'DZIN GZHAN LTA MCHIS SAM ZHES 'DRI NA ZHES BYA BA
YIN NO, ,DE LA GSUNGS PA, BTZUN PA SHA RADVA TI'I BU GAL TE BSAM
GYIS MI KHYAB PA'I TING

NGE 'DZIN 'DI YOD CING DE BZHIN DU DMIGS NA NI DE'I TSE BSAM GYIS
MI KHYAB PA'I TING NGE 'DZIN 'DI BAS GZHAN CHES ZHI BA'I TING NGE
'DZIN GZHAN YOD PAR GYUR NA JI TZAM DU 'DI NYID RE ZHIG THOG MAR
YOD PA MA YIN TE, MED PA YIN PA'I PHYIR RO, ,DE NYID KYI PHYIR MI
DMIGS PA NI 'DI JI

LTAR ZHI BA NYID DU YOD PAR 'GYUR, GANG GIS NA 'DI BAS GZHAN CHES
ZHI BA BTZAL BAR BYA, 'DI YOD PA KHO NA MA YIN NAM, DE LTA MA YIN
TE, MED PA YIN NA CHOS LA BDAG MED PA MNGON PAR RTOGS PA MED PAR
THAL BAR 'GYUR BA'I PHYIR DANG, BYANG CHUB SEMS DPA' RNAMS

@140B GZHAN LAS SHIN TU KHYAD PAR DU RNAM PAR GZHAG PA'I RGYU
MTSAN MED PAR THAL BAR 'GYUR BA'I YANG PHYIR RO, ,DE BAS NA DMIGS
PA KHO NA YIN TE, DE LTA MA YIN NA YOD PA YANG MED PA DANG BYE
BRAG MED PAR THAL BAR 'GYUR BA'I PHYIR RO SNYAM DU SEMS PA LA,
'JAM DPAL

BSAM GYIS MI KHYAB PA'I TING NGE 'DZIN 'DI MED CING MI DMIGS PA
YIN PAR BRJOD DAM CI ZHES BYA BA DGONGS PA YIN NO, ,LAN NI BTZUN
PA SHA RADVA TI'I BU 'DI LTAR DE NI BSAM GYIS MI KHYAB PA'I TING
NGE 'DZIN TE ZHES BYA BA YIN TE, 'DI LA BSAM PAR BYA BA GZUNG BA
YOD PA MA YIN LA,

SEMS GZHAN GYIS BSAM PAR YANG NUS PA MA YIN NO, ,RANG LA SEMS
SHING 'DZIN PAR YANG 'OS MA YIN TE, DE BAS NA BSAM GYIS MI KHYAB
PA YIN NO, ,GTAN TSIGS GANG GIS DE LTAR YIN PA DE BAS NA BSAM
GYIS MI KHYAB PA'I TING NGE 'DZIN 'DI NI MED DE MI DMIGS PA'O
ZHES

KYANG STON TO, ,'DIR BSDUS PA'I DON NI 'DI YIN TE, TING NGE 'DZIN
NI SEMS RTZE GCIG PA LA BYA NA, DON DAM PAR SEMS KYI RTZE MO
DMIGS PAR GDAGS PA GZHAN CUNG ZAD KYANG YOD PA MA YIN NA, GANG
GIS 'DI RTZE GCIG PA'I TING NGE 'DZIN DU 'GRUB PAR 'GYUR, DE

BAS NA BRJOD PA TZAM KHO NAR ZAD DE, SPROS PA'I TSOGS DANG BRAL
BA GLO BUR DU G-YENG BA'I DRI MAS MA GOS PA RNAM PAR MI RTOG PA,
'GYUR BA MED PA DRI MA'I RNAM PAS DBEN PA GANG LA TING NGE 'DZIN
GYI MING DU GZHAG PA NI KUN RDZOB TU YOD PA YIN NO, ,'O NA SO
SO'I SKYE BO RNAMS

LA YANG TSUL DE LTA BUR BRJOD PA'I DNGOS PO GNAS PA YIN TE, DUS
THAMS CAD DU CHOS KYI DBYINGS NI 'GYUR BA MED PAR YONGS SU GRUB
PA'I PHYIR RO, ,DE BAS NA DE DAG KYANG BSAM GYIS MI KHYAB PA'I
TING NGE 'DZIN DANG LDAN PAR THAL BAR 'GYUR RO ZHE NA, DE LA 'DIR
RE ZHIG DE TZAM DU

BRJOD PAR 'DOD NAS BYIS PA RNAMS LA YANG BSAM GYIS MI KHYAB PA'I
TING NGE 'DZIN YOD PAR 'GYUR NA DE'I PHYIR CUNG ZAD KYANG MI 'DOD
PAR 'GYUR BA MA YIN PAR DGONGS NAS, DE LTA MOD KYI BTZUN PA SHA
RA DVA TI'I BU BSAM GYIS MI KHYAB PA'I TING NE 'DZIN ZHES BYA BA
LA SOGS PA

@141A *, ,GSUNGS SO, ,DE CI'I PHYIR ZHE NA ZHES BYA BA NI SHES PA
GNYIS LAS DBEN PA YIN ZHING SKABS KYI DNGOS PO YOD DU ZIN KYANG,
SEMS CAN 'GA' YANG TING NGE 'DZIN DANG LDAN PAR THAL BAR MI 'GYUR
BA MA YIN NAM, 'DI LTAR THAL MA THAG PA'I DON

GYI YON TAN YOD PA MA YIN NO SNYAM PA 'DI SEMS LA BZHAG NAS YANG
DE'I PHYIR RO, ,BSAM PA THAMS CAD NI ZHES BYA BA LA SOGS PA
GSUNGS TE, BSAM BAR 'OS PA BSAM BAR BYA BA THAMS CAD NI BSAM GYIS
MI KHYAB PA STE GZUNG BA MA YIN PA'O, ,DES NA CIR 'GYUR ZHE NA,

GANG BSAM GYIS MI KHYAB PA ZHES BYA BA NI BSAM BAR BYA BA'I DON
DANG BRAL BA'I PHYIR GZUNG BAS DBEN PA NYID YIN LA, DE NI BSAM
GYIS MI KHYAB PA'I TING NGE 'DZIN TE DNGOS PO GNAS PA ZHES BYA'O,
,DE BAS NA DE DAG GI CHA LAS SEMS CAN THAMS CAD KYANG BSAM GYIS
MI KHYAB PA'I

TING NGE 'DZIN THOB PAR RNAM PAR GZHAG PA 'GAL BAR MI 'GYUR RO,
,YANG 'JAM PA'I GSUNG LA DAD PA LHAG PAR SKYES PA RNAMS KYI DANG
BA BSKYED PA'I PHYIR, 'JAM DPAL KHYOD KYIS ZAB MO ZAB PA'I GNAS
'DI LTA BU 'DI DAG THAMS CAD BSTAN PA LEGS SO LEGS SO ZHES BYA BA

LA SOGS PA GSUNGS TE, ZAB MO ZAB PA'I GNAS ZHES BYA BA NI DON ZAB
PA YIN TE, SKUR PA 'DEBS PA DANG, SGRO 'DOGS PA DANG BRAL BA'I
PHYIR RO, ,SKUR PA 'DEBS PA DANG, SGRO 'DOGS PAR MI BYED PA 'DI'I
RGYU 'DI YANG GO RIMS BZHIN DU STON PAR BYED PA NI 'DI LTAR

'JAM DPAL KHYOD NI SNGON GYI RGYAL BA LA BYA BA BYAS PA STE ZHES
BYA BA LA SOGS PA YIN TE, DE DAG GI DON NI BSTAN ZIN TO, ,DE LA
KHA CIG GI BLO LA 'DI SNYAM DU 'DI NI SHES RAB CAN YIN PA'I PHYIR
DE LA GNAS TE SMRA BA YIN GYI, DNGOS PO'I DBANG GIS NI MA YIN NO
SNYAM MO, ,DE BAS

NA BRNYAS PA YONGS SU SPANG BA'I PHYIR BCOM LDAN 'DAS KYIS CI
'JAM DPAL KHYOD SHES RAB KYI PHA ROL TU PHYIN PA LA GNAS TE ZHES
BYA BA LA SOGS PA GSUNGS TE, GANG KHA CIG 'CHAD PA NI DE CI'I
PHYIR SHES RAB KYI PHA ROL TU PHYIN PA LA GNAS TE 'DI SKAD SMRA'O
SNYAM DU SEMS SHING BLO DE SNYAM

@141B BYED DAM ZHES BYA BA'I THA TSIG GO, ,MA LAGS SO ZHES BSTAN
PA'I PHYIR, BCOM LDAN 'DAS GAL TE BDAG GI BLO 'DI LTAR SHES RAB
KYI PHA ROL TU PHYIN PA LA GNAS NAS 'DI SKAD MCHI'O SNYAM BGYID
NA NI DE LTA NA YANG DE DMIGS PA LA GNAS TE, DE SKAD MCHI BAR
'GYUR TE,

DMIGS PA NI BDAG LA SOGS PAR DMIGS PA'O, ,DE LTA NA YANG BDAG TU
'DU SHES PA LA GNAS PA NAS DE SKAD MCHI BAR 'GYUR TE, RANG GI NGO
BO TZAM LA DMIGS PA SNGON DU BTANG BA CAN GYI MNGON PAR ZHEN PA
CAN GYI 'DU SHES PA'O, ,DNGOS PO'I 'DU SHES NI GZUNG BA DANG

'DZIN PA YOD PAR MNGON PAR ZHEN PA'O, ,BAR GYI SGRAS SROG DANG,
SKYE BA PO DANG, SKYES BU DANG, GSO BA DANG, GANG ZAG LA SOGS
PA'I 'DU SHES YONGS SU GZUNG NGO SNYAM DU MI BGYID DO, ,DE BAS NA
SHES RAB KYI PHA ROL TU PHYIN PA LA GNAS TE DE SKAD MI MCHI'O
SNYAM

BDAG MI BGYID DO ZHES KHONG NAS DBYUNG NGO, ,DE CI'I SLAD DU ZHE
NA ZHES BYA BA NI SHES RAB KYI PHA ROL TU PHYIN PA LA GNAS TE
MCHI'O SNYAM BGYID KYANG DE TZAM GYIS BDAG LA SOGS PA'I 'DU SHES
PA LA YANG GNAS TE, DE SKAD MCHI'O SNYAM DU BGYID CES BYA BAR
'BREL PA CI YOD,

SHES RAB KYI PHA ROL TU PHYIN PA NYID BDAG LA SOGS PA'I 'DU SHES
MA YIN NO ZHES BYA BA NI RGOL BA PO'I BSAM PA YIN NO, ,'DI'I LAN
DU, BCOM LDAN 'DAS GAL TE SHES RAB KYI PHA ROL TU PHYIN PA LA
GNAS SU GYUR TAM ZHES BYA BA LA SOGS PA YIN NO, ,'DI SKAD BSTAN
TE, SGRO

'DOGS PA DANG SKUR PA 'DEBS PA'I MTHA' DANG BRAL BA NI SHES RAB
KYI PHA ROL TU PHYIN PA'O, ,BCOM LDAN 'DAS GAL TE SHES RAB KYI
PHA ROL TU PHYIN PA DE LA BYED PA PO 'GA' ZHIG GNAS SO, ,'DUG GO
ZHES BDAG RNAM PAR RTOG PAR GYUR NA, DE'I TSE SGRO 'DOGS PA'I
MTHAR

LTUNG BAR 'GYUR RO ZHES KYI SGRA NI 'DIR KHONG NAS DBYUNG BAR
BSTAN TE, GNAS SO ZHES BYA BA'I THA TSIG GO, ,CI STE GNAS PA MA
LAGS TE, GNAS PA MED PA ZHIG TU GYUR NA ZHES BYA BA NI SKYON MED
PA GNYIS SU MED PA'I YE SHES KYI BDAG NYID KYANG DE'I BDAG NYID
DU GYUR NA ZHES SBYAR RO, ,

@142A *, ,'DIR YANG ZHES KYI SGRA KHONG NAS DBYUNG BAR BSTAN TE,
DE'I TSE YANG SKUR PA 'DEBS PA'I MTHAR LTUNG BAR 'GYUR RO, ,DE
LTAR GYUR NA MTHA' GNYIS DANG BRAL BA'I SHES RAB KYI PHA ROL TU
PHYIN PA MA LAGS PAR 'GYUR RO, ,SHES RAB KYI PHA ROL TU PHYIN

PA LA GNAS PA MED NA YANG BDAG LA SOGS PA'I LTA BA RNAMS SPONG
BAR MI 'GYUR TE, DE'I DBANG GIS BYANG CHUB SEMS DPA' RNAMS DE DAG
SPONG BAR BYED DO, ,DE LTAR NA BDAG LA SOGS PA'I 'DU SHES LA GNAS
NAS DE DE SKAD MCHI'O ZHES BYA BA RUNG BA YIN NO, GNAS

MA LAGS PA ZHES BYA BA CI'I PHYIR SMOS, 'DI DRIS PA NI MED DO ZHE
NA, NYES PA MED DE, SGRO 'DOGS PA DANG SKUR BA 'DEBS PA'I MTHA'
DANG BRAL BA SHES RAB KYI PHA ROL TU PHYIN PA YIN PAR DE LTAR
BZHED PA'I PHYIR TE, DE BZHIN DU BSTAN PA YIN NO, ,BSTAN MA THAG

PA'I DE KHO NA NYID KYI DON GSAL BAR BYED PA'I DON DU, BCOM LDAN
'DAS BDAG GI GNAS MA LAGS PA NI SHES RAB KYI PHA ROL TU PHYIN
PA'I GNAS TE ZHES GSUNGS TE, SHES RAB KYI PHA ROL TU PHYIN PA
NYID GNAS YIN PAS SHES RAB KYI PHA ROL TU PHYIN PA'I GNAS SO, ,

DRI MA MED PA GNYIS SU MED PA'I YON TAN GYI RTEN YIN PA'I PHYIR
TE, DE NI BDAG GI GNAS MA LAGS TE, BDAG GI RTEN MA YIN ZHES BYA
BA'I THA TSIG GO, ,BDAG SMOS PAS GANG ZAG LA SOGS PA YANG MTSON
PA YIN NO, ,DES NI GANG ZAG LA BDAG MED PA BSTAN

TO; ,'O NA GZUNG BA DANG 'DZIN PA GNYIS KYI GNAS YOD MOD CE NA,
SHES RAB KYI PHA ROL TU PHYIN PA'I GNAS NI GNAS MA MCHIS PA ZHES
GSUNGS TE, GZUNG BA DANG 'DZIN PA GNYIS KYI ZHES BYA BA LHAG
MA'O, ,DES NI CHOS LA BDAG MED PA BSTAN TO, ,DE GNYIS YANG DAM
BCAS

PA TZAM GYI SNYING POR BSTAN TO ZHES DOGS PA LA, GTAN TSIGS GO
RIMS BZHIN DU BSTAN PA NI KUN NAS 'BYUNG BA MA MCHIS PA LAGS SO
ZHES BYA BA YIN TE BDAG LA SOGS PA NI 'DI LAS SHIN TU YANG KUN
NAS 'BYUNG BA MA MCHIS PAS KUN NAS 'BYUNG BA MA MCHIS PA'I DGONGS
PA NI 'DI

@142B YIN TE GNAS DANG GNAS MA YIN PA'I DNGOS PO NI NYE BAR SKYED
PAR BYED PA DANG NYE BAR BSKYED PAR BYA BA MED PAR MI 'GRUB PA
YIN NO, ,SHES RAB KYI PHA ROL TU PHYIN PA GNAS YOD DU ZIN KYANG
BDAG LA SOGS PA 'GA' YANG SHIN TU SKYE BA MA YIN TE, RTAG PA'I
PHYIR RO, ,'BYUNG BA MA

MCHIS PA LAGS SO ZHES BYA BA NI GZUNG BA DANG 'DZIN PA'I MTSAN
NYID DAG BSTAN ZIN PA'I TSUL GYIS MED PA YIN NO ZHES BYA BA LHAG
MA YIN NO, ,KHA CIG LAS GO SKABS MA MCHIS PA, 'BYUNG BA MA MCHIS
PA LAGS SO ZHES 'BYUNG BA DE LA 'DI LA GZUNG BA DANG 'DZIN PA'I
SKABS

YOD PA MA YIN NO ZHES BSHAD PAR BYA BA YIN NO, ,'BYUNG BA MA
MCHIS PA LAGS SO ZHES BYA BA NI 'DI NYID KYI RNAM PAR 'BYED PA
YIN TE, 'DI'I DON YANG SNGA MA BZHIN NO, ,YANG NA DGAG PA MED PAR
BYA STE, BCOM LDAN 'DAS BDAG GI GNAS PA NI SHES RAB KYI PHA ROL
TU

PHYIN PA'I GNAS TE ZHES BYA BA DES NI CHOS LA BDAG MED PA BSTAN
TE, SHES RAB KYI PHA ROL TU PHYIN PA'I GNAS GANG YIN PA DE DAG NI
BDAG GI GNAS YIN NO ZHES 'DI NI DPER BSHAD PA YIN TE, GNAS BDAG
LTA BU'O ZHES BYA BA'I THA TSIG GO, ,DPER NA NAM MKHA' LA

ME TOG DANG 'DRA BAR BDAG LA BDE BA LA SOGS PA GNAS PAR PHA ROL
POS BRTAGS PA NI YANG DAG PA MA YIN NO, ,DE BZHIN DU SHES RAB KYI
PHA ROL TU PHYIN PA LA YANG GANG YANG GNAS PA MED DE, BDAG DANG
'DZIN PA LA SOGS PA'I GNAS MED PA'I PHYIR RO, ,DON DE NYID RNAM

GRANGS KYIS GSAL BAR BYED PA NI GNAS MA MCHIS PA ZHES BYA BA LA
SOGS PA YIN TE, SHES RAB KYI PHA ROL TU PHYIN PA NI GNAS PA 'DI'I
GNAS DANG, GZHI YOD PA MA YIN PAS GNAS MED PA'O, ,DE BZHIN DU
GNAS LA YANG JI LTAR RIGS PAR SBYAR RO, ,MJUG SDUD PA

NI DE LTAR NA JI SKAD DU BSTAN PA'I TSUL GYIS GNAS SHES RAB KYI
PHA ROL TU PHYIN PA'I BDAG NYID YON TAN GYI TSOGS MA LUS PA'I
GZHIR GYUR PA DE NI BDAG DANG 'DZIN PA LA SOGS PA CHOS GANG GI
GNAS DANG GZHI YANG MA LAGS SO, ,GTAN TSIGS DE'I SLAD DU GNAS DE
NI BSAM

@143A *, ,GYIS MI KHYAB PA'I GNAS ZHES BSTAN TO ZHES BYA BA NI
LHAG MA'O, ,BSAM GYIS MI KHYAB PA NI BSAM PA THAMS CAD LAS 'DAS
PA'I PHYIR RO, ,GNAS DE GANG ZHE NA, SHES RAB KYI PHA ROL TU
PHYIN PA'I GNAS LAGS SO ZHES GSUNGS SO, ,SNGAR

NI SHES RAB KYI PHA ROL TU PHYIN PA LA GNAS PA NI SHES RAB KYI
PHA ROL TU PHYIN PA'I GNAS SO ZHES BSHAD DU ZIN KYANG 'DI NI SHES
RAB KYI PHA ROL TU PHYIN PA NYID GNAS YIN NO ZHES BYE BRAG GI
TSIG BSDU BA YIN TE, SNGAR BSTAN PA DANG MTSAMS SBYAR BA'I PHYIR
SGRA TZAM NI 'DRA BA YIN NO, ,

BSAM GYIS MI KHYAB PA DANG MTSAN MA MED PA DANG, STONG PA ZHES
BYA BA RGYUN DU BSTAN PA MA YIN NAM, JI LTAR SHES RAB KYI PHA ROL
TU PHYIN PA DE NYID BSAM GYIS MI KHYAB PA'I GNAS ZHES BSHAD CE
NA, BCOM LDAN 'DAS SHES RAB KYI PHA ROL TU PHYIN PA ZHES BGYI BA
NI ZHES GSUNGS TE,

BSHAD PA ZHES BYA BA NI LHAG MA'O, ,GANG ZHE NA, CHOS THAMS CAD
KYI SKYE BA MA MCHIS PA GANG LAGS PA ZHES GSUNGS SO, ,DGONGS PA
NI 'DI LTA STE, SKYE BA MED PA NI DE BZHIN NYID DANG, STONG PA
ZHES LAN DU MAR BSTAN TO, ,SKYE BA MED PA DE YANG THAMS CAD DU
SONG BA MA YIN PA'I

PHYIR BYIS PA LA SOGS PA'I SEMS LA YANG YOD DU ZIN KYANG, 'ON
KYANG DE DAG GIS MI RTOGS TE GNYIS SU SGRO 'DOGS PA STOBS CAN DU
GNAS PA'I PHYIR RO, ,SHES RAB KYI PHA ROL TU PHYIN PA NI SGRO
'DOGS PAR 'PHROS PA MTHA' DAG DANG MI MTHUN PA YIN TE, RANG RIG
PAS RTOGS

PA YIN NO, ,DE BAS NA SKYE BA MED PAS RAB TU PHYE BA YIN PA'I
PHYIR, CHOS THAMS CAD KYI SKYE BA MA MCHIS PA GANG LAGS PA DE
SHES RAB KYI PHA ROL TU PHYIN PA LAGS SO ZHES GSUNGS SO, ,DE NYID
KYI PHYIR RJES SU SONG BA'I DON NYID BSTAN PA'I PHYIR YANG SHES
RAB KYI PHA ROL TU PHYIN PA

ZHES BYA BA 'DI GSUNGS TE, SHES RAB KYI PHA ROL TU PHYIN PA MCHOG
MTHAR PHYIN CING GSHEGS PA ZHES BYA BA'I THA TSIG GO, ,SKABS LA
RGOL BA YONGS SU SPANG BA'I PHYIR, GANG GI PHYIR CHOS THAMS CAD
SKYE BA MED PA NI SHES RAB KYI PHA ROL TU PHYIN PA ZHES BSHAD PA
DE BAS NA,

@143B SHES RAB KYI PHA ROL TU PHYIN PA ZHES BGYI BA DE NI 'DI LTA
STE BSAM GYIS MI KHYAB PA'I DBYINGS KYI TSIG BLA DGAS SO ZHES
GSUNGS SO, ,BSAM GYIS MI KHYAB PA DE NYID DBYINGS YIN PAS BSAM
GYIS MI KHYAB PA'I DBYINGS TE STONG PA ZHES BYA BA'I THA TSIG GO,
,DE LA BSAM GYIS

MI KHYAB PA NI BSAM PA'I BLO THAMS CAD KYI YUL DU BYA BAR MI NUS
PA'I PHYIR RO, ,DBYINGS NI DKAR PO'I CHOS THAMS CAD KYI RIGS SAM
RGYU YIN PA'I PHYIR RO, ,DE BAS NA BSAM GYIS MI KHYAB PA DANG,
SKYE BA MED PA DANG, SHES RAB KYI PHA ROL TU PHYIN PA LA SOGS PA
NI DON THA DAD

PA MA YIN NO, ,DE NYID KYI PHYIR RNAM GRANGS KYI TSUL DE LTA BU
YIN PA LA THE TSOM MI BYA'O, ,RNAM GRANGS DE NYID RGYAS PAR BRJOD
PAR BZHED PA'I PHYIR, BSAM GYIS MI KHYAB PA'I DBYINGS GANG LAGS
PA DE SKYE BA MA MCHIS PA'I DBYINGS SO ZHES GSUNGS TE, DON DE NI
BSTAN MA THAG

PA YIN NO, ,SKYE BA MED PA NYID DBYINGS YIN PAS SKYE BA MED PA'I
DBYINGS SO, ,DBYINGS KYI SGRA NI 'DIR 'OG NAS 'BYUNG BA'I TSIG
RNAMS LA YANG PHAL CHER SNGAR BZHIN DU RIGS KYI DON YIN NO, ,SKYE
BA MA MCHIS PA'I DBYINGS GANG LAGS PA DE NI YID BZHIN GYI NOR BU
DANG 'DRA BA'I CHOS

KYI DBYINGS SO, ,'DI LTAR DE'I TSE LHUN GYIS GRUB PA NYID DU SKYE
BO GDUL BYA MTHA' DAG LA YOD PA, BCOM LDAN 'DAS KYI STOBS BCU LA
SOGS PA NI GANG LAS CIG CAR DU SKYE BA YIN NO, ,CHOS KYI DBYINGS
GANG LAGS PA DE NI SGRIB PAR 'GYUR BA'I MTHA' DAG GI CHOS KUN DU
'BYUNG BA

DANG BRAL BA'I PHYIR KUN DU 'BYUNG BA MA MCHIS PA'I DBYINGS TE,
'DI LAS SGRIB PA KUN DU 'BYUNG BA DANG BRAL BAS KUN DU 'BYUNG BA
MED PA'O, ,DE NYID KHAMS KYANG DE YIN TE, DE SKAD DU BSTAN ZIN
TO, ,KUN DU 'BYUNG BA MA MCHIS PA'I DBYINGS GANG LAGS PA DE BSAM
GYIS MI KHYAB

PA'I DBYINGS TE RGYUD GZHAN GYI YON TAN BSAM GYIS MI KHYAB PA
RNAMS KYI DBYINGS TE, RIGS YIN PA'I PHYIR RANG YONGS SU DAG PAS
GZHAN YONGS SU DAG PA BSKYED PA'I PHYIR DANG, 'BRAS BU NI RGYU
DANG MTHUN PA YIN PA'I PHYIR RO, ,BSAM GYIS MI KHYAB PA'I DBYINGS
GANG LAGS PA DE

@144A *, ,BDAG GI DBYINGS TE, SHIN TU RNAM PAR DAG PA'I YE SHES
KYI NGO BO STON PA'I BDAG GI DBYINGS DANG RANG BZHIN YIN PAS BDAG
GI DBYINGS SO, ,DES NI MA 'DRES PA NYID NI DE'I RANG GI NGO BO
NYID YIN PAR BSTAN TO, ,RNAM PA DE LTA BU'I NGO BO NYID KHYAD PAR

DU 'PHAGS PA GANG YIN PA DE SHES RAB KYI PHA ROL TU PHYIN PA'I
DBYINGS SO ZHES BYA BA NI SKABS LA SBYOR BA YIN NO, ,SHES RAB KYI
PHA ROL TU PHYIN PA NYID DBYINGS SO ZHES SNGA MA BZHIN DU BSDU'O,
,DE LTAR NA ZHES BYA BA NI DE BAS NA ZHES BYA BA'I THA TSIG GO,
,SHES RAB KYI PHA ROL TU PHYIN PA'I

DBYINGS DANG, BDAG GI DBYINGS TE DANG GI SBRAS SKYE BA MED PA'I
DBYINGS DANG, KUN DU 'BYUNG BA MED PA'I DBYINGS KYANG RIG PAR
BYA'O, ,DE DAG THAMS CAD GNYIS SU MA MCHIS TE, 'DI LA GNYIS KYI
DNGOS POR DBYE BA YOD PA MA YIN PAS GNYIS SU MED PA'O, ,'DI NYID
KYI

RNAM PAR DBYE BA NI GNYIS SU DBYER MA MCHIS SO ZHES BYA BA YIN
TE, 'DI LA GNYIS SU BYA BA LA SOGS PAS GNYIS SU BYAR YOD PA MA
YIN PAS GNYIS SU DBYER MED PA'O, ,YANG DON 'DI NYID GTAN TSIGS
DANG, GTAN TSIGS CAN GYI DNGOS POS GSAL BAR BYED PA NI GTAN TSIGS

GANG GI SLAD DU 'DI GNYIS SU MA MCHIS TE GNYIS SU DBYER MA MCHIS
PA'I GTAN TSIGS DE'I SLAD DU 'DI NI BSAM GYIS MI KHYAB PA'I
DBYINGS TE, GNYIS MCHIS NA NI GNYIS SU DBYER MED PA NYID MI 'GRUB
PAR 'GYUR RO, ,GANG GI SLAD DU 'DI BSAM GYIS MI KHYAB PA'I
DBYINGS LAGS PA

DE'I SLAD DU 'DI NI SKYE BA MA MCHIS PA'I DBYINGS TE, BRTAGS PA'I
CHOS RNAMS SKYE BA DANG LDAN PA YOD NA NI BSAM PA'I YUL NYID YIN
PAR 'GYUR RO, ,GANG GI SLAD DU 'DI SKYE BA MA MCHIS PA'I DBYINGS
LAGS PA DE'I SLAD DU 'DI NI CHOS KYI DBYINGS SO, ,DE LTA MA YIN
NA SHIN TU DKAR

BA'I CHOS RNAMS KYI RIGS YIN PAR MI 'GYUR LA, DE'I SGRO 'DOGS PAR
'PHROS PA THAMS CAD DANG BRAL BA'I SKYE BA MED PA'I DBYINGS SU
YANG MI 'GYUR RO, ,GANG GI SLAD DU 'DI CHOS KYI DBYINGS LAGS PA
DE'I SLAD DU 'DI NI KUN DU 'BYUNG BA MA MCHIS PA'I DBYINGS SO,
,NYON MONGS

@144B PA CAN GYI CHOS KUN DU 'BYUNG NA NI SHIN TU RNAM PAR BYANG
BA'I CHOS RNAMS KYI RIGS YIN PAR YANG MI 'GYUR TE, RANG NYID RNAM
PAR MA DAG PA YIN PA'I PHYIR RO, ,GANG GI SLAD DU 'DI KUN DU
'BYUNG BA MA MCHIS PA'I DBYINGS LAGS PA DE'I SLAD DU 'DI NI BSAM
GYIS MI KHYAB PA'I DBYINGS

TE; GAL TE 'DI RGYUD GZHAN LA YOD PA'I YON TAN BSAM GYIS MI KHYAB
PA RNAMS KYI RIGS MA YIN PAR GYUR NA NI DE'I TSE 'DI KUN DU
'BYUNG BA MED PA'I RIGS SU YANG MI 'GYUR TE, 'DI LTAR KUN DU
'BYUNG BA MED PA NYID NI SHIN TU RNAM PAR DAG PA'I DON NYID YID
BZHIN GYI NOR BU LTA BU'O,,

GANG GI SLAD DU 'DI BSAM GYIS MI KHYAB PA'I DBYINGS LAGS PA DE'I
SLAD DU 'DI NI BDAG GI DBYINGS TE, GAL TE SHIN TU RNAM PAR DAG PA
DE'I BDAG NYID MA YIN NA NI DE'I TSE BYIS PA'I RGYUD BZHIN DU DE
BZHIN GSHEGS PA'I RGYUD KYANG RGYUD GZHAN GYI YON TAN GYI RGYUR
MI 'GYUR TE, BYE BRAG

MED PA'I PHYIR RO, ,GANG GI SLAD DU 'DI BDAG GI DBYINGS LAGS PA
DE'I SLAD DU 'DI NI SHES RAB KYI PHA ROL TU PHYIN PA'I DBYINGS
TE, GAL TE DE LTA MA YIN NA NI SHES RAB KYI MCHOG MTHAR PHYIN PAR
MI 'GYUR RO, ,DE'I TSE MA 'DRES PA YIN PAR YANG MI RIGS TE, THUN
MONG MA YIN PA'I

PHYIR RO; ,GANG GI SLAD DU 'DI SHES RAB KYI PHA ROL TU PHYIN PA'I
DBYINGS LAGS PA DE'I SLAD DU 'DI NI BSAM GYIS MI KHYAB PA'I
DBYINGS TE, GAL TE BSAM PAR NUS PA YIN NA NI BLO SHIN TU MTHAR
PHYIN PAR 'GYUR RO, ,'DI CI'I PHYIR YANG SMRA BAR BYED, 'DI SNGAR
YANG SHES RAB KYI PHA

ROL TU PHYIN PA'I DBYINGS GANG YIN PA DE NI BSAM GYIS MI KHYAB
PA'I DBYINGS YIN NO ZHES MA SMRAS SAM ZHE NA, NYES PA MED DE
SKABS LA RGOL BA SEL BA'I MJUG BSDU BA'I PHYIR, 'DI SMRAS PA YIN
NO, ,DE BAS NA 'DI NYID GNAS PA DES NA DE GNAS PA NI BSAM GYIS MI
KHYAB PA GNAS SHES

RAB KYI PHA ROL TU PHYIN PA GNAS PA YIN NO, ,GANG GI SLAD DU 'DI
BSAM GYIS MI KHYAB PA'I DBYINGS LAGS PA DE'I SLAD DU 'DI NI YANG
DAG PAR 'GRUB PA MA MCHIS PA'I DBYINGS TE, SRID PAR GNAS PA BZHIN
DU 'KHOR BAR SKYE BA MED DO, ,YANG DAG PAR 'GRUB PA MA MCHIS PA
GANG LAGS PA

@145A *, ,DE NI MCHIS PA MA LAGS TE, MA SKYES PA NI YOD PAR MI
RIGS PA'I PHYIR RO, ,GANG MCHIS PAS LAGS PA DE NI 'KHOR BA'I CHOS
RNAMS KYIS MI GOS TE, SHIN TU THUGS RJES YONGS SU BZUNG BA'I
PHYIR BZHUGS PA'AM, 'BA' ZHIG KHO NA YIN

NO ZHES BYA BA'I BAR DU YIN NO, ,DE NI 'JIG PAR MI 'GYUR TE,
GZHAN LA PHAN PA BSGRUB PAR MKHAS PA NI 'KHOR BA JI SRID PAR GNAS
PA'I PHYIR RO, ,GANG 'JIG PAR MI 'GYUR BA DE NI BSAM GYIS MI
KHYAB PA STE, DNGOS PO THAMS CAD KYI MCHOG YIN PA'I PHYIR YA
MTSAN

DU BYED PA YIN NO, ,'DI YANG RNAM PA GZHAN GYI SGO NAS DE LA RGOL
BA'I LAN GYI MJUG SDUD PA YIN NO, ,GANG GI TSE DE LTAR BRTAGS
PA'I DRA BA THAMS CAD LAS DBEN PA NI SHES RAB KYI PHA ROL TU
PHYIN PA YIN LA, DE'I BDAG NYID KYANG BCOM LDAN 'DAS YIN NO ZHES
RNAM PAR

GNAS SO, ,DE BAS NA DE LTAR NA DE BZHIN GSHEGS PA'I DBYINGS DANG,
BDAG GI DBYINGS 'DI NI GNYIS SU MA MCHIS TE, GNYIS SU DBYER MA
MCHIS SO ZHES GSUNGS TE, NANG GI BYED PA'I SKYES BU BDAG PHA ROL
PO DAG GIS BRTAGS PAR DE'I DBYINGS NI DON DAM PA'I RANG

GI NGO BO NYID DU BRTAGS PA MTHA' DAG LAS 'DAS PA'I NGO BO YIN
TE, THAMS CAD DU YANG MED PA YIN PA'I PHYIR RO, ,SKYON MED CING
GNYIS SU MED PA'I YE SHES KYI BDAG NYID DE BZHIN GSHEGS PA YANG
BRTAGS PA'I NGO BO THAMS CAD LAS DBEN PAR GNAS PA'I PHYIR DANG,
THAMS

CAD DU SHES PA DANG BRJOD PA'I YUL LAS 'DAS PA'I PHYIR RO, ,DE
LTA BU'I TSUL DU MNYAM PAS NA DE NI GNYIS SU MED DO ZHES BSHAD
DO, ,ZLA LA MDO SDE GZHAN LAS GSUNGS PA'I DON KYANG STON PA NI
MDO SDE GZHAN LAS, BCOM LDAN 'DAS KYIS GANG BDAG BSGOM PA NI SHES
RAB KYI

PHA ROL TU PHYIN PA BSGOM PA'O ZHES BKA' STZAL PA, DE YANG GNYIS
SU MED CING GNYIS SU BYANG MED DO ZHES SBYAR TE, BSTAN MA THAG
PA'I TSUL GYIS NA BDAG DANG SHES RAB KYI PHA ROL TU PHYIN PA NGO
BO MTHUN PA'I PHYIR RO, ,DE YANG CI'I SLAD DU ZHE NA ZHES BYA BA
NI DGONGS PA MA

@145B RTOGS NAS DRIS PA STE, BDAG BSGOM PA NI PHYIN CI LOG YIN
LA, SHES RAB KYI PHA ROL TU PHYIN PA BSGOM PA NI PHYIN CI MA LOG
PA YIN NO, ,PHYIN CI LOG DANG CIG SHOS GNYIS NI GCIG YIN PAR MI
RIGS TE, 'GAL BA'I PHYIR RO ZHES GSUNGS PA'I BZHED PA STON PA NI,

BCOM LDAN 'DAS SHES RAB KYI PHA ROL TU PHYIN PA ZHES BGYI BA 'DI
NI BDAG GI DBYINGS KYI TSIG BLA DAGS LAGS PA'I SLAD DU'O ZHES BYA
BA YIN TE, RNAM PA DE DAG NI BSHAD ZIN TO, ,'ON KYANG GSUNG GI
BZHED PA PHA ROL POS MA RTOGS NAS DE CI'I SLAD DU ZHE NA ZHES
DRIS TE JI LTAR NA SHES

RAB KYI PHA ROL TU PHYIN PA BRTAN PA RANG DBANG CAN LA SOGS PA NI
DE DANG BRAL TE, DE LAS BZLOG PA BDAG GI NGO BO YIN PAR RTOGS PAR
BYED PAR BSAMS PA'O, ,DE NAS BZHED PA GSAL BAR BYED PA NI, BCOM
LDAN 'DAS GANG GIS BDAG GI DBYINGS BDAG GI DON DAM PA'I RANG GI
NGO BO

DE KHO NA NYID SGOM PA LA BRTZON BAS 'TSAL BA DES CHAGS PA MA
MCHIS PA'I DBYINGS 'TSAL TE, DE NI BDAG GI RANG BZHIN GYI NGO BO
YIN PA'I PHYIR RO, ,'ON KYANG PHA ROL PO DAG DGONGS PA MA RTOGS
PA LA GANG GI CHAGS PA MA MCHIS PA NYID 'TSAL BA DES CHOS GANG
YANG 'TSAL BA MA

MCHIS TE ZHES GSUNGS TE, DE LA NI MTSAN MAR BYA BA'I NGO BO MED
PA'I PHYIR RO, ,DE CI'I SLAD DU ZHE NA ZHES BYA BA'I BSAM BA NI
'DI YIN TE, 'DI LTAR DE BZHIN GSHEGS PAS CHAGS PA MED PA MKHYEN
PA NI DES SKAD CIG MA GCIG DANG LDAN PA'I SHES RAB KYIS SHES BYA
THAMS CAD SNANG BA

YIN NA JI LTAR DE CI YANG MI MKHYEN PA YIN ZHES BYA BA YIN NO,
,DE'I PHYIR, 'DI LTAR BSAM GYIS MI KHYAB PA BSAM PAR MI NUS PA'I
YE SHES NI SANGS RGYAS KYI YE SHES LAGS TE ZHES GSUNGS TE, DES NI
'DZIN PAR BYED PA'I SHES PA GZHAN DE LA YOD PA MA YIN PAR BSTAN
TO, ,'DI'I

GZUNG BA MED DO ZHES BSTAN PA'I PHYIR, CHOS GANG LA YANG SHES PA
MA MCHIS PA NI SANGS RGYAS KYI YE SHES LAGS PA'I SLAD DU'O ZHES
GSUNGS TE, GZUNG BA'I MTSAN NYID RNAM PAR BSHIG PA NI BSTAN ZIN
PA'I PHYIR RO, ,DES NI 'DI SKAD DU DE NI GZUNG BA MA YIN LA DES
KYANG 'DZIN

@146A *, ,PA MA YIN NO ZHES BSTAN TE, SHES PA GZHAN DANG GZUNG BA
YANG STONG PA YIN NO, ,'ON KYANG THAMS CAD MKHYEN PA'I PHRIN LAS
MDZAD PA LA KHONG BZO BA 'GRO BA'I BLA MA RNAMS KYI YE SHES KYI
RANG BZHIN NI SNANG BA YIN NO, ,DE CI'I SLAD DU ZHE NA ZHES BYA
BA'I

BSAM PA NI 'DI LTA STE, SHES PA PO'I YE SHES 'DI NI DNGOS PO YIN
LA, DNGOS PO YANG BYED PA PO DANG LAS LA LTOS PA YIN NA, LAS BYED
NI GNYI GA DANG 'BREL PA'I PHYIR RO ZHE NA, DE'I PHYIR, YE SHES
DE NI DON DAM PAR NA MCHIS PA MA LAGS TE ZHES GSUNGS TE, DE'I

YE SHES NYID NI BRTAGS PA YIN TE, YANG DAG PA MA YIN NO ZHES BYA
BA'I THA TSIG GO, ,GAL TE YE SHES DE DON DAM PAR MED PA YIN NA,
'O NA DES JI LTAR CHOS KYI 'KHOR LO BSKOR BAR 'GYUR, 'DI LTAR
GSUNG DBYANGS 'BYUNG BA NI YE SHES SNGON DU SONG BA MA YIN NO ZHE
NA, GANG DON

DAM PAR MA MCHIS PA DE CHOS KYI 'KHOR LO BSKOR BAR YANG JI LTAR
'GYUR, BDEN TE BSKOR BA NYID MED PA YIN NO, ,JI SKAD DU 'PHAGS PA
DE BZHIN GSHEGS PA GSANG BA'I MDO LAS, ZHI BA'I BLO GROS GANG GI
NUB MO DE BZHIN GSHEGS PA MNGON PAR RDZOGS PAR SANGS RGYAS

PA NAS, GANG GI TSE MYA NGAN LAS 'DAS PA'I BAR DER DE BZHIN
GSHEGS PAS YE SHES GCIG KYANG BRJOD PA MA GSUNGS SO, ,DE CI'I
PHYIR ZHE NA, ZHI BA'I BLO GROS DE BZHIN GSHEGS PA NI RTAG TU
MNYAM PAR GZHAG PA'O ZHES BYA BA LA SOGS PA GSUNGS SO, ,YANG BLA
MA DE'I TSOGS

KYI SHUGS KYIS YID BZHIN GYI NOR BU BZHIN DU JI LTAR 'DOD PAR
RTZIG PA LA SOGS PA LAS KYANG CHOS 'CHAD PA 'BYUNG NGO ZHES
GSUNGS SO, ,DE LTAR BYAS NA MDO SDE GZHAN LAS KYANG CHAGS PA MED
PA DANG DNGOS PO MED PA DANG, YUL MED PA LA SOGS PA GSUNGS PA'I
DON LEGS

PAR DRANGS PA YIN NO ZHES DGONGS NAS ZHAR LA GO RIMS BZHIN DU
STON PA NI GANG GI TSE YE SHES DE DON DAM PAR MA MCHIS PA DE'I
TSE YE SHES DE NI CHAGS PA MA MCHIS PA'O ZHES GSUNGS TE, CHAGS PA
MED PA NI MTSON PA YIN TE, GNOD SEMS MED PA DANG RMONGS PA MED PA
LA SOGS PA

@146B YANG RIG PAR BYA'O, ,'DI'I CHAGS PA YUL LA ZHEN PA'I 'DOD
CHAGS YOD PA MA YIN PAS CHAGS PA MED PA'O, ,DNGOS PO YANG LAS
DANG 'BREL PA'I PHYIR DE LA CHAGS PA YIN PAR SRID PA YIN NO,
,'DI'I DNGOS PO YANG YOD PA MA YIN TE, GCAD PAR BYA BA'I

LAS MI 'THAD PA'I PHYIR RO ZHES BSTAN ZIN TO, ,'O NA YUL MED PA
YIN NA SO SO'I SKYE BO LA SOGS PA'I SHES PA JI LTAR CHAGS PAR
'GYUR ZHE NA, YUL YOD PAR MNGON PAR ZHEN PA'I PHYIR RO ZHES BYA
BAR KHONG DU CHUD PAR BYA'O, ,'KHRUL PA'I SA BON YANG SPANGS PA
DE LA NI MNGON PAR ZHEN

PA YANG YOD PA MA YIN NO, ,GANG GIS GANG LA CHAGS PA DE LA NI
GDON MI ZA BAR DE YOD NA DNGOS PO YOD PAR 'GYUR TE, CHAGS PA NI
DE GNYIS LA BRTEN PA'I PHYIR RO, ,CHAGS PA MED PA LA NI DNGOS PO
GANG LA YANG DNGOS POR GYUR PA MA YIN NO ZHES BSTAN PA'I PHYIR,
GANG

GI TSE YE SHES DE CHAGS PA MA MCHIS PA DE'I TSE YE SHES DE NI
DNGOS PO MA MCHIS PA'O ZHES GSUNGS TE, GZHAN LA MA YIN TE DNGOS
PO GANG YANG YOD PA MA YIN PAS DNGOS PO MA MCHIS PA'O, ,GANG ZHIG
YOD NA DE'I RNAM PA'I RJES SU BYED PA DE NI DNGOS PO YIN LA, DE
NI DE'I YUL

YIN NO ZHES BYA BAR RIGS TE, RJES SU 'GRO BA DANG LDOG PA'I RJES
SU BYED PA'I BYE BRAG RGYU NYID YUL YIN PA'I PHYIR RO, ,DNGOS PO
MED NA NI YUL YANG GANG GI YIN SNYAM NAS DE'I PHYIR, GANG GI TSE
YE SHES DE DNGOS PO MA MCHIS PA DE'I TSE YE SHES DE NI YUL MA
MCHIS PA'O ZHES GSUNGS

SO; ,GANG ZHIG LA YUL GZUGS LA SOGS PA YOD PA DE LA NI RTEN MIG
LA SOGS PA YIN PAR RIGS KYI, YUL MED NA NI RTEN YANG RIGS PA MA
YIN NO SNYAM NAS GANG GI TSE YE SHES DE LA YUL MA MCHIS PA DE'I
TSE YE SHES DE NI MI GNAS PA'O ZHES GSUNGS TE, 'DI LTAR GZUGS

LA SOGS PA'I YUL SHES PAR BYA BA'I PHYIR MIG LA SOGS PA'I DBANG
PO SKYES PA YIN NO ZHES DGONGS PA'O,, ,,'PHAGS PA SHES RAB KYI
PHA ROL TU PHYIN PA BDUN BRGYA PA RGYA CHER BSHAD PA BAM PO LNGA
PA, JI SKAD DU MIG DANG GZUGS LA BRTEN NAS MIG GI

@147A *, ,RNAM PAR SHES PA SKYES ZHES BYA BA LA SOGS PA GSUNGS PA
YIN NO, ,GANG GI TSE YONG YE DUS THAMS CAD DU YUL MED NA DE'I TSE
GANG LA GZUNG BAR BYA BA'I PHYIR DBANG PO BYUNG, YUL MED PAR YANG
RNAM PAR SHES PA DBANG PO LA BRTEN PAR PHA ROL BO DAG 'DOD

PA MA YIN NAM, DPER NA RAB RIB KYIS NYAMS PA'I MIG GIS SKRA LA
SOGS PA SHES PA BZHIN DU 'DI YANG DE BZHIN NO ZHE NA, LAN DE NI
SNANG BA TZAM YIN GYI DE RNAM PAR SHES PA NI MA YIN NO, ,DNGOS
PO'I RANG BZHIN 'DI YANG RTEN LA SOGS PAS BSKYED PA YIN PAR MI
'DOD NA DE CI RGYU

MED PA CAN YIN NAM, SKAL LDAN RNAMS KYI SNANG BA TZAM YIN DU ZIN
KYANG RGYU MED PA CAN MA YIN TE, DBANG PO DANG YUL MED PAR YANG
BSOD NAMS DANG YE SHES KYI TSOGS MTSUNGS PA MED PA THUGS KYI
RGYUD LA GNAS PA'I MTHU TZAM RGYU YIN PA'I PHYIR RO, ,GANG ZHIG
GNAS PA YIN

PA DE NI 'DOD PA LA SOGS PA'I KHAMS LA BRTEN PA YIN NO, ,GNAS MIG
LA SOGS PA YANG DER GTOGS PA'I PHYIR RO, ,GNAS PA YOD PA MA YIN
NA NI NAM MKHA' LA SOGS PA BZHIN DU RTEN KYANG YOD PA MA YIN NO
SNYAM NAS, GANG GI TSE YE SHES DE MI GNAS PA DE'I TSE YE SHES

DE NI RTEN MA MCHIS PA'O ZHES GSUNGS SO, ,GANG ZHIG 'DOD PA LA
SOGS PA LA BRTEN PA DE NI GDON MI ZA BAR DER LAS DGE BA DANG MI
DGE BA GZHAN DAG GIS BSKYED PA 'THOB PA'AM, SKYE BAR 'GYUR BA YIN
NO, ,DE GANG LA YANG BRTEN PA MED NA CI'I PHYIR RNAM PA 'DI DAG
MI 'THAD SNYAM

NAS GANG GI TSE YE SHES DE BRTEN PA MA MCHIS PA DE'I TSE YE SHES
DE NI MA BSKYED PA'O, ,MA THOB PA'O, ,SKYE BAR MI 'GYUR BA'O ZHES
GSUNGS TE, 'DI YANG BSTAN PA TZAM YIN GYI THOB PAR MI 'GYUR BA
YANG KHONG DU CHUD PAR BYA'O, ,BRJOD PAR BZHED PA MA RTOGS NAS DE
CI'I SLAD DU ZHE NA

ZHES DRIS PA NI, GAL TE KHA NA MA THO BA MED PA'I BSOD NAMS DANG
YE SHES KYI TSOGS KYI SHUGS KYI LAM GYIS 'KHOR BA JI SRID DU YE
SHES DE 'JUG PA YIN NA DE CI'I PHYIR MA BSKYED PA YIN ZHES BYA
BA'I THA TSIG GO, ,BRJOD PAR BZHED PA STON PA NA YE SHES DE NI
YON TAN GYIS 'DUS BGYIS

@147B PA'AM, YON TAN MA LAGS PAS 'DUS BGYIS PA MA LAGS PA'I SLAD
DU'O ZHES BYA BA YIN TE, YON TAN NI 'DIR DGE BA ZAG PA DANG BCAS
PA'I CHOS RNAMS YIN PAR BZHED RO, ,YON TAN MA YIN PA NI MI DGE BA
STE, DE DAG GIS 'DUS MA BYAS PA NI ZAG PA MED PA'I CHOS KYI

RGYU MTHUN PA YIN PA'I PHYIR TE, 'DI LTAR BYANG CHUB SEMS DPA'I
GNAS SKABS NA YOD PA'I ZAG PA MED PA'I CHOS RNAMS NI DE'I RGYU
YIN NO, ,DE CI'I SLAD DU ZHE NA ZHES BYA BA NI DE YANG YON TAN
DANG YON TAN MA YIN PAS 'DUS BYAS MA YIN TE, STON PA PO YIN PA'I
PHYIR BDAG CAG LA

SOGS PA'I RNAM PAR RTOG PA'I SHES PA BZHIN NO ZHES BSAMS PA'O,
,'DI LTAR DES NA RNAM PAR DAG PA DANG, KUN NAS NYON MONGS PA
GNYIS NI YON TAN DANG YON TAN MA YIN PAR BSTAN PA YIN PAS GTAN
TSIGS 'DI MA GRUB BO ZHE NA, 'DI LTAR YE SHES DE NI BSAM GYIS MI
KHYAB

PA STE ZHES BYA BA LA SOGS PA GSUNGS TE, BSAM PA DANG, MNGON PAR
BRJOD PA DANG, RTOG PA RNAMS LAS GANG GI PHYIR 'DAS PA YIN PA DE
BAS NA BSAM GYIS MI KHYAB PA'O, ,MNGON PAR BRJOD PA NI NGAG KUN
NAS SLONG PAR BYED PA STE, MNGON PAR BRJOD PA THAMS CAD NI RANG
GI

SNANG BA LA PHYI ROL BZHIN DU SGRA'I DON NYID DU MNGON PAR ZHEN
PA YIN NA 'DI NI SHES BYA'I SGRIB PA MTHA' DAG SPANGS PA'I STON
PA PO LA YOD PA MA YIN NO ZHES BSTAN ZIN TO, ,DE RTOG PA DANG
BRJOD PA DANG BRAL PA DE'I SLAD DU YON TAN NAM, YON TAN MA LAGS
PAR YANG JI SKAD DU BSTAN

PAR BGYI, GANG GI PHYIR GTAN TSIGS 'DI 'GRUB PAR 'GYUR, GANG GI
SLAD DU YE SHES DE BSAM GYIS MI KHYAB PA YIN TE, RNAM PAR RTOG
PA'I SNANG BA STONG PA YIN PA'I PHYIR RO, ,DE CI'I PHYIR YE SHES
DE BSAM DU MA MCHIS PA STE RTOG PAR MI BYED PA ZHES BYA BA'I THA
TSIG GO, ,

BSTAN ZIN BA MJUG SDUD PAR BYED PA NI GANG DE LTAR SHES PA DE NI
MI DMIGS PA'I TSUL DU RNAM PAR GNAS PA NI SANGS RGYAS KYI YE SHES
LAGS SO ZHES THA SNYAD DU BYA BAR SBYAR RO, ,DE LTAR SHES PA PO'I
SHES PA LA DNGOS POR RNAM PAR RTOG PA BSAL NAS, BYED PA PO DANG
BYED PA LA

@148A *, ,SOGS PAR RNAM PAR RTOG PA DE SEL BAR BYED PA NI YE SHES
BYED PA PO 'AM BYED PA DES NI SDUG BSNGAL DANG, KUN 'BYUNG BA LA
SOGS PA'I CHOS GANG YANG KUN MTHONG BA'I TSUL DU MNGON PAR RDZOGS
PAR SANGS RGYAS PA 'AM, RANG GI NGO BO MED PA'I

TSUL DU MKHYEN PA MA MCHIS SO, ,YONGS SU 'GYUR BAR RNAM PAR RTOG
PA 'DI SEL BAR BYED PA NI YE SHES DE NI SNGON GYI MTHA' NAS MCHIS
PA 'AM, PHYI MA'I MTHA' NAS MCHIS PA MA LAGS TE, SKAD CIG MA TZAM
GNAS PA'I PHYIR RO, ,SNGON GYI MTHAR 'ONGS PA MA YIN, PHYI MA'I
MTHAR 'DUG PA MA YIN NA

SNGON GYI MTHA' NAS MA YIN ZHES BYA BA DE RIGS PA MA YIN NAM,
PHYI MA'I MTHA' NAS MA YIN ZHES BYA BA DE YANG JI SKAD DU BSTAN,
'DAS PA YANG DE LTAR DU 'GYUR BA NI MED DO ZHE NA MA YIN TE,
GRANGS CAN RNAMS SO SOR BRJOD PA'I PHYIR RO, ,DE DAG GIS NI 'DAS
PA'I BUM PA YANG BUM PAR 'GYUR TE, GANG GI TSE DE NYID KYI

CHAG GRUGS LAS KYANG BUM PAR BYED PA YIN NO, ,YANG NA 'DI NI 'PHO
BAR SMRA BA SEL BAR BYED PA YIN TE, 'DAS PA'I DUS BOR NAS 'PHOS
TE 'ONGS PA YANG MA YIN NO, ,RTAG PA DANG MI RTAG PAR RNAM PAR
RTOG PA SEL BAR BYED PA NI YE SHES DE NI SNGON SKYES PA YANG MA
LAGS ZHES

BYA STE, BYANG CHUB SEMS DPA'I GNAS SKABS NA RNAM PAR RTOG PA
MTHA' DAG GI DRI MA DANG BRAL BA DE LTA BU'I SHES PA'I RJES SU MA
SKYES PA'I PHYIR RO, ,YE SHES DE NI SNGON MA SKYES PA YANG MA
LAGS TE, RANG BZHIN GYIS DE KHO NA NYID MTHONG BA'I BDAG NYID
SNGON YANG SKYES PA'I PHYIR

RO; ,DE CI'I PHYIR ZHE NA, SGRO BTAGS PA'I RNAM PA'I TSUL DU
SNGON YANG SKYES PA'I PHYIR RO, ,RNAM PAR RTOG PAR 'GYUR BA SEL
BAR BYED PA NI SNGON MA SKYES PA'I SLAD DU GANG MA SKYES PA DE NI
NUB PAR YANG MI 'GYUR ZHES BYA BA YIN TE, JI LTAR GZUNG BA DANG
'DZIN PA MED PA'I

BDAG NYID DU MA SKYES PA'I PHYIR DE LTAR DE RNAM PAR DBEN PA'I
NGO BOS NUB PAR 'GYUR BA MA YIN TE, NGO BO GZHAN DU 'GYUR BA MA
YIN ZHES BYA BA'I THA TSIG GO, ,CHAD PAR RTOG PA SEL BAR BYED PA
NI CHAD PAR YANG MI 'GYUR RO ZHES BYA BA YIN TE, THAMS CAD DU LOG
PAR GYUR PA MA YIN

@148B TE; SNGON GYI SMON LAM GYI STOBS KYIS 'KHOR BA JI SRID PAR
GNAS PA'I PHYIR RO, ,'DRA BA LA SOGS PA RNAM PAR RTOG PA BSAL BAR
BYA BA'I PHYIR, YE SHES DE DANG 'DRA BA'I ZHES BYA BA LA SOGS PA
GSUNGS TE, YE SHES DE DANG GZHAN NYAN THOS LA SOGS PA DANG 'BREL

PA SHES PA 'DRA BA GANG YANG MA MCHIS TE, DE'I SLAD DU YE SHES DE
NI BSAM GYIS MI KHYAB CING YE SHES DE NI 'DRA BA MA MCHIS PA ZHES
BYA'O, ,YE SHES DE NI THOG MA DANG DBUS DANG THA MA MI DMIGS PA
STE, RANG BZHIN GYIS 'OD GSAL BA NI THOG MA MED PA'I PHYIR DANG,

THUGS RJE CHEN PO'I SHUGS KYIS SRID PA'I CHU BO JI SRID PAR GNAS
PA MTHA' MED PA'I PHYIR RO, ,THOG MA'I MTHA' LA LTOS NAS BRTAG
PA'I DBUS KYANG MI RIGS PA'I PHYIR RO, ,DE'I SLAD DU YE SHES DE
NI NAM MKHA' DANG 'DRA BA YIN NO, ,YE SHES DE LA MNYAM PA 'AM MI

MNYAM PA MI DMIGS TE ZHES BYA BA'I 'AM GYI SGRA NI MNYAM PA DANG
MI MNYAM PA ZHES BYA BA'I THA TSIG GO, ,DE LA MNYAM PA NI TSAD MA
DANG LDAN PA'I NGO BO YIN TE, RTOGS PAR SLA BA YIN NO, ,MI MNYAM
PA NI TSAD MAS GNOD PA'I NGO BO YIN TE, RTOGS PAR DGA' BA YIN NO,
,GNYIS

PO DE NI DE LA YOD PA MA YIN TE, MNYAM PA KHO NA'I NGO BO YIN NO
ZHES BYA BA'I THA TSIG GO, ,YANG NA 'AM GYI SGRA NI RNAM PAR RTOG
PA'I DON TE, DE LA RNAM PAR RTOG PA YOD PA NI MNYAM PA KHO NA YIN
TE, RNAM PA THAMS CAD DU SHIN TU BZANG BA'I PHYIR DE'I NGO BO MA
YIN NO ZHES BSTAN PA YIN NO,,

DE'I SLAD DU YE SHES DE NI MI MNYAM PA DANG MNYAM PA STE, CHOS
THAMS CAD KYI MCHOG MNYAM PA MED PA DE BZHIN GSHEGS PA'I YE SHES
GZHAN DANG MNYAM ZHING MTSUNGS PA YIN NO, ,YE SHES DE LA NI DE
DANG 'DRA BA CUNG ZAD TZAM 'DRA BA YANG MI DMIGS TE, DE'I SLAD DU
YE SHES DE NI

MTSUNGS PA MA MCHIS PA STE, 'DI DANG 'DRA BA YOD PA MA YIN PA'I
PHYIR RO, ,DE LTAR BCOM LDAN 'DAS KYI YE SHES NI BSAM GYIS MI
KHYAB PA DANG, CHAGS PA DANG 'DRA BA MED PA'I BAR DU BSTAN PA
THOS NAS, KHA CIG 'DI SNYAM DU YE SHES 'DI NI MI BSGYUR BA MA YIN
NAM CI, GZHAN DU

@149A *, ,DE SKAD DU BSTAN DU ZIN KYANG 'DIR DE LTAR MA BSTAN,
'DI LTAR MI 'JIGS PA'I SKABS SU NGA YANG DAG PAR RDZOGS PAR SANGS
RGYAS PA LA DGE SBYONG DANG BRAM ZE LA SOGS PAS MI BSKYOD PA ZHES
BYA BA LA SOGS PA GSUNGS PA YIN NO ZHE NA, MA YIN TE, DE'I

PHYIR KLAN KA DE SPANG BA'I PHYIR BCOM LDAN 'DAS KYIS, 'JAM DPAL
YE SHES 'DI MI BSGYUR BA MA YIN NAM ZHES BYA BA GSUNGS TE, CI
ZHES BYA BA KHONG NAS PHYUNG STE TSIG ZUR DU BRJOD PAR BYA STE,
DE CI BSGYUR BA YIN NAM GANG GIS NA KHYOD KYIS DE LTAR MA BRJOD
CES BYA BA'I THA TSIG GO, ,

'DIR LAN DU BCOM LDAN 'DAS YE SHES 'DI NI MA BGYIS PA STE ZHES
BYA BA LA SOGS PA GSUNGS TE, YON TAN DANG, YON TAN MA YIN PAS
'DUS MA BYAS PA'I PHYIR 'DI MI BSGYUR BA YIN PAR 'THAD PA YIN NO,
,DE BAS NA LOGS SHIG TU MA BSTAN TO ZHES BYA BA'I THA TSIG STE,
ZAG PA MED

PA'I CHOS KYI RGYU MTHUN PA DANG MI MTHUN PA 'GA' YANG YOD PA MA
YIN NO ZHES DGONGS PA'O, ,GZHAN YANG 'DI LA BSGYUR BA DANG MI
BSGYUR BA YIN PAR DOGS PA'I GNAS MED PA KHO NA YIN TE, 'DI LTAR
YONGS SU GRUB PA'I BDAG NYID KYI DNGOS PO KHO NA ZHIG YIN NA NI
BSGYUR BA DANG MI

BSGYUR BA'I GRANGS SU GZHUG PAR BYA STE, K'ARA sh'A PA nA ZONG DU
BSGYUR BA LTA BU'O, ,BCOM LDAN 'DAS KYI YE SHES DE NI CHOS THAMS
CAD MNGON PAR RDZOGS PAR BYANG CHUB PA'I NGO BOS DON DAM PAR MA
GRUB PA KHO NA YIN NO, ,DE MNGON PAR RDZOGS PAR BYANG CHUB PA'I
PHRIN LAS MDZAD

PA DAG NI KUN RDZOB TU DE LTAR BSTAN PA YIN NO, ,DE NYID 'JIG
RTEN PA'I DPES NYE BAR BSTAN PA SNGAR BYAS PA'I PHYIR, BCOM LDAN
'DAS 'DI LTA STE DPER NA K'AR sh'A PA nA RTAGS MA BTAB PA NI ZHES
BYA BA LA SOGS PA GSUNGS SO, ,RTAGS MA BTAB PA NI GANG LEGS PAR
MA BYAS PA STE,

RGYAS MA BTAB PA ZHES BYA BA'I THA TSIG GO, ,BCOM LDAN 'DAS DE
BZHIN DU YE SHES 'DI YANG ZHES BYA BA LA SOGS PAS NI DPE'I CHOS
DON LA NYE BAR SBYOR BA YIN NO, ,MA BGYIS PA NAS MA 'GAGS PA'I
BAR NI MNYAM PA NYID DU 'DUG PA YIN TE, RTAGS KYIS RNAM PAR
BSGYUR BA'I RJES SU

@149B 'BRANGS TE BSGYUR BA YANG MA YIN, MI BSGYUR BA YANG MA YIN
ZHES BYA BA'I GRANGS SU 'GRO BA'O, ,MA BSGRUBS PA LA SOGS PA'I
TSIG RNAMS NI SNGA MA SNGA MA BSTAN PA YIN NO, ,MA 'GAGS PA'I
TSIG NI 'DUS BYAS KYI MTSAN NYID THAMS CAD MED PAR BSTAN PAS SHIN
TU YANG

'DUS MA BYAS PA NYID YIN PAR BRJOD PA'I PHYIR RO, ,GNAS PA MA
BKAG PA NI 'DI SKYE BA LAS LOGS SHIG NA MED PA'I PHYIR RO, ,GZHAN
GYI DON DU BSTAN PA 'DI NI BYANG CHUB SEMS DPAR MA GYUR PA GANG
GIS KYANG LHAG PAR MOS PAR NUS PA MA YIN NO ZHES THABS GZHAN GYIS
BYANG

CHUB SEMS DPAR GYUR PA'I SKYE BO DAG 'DI LA NYAN PAR GZHUG PA
NYID DU BSTAN PA'I PHYIR, 'JAM DPAL DE BZHIN GSHEGS PA'I YE SHES
BSTAN PA DE LTAR BSTAN PA 'DI LA SU DAG MOS PA ZHES BYA BA LA
SOGS PA GSUNGS SO, ,BCOM LDAN 'DAS GANG DAG 'KHOR BA'I CHOS CAN

YANG MA LAGS LA, YONGS SU MYA NGAN LAS 'DAS PA'I CHOS CAN YANG MA
LAGS PA DANG ZHES BYA BA NI 'KHOR BA DANG, LHAG MA DANG BCAS PA
DANG, LHAG MA MED PA DANG, BYE BRAG TU MYA NGAN LAS 'DAS PA GNYI
GA LA MI GNAS PA'I BYANG CHUB SEMS DPA' ZHES BYA BA'I BAR DU

YIN NO, ,'KHOR BAR MA GTOGS PA YANG MA YIN TE, SKYON DU MTHONG
BA'I PHYIR RO, ,THUGS RJE CAN YIN PA'I PHYIR MYA NGAN LAS 'DAS
PAR BZHUGS KYANG, SRID PA NA GNAS SHING GZHAN GYI DON SKYE BA LA
GZIGS PA GANG DAG YIN PA DE DAG BSTAN PA SHIN TU GSAL BA 'DI LA

LHAG PAR MOS PAR 'GYUR RO, ,DE LTA BU DE DAG KYANG GANG ZHE NA
GANG DAG 'JIG TSOGS LAS KYANG MA BSKYOD PA DANG ZHES BYA BA LA
SOGS PA GSUNGS TE, 'JIG TSOGS KYI SGRAS 'JIG TSOGS LA LTA BA LA
BYA STE, TSIG THA MA KHONG NAS DBYUNG BA'I PHYIR RO, ,DE CI'I
SLAD DU ZHE NA ZHES

BYA BA NI DE GANG ZAG LA BDAG MED PAR SGOM PA'I RANG BZHIN DU
GYUR PA YIN NA JI LTAR NYON MONGS PA ZAD PAR MI 'GYUR ZHE NA,
'DI'I LAN NI MI BAS PA NI CHEN PO LA SOGS PA SPONG BA'I RIM GYIS
BAS PAR MI 'GYUR, RNAM PAR CHUNG BA'I CHUNG BA THAMS CAD NAS
THAMS CAD SPANGS PAS

@150A *, ,YONGS SU PAS PAR YANG MI MCHI'O, ,'DI LA YONGS SU ZAD
PA YOD PA MA YIN PAS MI BAS PA DANG, 'JIG TSOGS DANG, 'DOD CHAGS
LA SOGS PA ZAD PA MED PA YIN NO, ,'JIG TSOGS LA SOGS PA DANG
GZUNG BA DANG 'DZIN PA'I RNAM

PAS RAB TU PHYE BA RNAMS NI MED PA YIN PA'I PHYIR RO, ,'DI LTAR
'JIG TSOGS LA LTA BA NI BDAG DANG BDAG GI BA'I RNAM PAR 'JUG PA
YIN NO, ,'DOD CHAGS DANG ZHE SDANG DANG GTI MUG LA SOGS PA NI YUL
YID DU 'ONG BA DANG MI 'ONG BA LA SOGS PA LA CHAGS PA'I RNAM PAR

'JUG PA YIN NO ZHES DGONGS TE GSUNGS SO, ,'O NA RNAM PA 'DI DAG
GIS NA SO SO'I SKYE BO LA SOGS PA YANG 'JIG TSOGS LAS KYANG MA
BSKYOD LA, DE DAG KYANG 'DOD CHAGS LA SOGS PA MI ZAD PA KHO NA
YIN TE, ZAD PAR MI 'GYUR BA DANG, YONGS SU ZAD PAR MI 'GRO BA

YIN PAS DE DAG LAS LHAG PA CI YOD NA BYANG CHUB SEMS DPA' RNAMS
LA DE SKAD DU BSTAN ZHE NA, MA YIN TE DE DAG NI CHOS LA BDAG MED
PA GOMS PA DANG BRAL BAS DE BZHIN NYID RTOGS PA MED PA'I PHYIR
RO, ,SKYES BU BRTAN PO DE DAG LA NI LAN MANG DU THABS MANG POS
YUN RING

POR CHOS LA BDAG MED PA BSGOMS PAS DE BZHIN NYID RTOGS PA YOD
PA'I PHYIR RO, ,DE BAS NA DE NYID KYI DBANG DU BYAS TE DE SKAD
BSTAN PA RIGS PA YIN NO, ,BDAG NYID CHEN PO DE DAG NI CHOS THAMS
CAD RANG GI DNGOS PO MED PA YIN NO, SEMS CAN RNAMS NI DNGOS POR
MNGON PAR ZHEN PA

YIN NO ZHES THUGS RJE CHEN POS DGONGS SO, ,DE BAS NA DE DAG NI
THUGS RJE'I DBANG DU GYUR PA'I THUGS KYIS SRID PA NA YUN RING DU
'GRO BA MTHA' DAG LA PHAN PAR BYA BA'I CHED DU BZHUGS PA YIN PAS
DE'I PHYIR, GANG DAG 'KHOR BA LAS KYANG MA 'DAS LA ZHES GSUNGS
TE, LHAG

MA MED PA'I MYA NGAN LAS 'DAS PA'I DBYINGS SU MA BZHUGS PA'I
PHYIR RO, ,'KHOR BA'I GRANGS SU YANG MI MCHI BA NI 'KHOR BA'I
RGYA MTSOR SKYES KYANG PAD MO BZHIN DU DE'I DRI MA RNAMS KYIS MI
GOS PA'I PHYIR RO, ,DE DAG GIS NI DE DAG NYID 'KHOR BA DANG MYA
NGAN LAS 'DAS PA LA MI GNAS

@150B PA NYID YIN PAR SNGAR KHAS BLANGS PA BSTAN PAR BYAS SO,
,GANG DAG LAM DANG BRAL BA YANG MA LAGS SHING ZHES BYA BA NI CHOS
THAMS CAD DNGOS PO MED PA NYID DU MNGON PAR RTOGS PA'I BDAG NYID
THUGS RJE CHEN PO DANG LDAN PA'I LAM DE'I BDAG NYID DU GYUR PA'I
PHYIR RO, ,LAM GYI

'DU SHES KYANG MI SKYED PA NI DE'I MTSAN MA YIN PA LA MI BYED
PA'I PHYIR RO, ,DE DAG GIS NI BSTAN MA THAG PA'I 'KHOR BA DANG
MYA NGAN LAS 'DAS PA LA MI GNAS PA'I THABS GSAL BAR BYAS PA YIN
NO, ,DE DAG GIS BSTAN PA 'DI'I DON 'TSAL BAR 'GYUR RO ZHES BYA BA
NI RNAM PA

THAMS CAD DANG MCHOG TU ZHES BYA BA'I BAR DU YIN NO, ,'DI BCOM
LDAN 'DAS KYI DGONGS PA NI MA YIN GYI, DE SKAD DU 'CHAD PA NI
RANG DGA' YIN NO SNYAM DU DOGS PA LA, 'JAM DPAL LEGS SO LEGS SO
ZHES GSUNGS TE, KHYOD KYI TSIG DE NI LEGS PAR BSHAD PA YIN NO
ZHES

BYA BA YIN NO, ,JI SKAD DU, GANG ZHIG SRID PAR 'KHOR YANG SRID
PA'I SKYON DANG BRAL, ,STONG PA SMRA YANG LAS DANG 'BRAS BU GTONG
MI BYED, ,SHES PAS 'DOD PA BSREGS KYANG GANG DAG THUGS RJES
BRLAN, ,ZHES BYA BA LA SOGS PA BSNGAGS PA GSUNGS PA YIN NO,
,SKYES

BU DAM PA MOS PA'I SNOD DU GYUR PA NI DE LTAR YANG DKON NA CI MA
'ONGS PA'I DUS NA YOD DAM SNYAM BSAMS NAS BTZUN PA 'ONG SRUNGS
CHEN POS, BCOM LDAN 'DAS MA MCHIS PA'I DUS NA ZHES BYA BA LA SOGS
PA GSOL TO, ,GANG LA LA CHOS 'DUL BA ZAB MO 'DI DANG ZHES BYA BA
NI

MNGON PAR MTHO BA'I SKAS 'OG NAS BTZUGS PAR GYUR PA'I MDO SDE'I
DBANG PO'I RGYAL PO CHEN PO LA BYA'O, ,SHES RAB KYI PHA ROL TU
PHYIN PA ZAB MO 'DI LA ZHES BYA BA NI DON GYI NGO BO LA BYA'O,
,'DI LA NYAN PA NI TSIG DANG DON BSHAD PA LA GANG GIS GUS PAS RNA
BA GTOD PA'O, ,MOS

PA NI GANG ZHIG GIS THOS NAS DAD PA'I RJES SU 'BRANG BAS KYANG
'DI NI DE KHO NA YIN NO ZHES NGES PAR 'DZIN PA'O, ,KUN 'TSAL BA
NI GANG ZHIG RIGS PAS DE'I DON GTAN LA PHEBS PA'O, ,RAB TU 'DZIN
PAR 'GYUR BA NI GANG ZHIG GIS GTAN LA PHAB NAS YANG DAG PAR SGRUB
PAS BSGOM

@151A *, ,PA'O; ,NYAN PA LA SOGS PA DE DAG GI GO RIMS NI GSAL LO,
,YANG NA MOS PA NI GANG ZHIG GIS THOS NAS DAD PA DANG SHES RAB
GNYIS KYI DON DE KHO NA YIN NO ZHES RTOGS PA'O, ,KUN 'TSAL BA NI
DON JI LTA BA BZHIN GANG SGOM PAR BYED PA'O, ,RAB TU

'DZIN PAR 'GYUR BA NI BLA MA LA GUS SHING CHOS 'DUL BA 'DI GLEGS
BAM DU BZHUGS PA YANG KLOG PA DANG, 'CHANG BA DANG, MCHOD CING
SHIN TU 'DZIN PA'O, ,DE DAG NI 'KHOR 'DI NYID NA GNAS SO ZHES BYA
BA LHAG MA YIN NO, ,GANG ZHIG CHOS KYI RNAM GRANGS 'DI 'KHOR GYI

DKYIL 'KHOR 'DI'I NANG DU THOS PA DE DAG NYID MA 'ONGS PA'I DUS
NA NYAN PAR 'GYUR BA DANG, MOS PAR 'GYUR BA NI SANGS RGYAS DANG
BYANG CHUB SEMS DPA'I BKAS BYIN GYIS BRLABS PA'I PHYIR TE, SANGS
RGYAS RNAMS LA BSNYEN BKUR MA BYAS PAR NI 'DI THOS PA'I LAM DU
'GRO

BAR 'GYUR BA MA YIN NO ZHES BYA BA'I THA TSIG GO, ,DE DAG GI BYE
BRAG NI 'DI YIN TE, GANG ZHIG 'DI LA THOS TE LEGS PAR SHIN TU YID
LA BYED PA DE DAG NI GZHAN GYI TSE NA THOS PAR 'GYUR, MOS PAR
'GYUR, KUN SHES PAR 'GYUR, RAB TU 'DZIN PAR 'GYUR RO, ,GANG ZHIG

THOS NAS LEGS PAR YID LA BYED PA DE DAG NI KUN SHES PA'I BAR DU
'GYUR RO, ,GANG ZHIG THOS PA NYI TSER ZAD PA DE DAG NI THOS PAR
'GYUR, MOS PAR YANG 'GYUR RO, ,GNYIS PA'I BSHAD PA YANG DE BZHIN
DU RIG PAR BYA STE, RGYU CHUNG NGU LAS 'BRAS BU CHEN POR 'GYUR
BAS 'DI NI

STON PA PO'I DGONGS PA YIN PAR MNGON NO, ,'OD SRUNGS 'KHOR 'DI
NYID NI ZHES BYA BA NI SPYIR BSTAN PA YIN NO, ,DE DAG KYANG GANG
ZHE NA, DGE SLONG DANG, DGE SLONG MA DANG, DGE BSNYEN DANG, DGE
BSNYEN MA 'KHOD PA DE DAG NI ZHES BYA BA YIN NO, ,GANG DAG MA
'ONGS PA'I DUS NA CHOS

ZAB MO 'DUL BA 'DI DANG SHES RAB KYI PHA ROL TU PHYIN PA ZAB MO
'DI LA NYAN PA DANG, MOS PA DANG, KUN SHES PA DANG, RAB TU 'DZIN
PAR 'GYUR BA YOD DO ZHES BYA BA NI SPYIR BSTAN PA YIN NO, ,DON DE
DAG NYID DPE RNAM PA BZHIS GSAL BAR BYA BA'I PHYIR, 'OD SRUNGS
'DI LTA STE DPER

@151B NA KHYIM BDAG GAM ZHES BYA BA LA SOGS PA GSUNGS SO, ,DE LA
NOR BU RIN PO CHE STOR BA DANG RNYED PA BSTAN PAS NI CHOS KYI
RNAM GRANGS 'DI YID BDE BA DANG MI BDE BA RJES SU 'JUG PA DANG
LDOG PA'I GZHI YIN PA'I PHYIR RO, ,DE DAG GIS DUS GZHAN NA THOS
PAR 'GYUR BA NA

DGA' BA DANG BDE BA DANG YID DGA' BAR 'GYUR ZHING KUN NAS DKRIS
PA'I YID LA BYED PA MED PAR 'GYUR TE ZHES GANG GSUNGS PA LA, DGA'
BA NI YID DGA' BA GANG GIS ZIN PA ZHES SBYAR RO, ,SNGAR NI STOR
BA BZHIN DU SNGAR MA THOS PA'I MYA NGAN GYIS YID GDUNGS PA YIN

NO; ,BDE BA DANG ZHES BYA BA NI BDE BA SKYES PA STE, LUS SHIN TU
SBYANGS PA DANG LDAN PA'I PHYIR RE, ,YID DGA' BAR 'GYUR BA NI
SEMS SHIN TU SBYANGS PA DANG LDAN PA'I PHYIR RO, ,GANG DAG LA KUN
NAS DKRIS PA'I YID LA BYED PA MED PAR 'GYUR BA DE DAG LA DE SKAD
CES

BSTAN TO, ,KUN NAS DKRIS PA'I YID LA BYED PA ZHES BYA BA NI YID
MI BDE BAS GDUNGS PA YIN PAR BSHAD DO, ,DER KHYIM BDAG DANG DE'I
BU SMOS PA NI RJES SU MTHUN PAR BSTAN PA'I PHYIR RO, ,SA BDAG
DANG DE'I BU NI DE STOR TAM SLAR RNYED PAS YID MI BDE BA YANG
MED, YID

BDE BA YANG MED DO, ,MA SKYES PA LA SOGS PA'I DON BSTAN PA'I CHED
DU DE BZHIN NYID BSHAD DE, DON DAM PA DANG, DE BZHIN NYID DAG NI
RNAM GRANGS TE BAR GYI SGRAS BSDU'O, ,SHING YONGS 'DU SA BRTOL
KHA 'BUS PA BSTAN PA NI DE'I TSE DANG DUS GZHAN NA YID BDE BA'I
GNAS

YIN PAR BSTAN TE, DE'I TSE DGA' BAR 'GYUR BA DANG, GANG GI TSE ME
TOG THAMS CAD RGYAS PAR 'GYUR BA NI, 'DI LTA STE, CHOS THAMS CAD
KYI ME TOG RGYAS PAR 'GYUR ZHES BYA BA YIN NO, ,YID DGA' BA ZHES
BYA BA NI SNGA MA BZHIN NO, ,RAB TU DGA' BAR 'GYUR RO ZHES BYA

BA NI DGA' BA MCHOG TU 'GYUR BA ZHES BYA BA'I THA TSIG GO, ,SA
BRTOL NI SA LAS SKYES PA'O, ,DE NYID YONGS 'DU YIN TE, DE'I MING
GI RNAM GRANGS YIN TE, KHA 'BUS PA ZHES BYA BA NI H'A KHYIM CHAGS
PA'O, ,ME TOG THAMS CAD RGYAS PA NI THAMS CAD DU KHA BYE BA'O,
,NGES

@152A *, ,PAR ZHES BYA BA NI GCIG TU NGES PAR ZHES BYA BA'I BAR
DU'O, ,'DIR KHA CIG DOGS PA 'CHAD PA ZHES BYA BA NI SKYES BU LUS
'GA' MED PAR MI RUNG BA MA YIN NAM SNYAM DU BSAMS PA'O, ,THOS PA
BZHIN DU SKYES BU MED PAR YANG YOD PA YIN TE, DE'I DBANG

GIS GZHAN DU DE'I GZUGS LAS SAM GZUGS BRNYAN LAS YIN TE, BCOM
LDAN 'DAS MYA NGAN LAS 'DAS PAR GYUR KYANG BDE BAR GSHEGS PA
SNANG BA YIN NO, ,DE'I TSE 'DI THOS PAR GYUR PA GANG GI DBANG GIS
SHE NA, 'DI LTAR 'DAS PA NA MNGON SUM DU BYAS PA DAG YIN PAR

KHONG DU CHUD PAR BYA'O, ,DE'I PHYIR 'OD SRUNGS 'DI LTAR SHES RAB
KYI PHA ROL TU PHYIN PA ZAB MO MA SKYES PA DANG MA BYUNG BA NAS
DNGOS PO MED PA'I BAR 'DI MA 'ONGS PA'I DUS NA, DE BZHIN GSHEGS
PA 'DAS PA'I PHYIN ZHES BYA BA LA SOGS PA GSUNGS SO, ,SHES RAB
KYI PHA ROL TU PHYIN

PA DANG 'BREL PA DANG LHAN CIG BRJOD BAR BYA BA DANG RJOD PAR
BYED PA'I DNGOS POR 'BREL PAS 'BREL PA ZHES BYA BA'I THA TSIG GO,
,'DAS PA'I PHYIN ZHES BYA BA NI MI BZHUGS PA DANG, YONGS SU MYA
NGAN 'DAS PA BSTAN PA ZHES BYA BA'I BAR DU YIN NO, ,GNAS PAR
'GYUR BA ZHES

BYA BA NI GLEGS BAM LA YOD PA TZAM GYIS SO, ,SPYOD PAR 'GYUR BA
ZHES BYA BA NI RGYUN DU KLOG PA DANG KHA DON BYED PAS SO, ,SANGS
RGYAS KYI BYIN GYI RLABS DANG ZHES BYA BA 'DI NYID RNAM PAR 'BYED
PA NI SANGS RGYAS KYI MTHU YIN PAR SHES PAR BYA'O ZHES BYA BA YIN
NO, ,YANG NA BYIN GYI RLABS NI SLOB

MA DANG YANG SLOB LA SOGS PA GCIG NAS GCIG TU BAR DU CHOD PA'I
RGYU NYID YIN PA'O, ,MTHU NI DNGOS SU DE'I DBANG GIS SO, ,NOR BU
MKHAN ZHIG GIS NOR BU RIN PO CHE MTHONG BA'I DPES NI RTAG TU YID
BDE BA'I GNAS NYID 'DI YIN PAR BSTAN PA'I PHYIR, 'OD SRUNGS DE
BZHIN DU

GANG DAG SHES RAB KYI PHA ROL TU PHYIN PA ZAB MO MA SKYES PA
DANG, MA BYUNG BA NAS DNGOS PO MED PA'I BAR 'DI THOS NAS ZHES BYA
BA LA SOGS PA GSUNGS PA YIN NO, ,RAB TU DGA' BAR GYUR PA NI GANG
DAG LA DGA' PA YOD PA DE RAB TU DGA' BAR GYUR PA'O, ,MGU BA NI
YID DGA' BA LA

@152B BYA'O; ,GANG DAG LA RANGS PA DANG, YID BDE BA SKYES PA ZHES
BYA BAR SBYAR RO, ,YID DGA' BA'I DON NI SNGA MA BZHIN NO, ,YANG
NA SNYING DGA' BA LA BYA STE, SNGON GYI RJES SU YANG NAS YANG DU
ZHES BYA BA'I THA TSIG GO, ,NOR BU RIN PO CHE 'DI NI RIGS LAS
BRJOD PAR BZHED DE BSTAN

TO; ,SNGON NYAMS SU MYONG BA'I GRONG KHYER THOS PA'I DPES NI BDE
BA DANG YID BDE BA SNA TSOGS KYI GNAS NYID YIN PAR DE DUS GZHAN
ZHIG NA DE'I DRUNG DU MI LA LA ZHIG SONG STE GRONG KHYER DE'I
BSNGAGS PA BRJOD CING KUN DGA' RA BA NYAMS DGA' BA DANG ZHES BYA
BA LA SOGS PA GSUNGS SO, ,

GRONG GANG YANG RUNG BA ZHIG TU DGOS PA LA LA'I PHYIR SNGON SON
PAR GYUR LA PHYIS BRJOD PAR GYUR ZHES DGONGS PA'O, ,NYAMS DGA'
BA'I DNGOS PO LA NYAMS DGA' BA ZHES BYA'O, ,DE CI'I PHYIR ZHE NA
ZHES BYA BA RGOL BA PO'I BSAM PA NI 'DI YIN TE, YANG NAS YANG DU
BSNGAGS PA BRJOD

PAR GSOL BA 'DEBS PA TZAM MTHONG BA LAS NYAMS SU MYONG BA YOD PAR
RJES SU DPOG PA RIGS PA MA YIN TE, 'KHRUL PA'I PHYIR RO, 'DI LTAR
'DOD CHAGS DANG MA BRAL BA DAG GNAS GTZANG MA'I GNAS NYAMS DGA'
BA DAG GI BSNGAGS PA BRJOD PA THOS PAS SNYING YA YA PO CHEN POS

G-YENGS PAR GYUR NAS YANG DANG YANG DU GSOL BA 'DEBS PAR BYED
KYANG DES TSE SNGA MA LA YANG DE MTHONG BAR GYUR PA NI MA YIN TE,
LAN CIG PHYIR MI 'ONG BA KHO NA DAG DER SKYES PA'I PHYIR RO ZHE
NA, 'DI LTAR DE THOS NAS YID CHER DGA' BA DANG RAB TU DGA' BAR
GYUR TE ZHES BYA BA LA SOGS PA NI LAN

YIN TE, DGA' BA'I BYE BRAG DE NYID KYIS DE LTA BU DRAN PA'I 'DU
BYED SKYED PAR BYED PA YIN LA, DRAN PA DANG MTSUNGS PAR LDAN PA
YANG GANG ZHIG RTAGS KYI BYE BRAG BRJOD PA'I NGO BO LA GSOL BA
'DEBS PA 'BYUNG BAR BYED DO, ,DE LAS NI KUN NAS SLONG BAR BYED
PA'I BYE BRAG RJES SU DPOG

PA YIN PAR SHES PAR BYA STE, MTSAN MA LAS RJES SU DPOG PA'I TSUL
BZHIN DU GRONG KHYER LA SOGS PA MTHONG BAR GYUR PA RJES SU DPOG
GO ZHES BYA BA 'DI NI BSDUS PA'I DON TO, ,YANG DANG YANG DRUNG DU
'GRO ZHING ZHES BYA BA NI LAN DU MAR RO, ,RAB TU DGA' ZHING MGU
BAR GYUR TE ZHES BYA BA

@153A *, ,NI RGYA CHEN POR RO, ,'DI NYID RNAM PAR 'BYED PA NI
DGA' BA DANG MGU BA CHER SKYED CING ZHES BYA BA YIN NO, ,YANG NA
RAB TU DGA' ZHING MGU BAR GYUR PA NI DANG POR RO, ,DGA' BA DANG
MGU BA CHER SKYED PA NI RGYUN MA 'CHAD PAR RO, ,DGA' BA NYID MGU
BA

YIN PAR 'GREL TO, ,YANG NA DGA' BA YANG DE YIN LA MGU BA YANG DE
YIN ZHES GCIG TU SBYAR RO, ,DE LA DGA' BA NI YID BDE BA'O, ,DE
SNGON DU SONG BA'I RAB TU DGA' BA DANG KHONG MGU BA NI MGU BA'O,
,GTAN LA DBAB PA'I PHYIR, BCOM LDAN 'DAS MA MCHIS PA'I DUS

NA ZHES BYA BA LA SOGS PA GSUNGS SO, ,DE DAG GI RNAM PA DANG
RTAGS DANG MTSAN MA BCOM LDAN 'DAS KYIS GANG DAG BKA' STZAL PA DE
DAG NYID LAGS SAM ZHES BYA BA NI TSIG ZUR GYIS DRI BA'O, ,YANG NA
CI LAGS ZHES BYA BA KHONG NAS DBYUNG NGO, ,BSAM PA NI 'DI YIN TE,
'DIR

DPE BZHIN DU SNGON MYONG BA'I RNAM PA SGROGS PA NI CHA TZAM YANG
MI DMIGS NA DE DAG GIS 'JAM DPAL GZHON NUR GYUR PA LA BSNYEN BKUR
BYAS PA LA SOGS PA DE JI LTAR SHES PAR BYA ZHE NA, BCOM LDAN 'DAS
KYIS BKA' STZAL PA, 'OD SRUNGS JI SKAD SMRAS PA DE DE BZHIN TE
ZHES GSUNGS TE,

DGONGS PA NI 'DI YIN TE, DNGOS PO'I CHOS DE NYID RJES SU MYONG BA
GSAL BAR GYUR PA GANG YIN PA DES DRAN PA'I SA BON 'JOG PAR BYED
KYI GZHAN DU MA YIN NO, ,RJES SU MYONG BA DE YANG DE DAG LA GOMS
PA CHE BA DANG, CHES CHE BA LA SOGS PA NYE BAR GYUR PA DANG BRAL
BA'I PHYIR GSAL BAR

'GYUR BA DANG, BAR SKABS SU MI MTHUN PA'I RKYEN GYIS NYAMS SMAD
PA DANG, DE BAS NA 'PHRAL DU DRAN PA 'BYUNG BA MA YIN TE, TSA BA
DANG KHA BA'I RO RJES SU MYONG BA MI DRAN PA BZHIN NO, ,'DI TZAM
GYIS DE MED PA YANG MA YIN TE, DE'I STOBS NYID KYIS MNGON PAR
'DOD PA LA SOGS

PA JI SKAD DU GSUNGS PA RJES SU 'BYUNG BA YIN TE, GZHON NU'I GNAS
SKABS NA MYONG BA'I TSA BA DANG KHA BA LA SOGS PA SRID PA BZHIN
NO, ,RJES SU MYONG BA DANG MNGON PAR 'DOD PA TZAM GNYIS 'BREL BA
'DI NI BCOM LDAN 'DAS KYI BKA' LAS DAD PA MI G-YO BA'I STOBS KYIS
DE RIG PAR

@153B BYA'O; ,DE LA RNAM PA NI LUS DGA' BA'I BYE BRAG STE, BA SBU
LDANG BA DANG, MCHI MA ZAG PA LA SOGS PA'O, RTAGS NI TSIG GI BYE
BRAG STE DGA' STE GSOL BA 'DEBS PA LA SOGS PA'O, ,MTSAN MA NI
SGRUB PA'I BYE BRAG STE, NYAN PA DANG, 'CHANG BA DANG, KLOG PA
DANG,

MCHOD PA LA SOGS PA SNGAR BSHAD PA BSTAN PA YIN NO, ,DE LTAR RNAM
PA LA SOGS PA BCOM LDAN 'DAS KYIS BKA' STZAL PA DANG, KHA CIG
DNGOS POR MNGON PAR ZHEN CING SGRO 'DOGS PA'I MTHA'I 'DAM DU
BYING NGO, ,DE BAS NA MNGON PAR ZHEN PA BSAL BA'I PHYIR, BCOM
LDAN

'DAS CHOS DE NI RNAM PA MA MCHIS SHING ZHES BYA BA LA SOGS PA
GSUNGS SO, ,CHOS NI CHOS KYI RNAM GRANGS SO, ,SHES RAB KYI PHA
ROL TU PHYIN PA YANG ZHES BYA BA NI DON GYI NGO BO'O, ,DON NI 'DI
YIN TE, RNAM PA DANG, RTAGS DANG, MTSAN MA 'DI DAG THAMS CAD NI
RNAM PAR MA DAG

PA'I BLAS GNYIS KYI NGO BO NYID LA MNGON PAR 'DOD PA YIN NO,
,GNYIS KYANG BDEN PA MA YIN PAR RTAG TU LAN GRANGS DU MAR GSUNGS
SO, ,DE GNYIS RNAM PA LA SOGS PA DANG, BRAL BA MA YIN NA RNAM PA
LA SOGS PA GNYIS DANG LDAN PA ZHES JI SKAD DU BSTAN, 'ON KYANG
DES

THOS PA DANG LDAN PA'I GDUL BYA RNAMS DE LA BRTZON PAR MTHONG BA
LAS SNGON THOS PA YOD PAR RJES SU DPOG PAR BYED DO, ,TSUL GANG
GIS DE GNYIS LA RNAM PA LA SOGS PA MI RIGS PA DE NI DE NYAN PA PO
LA YANG MTSUNGS PA'I PHYIR RO, ,DE NYID KYI PHYIR GDUL BYA'I BYE
BRAG LA LTOS NAS RNAM

PA LA SOGS PA DANG BRAL BA GRUB PA DE GNYIS KHO NA SMOS PA YIN
TE, DE NI NYAN PA PO RNAMS LA YANG DE DAG MTSUNGS PA BSTAN PA'I
PHYIR RO, ,DE LTA MA YIN NA RIGS KYI BU PHO 'AM, RIGS KYI BU MO
DE DAG LA RNAM PA MA MCHIS PA DANG, MTSAN MA MCHIS PA LAGS NA, JI
LTAR 'GYUR

ZHES GO RIMS BZHIN DU BRJOD PAR BYA DGOS PAR 'GYUR RO, ,BCOM LDAN
'DAS KYIS CHOS BSTAN PA GANG LAGS PA DE YANG RNAM PA MA MCHIS,
RTAGS MA MCHIS, MTSAN MA MCHIS PA'I SLAD DU LAGS NA ZHES BYA BA
NI GTAN TSIGS KYI SNOD YIN NO, ,BCOM LDAN 'DAS RNAM PA

@154A *, ,MA MCHIS PA BSTAN PA'I CHOS DE JI LTAR BSTAN PAR 'GYUR,
RE ZHIG BSTAN PA YANG YOD PA MA YIN NA 'DAS PA'AM, DA LTA'I TSE
NA NYAN PA LTA GA LA YOD CES BYA BA'I THA TSIG GO, ,DE LTAR SGRO
'DOGS PA'I MTHA' BSAL NAS, 'DIR SKUR PA 'DEBS

PA'I MTHAR LTUNG BAR THAL BAR MI 'GYUR BAR BYA BAR DGONGS NAS KUN
RDZOB KYI BDEN PA'I DBANG DU BYAS TE, 'JAM DPAL SHES RAB KYI PHA
ROL TU PHYIN PA ZAB MO SHIN TU MA SKYES PA DANG, DNGOS PO MED
PA'I BAR DU BSTAN NA ZHES BYA BA LA SOGS PA GSUNGS PA YIN NO, ,DE
NI DE DAG NYID

GUS PAR NYAN PA DANG, LEGS PAR SHIN TU YID LA SKYED PA LA SPRO BA
BSKYED PA'I PHYIR RO, ,'JAM DPAL PHYOGS GANG DU SHES RAB KYI PHA
ROL TU PHYIN PA BSTAN PA DER SANGS RGYAS KYI CHOS STOBS BCU DANG,
,BYANG CHUB KYI YAN LAG LA SOGS PA THAMS CAD BSTAN PAR BLTA'O
ZHES

GSUNGS SO, ,DUS DE'I TSE BYANG CHUB KYI YAN LAG LA SOGS PA BDAG
NYID CHEN PO'I RANG GI NGO BO BSTAN PAR MA BYAS PA MA YIN NAM, DE
CI'I PHYIR DER SANGS RGYAS KYI CHOS THAMS CAD BSTAN PAR BLTA'O
ZHES GSUNGS SHE NA, DE'I PHYIR 'DI LTAR DER BSAM GYIS MI KHYAB PA
BSTAN PAR

BLTA'O ZHES GSUNGS TE, BSAM GYIS MI KHYAB PA NI STONG PA NYID DO,
,DON NI 'DI STE RNAM PA THAMS CAD STONG PA NYID BSGOMS PAS DE
'THOB PAR 'GYUR RO, ,DE YANG 'DIR RNAM PAR RTOG PA THAMS CAD BSAL
BAS BSTAN PA YIN NO, ,DE BAS NA DE THOB PA'I THABS BSTAN PAS DE
YANG

YONGS SU BSTAN PA YIN PAR BSHAD DO, ,DE DAG GIS NI SANGS RGYAS
NYID KYI RGYU GTZO BO NI SHES RAB KYI PHA ROL TU PHYIN PA LA
SBYAR BA YIN PAR BSTAN TO, ,'DI SNYAM DU BCOM LDAN 'DAS BYANG
CHUB SEMS DPA'I SPYOD PA MDZAD PA NA DGE BA'I RTZA BA GANG DAG
BSGRUBS PA DE'I RGYU CAN SANGS

RGYAS 'DI NYID YIN NA, DE JI LTAR SHES RAB KYI PHA ROL TU PHYIN
PA LA SBYOR BA'I RGYU CAN DU BSTAN ZHE NA, DE'I PHYIR 'JAM DPAL
NGAS SNGON BYANG CHUB SEMS DPA'I SPYAD PA SPYOD PA NA ZHES BYA BA
LA SOGS PA GSUNGS TE, DE DAG KYANG SHES RAB KYI PHA ROL TU PHYIN
PA LA SBYOR BA KHO NA YIN NO

@154B ZHES BYA BA BSDUS PA'I DON YIN NO, ,DE LA NYIN RE BZHIN
GZHAN DAG 'CHAD PA LA YID DAM DU MNYAN PAR BYA, MNYAN NAS DE KHO
NA YIN NO ZHES MOS PAR BYA, DAD PAS GLEGS PA MA YI GER BRI BAR
BYA, KHA TON BTON PAS GZUNG BAR BYA, GLEGS BAM LA GNAS PA TSIG TU
BRJOD

PAS BKLAG PAR BYA, GZHAN LAS MAN NGAG MNOS PAS LUNG MA NOD PAR
BYA, KHA TON LOBS PA RNAMS YANG NAS YANG DU 'DON PAS KHA TON TU
BYA, TSIG TU GDON PAR BYA BA NI GRAGS PAS SGROGS ZHES BYA BA'I
THA TSIG GO, ,KUN CHUB PAR BYA BA NI TSIG DANG DON BYE BRAG TU
'CHAD PA'I PHYIR

RO; ,TSUL BZHIN DU YID LA BYA BA NI RIGS PAS BSAMS PA LAS BYUNG
BA'I SHES RAB KYIS DE'I DON DPYOD PAR BYED PA'O, ,BSGOM PAR BYA
BA NI BSGOMS PA LAS BYUNG BA'I SHES RAB KYIS RNAM PAR RTOG PA
THAMS CAD BSAL NAS, DE'I DON KHONG DU CHUD PAR BYED PA'I PHYIR
RO, ,NAS

ZHES BYA BA'I TSIG GIS RIN PO CHE'I GZHAL MED KHANG NOR BU RIN PO
CHE'I RGYU LAS BYAS PA'I KHANG BZANGS LA SOGS PA GZUNG NGO, ,BA
DAN DANG RNAM PAR RGYAL BA'I BA DAN NI RGYAL MTSAN GYI BYE BRAG
YIN NO, ,CI NUS ZHES BYA BA 'DI'I RNAM PAR DBYE BA NI CI PHOD
DU'O ZHES BYA BA YIN NO, ,YANG NA

CI NUS ZHES BYA BA NI MTHU CI YOD PAS MNYAN PAR BYA BA LA SOGS PA
LA SBYOR BA'O, ,CI PHOD DU BYAS PA NI ME TOG LA SOGS PAS MCHOD
PAR BYA'O, ,RIM GROR BYA'O ZHES TSIG 'OG MAS RNAM PAR DBYE BA YIN
NO, ,YANG NA RIM GRO BYA BA NI THAL MO SBYAR BA DANG, BSKOR BA
DANG, BYA BA BYED PA

LA SOGS PAS SO, ,DE DAG THAMS CAD KYIS NI CHOS SPYOD RNAM PA BCU
BSTAN TO, ,NYAN THOS DANG RANG SANGS RGYAS KYIS THAMS CAD LAS
'DAS PAS SANGS RGYAS NYID THOB PA MA YIN NAM, DE CI'I PHYIR SHES
RAB KYI PHA ROL TU PHYIN PA LA SBYOR BAS ZHES BSHAD CE NA, DE'I
PHYIR NYAN THOS

DANG RANG SANGS RGYAS THAMS CAD KYIS LAS 'DA' BAR 'DOD PA'I ZHES
BYA BA LA SOGS PA GSUNGS TE, NYAN THOS LA SOGS PA'I SA YANG 'DI
NYID LA BRTEN NAS 'DA' BA YIN NO ZHES BYA BA'I THA TSIG GO,
,PHYIR MI LDOG PA'I SA LAS 'DAS TE SANGS RGYAS NYID THOB PA MA
YIN NAM ZHE NA DE'I PHYIR

@155A *, ,'JAM DPAL JI LTAR PHYIR MI LDOG PA'I SA LA 'JUG PAR
'GYUR BA ZHES BYA BA LA SOGS PA GSUNGS TE, PHYIR MI LDOG PA'I SA
NI MI G-YO BA'O, ,DE LA 'JUG PAR 'GYUR BA NI DER 'GRO BA'O, ,DER
JI LTAR 'GYUR BA DE LTA BU NYAN PAR 'DOD PA ZHES BYA BA NI MTSON

PA STE, BSAM PAR 'DOD PA DANG, BSGOM PAR 'DOD PA DAG KYANG RIG
PAR BYA'O, ,'DI SNYAM DU CHOS THAMS CAD SKYE BA MED PAR MNYAM PAS
MOS BAS SANGS RGYAS THOB PAR 'GYUR RO SNYAM PA'I PHYIR, 'JAM DPAL
CHOS GANG YANG RUNG STE DE DAG THAMS CAD MA SKYES PAR MNYAM PA
NYID

DU ZHES BYA BA LA SOGS PA GSUNGS SO, ,DGONGS PA NI 'DI YIN TE,
CHOS THAMS CAD MA SKYES PAR MNYAM PA 'DI LA RNAM PAR RTOG PA
THAMS CAD SEL BAS MNYAM PA DE LTA BU NI GZHAN YOD PA MA YIN NO
ZHES BYA BA YIN NO, ,GZHAN DAG RNAM PAR RTOG PA SANGS RGYAS KYI
CHOS THAMS CAD

MNGON PAR RDZOGS PAR BYANG CHUB PAR 'DOD PA DE NYID SANGS RGYAS
NYID THOB PA 'DI'I RGYU'I GTZO BO YIN NO ZHE NA, DE'I PHYIR 'JAM
DPAL SANGS RGYAS KYI CHOS THAMS CAD CES BYA BA LA SOGS PA GSUNGS
TE, SANGS RGYAS KYI CHOS THAMS CAD RTOGS PAR 'DOD PA YANG 'DI
NYID LA SBYOR BAS SHIN TU

RNAM PAR DAG PAR 'GYUR RO ZHES BYA BA'I THA TSIG GO, ,GZHAN DAG
NI BCOM LDAN 'DAS KYIS CHOS CUNG ZAD MA MKHYEN NA ZHES DE LTA
BU'I ZAB MO BSTAN PA 'DI LA MOS PA'I RGYU MTSAN GYI GTZO BO YIN
NO SNYAM PA DE LA, 'JAM DPAL CHOS THAMS CAD DE BZHIN GSHEGS PAS
MNGON PAR RDZOGS PAR

SANGS MA RGYAS SO ZHES BYA BA LA SOGS PA GSUNGS SO, ,DE CI'I
PHYIR ZHE NA ZHES BYA BA NI THAMS CAD RIGS PA YIN NA JI LTAR
MNGON PAR RDZOGS PAR SANGS MA RGYAS ZHES BSAMS PA LA, GANG MNGON
PAR RDZOGS PAR 'TSANG RGYA BAR BYED PA 'AM ZHES BYA BA LA SOGS PA
GSUNGS TE, DON BSHAD ZIN

TO; ,DE BAS NA DE LTAR DON GYI TSUL 'DI LA MOS PAR 'DOD PA'I ZHES
BYA BA LA SOGS PA NI BSTAN MA THAG PA'I MJUG SDUD PA YIN NO, ,DON
GYI TSUL NI DON GYI RNAM PA'O, ,'DI NYID LA SBYOR BAS 'DI 'DRA
BA'I MOS PA 'DI 'BYUNG BAR 'GYUR RO ZHES BYA BA'I THA TSIG GO,
,GZHAN NGAG NI BYANG CHUB DANG CHOS

@155B THAMS CAD GNYIS SU MED CING MNYAM PAR DE LTAR MOS PA'I
MNGON SUM GYI RGYU MTSAN YIN NO SNYAM PA DE LA, GANG BYANG CHUB
MA YIN PA'I CHOS DE GANG YANG MED DO ZHES BYA BA LA SOGS PA
GSUNGS SO, ,GZHAN DAG NA RE CHOS THAMS CAD LA RNAM PAR MI RTOG PA
NYID BYANG CHUB KYI RGYU'I GTZO BO YIN NO ZHE

NA; DE'I PHYIR CHOS THAMS CAD LA RNAM PAR MI RTOG PAR 'DOD PA'I
ZHES BYA BA LA SOGS PA GSUNGS SO, ,DE CI'I PHYIR ZHE NA ZHES BYA
BA NI MDO SDE GZHAN CHOS THAMS CAD RNAM PAR MI RTOG PA STON PAR
BYED PA GANG YIN BA MTHA' DAG PA YOD BZHIN DU SHES RAB KYI PHA
ROL TU PHYIN PA 'DI NYID LA MNYAN PAR

BYA BAR GSUNGS PA 'DI LAS LHAG PA CIG YOD CES BYA BA'I THA TSIG
GO, ,LAN DU SHES RAB KYI PHA ROL TU PHYIN PA NI RNAM PAR RTOG PA
'AM RNAM PAR MI RTOG PA GO RIMS BZHIN DU CHOS GANG YANG YONGS SU
GRUB PAR RNAM PAR 'JOG CING SKYED BA'AM, STON PA MA YIN PA'I
PHYIR RO ZHES BYA BA YIN TE, RNAM PAR

RTOG PA SKYED PAR BYED PA'I RGYU MA YIN TE, DE'I YUL YIN PA'I
KHUNGS MED DO ZHES BYA BA'I THA TSIG GO, ,'DI SKAD STON DE MDO
SDE GZHAN LAS GDUL BYA'I BYE BRAG LA LTOS NAS DMIGS PAR STON PA
YOD PA YANG YIN NO ZHES DGONGS PA'O, ,'DIR NI JI LTAR YANG YOD PA
MA YIN NO ZHES BYA BA YIN NO, ,

KHA CIG NI CHOS THAMS CAD NI KUN NAS NYON MONGS PA CAN MA YIN TE,
RANG BZHIN GYIS 'OD GSAL BA'I PHYIR RO, ,RNAM PAR BYANG BA YANG
MA YIN TE, KUN NAS NYON MONGS PA GLO BUR BA YIN PA'I PHYIR RO
ZHES DE LTAR 'JUG PAR 'DOD PA DANG MYUR DU BYANG CHUB MNGON PAR
RTOGS PAR 'DOD PA DE LA CHOS

THAMS CAD KUN NAS NYON MONGS PA MA YIN ZHES BYA BA LA SOGS PA
GSUNGS SO, ,GZHAN DAG NI DUS GSUM DU SGRO 'DOGS PA RING DU SPANGS
PAS MYUR DU BYANG CHUB PA YIN NO SNYAM PA LA, DE'I PHYIR CHOS
THAMS CAD 'DAS PA MA YIN, MA 'ONGS PA MA YIN ZHES BYA BA LA SOGS
PA GSUNGS TE,

'DI YANG 'DI LA BRTEN PA KHO NAS SGRO 'DOGS PA MYUR DU ZAD PAR
'GYUR RO ZHES BYA BA'I THA TSIG GO, ,DE CI'I PHYIR ZHE NA ZHES
BYA BA NI RGOL BA STE, THOS PA LA SOGS PA'I NGO BO NYID NI 'DAS
PA DANG, MA 'ONGS PA LA SOGS PAR BSTAN PA MA YIN NAM, CI'I PHYIR
CHOS DUS GSUM DU 'JUG PA MA YIN ZHES

@156A *, ,RGOL BA POS BSAM PA LA, 'JAM DPAL SKYE BA MED PA NI
'DAS PA MA YIN ZHES BYA BA LA SOGS PA GSUNGS TE, SKYE BA MED PA
NI DNGOS PO MED PA YIN LA, DNGOS BO MED PA LA 'DAS PA DANG, MA
'ONGS PA DANG, DE LTAR BYUNG BA YANG DAG PAR LTA GA LA YOD CES
BYA BA NI MDOR

BSDUS PA YIN NO, ,DE CI'I PHYIR ZHE NA ZHES BYA BA NI CI'I PHYIR
DE SKAD DU STON, SKYE BA MED PA LA 'DAS PA LA SOGS PA'I DBYE BA
MED, CHOS RNAMS LA GO 'DI CI STE DBYE BA MED CES BYA BA NI RGOL
BA PO'I BSAM PA YIN NO, ,DE LA 'JAM DPAL CHOS THAMS CAD NI SKYE
BA MED PA LA STON PA'I PHYIR RO ZHES BYA BA

GSUNGS TE, SKYE BA MED PA'I NGO BO YIN NO ZHES BYA BA'I BAR DU
YIN NO, ,'DIR NI KUN BRTAGS PA'I CHOS LA DGONGS PA'O, ,DE BAS NA
DE LTA BU'I CHOS THAMS CAD LA THE TSOM MED PAR ZHES BYA BA LA
SOGS PA NI BSTAN MA THAG PA'I MJUG BSDU BA YIN NO, ,GZHAN DAG
SMRA BA SKYE BA'I DNGOS PO RNAMS RTAG

PA MA YIN PAR 'DOD DU ZIN KYANG DON DAM PAR NI MI RUNG BA KHO NA
YIN TE, 'DI LTAR RE ZHIG PHYI ROL GYI CHA SHAS CAN LA SOGS PA'I
SKYE BA NI GONG DU BSTAN PA'I TSUL GYIS MA SKYES PA KHO NA MIN
PAS YOD PAR RUNG BA MA YIN NO, ,NYAMS SU MYONG BA TZAM LHAG MA
LUS PA DE YANG YOD PA DON DAM PA YIN PAR NI

BSGRUB PAR DKA' BA KHO NA YIN TE, 'DI LTAR RI MO BKRAM PA LA SOGS
PA LA SHES PA SKYE BA NI SNANG BA RNAM PA DU MAR SKYED PA YIN NO,
,RNAM PA DE DAG KYANG DE'I BDAG NYID KHO NA YIN GYI GZHAN DU GYUR
PA NYID YIN NA NI NYAMS SU MYONG BAR MI RIGS PA'I PHYIR RO, ,DE
BAS NA DE RNAM PA DU MA LAS RNAM

PAR NA LOG PA YIN NA GCIG PA NYID YIN PAR JI LTAR RIGS PA YIN,
GCIG PA NYID DANG DU MA NYID DAG NI PHAN TSUN RNAM PAR BCAD DE
GNAS PA'I MTSAN NYID YIN PAS LHAN CIG TU GNAS BAR MI SRID PA'I
PHYIR RO, ,'ON TE YANG 'DI SNYAM DU NYAMS SU MYONG BA'I RNAM PA
DE RNAMS NI YANG DAG PA MA

YIN TE, 'KHRUL PA'I DBANG GIS DE LTAR SNA TSOGS SU GNYIS SU MED
PA'I SHES PA'I BDAG NYID LA SNANG NGO ZHE NA, 'O NA SNANG ZHES
BYA BA 'DI CI YIN TE, NYAMS SU MYONG BA'I BDAG NYID MA GTOGS PAR
GZHAN SNANG BA'I SGRA'I DON RTOGS PAR BYAR MED PA MA YIN NAM, 'DI
LTAR SNANG BA ZHES BYA BA DE NI

@156B NYAMS SU MYONG BA ZHES BYA BA'I DON 'DI YIN NO, ,MIG SER LA
SOGS PAS MIG NYAMS PA RNAMS YOD PA MA YIN YANG SER PO LA SOGS PAR
JI LTAR SNANG ZHE NA, DE LA YANG GAL TE PHYI ROL GYI NGO BO NYID
DU YANG YOD PA MA YIN LA, SHES PA'I BDAG NYID DU YANG YOD PA MA
YIN NA DE DAG

JI LTAR SNANG ZHES DE LA YANG MTHUN PAR RGAL BA 'DI MA YIN NAM,
GAL TE KA BA LA SOGS PA'I RNAM PA GCIG GI SHES PA DE GCIG YIN NO
ZHE NA MA YIN TE, DE LA YANG TSU ROL DANG PHA ROL DANG DBUS KYI
CHA LA SOGS PA DBYE BAS SNA TSOGS SU SNANG BA'I PHYIR RO, ,DE BAS
NA BLO YANG

GCIG TU 'THAD PA MA YIN PAS DNGOS PO THAMS CAD MA BRTAGS NA DGA'
BA'I NGO BO NYID THA SNYAD KYI TSUL LA 'JUG PA YIN TE, 'DI LTAR
JI LTA JI LTAR YONGS SU BRTAGS PA DE LTA DE LTAR BRTAG MI BZOD PA
YIN PA'I PHYIR RO, ,'DI KHA CIG SMRA BA SNGON PO DANG SER PO LA
SOGS PA NI RNAM PA THAMS

CAD DU MED PA MA YIN TE, NYAMS BDE BA LA SOGS PA BZHIN DU GSAL
BAR NYAMS SU MYONG BA'I PHYIR RO, ,'O NA KYANG SHES PA GCIG LA
'DZIN PA'I CHAR 'DOD PA DANG, CHA GNYIS PA PHYIR RGOL GYI NGO BOR
GYUR PA DE NI YOD PA MA YIN TE, JI LTAR NANG DU BDE BA LA SOGS PA
RANG RIG PA'I NGO BO

YIN GYI, GZHAN GZUNG BAR CHAR GYUR PAR YOD PA MA YIN PA BZHIN NO,
,DE BZHIN DU DKAR PO LA SOGS PA YANG GZUNG BA DANG 'DZIN PA'I
RNAM PAR BRTAGS PA DANG BRAL BA YIN NO, ,DE SKAD DU SLOB DPON
DHARMA K'IRTIS KYANG, SNGO LA SOGS PA'I NGO BO DE'I, ,NGO BO NYID
NI NYAMS MYONG YIN,,

RANG GI NGO BO NYAMS MYONG YANG, ,SNGO LA SOGS PA MYONG ZHES
SGROGS, ,SHES LAS THA DAD MA YIN NA, ,DON GZHAN YOD PAR JI LTAR
'GYUR, ,SPYI NYID YIN NA'ANG DON NYID NA, ,SHES PA'I NGO BOR THAL
BAR 'GYUR, ,ZHES BRJOD DO ZHE NA, DE LTAR 'DOD PA'I PHYIR NYES PA
MED DO, ,DE BZHIN

DU 'PHAGS PA DGONGS PA NGES PAR 'GREL PA'I MDO LAS KYANG TING NGE
'DZIN GYI SPYOD YUL GZUGS BRNYAN NI SHES PA LAS THA DAD PA MA YIN
PA KHO NAR GSUNGS SO, ,DE BAS NA BDE BA LA SOGS PA BZHIN DU SNGON
PO LA SOGS PA YANG RUNG NYAMS SU MYONG BA NYID RTOGS PA'I NGO BO
YIN NO, ,'O NA

@157A *, ,RNAM PAR SHES PA DU MA CIG CAR YOD PA RNYED PAR 'GYUR
RO ZHE NA, 'DOD PA'I PHYIR NYES PA MED DO, ,'O NA RNAM PA GCIG
YIN NO ZHES JI SKAD DU BSTAN ZHE NA, 'DI LTAR GZHAN DU CHA RNAM
PAR DBYE BA BYAS NA SHES PA GZHAN NYAMS SU MYONG BA YOD PA MA YIN
NO, ,DE LA

SHES PA GZHAN GCIG TU DE YOD DO ZHES BRJOD PAR NUS PA YANG MA YIN
TE, SHES PAS NYAMS SU MA MYONG NA YOD PAR MI RIGS PA'I PHYIR
DANG, RNAM PAR SHES PA NI NYAMS SU MYONG BA YIN PA'I PHYIR RO,
,PHYI ROL PA LA YANG RIM PA 'DI NYID MA YIN NAM, DE DAG NI NYAMS
SU MYONG BA MA

YIN YANG YONGS SU KHAS LEN PA'I PHYIR RO, ,'O NA GAL TE BDE BA LA
SOGS PA BZHIN DU SNGON PO LA SOGS PA YANG SHES PA'I NGO BO YIN NA
DE CI'I PHYIR PHYI ROL DU SNANG ZHE NA, 'DI NI THOG MA MED PA'I
DUS CAN 'KHRUL PA'I SA BON GYI DBANG GIS YIN NO, ,DE LA 'DIR
GZHAN DAG NA RE RNAM PAR SMIN

PA'I RNAM PAR SHES PA YANG LUS DANG SNOD KYI 'JIG RTEN LA SOGS
PAR SNANG BA'I PHYIR SNA TSOGS PA KHO NA YIN NO ZHE NA, DE YANG
GCIG PA NYID DU MI 'GRUB PA KHO NA YIN TE, RI MO BKRA BA LA SOGS
PA DRAN PA'I SHES PA YANG RNAM PA DU MA SNANG BA NYAMS SU MYONG
BA NYID YIN PAS DE YANG DU MA NYID

DU 'GYUR RO, ,DE LTA YIN DANG, ,DE NI RIGS DAG MTHUN PA YI, ,RNAM
PAR SHES PA NGES PA YIN, ,RNAM PAR RTOG PA RIM GYIS 'BYUNG, ,'DI
LTAR YANG DAG MNGON PA YIN, ,ZHES RNAM 'GREL BYED PA'I TSIG DAG
'GAL BA YIN NO, ,GZHAN DAG

NA DE RNAM PA THAMS CAD NI DU MA SNA TSOGS YIN GYI, SEMS CAN
THAMS CAD KYI RNAM PAR SHES PA'I RGYUD NI GCIG YIN NO ZHES BYA
BA'I TSIG DE NI DON GZHAN YIN TE, GCIG GI SGRA NI 'BA' ZHIG CES
BYA BA'I RNAM GRANGS TE, GTZO BO GCIG DANG GZHAN DAG GCIG, ,GCIG
PO

'BA' ZHIG 'DOD PA YIN, ,ZHES BRJOD PA'I PHYIR RO, ,DES NA 'DI
SKAD BSTAN TE, DE DAG GI RNAM PAR SHES PA'I RGYUN NI GCIG PO 'BA'
ZHIG YIN GYI, DE LA BDAG DANG, BDAG GI 'AM, GZUNG BA DANG 'DZIN
PA NI YOD PA MA YIN NO ZHES BYA BA YIN NO, ,KHA CIG LAS SEMS
GNYIS

@157B CIG CAR DU SKYE BA DE NI GNAS MED DO ZHES 'BYUNG BA DE YANG
MI MTHUN PA'I PHYOGS KYI SEMS DANG BYAMS PA LA SOGS PA'I SEMS
DANG MTSUNGS PAR LDAN PA'I DBANG DU BYAS TE GSUNGS PA YIN TE, DE
GNYIS LHAN CIG MI GNAS PA'I MTSAN NYID DU MI 'GAL BA'I PHYIR RO,
,RNAM 'GREL BYED PAS

DE NI RIGS DAG MTHUN PA'I ZHES BYA BA LA SOGS PA KHUNGS SNGAR
BSTAN PA DE'I DGONGS PA YANG 'DI NYID YIN PAR MNGON NO, ,'DI YANG
SLOB DPON KHA CIG 'CHAD PA DAG DES SMRAS PA YIN NO, ,PHYI ROL DU
GNAS PA NYID LA RNAM PA'I DNGOS PO 'DI DAG BSTAN PA YIN GYI, RNAM
PAR SHES PA LA NI MA

YIN PAS RNAM PAR SHES PA NI RNAM PA MED PAR STON TO, ,PHYI'I DON
GYIS 'DI LA RNAM PA SKYED PA YANG MA YIN NO, ,DE LTA BU YIN PA LA
DGONGS NAS 'PHAGS PA RNAM PAR SNANG MDZAD MNGON PAR BYANG CHUB PA
LAS KYANG, GSANG BA'I BDAG PO SEMS NI SNGON PO MA YIN, SER PO MA
YIN ZHES BYA BA

LA SOGS PA GSUNGS SO, ,GZHAN YANG RNAM PA SNA TSOGS KYIS STONG
PA'I RNAM PAR SHES PA YANG YOD PA KHO NA YIN TE, CHA SHAS MED
PA'I RDUL PHRA RAB LA SOGS PAR SNANG BA NI YANG DAG PA'I DON
BSGOMS PA LAS BYUNG BA YIN NO, ,'DI LTAR YANG DAG YANG DAG MIN,
,GANG GANG DE LA SHIN TU

BSGOMS, ,BSGOMS PA YONGS SU GRUB PA NA, 'BRAS BU MI RTOG DE BLO
GSAL, ,ZHES BYA BA YIN NO, ,RGYAS PAR DPYAD PA YOD PAS RE ZHIG
GZHAG GO, ,DE LTA BU'I CHOS THAMS CAD LA THE TSOM MED PAR RTOGS
PAR 'DOD PA ZHES BYA BA NI SGRO 'DOGS PA THAMS CAD DANG NGES PAR
BRAL BA THOB

PAR 'DOD PA ZHES BYA BA'I THA TSIG GO, ,GZHAN DAG SEMS PA CHOS
KYI 'KHOR LO RNAM PA BCU GNYIS LAN GSUM DU BSKOR BA'I THABS LA
GNAS PAS RGYAL BA'I GO 'PHANG SHIN TU MYUR BAR THOB PAR 'GYUR
GYI, SHES RAB KYI PHA ROL TU PHYIN PA LA BRTZON PAS NI MA YIN NO
ZHE NA, DE'I PHYIR

'JAM DPAL LAN GSUM DU BZLAS TE, JI LTAR RNAM PA BCU GNYIS KYI
CHOS KYI 'KHOR LO BSKOR BA DE NYAN PAR 'DOD PA DANG ZHES BYA BA
LA SOGS PA GSUNGS TE, JI LTAR ZHES BYA BA NI THABS GANG GIS SO,
,GANG DU RNAM PA BCU GNYIS LAN GSUM DU BSKOR BA ZHES SBYAR RO,
,DE LA

@158A *, ,'DI NI LAN GSUM DU BSKOR BA YIN TE, 'DI LTA STE, 'DI NI
SDUG BSNGAL 'PHAGS PA'I BDEN PA'O, ,DE MNGON PAR SHES PAS YONGS
SU SHES PAR BYA'O, ,YONGS SU SHES SO ZHES BYA BA 'DI NI SDUG
BSNGAL 'GOG PAR 'GRO BA'I LAM 'PHAGS PA'I

BDEN PA'O, ,DE NI MNGON PAR SHES PAS BSGOM PAR BYA'O, ,BDAG GIS
BSGOMS SO ZHES BYA BA'O, ,DGE SLONG DAG SNGON MA THOS PA'I CHOS
LA TSUL BZHIN YID LA BYED BA NI MIG SKYES PA DANG SHES PA DANG,
RIG PA DANG, BLO SKYES TE, BYA BA BYED PA'I TSIG NI BDEN PA RE
RE'I

GSUM PO LA YANG SBYAR BAR BYA'O, ,DE BAS NA 'PHAGS PA'I BDEN PA
BZHI RE RE LA YANG LAN GSUM DU BZLAS PA'I PHYIR LAN GSUM DU BZLAS
PA YIN NO, ,DE LTAR BZLAS PA DE THAMS CAD BSDOMS NA RNAM PA BCU
GNYIS SU 'GYUR BAS DE'I PHYIR RNAM PA BCU GNYIS KYI CHOS KYI
'KHOR LO

ZHES BYA'O, ,DE'I MDO DE YANG DANG POR YUL B'A R'A nA S'IRA BSHAD
DO, ,CHOS RNAMS KYI 'KHOR LO NI CHOS KYI 'KHOR LO STE, 'KHOR LO
DANG 'DRA BAS 'KHOR LO YIN NO, ,DPER NA 'KHOR LOS SGYUR BA'I
RGYAL PO NI 'KHOR LO RIN PO CHE'I RJES SU 'BRANG BA DPUNG GI
TSOGS THAMS CAD KYANG RJES

SU 'BRANG ZHING THA MA NAS 'GRO'O, ,DE BZHIN DU KHAMS GSUM GYI
BDAG PO CHOS KYI DBANG PHYUG DAM PA BCOM LDAN 'DAS DE BZHIN
GSHEGS PAS KYANG MDO SDE DE DANG POR GSUNGS PA'I RJES SU BSHAD
PA'I CHOS KYI SKU THAMS CAD 'CHAD PAR MDZAD PA YIN NO, ,DE NYAN
PAR 'DOD PA ZHES BYA BA NI

CHOS KYI 'KHOR LO BSKOR PA THABS SU GYUR PA CAN GNYIS SU MED PA'I
YE SHES LA'O, ,DE RTOGS PAR 'DOD PA ZHES BYA BA NI BSAMS PA LAS
BYUNG BA'I SHES RAB KYIS SO, ,DE NAS YUL DE LA MOS PAR 'DOD PA NI
BSAMS PA LAS BYUNG BA'I SHES PA'I MJUG THOGS SU BYUNG BA 'DI NI
DE KHO NA

YIN NO ZHES MOS PA'O, ,DE LA 'JUG PAR 'DOD PA NI BSGOMS PA LAS
BYUNG BA'I SHES RAB KYIS SO, ,SHES RAB KYI PHA ROL TU PHYIN PA
'DI NYID MNYAN PAR BYA STE, 'DI LTAR CHOS KYI 'KHOR LO BSKOR BA'I
THABS NI GANG ZAG DANG CHOS LA BDAG MED PA GOMS PAR BYAS PA MA
GTOGS PA GZHAN

@158B YOD PA MA YIN LA, DE YANG 'DIR BSTAN PA YIN NO, ,GZHAN DAG
SEMS PA GANG ZHIG SEMS CAN THAMS CAD LA BYAMS PAS KHYAB PAR BYED
CING SEMS CAN GYI 'DU SHES LA YANG MI GNAS PA DANG, NGA RGYAL
DANG BRAL BA'I PHYIR 'JIG RTEN THAMS CAD DANG RTZOD PA MED PA'I
MCHOG YIN PA DANG,

'JIG RTEN GYI BSAM PA LA MNGON PAR MA ZHEN PA'I PHYIR 'JIG RTEN
GYI SPROS PA MI DMIGS PA DE 'DRA BA DES MYUR DU SANGS RGYAS NYID
THOB PAR 'GYUR GYI, SHES RAB KYI PHA ROL TU PHYIN PA LA BRTZON
PAS NI MA YIN NO ZHE NA, DE'I PHYIR SEMS CAN THAMS CAD LA BYAMS
PAS KHYAB PAR BYA BAR YANG

'DOD PA LA ZHES BYA BA LA SOGS PA GSUNGS TE, SHES RAB KYI PHA ROL
TU PHYIN PA LA BRTZON PA MED PAR DE 'DRA BA'I SPYOD PA MI 'GRUB
BO ZHES BYA BA'I THA TSIG GO, ,KHA CIG SEMS PA CHOS THAMS CAD
THOG MA NAS ZHI BA DANG, RANG BZHIN GYIS YONGS SU MYA NGAN LAS
'DAS PA DANG, SKYE BA MED PA

LA SOGS PA RTOGS PAR 'DOD PA NI MYUR DU BLA NA MED PA YANG DAG
PAR RDZOGS PA'I BYANG CHUB THOB PAR 'GYUR RO SNYAM PA LA, DE'I
PHYIR CHOS THAMS CAD SKYE BA MED PA'I BAR DU RTOGS PAR 'DOD PA'I
ZHES BYA BA LA SOGS PA GSUNGS SO, ,BAR DU ZHES BYA BA'I TSIG GIS
THOG MA NAS ZHI BA NYID

LA SOGS PA GZUNG NGO, ,CHOS THAMS CAD SKYE BA MED PA NI MNYAM PA
NYID DO, ,MOS PA NI SNGAR BSTAN ZIN TO, ,DE NI CHOS THAMS CAD
SKYE BA MED PA LA 'DOD PA YIN PAS ZLOS PA MA YIN NO, ,'DI NYID LA
MI DMIGS PA'I TSUL GYIS BSLAB PAR BYA'O ZHES BYA BA LA 'DI NYID
LA BSLAB PAR BYA BA

NI NYAN PA DANG KLOG PA LA SOGS PA'I RIM GYIS SO, ,'DOD PA 'DI
YANG SHES RAB KYI PHA ROL TU PHYIN PA LA BRTZON PA KHO NAS 'PHEL
BAR 'GYUR GYI, GZHAN DAG LA NI SKYE BA MED PA LA SOGS PA GANG
YANG BSHAD PA YOD PA MA YIN NO, ,GAL TE DE LTAR BSLAB PAR BYA'O
ZHES BRJOD PA DANG, BYED PA

PO GANG DAG LAS GANG LA SLOB PA DE DAG DMIGS SHING YOD PAR BSTAN
PAR 'GYUR RO ZHE NA, DE'I PHYIR MI DMIGS PA'I TSUL GYIS ZHES
GSUNGS TE, BYED PA PO DANG, LAS DANG BYA BA BYED PA LA MNGON PAR
MA ZHEN PAR BSLAB PAR BYA'O ZHES SBYAR RO, ,'DIS NI SLOB PA 'KHOR
GSUM YONGS SU DAG

@159A *, ,PAR BSTAN TE, 'DI YANG SENG GE LTA BU'I TSUL GYIS SKABS
MNYAN PAR BYA BA LA SOGS PA'I TSIG LA YANG SBYAR RO, ,DES NA
THAMS CAD DU 'KHOR GSUM YONGS SU DAG PA'I NYAN PA LA SOGS PA BYA
BAR MAN NGAG PHOG PA YIN NO, ,DE LTAR RANG LA PHAN PA DANG PHAN

PA MA YIN PA THOB PA DANG YONGS SU SPANG BA'I RGYU NYID BCOM LDAN
'DAS KYIS BSTAN CING, BCOM LDAN 'DAS MA LAS YON TAN BSGRAGS SU
ZIN KYANG BLO GROS KYI GO CHA MI BRTAN ZHING YON TAN LA MNGON PAR
ZHEN PA'I 'DAM DU BYING BA DE DAG DE LAS DBYUNG BA'I PHYIR, BCOM
LDAN 'DAS SHES RAB

KYI PHA ROL TU PHYIN PA YON TAN MA MCHIS PA NUS PA CI YANG MA
MCHIS PA KUN NAS SLONG BAR MI BGYID PA ZHES BYA BA LA SOGS PA
GSUNGS TE, YON TAN MA MCHIS PA NI YON TAN GANG LAGS ZHES 'GA'
ZHIG GIS BAR DU CHOD DE 'BYUNG BA DANG SBYAR RO, ,JI LTAR YON TAN
MED PA YIN ZHE NA, SHES

RAB KYI PHA ROL TU PHYIN PA NI GANG GIS NUS PA CI YANG MA MCHIS
PA'O, ,BYED PA CI YANG MED PA NYID BSGRUB PA'I PHYIR, KUN NAS
SLONG BAR MI BGYID PA ZHES BYA BA NAS, BSAM DU MA MCHIS PA MA
LAGS PA, BGYID PA MA LAGS PA, RNAM PAR 'JIG PAR BGYID PA MA LAGS
PA, DNGOS

PO MA MCHIS PA'I BAR DU LAGS NA, BCOM LDAN 'DAS SHES RAB KYI PHA
ROL TU PHYIN PA'I YON TAN GANG LAGS ZHES BYA BA'I BAR DU GSUNGS
SO, ,DE LA SBYIN PA KUN NAS SLONG BAR MI BGYID PA'O, ,SER SNA
RNAM PAR 'JIG PAR MI BGYID PA'O, ,CHOS GANG YANG MI LEN PA NI
TSUL KHRIMS KYI

MTSAN NYID KYI CHOS GANG YANG SKYED PAR MI BYED PA'I THA TSIG GO,
,MI 'DOR BA NI TSUL KHRIMS 'CHAL PA 'DOR BAR MI BYED PA'O, ,G-YO
BA MA MCHIS PA NI BZOD PA BSGOM PA'I TSE G-YO BA MED PA'I PHYIR
RO, ,BYED PA MA MCHIS PA NI KHRO BA BSAL BA'I CHED DU SPYOD PA
MED PA'I PHYIR RO, ,

SHES RAB KYI PHA ROL TU PHYIN PA NI BRTZON 'GRUS KYI NGO BO NYID
SHES PA MA LAGS PA'O, ,NGO BO NYID MTHONG BA MA LAGS PA NI LE
LO'I CHOS GANG YANG SBYIN PAR MI BGYID PA NI BSAM GTAN DANG, TING
NGE 'DZIN DANG SNYOMS PAR 'JUG PA'I MTSAN NYID DO, ,CHOS THAMS
CAD DANG 'GAL BAR MI BYED

@159B PA NI MI MTHUN PA'I PHYOGS SU GYUR PA RNAM PAR G-YENG BA LA
SOGS PA THAMS CAD SEL BAR MI BYED CES BYA BA'I THA TSIG GO,
,THAMS CAD KYI SGRA NI BRJOD PAR 'DOD PA BSDUS PA'I TSIG YIN NO,
,CHOS THAMS CAD SKYED PAR MI BGYID PA ZHES YI GE KHA CIG LAS
'BYUNG BA DE'I DON NI RNAM

PAR G-YENG BA LA SOGS PA'I CHOS THAMS CAD CHUNG PAR BYED CES BYA
BA DANG, SHIN TU CHES CHUNG BAR BSGRUBS PAS RNAM PAR GNON PA
DANG, RTZA BA NAS 'BYIN PA DE DAG SKYED PAR MI BYED PA NI BYED PA
MED CES BYA BA'I THA TSIG GO, ,CHOS THAMS CAD THA DAD PA NYID DU
MI BGYID PA ZHES BYA BA NI

MI MTHUN PA THA DAD PAS BYED CING BYA BA 'AM, THA DAD PA NYID DU
BYED PA NI THA DAD PAR BYED PA'O, ,DE GANG LA SPYOD PA MA YIN PA
DE NI THA DAD PA NYID DU BYED PA MED PA'O, ,CHOS THAMS CAD LA
THOS PA LA SOGS PA THA DAD PAR BGYID PA MA LAGS PA NI THOS PA LAS
BYUNG BA LA SOGS PA'I SHES

RAB RNAMS RNAM PAR DBYE BAR MI BYED CES BYA BA'I THA TSIG GO, ,MA
BGYIS PA NI MI MTHUN PA'I PHYOGS SPONG BA'I YUL LA BYED PA MED PA
YIN NO, ,BZOD MI BGYID PA ZHES GAL TE 'BYUNG NA NI DE'I TSE DON
GSAL BA YIN TE, MI BZOD PA NI THABS SU MI RUNG BA BSRUNG BA YIN
NO, ,GANG LAS

MI PAS PA ZHES 'BYUNG BA DER BAS PA NI BYED PA LA DGONGS PA STE,
SGRA RNAMS NI BRJOD PAR 'DOD PA CAM GYI RJES SU 'BRANG BA YIN GYI
DON SO SOR NGES PA MED PA'I PHYIR TE, GANG ZHIG LA THABS LA BAS
PAR BYED PAR BYA BA YOD PA MA YIN PA GANG YIN PA DE NI MI BAS
PA'O, ,RNAM PAR 'JIG PAR MI

BGYID PA NI DE'I MI MTHUN PA'I PHYOGS LAGS PA'O, ,SMON LAM GYI
PHA ROL TU PHYIN PA'I DBANG DU BYAS NAS SO SO'I SKYE BO'I CHOS
RNAMS DANG, DGRA BCOM PA'I CHOS RNAMS DANG, YI GE KHA CIG LAS
BYANG CHUB SEMS DPA'I CHOS RNAMS DANG ZHES 'BYUNG BA DANG, SANGS
RGYAS KYI CHOS RNAMS KYANG SBYIN

BAR BGYID PA MA LAGS PA ZHES GSUNGS SO, ,DE LA SO SO'I SKYE BO'I
CHOS RNAMS JI LTAR SBYIN PAR MI BYED CE NA, 'DI LTAR 'KHOR BA
SGRUB PAR MI BGYID PA ZHES GSUNGS TE, DE LTAR GYUR CIG, ,LHA GANG
YANG RUNG BAR GYUR CIG CES BYA BA LA SOGS PA'I SMON LAM 'DEBS PAR
MI BYED PA'I PHYIR,

@160A *, ,RO; ,DGRA BCOM PA'I CHOS RNAMS JI LTAR SBYIN PAR MI
BYED CE NA, MYA NGAN LAS 'DAS PA LEN PAR MI BGYID PA ZHES GSUNGS
TE, LHAG MA MED PA'AM, LHAG MA DANG BCAS PA'I MYA NGAN LAS 'DAS
PA LEN PAR MI BYED PA STE, 'DI'I DON NI DE LA SGRUB PAR MI

BYED PA YIN TE, DE LA SMOS PAR MI BYED PA'I PHYIR RO, ,JI LTAR
SANGS RGYAS DANG BYANG CHUB SEMS DPA'I CHOS RNAMS SBYIN PAR MI
BYED CE NA, GANG ZHIG SANGS RGYAS KYI CHOS RNAMS SBYIN PAR BGYID
PA MA LAGS PA ZHES GSUNGS TE MI SBYOR ZHING DE'I DON SMON LAM MI
'DEBS PA'I PHYIR RO, ,

SANGS RGYAS KYI CHOS RNAMS ZHES BYA BA NI NYE BAR MTSON PA YIN
NO, ,SMON LAM MI 'DEBS PAS RNAM PAR 'JIG PAR BGYID PA MA LAGS
PA'O, ,BSAM PAR BGYID PA MA LAGS PA NI BSAM PA'I STOBS MNGON PAR
SGRUB PA MA YIN PA'O, ,BSAM DU MA MCHIS PA MA LAGS PA DE NI

DE'I MI MTHUN PA'I PHYOGS BSAL BA'I PHYIR SHIN TU BYED PA MED PA
MA YIN PA'O, ,BGYID PA MA LAGS PA NI YE SHES LA'O, ,MI MTHUN PA'I
PHYOGS DANG LDAN PA LAS 'JIG PAR BGYID PA MA LAGS PA'O, ,DE DAG
THAMS CAD MI DMIGS PA'I NGO BO LA DE NUS PA YOD PA MA YIN PA'O,,

'JIG PAR BGYID BA MA LAGS PA NAS DNGOS PO MA MCHIS PA'I BAR DU MA
LAGS PA'I BCOM LDAN 'DAS SHES RAB KYI PHA ROL TU PHYIN PA'I YON
TAN GANG LAGS ZHES GSUNGS PA LA, BAR DU ZHES SMOS PAS THOG MA NAS
ZHI BA DANG RANG BZHIN GYIS YONGS SU MYA NGAN LAS 'DAS PA NYID LA
SOGS

PA'I RNAM PA RNAMS GZUNG NGO, ,GLEGS BAM KHA CIG LAS 'JIG PAR
BGYID PA MA LAGS PA ZHES BYA BA DE'I MJUG THOGS SU TSIG GZHAN DAG
KYANG 'BYUNG BA NI CHOS THAMS CAD SKYED PA MA LAGS PA, 'GOG PA MA
LAGS PA, CHAD PAR BGYID PA MA LAGS PA, RTAG PAR BGYID PA MA

LAGS PA, 'ONG BAR BGYID BA MA LAGS PA, 'GRO BAR BGYID PA MA LAGS
PA, RNAM PAR 'BYED PAR BGYID PA MA LAGS PA, ME 'BYED PAR BGYID PA
MA LAGS PA, GNYIS SU BGYID PA MA LAGS PA, MI GNYIS PAR BGYID PA
LAGS PA ZHES 'BYUNG BA DE DAG GI DON NI SNGAR PHA

@160B ROL TU PHYIN PA'I RNAM PA'I SKABS SU BSTAN ZIN MOD KYI, DE
NI PHYIR BSTAN PA YIN NO, ,YANG DAG PAR SPONG BA DANG, DBANG PO
DANG, STOBS DANG, BYANG CHUB KYI YAN LAG LA SOGS PA'I CHOS THAMS
CAD SKYED PA MA LAGS PA, 'GOG PA MA LAGS PA, CHAD PAR BGYID PA MA
LAGS

PA NI MI MTHUN PA'I PHYOGS RNAMS LA YIN TE, 'GOG PA NI RNAM PAR
GNON PA'O, ,CHAD PA NI DE RTZA BA NAS DRUNGS 'BYIN PA'O, ,'DIR
DGONGS PA NI SNGA MA BZHIN NO, ,RTAG PAR BGYID PA MA LAGS PA NI
YANG DAG PAR SPONG BA LA SOGS PA'I YON TAN RNAMS NYID LA YIN TE,
DE DAG

KYANG RANG GI NGANG GIS 'GRO BA JI SRID GNAS PAR GNAS PA'I PHYIR
RO, ,RTAG PAR DUS THAMS CAD DU 'DUG PA'I NGO BO LA BYED PA MED DO
ZHES SBYAR RO, ,'ONG BAR BGYID PA MA LAGS PA NI MA 'ONGS PA'I DUS
NA BYUNG STE, DA LTAR BYUNG BA'I DUS SU 'ONG BA MA YIN PA STE
'PHO BAR SMRA BA DAG JI SKAD

BRJOD PA LTA BU'O, ,'GRO BAR BGYID PA MA LAGS PA NI DA LTAR LAS
BYUNG BA STE 'DAS PAR 'JUG PA MA YIN PA'O, ,DE DAG GIS NI 'DI'I
RANG GI NGO BO SNGON DANG, PHYI MA'I MTHA' STONG PA YIN PA DANG,
'BRAS BU'I DUS MI GNAS PA YIN NA DE JI LTAR CI ZHIG BYED PAR
'GYUR ZHES BYA BA YIN

NO; ,DE BAS NA BAR MED PA TZAM LA BYED DO ZHES BYA BA 'DI NI
BRTAGS PA KHO NA YIN BAR RNAM PAR 'JOG CING STONG PA DANG, BYED
PA MED PA NYID SGRUB PAR BYED PA NI RNAM PAR 'BYED PAR BGYID PA
MA LAGS PA, MI 'BYED PAR BGYID PA MA LAGS PA ZHES PA YIN TE, CHOS
THAMS CAD RANG

BZHIN GYIS RNAM PAR DAG PA YIN PA'I PHYIR RO, ,GNYIS SU BGYID PA
MA LAGS PA MI GNYIS PAR BGYID PA MA LAGS PA NI GNYIS LAS DPEN
PA'I DUS THAMS CAD DU GNAS PA'I PHYIR DE DAG GIS YON TAN LA SGRO
'DOGS PA'I MTHA' BSAL BA YIN NO, ,YON TAN DE DAG LA SKUR BA 'DEBS

PA'I MTHA'I 'DAM DU GZHAN DAG 'BYING BA DE BAS NA DE YANG RTZA BA
NAS 'DON PA'I PHYIR RO, ,'DI NYID SHES RAB KYI PHA ROL TU PHYIN
PA 'DI'I YON TAN DU RIG PAR BYA'O ZHES GSUNGS SO, ,GANG ZHE NA
'JAM DPAL G-YO BA MED PA NAS DNGOS PO MED PA'I BAR ZHES BYA BA
GSUNGS SO, ,'DI SKAD BSTAN TE,

@161A *, ,GANG GIS DE DAG NI BRTAGS PA'I DNGOS PO THAMS CAD MED
PA'I NGO BO YIN PA DANG, YON TAN DANG SKYON THAMS CAD BSKYED PA
DANG SPANG BA LA G-YO BA MED PA DE DAG NYID RANG GI NGANG GIS YON
TAN THAMS CAD RGYAS PA YIN PA'I PHYIR DANG, SKYON GYI DRA BA
MTHA' DAG SHIN TU

RING BAR GYUR PA'I PHYIR YON TAN DANG LDAN PA ZHES BYA'O, ,DE BAS
NA DE LTA BUR GNAS PA'I SHES RAB KYI PHA ROL TU PHYIN PA LA
BRTZON PA NI SANGS RGYAS NYID KYI MNGON SUM GYI RGYU YIN NO, ,'O
NA GANG DAG BYANG CHUB DON DU MI GNYER ZHING 'DOD CHEN PO MA YIN
PA'I BYANG CHUB SEMS DPA' DAG TING NGE 'DZIN

NYI TSE GANG LA GNAS NAS SANGS RGYAS BCOM LDAN 'DAS THAMS CAD
DANG, SANGS RGYAS KYI ZHING DANG BCAS TE BLTA BA DANG, DE DAG GI
MTSAN BRJOD PA YANG SHES PA DANG, MCHOD PA BLA NA MED PA YANG
BYED PA DANG, DE DAG GIS CHOS BSTAN PA YANG KHONG DU CHUD PA
DANG, MCHOG DE DAG TZAM

DON DU GNYER BA DE DAG GIS 'DI LA BSLAB PAR BYA'O ZHE NA, DE'I
PHYIR 'JAM DPAL YANG BYANG CHUB SEMS DPA' SEMS DPA' CHEN PO BYANG
CHUB SEMS DPA'I TING NGE 'DZIN LA SLOB PAR 'DOD PA ZHES BYA BA LA
SOGS PA GSUNGS SO,, ,,'PHAGS PA SHES RAB KYI PHA ROL TU PHYIN PA

BDUN BRGYA PA RGYA CHER BSHAD PA BAM PO DRUG PA'O, ,BYANG CHUB
SEMS DPA'I TING NGE 'DZIN LA SLOB PAR 'DOD PA ZHES BYA BA NI DE'I
THABS YONGS SU SHES PA CHOL BA DANG, DE'I THABS YONGS SU SHES PA
BSGRUB PAS SO, ,'DI LA MNGON PAR BRTZON PA MED PAR 'GRUB PA MA
YIN NO ZHES BYA BA NI

BSDUS PA'I DON YIN NO, ,MI BSLAB PA'I TSUL DU ZHES BYA BA NI SNGA
MA BZHIN DU 'KHOR GSUM YONGS SU DAG PAS SO, ,DE BAS NA MI DMIGS
PAR SBYOR BA KHO NA 'DIR THABS YIN TE, RANG YANG MI DMIGS PA'I
NGO BO YIN PA'I PHYIR RO, ,'O NA GAL TE RANG YANG MI DMIGS PA'I
NGO BO YIN NA DE

CI'I PHYIR SHES RAB KYI PHA ROL TU PHYIN PA ZHES BYA, 'DI LTAR
DRIS PA'I YUL NI PHA ROL TU PHYIN PA YIN PAR 'DIS MTHONG ZHING
DMIGS PA LA DE SKAD CES BYA'O, ,DE'I PHYIR BCOM LDAN 'DAS CI'I
SLAD DU 'DI LA ZHES BYA BA LA SOGS PA GSOL TO, ,LAN NI 'JAM DPAL
MA SKYES MA

@161B 'GAGS PA'I PHYIR ZHES BYA BA YIN NO, ,'DI NYID RNAM PAR
'BYED PA NI 'DI LTA STE, GZOD MA NAS ZHI BA NYID KYI PHYIR DANG
ZHES BYA BA YIN TE, GNAS PA DANG 'JIG PA DE GNYIS ZHI ZHING BRAL
BA GANG GI YIN PA DE NI GZOD MA NAS ZHI BA'O, ,DE'I DNGOS PO NI
DE NYID DO, ,DE BAS NA GZOD

MA NAS ZHI BA NYID KYI PHYIR 'JAM DPAL MA SKYES PA'O, ,MI 'BYUNG
BA MED PA NYID KYI PHYIR ZHES BYA BA NI GANG GI PHYIR RGYUN GYIS
SKYE ZHING 'BYUNG BA DANG BRAL BAS MI 'BYUNG BA STE RGYUN CHAD
PA'O, ,DE GANG LA YOD PA MA YIN PA DE NI MI 'BYUNG BA MED PA'O,
,DE'I DNGOS PO NI MI 'BYUNG BA MED PA NYID DE

'KHOR BA JI SRID DU RTZOL BA MED PAR 'JIG RTEN LA PHAN PAR BYA
BA'I PHYIR BZHUGS ZHES BYA BA'I THA TSIG GO, ,DE BAS NA MI 'BYUNG
BA MED PA NYID KYI PHYIR MA 'GAGS PA YIN NO, ,GZOD MA NAS ZHI BA
DANG MI 'BYUNG BA MED PA GNYIS GO RIMS BSNOR NAS RNAM PAR 'BYED
PA NI BYA BA MED PA NYID KYI

PHYIR DANG, DNGOS PO MED PA NYID KYI BAR GYI PHYIR TE ZHES BYA BA
YIN NO, ,'DI LA BDAG GI CHED DANG GZHAN GYI CHED DU RTZOL BA BYA
BA MED PAS BYA BA MED PA'O, ,DE'I DNGOS PO NI NYID DO, ,DE BAS NA
MI 'BYUNG BA MED PA YIN NO, ,'DI LA KUN NAS BRTAGS PA'I DNGOS PO
THAMS CAD YOD PA MA YIN PAS

DNGOS PO MED PA'O, ,DE'I DNGOS PO NI NYID DO, ,DE BAS NA GZOD MA
NAS ZHI BA YIN NO, ,DE LTAR NA GANG DNGOS PO MED PA ZHES BYA BA
DE NI KUN BRTAGS PA'I DNGOS PO THAMS CAD KYIS RAB TU PHYE BA YIN
PA'I PHYIR RO, ,DE SHES RAB KYI PHA ROL TU PHYIN PA YIN NO ZHES
BYA BA 'DI NI MTSON PA TZAM DU ZAD

KYI; MI 'BYUNG BA MED PA GANG YIN PA LA YANG BLTA BAR BYA'O,
,MJUG SDUD PA NI DE BAS NA 'JAM DPAL GTAN TSIGS DE'I PHYIR SHES
RAB KYI PHA ROL TU PHYIN PA YIN NO ZHES BSHAD DO ZHES BYA BA
KHONGS SU DBYUNG NGO, ,'DI SKAD BSTAN TE, SHES RAB KYI PHA ROL TU
PHYIN PA MCHOG NI SGRO 'DOGS PA

THAMS CAD DANG BRAL BA YID BZHIN GYI NOR BU MI GNAS PA'I MYA NGAN
LAS 'DAS PA THOB PA'O, ,PHA ROL DE DANG 'DRA BAR PHYIN PA DANG,
SON PA DANG THOB PA NI SHES RAB KYI PHA ROL TU PHYIN PA ZHES
BYA'O, ,YUL LA MI 'DZIN PA'I PHYIR DE SKAD DU BSTAN PA SUS RTOGS
SHE NA, DE'I PHYIR GTZO BOR NA, DE NI BYANG

@162A *, ,CHUB SEMS DPA' SEMS DPA' CHEN PO RNAMS KYI SPYOD YUL
'DE ZHES GSUNGS TE, SO SO BDAG NYID KYIS RIG PA'I YUL ZHES BYA
BA'I THA TSIG GO, ,CI DE YUL YIN PAR BLTA BAR BYA BA'AM ZHE NA MA
YIN NA ZHES BYA BA'I PHYIR, GANG CHOS THAMS CAD SPYOD YUL

MA YIN PA ZHES GSUNGS TE, YUL THAMS CAD SPYOD YUL DU GYUR PA MA
YIN NO ZHES BYA BA'I BAR DU YIN TE, RANG RIG PA YANG BRTAGS PA
YIN NO ZHES DGONGS PA'O, ,DE BAS NA DON 'DI LA SPYOD CING RANG
GIS NYAMS SU MYONG NA DON DE LTA BU LA SPYOD PA'I BYANG CHUB SEMS
DPA' NI SPYOD YUL

LA ZHUGS PA YIN NO ZHES STON PA NI SPYOD YUL 'DI LA SPYOD NA
BYANG CHUB SEMS DPA' ZHES BYA BA LA SOGS PA GSUNGS SO, ,GSUNGS
PA'I DON MJUG SDUD PA NI, 'DI LTA STE, SPYOD YUL MA YIN PA THEG
PA THAMS CAD PA 'DI NYID SPYOD YUL YIN NO ZHES BYA BA YIN TE 'DI
LTA STE, SPYOD

YUL MA YIN PA ZHES BYA BA DE YANG DAG PA THAMS CAD PA 'DI YIN TE,
THEG PA THAMS CAD LA BYUNG BA 'AM DE DGONGS PA'O, ,'DI LTAR 'DIR
BDAG MED PA GNYI GA YANG BSTAN PA YIN NO, ,DE CI'I PHYIR ZHE NA
ZHES BYA BA NI SPYOD YUL YIN NA JI LTAR SPYOD YUL MA YIN PA NYID
YIN TE, GCIG

LA 'GAL LA ZHES BYA BA'I THA TSIG GO, ,SO SO LA LTO GA NAS THA
DAD PA'I PHYIR 'GAL BA MED DO ZHES BYA BA'I PHYIR, SPYOD YUL 'DI
NI MA BYAS PA STE ZHES GSUNGS TE, BYAS PA DANG, BCOS PA DANG,
BRTAGS PA ZHES BYA BA'I BAR DU YIN LA, BYAS PA MED PA NI MA BYAS
PA STE, JI LTAR

BYA BZHIN DU GNAS ZHES BYA BA'I THA TSIG GO, ,DE'I PHYIR SPYOD
YUL MA YIN PA ZHES BYA'O, ,ZHAR LA 'PHROS PA RDZOGS SO,, ,,'DI
BRJOD PAR BYA STE, THABS GANG GIS SANGS RGYAS DANG BYANG CHUB
BSAM GYIS MI KHYAB PA 'DI RING PO MI THOGS PAR THOB PAR 'GYUR
ZHES BYA

BA DE'I PHYIR, BCOM LDAN 'DAS GANG LA SPYOD NA ZHES BYA BA LA
SOGS PA DRIS SO, ,MCHOD RTEN LA PHYAG 'TSAL BA LA SOGS PAS KYANG
BYANG CHUB THOB PAR 'GYUR MOD KYI, DE NI YUN RING POS SO ZHES BYA
BA'I PHYIR, MYUR DU ZHES GSUNGS SO, ,'JAM DPAL SHES RAB KYI PHA
ROL TU

@162B PHYIN PA LA SPYAD NA ZHES BYA BA LA SOGS PA NI LAN LDON PA
YIN TE, SHES RAB KYI PHA ROL TU PHYIN PA LA BRTZON BA NI RE ZHIG
GTZO BOR GYUR PA THABS GCIG PO YIN TE, JI SKAD DU SNGAR BSTAN
PA'I DON YIN NO, ,DE'I SNGON DU SONG BA'I THABS GZHAN YANG YOD PA
DE BSTAN PA'I PHYIR, 'JAM

DPAL BKOD PA GCIG PA ZHES BYA BA'I TING NGE 'DZIN YOD DE ZHES BYA
BA LA SOGS PA GSUNGS SO, ,THABS GANG GIS 'DI 'THOB PAR 'GYUR,
RGYU MTSAN NYID GANG GIS 'DI'I MING DE SKAD CES BYA BA'I BSAM PA
STON PA NI, BCOM LDAN 'DAS BKOD PA GCIG PA'I TING NGE 'DZIN LA
BYANG CHUB

SEMS DPA' SEMS DPA' CHEN POS JI LTAR 'JUG PAR BGYI ZHES BYA BA LA
SOGS PA GSUNGS TE, RGYU THA DAD PA LAS 'BRAS BU THA DAD PA'I TING
NGE 'DZIN PHYE BA YIN GYI, BDAG NYID THA DAD PA'I PHYIR NI MA YIN
PAS GNYI GA DRIS TE, 'DI LTAR SANGS RGYAS DANG BYANG CHUB SEMS
DPA'

THAMS CAD KYI TING NGE 'DZIN NI DE BZHIN NYID LA DMIGS PA YIN NO,
,DE LA BRJOD PAR BYA BA NYUNG BA'I PHYIR DRIS PA PHYI MA YIN DU
ZIN KYANG, RE ZHIG DON STON PAR BYED PA NI 'JAM DPAL BKOD PA GCIG
PA ZHES BYA BA 'DI NI SKYE BA MED PA'I TSIG BLA DGAS SA ZHES BYA
BA YIN TE SKYE BA MED PA NI BRTAGS

PA'I CHOS KYIS STONG BA YIN PAR NI LAN DU MA BSTAN TO, ,DE YANG
GCIG PA YIN TE, DNGOS PO THAMS CAD LA KHYAD PAR MED PA'I PHYIR
RO, ,DE LHAG PAR 'DIS 'GOD PAR BYED RTOGS PAR BYED, 'DZIN PAR
BYED PAS BKOD PA GCIG PA ZHES BYA'O, ,YANG NA GCIG LA LHAG PAR
'DZIN CING

BKOD PA NI BKOD PA GCIG PA YIN NO, ,SKYE BA MED PA SPYOD YUL GYI
TSIG BLA DGAS YIN NO ZHES BRJOD PAR BYA BA YIN BA LAS, SKYE BA
MED PA'I TSIG BLA DAGS SO ZHES GSUNGS PA NI SKYE BA MED PA'I LAS
MA GTOGS PAR DE'I SPYOD YUL GANG YIN PA DE MED DO ZHES BSTAN PA'I
PHYIR RO, ,GZHAN

DAG NI 'DI SKAD DU, BCOM LDAN 'DAS KYIS BKA' STZAL PA, 'JAM DPAL
BKOD PA GCIG PA ZHES BYA BA 'DI NI CHOS KYI DBYINGS LA BKOD PA
YIN NO ZHES 'DON TO, ,'DI SKAD 'CHAD DE, MDO LA SOGS PA'I CHOS
RNAMS DE BZHIN GSHEGS PA'I MTSAN NYID KYI YI GE GCIG SA BON

@163A *, ,MNGON DU BYAS PA'I SGO NAS RNAM PA SNA TSOGS PAR MTHONG
BAR BYED, RTOGS PAR BYED, SNANG BAR 'GYUR BAR BYED PA'I PHYIR 'DI
BKOD PA GCIG PA YIN NO, ,YANG NA CHOS KYI DBYINGS STONG PA NYID
LA TING NGE 'DZIN GANG GIS RTOGS PAR BYED, ,MNGON SUM

DU BYED PA YIN NO, ,DE YANG GCIG PA YIN TE, STONG PA NYID LA THA
DAD PA MED PA'I PHYIR RO, ,DE BAS NA BKOD PA GCIG PA ZHES BYA
BA'I GRANGS SU 'GRO'O, ,YANG NA DAD PA LA SOGS PA'I CHOS RNAMS
KYI DBYINGS SA BON THOG MA MED PA'I DUS CAN TING NGE 'DZIN 'DI LA
BKOD, 'PHEL

RGYAS PAR GYUR PAS DES NA 'DI NI CHOS KYI DBYINGS BKOD PA GCIG PA
ZHES BYA BA'I GRANGS SU 'GRO'O, ,MING GI DON BSHAD ZIN NAS, DE
SKYED PA'I THABS STON PA NI BKOD PA GCIG PA'I TING NGE 'DZIN LA
'JUG PAR 'DOD PA'I ZHES BYA BA LA SOGS PA YIN TE, SGOM PAR BYED
PAS THOG MA

NYID DU SHES RAB KYI PHA ROL TU PHYIN PA YONGS SU DRI BA BYA DGOS
PA NI BKOD PA GCIG PA'I DON RTOGS PA NI DE THOS PA LA RAG LUS
PA'I PHYIR RO, ,DE'I 'OG TU BKOD PA GCIG PA'I TING NGE 'DZIN LA
'JUG PAR 'GYUR RO ZHES BYA BA NI BSAM PA DANG BSGOM PA'I RIM GYIS
SO, ,GZHAN DAG NI

'DI SKAD DU BKOD PA GCIG PA'I TING NGE 'DZIN LA 'JUG PAR 'DOD PAS
THOG MA NYID DU SHES RAB KYI PHA ROL TU PHYIN PA MNYAN PAR BYA,
MNYAN NAS DON DANG TSUL YONGS SU DRI BAR BYA'O ZHES 'DON TO, ,'DI
SKAD SGROGS TE, DON NI TSIG GI DON TO, ,TSUL NI BSDUS PA'I DON
YIN PAS DE LTAR

NA SHES RAB KYI PHA ROL TU PHYIN PA'I DON LA MKHAS PAR BYAS NAS,
BKOD PA GCIG PA'I TING NGE 'DZIN LA 'JUG PA YIN NO, ,DE CI'I
PHYIR ZHE NA ZHES BYA BA NI GANG NA SHES RAB KYI PHA ROL TU PHYIN
PA'I TSUL YOD, BKOD PA GCIG PA'I TING NGE 'DZIN GANG NA YOD, 'DI
GNYIS YAN LAG DANG YAN

LAG CAN GYI DNGOS POR NI YOD PA MA YIN NO ZHES BYA BA'I THA TSIG
GO, ,LAN NI 'JAM DPAL SKYE BA MED PA NI MI 'KHRUGS PA STE ZHES
BYA BA YIN TE, DE LTAR BYAS NA TING NGE 'DZIN DANG 'GAL BA MED
PAR GZUNG BAR BYA BA YIN NO, ,MI 'KHRUGS PA ZHES BYA BA 'DI'I DON
NI DKRUG TU MI RUNG BA DKRUG

@163B PAR BYA BA MA YIN PA ZHES BYA BA YIN NO, ,DE CI DE LTA NA
YUL DANG YUL CAN GYI DNGOS POR GZUNG BAR BYA 'AM ZHE NA MA YIN
TE, 'DI LTAR DE NI BSAM GYIS MI KHYAB PA YIN TE, GZUNG BAR BYA BA
MED CES BYA BA'I THA TSIG GO, ,'DI NYID KYI DON NI BSAM PAR MI
BYA BA, BSAM GYIS MI

LANG BA'O ZHES BYA BA YIN TE, SO SOR NANG DU RIG PAS GZUNG BAR
BYA BA YIN GYI, YUL DANG YUL CAN NYID DU NI MA YIN NO ZHES BSTAN
PA YIN NO, ,'DI NI SKYE BA RNAM PAR 'JIG PA'I CHOS KYI RNAM PA
CAN SGOM PA'I TING NGE 'DZIN YIN NO, ,SKYE BA MED PA DE YANG SHES
RAB KYI PHA ROL TU PHYIN

PA LA GSAL BAR GYUR PA YIN NO, ,DE BAS NA DE DON DU GNYER BAS DE
DRI BAR BYA DGOS PAS 'DI NI YAN LAG DANG YAN LAG CAN GYI DNGOS PO
YIN NO, ,CI SHES RAB KYI PHA ROL TU PHYIN PA'I DON LA MKHAS PA
NYI TSE BKOD PA GCIG PA'I TING NGE 'DZIN GYI RGYU MTSAN YIN NAM
ZHE NA MA YIN NO ZHES

BYA BAR 'JAM DPAL BKOD PA GCIG PA'I TING NGE 'DZIN LA 'JUG PAR
'DOD PA'I RIGS KYI BU'AM RIGS KYI BU MOS DBEN PA'I MAL STAN RNAMS
BSTAN PAR BYA ZHES GSUNGS SO, ,DBEN BA ZHES BYA BA NI BTZUN PA
YIN TE, SGYU DANG KHA GSAG LA SOGS PA LOG PAS 'TSO BA DANG BRAL

BA'O; ,LTUNG BA DANG BCAS SHING SEMS LA YO BYAD MA BSNYUNGS PA'I
'DAM GYIS GZER BA NA SEMS GNAS PA'I MNYAM PAR BZHAG PA MI SRID
PA'I PHYIR RO, ,MAL STAN RNAMS ZHES BYA BA NI GTZUG LAG KHANG LA
SOGS PA LA BYA'O, ,YANG NA DBEN PA NI GTZANG BA LA BYA STE, ME

TOG GTOR BA LA SOGS PAS MDZES PAR BYA'O, ,DE DAG NI SEMS DANG BA
'PHEL BA DANG, RJES SU MTHUN PA'I PHYIR DANG, LHA RNAMS 'DU BA'I
RGYU YIN PA'I PHYIR RO, ,LHA RNAMS 'DUS NA NI BSAM GTAN PA'I GZI
BYIN 'PHEL BAR BYED, SRUNG BA DANG, SKYOB PA DANG, SBED

PAR YANG BYED DO, ,YANG NA DBEN BA NI SKYE BO GNOD PAR BYED PA
DANG BRAL BA DGON PA LA BYA STE, DE DAG NI SEMS RTZE GCIG PA'I
RGYU YIN PA'I PHYIR RO, ,DE LA GNAS NAS KYANG 'DU 'DZI MED PA LA
DGA' BAR BYA'O, ,'DU 'DZI NI GNYIS TE, LUS KYI 'DU 'DZI DANG, YID
KYI 'DU

@164A *, ,'DZI'O, ,DE LA LUS KYI 'DU 'DZI NI KHYIM PA DANG RAB TU
BYUNG BA DAG DANG STAN CING GNAS PA'O, ,YID KYI 'DU 'DZI NI GCIG
PU GNAS PA NA YANG DAG PA MA YIN PA'I RNAM PAR RTOG PA KUN DU
'BYUNG BA'O, ,'DU 'DZI DE DAG YANG DAG PAR SRUNG BAR

DGA' BA YIN GYI, 'DU 'DZI MED PA LA MI DGA' BA NI MA YIN PA DE
LTAR BYA BA YIN TE, 'DU 'DZI LA DGA' BAS NI YON TAN THAMS CAD
'JOMS PAR BYED DO, ,MTSAN MA THAMS CAD YID LA MI BYA BAR ZHES BYA
BA NI BDAG DANG BDAG GI BA DANG, GZUNG BA DANG 'DZIN PA LA SOGS

PAR SPROS PA LA MNGON PAR MA ZHEN PA NI MYUR DU DMIGS SU MED PA'I
TING NGE 'DZIN MNGON DU 'GYUR BA'I PHYIR RO, ,RNYED PA DANG, BKUR
STI DANG, MTHONG BA DANG, MA MTHONG BA DANG, BDE BAR GNAS PA'I
MTSAN MA YID LA BYED PAS PHYIR SRED PA DANG RJES SU MTHUN PA NYID
KYIS THABS

MA YIN PA'I PHYIR RO, ,SKYIL MO KRUNG BCAS TE 'DUG NAS ZHES BYA
BA NI SEMS RTZE GCIG PA'I CHOS NYID KYIS DE DANG MTHUN PAR SKYIL
MO KRUNG BCAS PA YIN PA'I PHYIR RO, ,DE BZHIN GSHEGS PA GCIG LA
BYA'O ZHES BYA BA NI DE'I NANG NAS SMOS PAS, BCOM LDAN 'DAS 'OD
DPAG MED

LA SOGS PA GANG YANG RUNG BA STE, DE YANG DE LTAR BCOM LDAN 'DAS
DE NI ZHES SANGS RGYAS RJES SU DRAN PA LAS 'BYUNG BA'I RNAM PA
MTHA' DAG GAM, MTHA' DAG MA YIN PA GANG YANG RUNG STE, YID LA BYA
BA YIN NO, ,CHOS THAMS CAD KYANG YID LA BYA'O ZHES BYA BA NI YID
LA BYA BA

GNYI GA YANG SHES RAB RGYAS PA'I RGYU YIN PA'I PHYIR RO, ,MI
DMIGS PA'I TSUL GYIS ZHES BYA BA'I DON NI BSHAD ZIN TO, ,KHA CIG
NI SEMS CAN THAMS CAD CES 'DON GYI, CHOS THAMS CAD NI MA YIN NO,
,DE LTAR NA SMRAS PA MGON MED PA SDUG BSNGAL BA DE DAG NAM ZHIG

NA BDAG DE DAG GI MGON DU 'GYUR ZHES BYA BA LA SOGS PA'I RNAM PA
YID LA BYA'O, ,DE LA DE BZHIN GSHEGS PA YID LA BYA BA NI SHES RAB
'PHEL BAR BYA BA'I PHYIR RO, ,SEMS CAN THAMS CAD YID LA BYA BA NI
SNYING RJE 'PHEL BAR BYA BA'I PHYIR RO, ,DE'I MING YANG GZUNG BAR

@164B BYA'O ZHES BYA BA NI BCOM LDAN 'DAS 'OD DPAG MED LA PHYAG
'TSAL LO, ,PAD MA'I SPYAN LA PHYAG 'TSAL LO ZHES BYA BA LA SOGS
PA YIN TE, DE'I MING GZUNG BA THOB NA DE'I YON TAN DRAN PA RGYAS
PA'I RGYU YIN PA'I PHYIR DANG, SPOBS PA CHEN PO LA SOGS PA SO SO
YANG DAG PAR

RIG PA'I RGYU YIN PA'I PHYIR RO, ,MING DE YANG RANG GIS BRJOD PA
THOS TE DON GYIS RANG GI NGO BO DMIGS NAS DE BZHIN GSHEGS PA
PHYOGS GA LA BZHUGS PA'I PHYOGS NYI MA 'CHAR BA 'AM, GZHAN YANG
RUNG BA DE BZHIN GSHEGS PA DE BZHUGS PA DER DGA' BA DANG GUS PA
BSKYED NAS

PHYOGS DER MNGON DU BLTAS TE 'DUG PAR BYA'O, ,DE BZHIN GSHEGS PA
DE NYID KYANG NOR BU RIN PO CHE SNA TSOGS KYI RGYU LAS BYAS PA'I
SENG GE'I KHRI LA BZHUGS PA BYANG CHUB SEMS DPA' DU MAS YONGS SU
BSKOR BA, YID DU 'ONG BA'I CHOS KYI CHAR MNGON DU 'BEBS PA, MTSAN
SUM CU

RTZA GNYIS MNGA' BA, DPE BYAD BZANG PO BRGYAD CUS SKU MDZES PAR
BYAS PA YIN NO, ,YANG DAG PAR NI CHOS KYI SKU YIN TE, JI LTAR MOS
PA BZHIN DU YID LA BYAS NA, DE YID LA BYAS PAS 'DAS PA DANG, MA
'ONGS PA DANG, DA LTAR BYUNG BA'I SANGS RGYAS BCOM LDAN 'DAS
RNAMS YID

LA BYAS PAR 'GYUR RO, ,DE CI'I PHYIR ZHE NA ZHES BYA BA NI GCIG
YID LA BYAS PAS THAMS CAD YID LA BYAS PAR JI LTAR 'GYUR, GCIG GI
SKU DE NI THAMS CAD KYI MA YIN NO ZHES BSAM PA'O, ,LAN DU DE
BZHIN GSHEGS PA NYID GCIG PA'I PHYIR RO ZHES BYA BA NI TSOGS DANG
CHOS KYI

SKU DANG, 'GRO BA'I DON SPYOD PA MNYAM PA NYID YIN GYI, DE BZHIN
GSHEGS PA'I SKU NYID NI MA YIN NO ZHES BYA BA'I THA TSIG GO,
,SANGS RGYAS GCIG NI KUN GYI NGO BO YIN, ,SANGS RGYAS KUN KYANG
GCIG GI NGO BO YIN, ,GCIG GI TSOGS LA SOGS PA MTHONG GYUR NA,
,SANGS

RGYAS KUN NI DE YIS MTHONG BA YIN, ,BAR SKABS KYI TSIGS SU BCAD
PA'O, ,GZHAN YANG 'DIR 'PHAGS PA DE KHO NA NYID BSDUS PA'I TSUL
GYI RJES SU 'BRANGS TE, SNYING KHAR ZLA BA'I DKYIL 'KHOR LA DE
BZHIN GSHEGS PA'I MTSAN GYI YI GE BSGOMS PA'I BSAM GTAN DAG GDUL
BYA

@165A *, ,RNAMS KYI SPRO BA 'PHEL BAR BYA BA'I PHYIR BSHAD PA LTA
BU YIN NO, ,TING NGE 'DZIN 'DI'I 'BRAS BU RGYAS PAR STON PA NI
'JAM DPAL JI LTAR DE BZHIN GSHEGS PA GCIG GI ZHES BYA BA LA SOGS
PA GSUNGS PA YIN TE, SKYE BA MED PA GCIG GI CHOS KYI RNAM GRANGS

KYI BYE BRAG TSAD MED PAR SHES PAR BYA'O ZHES BYA BA NI GCIG GI
SKYE BA MED PA NYID YIN TE, RNAM PA SNA TSOGS PAR CHOS STON PAR
BYED DO ZHES BYA BA'I THA TSIG GO, ,DE LTAR TING NGE 'DZIN BSTAN
DU ZIN KYANG BYANG CHUB SEMS DPA'I THEG PA LA YANG DAG PAR ZHUGS
PA GANG DAG TING NGE 'DZIN

GYI RANG GI NGO BO MNGON DU MA BYAS PA DAG 'DI SNYAM DU BKOD PA
GCIG PA'I TING NGE 'DZIN 'DI GANG YIN SNYAM DU SEMS NA, DE DAG LA
TING NGE 'DZIN GYI RANG GI NGO BO BSTAN PAR MI NUS TE, SO SO RANG
GIS RIG PAR BYA BA YIN PA'I PHYIR RO, ,'ON KYANG DE DAG LA 'DI
SKAD CES YON TAN BSAM

GYIS MI KHYAB PA YONGS SU BSGRAGS PA 'DI YANG DAG PAR ZUNG LA
'DUG CIG DANG ZHES BYA STE, BSAM GYIS MI KHYAB PA NI MCHOG TU
GYUR PA'O, ,YON TAN YONGS SU BSGRAGS PA NI YON TAN BSHAD PA STE,
THABS SU GYUR PA BSTAN MA THAG PA GANG NAS GSUNGS PA DE BSAM GYIS

MI KHYAB PA'I YON TAN YONGS SU BSGRAGS PA'O, ,DE'I DNGOS PO NI
BSAM GYIS MI KHYAB PA'I YON TAN YONGS SU BSGRAGS PA NYID DO, ,'DI
YANG DAG PAR ZUNG LA ZHES BYA BA NI YANG DAG PAR LONG LA ZHES BYA
BA YIN TE, RGYUN DU GUS PAR SBYOR BA LA SOGS PA ZHES BYA'O, ,JI
LTA JI

LTAR YANG DAG PAR BLANGS TE GNAS PA DE LTA DE LTAR TING NGE 'DZIN
'DI'I YON TAN SANGS RGYAS KYI SKU ZAD MI SHES PA LTA BU MTHONG
ZHING SNANG BA LA SOGS PA MTHONG BAR 'GYUR RO, ,GAL TE JI SKAD
BSTAN PA'I TSUL GYIS SGRUB CING ZHUM PA MED PAR GYIS SHIG ,BRTZON
'GRUS LHONG PAR

MA BYED CIG ,JI SKAD BSTAN PA'I TSUL NI DBEN PA'I MAL STAN LA
SOGS PA BSTAN PA YIN NO, ,CI'I PHYIR TING NGE 'DZIN 'DI DKA' BA
YIN ZHE NA, TING NGE 'DZIN 'DI NI DMIGS PA'I LTA BA CAN DAG DANG,
DNGOS POR LTA BA CAN DAG NAS, YOD PAR LTA BA CAN DAG GI BAR GYIS

@165B BSGRUB PAR MI NUS SO ZHES GSUNGS TE, 'DI DAG DMIGS PAR LTA
BA MA YIN PAS DE NI DMIGS PA'I LTA BA CAN NO, ,YI GE KHA CIG LAS
CHOS 'DI DANG RNAM PA 'GAL BAR BYED PA DE DAG GIS NI TING NGE
'DZIN 'DI BSGRUB PAR MI NUS SO ZHES 'BYUNG BA DE YANG DON DE DAG
NYID

YIN TE, JI LTA ZHE NA, 'DI LTAR DMIGS PA'I LTA BA CAN NI 'DI LTAR
CHOS 'DI DANG 'GAL BAR BYED PA YIN NO, ,GANG YANG CHOS LA SGRIB
PAS BSGRIBS PAR GYUR NA ZHES YI GE GZHAN GLEGS BAM KHA CIG LAS
'BYUNG BA DE YANG RIGS PA KHO NA YIN TE, RKYEN NYE BA YIN YANG

DES BSGRIBS NA DE MI SKYE BA'I PHYIR ZHES BRJOD DE, DE LOG PAR
SGRUB PA'I BSAM PA CAN YIN TE, DE'I SGRIB PA ZAD PA MED DO ZHES
DGONGS PA'O, ,KHA CIG LAS DE DE LTAR BSGRUBS NA ZHES 'BYUNG BA DE
YANG DON DE DAG NYID KYIS BSHAD ZIN TO, ,'DI LTAR MTSAN MA THAMS
CAD YID

LA BYED PA LA SOGS PA DMIGS PA'I LTA BA CAN GYIS DGA' BAR 'GYUR
RO ZHES BYA BA YIN NO, ,'JAM DPAL 'DI LTA STE DPER NA MI ZHIG LA
RIN THANG MED PA'I NOR BU RIN PO CHE BYI DOR MA BYAS PA ZHIG BDOG
LA ZHES BYA BA LA SOGS PA'I DPE BSTAN PAS NI DON 'DI NYID GSAL
BAR

BYED PA YIN NO, ,BYI DOR MA BYAS PA NI MA SBYANGS PA'O, ,MI DE LA
'DI SKAD DU ZHES BYA BA DE LA ZHES BYA BA NI MI SNGA MA LA'O,
,YANG NA GZHAN GANG YANG RUNG BA LA'O, ,MI SNGA MA DES MI PHYI MA
GANG GIS DRIS PA DE LA BZHAG NAS SO, ,DE LTAR NA SBYIN PAR MA
BYAS PA STE, GTAN DU BYIN PA MED PA'I

PHYIR; DPER NA BTZO BLAG MKHAN LA GOS BCOL BA BZHIN NO, ,DE NYID
KYI PHYIR BYI DOR BYAS PA'I PHYIR ZHES GSUNGS SO, ,YANG NA BDAR
BA BYA BA'I DON LA NGES PA MED PA'I PHYIR RO, ,'DI SKAD BSTAN TE,
NOR BU RIN PO CHE BZHIN DU TING NGE 'DZIN 'DI YONGS SU SBYANGS NA
SHIN TU RAB TU GRAGS

PA'I YON TAN NYAMS SU MYONG BAR 'GYUR BA KHO NA YIN PAS, 'DI LA
BAG TSA BAR MI BYA'O, ,SBYOR BA NI GANG ZHIG GNYEN PO YOD NA
'GRIB PAR 'GYUR BA'I CHOS CAN DE NI GNYEN POS SHIN TU RTZA BA NAS
'BYIN PAR SRID PA YIN TE DPER NA NOR BU RIN PO CHE BZHIN NO,
,GNYEN PO YOD NA

@166A *, ,'GRIB PAR 'GYUR BA'I CHOS CAN YANG TING NGE 'DZIN GYI
DRI MA YIN NO ZHES BYA BA NI RANG BZHIN GYI GTAN TSIGS YIN NO,
,TING NGE 'DZIN DRI MA DANG BRAL BA YANG MTHONG STE, JI LTA ZHE
NA, JI LTAR SBYIN PA'I GNAS SKABS NA 'JUG PA SHIN TU CHER GYUR PA
NA SHIN TU

GSAL BA LA SOGS PAR RIGS PA YIN PAS MA GRUB PA MA YIN NO, ,DE
BZHIN DU MI MTHUN PA'I RKYEN MED NA GNAS BRTAN PAR 'DUG PA GANG
GIS CIG CAR DU JI LTAR YANG KHYAD PAR DU BYED DE, YANG 'BAD PA LA
MI LTOS PAR DE MNGON PAR 'DU BYED PA KHYAD PAR DU GYUR PA'I BYE
BRAG GIS

GSAL BAR SHES PA SGRUB PAR BYED PA YIN NO, ,DPER NA NOR BU RIN PO
CHE RNAM PAR DAG PA BZHIN NO, ,JI SKAD GSUNGS PA'I CHOS DANG LDAN
PA YANG TING NGE 'DZIN RNAM PAR DAG PAR 'GYUR RO ZHES BYA BA NI
RANG BZHIN GYI GTAN TSIGS YIN NO, ,'JAM DPAL BKOD PA GCIG PA'I
TING NGE 'DZIN

THOB NAS SKYE BA MED PA GCIG GI CHOS KYI RNAM GRANGS TSAD MED PAR
SHES PAR BYA'O, ,'DIR GANG DAG CHUD PAR 'GYUR BA DANG ZHES BYA BA
DE'I SHUGS KYIS 'ONGS PA RNAMS RDZOGS PAR BYAS NAS DPE NYE BAR
STON PAS GSAL BAR BYED PA NI, 'JAM DPAL 'DI LTA STE, DPER NA NYI
MA'I DKYIL

'KHOR GYI 'OD ZER DAG GIS DKYIL 'KHOR GYI MTHAR THUG PA GANG YANG
MA KHYAB PA MI GSAL BA MED DE, ,THAMS CAD KHYAB PO ZHES BYA BA'I
THA TSIG GO, ,'JAM DPAL DE BZHIN DU NGAS BKOD PA GCIG PA'I TING
NGE 'DZIN 'DI THOB CING ZHUGS NAS RNYED PA DE SHES RAB KYI PHA
ROL TU PHYIN

PA BSTAN PA MA YIN PA'I CHOS GANG YANG MI STON TE, 'ON KYANG NGAS
THAMS CAD DU SHES RAB KYI PHA ROL TU PHYIN PA STON TO ZHES BCOM
LDAN 'DAS BDAG NYID GSUNG NGO, ,THOB CIG ZHES BYA BA LA SOGS PA'I
TSIG GIS NI SNGA MA SNGA MA'I TSIG GI DON GSAL BAR BYED DO, ,YANG
NA THOS PA

LAS BYUNG BA'I SHES PA LA SOGS PAS GO RIMS BZHIN DU THOS PA DANG
ZHUGS PA DANG RNYED PA DANG SBYAR TE 'CHAD PAR BYED DO, ,THAMS
CAD KYANG BKOD PA GCIG PA'I TING NGE 'DZIN BSGOMS PA LA BRTEN NAS
YIN PAR BCOM LDAN 'DAS KYIS GSUNGS TE, SNGON GYI BDE BAR GSHEGS
PA'I

@166B CHOS 'CHAD PA'I DKYIL 'KHOR LA YANG, SHES RAB KYI PHA ROL
TU PHYIN PA 'CHAD PA'I 'OD ZER GYIS KHYAB BO ZHES BYA BA'I THA
TSIG GO, ,DE BZHIN DU GZHAN DAG KYANG THOS PA DANG SEMS PA LA
SOGS PA RIM GYIS 'DI ZHES BYA BA NI BKOD PA GCIG PA'I TING NGE
'DZIN 'DI SHES NA ZHES BYA

BA'O; ,YI GE KHA CIG LAS 'DI BZHIN DU SHES NA ZHES 'BYUNG BA DER
YANG BKOD PA GCIG PA'I TING NGE 'DZIN LA SNYEGS PA YIN LA, 'DI
BZHIN ZHES BYA BA NI BDAG NYID SGOM PA DPER BYED PA YIN TE JI
LTAR BDAG GIS TING NGE 'DZIN 'DI SHIN TU BSGOMS PA DE BZHIN DU
GZHAN

DAG KYANG DE LTAR SGOM PAR BYED NA ZHES GSUNGS PA YIN NO, ,SKYES
BU CHEN PO BSTAN PA DES SKYE BA MED PA DANG, 'GAL BA'I CHOS GANG
YANG MI MTHONG NGO, ,CHOS ZHES BYA BA NI MDO SDE LA SOGS PA'I
CHOS SO, ,SKYE BA MED PA NI MA SKYES PA'O, ,'GAL BA NI MTHUN PA
STE MDO SDE LA SOGS

PA THAMS CAD SKYE BA MED PA STON PAR BYED PA YIN NO ZHES BYA BA'I
BAR DU YIN NO, ,'JAM DPAL 'DI LTA STE DPER NA RGYA MTSO CHEN PO'I
PHYOGS BZHI NAS ZHES BYA BA LA SOGS PAS CI STON CE NA, BYED PA PO
THA DAD PA MED PAS CHOS RNAMS THA DAD PA MED PAR MA ZAD KYI, BYED
PA PO THA DAD PA YIN DU ZIN

KYANG CHOS RNAMS NI DON DAM PAR THA DAD PA MED PA KHO NA YIN TE,
THAMS CAD SKYE BA MED PA'I BDAG NYID YIN PA'I PHYIR RO, ,RGYA
MTSO CHEN PO'I PHYOGS BZHI NAS SKYES BU BZHI ZHES BYA BA NI MTSON
PA YIN TE, THAMS CAD NAS THAMS CAD KYIS ZHES BYA BAR RIG PAR
BYA'O, ,'JAM DPAL

DE BZHIN DU NGAS CHOS GANG CI BSTAN PA DE DAG THAMS CAD NI ZHES
BYA BA DE LA YANG, NGAS ZHES BYA BA NI MTSON PA YIN TE, PHYOGS
THAMS CAD NA BZHUGS PA'I DE BZHIN GSHEGS PAS BSTAN PA YANG RIG
PAR BYA'O SKYE BA MED PA DE KHO NA NYID KYI RGYA MTSO CHEN PO NAS
CHOS 'CHAD PA'I CHU LEN PA

THAMS CAD KUN GYIS THA DAD PA MED PA KHO NA LEN TO ZHES BYA BA
BSDUS PA'I DON YIN NO, ,'JAM DPAL DE LTAR NA RIGS KYI BU'AM RIGS
KYI BU MO DE TING NGE 'DZIN 'DI THOB NAS GANG CI STON KYANG ZHES
BYA BA LA SOGS PA NI MJUG SDUD PA YIN NO, ,GANG CI STON KYANG DE
DAG THAMS CAD MI

@167A *, ,DMIGS PA'I TSUL DU MA SKYES PA DANG, MA BYUNG BA DANG,
DNGOS PO MED PA STON PAR 'GYUR RO ZHES BYA BA NI CHOS GANG CI
STON KYANG DE DAG MA SKYES PA DANG, MA BYUNG BA DANG, DNGOS PO
MED PA DE DAG THAMS CAD LA STON PAR 'GYUR RO ZHES BSHAD PAR BYA
BA DE LTAR

YIN NA NI LEGS PA YIN NO, ,YANG NA GANG CI STON PA DE DAG MA
SKYES PA'I DON STON PA YIN TE, DE KHO NA NYID NI DE'I NGO BO YIN
PA'I PHYIR RO, ,DE YANG RIGS KYI BU 'AM RIGS KYI BU MO DES MA
SKYES PA DANG, DNGOS PO MED PA KHO NA STON PA YIN NO, ,STON PA
'BA' ZHIG TU MA ZAD KYI

MYUR DU BYANG CHUB KYI PHYOGS KYI CHOS DRAN PA NYE BAR GZHAG PA
DANG, YANG DAG PAR SPONG BA LA SOGS PA BSGRUBS NAS RING PO MI
THOGS PAR RDZOGS PA'I BYANG CHUB THOB PAR 'GYUR BAS GONG NAS GONG
DU PHUN SUM TSOGS PA MCHOG TU GYUR PA'I RGYU NYID NI TING NGE
'DZIN 'DI YIN PAR BSTAN PA'I

PHYIR 'JAM DPAL GZHAN YANG TING NGE 'DZIN 'DI THOB PA'I BYANG
CHUB SEMS DPA' SEMS DPA' CHEN PO ZHES BYA BA LA SOGS PA GSUNGS
SO, ,'JAM DPAL GZHAN YANG BYANG CHUB SEMS DPA' CHEN POS GANG GI
TSE, BDAG GI DBYINGS NAS ZHES BYA BA LA SOGS PAS NI

RDZOGS PA'I BYANG CHUB KYI THABS MYUR BA GZHAN YANG STON PAR BYED
PA YIN NO, ,DE LTA BU'I BZOD PA CAN NI DE'I 'DOD PA LA BYA'O, ,DE
LTA BU'I BZOD PA CAN 'DI NI MA SKYES PA LA BZOD PA YIN TE, SHIN
TU MYUR BAR BYANG CHUB 'THOB PA'O, ,RNAM PAR MI RTOG PAR BZOD PA
YANG

DE'I THABS NYID YIN PAR BSTAN PA'I PHYIR, GANG YANG BLA NA MED PA
YANG DAG PAR RDZOGS PA'I BYANG CHUB DANG, BYANG CHUB KYI CHOS
RNAMS LA MI SEMS PA'I BZOD PA CAN GYI RIGS KYI BU DE YANG MYUR DU
BLA NA MED PA YANG DAG PAR RDZOGS PA'I BYANG CHUB TU MNGON PAR
RDZOGS PAR

'TSANG RGYA BAR 'GYUR RO ZHES BYA BA LA GANG YANG BLA NA MED PA
YANG DAG PAR RDZOGS PA'I BYANG CHUB LA MI SEMS PA NI 'DZIN PA 'AM
GZUNG BA LA SOGS PAR MI RTOG CES BYA BA'I DON TE, BYANG CHUB KYI
CHOS RNAMS THOB PAR BYA BA'I PHYIR MI SEMS PA 'DI'I BZOD PA CAN
DE YANG YIN TE,

@167B BYANG CHUB SEMS DPA'I CHOS RNAMS NI SA DANG PHA ROL TU
PHYIN PA'O, ,DE DAG GIS NI DE LA BZOD PA YANG BYANG CHUB DANG NYE
BA'I CHOS KYI RGYU NYID YIN PAR STON PA NA BYANG CHUB KYI RGYU
YIN PAR STON PA YIN NO, ,YANG NA BYANG CHUB SEMS DPA'I CHOS RNAMS
ZHES BYA BA LA SOGS PA NI YOD PA'I

DON TE, BYANG CHUB LA MA 'DRES PA'I CHOS GANG YIN BA YOD PA DE NI
BYANG CHUB SEMS DPA'O, ,DE YANG YOD PA DE DAG YIN PAS DE SKAD CES
BYA STE, DE DAG GIS NI DNGOS PO DE NYID RGYUR BSTAN TE, BYANG
CHUB NI BYED PA MED PA'O ZHES DE LTAR BZOD PA NI MYUR DU SANGS
RGYAS NYID DU 'GYUR BA'I

RGYU YIN NO ZHES BYA BA'I PHYIR, BYANG CHUB NI SANGS RGYAS NYID
KYI PHYIR SEMS CAN GYIS THOB PAR BYED PA MA YIN ZHES BYA BA LA
BYANG CHUB KYI TSOGS RNAMS LA ZHES BYA BA'I TSIG LHAG MA STE,
BYANG CHUB NI SEMS CAN GYIS SANGS RGYAS NYID THOB PAR BYA BA'I
PHYIR BCOM LDAN 'DAS KYI TSOGS RNAMS

LA SEMS CAN SBYOR BAR BYED PA MA YIN TE, RNAM PAR MI RTOG PA'I
PHYIR RO, ,LHUN GYIS GRUB PA NYID DU SEMS CAN GYI DON SPYOD PA'I
'KHOR LO BYUNG YANG STON PA NI RTAG TU MNYAM PAR BZHAG PA YIN NO
ZHES DE LTA BU'I BZOD PA DE YANG MYUR DU BLA NA MED PA'I BYANG
CHUB KYI RGYU MTSAN MA YIN

PAR BSHAD DO, ,GZHAN LAS SKYES PA MED PAR BZOD PA MI 'BYUNG GI
,'ON KYANG SMON PA MED PA'I CHOS LA BZOD PA 'BYUNG STE, GANG YANG
BYANG CHUB NI SANGS RGYAS NYID LA MI SMON ZHES 'BYUNG BA NI 'DI
LTAR BSHAD DE, SANGS RGYAS NYID LA YANG SMON PA MED DO ZHES BYA
BA'I THA TSIG GO, ,

DE LTAR CHOS THAMS CAD LA BYANG CHUB DANG MNYAM PAR MOS PA YANG
MYUR DU BYANG CHUB SGRUB PAR BYED PA YIN NO ZHES BYA BA BSTAN
PA'I PHYIR, CHOS THAMS CAD NI SANGS RGYAS KYI CHOS SO ZHES BYA BA
LA SOGS PA GSUNGS TE, SANGS RGYAS KYI CHOS DANG MNYAM PA NYID
KYIS NA CHOS THAMS CAD

SANGS RGYAS KYI CHOS ZHES BYA STE, JI LTAR SANGS RGYAS KYI CHOS
GNYIS SU MED PA LTAR CHOS THAMS CAD KYANG DE BZHIN NO, ,ZHUM PAR
MI 'GYUR BA ZHES BYA BA NI CHOS THAMS CAD SANGS RGYAS KYI CHOS
YIN PA'I PHYIR BDAG GIS SANGS RGYAS KYI CHOS THOB PA KHO NA YIN
NO ZHES BYA BA YIN NO, ,

@168A *, ,DE LTAR MOS SHING ZHES BYA BA NI YAL BAR 'DOR BAR MI
BYED PA'I THA TSIG GO, ,CHOS KYI DBYINGS LA GLO BUR GYI DRI MA
DANG BRAL BAR BYA'O ZHES DE LTAR YANG MOS PA'I PHYIR RO, ,BYANG
CHUB LAS PHYIR LDOG PA NI DE NAS SLAR LDOG PA'O, ,DE'I DNGOS PO
NI PHYIR

LDOG PA NYID DO, ,NANG GI 'GYUR BA LA SOGS PA'I TSOGS YOD PA'I
PHYIR RO, ,PHYIR LDOG PA MA YIN PA NI PHYIR MI LDOG PA'O, ,DE LTA
BU'I BZOD PA CAN DE NI SANGS RGYAS KYI CHOS THAMS CAD DANG MA
BRAL BAR BRJOD PAR BYA STE, BYANG CHUB DANG NYE BAR GYUR BA YIN
PA'I PHYIR RO, ,

'DIR THABS BSTAN PA LA SEMS LA THE TSOM MED PA DES KYANG MYUR DU
THOB PAR 'GYUR RO ZHES BSTAN PA'I PHYIR, RIGS KYI BU 'AM RIGS KYI
BU MO GANG GIS BSTAN PA 'DI THOS NAS RMONGS PAR MI 'GYUR BA DANG,
SOM NYI ZA BAR MI 'GYUR BA DE YANG PHYIR MI LDOG PAR BSHAD DE
ZHES BYA

BA'I RJES SU SNYEGS SO, ,GAL TE THABS DE DAG GIS BYANG CHUB BYAS
PA YIN NA DE 'DUS BYAS YIN PAR THAL BAR 'GYUR LA, 'DUS BYAS YIN
PA'I PHYIR SPONG BAR YANG 'GYUR RO, ,DE LTAR GYUR DANG BYANG CHUB
PA PO DANG, BYANG CHUB PAR BYA BA YANG YOD PAR BYA DGOS SO, ,DE
LTAR GYUR

NA DE NYID STONG PA NYID DANG 'GAL LO ZHES KHA CIG NI DOGS PA
SKYES SO, ,DE BAS NA 'DUS BYAS NYID YIN PAR MNGON PAR ZHEN PA
BSAL BA'I PHYIR, BCOM LDAN 'DAS BLA NA MED PA YANG DAG PAR RDZOGS
PA'I BYANG CHUB RGYU LAS NGES PAR BYUNG BA LAGS SAM ZHES ZHUS TE,
DE LTAR GYUR NA DE

DAG GIS BYANG CHUB DANG, BYANG CHUB PA PO DANG, BYANG CHUB PAR
BYA BA RNAMS 'KHRUL PA MED PA MA YIN PAR DOGS SO ZHES DGONGS
PA'O, ,RGYU LAS NGES PAR BYUNG BA NI SKYES ZHES BYA BA'I THA TSIG
GO, ,LAN NI 'JAM DPAL DE NI MA YIN TE ZHES BYA BA YIN NO, ,BSTAN

PA GANG YIN PA DE NYID RNAM PAR 'BYED PA NI, BLA NA MED PA YANG
DAG PAR RDZOGS PA'I BYANG CHUB LA NI RGYU MED CING RGYU LAS NGES
PAR BYUNG BA YANG MA YIN NO ZHES BYA BA YIN NO, ,'O NA DOGS PA
YANG MED LA, DRIS PA YANG MED PAR CI'I PHYIR BYANG CHUB KYI RGYU
NYID 'GOG PAR BYED CE NA,

@168B RGYU GANG YANG MED PA DANG, 'BRAS BU GANG YANG MED DO ZHES
SHIN TU BSTAN PAR BYA BA'I PHYIR RO, ,DE CI'I PHYIR ZHE NA ZHES
BYA BA'I BSAM PA NI BSAM GYIS MI KHYAB PA'I SANGS RGYAS RNAM PAR
ROL PA RGYU NYID YIN PAR LAN GRANGS DU MAR BSTAN ZIN LA, BSTAN MA
THAG PA YANG 'BRAS

BU NYID YIN PAR BSTAN PA YIN NA, CI'I PHYIR RGYU MED CING RGYU
LAS NGES PAR BYUNG BA MA YIN ZHES BYA BA YIN NO, ,SKYE BA MED PA
DANG, DNGOS PO MED PA NI RGYU YANG MA YIN LA ZHES BYA BA LA SOGS
PA NI LAN YIN NO, ,DNGOS PO 'DI'I SKYE BA YOD PA MA YIN PAS SKYE
BA MED PA'O, ,

DE BZHIN DU 'DI'I DNGOS PO MED PA ZHES BYA STE, GDUL BYA'I BYE
BRAG NYE BAR GNAS PA LA LTOS NAS KHYAB PA KHO NAR BSTAN PA YIN
NO, ,DE'I PHYOGS KYI CHOS KHO NA YIN PAR MA GSUNGS KYANG KHONG DU
CHUD PAR BYA BA KHO NA YIN NO, ,SBYOR BA NI 'DI LTAR BYA STE,
SKYE BA MED PA'AM DNGOS PO MED PA

GANG YIN PA DE NI RGYU MA YIN ZHING RGYU LAS NGES PAR 'BYUNG BA
YANG MA YIN TE, MO GSHAM GYI BU LA SOGS PA BZHIN NO, ,SKYE BA MED
PA DANG DNGOS PO MED PA YANG BYANG CHUB YIN PAS ZHES BYA BA NI
KHYAB PAR BYED PA DANG 'GAL BA YIN NO, ,DE CI'I PHYIR ZHE NA ZHES
BYA BA'I BSAM PA NI THABS

KYIS BSKYED PA NI SANGS RGYAS THAMS CAD KYI RNAM PAR ROL PA YIN
NA, SKYE BA DANG DNGOS PO DANG BRAL BA LA NI DE LTA BU MI SRID DO
ZHES BYA BA YIN NO, ,LAN NI CHOS THAMS CAD MA SKYES PA'I PHYIR RO
ZHES BYA BA YIN TE, BRTAGS PA'I NGO BO 'CHANG BA THAMS CAD MA
SKYES MA 'BYUNG BA GANG YIN PA DANG,

BYANG CHUB 'DI YANG DE'I NANG DU GTOGS PA YIN TE, 'DI LTAR BYANG
CHUB PAR BYA BA LA SOGS PA YANG DAG PA MA YIN PA DE LA NI PHA ROL
PO DAG THE TSOM DU GYUR PA YIN NO, ,GANG YANG DE NI RNAM PAR RTOG
PA THAMS CAD KYIS MA YIN ZHING BYANG CHUB GANG YIN PA DE YANG DAG
PA YIN NO ZHES KYANG

BRJOD PAR MI NUS MOD KYI, KUN RDZOB KYI BDEN PA'I DBANG DU BYAS
NAS, DE RGYU MED PA MA YIN RGYU LAS NGES PAR MA BYUNG BA MA YIN
NO ZHES DE LTAR BSHAD DE, DE THABS BSTAN PA YIN PA'I PHYIR RO,
,GZHAN YANG SNGAR BSTAN PA'I TSUL GYIS BYANG CHUB KYANG DON DAM
PAR MA SKYES PA'I NGO BO YIN

@169A *, ,PA'I PHYIR DE SKAD DU BSTAN PA YIN NO, ,DE LTAR BYANG
CHUB KYI RGYU DANG 'BRAS BU BSAL BA'I DON 'DI THOS NAS NUR BAR MI
'GYUR BA STE YAL BAR MI 'DOR BA DE YANG PHYIR MI LDOG PA YIN PAR
NGAS BSHAD DO ZHES BYA BA 'DI YANG JI LTA BA BZHIN DU 'DUS MA
BYAS PA NYID

LA 'JUG PA'I THABS GZHAN BSTAN PA YIN NO, ,DE 'DUS MA BYAS YIN
PAR DON MA RTOGS PA NI NUR BAR 'GYUR RO, ,DE 'DI SNYAM DU SEMS
TE, BYANG CHUB KYI TSOGS LA 'BAD PA 'DIS CI ZHIG BYA, DE NI BYA
BAR NUS PA YANG MA YIN LA, BYAS NA YANG CI YANG BYED PA MED DO
ZHES

DE LTAR SNGAR GDUL BYA'I SKYE BO'I DBANG DU BYAS TE, LHAG PAR
DRIS NAS DER THABS MDOR BSTAN PA YIN NO, ,DER DANG PO NAS BZUNG
NAS GANG GIS SHES RAB KYI PHA ROL TU PHYIN PA LA BRTZON PA'I RGYU
CAN 'GRUB PAR 'GYUR RO, ,DE BAS NA BDAG NYID THAMS CAD 'DOD PAS
SBYOR BAR BYA BA

DE BSTAN PA'I PHYIR, 'JAM DPAL DE LTA BAS NA DGE SLONG NGAM DGE
SLONG MA 'AM ZHES BYA BA LA SOGS PA GSUNGS TE RTOGS PAR SLA'O,
,SHES RAB KYI PHA ROL TU PHYIN PA LA MOS PA MED PAR SKYABS SU
'GRO BA DANG, RAB TU BYUNG BA LA SOGS PA NI BYANG CHUB KYI CHED
DU BRTZON BA 'JEBS

PAR BYED PA MA YIN NO ZHES BYA BA NI BSDUS PA'I DON YIN NO, ,YANG
GANG DAG SEMS PA MDO SDE DANG CHOS MNGON PA DANG 'DUL BA'I TSUL
TZAM NYID KYIS SMON LAM BTAB CING SBYIN PA LA SOGS PA LA 'JUG NA,
BYANG CHUB SEMS DPA'I BSLAB PA SGRUB PAR BYED PA YIN NO, ,BSGRUBS

NAS KYANG MYUR BA KHO NAR BYANG CHUB THOB PAR 'GYUR BA YIN NA,
SHES RAB KYI PHA ROL TU PHYIN PA LA BRTZON PA CI DGOS SNYAM PA
LA, DE'I PHYIR 'DI SKAD CES 'JAM DPAL RIGS KYI BU 'AM RIGS KYI BU
MO GANG SHES RAB KYI PHA ROL TU PHYIN PA ZAB MO 'DI LA MI SLOB PA
DE BYANG CHUB SEMS

DPA'I BSLAB PA LA MI SLOB PA'O ZHES GSUNGS TE, 'DI LTAR SHES RAB
KYI PHA ROL TU PHYIN PA LA BRTZON BA MED PAR NI SHES RAB RNAM PAR
DAG PA MED DO, ,DE MED PAR NI DGE BA'I TSOGS RNAM PAR DAG PA MED
DO, ,DE MED PAR NI DGE BA'I TSOGS RNAM PAR DAG PA MED DO, ,DE MED
PAR NI BYANG CHUB MED DO ZHES DGONGS PA'O, ,DON 'DI

@169B NYID DPES GSAL BAR BYED PA NI 'JAM DPAL 'DI LTA STE DPER NA
'BYUNG PO'I GRONG KHYER DANG ZHES BYA BA LA SOGS PA GSUNGS TE,
'BYUNG PO'I GRONG KHYER NI LJON SHING RNAMS SO, ,SA BON GYI TSOGS
NI SA BON LNGA'O, ,NYAN THOS KYI THEG PA PA RNAMS KYI YANG THABS
GZHAN GYIS

DGE BA'I CHOS RNAMS 'PHEL ZHING RGYAS PAR 'GYUR BA MA YIN NAM, JI
SKAD DU RDZAS LAS BYUNG BA'I BSOD NAMS BYA BA'I DNGOS PO BDUN PO
'DI DAG DANG LDAN NA RTAG TU RGYUN MI 'CHAD PAR BSOD NAMS 'PHEL
BA KHO NAR 'GYUR, BSOD NAMS SKYE BA KHO NAR 'GYUR ZHES GSUNGS TE,
DE DAG

SHES RAB KYI PHA ROL TU PHYIN PA NYAN PA LA NI YOD PA MA YIN NA,
DE JI LTAR 'DI SKAD DU, 'JAM DPAL DE BZHIN DU BYANG CHUB SEMS
DPA' SEMS DPA' CHEN PO RNAMS KYI DGE BA'I CHOS GANG CI YANG RUNG
BA DE DAG THAMS CAD CES BYA BA LA SOGS GSUNGS SHE NA, 'DI LTAR
BLA NA MED PA

YANG DAG PAR RDZOGS PA'I BYANG CHUB LA SLU BAR MI BYED DO ZHES
GSUNGS TE, THABS MED PAR NI BSKAL PA BYE BA GRANGS MED PAS KYANG
BYANG CHUB MI THOB PA'I PHYIR RO, ,GANG LA LA DAG 'DZIN PAR 'GYUR
BA NAS STON PA'I BAR DU 'GYUR BA MA MCHIS SAM ZHES BYA BA NI CI
ZHES BYA BA KHONG NAS

DBYUNG NGO, ,YANG NA TSIG ZUR DU BKLAG GO, ,DON 'DI NYID SNGAR
YANG 'PHAGS PA 'OD SRUNGS CHEN POS DRIS PA KHO NA YIN PAS ZLOS
PA'I NYES PAR 'GYUR BA MA YIN NAM ZHE NA, DE LTAR 'GYUR BA MA YIN
TE, DER NI 'PHAGS PA 'JAM PA'I GSUNG GIS BSHAD PA LA DRIS PA YIN

GYI; 'DI NI BCOM LDAN 'DAS KYIS BKA' STZAL PA YIN PA'I PHYIR RO,
,LAN DU SNGAR BSTAN PA DE NYID BKA' STZAL PA NI, 'JAM DPAL GANG
DAG GIS SHES RAB KYI PHA ROL TU PHYIN PA BSTAN PA 'DI DA LTAR GYI
TSE LA THOB NAS ZHES BYA BA LA SOGS PA YIN NO, ,TSE 'DI BRJES

NAS ZHES BYA BA NI TSE 'PHOS SHING TSE GZHAN DU GYUR NAS SO, ,MI
SGOM PA'I TSUL GYIS ZHES BYA BA NI BSGOM PA LA MNGON PAR ZHEN PA
MED PA'I TSUL GYIS SO, ,GAL TE SMON LAM GYI DBANG GIS BSHAD PA
'DI RNA BAS THOS PA YIN NA DE DAG DE LTAR BSOD NAMS CHUNG NGUS
KYANG RNA BAS THOS

@170A *, ,PAR JI LTAR SNANG ZHE NA, DE'I PHYIR DE DAG NI DGE BA'I
RTZA BA CHUNG BAR NGA MI 'CHAD DO ZHES GSUNGS TE, GANG DAG DGE
BA'I RTZA BA RNAMS MI CHUNG BA DE LA DE SKAD CES BSTAN TO,
,DGONGS PA NI 'DI YIN TE, GANG DAG GIS TSE RABS GZHAN NA BCOM
LDAN 'DAS

KYIS YUM 'DI MA THOS PA DANG, DKON MCHOG GSUM LA GNOD PA DANG,
,MI GSOD PA LA SOGS PA SDIG PA CHEN PO'I BSAM PA RTAG TU BSTEN
CING BSGOMS LA LAN MANG DU BYAS PA DANG, BSHAD PA LA SOGS PA CUNG
ZAD TZAM YANG MA BYAS, MA BZUNG BA DE LTA BU DE DAG NGAN SONG

DU 'GRO BA'I PHYIR GZHAN DAG CI'I PHYIR 'GYUR TE, DE BAS NA SHES
RAB KYI PHA ROL TU PHYIN PA MNYAN PA KHO NAS DE DAG GI RNAM PAR
SMIN PA THANG CIG YUD TZAM ZHIG MYONG NAS SDIG PA'I TSOGS CHEN PO
DE DAG ZHU BYANG BAR 'GYUR LA, GAL TE GUS PA DANG RTAG TU SBYOR
BA LA SOGS PA MED PAS NI

RNAM PA THAMS CAD DU YID DU 'ONG ZHING MDZES PA'I SKYE BA BLANGS
PA MA YIN NO, ,GAL TE CHOS KYI RNAM GRANGS 'DI DE LTAR 'BRAS BU
BZANG PO 'THOB PA YIN NO, DE 'DOD PA THAMS CAD LA BSHAD PAR BYA
BA YIN NAM ZHE NA MA YIN NO ZHES BYA BA'I PHYIR, 'JAM DPAL GANG
ZHIG SHES RAB KYI PHA ROL

TU PHYIN PA BSTAN PA 'DI LA NYAN 'DOD PAR GYUR PA ZHES BYA BA LA
SOGS PA GSUNGS TE, 'DI YANG BSTAN PAR BYA BA'I PHYIR BSTAN TO,
,DE CI'I PHYIR ZHE NA ZHES BYA BA NI DAD PA DANG, BRTZON 'GRUS
GNYIS DE LTAR RGYU DAM PA YIN NA THOS NAS MA DAD PA 'AM NUR BAR
JI LTAR 'GYUR ZHES BSAMS

PA'O; ,LAN NI, 'DI LTAR 'DI LA CHOS GANG YANG YONGS SU GRUB PAR
NA BSTAM TE ZHES BYA BA LA SOGS PA YIN TE, DON NI BSHAD ZIN TO,
,'DI SKAD CES BYA STE, SEMS CAN DE DAG PHAL CHER NI CHOS LA MNGON
PAR ZHEN PA YIN TE, DE YOD PAR BSHAD PA DRANG BA'I DON GZHAN DAG

LA DGA' BA YIN NO, ,'DIR NI DE DAG YOD PAR YANG MA BSHAD DE, 'DIR
BSHAD PA NI GTZOR DON DAM PA STON PA'I PHYIR RO, ,DE DAG GI THA
SNYAD KYI BDEN PA'I NANG DU GTOGS PA'I PHYIR RO, ,DE BAS NA 'DOD
PA DON MED PA'I PHYIR GDON MI ZA BAR MA DAD PA DANG NUR BAR YANG
'GYUR RO, ,

@170B BCOM LDAN 'DAS DGE SLONG NGAM DGE SLONG MA 'AM, DGE BSNYEN
NAM DGE BSNYEN MA GANG LA LA BDAG LA 'DI SKAD DU ZHES BYA BA LA
SOGS PAS 'DI SKAD BSTAN TE, BCOM LDAN 'DAS KYIS GDUL BYA'I SKYE
BO LA YONGS SU BRTAGS NAS CHOS 'DI 'CHAD PA YIN PAR MA ZAD KYI,
'DIR

SKYE BA MED PAR 'CHAD PA DANG, SEMS CAN MED PAR 'CHAD PA DANG,
DNGOS PO MED PAR 'CHAD PA LA SOGS PA NI MING TZAM GYIS KYANG
SKRAG PAR BYED CING DAD PAR MI BYED PA YIN NO, ,GAL TE DE 'GA'
ZHIG 'DI'I MING 'DRI NA DE LA YANG GANG GIS SKRAG PAR MI 'GYUR
BAR BYA BA'I PHYIR RNAM

GRANGS GZHAN GYI SGO NAS BSTAN PAR BYA'O, ,JI LTAR BYA ZHE NA,
DE'I PHYIR BCOM LDAN 'DAS DE SKAD 'DRI BA DE LA BDAG GIS 'DI SKAD
DU CHOS THAMS CAD DANG MI 'GAL BA'I GTAM MO ZHES BRJOD PAR BGYI'O
ZHES GSUNGS SO, ,DE CI'I SLAD DU ZHE NA ZHES BYA BA NI CHOS THAMS
CAD DANG 'GAL BA

YIN TE, DE DAG NI 'DI LAS SKYE BA MED PA LA SOGS PAR 'CHAD PA'I
PHYIR RO, ,CHOS THAMS CAD DANG MI 'GAL BA'I GTAM MO ZHES DE CI
'DI LA BRDZUN ZER RAM SNYAM PA NI RGOL BAR BYED PA'I SEMS SO,
,LAN NI BCOM LDAN 'DAS GANG SKYE BA MA MCHIS PA DANG 'GAL BA'I
CHOS DE GANG

YANG MA MCHIS TE ZHES BYA BA YIN TE, SKYE BA MED PA DANG, DNGOS
PO MED PA DANG 'GAL BA'I CHOS NI GANG YANG YOD PA MA YIN TE,
THAMS CAD DE NYID KYI NGO BO YIN PA'I PHYIR RO, ,YI GE KHA CIG
LAS GANG SKYE BA MA MCHIS PA LA 'GAL BA'I CHOS DE GANG YANG MA
MCHIS TE ZHES 'BYUNG BA

DE'I DON NI SKYE BA MED PA'I YUL LA 'GAL BA GANG YANG YOD PA MA
YIN TE, THAMS CAD SKYE BA MED PAR BSDUS PA'I PHYIR RO, ,CI'I
PHYIR MTHA' DE NYID RNAM PAR MI DBYE, GANG GIS NA RNAM GRANGS
GZHAN GYI SGO NAS BSHAD, 'DI LA GSAL BAR BYAS PA MED DO ZHE NA,
BKA' MCHID DE NI

SEMS CAN GANG GIS KYANG 'TSAL BAR SLA BA MA LAGS SO ZHES GSUNGS
TE, KYANG GI SGRA NI MNGON DU ZHES BYA BA'I SGRA'I DON TO, ,SLA
BA ZHES BYA BA NI LAS BYED PA'I BYE BRAG YIN NO, ,DE CI'I SLAD DU
ZHE NA ZHES BYA BA NI LAN GRANGS MANG DU GSAL BAR BYAS KYANG JI
LTAR SHES BAR SLA BA MA YIN ZHES BYA BA'I THA

@171A *, ,TSIG GO, ,LAN NI 'DI LTAR YOD PA GANG YANG DMIGS SU MA
MCHIS PA'I SLAD DU'O ZHES BYA BA YIN TE, DE LA ZHES BYA BA LHAG
MA'O, ,YOD PA NI GZUNG BA LA SOGS PA YOD PA DANG, DE DMIGS PA LA
BYA STE, DE NI GANG YANG GTAM DE LA BSTAN PA MED DO, ,SROG

CHAGS RNAMS KYIS NI PHAL CHER DE LA MNGON PAR ZHEN PA'I LHUN SDUG
PAS DE LTAR DON GSAL BAR BYAS SU ZIN KYANG SHES PAR SLA BA MA YIN
NO ZHES BYA BA'I THA TSIG STE, 'DI LTAR RES 'GA' YANG YANG DAG
PA'I DON RNAM PAR SGOM PAR BYED PA MA YIN NO, ,BCOM LDAN 'DAS
GZHAN YANG ZHES BYA BA NI

YANG NA GZHAN DU ZHES BYA BA'I DON TE, BDAG GIS DE LA 'DI SKAD DU
MI SKYE BA ZHES BYA BA'I CHOS DE BSTAN PAR GYUR TE ZHES BRJOD PAR
BGYI'O ZHES BYA BA YIN NA, ,DE CI'I SLAD DU ZHE NA ZHES BYA BA NI
'DIR BSAM PA NI 'DI JI LTAR MI SKYE BA YIN, CI 'DI LA SKYE BA YOD
PA MA YIN PA ZHES BYA BA NI CHOS

GAL TE DE LTA NA 'O NA SHIN TU THAL BAR 'GYUR TE, 'DI LTAR 'CHAD
PA GZHAN DAG LA YANG SKYE BA YOD PA MA YIN PAR 'GYUR TE, 'DI DE
LA LTOS NA NYES PAR BSTAN PA CI YOD CES BYA BA YIN NO, ,LAN NI,
BCOM LDAN 'DAS 'DI LTAR CHOS THAMS CAD NI SKYE BA MA MCHIS PAR
MNYAM PA'I SLAD

DU'O ZHES BYA BA YIN NO, ,DE LTAR BSTAN PA NI ZHES BYA BA NI TSIG
LHAG MA'O, ,SKYE BA MED PA'I NGO BOR MNYAM ZHING MTHUN PA YIN TE,
DE RANG BZHIN MNYAM PA YIN PA'I PHYIR RO, ,BSTAN PA GZHAN LA NI
DE LTAR BSTAN PA MED DO ZHES BYA BA 'DI LHAG MA YIN NO, ,BKA'
MCHID DER NI

DGRA BCOM PA RNAMS KYI GONG MA RTOGS PA MA BSTAN TO ZHES BYA BA
DES KYANG SKYE BA MED PA 'DI BSTAN PA YIN NO ZHES DGONGS PA STE,
RTOGS PAR SKYE BA MA BSTAN PA'I PHYIR RO, ,GONG MA RTOGS PA ZHES
BYA BA NI KHYAD PAR DU RTOGS PA DANG, THAR PA ZHES BYA BA'I BAR
DU YIN NO, ,MA BSTAN TO ZHES

BYA BA NI RTOGS PA'I GZUNG BAR BYA BA YANG MI RIGS PA'I PHYIR RO,
,DE DAG KYANG BYANG CHUB YONGS SU SGYUR BA NYID YIN PA'I PHYIR
RO, ,THEG PA GCIG TU BSTAN PA 'DI YANG THAR PAS YID SKRAG PA'I
DBANG DU BYAS NAS BSTAN PA YIN NO, ,DGRA BCOM PA'I CHOS RNAMS
KYIS SO SO'I SKYE BO'I CHOS

@171B RNAMS RNAM PAR GZHAG PAR BYAS PA MED PAS SKYE BAR BSTAN TO
ZHES MA YIN NO ZHES BYA BA'I PHYIR, JI LTAR DGRA BCOM PA'I CHOS
RNAMS KYIS SO SO'I SKYE BO'I CHOS DE DAG RNAM PAR BSHIG PA MA
LAGS PA DE LTAR BSTAN TO ZHES BYA BA DGONGS PA YIN NO, ,DE DAG
GIS DE RNAM PAR BSHIG PA MA

YIN TE, THOG MA NYID NAS DE RNAM PAR BSHIG PA NYID YIN PA'I PHYIR
RO, ,MI SKYE BA ZHES BYA BA'I CHOS DE BSTAN PAR GYUR TO ZHES CI'I
PHYIR BRJOD, JI TZAM DU SKRAG PA YONGS SU SPANG BA'I PHYIR 'DI
BRTZAMS PA YIN NA NI DE SKAD DU SMRAS PA DES KYANG SHIN TU SKRAG
PA KHO NAR BRJOD PA MA YIN

NAM ZHE NA NYES PA MED DE, GDUL BYA'I BYE BRAG LA LTOS NAS DE
LTAR BSTAN PA'I PHYIR TE, 'DI LA MI DGE BA LA SOGS PA SKYE BA MA
YIN NO ZHES GANG DAG 'DZIN PA DE DAG GI CHED DU DE SKAD BSTAN PA
YIN NO, ,GZHAN DAG LAS NI MI SKYE BA ZHES BYA BA'I SA 'DIR YANG
DAG PAR 'DI'I MTHA'

ZHES 'BYUNG BA NI 'DI LTAR BSHAD DE, YANG DAG PA NI DE KHO NA
NYID LA SOGS PA'O, ,MTHA' NI TSOGS DANG MCHOG DANG MTHAR PHYIN PA
LA BYA'O, ,YANG NA BHU TA ZHES BYA BA SEMS CAN LA BYA STE, DE'I
MCHOG GAM DNGOS PO RNAMS YOD PA'I MTHAR PHYIN PA ZHES BYA BA LA
SOGS PAR BSHAD PA

NI MI SKRAG PAR BYA BA'I PHYIR YIN NO, ,BCOM LDAN 'DAS GZHAN YANG
DE LA BDAG GIS 'DI SKAD DU CHOS BSTAN PA 'DI LA SEMS CAN GANG
YANG MYA NGAN LAS 'DAS PA DANG, MYA NGAN LAS 'DA' BA DANG, MYA
NGAN LAS 'DA' BAR 'GYUR BA MED DO ZHES BSTAN TO ZHES BYA BA NI
TSIG LHAG

MA'O; ,DE LTAR NA YONGS SU MYA NGAN LAS 'DAS PA MED PA ZHES BYA
BA'I CHOS BSTAN PA 'DI YIN NO ZHES BSTAN PA YIN NO, ,DE YANG MYA
NGAN LAS 'DAS PA LA SKRAG PA DAG STE DE DNGOS PO MED PAR BSHAD
PAS 'DI LA 'DUN PAR BYA BA'I PHYIR BSTAN PA YIN NO, ,DE CI'I SLAD
DU ZHE

NA ZHES BYA BA NI YONGS SU MYA NGAN LAS 'DAS PA'I THABS BSTAN
PA'I PHYIR RAM, MNYAN PA'I PHYIR 'DI JI LTAR BSHAD CES SEMS PA'O,
,DGONGS PA NI BCOM LDAN 'DAS 'DI LTAR YOD PA SHIN TU MI DMIGS
PA'I SLAD DU STE ZHES GSUNGS TE, 'DI DMIGS SU YOD PA MA YIN

@172A *, ,PAS YOD PA DMIGS SU MED PA'O, ,DE'I DNGOS PO NI DMIGS
SU MED PA NYID DO, ,YOD PA NI MI DMIGS PA DANG, DMIGS PAR BYA BA
MA YIN PA'I PHYIR RO, ,YOD PA NI BDAG NYID DO, ,BCOM LDAN 'DAS DE
SKAD 'DRIN ZHES BYA BA'O, NA ZHES

BYA BA NI YID LA BYED PA ZHES BYA BA'I DON TE, ZHES BYA BA LHAG
MA'O, ,BDAG GIS DE SKAD CES BGYI'O ZHES BYA BA NI, JI SKAD DU
BSTAN PA'I TSIG ZUR GYIS SO, ,'O NA GANG ZHIG SKAL BA CAN CHOS
YOD PAR MNGON PAR MA ZHEN PA DAG 'DI NA DE LA YANG TSIG ZUR GYIS
BRJOD DAM ZHE NA,

MA YIN NO ZHES BYA BA'I PHYIR, BCOM LDAN 'DAS GZHAN YANG BDAG LAS
SHES RAB KYI PHA ROL TU PHYIN PA ZAB MO 'DI NYAN PAR 'TSAL TE
ZHES BYA BA LA SOGS PA GSUNGS SO, ,DE NYID KYI TSE DON GYI DE KHO
NA NYID GZUNG BA'I CHED DU, ,DE LA BDAG GIS 'DI SKAD DU ZHES
GSUNGS SO,,

'DI SKAD DU ZHES BYA BA JI LTA BU ZHE NA, GAL TE KHYOD NYAN PAR
'DOD NA DE MNYAN TO SNYAM DU YID MA GTOD CIG CES GSUNGS TE, MNYAN
TO SNYAM DU YUL GZHAN LA MA 'JUG CIG ,SEMS MA SKYED CIG SEMS GANG
ZHE NA MNYAN TO SNYAM DU ZHES GSUNGS PA YIN NO, ,YANG NA YID

MA GTOD CIG CES BYA BA NI MNYAN TO SNYAM DU DE LTAR MA 'DUG CIG
CES BYA BA YIN NO, ,DON 'DI NYID NI MNYAN TO SNYAM DU SEMS MA
SKYED CIG CES BYA BA YIN TE, MNYAN PAR MNGON PAR ZHEN PAR MA BYED
CIG CES BYA BA'I THA TSIG GO, ,GAL TE DE LTAR SEMS MI SKYED NA,
'O NA JI

LTAR CHOS DE DAG BSHAD PA NYAN PAR NUS SHE NA, DE'I PHYIR, KYE
SKYES BU SGYU MA'I SKYES BU'I SHES RAB CI 'DRA BA DE LTA BU'I
SHES RAB SKYED CIG DANG, DE LTA BUS CHOS BSTAN PA 'DI SHES PAR
NUS SO ZHES GSUNGS TE, JI LTAR SGYU MA'I RNAM PA'I SKYES BU NI
RANG GIS SPRUL PA'I GLANG PO

CHE LA SOGS PA LA MI DMIGS SHING MNGON PAR MA ZHEN PA DE BZHIN DU
KHYOD KYANG CHOS BSHAD PA 'DI DAG LA MNYAN PAR MNGON PAR ZHEN PAR
MA BYED CIG, ,SGYU MA'I RNAM PA'I SKYES BU NI SGYU MA'I SKYES BU
STE, TSIG BAR MA KHONG NAS DBYUNG BA'I PHYIR RO, ,DE NI SHES RAB
LA MNGON

@172B PAR ZHEN PA MED DO, ,DE LTA BUS ZHES BYA BA NI 'OG NAS
'BYUNG BA'I TSUL GYIS SO, ,BDAG NI RTEN MED PA GNAS PAR JI LTAR
SPRO, 'DI LA SGYU MA'I SKYES BU'I SHES RAB KYI DPE YANG RIGS PA
MA YIN TE, DE LA YANG RGAL BA MTHUN PA'I PHYIR DANG, 'DRI BAR
BYED PA YANG RNA BAL

SOGS PA'I DON LA BRTEN PA'I PHYIR RO ZHE NA, DE LA KYE SKYES BU
GAL TE KHYOD KYIS CHOS BSTAN PA 'DI NGA LAS NYAN PAR 'DOD NA 'DI
LTA BUR 'DUG CIG CES BYA BA'I TSIG DANG SBYAR RO, ,DE JI LTA ZHE
NA, 'DI LTA STE DPER NA NAM MKHA' LA BYA'I RJES LTA BUR GNAS PAR
GYIS SHIG CES

GSUNGS SO, ,GANG GI PHYIR DE LTA BU YIN NA NI DE LTA BUS CHOS
BSTAN PA 'DI MNYAN PAR NUS KYI GZHAN GYIS NI MA YIN NO, ,'DI SKAD
BSTAN TE, 'DI LA GNAS GYUR PA'I DON YOD PA MA YIN GYI, JI LTAR
MNGON PAR ZHEN PA GANG YIN PA SPONG BAR BYED PA DE LTAR YIN ZHES
BSHAD

PA YIN NO, ,DPER NA NAM MKHA' LA BYA'I GNAS NI RANG GI SGRO GSHOG
GI NANG NA YOD PA'I RLUNG LAS MA GTOGS PAR GNAS PA MI LTOS PAR
DKYIL NA GNAS SO, ,DE BZHIN DU KHYOD KYANG NYE BAR LEN PA'I PHUNG
PO LNGA TZAM LAS MA GTOGS PAR GNAS PA DANG BRAL BA MNGON PAR ZHEN
PA MED

PA'I SHES RAB MNGON DU BYOS LA'ANG 'DUG CIG ,BDAG DANG BDAG GIS
BYA BA LA YANG GNAS PAR MA BYED CIG ,GNYIS DANG GNYIS MED PA'I
NGO BO NI GDON MI ZA BAR DMIGS PAR BYA BA KHO NA YIN NO, ,DE LA
MI BRTEN NA NI GZHAN GANG LA BRTEN TE BDAG GI 'DU SHES BSHIG PAR
BYA,

LTA BA'I RNAM PA RTOG PA DANG CHAD PA LA SOGS PA LAS YANG DAG PAR
'DA' BAR BYA, SANGS RGYAS KYI CHOS RNAMS LA YANG LHAG PAR DMIGS
PAR BYA, SO SO'I SKYE BO'I CHOS RNAMS LAS KYANG BSKYOD PA YIN,
'DI LTAR DE DAG THAMS CAD NI 'DI LTA STE, MIG DANG GZUGS NAS,

YID DANG CHOS ZHES BYA BA'I BAR DE DAG YUL DANG YUL CAN GNYIS
TZAM DU NYAN THOS RNAMS KYIS BZUNG BA'I PHYIR BDAG TU 'DU SHES PA
DANG, DE LAS GZHAN DU LTA BAR GYUR PA RNAMS SHIN TU RING DU SPONG
BAR BYED DO, ,BYANG CHUB SEMS DPA' RNAMS KYIS NI GNYIS SU MED
PA'I DE

@173A *, ,BZHIN NYID TZAM LA DMIGS PA'I PHYIR GZHAN DAG SPONG BAR
BYED DO, ,SANGS RGYAS KYI CHOS RNAMS LA YANG RTEN PAR BYED DO,
,GTAN TSIGS DE DAG GIS NA DE GNYI GAS KYANG SO SO'I SKYE BO'I
CHOS RNAMS LAS BSKYOD PA YIN NO ZHE NA, DE'I PHYIR, KYE

SKYES BU GAL TE KHYOD KYIS CHOS BSTAN PA 'DI NYAN PAR 'DOD NA
DE'I PHYIR GNYIS LA MA DMIGS SHIG MI GNYIS PA LA YANG MA DMIGS
SHIG CES GSUNGS SO, ,'DIR YANG DE CI'I PHYIR ZHE NA ZHES DRIS TE,
'DIR JI LTAR DGOS PA DE'I LAN NI MA LON NO ZHES BYA BA'I THA TSIG
GO, ,LAN DU 'DI LA

GNYIS SU BRJOD PAR BYA BA YONGS SU BRJOD PAR BYA BA 'AM, GNYIS
MED PAR BRJOD PAR BYA BA YONGS SU BRJOD PA GANG YANG MED PA'I
PHYIR RO ZHES BYA BA YIN NO, ,GZHAN DAG LAS GNYIS DANG GNYIS SU
MED PAR STON PA BSTAN DU ZIN KYANG GDUL BYA RNAMS KYI DBANG DU
BYAS PA YIN GYI,

'DIR NI CHOS KYI RNAM GRANGS 'DI GCIG KHO NAR NGES PA'I DON YIN
PA'I PHYIR GNYIS GANG YANG MI 'CHAD PA'I PHYIR RO, ,'DIR YANG
GNYIS MED PA TZAM BSTAN PA MA YIN NAM ZHE NA, MA YIN TE DE LA
YANG GNYIS SU MED PA NYID DU DMIGS NA GNYIS KYI NGO BO NYID LAS
MA 'DAS PA'I PHYIR RO,,

'O NA CI'I PHYIR RAB TU GRAGS PA'I DBYE BAS GNYIS BSTAN, DE LTA
NA YANG DE LTAR DOGS PA MA BSAL BA KHO NA MA YIN NAM ZHE NA DE'I
PHYIR, GAL TE CHOS BSTAN PA 'DI NYAN PAR 'DOD NA BDAG TU 'DU SHES
RNAMS KYANG MA BSHIG CIG CES BYA BA LA SOGS PA GSUNGS SO, ,LTA

BAR GYUR PA NI LTA BA'I RNAM PA'O, ,BDAG TU 'DU SHES LOGS SHIG TU
SMOS PA NI NYON MONGS PA THAMS CAD KYI RGYUR GYUR PA NYID KYIS NA
GTZO BOR BSTAN PA'I PHYIR TE, DPER NA BRAM ZE RNAMS 'ONGS SO, ,BA
SITA YANG 'ONGS SO ZHES BYA BA BZHIN NO, ,DGONGS PA NI 'DI YIN
TE,

BDAG TU 'DU SHES 'JIG PA LA SOGS PAR BYED PA MED PA KHO NA YIN
TE, DE DAG NI DE KHO NA NYID SHES PA RNAMS KYI DE KHO NA NYID
SHES PA YOD PA'I TSE DE YOD PA MI SRID PA'I PHYIR RO, ,'DU SHES
LA SOGS PA NI 'DU SHES LA SOGS PA'I DON MI 'THAD PA'I YANG PHYIR
RO, ,BCOM LDAN

@173B 'DAS GANG ZHIG BDAG LA NYAN PAR 'TSAL TE ZHES BYA BA LA
SOGS PA NI BSTAN MA THAG PA'I TSIG RE RE DANG SBYAR BA'I PHYIR
DANG, MJUG SDUD PA'I PHYIR RO, ,DE SKAD BRJOD PAR BGYI'O ZHES BYA
BA NI DE SKAD SMRA BAR BGYI ZHES BYA'O, ,DE SKAD RJES SU BSTAN
PAR BGYI'O ZHES BYA BA NI PHYIN CI

LOG PAS DE SKAD CES BYA BAS 'DUL BAR BGYI'O, ,DE LTAR 'DI LA
GZHAG PAR BGYI'O ZHES BYA BA NI DE LTAR MNYAN PA DANG SEMS PA LA
SOGS PA DANG RJES SU MTHUN PA'I THABS SBYAR BAR BGYI'O ZHES BYA
BA'O, ,YANG NA 'DI DAG NI TSIG SNGA MA RNAM PAR 'BYED PA YIN NO,
,DE LTAR RJES

SU GDAMS PA BSTAN PA 'DI LA GAL TE 'DRI BA'I RIGS KYI BU 'AM,
RIGS KYI BU MO DE LTAR GNAS SHING 'DI NYID RNAM PAR 'BYED PA NI
DE LTAR ZHUGS NA ZHES BYA BA YIN NO, ,YANG NA DANG POR GNAS SHING
RGYUN GYIS ZHUGS NA ZHES BYA STE, DE SPOBS PA'I PHYAG RGYA 'DI LA
GNAS PAR GYUR

NA SLAD KYIS ZHES BYA BA 'DI NYID KYI DON NI RJES LA ZHES BYA BA
YIN TE, DUS PHYIS ZHES BYA BA'I DON TO, ,RJES SU GDAMS PA 'DI DAG
NYID LA SPOBS PA'I PHYAG RGYA ZHES BYA STE, SPOBS PA SO SO'I YANG
DAG PAR RIG PA STON PAR BYED PA DANG, 'BREL PAR SPOBS PA'I PHYAG
RGYA DANG,

RTAGS YIN PA'I PHYIR TE, 'DI LTAR RJES SU GDAMS PA STON PAR BYED
PA DANG, LAM LA DBANG BA NYID KYI PHYIR MA LOG PA'I SHES PA YOD
DO ZHES 'DIS MNGON PAR BYED PA YIN TE, THABS MNGON SUM DU BYAS PA
NI THABS 'DI LA SBYOR BA MI RIGS PA'I PHYIR RO, ,DE DAG THAMS CAD

'PHAGS PA 'JAM DPAL GYIS RANG DGAR BRJOD PA YIN GYI, 'DI BCOM
LDAN 'DAS KYIS GNANG BA MA YIN NO ZHES KHA CIG DOGS PA LA, 'JAM
DPAL LEGS SO LEGS SO ZHES BYA BA 'DI GSUNGS SO, ,RIGS KYI BU 'AM
RIGS KYI BU MO DE LA YANG PHYIS 'DI SKAD KYIS SHIG CES

BYA BA LA SOGS PA YANG KHYOD KYIS THABS GZHAN GYIS MAN NGAG DBOG
PAR BYA'O ZHES SLOB PA YIN NO, ,DE LTA MA YIN TE GAL TE 'BRAS BU
NYE BAR MA BSTAN NA DE'I TSE CHOS NYAN PA 'DI DON MED PA YIN NO
ZHES RTOGS NAS NUR BAR 'GYUR RO, ,DE BAS NA 'BRAS BU 'DI YANG
BSTAN PAR BYA

@174A *, ,DGOS SO, ,DE BZHIN GSHEGS PA LA BLTA BAR 'DOD NA ZHES
BYA BA LA SOGS PA 'DI CI'I PHYIR 'PHAGS PA 'JAM DPAL LA BSTAN,
BLO GROS YANGS PA'I SHES PA MED PAS DE DAG BRJOD PAR MI NUS SAM
ZHE NA, DE LA NI BRGAL DU MED DE, 'DI

LTAR 'DI NI SANGS RGYAS DANG BYANG CHUB SEMS DPA'I CHO 'PHRUL SNA
TSOGS PA YIN NO, ,DE LA DE BZHIN GSHEGS PA LA BLTA BA NI DE LA
BSNYEN BKUR BYED PA'I RGYU YIN NO, ,YANG STON PAR KHAS LEN PA'I
RGYU YIN NO, ,DE YANG RDZOGS PAR BYANG CHUB PA'I RGYU YIN NO, ,CI
DE BZHIN

BSHEGS PA NI BDAG GI STON PA'O ZHES KHAS BLANGS PA TZAM KHO NAS
BYANG CHUB PA YIN NAM ZHE NA, DE LTA MA YIN NO, ,'O NA DE JI LTAR
DE'I RGYU NYID DU BSTAN CE NA, DE KHAS LEN PA NI BYANG CHUB 'GRUB
PAR BYED PA'I TING NGE 'DZIN THAMS CAD LAS MKHAS PAR 'GRUB PA'I
RGYU MTSAN MA YIN PA'I

PHYIR RO, ,TING NGE 'DZIN THAMS CAD LA MKHAS PA'I TSIG GIS DE
DANG LHAN CIG TU SPYOD PA SA DANG PHA ROL TU PHYIN PA LA SOGS
PA'I TSOGS RNAMS KYANG NYE BAR MTSON PA YIN NO, ,YANG NA PHA ROL
TU PHYIN PA'I TSOGS GANG LA TING NGE 'DZIN LA MKHAS PA YOD PAS
DNGOS SU DE NYID BZUNG NGO, ,TING

NGE 'DZIN LA MKHAS PA NI KHONG GZO BA'O, ,SHES RAB KYI PHA ROL TU
PHYIN PA 'DI NYID LA MI DMIGS PA'I TSUL GYIS BSLAB PAR BYA'O ZHES
BYA BA NI, JI LTAR SHES RAB KYI PHA ROL TU PHYIN PA LA SBYOR BA
MI DMIGS PA YIN PAR BSTAN PA DE'I PHYIR 'DI LA BSLAB PAR BYA'O
ZHES BYA BA'I DON TO, ,

GANG GI PHYIR DE LTAR PHA ROL TU PHYIN PA DANG, TING NGE 'DZIN LA
MKHAS PA LA SOGS PA DANG 'BREL PAR BYANG CHUB PA YIN GYI, STON
PAR KHAS BLANGS PA TZAM GYIS 'GRUB PA MA YIN PA DE BAS NA, RNAM
PA THAMS CAD KYI MCHOG DANG LDAN PA'I THAMS CAD MKHYEN PA'I YE
SHES KYI BAR DU

BSGRUB PAR 'DOD PA'I RIGS KYI BU 'AM RIGS KYI BU MOS KYANG SHES
RAB KYI PHA ROL TU PHYIN PA 'DI NYID LA DNGOS PO MED PA'I TSUL
GYIS BSLAB PAR BYA'O ZHES BYA BA NI MJUG SDUD PA YIN NO, ,RNAM PA
THAMS CAD DU MCHOG GTZO BO NI RNAM PA THAMS CAD KYI MCHOG STE,
YON TAN YONGS SU

@174B DAG PA YIN NO, ,DE DAG DANG LDAN ZHING MNGA' BA NI THAMS
CAD MKHYEN PA'I YE SHES TE DE NYID BLA NA MED PA'I BYANG CHUB BO,
,'DI ZLOS BA YANG MA YIN TE, 'DI MJUG SDUD PA YIN PA'I PHYIR RO,
,DE CI'I PHYIR ZHE NA ZHES BYA BA NI TING NGE 'DZIN THAMS CAD LA
MKHAS PAS YE SHES DE SKYED PA

YIN NA NI DE SHES RAB KYI PHA ROL TU PHYIN PA LA SLOB PAS CI ZHIG
BYA, TING NGE 'DZIN THAMS CAD LA MKHAS PA KHO NA LA BSLAB PA'I
RIGS SO ZHES BYA BA NI RGOL BA'I DON YIN NO, ,LAN NI 'DI LTAR
RNAM PA THAMS CAD KYI MCHOG DANG LDAN PA'I THAMS CAD MKHYEN PA'I
YE SHES KYI BAR DU BYAS

PA MA YIN PA DANG MA SKYES PA DANG, DNGOS PO MED PAR 'DIR BSTAN
TO ZHES BYA BA NI LHAG MA'O, ,'DI LTAR CHOS THAMS CAD NI BYANG
CHUB DANG MNYAM PA'O ZHES BYA BA NI LAN 'DEBS PA'I TSIG YIN TE,
GNYIS SU MED PA NYID KYIS BYANG CHUB DANG MNYAM PA NI BYANG CHUB
DANG MNYAM PA'O, ,

DE BAS NA CHOS GZHAN DAG LA SPYOD PA YANG BYANG CHUB KYI CHED DU
SPYOD DO ZHES BYA STE, MNYAM PA NYID LA DGONGS NAS ZHES DGONGS
PA'O, ,DE NYID STON PA NI JI LTAR CHOS THAMS CAD BYANG CHUB DANG
MNYAM PA DE LTAR BYANG CHUB KYANG CHOS THAMS CAD DANG MNYAM PA'O
ZHES KHONG NAS DBYUNG BA'O, ,MNYAM

PA NYID GNYI GA LA YOD PA'I PHYIR RO, ,PHAN TSUN MNYAM PAR STON
PA DE DAG GIS NI MNYAM PA NYID LA DGONGS PA GSAL BAR BYAS PA YIN
NO, ,GZHAN DAG GIS KYANG MNYAM PA NYID LA DGONGS PAR STON PA NI,
BYANG CHUB JI LTA BAR SEMS CAN THAMS CAD KYANG DE BZHIN NO ZHES
GSUNGS TE,

MNYAM PA ZHES BYA BA NI LHAG MA'O, ,CI'I PHYIR DE LTAR YIN ZHE NA
MED PA'I PHYIR ZHES GSUNGS TE, RNAM PAR BRTAGS PA'I BDAG NYID
KYIS MED PA'I PHYIR RO, ,DES NI MNYAM PA NYID KHO NAR BSTAN TO,
,CI'I PHYIR MED CE NA, GANG GI PHYIR YOD PA THAMS CAD NI SPYOD PA
MED PA

STE; SPYOD PA NI SGRUB PA STE, DE DANG BRAL BA ZHES BYA BA'I THA
TSIG GO, ,SPYOD PA DE YANG BYANG CHUB STE MNYAM PA NYID KHO NA
YIN NO, ,DE BAS NA BYANG CHUB GANG YIN PA'I GTAN TSIGS DES NA
SKYE BA MED PA YANG DE YIN, 'BYUNG BA MED PA YANG DE YIN TE MDO
SDE DE DANG DE DAG THAMS CAD

@175A *, ,LAS BRTAN PA ZHES BYA BA NI TSIG LTAG MA'O, ,DE NI
MTSON PAR BYED PA YIN TE, DNGOS PO MED PA YANG DE YIN, MNGON PAR
'DU BYED PA MED PA YANG DE YIN ZHES BYA BA LA SOGS PA YANG KHONG
DU CHUD PAR BYA'O, ,CHOS THAMS CAD DE LTA BU 'DI LA ZHES BYA BA
NI 'DOD

CHAGS LA SOGS PA LA STE, BYANG CHUB DANG 'DOD CHAGS DE NI GNYIS
SU MED CING GNYIS SU BYAR MED SO SO MA YIN ZHES BYA BA LA SOGS
PAS MNYAM PA NYID LA DGONGS PAR STON PA LA ZHES BYA BA NI DON DE
ZHUM PA MED PAS ZHES BYA BAR SBYAR RO, ,DE LTA BU'I CHOS 'DI LA
ZHUM PA MED PAR 'DOD PA'I

ZHES BYA BA NI GAL TE SKYE BA MED PA DE BYANG CHUB YIN NA BDAG
CI'I PHYIR DE SKYED PA'I PHYIR BRTZON PAR BYED CES DNGANG BAR MI
'GRO BAR 'DOD PAS ZHES BYA BA YIN NO, ,DA NI BCOM LDAN 'DAS RANG
NYID KYI RGYU DANG BCAS BA'I 'BRAS BU YANG SHES RAB KYI PHA ROL
TU PHYIN PA LAS BYUNG BA YIN PAR BSTAN PA'I

PHYIR, 'JAM DPAL GANG DE BZHIN GSHEGS PA'I RNAM PAR 'PHRUL PA NAS
ZHES BYA BA LA SOGS PA GSUNGS SO, ,DE BZHIN GSHEGS PA'I RNAM PAR
'PHRUL PA NI BYANG CHUB SEMS DPA' GNAS SKABS NA BYANG CHUB SEMS
DPA'I SPYOD PA MDZAD PA'O, ,DE BZHIN GSHEGS PA'I RNAM PAR

ROL PA NI SANGS RGYAS PA'I GNAS SKABS NA CHOS KYI 'KHOR LO BSKOR
BA DANG, CHO 'PHRUL CHEN PO DANG SPRUL PA STON PA LA SOGS PA'O,
,BAR GYI TSIG GIS BDUD DANG GANG PO LAS RGYAL BA LA SOGS PA DE
BZHIN GSHEGS PA'I SA BRJID RNAMS GZUNG NGO, ,RNAM PA DE LTA BU
GZHAN DAG KYANG

NGO; ,DE CI'I PHYIR ZHE NA ZHES BYA BA NI SBYIN PA DANG TSUL
KHRIMS LA SOGS PA YANG DER YAN LAG NYID YIN NA SHES RAB KYI PHA
ROL TU PHYIN PA LA LHAG PA CI YOD CE NA, LAN DU DE NI BSTAN DU
MED PA YIN TE ZHES BYA BA YIN TE, 'DI LA DPE BSTAN DU YOD PA MA
YIN PAS BSTAN DU MED PA'O, ,DGONGS

PA NI 'DI LTA STE, SHES RAB KYI PHA ROL TU PHYIN PA 'DI NI DPE
MED PA STE, DE YONGS SU SMOS PA NYID KYIS NI GZHAN STOBS CAN DAG
KYANG DPE MED PA YIN PAR 'GYUR RO, ,DE BAS NA 'DI GTZO BO YIN
PA'I PHYIR SHES RAB KYI PHA ROL TU PHYIN PA 'DI NYID LAS BSTAN TO
ZHES GSUNGS SO, ,CI DON DAM

@175B PA KHO NAR DE LAS BSTAN NAM ZHE NA MA YIN TE, 'DI LTAR SHES
RAB KYI PHA ROL TU PHYIN PA NI MI STON PA'I PHYIR RO ZHES BYA BA
YIN TE, RNAM PAR RTOG PA DANG MA 'BREL PA'I PHYIR RO ZHES DGONGS
PA'O, ,DE'I DBANG GIS 'JIG RTEN PA RNAMS LA DE LTAR SNANG BA YIN
PAS DE BAS NA BSTAN ZHES

GSUNGS SO, ,'DI MAN CHAD 'JAM DPAL DGE SLONG NGAM DGE SLONG MA
'AM ZHES BYA BA LA SOGS PAS NI MDO SDE 'CHANG BA LA SOGS PA'I
PHAN YON STON TO, ,TSIG BZHI PA'I TSIGS SU BCAD PA TZAM YANG ZHES
BYA BA NI GANG DAG LA TSIGS SU BCAD PA 'GA' TZAM YANG MED KYI
TSIG LHUG

PAR 'DUG PA LA YANG DE TZAM MO, ,LUS KYI SDOM PA LEGS PA STE,
,NGAG GI SDOM PA LEGS PA YIN, ,YID KYI SDOM PA LEGS PA STE, ,KUN
TU SDOM PA'ANG LEGS PA YIN, ,KUN TU SDOM PA'I DGE SLONG NI, ,SDUG
BSNGAL KUN LAS GROL BAR 'GYUR, ,ZHES BYA BA LA SOGS PA'I

TSIGS SU BCAD PA YANG YOD PAS TSIG BZHI PA ZHES SMOS SO, ,PHYIR
MI LDOG PA'I SA BON YOD PA'I PHYIR PHYIR MI LDOG PA'O, ,GANG DAG
DE BZHIN NYID KYI PHYIR SGRUB PA LTA CI SMOS ZHES BYA BA LA, DE
BZHIN NYID KYI DNGOS PO DE LTA BU'I PHYIR SHES RAB KYI PHA ROL TU
PHYIN PA 'DI DON DAM PA'I PHYIR SGRUB

PA NI SHIN TU YANG PHYIR MI LDOG PAR 'GYUR TE, SHIN TU NYE BA YIN
PA'I PHYIR RO, ,LTA CI SMOS ZHES BYA BA NI DE LA BRJOD PAR BYA BA
YANG CI YOD, MA GSUNGS KYANG MNGON MOD CES BYA BA'I BAR DU YIN
NO, ,RIGS KYI BU 'AM RIGS KYI BU MO DE DAG NI BYANG CHUB TU NGES
PAR RIG PAR BYA'O ZHES

BYA BA NI DE BYANG CHUB 'THOB PA LA RGYUD NGES PA BLANGS PA'I
PHYIR RO, ,NYAN THOS DANG RANG BYANG CHUB KYI CHED DU SANGS RGYAS
KYI YUL NA GNAS PA YIN PAR DE BZHIN GSHEGS PAS MKHYEN, DE BZHIN
GSHEGS PAS GZIGS ZHES BYA BA'I THA TSIG GO, ,GANG DAG SHES RAB
KYI PHA ROL TU PHYIN

PA ZAB MO MA SKYES PA DANG, DNGOS PO MED PA DANG, 'BYUNG BA MED
PA'I BAR 'DI THOS NAS DNGANG BAR MI 'GYUR BAR DU BYED PA DANG,
GONG DU YANG MOS PAR BYED PA NI TSIG TU BRJOD PA THOS NAS MI
SKRAG PA LA SOGS PA GZUNG NGO, ,DE DAG NI SANGS RGYAS KYI CHOS
THAMS CAD LA NGES PAR 'GYUR RO ZHES BYA BA

@176A *, ,NI STOBS LA SOGS PA LA STE SHIN TU NYE BAR GYUR PA'I
PHYIR RO, ,'GA' ZHIG RTOG PA CI'I PHYIR SANGS RGYAS BCOM LDAN
'DAS KYIS BKA' STZAL PA, MTHA' MED PA DAG NAS DE LTAR BYANG CHUB
SEMS DPA' BSHAD PA DAG GI YON TAN RGYAS PAR STON CE NA, 'DIR 'JAM

DPAL NGAS SANGS RGYAS KYIS GNANG BA DE BZHIN GSHEGS PAS RNAM PAR
MKHYEN PA, DGRA BCOM PA THAMS CAD KYIS YANG DAG PAR MNOS PA'I
PHYAG RGYA 'DI GZHAG PAR BYA STE ZHES GSUNGS TE, THA MA'I TSIG
'DI DBUS LA SBYAR BA'I PHYIR RO, ,PHYAG RGYA NI STON PA'I RANG
BZHIN YIN TE, CHOS KYI DE KHO

NA NYID KYI RTAGS SU GYUR PA'I PHYIR RO, ,'DI SKAD BSTAN TE, RIGS
KYI BU DAG RDO RJE'I SNYING PO 'CHAD PA BZHIN DU DA LTAR GYI TSE
SHOD CIG CES SANGS RGYAS KYIS GNANG BA YIN NO, ,'CHAD PAR GYUR PA
LA YANG DE'I ZHAL GZIGS NAS SNYAN GYIS GTONG BA'I PHYIR DE BZHIN
GSHEGS PAS RNAM PAR MKHYEN

PA YIN NO, ,BSHAD ZIN PA YOD PA YANG DGRA BCOM PA THAMS CAD KYIS
KHAS BLANGS PA YIN NO, ,DGRA BCOM PA SMOS PA NI SO SO'I SKYE BO
DANG, BYANG CHUB SEMS DPA' LA SOGS PA YANG MTSON PAR BYED PA YIN
NO, ,'DI GZHAG PAR BYA STE ZHES BYA BA NI 'JIG RTEN DU'O, ,'DI
SANGS RGYAS KYIS GNANG

BA 'BA' ZHIG TU MA ZAD KYI, 'ON KYANG SANGS RGYAS THAMS CAD MNYAM
PA NYID CHAGS PA MED PAR YONGS SU BSTAN PA 'DI LA YANG ZHES BYA
BA LA MNYAM PA KHO NA MNYAM PA NYID DE 'DRA ZHES BYA BA'I DON TO,
,CHAGS PA MED PA NI STONG PA NYID DE, DE YONGS SU BSTAN TO, ,GANG
ZHE NA CHOS THAMS CAD KYI BAR

DU BSTAN TO, ,BAR GYI SGRAS MA LUS PAR BSTAN TE, SBYIN PA'I PHA
ROL TU PHYIN PA LA SOGS PA GZUNG NGO, ,SKABS NAS 'PHROS PA YONGS
SU BSTAN NAS, YANG BSNGAGS PA YONGS SU STON PA NI 'JAM DPAL BYANG
CHUB SEMS DPA'I THEG PA'I RIGS KYI BU 'AM RIGS KYI BU MO PHYAG
RGYA 'DIS

BTAB PA NI ZHES BYA BA LA SOGS PA GSUNGS TE, PHYAG RGYAS BTAB PA
NI RTAGS BTAB PA STE, DE KLOG PA DANG BSGOM PA LA BRTZON PA'I
PHYIR RO, ,NGAN SONG DU 'GRO BA'I SKAL BA CAN MA YIN PA NI MI
RIGS PA'O, ,NYAN THOS DANG RANG SANGS RGYAS SU 'GRO BA'I SKAL BA
CAN MA YIN PA NI THOG MAR DE'I

@176B BSAM PAS GNAS PA MA YIN NO, ,'JUG PA'I SKAL BA CAN MA YIN
PA NI BSAM PA GNAS SU ZIN KYANG, PHYIS DER 'JUG PA'I BRTZON PA
DANG, SBYOR BAR MI BYED PA'O, ,DE DAG GI RNA LAM DU GRAG PAR
'GYUR BA NI RNA BA'I SPYOD YUL DU 'GYUR BA'O, ,KOO SHI KA DE DE
BZHIN NO ZHES BYA BA NI RJES SU GNANG

BA'I SBYIN PA STE, DE DAG LA LHA DE DAG GIS BSTAN PA YIN NO ZHES
BYA BA'I THA TSIG GO, ,'DI LTAR DE LTAR LHA DE DAG GIS BYIN GYIS
BRLABS PA DE DAG LA SANGS RGYAS KYI CHOS THAMS CAD 'GRUB PAR BLTA
STE, NYE BAR GYUR PA'I PHYIR DE LTAR LHA RNAMS KYIS YONGS SU
BZUNG BA YIN NO, ,DE DAG BLA NA

MED PA YANG DAG PAR RDZOGS PA'I BYANG CHUB TU YANG NGES PAR SHES
PAR BYA'O ZHES BYA BA 'DI BLTA BAR BYA'O ZHES BYA BA'I DON YIN
NO, ,'DI BYIN GYIS BRLAB TU GSOL, BDE BAR GSHEGS PA BYIN GYIS
BRLAB TU GSOL ZHES BYA BA NI 'DI LEGS PAR BSHAD PA YIN NO ZHES DE
BZHIN DU KHAS LEN PA STE,

MA 'ONGS PA'I DUS NA BDUD DANG MU STEGS LA SOGS PAS SHIN TU JI
LTAR YANG SKABS RNYED PAR MI 'GYUR RO ZHES BSTAN PA'I PHYIR LAN
GNYIS SU GSUNGS SO, ,YANG NA JI LTAR DE DAG GIS RANG GI DON PHUN
SUM TSOGS PA RING PO MI THOGS PAR 'GRUB PAR 'GYUR BA DE LTAR BYIN
GYIS BRLAB TU GSOL,

JI LTAR GZHAN GYI DON PHUN SUM TSOGS PA BSGRUB PA'I PHYIR, ,DE
DAG MYUR DU 'GRUB PAR 'GYUR BA DE LTAR YANG BYIN GYIS BRLAB TU
GSOL ZHES BYA BA YIN NO, ,BCOM LDAN 'DAS KYIS 'DZUM PA MDZAD PA
NI CUNG ZAD BZHAD PA'O, ,'JIG RTEN GYI KHAMS 'DI SNANG BA 'OD
CHEN POS RGYAS PAR

KHYAB PAR GYUR TO, ,BCOM LDAN 'DAS 'DI NI DE BZHIN GSHEGS PAS
SHES RAB KYI PHA ROL TU PHYIN PA BSTAN PA 'DI BYIN GYIS BRLABS
PA'I SNGA LTAS LAGS SO ZHES BYA BA NI TSIG ZUR DU KLAG PA'AM, CI
LAGS ZHES BYA BA KHONG NAS DBYUNG NGO, ,'JAM DPAL 'DI DAG NI SHES
RAB KYI PHA ROL TU PHYIN

PA BSTAN PA 'DI BYIN GYIS BRLABS PA'I SNGA LTAS RNAMS TE ZHES BYA
BA NI DE DE BZHIN NO ZHES ZHAL GYIS BZHES PA'O, ,PHYAG RGYA 'DIS
BTAB PA ZHES GSUNGS NA DE LA JI LTAR BTAB PA MI SHES PAS DE'I
PHYIR, 'JAM DPAL GANG DAG CHOS GANG YANG MED PA YIN NO ZHES MI
SPANG ZHING MI ZLOG LA

@177A *, ,BSNGAGS PAR YANG MI BYED PA DE DANG DE DAG NI PHYAG
RGYA 'DIS BTAB PAR SHES PAR BYA'O ZHES GSUNGS TE, DE DANG DE DAG
CES LAN GNYIS SMOS PA NI NGES PAR GZUNG BA 'AM RAB TU DGYES PA
YIN NO, DE CI'I PHYIR ZHE NA ZHES BYA BA NI KUN TU BRTAGS PA
DANG, GZHAN GYI DBANG NYID

YUL DE LA 'GAG BA DANG, KHAS BLANGS PA MED PAR JI LTAR 'JUG CES
SEMS PA'O, ,LAN NI 'JAM DPAL DMIGS PA YOD NA SPONG BAR BYED PA
DANG BSNGAGS PAR BYED PAR 'GYUR BA'I PHYIR RO ZHES BYA BA YIN NO,
,BSAM PA NI 'DI LTA STE SGRUB PA DANG 'GOG PA THAMS CAD NI DMIGS
PA SNGON DU SONG BA

CAN YIN PAR DE DAG JI LTAR SNGAR BSTAN PA YIN TE, GCIG LA DMIGS
PA DANG, MI DMIGS PA MED PA'I PHYIR RO, ,'DI MI DMIGS PA YIN NO
ZHES BLOS MI DMIGS PA NI RTOG PA LAS BYUNG BA YIN NO, ,DE YANG
KUN RDZOB KHO NA YIN PAR THA SNYAD GDAGS PAR RIGS KYI, YANG DAG
PA NI MA YIN TE DMIGS

PAR BYA BA RGYAS PAR BKAG ZIN PA'I PHYIR RO, ,GTAN TSIGS DE BAS
NA SPONG BAR YANG MI BYED LA, BSNGAGS PAR YANG MI BYED DO, ,'JAM
DPAL DE LTA BAS NA GANG DAG PHYAG RGYA 'DIS BTAB PA DE DAG GI
CHED DU NGAS PHYAG RGYA 'DI BZHAG STE ZHES BYA BA NI MJUG SDUD PA
YIN NO, ,DE DAG GI CHED DU ZHES BYA BA NI,

DE'I DON DANG DE'I PHYIR ZHES BYA BA'I BAR DU YIN NO, ,BCOM LDAN
'DAS NI SEMS CAN THAMS CAD LA STE'U DANG TZAN DAN LA THUGS MNYAM
PA LTA BU YIN NA, CI'I PHYIR NYI TSE BA'I CHOS 'CHAD PAR BRTZON
PA MDZAD CE NA, 'DI LTAR BDAG NYID CHEN PO DE DAG NI CHOS GANG LA
YANG STON PA MED DO ZHES GSUNGS SO, ,

CI'I PHYIR ZHE NA, 'DI LTAR RNAM PAR RTOG PA MED DO ZHES BYA BA
YIN TE, CHOS GANG LA YANG ZHES BYA BAR SNYEGS SO, ,TSIG NI RNAM
PAR RTOG PA SNGON DU SONG BA YIN NO, ,RNAM PAR RTOG PA MED PAR
'BYUNG BAR NUS PA MA YIN NO ZHES BYA BA'I THA TSIG GO, ,DE CI'I
PHYIR ZHE NA ZHES BYA BA NI CI NUS PA DANG BRAL BA'I PHYIR

RNAM PAR MI RTOG CING MI 'CHAD PA YIN NAM, 'ON TE GTAN TSIGS
GZHAN ZHIG YOD, ,GAL TE RNAM PAR RTOG PA DANG PO LTAR YIN NA NI
DE'I TSE DE DAG GZHAN LAS BYE BRAG CUNG ZAD KYANG YOD PA MA YIN
PAS CI'I PHYIR DE DAG GI CHED DU GZHAG GO ZHES BYA, PHYOGS GNYIS
PA LTAR NA NI GTAN TSIGS GZHAN

@177B BSTAN PA MED DO ZHE NA, 'DIR RNAM PAR RTOG PA GNYIS PA LA
DGONGS PA YIN NO ZHES DGONGS NAS GTAN TSIGS GZHAN BSTAN PA'I CHED
DU, 'JAM DPAL CHOS THAMS CAD DON DAM PAR MA SKYES PA'I PHYIR RO
ZHES GSUNGS TE, BRJOD PAR BYA BA DANG DMIGS PAR BYA BA RNAM PAR
BRTAGS PA'I NGO BO

'CHAD PA THAMS CAD MA SKYES PA YIN NO ZHES BSTAN ZIN TO, ,DE BAS
NA DE SGOM PA LA DGA' BA RNAMS 'CHAD PAR MI BYED, RNAM PAR RTOG
PAR MI BYED DO, ,'ON KYANG SKYES BU CHEN PO BDAG SHES PA DE DAG
NI SMAN GYI LJON SHING LTA BU'I CHOS 'CHAD PA THUN MONG MA YIN
PA'I DGONGS PAS BSGRUB PA

DAG GIS KYANG DE DAG LA PHAN PA 'BYUNG BA KHO NA YIN PAS DE DAG
GI CHED DU GZHAG GO ZHES BYA'O, ,STONG PA NYID MCHOG GI DBANG DU
BYAS TE, DE DAG NI CHOS GANG YANG SPONG BA MA YIN NO ZHES BYA BA
LA SOGS PA 'DI DAG THAMS CAD BRJOD PA YIN NO, ,KLOG PA LA SOGS PA
TZAM 'JUG PA YANG PHYAG RGYA NYID

YIN NO, ,BSTAN MA THAG PA'I MDO SDE RIN PO CHE MTHA' DAG GI DE
KHO NA NYID BCOM LDAN 'DAS THUGS DGYES SHING DE SKAD CES BKA'
STZAL TO, ,JI LTA BU ZHE NA DGYES SHING THUGS DGYES PA'O, ,GZHAN
DAG GIS KYANG 'DIR BSHAD PA CUNG ZAD YOD MOD KYI, DE NI BCOM LDAN
'DAS KYI DBANG GIS YIN PA'I

PHYIR RO, ,'JAM DPAL GZHON NUR GYUR PA DANG ZHES BYA BA LA, DANG
GI SGRA NI PHYI MA DAG LA YANG LTOS NAS DE BSDU BAR BYA BA'I
PHYIR RO, ,YANG NA SNGA MA LA LTOS PA KHO NA YIN TE, BCOM LDAN
'DAS THUGS DGYES SHING DE SKAD CES BKA' STZAL PA, DE BZHIN DU
'JAM DPAL GZHON NUR GYUR PA YANG

THUGS DGYES SHING DE SKAD CES GSUNGS SO ZHES SBYAR RO, ,BYANG
CHUB SEMS DPA' SEMS DPA' CHEN PO DE DAG DANG ZHES BYA BA NI
'PHAGS PA MA PHAM PA LA SOGS PA YANG THUGS DGYES PA'I TSIG SPROS
TE SBYAR BAR BYA'O, ,NYAN THOS CHEN PO DE DAG DANG ZHES BYA BA NI
'PHAGS PA SH'A RI'I BU LA SOGS

PA'O; ,LHA DANG MI DANG, LHA MA YIN DANG, DRI ZA RNAMS DANG THABS
CIG PAS LHA DANG MI DANG LHA MA YIN DANG DRI ZAR BCAS PA'I 'JIG
RTEN ZHES BYA'O, ,DE DAG MA GTOGS PAR 'JIG RTEN GZHAN SU ZHIG YOD
NA DE DAG DANG BCAS PA ZHES BYA ZHE NA, SPYI DANG SPYI CAN LA
LTOS NAS DE SKAD BSHAD

@178A *, ,PA'I PHYIR 'DI LA NYES PA MED DO, ,YANG NA MI 'AM CI
DANG, LTO 'PHYE CHEN PO DANG, NAM MKHA' LDING LA SOGS PA YANG YIN
PAS DE LA BRGAL DU MED DO, ,DE DAG THAMS CAD KYANG MCHOG TU DGA'
BA SHIN TU SKYES NAS, BCOM LDAN 'DAS KYIS LEGS PAR GSUNGS PA'I
CHOS

KYI DBANG PHYUG DAM PA THUGS RJE'I RANG BZHIN YIN GYI RDUL PHRAN
GYIS BSGRUBS PA'I SKU MA YIN PA'I PHYIR TE, DE LTA BU DE LA MNGON
PAR BSTOD DO, ,CI'I PHYIR BCOM LDAN 'DAS THUGS DGYES SHING 'JAM
PA'I DBYANGS LA SOGS PA YANG THUGS RANGS PA SKYES SHE NA BSHAD
PA, BCOM LDAN 'DAS KYIS

DAM PA'I CHOS ZAB MO THOS PAS GZHAN LA PHAN THOGS PAR 'BYUNG BAR
GZIGS PA DANG, DE LAS GZHAN DAG GIS KYANG SHIN TU MCHOG TU GYUR
PA'I RANG LA PHAN PA DANG, GZHAN LA PHAN PA RAB TU DGA' BA'I RGYU
YOD PA'I PHYIR, THUGS RAB TU DGA' BA SKYES SO ZHES BYA'O, ,'DI
DAG THAMS CAD NI

SDUD PA PO SA 'JIG RTEN GYI THA SNYAD LA LTOS NAS TSIG TU BCOM
LDAN 'DAS DGYES SHING DE SKAD BKA' STZAL NAS ZHES BYA BA YIN NO,
,'PHAGS PA SHES RAB KYI PHA ROL TU PHYIN PA BDUN BRGYA PA RGYA
CHER BSHAD PA, SLOB DPON KA MA LA SH'I LAS MDZAD PA RDZOGS SO,,
,,RGYA GAR GYI

MKHAN PO BI MA LA MI TRA DANG, LI'I MKHAN PO SU RENDRA KA RA PRA
BH'A DANG, ZHU CHEN GYI LO TZ'A BA DGE SLONG NAM MKHA' SKYONG GIS
BSGYUR CING ZHUS TE GTAN LA PHAB PA'O, ,