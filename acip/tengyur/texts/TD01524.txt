@79A #, ,RGYA GAR SKAD DU, SHR'I GU HYA RATNA TZINDHA MA nI N'A
MA, BOD SKAD DU, DPAL GSANG BA RIN PO CHE YID BZHIN NOR BU ZHES
BYA BA, DPAL 'KHOR LO SDOM PA LA PHYAG 'TSAL LO, ,MKHA' MNYAM
SPRIN PHUNG 'DZA' TSON 'BRUG SGRA SGROGS, ,MTSUNGS DANG,

RGYUN DRAB CHAR RGYUN GLOG 'GYU BA, ,RGYA MTSO LAS NI YID BZHIN
NOR BU 'O MA'I MTSO, ,'KHOR LOS BSRUB DANG BSRUBS PA'I SBYOR BAS
GNAS 'DIR RGYAS, ,RDO RJE SKU LA DES GNAS PA'I, ,DKYIL 'KHOR
'KHOR LO MCHOG GYUR PA, ,THAMS CAD BDAG NYID RTAG TU BRGYAN,
,RANG

BYUNG 'DI NI HE RU KA'O, ,DANG POR RE ZHIG SKYE BOS BLA MA BRGYUD
PA'I RIM PA LAS DKYIL 'KHOR DU DBANG DANG DAM TSIG THOB PA'I RNAL
'BYOR PAS SEMS CAN MNGON DU BYAS TE, BYANG CHUB KYI SEMS CHAD DU
MED PA BSGOM PAR BYA'O, ,H'Um YIG NAG PO LAS 'OD ZER GYI TSOGS
DPAG

TU MED PA 'PHROS PAS RDO RJE'I TSOGS SU GYUR PA DANG, DE DAG LAS
'OD 'PHROS KHRO BO'I TSOGS DPAG TU MED PAR GYUR NAS, LUGS DANG
LUGS LAS BZLOG PA'I SNGAGS 'DI BRJOD DE, AOm HR'I: GHA GHA GH'A
TA YA GH'A TA YA, SARBA DU sht'AN H'Um H'Um PHAt SV'A H'A ZHES PA
LAS, RDO RJE DANG ME

'OD 'BAR BA'I TSOGS KYIS PHYOGS THAMS CAD DU KHYAB PAR GYUR PAR
BLTA'O, ,DE NAS RANG GI SNYING GA'I SA BON GYI 'OD KYIS BLA MA
DANG DKYIL 'KHOR 'KHOR LO'I TSOGS NAM MKHAR BLTAS LA, SDIG PA
BSHAGS PA LA SOGS PA BYAS LA BZOD PAR GSOL TE, 'DI LA MI SNANG

BAR GYUR NAS PHYI NANG BDAG DANG BCAS PA THAMS CAD NGO BO NYID
KYIS STONG PAR BLTA'O, ,DE'I NGANG LAS RTEN DANG BRTEN PA MNYAM
PAR RANG BZHIN GYIS GRUB PA, DKYIL 'KHOR GYI 'KHOR LO DUR KHROD
DANG BCAS PAR BYUNG BA STE, MKHA' MNYAM STONG BA LAS BYUNG ZHING,
,NAM MKHA'I

MKHA' LA LONGS SPYOD CING, ,HE RU KA DPAL DKYIL 'KHOR MCHOG ,BHA
GA'I DBUS SU BSGOM PAR BYA, ,SNA TSOGS PADMA MI SHIGS PA, ,GE SAR
GSANG BA'I SPYOD YUL LAS, ,A'A LI K'A LI SBYOR DBUS H'Um, ,'OD
ZER 'PHROS PA YONGS GYUR PAS, ,SHR'I HE RU KA KHRAG 'THUNG

@79B DPAL, ,SKAD CIG GIS NI SKU RDZOGS PA, ,ZHAL GCIG PHYAG GNYIS
SPYAN GSUM PA, ,DUS MTSAN DANG NI 'JIGS BYED DAG ,G-YAS BRKYANG
ZHABS KYIS GNON MDZAD PA, ,BEE d'UR NAM MKHA'I RANG BZHIN CAN,
,RDO RJE 'DZIN PA CHEN BO'I MCHOG ,SNA TSOGS RDO RJE PHYAG RGYA

DRUG ,ZLA PHYED MGO PHRENG DAG GIS BRGYAN, ,SGEG SOGS NYAMS KYI
RO LDAN PA, ,STAG LPAGS DAR GYI COD BAN DANG, ,YID BZHIN NOR BU
SPYI BOR 'DZIN, ,RDO RJE PHAG MO SKU LA 'KHRIL, ,DZ'I BA SINDHU
RA MDOG MTSUNGS, ,THOD PA RDO RJE SDIGS MDZUB CAN, ,GCER BU BCU
DRUG NA

TSOD LDAN, ,RUS PA'I 'KHOR LO MGO PHRENG DANG, ,COD PAN DU MA'I
RGYAN GYIS SBRAS, ,SKRA GROL MA NI SPYAN GSUM PA, ,BDE CHEN THUGS
RJE'I BDAG NYID DO, ,CHU SKYES SHAR GYI 'DAB MAL, ,HE RU KA NI
SKU MDOG DKAR, ,MKHA' 'GRO MA DANG GNYIS MED 'KHRIL, ,'KHOR LO
DRIL BU

LEGS BSNAMS PA'O, ,HE RU KA NI SKU MDOG LJANG, ,L'A MA DANG NI
GNYIS SU MED, ,BYANG PHYOGS PADMA'I 'DAB LA GNAS, ,RGYA GRAM DRIL
BU BSNAMS PA'O, ,NUB PHYOGS PADMA'I GDAN STENGS SU, ,HE RU KA
DPAL R'A GA'I MDOG ,DUM SKYES MA DANG GNYIS MED PA, ,PADMA DRIL

BU 'DZIN BA'O, ,LHO PHYOGS PADMA'I PHYOGS LA YANG, ,HE RU KA DPAL
GSER MDOG CAN, ,GZUGS CAN MA YIS SKU LA 'KHYUD, ,RIN CHEN PAD
SNOD BSNAMS PA'O, ,DE DAG KUN KYANG ZHAL GCIG MA, ,PHYAG GNYIS PA
LA SPYAN GSUM PA, ,DAR GYI COD PAN CAN 'JIGS BYED DANG

DUS MTSAN ZHABS KYIS MNAN BA PHYAG RGYA DRUG GIS SPRAS PA BDE BA
CHEN PO'I BDAG NYID CAN NO, ,MTSAMS KYI PADMA'I 'DAB MA LA BYANG
CHUB KYI SEMS KYI SNOD KA P'A LA BDUD RTZIS BKANG BA BZHI'O,
,RANG BYIN BRLAB PA'I RIM PA STE, ,LUS KYI DKYIL 'KHOR MCHOG GYUR
PA, ,GNAS

KYI RIM PA RAB SBYOR BAS, ,LHAN SKYES YE SHES BDAG NYID DO,
,SBUBS KA SUM MDO LTE SNYING GA ,RLUNG ME CHU SA RIM PA BZHIN,
,SGAL TSIGS RI RAB LHUN PO STE, ,CHU SHING ME TOG LTA BU YI,
,SNYING GA'I PADMA 'DAB BRGYAD PA, ,GE SAR LTE BAR BCAS PA STE,
,ZLA NYI THABS DANG

@80A *, ,SHES RAB BCAS, ,LUGS DANG LUGS MIN SA BON DBUS, ,BCOM
LDAN KHRAG 'THUNG 'DAS DPA' BO, ,ZHAL BZHI PA LA PHYAG BCU GNYIS,
,GSUM GSUM SPYAN MNGA' 'GYUR BA'I ZHAL, ,NAM MKHA' MDOG MTSUNGS
'OD 'PHRO BA, ,DUS MTSAN DMAR BA

G-YAS BRKYANG DANG, ,G-YON ZHABS 'JIGS BYED NAG PO MNAN, ,RTZA
BA'I ZHAL NI SKU DANG MTHUN, ,G-YAS PA GSER GYI 'OD DANG MTSUNGS,
,RGYAB NI PADMA R'A GA'I MDOG ,AINDRA N'I LA ZHAL G-YON NO, ,RDO
RJE DRIL BU DANG PO STE, ,GNYIS PA GLANG PO'I PAGS PA BSNAMS, ,

dA MA RU DANG DGRA STA DANG, ,GRI GUG MDUNG RTZE GSUM PA NI,
,G-YAS PA'I PHYAG NA BSNAMS PA'O, ,KHA tV'Am GA DANG THOD KHRAG
DANG, ,RDO RJE'I ZHAGS PA TSANGS PA'I SKUD, ,THOR TSUGS DAR GYI
COD PAN CAN, ,ZLA PHYED SNA TSOGS RDO RJE DANG, ,YID BZHIN NOR BU
DBU LA 'JOG ,RUS

PA'I 'KHOR LOS SPYI BOR MTSAN, ,YANG DAG 'KHYUD PA'I PHAG MO
YANG, ,BDE STER RANG BZHIN SKU MDOG DMAR, ,ZHAL GCIG PHYAG GNYIS
GCER BU'I TSUL, ,BYIN PA GNYIS KYIS MNYAM BAR 'KHYUD, ,RDO RJE
THOD PA BSNAMS PA STE, ,SDANG PHYOGS LA SDIGS SKRA GROL MA, ,

PHYAG RGYA LNGAS SPRAS YAB LA DGYES, ,BDE CHEN THUGS RJE'I BDAG
NYID DO, ,SHAR DANG BYANG DANG NUB DANG LHO'I PHYOGS KYI 'DAB MA
LA, MKHA' 'GRO MA DANG, L'A MA DANG, DUM SKYES MA DANG, GZUGS CAN
MA RNAMS NI, MTHING GA DANG, LJANG GU DANG, DMAR PO DANG SER MO'I

MDOG RIM PA BZHIN DU ZHAL GCIG PA PHYAG BZHI MA SPYAN GSUM MA
G-YAS GNYIS NA dA MA RU DANG GRI GUG ,G-YON GNYIS NA KHA tV'Am GA
DANG THOD PA BSNAMS PA SKRA GROL BA, GCER BU DUM BU'I SKE RAGS
KYIS BRGYAN PA PHYAG RGYA LNGA DANG LDAN PA'O, ,DE DAG GI MTSAMS
RNAMS

SU BYANG CHUB SEMS KYIS RAB TU GANG BA'I SNOD BZHI BDUD RTZI'I
BDAG NYID CAN NO, ,DE NAS RAB TU BSHAD BYA BA, ,BU DZ'A AO AA GO
R'A DE M'A, ,K'A AO TRI KO KA LA K'A HI, ,PRE GRi SOO SU NA SI MA
KU, ,THUGS KYI 'KHOR LO MDOG MTHING NAG ,RDO RJE'I PHRENG BAS
YONGS BSKOR BA, ,PULLI

@80B RA MA LA YA MGOR, ,THOD PA'I DUM BU RAB GTUM MO, ,DZ'A LA
NDHA RA SPYI GTZUG TU, ,KENG RUS CHEN PO GTUM MIG MA, ,AOddIn RNA
BA G-YAS PAR YANG, ,KENG RUS CAN DANG 'OD LDAN MA, ,AARBU DA NI
LTAG KHUNG DU, ,MCHE GTZIGS SNA CHEN DPA' MO'O, ,GO D'A PA R'I
RNA BA G-YON, ,

LHA DGRA DPA' BO'I BLO CAN MA, ,R'A ME SHVA R'I SMIN MA'I DBUS,
,'OD DPAG MED DANG MI'U THUNG MA, ,DE BI KO tA MIG TU NI, ,RDO
RJE 'OD DANG LANG DBANG PHYUG ,M'A LA BA NI PHRAG PAR YANG, ,RDO
RJE'I SKU DANG SHING GRIB STE, ,THUGS KYI RIGS LAS DES 'BYUNG
BA'I, ,'DI DAG NI DA;

NAM MKHA' LA SPYOD PA'O, ,GSUNG GI 'KHOR LO DMAR BA'I MDOG
,PADMA'I PHRENG BAS YONGS BSKOR BA, ,K'A MA R'U BA MCHAN KHUNG
DU, ,MYU GU CAN DANG SA SRUNG MA, ,AO TRE NU MAR RDO RJE'O, ,RAL
PA CAN DANG 'JIGS BYED MA'O, ,TRI SHA KU NI LTE BAR NI, ,DPA'
CHEN RLUNG GI SHUGS

CAN MA, ,KO SA LA NI SNA RTZER YANG, ,RDO RJE H'Um MDZAD CHANG
'THUNG MA, ,KA LING GA KHAR RAB BZANG DANG, ,LHA MO SNGO BSANGS
LEGS GNAS LA, ,LAm PA KA NI MGRIN PAR YANG, ,RDO RJE BZANG DANG
RAB BZANG MA, ,K'A NYTZI SNYING GAR DPA' BO NI, ,'JIGS BYED CHE
DANG RTA RNA MA, ,HI M'A LA

YA MDOMS SU NI, ,MIG MI BZANG DANG BYA GDONG MA, ,GSUNG GI RIGS
LAS NGES 'BYUNG BA'I, ,'DI DAG NI SA LA SPYOD PA'O, ,SKU YI 'KHOR
LO MDOG DKAR ZHING, ,'KHOR LO'I PHRENG BAS YONGS BSKOR BA, ,PRE
TA P'U RI MTSAN MA LA, ,STOBS PO CHE DANG 'KHOR SHUGS CAN, ,

GRi HA DE BA BSHAD LAM DU, ,RIN CHEN RDO RJE DUM SKYES MA, ,SOO
R'AshtA BRLA GNYIS SU, ,RTA MGRIN CHANG 'TSONG DPA' MO'O, ,SU
WARDVI BA BYIN PAR YANG, ,NAM MKHA'I SNYING DANG GO CHA MA, ,N'A
GA RA NI LAG SOR LA, ,HE RU KA DANG RAB DPA' MO, ,SINDHU RKANG
PA'I BOL DU YANG, ,PADMA

GAR DBANG STOBS CHEN MA, ,MA RU MTHE BOR RNAM SNANG DANG, ,DPA'
MO 'KHOR LOS SGYUR MO'O, ,KU LU T'A NI PUS MOR YANG, ,RDOR SEMS
BRTZON 'GRUS CHEN MO'O, ,SKU YI RIGS LAS NGES BYUNG BA'I, ,'DI
DAG NI SA 'OG LA SPYOD PA'O, ,DPA' BO DE DAG THAMS CAD NI ZHAL
GCIG PA,

@81A *, ,PHYAG BZHI PA, SPYAN GSUM PA, 'KHOR LO SO SO'I KHA DOG
DANG MTHUN PA, G-YAS DANG PO NI RIM PA JI LTA BA BZHIN DU RDO RJE
DANG PADMA DANG 'KHOR LO STE, G-YON DANG POS DRIL BU 'DZIN ZHING
YUM GYI SKU LA 'KHYUD PA, 'OG MA GNYIS KYIS dA MA RU DANG KHA
tV'Am GA

'DZIN PA PHYAG RGYAS RAB TU BRGYAN PA RAL PA'I COD PAN NO, ,DPA'
MO RNAMS NI ZHAL GCIG PA PHYAG GNYIS KYIS YAB LA 'KHYUD PAS RDO
RJE DANG THOD PA BSNAMS TE KUN GYI DPRAL BAR RDO RJE'I PHRENG BAS
MTSAN PA'O, ,LCE YI LKOG TU KHVA GDONG MA, ,SNA YI RTZER NI 'UG
GDONG MA, ,MTSAN

MA'I RTZER YANG KHYI GDONG MA, ,BSHAD BA'I LAM DU PHAG GDONG
MA'O, ,GSHIN RJE SREG MA RNA BA G-YAS, ,G-YON PAR GSHIN RJE PHO
NYA MA'O, ,MCHE BA CAN MA MIG G-YAS TE, ,MIG G-YON GSHIN RJE
'JOMS MA'O, ,LHA MO DE DAG THAMS CAD KYANG, ,ZHAL GCIG

PHYAG BZHI SPYAN GSUM MA, ,GCER BU PHYOGS NA GNAS PA RNAMS MKHA'
'GRO MA LA SOGS PA DANG MTSUNGS TE, MTSAMS RNAMS SU MI PHYED
DBANG PHYUG GI GZUGS CAN YID 'PHROG MA CHA GNYIS 'DZIN PA, PHYAG
RGYA LNGA DANG DUM BU'I SKE RAGS KYIS RAB TU BRGYAN PA'O, ,

GNAS DANG NYE BA'I GNAS DANG YANG, ,ZHING DANG NYE BA'I ZHING
DANG NI, ,TSANDO NYE BA'I TSANDO STE, ,'DU BA NYE BA'I 'DU BA
DANG, ,DUR KHROD NYE BA'I DUR KHROD DE, ,SA BCU RNAM PAR DAG PA
YI, ,SUM CU RTZA BDUN TSUL GYIS NI, ,BYANG CHUB PHYOGS LA GNAS PA
YANG, ,RNAM PAR MI

RTOG SEMS BDAG NYID, ,BDE STONG RO GCIG GYUR PA'O, ,PHUNG PO
KHAMS DANG SKYE MCHED RNAMS, ,LHA YI RNAM PAR DAG PA'O, ,DE NAS
GO CHA GNYIS BSHAD DE, ,GNAS KYI RIM PA SBYOR BA YIS, ,RDO RJE
SEMS DPA' RNAM SNANG DANG, ,NYI MA PADMA GAR DBANG PHYUG ,RTA

MCHOG HE RU KA BDAG NYID, ,SNGAGS KYI RNAM PA LHA YI GZUGS, ,RDO
RJE PHAG MO GSHIN RJE MA, ,RMONGS BYED MA DANG SKRAG BYED MA,
,BSKYOD BYED MA DANG GTUM MO STE, ,MKHAS PAS LEGS PAR DGOD PAR
BYA, ,RANG SNGAGS LAS BYUNG 'OD ZER SPROS, ,SNGAGS DANG PHYAG
RGYA'I

@81B SBYOR BA YIS, ,SANGS RGYAS BYANG CHUB SEMS DPA'I TSOGS,
,PHYOGS BCU'I CHOS KYI DBYINGS LAS 'GUGS, ,AOm YO GA SHUDDHA
SARBA DHARMA: YO GA SHUDDHO&HAm, DE NAS YE SHES KYI 'KHOR LO DE
MTHONG NAS, AO SARBA TA TH'A GA TA AA BHI shINYTZA, TU M'Am ZHES
BRJOD PAR BYA'O, ,SPYAN MA LA

SOGS PA'I LHA MO RNAMS KYIS RIN PO CHE'I BUM PA BDUD RTZI'I CHU
RGYUN GYI CHAR 'BEBS SHING, AOm SARBA TA THA' GA TA AA BHI
shINYTZA SA MA YA SHR'I YE H'Um, DE DAG RJES SU CHAGS PA'I SBYOR
BA LAS BYUNG BA'I BYANG SEMS KYI RGYUN GYIS DBANG BSKUR ZHING BDE
BA CHEN PO'I NGO BOR GYUR PA'O, ,RNAL

'BYOR KUN GYI SBYOR BA YIS, ,RO GCIG GYUR PAR BSGOM PAR BYA'O,
,THUGS GSUNG SKU YI YE SHES CHE, ,SROG DANG RTZOL BA YANG DAG
SPRO, ,H'Um A'A: AOm BAm, RIM PA BZHIN GSAL BAR BYAS NAS, SPRO
DANG BSDU BA'I BDAG NYID DU GNAS PAR BYA STE, AOm SHR'I BADZRA HE
HE RU RU

KAm H'Um H'Um PHAt, d'A KI N'I DZVA LA SA MBA RAm SV'A H'A, AOm
HRI HA HA H'Um H'Um PHAt, AOm SARBA BUDDHA d'A KI N'I YE, BADZRA
WARnnA N'I YE H'Um H'Um PHAt, AOm BADZRA BEE RO TZE N'I YE H'Um
H'Um PHAt SV'A H'A, AOm SHR'I BUDDHA HE HE RU RU KAm H'Um H'Um
PHAt, d'A KI N'I DZ'A LA SAMBA RA SV'A H'A, AOm SR'I KARMA HE HE
RU RU KAm H'Um H'Um PHAt, d'A

KI N'I DZ'A LA SAMBA RA SV'AH'A, AOm SHR'I PADMA HE HE RU RU KAm
H'Um H'Um PHAt, d'A KI N'I DZ'A LA SAMBA RA SV'A H'A, AOm SHR'I
RATNA HE HE RU RU KAm H'Um H'Um PHAt, d'A KI H'I DZ'A LA SAMBA RA
SV'A H'A, AOm d'A KI N'I YE H'Um H'Um PHAt, AOm Y'A ME H'Um H'Um
PHAt, AOm KHAndA RO HA H'Um H'Um PHAt, AOm R'U PI n'I YE H'Um
H'Um PHAt, AOm NA MO BHA GA WA TE W'I RE

SH'A MA H'Um H'Um PHAt, AOm MA H'A KALP'AGNI SANNI BH'A YA H'Um
H'Um PHAt, AOm DZA t'A MA KU tOTKA t'A YA H'Um H'Um PHAt, AOm
DAmshtRA KA R'A LO GRA BHI shA nA MU KH'A YA H'Um H'Um PHAt, AOm
SA H'A SRA PRA BH'U DZ'A BH'A SU R'A YA H'Um H'Um PHAt, AOm PA RA
SHU P'A SHO DYAm TA SH'U LA KHA tVAm GA DHA RI nI H'Um H'Um PHAt,
AOm MA H'A DHU MTH'A NT'A K'A RA WA PU sh'A YA H'Um H'Um PHAt,

BA SPU'I BU GA'I RTZE MO LAS 'PHROS PA'I LONGS SPYOD RDZOGS PA'I
'KHOR LO DPAG TU MED PAS 'JIG RTEN GYI KHAMS THAMS CAD SNANG BAR
BYAS NAS CHOS KYI 'KHOR LO BSKOR TE, SLAR TSUR 'DUS PAS RO GCIG
ZAG PA MED PA'I YE SHES SU THIM PA'O, ,DPA' BO NYI SHU RTZA BZHI
YIS, ,

@82A *, ,LUS KYI KHAMS LA RNAM PAR BRTAG ,'GRO BA RIGS DRUG LA
BSGRAL NAS, ,BLA NA MED PA'I GNAS SU GZHAG ,SKU GSUNG THUGS KYI
RANG BZHIN LAS, ,YI GE GSUM GYI BDAG NYID KYIS, ,MTHO RIS MI LUS
SA 'OG TU, ,LUS CAN DE NI SKU GCIG 'GYUR, ,

MNYAM NYID GNAS PA'I SEMS KYIS NI, ,RNAL 'BYOR DBANG PHYUG LDANG
BA NA, ,MKHA' 'GRO MA YI BDE BA'I MCHOG ,KLUS BSKUL BA NI DRAN
PAR BYA, ,THOG MAR BLA MA MCHOD PA DANG, ,RDO RJE SEMS DPA'I RANG
BZHIN LAS, ,DBANG BSKUR ROL BA'I BDE CHEN PO, ,SKAD CIG GIS NI
KUN

KHYAB PA'O, ,SKU GSUNG THUGS LA GNAS PAR BYA, ,MNYAM PAR MA BZHAG
RNAL 'BYOR GYIS, ,SNYING RJE CHEN PO'I YID KYIS NI, ,KHAMS GSUM
PA YI SEMS CAN KUN, ,SHR'I HE RU KAR BLTA BYA ZHING, ,BYANG SEMS
CHU RGYUN KHRUS BYA STE, ,BCU PHYED BDUD RTZI'I ZAS LAS BZA', ,

GCER BU SKRA GROL LHOR BLTAS LA, ,BRTUL ZHUGS CAN GYIS GTOR MA
SBYIN, ,GSANG BA'I RIM PAR BSTAN PA'O, ,SPROS PA KUN LA DMIGS NAS
NI, ,SPROS PAS SPROS PA MED PAR BYA, ,SPROS PA NYID NI SPROS MED
BYED, ,SPROS BRAL BDE BA CHEN PO STE, ,BRTAN DANG G-YO BA'I

'JIG RTEN KUN, ,MA LUS LUS PA MED 'GRUB CING, ,DE NYID MYUR BA
NYID DU YANG, ,BDE MCHOG DAM PA 'GRUB PA YIN, ,BCOM LDAN SKU
GSUNG THUGS LA BZHUGS, ,A'A LI K'A LI MNYAM GNAS PA, ,'KHOR LO LA
NI NGES PAR BSKOR, ,STENG DU 'BAR BA'I TSUL GYIS NI, ,

'OG TU 'BAB PA NGES PA'I PHYIR, ,ZAG MED DRI MED BDE BA'I DNGOS,
,'CHI MED THIG LE'I NGO BO NI, ,SA BON TSUL GYIS 'BAB PAR 'GYUR,
,RTAG TU SNYING GI DBUS GNAS PA, ,'OD GSAL BDE BA CHEN PO NI,
,NYI MA ZLA BA RNAM DAG PA, ,'CHAR DANG NUB PAR BSTAN PA YIN, ,

SDIG PA KUN LAS RNAM GROL ZHING, ,BSOD NAMS THAMS CAD RNAM PAR
'PHEL, ,DE NYID SANGS RGYAS YE SHES TE, ,GZHAN DU RNYED PAR MI
'GYUR RO, ,LUS MED DRI MA MED PA STE, ,LONGS SPYOD RDZOGS PA'I
SKU RANG BZHIN, ,YE SHES SKU NI DRI MA MED, ,SKYE BA DE NYID LA
THOB 'GYUR, ,

@82B THABS DANG SHES RAB SNYOMS 'JUG CING, ,GNYIS THIM BCU DRUG
CHA PHYED CAN, ,ZAG BCAS BDE MED GNYIS SPANGS PA, ,GSANG BA DGA'
BA'I RANG BZHIN NO, ,DAM TSIG GSANG BA CHEN PO YI, ,SKU GSUNG
THUGS LA MNYAM MED LA, ,RANG GI MTSAN NYID NGO BO STONG, ,RTOG PA

GNYIS NI RNAM BRAL BA'O, ,'DAS PA DANG NI DA LTAR YANG, ,MA 'ONGS
PA YI DUS GSUM PO, ,LHAN SKYES YE SHES MCHOG BDE BA, ,DRI MED
MKHA' LTAR DAG PA'I BDAG ,GSANG BA SEMS KYI SPYOD YUL LAS, ,ZUNG
DU 'JUG BA'I NGO BOR NI, ,MI RTOG PA LA RAB GNAS

NA; ,MCHOG GI SKU NI NGES PAR 'THOB, ,BSGOM PA 'DI NI MCHOG YIN
TE, ,'DOD PA'I DNGOS GRUB BLA NA MED, ,RNAL 'BYOR SKYE BA 'DI
NYID LA, ,RDO RJE 'CHANG GI SA THOB PA'O, ,RNAL 'BYOR BA RNAMS
'PHO BA'I TSE, ,DPAL LDAN KHRAG 'THUNG LA SOGS PA, ,RNAL 'BYOR MA

YI TSOGS RNAMS KYIS, ,ME TOG SNA TSOGS LAG NA THOGS, ,RGYAL MTSAN
BA DAN SNA TSOGS DANG, ,GLU YI MCHOD PA SNA TSOGS KYIS, ,'CHI BA
ZHES 'DI RNAM RTOG STE, ,MKHA' SPYOD GNAS SU 'KHRID PAR BYED,
,DPAL 'KHOR LO BDE MCHOG GSANG BA RIN PO CHE YID BZHIN

NOR BU, DPAL AU RGYAN GANDHO LA'I GTZUG LAG KHANG NAS, DRI MED YE
SHES MKHA' 'GRO MAS RJE BTZUN TI LO BA LA GDAMS PA, DPAL BDE
MCHOG 'KHOR LO'I SGRUB THABS SNYAN NAS SNYAN DU BRGYUD PA'I
SNYING PO DPAL N'A RO PAS MDZAD PA'O,, ,,RGYA GAR GYI PAndI TA

SHR'I N'A RO PA CHEN PO DANG, BOD KYI LO TZ'A BA MAR BA CHOS KYI
BLO GROS BDAG GIS ZHUS TE BSGYUR BA'O,, 