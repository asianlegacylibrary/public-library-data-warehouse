@81A #, ,RGYA GAR SKAD DU, SIm HA N'A DA S'A DHA NAm, BOD SKAD DU,
SENG GE SGRA'I SGRUB THABS, RJE BTZUN SENG GE SGRA LA PHYAG 'TSAL
LO, ,ZHAL GCIG PHYAG GNYIS SKU MDOG DKAR, ,SPYAN GSUM SENG GE LA
GNAS SHING, ,BLA MA NAD KUN 'JOMS BYED PA'I, ,SENG GE SGRA LA
PHYAG 'TSAL LO, ,DANG POR RE ZHIG

SNGAGS PAS KHA BSANG BA LA SOGS PA BYAS TE, YID DANG MTHUN PA'I
GNAS SU GDAN BDE BA LA NYE BAR 'DUG STE, AA YIG DKAR PO YONGS SU
GYUR PA LAS ZLA BA'I DKYIL 'KHOR, DE'I STENG DU HR'I:YIG DKAR PO
SNYING GAR BLTAS LA, DE'I 'OD ZER GYIS KHAMS GSUM SNANG BAR BYAS
TE,

'OG MIN GYI GNAS SU SONG STE, SENG GE SGRA DANG, BLA MA DANG,
SANGS RGYAS DANG, BYANG CHUB SEMS DPA' THAMS CAD GDAN DRANGS TE,
MDUN GYI NAM MKHA' LA BZHUGS NAS, DE'I RJES SU MCHOD PA DANG,
SDIG PA BSHAGS PA LA SOGS PA BYA'O, ,DE NAS TSANGS PA'I GNAS BZHI
BSGOM

PAR BYAS NAS, AOm SH'U N+YA T'A DZNY'A NA BADZRA SVA BH'A WA
A'ATMA KO& HAm ZHES PA'I SNGAGS 'DIS STONG PA NYID DU BYIN GYIS
BRLAB PAR BYA'O, ,DE NAS SMON LAM RJES SU DRAN PAR BYAS NAS PAm
YIG DKAR PO YONGS SU GYUR PA LAS PADMA, DE'I STENG DU AA YIG DKAR
PO YONGS SU GYUR PA LAS ZLA PA'I DKYIL 'KHOR,

DE'I STENG DU A'A:YIG DKAR PO YONGS SU GYUR PA LAS SENG GE DKAR
PO, DE'I STENG DU AAm YIG DKAR PO YONGS SU GYUR PA LAS PADMA DKAR
PO, DE'I LTE BA LA HR'I:YIG DKAR PO 'OD ZER 'PHRO ZHING 'GYED PA,
DE THAMS CAD YONGS SU GYUR PA LAS SENG GE SGRA'I GZUGS SU BDAG
NYID BLTA BAR BYA'O, ,YAN

@81B LAG THAMS CAD DKAR ZHING ZHAL GCIG PHYAG GNYIS PA, SPYAN
GSUM PA RAL PA'I COD PAN BCINGS PA, 'OD DPAG TU MED PAS DBU
BRGYAN PA, RGYAL PO CHEN PO ROL PA'I STABS KYIS SENG GE'I KHRI LA
BZHUGS PA, STAG GI PAGS PA'I NA BZA' BSNAMS PA, DE BZHIN GSHEGS
PA LNGA 'PHRO

ZHING ROL PA'I DPA' BO LNGA DANG ZLA BA PHYED PAS BRGYAN PA,
PHYAG G-YON NA PADMA DKAR PO'I STENG DU RAL GRI DKAR PO DANG, DE
DANG NYE BAR GNAS PA'I PADMA DKAR PO'I STENG DU ME TOG DRI BZANG
SNA TSOGS PAS YONGS SU GANG BA'I THOD PA DKAR PO, G-YAS NA PADMA
DKAR PO'I STENG NA SPRUL DKAR POS DKRIS

PA'I DBYU GU RTZE GSUM PA DKAR PO'O, ,DE LTA BUR GYUR PA'I BCOM
LDAN 'DAS BSGOM PAR BYA'O, ,BSGOMS PAS NGAL NA SNGAGS BZLAS PAR
BYA'O, ,DE LA SNGAGS NI 'DI'O, ,AOm A'A:HR'I:SIm HA N'A DA H'Um
PHAt SV'A H'A, CHO GA 'DIS SKU GZUGS BYAS TE, YANG NA RAS RIS
BYAS LA, BCOM LDAN 'DAS KYI MDUN DU SO SO'I MAndAL BYAS

LA GZUNGS LAN GCIG BKLAG PAR BYA'O, ,DE LA GZUNGS NI 'DI'O, ,NA
MO RATNA TRA Y'A YA, NA MA A'A RYA BA LO KI TE SHVA R'A YA, BO
DHI SATV'A YA, MA H'A SATV'A YA, MA H'AK'A RU nI K'A YA, TADYA
TH'A, AOm AA KA tE, BI KA tE NI KA tE, KA tAm KA tE, KA RO tE B'I
RYE SV'A H'A, SA LA MA LHUNG BA'I BA'I LCI BA LA MNGON PAR
BSNGAGS NAS MAndAL BRGYAD BYAS

LA; MAndAL SO SO LA LAN BCU GSUM GYI BAR DU GZUNGS BKLAG PAR
BYA'O, ,MAndAL SO SO'I DRI MA LHAG PA'I LCI BA DE LA GZUNGS LAN
BDUN DU MNGON PAR BSNGAGS NAS DES NAD PA LA BYUG PAR BYA'O, ,NYI
MA BDUN NAM, NYI MA BCU GSUM MAM, NYI SHU RTZA GCIG GIS DE BZHIN
DU BYAS PAS MTSAMS MED PA LNGA BYED

PAS KYANG 'GRUB PAR 'GYUR RO, ,GAL TE MA 'GRUB NA DE'I TSE NGAS
MTSAMS MED PA LNGA BYAS PAR 'GYUR RO, ,SENG GE SGRA'I SGRUB THABS
RDZOGS SO, ,BDAG GI SGRUB THABS CHO GA 'DIS, ,GANG ZHIG NOR DANG
DGE THOB CING, ,MGON PO SENG GE SGRA DANG NI, ,'GRO BA RNAMS NI
NAD MED SHOG ,PAndI TA AA BA DH'U T'I PA DPAL

LDAN GNYIS MED RDO RJE'I ZHABS KYIS MDZAD PA'O,, 