@95B ` , ,LAM GYI RAB TU BYA BA BZHUGS SO,, ,,

@96A #, ,DPAL RDO RJE SEMS DPA' LA PHYAG 'TSAL LO, ,BSNYEN PA'I
CHO GA DANG STA GON GYI CHO GA DANG DBANG BSKUR BA'I CHO GA'O,
,BSNYEN PA LA DANG PO SKABS DBYE BA NI, SLOB MA DAD PA DANG, SHES
RAB DANG LDAN PAS MAndALA BYAS TE, PHYAG GSUM BYAS LA ME TOG

GSUM DBUL, PUS MO G-YAS PA'I LHA NGA SA LA BTZUGS TE THAL MO
SBYAR BAS, ,SLOB DPON GYIS BDAG LA BDE MCHOG 'KHOR LO MNGON PAR
'BYUNG BA'I DKYIL 'KHOR GYI RGYAL POR DBANG BSKUR BA STZAL DU
GSOL ZHES LAN GSUM ZHU, 'O NA BDAG GIS BSNYEN PA BYA'I, KHYOD

KYIS RDZAS SOGS SHIG CES GNANG BA BYIN LA, KHRO BO BDUD RTZI
'KHYOL BA'I SNGAGS BZLAS PA'I SNGAGS SU BYIN LA SROD THO RANGS
BRGYA RTZA BLOS SU GZHUG GO, ,DE NAS BDAG NYID L'U YI BA'I RNAL
'BYOR RAM, DPA' BO GCIG PA BSGOM PA'AM, MNGAL SKYES KYI YANG RUNG
BAS RDO RJE

DANG DO LI YI BZLAS PA BYA, THUN BZHI'I RNAL 'BYOR GYIS SPYIR
RTZA SNGAGS 'BUM PHRAG GCIG GAM, YANG NA YAB YUM GYI SNYING PO'AM
NYE SNYING GANG YANG RUNG BA 'BUM, ,'KHOR GYI LHA LA KHRI KHRI
SUMBHA NI 'BUM PHRAG GCIG BZLAS PA NI GRANGS KYI BSNYEN PA'O,
,YANG NA MTSAN MA'I

BSNYEN PA RMI LAM DU LHAS DBANG BSKUR LA REG CES GNANG BA 'AM
BRDAS KYANG RUNG NGO, ,DBANG MED NA BZLAS PA DUM GCIG BYAS LA,
YID KYIS LHA MNGON DU DMIGS TE GNANG BAR BSAMS LA BYAR RUNG BA NI
BDAG PO'I BKAS SO, ,DE'I TSE MCHOD PA LNGA DANG GTOR MA RE MA
CHAGS

PAR GTANG BAR BYA'O, ,DE NAS BSKUL BA'I PHYIR SLOB MAS MAndALA
SNGON DU 'GRO BAS SNGA MA LTAR ZHU BA YANG BYA'O, ,RDZAS TSOGS
SAM MA TSOGS ZHES DRI'O, ,KHA CIG NI TSOGS LA KHA CIG NI MA TSOGS
ZHES ZHU'O, ,DE NAS SDIG PA BSAL BA DANG BSRUNG BAR BYA BA NI,
SLOB MA'I

LTE BAR NYI MA LA H'Um SNGON PO BSAMS LA YANG DE'I SNYING GAR
SDIG PA KAm NAG PO LAS SHA ZA'I GZUGS RID PA RKANG LAG PHRA BA,
SKRA GYEN DU BRDZES PA BSAMS LA H'Um GI 'OD KYIS GYEN DU PHUL TE
SNA BUG G-YAS NAS BYUNG BA DANG, H'Um DE SGO MTSAMS KYI LHA MO
BRGYAD DU GYUR NAS, DE RNAMS KYIS

@96B GRI GUG GIS BGOS NAS ZOS TE, YANG H'Um DU SONG NAS SNA BUG
DE NYID NAS SLAR THIM PAR BSAM, SRUNG BA NI LAG PA G-YON PAR HA
BYAS PAS, RDO RJE RGYA GRAM BSAMS LA DE SLOB MA'I SPYI BOR BZHAG
PAS LUS RDO RJER SONG BAR BSAM, SUMBHA NI BRGYA RTZA BRGYAD BZLAS
PA RDO RJE RGYA GRAM YANG DE'I SPYI

BOR GNAS PAR BSAM, DE NAS DE DAG SKAD CIG MAS PHYAG GNYIS PA'I HE
RU KAR BSAMS LA MCHOD PA DANG GTOR MA LA SOGS PA BYAS TE, MDUN DU
SLOB MA'I GTZO BO LA SOGS PAS MAndALA BYED PA SNGON DU 'GRO BAS
PHYAG BYED DU BCUG LA THAL MO BSKYED PAR BYA STE, DKON

MCHOG GSUM LA SKYABS SU MCHI, ,SDIG PA THAMS CAD SO SOR BSHAGS,
,'GRO BA'I DGE LA RJES YI RANG, ,SANGS RGYAS BYANG CHUB YID KYIS
GZUNG, ,BYANG CHUB MCHOG GI SEMS NI BDAG GIS BSKYED, SEMS CAN
THAMS CAD BDAG GIS MGRON DU GNYER, ,BYANG CHUB

SPYOD MCHOG YID 'ONG SPYAD PA YIS, ,'GRO LA PHAN PHYIR SANGS
RGYAS 'GRUB PAR SHOG ,CES LAN GSUM BRJOD DO, ,DE NAS SNYING GA
DANG, LKOG MA DANG, SPYI BOR DRI'I THIG LE GSUM BYAS LA RDO RJE
REG PA SNGON DU 'GRO BAS H'Um A'A: AOm ZHES BRJOD CING RIM PA
BZHIN DU PADMA DANG,

'KHOR LO DAG LA YI GE GSUM PO DE NYID RIM PA BZHIN DU MTSAN PA
'OG MA GNYIS NYI MA LA 'KHOR LO ZLA BA LA BSAM PAR BYA'O, ,DE NAS
AOm PU DZ'A AO AA ZHES BYA BA LA SOGS PA BRJOD PAS YUL NYER BZHIR
LAG PA G-YON PA'I SRIN LAG GIS REG BZHIN DU YUL DE DANG, DE'I
GNAS

RNAMS SU MOS PAR BYA'O, ,DE NAS SKYES PA LA NI SNYING GA LA SOGS
PAR AOm HAL SOGS PA BSAM ZHING BUD MED LA NI LTE BA LA SOGS PAR
AOm BAm LA SOGS PAS BYIN GYIS BRLAB PAR BYA'O, ,DE NAS DE DAG LA
MCHOD PA BYA STE, ME TOG NI MGO LA'O, ,SPOS NI SHANGS LA'O, ,MAR

ME NI SPYAN LA'O, ,DRI NI THUGS KAR RO, ,ZHAL ZAS NI ZHAL DU
DMIGS TE'O, ,DE YANG AOm A'A: BADZRA PUshPE H'Um ZHES BYA BA LA
SOGS PAS SO, ,DE NAS TSEMS SHING DOR BAR BYA STE, MDUN DU BA LANG
GI KO BA TZAM DU SA GZHI BA'I LCI BA SAR PAS BYUGS LA PADMA 'DAB
MA BRGYAD PA KHYAMS GRUB

@97A *, ,BZHI'I NANG DU CHUD PA BRIS PA LA ME TOG GI TSOM BU DGU
BKOD NAS, DER SLOB MA SHAR RAM BYANG DU KHA BLTA BAS TSEMS SHING
MA YO MA GAS PA, LO 'DAB KYIS KHA BRGYAN PA CAN TZANDAN GYIS
BYUGS PA LA, ME TOG GI PHRED PA BCINGS LA, AOm BADZRA DA NA DA
KshthA BI

MA LA BI SHUDDHE SV'A H'A, ZHES BYA BAS GTAD PA, CHO GA BZHIN DU
BCAS NAS THAL MO'I BAR NAS DKYIL 'KHOR GYI DBUS SU 'DOR DU GZHUG
GO, ,'DIR TSEMS SHING GI MTSAN MA BRTAG PAR BYA STE, SHAR DU
BLTAS NA ZHI BA'I DNGOS GRUB PO, ,BYANG DU BLTAS NA RGYAS PA'O,
,NUB TU

BLTAS NA DBANG NGO, ,LHOR BLTAS NA MNGON SPYOD DO, ,GYEN DU BLTAS
NA RIG PA 'DZIN PA LHA'I DNGOS GRUB BO, ,THUR DU BLTAS NA 'OG GI
DNGOS GRUB BO, ,DKYIL 'KHOR GYI PHYI ROL DU SONG NA DNGOS GRUB
MED DO ZHES BRTAG PAR BYA'O, ,DE NAS NGAG DAG BA'I DON DU BDUD
RTZI LNGA DANG

SBYAR BA'I DRI'I CHU LA 'KHOR LO KUN GYI RNAL 'BYOR MA BZLAS TE,
DE NAS AOm HR'I: BI SHUDDHA DHARM'A: SARBA P'A PAm NI TZA A'A
S+Y'A BI SHO DHA YA SARBA BI KALPA AA PA NA YA H'Um ZHES BRJOD
PAS, ,LAG PA G-YON PA'I KHYOR BAR LAN GSUM BLUD PAR BYA'O, ,DE
NAS YI GE NYER GNYIS PA'I SNGAGS LAN

GSUM BZLAS PA'I KU SHA SNGAS DANG STAN GYI PHYIR BYIN LA, RANG
RANG GI MI GANG DANG LAG TSAD KYI SKUD PA SUM SGRIL BYAS LA GSUM
PA GSUM GYIS MDUD PA BYAS TE, SNYING PO'I SNGAGS LAN BDUN BZLAS
LA DPUNG PAR BCING BAR BYA'O, ,DE NAS CHOS BSHAD PAS SPRO BA
SKYED PAR BYA

STE; 'JIG RTEN DU NI KUN MKHYEN RNAMS, ,AU DUMW'A RA'I ME TOG
BZHIN, ,BRGYA LAM NA YANG RES 'GA' ZHIG ,'BYUNG 'GYUR YANG NI MI
'BYUNG NGO, ,GSANG SNGAGS SPYOD PA'I TSUL 'BYUNG BZHIN, ,DE BAS
KYANG NI DKON PA STE, ,GANG GIS MTSUNGS MED SEMS CAN DON, ,

MYA NGAN MI 'DA' BYED PAR NUS, ,BSKAL PA BYE BA DU MAR NI, ,SNGON
CHAD SDIG PA GANG BYAS PA, ,DE KUN DKYIL 'KHOR 'DI 'DRA BA,
,MTHONG BAS KYANG DE BYANG 'GYUR NA, ,GRAGS PA MTHA' YAS GSANG
SNGAGS KYI, ,TSUL LA SPYOD PA SMOS CI DGOS, ,SKYOB PA'I GSANG
SNGAGS

@97B BZLAS NA NI, ,GO 'PHANG BLA NA MED PAR 'GYUR, ,GANG DAG
SPYOD PA MCHOG 'DI LA, ,BLO GROS SHIN TU DRI MED PA, ,DE DAG GIS
NI NGAN 'GRO'I RGYUN, ,SDUG BSNGAL KUN 'BYUNG RAB TU BCAD, ,GANG
GIS KHYED RNAMS SRAS BCAS PA'I, ,RGYAL BA RNAMS KYIS BSTAN 'DI
LA, ,

BDAG NYID CHEN PO KHYED RNAMS KYIS, ,RNYED PA MNYAM MED DE RING
RNYED, ,THEG PA CHEN PO CHER 'BYUNG BA'I, ,LAM MCHOG 'DI NI DPAL
DANG LDAN, ,GANG GIS KHYED RNAMS 'BYUNG 'GYUR BAR, ,DE BZHIN
GSHEGS PA RNAMS SU 'GYUR, ,ZHES BYA BA DAG GIS DAM PA'I CHOS

BSGRAGS PA BYAS NAS, SUMBHA NIS SRUNG BA BYAS TE, THO RANGS KYI
RMI LAM CI MTHONG BA KHO BO LA BOS SHIG BYAS NAS, ,DKYIL 'KHOR
GYI SA GZHI'I MTHAR SED GE'I NYAL THABS KYIS NYAL DU GZHUG GO,
,SLOB DPON DKYIL 'KHOR GYI KHANG PAR ZHUGS TE, BSRUNG BA'I DON DU
SUMBHA

NI BZLAS PAR BYA'O ZHES BYA BA NI SLOB MA STA GON DU GNAS PA'I
CHO GA'O,, ,,DE NAS BUM PA STA GON DU GNAS PA BRJOD PAR BYA STE,
RE ZHIG BUM PA BCU 'AM DRUG GAM GNYIS SAM GCIG KYANG RUNG STE,
RTZA BA DAD NAG PO LA SOGS PA'I SKYON MED PA, GSER RAM DNGUL LAM

KHAM PA LA SOGS PA'I RGYU LAS BYAS PA, KHA DOG DKAR POR BSGYUR BA
RIGS KYI MTSAN MAS MTSAN PA, 'O MA CAN GYI SHING GIS KHA BRGYAN
PA, RIGS KYI SKU MDOG MTHUN PA'I GOS KYIS MGUL PA DKRIS PA, BSTI
GNAS KYI CHU 'O MA CAN GYIS BKANG BA, TZANDAN DANG GA

PUR DANG, GUR GUM GLA RTZI DANG, HU LU KA STE DRI LNGA DANG BCAS
PA, BDUNG RTZI LNGA DANG RIN PO CHE LNGA DANG, 'BRU LNGA DANG
SMAN LNGAS GANG BA'I SNOD STENG DU BZHAG STE, 'OG TU PADMA'I GDAN
STENG DU GDUGS PHUB LA, DKYIL 'KHOR DU RIM PA BZHIN, SANGS RGYAS
KUN GYI MKHA'

'GRO MA, ,RE RE BZLAS TE BZHAG LA LHAG PAR GNAS PAR BYA'O, ,RA
ZHIG BUM PA BCU'I LUGS LA NI, RNAM PAR RGYAL BA LA GCIG, ,PADMA'I
SNOD BZHI DANG BCAS PA'I YUM BZHI LA RE RE, THUGS DANG GSUNG SKU
DANG DAM TSIG GI 'KHOR LO RNAMS LA RE RE STE DE LTAR NA DGU'O, ,

@98A *, ,LAS THAMS CAD PA DANG BCU'O, ,DRUG GI LUGS LA 'KHOR LO
LNGA LA RE RE RNAM PAR RGYAL BA DANG DRUG GO, ,LAS THAMS CAD PA
DAM TSIG GI 'KHOR LOR BSDU'I, ,GNYIS PA NI THABS DANG SHES RAB
KYI DBYE BAS SO, ,LAS THAMS CAD PA NI GTZO BO LA

BSDU'O, ,GCIG GI LUGS LA NI DKYIL 'KHOR GYI LHA MA LUS PA GCIG TU
BSDU ZHING LAS THAMS CAD PA YANG DER BSDUS TE, DE NI KHYIM PA
DBANG BSKUR BA LA YIN GYI, DGE TSUL YAN CHAD LA MA YIN NO, ,GCIG
GIS MA YIN PAR RGYUD LAS BKAG PA'I PHYIR RO, ,RTZA BA NI

DBYIBS KYI SKYON NO, ,NAG PO NI KHA DOG GI SKYON TE DE DAG MED
PA'O, ,TSAD KYANG MCHUR SOR NYER GCIG ,ZHENG DU BCU DRUG GCE'U
MED PA'O, ,MGRIN PA LA SOR DRUG GO, ,MCHU LA SOR BRGYAD DO, ,MGRIN
PA'I SBUBS LA SOR GNYIS SO, ,MNGON SPYOD LA SOGS PA'I PHRIN

LAS GZHAN LA NI TSAD GZHAN DANG GZHAN DU BRJOD DO, ,DKAR POR
BSGYUR BA NI RANG BZHIN GYIS KHA DOG DKAR PO MED PA LA'O, ,RIGS
KYI MTSAN MA RNAM PAR RGYAL BA LA NI CHOS 'BYUNG GI DBUS SU SNA
TSOGS PADMA'I LTE BAR KA P'A LA'I NANG DU CHUD PA'I RDO RJE DANG
RDO RJE GRI GUG GO, ,RIGS

KYI YUM BZHI LA NI GRI GUG DANG KA P'A LA'O, ,THUGS KYI 'KHOR LO
LA RDO RJE DANG GRI GUG GO, ,GSUNG GI 'KHOR LO LA PADMA DANG GRI
GUG GO, ,SKU'I 'KHOR LO LA 'KHOR LO DANG GRI GUG GO, ,DAM TSIG GI
'KHOR LO LA KA P'A LA DANG GRI GUG GO, ,LAS THAMS CAD PA LA NI
SNA

TSOGS RDO RJE DANG GRI GUG GO, ,'O MA CAN GYI SHING NI TZU TA LA
SOGS PA'O, ,RIN PO CHE SNA LNGA NI GSER DANG DNGUL DANG MU MED
DANG MU TIG DANG BYI RU'O, ,NAS DANG GRO DANG TIL DANG 'BRAS SO
BA DANG, MA SHA STE 'BRU LNGA'O, ,PRi HA STI DANG, KAndA KA RI
DANG, AA PA R'A DZI TA DANG,

DAndOTPALA DANG, HA SA DE BA STE SMAN LNGA'O, ,PADMA DANG GDUGS
NI SHOG BU LAS BYAS PA'O, ,DKYIL 'KHOR NI SER PO 'BA' ZHIG LAS
BYAS PA'O, ,DE YANG LHA DANG PHYAG MTSAN MED PA'I GDAN GZHAL YAS
KHANG PA'I RNAM PA 'BA' ZHIG BRI'O, ,GAL TE NUS PA MED NA

@98B SNGAR GYI TSEMS SHING DOR BA'I DKYIL 'KHOR GYI RNAM PA LTA
BU BYA'O, ,DE NAS BUM PA LHAG PAR GNAS PA BYA STE, ME TOG LA SOGS
PA MCHOD PA'I YO BYAD SNA TSOGS DANG, GTOR MA RNAMS STA GON BYAS
NAS, SLOB DPON BDAG NYID TING NGE 'DZIN RDZOGS PAR BSGOMS LA

DKYIL 'KHOR NYE BAR BSDUS TE, PHYAG GNYIS PA'I TING 'DZIN GYIS
GNAS PAR BYA'O, ,DE NAS SKAD CIG MAS RNAM PAR RGYAL BA'I BUM PAR
NI DKYIL 'KHOR GYI 'KHOR LO RDZOGS PAR BSAM MO, ,RIGS KYI YUM
BZHI LA NI YUM RE DANG KA P'A LA RE RE'O, ,THUGS DANG GSUNG DANG

SKU DANG DAM TSIG GI 'KHOR LO'O, ,DE NAS 'BAR BA'I SNGAGS DANG
PHYAG RGYAS RNAM PA THAMS CAD YONGS SU RDZOGS PA'I DKYIL 'KHOR
GYI 'KHOR LO MDUN DU SPYAN DRANGS TE BUM PA'I LHA RNAMS LA BSTIM
MO, ,DE DAG MA LUS PAR ZHU BA LAS YE SHES KYI BDUD RTZI'I CHUS
GANG BAR

BSAM MO, ,DE NAS BUM PA'I GNAS LNGA DAG TU RDO RJE'I PHYAG RGYAS
REG CING, AOm BADZRA PADMA AA MRi TA SU BI SHUDDHA DHARMA DH'A
TU SV'A BH'A BA SARBA DHARM'A NA SU BI SHUDDHA DHARMA DH'A TU
SARBA NA KU RU KU RU SV'A H'A, ZHES LAN GSUM BRJOD PAR BYA'O, ,DE
NAS ME TOG GI PHRENG BA DANG 'BREL BA'I RDO RJE

BUM PA'I STENG DU BZHAG STE LAG PA G-YON PA'I KHU TSUR GYIS BZUNG
STE, LAG PA G-YAS PAS BGRANG PHRENG SNYING GAR BZUNG NAS 'KHOR
LO'I GTZO BO LA NI BRGYA BZLAS SHING, 'KHOR GYI LHA RNAMS LA NI
NYER GCIG BZLA'O, ,LAS THAMS CAD PA LA NI SUMBHA NI BRGYA RTZA
BRGYAD BZLAS NAS PHYI'I

MCHOD PA LNGA DANG YID LAS BYUNG BA'I LHA MO BCU DRUG DANG, RIN
PO CHE SNA BDUN GYIS KYANG MCHOD DE SPOS SNOD DANG RDO RJE DRIL
BU 'DZIN PA'I LAG PAS, DPAL LDAN RDO RJE MKHA' 'GRO MA, ,MKHA'
'GRO MA YI 'KHOR LOS SGYUR, SKU GSUM YE SHES LNGA DANG LDAN,
,'GRO BA'I MGON LA

PHYAG 'TSAL LO, ,JI SNYED RDO RJE MKHA' 'GRO MA, ,RTOG PA'I
'CHING BA GCOD MDZAD CING, ,'JIG RTEN DON DU RAB 'JUG PA, ,DE
SNYAD PA LA RTAG PHYAG 'TSAL, ,ZHES BYA BAS BSTOD LA, YI GE BRGYA
PA BRJOD DE, GTOR MA BYIN GYIS BRLAB PAR BYA'O, ,DE NAS DPA'

@99A *, ,BO'I DGA' STON DANG TSOGS KYI 'KHOR LO BYIN GYIS BRLAB
PAR BYA'O ZHES BYA BA NI BUM PA LHAG PAR GNAS PA'I CHO GA'O,,
,,DE NAS RDUL TSON GYI DKYIL 'KHOR NI, DKYIL 'KHOR BSGRUB PAR BYA
ZHING RAS RIS LA NI DKYIL 'KHOR MNGON DU DMIGS TE,

BDAG 'JUG BYAS NAS SLOB MA LA DBANG BSKUR BAR BYA'O, ,DE LA
PHYOGS BZHIR SLOB DPON BZHI 'AM BDAG GCIG PU YANG RUNG STE, BDUD
RTZI LNGA DANG BCAS PA'I DRI CHUS KHRUS BYAS NAS, GOS DANG PHYAG
RGYA LNGA LA SOGS PA'I RGYAN GYI CHAS SU ZHUGS LA, DKYIL 'KHOR
GYI LHO

PHYOGS NAS KHA BYANG DU BLTAS TE, STAN MTHON PO LA 'DUG PAR
BYA'O, ,DE NAS YANG SNGA MA LTAR TING NGE 'DZIN RDZOGS PAR BSGOMS
TE, PHYAG GNYIS PA'I TING NGE 'DZIN LA GNAS NAS GO RIMS BZHIN DU
DBANG BDUN DANG, DBANG GSUM PA DANG, BZHI PA'I MTHAR THUG PA

RNAMS DKYIL 'KHOR GYI GTZO BO LAS BLANG BAR BYA'O, ,DE NI BDAG
'JUG PA'O,, ,,DE NAS SLOB MA GZHUG PA NI, YOL BA'I PHYI ROL DU
MAndALA BYED DU BCUG LA PHYAG BYAS TE, ME TOG SNYIM PAR BZUNG NAS
GNAS PA LA, SLOB DPON GYIS NANG NAS BKA' BSDAM MO ZHES BRJOD

PAR BYA'O, ,BDE CHEN BDAG NI SKAL BA BZANG, ,ZHES BYA BA NI SLOB
MA'I LAN NO, ,DE LTAR LAN GSUM BYA'O, ,DGOS PA CI'I PHYIR 'JUG
,PHYAG RGYA CHEN PO'I DNGOS GRUB KYI PHYIR RO ZHES SLOB MA'I LAN
NO, ,DE NAS DUNG CHOS SPYI BOR BZHAG STE, KHYOR BAR CHU LAN GSUM
BLUD LA,

SUMBHA NI BZLAS PA'I KU SHA'I CHUS BSANG BA BYA'O, ,DE NAS DBAB
PA'I CHO GA BYA STE, MTSAL CHEN BDUD RTZI LNGA DANG BCAS, ,DUR
KHROD RAS LA BYUGS NAS NI, ,BSDUS PA'I PHYE MA CHA GCIG DANG,
,BYI LA NAG PO'I BSHAD BA NI, ,DE MNYAM CHA NI GCIG TU BYA, ,DE
MNYAM GU

GUL NAG POR SPYAD, ,DUR KHROD SOL BA BLANGS NAS NI, ,MCHOD YON
SNOD DU BDUG PA SBYAR, ,SKU YI DKYIL 'KHOR RDZOGS PAR NI, ,SLOB
MA'I LUS LA RAB BKOD DE, ,DE LAS BYUNG BA'I 'OD ZER GYIS, ,DPA'
BO MKHA' 'GRO MA YI TSOGS, ,RGYUN MI 'CHAD PAR 'JUG

@99B BAR BSAM, ,SLOB MA'I LAG NAS BZUNG NAS NI, ,SANGS RGYAS KUN
GYI MKHA' 'GRO MA, ,RTZE GCIG SEMS KYIS BZLAS PAR BYA, ,DE LA SKU
BABS NA NI 'PHAR BA LA SOGS PA LUS KYI RDZU 'PHRUL 'BYUNG NGO,
,GSUNG BABS NA NI DBANG POS MI SOD PA'I DON RNAMS SMRA BAR 'GYUR

RO; ,THUGS BABS NA NI MNGON PAR SHES PA LNGA LA SOGS PA'I YON TAN
'BYUNG NGO, ,YE SHES BABS NA NI BSAM GYIS MI KHYAB PA'I TING NGE
'DZIN LA GNAS PAR 'GYUR RO, ,DE NAS DBAB PA BSDUS LA, LAG PA SPYI
BOR BZHAG STE, SNYING PO'I SNGAGS DE NYID LAN BDUN

BZLAS PAS SRUNG BA BYA'O, ,DE NAS GO BSKON PAR BYA'O, ,DE NAS
SUMBHA NI BZLAS PA'I CHUS BSANGS PA'I SNA TSOGS PA'I MDOG GAM KHA
DOG SER PO'I DAR RAS KYIS GDONG G-YOGS BCINGS LA STOD G-YOGS DANG
SMAD G-YOGS KYANG SBYIN NO, ,DE LA GDONG G-YOGS BCING BA'I

SNGAGS NI, AOm DVA DA SHA AAm GA NI RO DHA KA Ri nI H'Um PHAt, DE
NAS BRTUL ZHUGS DBOG PAR BYA STE, 'GRO BA BGROD PA RNAMS KYIS
BRTUL ZHUGS SBYIN BYA DE DAG NI, ,SROG GCOD MI BDEN GZHAN NOR
GZHAN GYI CHUNG MA DE BZHIN CHANG GI BTUNG BA SPANG, ,'KHOR BA
RDO RJE ZHAGS

PAS RANG GI DGE BA 'JOMS BYED SDIG PA LNGA PO 'DI DAG YIN, ,GANG
DAG GANG GI DUS BYUNG SUM CU MI YI BLA MA DE YI MTSAN GYIS RAB TU
SBYIN BYA STE, SNA TSOGS GTZO BO SRID PA'I 'JIGS PA 'JOMS MDZAD
BKA' 'DI KHYOD KYIS KYANG NI BSKYANG BAR BYA, CHO LO KHA NA MA
THO'I ZAS DANG

BRJOD NGAN 'BYUNG PO LHA MIN DBANG PO'I CHOS, ,BA LANG BUD MED
SKYES RNAMS DE BCU MI YI BLA MA LNGA PO LA YANG GNOD MI BYA,
,SNYING GROGS LA 'KHU RJE DPON DE BZHIN SUM CU MI YI BLA MA YID
CHES DGE 'DUN LA'ANG, ,DBANG PO RNAMS KYI CHAGS PA ZHES BYAS MI
YI BDAG PO'I BRTUL

ZHUGS NYI SHU RTZA LNGA YIS, ,DE LTAR BRTUL ZHUGS PHOG NAS, DE
NYID GSUM LAN BDUN BZLAS PA'I ME TOG GCIG LAG PA'I PADMA'I DBUS
SU GTANG BA SHR'I HE RU KA YA BID MA HE BIDY'A R'A DZ'A YA DHI MA
HE SVA H'A, ZHES BYA BAS NANG DU GZHUG PAR BYA'O, ,DE NAS RDO RJE
SLOB DPON GYIS

@100A *, ,LAG PA NAS BKRI ZHING, LAS KYI RDO RJE PHYI BZHIN
'BRANG BAS DKYIL 'KHOR LAN GSUM BSKOR BA BYAS TE, DANG POR RIGS
NGES PAR BYA BA'I PHYIR DKYIL 'KHOR GYI SHAR SGO NAS, SLOB DPON
GYIS BDEN PA BDAR BA SNGON DU SONG BAS ME TOG 'DOR DU GZHUG GO,

DE LA BDEN BA BDAR BA'I TSIG NI, DON DAM SMRA BA'I SENG GE RNAL
'BYOR ZHES BYA BA, ,SRID PA'I NYON MONGS GCOD PA'I DON LA SHIN TU
MKHAS GYUR PA, ,SRID PA'I NYES BRGYAS BSKYOD PA'I NYON MONGS
CHOMS MDZOD LA, ,RNAL 'BYOR DON DAM RGYAL PO'I DE NYID GRUB PAR
MDZAD DU

GSOL, ,DE BZHIN GSHEGS PA KUN GYI GNAS, ,HE RU KA DPAL GRONG
KHYER MCHOG ,SNYING PO'I DKYIL 'KHOR 'DI RU NI, ,BDAG GIS SLOB MA
GZHUG PAR BGYI, ,'DI YI DNGOS GRUB CIR GYUR DANG, ,RIGS GANG LA
NI SKAL LDAN DANG, ,BSOD NAMS CI 'DRA LAS BYUNG BA, ,

DE 'DRA DKYIL 'KHOR 'DI RU SHOG ,AOm SARBA TA TH'A GA TA KU LA BI
SHODHA NI SV'A H'A, ZHES BRJOD LA H'Um ZHES BRJOD PAS, LAG PA'I
BAR NAS SKYIL 'KHOR GYI DBUS SU ME TOG 'DOR DU GZHUG GO, ,DE NAS
AOm DE BEE DURYA AUDGHA tA YA SV'A H'A, ZHES BYA BAS GDONG
G-YOGS BKROL LA,

DKYIL 'KHOR DANG LHA'I DE NYID DANG ME TOG LHUNG BA'I GNAS DANG
RIGS RNAMS BSTAN PAR BYA'O, ,DE NAS DE BZHIN DU BSKOR BAS BYANG
PHYOGS KYI SGOR KHYER TE, BUM PA GZHAN GYI DUNG CHOS LAS RNAM PAR
RGYAL BA'I DUNG CHOS SU ME TOG 'DOR DU GZHUG GO, ,NYUNG ZAD BLUGS
LA

LAG PA G-YON PA'I MTHO BO DANG SRIN LAG GIS SKYE BA'I GNAS LNGA
DAG TU DUNG CHOS KYI CHUS SNGAGS 'DI DAG GIS BSANGS LA, ,DE NAS
KU SHA'I CHUS KHAMS LNGA DAG PAR BYA BA'I PHYIR LAN GSUM DU CHU'I
DBANG BSKUR BAR BYA'O, ,DE LA SNGAGS NI AOm A'A A'I R'i A'U L'i
PANYTZA SKAN DHA

BI SHO DHA NI SV'A H'A, DE NAS SNGAR BZHIN GNAS LNGA DAG TU, AOm
AA AI Ri AU Li PANYDZA TA TH'A GA TA MI BI SHUDDHA SV'A H'A,
ZHES BYA BAS BSANGS LA, RI MOR BRIS PA'AM 'BUR DU BRKOS PA'AM GOS
KYIS KYANG RUNG STE, RGYAL BA RIGS LNGA'I BSAG NYID CAN GYI COD
PAN BSKOR BAR BYA'O, ,

@100B 'DIS NI PHUNG PO LNGA DAG PA YIN LA DE LTAR BYANG PHYOGS
SKU'I SA GZHIR CHU COD PAN GNYIS KYIS LUS DAG PAR BYED PA'I DBANG
YIN NO, ,DE NAS DE BZHIN DU BSKOR BAS LHO'I SGOR KHYER TE, SHES
RAB PHA ROL PHYIN MA DAG PAR BYA BA'I PHYIR SDAR BZHIN SKYE BA'I
GNAS LNGA DAG TU DUNG

CHOS KYI CHUS AOm AA A'A AAm HA H'A HA: HO PHREm DA SHA P'A RA MI
T'A PA RI P'U RA nI SV'A H'A, ZHES BYA BA 'DIS BSANGS LA GSER RAM
DUL LAM DAR LA SOGS PA'I STE DAR DPYANG BCING BAR BYA'O, ,DE NAS
NYI ZLA DAG PAR BYA BA'I PHYIR SDAR BZHIN SKYE BA'I GNAS LNGA DAG
TU, AOm S'U RYA TZANDRA BI

SHO DHA KA SV'A H'A, ZHES BYA BAS BSANGS LA RDO RJE DRIL BU
SNYING GAR LAN GSUM BSNOL BA SNGON DU GRO BAS SPYI BOR GZHAG PAR
BYA'O, ,DE LTAR LHO PHYOGS GSUNG GI SA GZHIR DAG DAG PA'I DBANG
RNAM PAR GNYIS SO, ,DE NAS THUGS RDO RJE DAG PAR BYA BA'I PHYIR
SHAR SGOR KHYER TE YUL DANG

DBANG PO DAG PAR BYA BA'I PHYIR SDAR BZHIN SKYE BA'I GNAS LNGA DAG
TU, AOm AA A'A AE AEE, AAR A'R AO AOO AAL A'AL BI shYI NRI YA BI
SHO DHA NI SV'A H'A, ZHES BYA BAS BSANGS LA SPYI PO DANG MGRIN PA
DANG RNA BA DANG DPUNG BA DANG LAG PA DANG SKA RGAS DANG RKANG PA
DAG TU ME TOG

GI PHRENG BA BCU BCINGS LA, LAG PAR RDO RJE'I SOR GDUB GTAD PA NI
RDO RJE BRTUL ZHUGS KYI DBANG NGO, ,DE NAS NYON MONGS PA CAN GYI
YID DAG PAR BYA BA'I PHYIR SNGAR BZHIN SKYE BA'I GNAS LNGA DAG
TU, AOm HA H'A YA Y'A RA R'A WA W'A LA L'A TZA TUR BRAHMA BI HA
RA BI SHUDDHE SV'A H'A, ZHES BYA

BAS BSANGS LA SNGAR GYI ME TOG LHUNG BA BLANGS LA SPYI BOR GZHAG
STE, ME TOG GAR BABS PA'I RIGS DANG MTHUN PA'I MING GIS DBANG
BSKUR BAR BYA'O, ,DE LTAR BRTUL ZHUGS DANG MING SHAR PHYOGS
THUGS KYIS GZHIR SBYIN NO, ,DE NAS NUB SGO YE SHES SA GZHING [?]
KHYER TE YE

SHES DAG PAR BYA BA'I PHYIR, SNGAR BZHIN SKYE BA'I GNAS LNGA DAG
TU AOm KshA DHARMA TZA KRA PRA BRTA KA SV'A H'A, ZHES BYA BAS
BSANGS LA RDO RJE DRIL BU LAG GTAD TE, RNAM PAR DAG PA'I LAM STON
PA'I PHYIR RJES SU GNANG BA'I DBANG SBYIN PAR BYA'O, ,DE NAS
PHYI'I NGAG DAG PA SNGON DU

@101A *, ,SONG BAS BUM PA DANG GSANG BA DANG SHES RAB YE SHES KYI
DBANG KHYIM PA'I PHYOGS DANG RAB TU BYUNG BA'I PHYOGS LA RIM PA
BZHIN DU'AM TSIG GIS BRDA SPRAD PAR BYA'O, ,DBANG BDUN GYI RJES
LA'AM, SKABS 'DIR YANG RUNG STE RIGS DRUG GI DAM TSIG DANG, RTZA
BA'I

LTUNG BA LA SOGS PA'I DAM TSIG DBOG PAR BYA'O, ,DE LTAR NA RANG
DON GYI DBANG RNAM PA BCU STE 'JIG RTEN PA'I DBANG NGO, ,'JIG
RTEN LAS 'DAS PA NI THA SNYAD PA DANG MTSAN NYID BA'I DBYE BAS
GNYIS TE, THA SNYAD PA NI KHYAB BDAG RNAM BA GSUM GYI DBANG YIN
LA, MTSAN NYID PA NI

BSGOMS PA LAS BYUNG BA'I YE SHES NANG GI BYANG CHUB KYI SHING
DRUNG DU THOB PA GANG YIN PA STE, RGYAS PAR NI BLA MA'I MAN NGAG
LAS SHES PAR BYA'O, ,GANG PHYIR DBANG GI DON LA NI, CHEN PO RNAMS
SBYAR TE ME TOG 'DZIN PA RNAMS LA 'DI SKAD CES BRJOD PAR BYA'O,
,KHA CIG

GSANG SNGAGS GRUB DON DU, ,DKYIL 'KHOR 'DIR NI 'JUG PAR BYED,
,BSOD NAMS 'DOD PA DE LAS GZHAN, ,GZHAN DAG 'JIG RTEN GZHAN DON
GNYER, ,'JIG RTEN PHA ROL DON GNYER BAR, ,DAD PA MANG DU BYED PA
YIS, ,BLO LDAN DKYIL 'KHOR 'JUG BYA YI, ,

TSE 'DI DON DU GNYER MI BYA, ,TSE 'DI DON DU GNYER BA LA, ,'JIG
RTEN PHA ROL DON MI 'BYUNG, ,'JIG RTEN PHA ROL DON GNYER MIS,
,TSE 'DIR YANG NI 'BRAS BU RGYAS, ,ZHES BYA BAS 'JIG RTEN PA'I
DNGOS GRUB KYI PHYIR MIN GYI, 'JIG RTEN LAS 'DAS PA'I DNGOS GRUB
KYI

PHYIR BSAM PA BRTAN PO LA SBYAR BAR BYA'O, ,'KHOR BA'I DGRA LAS
RNAM RGYAL BA, ,DPA' CHEN KHYED BDAG STON PA BAS, ,SLOB DPON
KHYOD NI DGONGS SU GSOL, ,BYANG CHUB CHEN PO'I TSUL BSTAN PA,
,MGON PO CHEN PO BDAG 'TSAL LO, ,DAM TSIG DE NYID BDAG LA

STZOL, ,BYANG CHUB SEMS KYANG BDAG LA STZOL, ,SANGS RGYAS CHOS
DANG DGE 'DUN TE, SKYABS GSUM DAG KYANG BDAG LA STZOL, ,THAR PA
CHEN PO'I GRONG MCHOG TU, ,MGON POS BDAG NI 'JUG TU GSOL, ,ZHES
LAN GSUM BZLAS, ZHES BYA BA NI SLOB MA GZHUG PA'O, ,DE NAS

@101B SLOB DPON BDAG NYID SKAD CIG MAS RANG SNANG GI RIG MA DANG,
GNAS LNGA BYIN GYIS BRLAB PA BYAS NAS, SLOB MA RNAMS ZHAL NAS
GZHUG PA'I SBYOR BAS THIG LE'I RNAM PAR ZHU BA DANG, LHAN CIG
SKYES PA'I MTHAR YUM GYI LHUMS SU SPROS LA, GRANGS JI SNYED PA DE
SNYED KYI H'Um GI RNAM

PAR BSAMS LA DE DAG YONGS SU GYUR PA LAS, PHYAG GNYIS PA'I HE RU
KAR BSAMS TE DE NAS DE DAG RDO RJE'I LAM NAS DRANGS TE THUGS KA
NAS PHYUNG LA MDUN DU RANG LA MNGON PAR PHYOGS PAR SNA TSOGS
PADMA'I GDAN RE RE LA 'KHOD PAR BSAM MO, ,DE NAS DE DAG LA MCHOD
PA LNGAS MCHOD

LA 'DI SKAD CES BRJOD PAR BYA'O, ,BU TSUR THEG PA CHEN PO LA,
,KHYOD NI TSUL CHEN SNOD YIN TE, ,GSANG SNGAGS SPYOD YUL CHO GA
NI, ,KHYOD LA YANG DAG BSTAN PAR BYA, ,SKU GSUNG THUGS KYI RDO
RJE CAN, ,DUS GSUM BYUNG BA'I SANGS RGYAS RNAMS, ,DE DAG GIS
KYANG GSANG

SNGAGS KYI, ,CHO GA BZANG PO 'DI MKHYEN NAS, ,DPA' BOS BYANG CHUB
SHING DRUNG DU, ,THAMS CAD MKHYEN PA MTSAN MED BRNYES, ,GSANG
SNGAGS SBYOR BA MNYAM MED DE, ,SKYOB PA DPAL LDAN HE RU KAS,
,BDUD SDE SHIN TU MI BZAD PA'I, ,DPUNG CHEN DAG KYANG DES BCOM
STE, ,

'JIG RTEN 'JUG PA YONGS MKHYEN NAS, ,'KHOR LO BSKOR NAS MYA NGAN
'DAS, ,DE BAS KUN MKHYEN THOB BYA'I PHYIR, ,BU YIS BLO GROS 'DI
GYIS SHIG ,CES BYA BA NI RJES SU GNANG BA SBYIN PA'O, ,DES NA
SEMS KYANG RMONGS PA'I PHYIR, ,DAM PA'I MAN NGAG LA BRTEN

NAS, ,DBANG GI DE NYID GSAL BAR BYAS, ,DPAL LDAN DANG PO'I SANGS
RGYAS DANG, ,RDO RJE MKHA' 'GRO GUR DANG NI, ,DE BZHIN SGYU
'PHRUL DRA BA DANG, ,BDE MCHOG LA BRTEN LUNG GI RKYEN, ,GRONG
KHYER SUMBHA RI'I RGYAL PO'I SRAS, DPAL 'JIGS BYED LHA'I ZHAL
SNGA NAS BSTAN

PA RGYAL PO SENG GE GDAN GYI RNAM PAR DAG PA'I LAM GYI DBANG
BSKUR BA'I RAB TU BYA BA RDZOGS SO,, ,,RGYA GAR GYI MKHAN PO DE
NYID KYI SPYAN SNGAR BOD KYI LO TZ'A BA SH'AKYA'I DGE SLONG GRAGS
'BYOR SHES RAB KYIS BSGYUR BA'O,, ,,LOG PAR DAD PA'I SKYE BO
RNAMS, ,LAM

@102A *, ,'DIR DBANG BA MA YIN NO, ,DE PHYIR DBANG BSKUR DAM PA
'DI, ,BLA MA RJE YIS BDAG LA GNANG, ,PHYI RABS GDUL BYA SKAL LDAN
MIS, ,BLA MA DAM PA RTAG BSTEN PAS, ,LAM 'DI RIM GYIS BGROD BYAS
TE, ,MI 'GYUR YE SHES MCHOG THOB SHOG , ,