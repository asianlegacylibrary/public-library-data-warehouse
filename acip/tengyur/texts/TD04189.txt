@71B #, ,RGYA
GAR SKAD DU, TZANDRA R'ADZA LE KHA KA, BOD SKAD DU, RGYAL PO ZLA
BA LA SPRINGS PA'I SPRING YIG, 'JIG RTEN MGON PO LA PHYAG 'TSAL
LO, ,SA GSUM DBANG PHYUG LHA DANG MI YI RJE, ,YON TAN RTUL

BOD 'PHAGS PA'I BU STONG MNGA', ,MNYAM MED CHOS KYI 'KHOR LOS
SGYUR MDZAD PA, ,CHOS KYI RGYAL POS RGYAL PO RGYAL GYUR CIG
,GROGS PO'I MING CAN RNAL 'BYOR GYIS, ,ZLA BA'I MTSAN CAN SA BDAG
LA, ,BRTZE BAS RGYANG NAS NYID KYI DRUNG, ,RIGS PA'I GDAMS NGAG
'PHRIN DU

GSOL; ,SA BDAG JI LTAR 'BYOR PA'I DUS, ,DE NYID DUS NA SPYAD
BTANG ZHING, ,YONGS SU BSNGO BAS GTER DU SBA, ,TSE 'DI GCIG LA
GZHAN DPAG MED, ,GANG TSE PHYI NAS SER SNA DANG, ,PHONGS PAS
BSREGS NA CI BGYIR MCHIS, ,SA BDAG JI LTAR GANG DANG MDZA', ,DE
LTAR SNGA

@72A *, ,NAS 'BREL RAB SPANG, ,DES NA GNOD PA MANG PO'I RTZA,
,SKAL LAN MI BGYID GRAGS MI BGYID, ,GANG TSE YUD TZAM RKYEN STOBS
KYIS, ,DBANG BSGYUR DE TSE CI BGYIR MCHIS, ,SA BDAG JI LTAR DGRAR
LTA BA, ,DE LTAR SNGON NAS RTZONG MI BGYI, ,MA LA RKYEN DBANG GIS

BSKUL LAGS, ,SGYU 'DRA GNYIS KA DNGOS MED PHYIR, ,GANG TSE NAGS
LA ME SHOR LTAR, ,'BAR BAR 'GYUR TSE CI BGYIR MCHIS, ,SA BDAG JI
LTAR G-YAR PO'I LUS, ,NAD MED RGUD MED BDER GNAS PA, ,DE NYID TSE
NA SNYING PO BLANG, ,NA 'CHI RGUD PAS 'JIGS MED BGYI, ,GANG TSE

NA RGAS RGUD SOGS NA, ,DRAN YANG DE TSE CI BGYIR MCHIS, ,LONGS
SPYOD CI 'DRA KHYIM GYI SBRANG, ,BSHES PA CI 'DRA TSONG KHANG MI,
,SDANG SDE RMI LAM GNOD PA BZHIN, ,RANG LUS CI 'DRA SPRUL GYI
LPAGS, ,'DU 'DZI CI 'DRA NAD GZHI BZHIN, ,TSE SROG CI 'DRA RI
GZAR CHU, ,GANG TSE GANG LA SEMS

CHAGS PA, ,DE NYID DUS NA DE BTANG BGYI, ,CI PHYIR CHUNG YANG
GANG LA ZHEN, ,DE NYID 'CHING BA MI BZAD PHYIR, ,GANG TSE GANG LA
SEMS SDANG BA, ,DE NYID DUS NA DE BZHAG BGYI, ,CI PHYIR CHUNG
YANG BLO 'KHRUG PA, ,DE NYID PHUNG KHROL MI BZAD PHYIR, ,GSON CIG
'DI LTAR KHYOD KYIS SA, ,RGYA MTSO'I

MTHAR THUG DBANG 'BYOR PA'ANG, ,NAM ZHIG KHYOD NYID RNAM 'GYUR
DUS, ,DE TSE CI 'DRA LEGS PAR GSUNGS, ,RE ZHIG KHYOD SKU RDO RJE
LTAR, ,'GRO BA'I SKYABS DANG RIN CHEN NI, ,BRTAN DU MI RUNG G-YO
BDAG PAS, ,NGES PAR BSKYED DUS DE MCHIS SO, ,DE LTAR PHUN TSOGS
DPAL GYI GSEB, ,KHYOD

NI DGYES ROL SNYAM BGYID NA, ,THAR PA RNAMS KYIS RGYAL SRID
BSDAM, ,RGYAL PO BYING BA LTA BUR GZIGS, ,SDUG BSNGAL RGYA MTSO
GTING MTHA' MED, ,SRID PA'I GLONG DU BYING GYUR KYANG, ,SKYO MED
'JIGS MED DGA' DANG DGOD, ,BDAG CAG SNYING LA CI ZHIG MCHIS,
,PHONGS DANG BTZAL DGA'

BSRUNG DANG BRLAG ,'BRAL DANG PHRAD DANG NA RGAS RGUD, ,RTAG TU
'BAR BA'I MER ZHUGS KYANG, ,BDE RLOM SMYON PA LAGS PA SNYAM,
,GZUGS SGRA DRI RO REG DANG CHOS, ,GZUGS BRNYAN DGRA BRNYAN TSOGS
MTSUNGS PHYIR, ,RTAG TU MI BSAM CHAGS MI BGYI, ,CHAGS NA'ANG DE
NYID RNAM SPYOD

@72B MDZOD; ,THOG MED BAG CHAGS LAS DBANG GIS, ,SEMS NI BUNG BAS
RTZI BZHIN NO, ,RIGS PA DANG NI GDAMS NGAG DANG, ,SKYON DRAN PAS
NI SLAR BZLOG BGYI, ,DON MED DON LOG DON DMAN DON, ,'DI 'DRA'I
DON DU 'DOD NAS DAR, ,SGO GSUM MI BZAD SDUG BSNGAL BGYIS, ,MI
MCHOG KYANG NI

RNAM DPYOD RIGS, ,JI LTAR LUS NGAG DE BZHIN YID, ,RTZE DANG
'KHYAL DANG RNAM G-YENG DANG, ,SROG GCOD PHRA MA GNOD SEMS SAM,
,TSE 'DIR CHAGS PAS DGE BGYID PA, ,DE LTA DE LTAR DON YOD BZANG,
,DON MCHOG BGYIS NA CIS MA LEGS, ,JI LTAR MI RTAG SRIN PO YI,
,KHAR CHUD MA

GYUR DE SRID PAR, ,LHA YI SRID PA RU BZLOG LA, ,BSGRIM PAR MDZOD
CIG MI YI RJE, ,GANG TSE SRIN BU'I MGRIN CHUD GYUR, ,DE TSE KHYOD
KYI DMAG DANG DPUNG, ,MTHU DANG 'BYOR PA BTZUN MO SRAS, ,RTZAL
BSNYEMS CIR YANG MA MCHIS SO, ,KYE MA SNGON NAS DUB PA'I LAS,
,RTAG TU BZOD DKA'I

SDUG BSNGAL GYIS, ,NYER RTZA LA DA DUNG BSNYEMS MED NA, ,RGYAL
SRID RGYAL PO JI LTAR DREGS, ,RGYA MTSOR BYING BAS RNYED PA'I
GRU, ,CHU RGYUN DRAG PO'I RBA DANG NI, ,MNGAR SKYUR LO TOG BYA
SKROD SHING, ,RGYAL PO NA RGAS RGUD DANG 'CHI, ,BZHI PO 'DI DAG
BSAM PAR GYIS, ,JI LTAR PHAN

BTAGS DE LTAR GNOD, ,YOD NA SKYO DANG MED NA GDUNG, ,'GROGS NA
SKYON MTHONG RTZOD GYUR PA, ,SEMS CAN RNAMS KYI MTSAN NYID LAGS,
,GCIG TU DGE BA DKAR PO'I CHOS, ,DES NI 'DI PHYI 'PHRAL YUN DU,
,DON YOD DON YOD DA GOS MI DGOS, ,NA RGAS RGUD DANG 'CHI LA DRIS,
,KYI HUD

'JIG RTEN MIG BCAS LONG, ,MNGON SUM RTAG TU NGES MTHONG YANG, ,DA
DUNG CUNG ZAD MI SEMS PA, ,KHYOD SNYING RDO RJER GYUR TAM CI,
,TSE 'DI BSTOD BDE RNYED GRAGS KYIS, ,GZI BRJID 'OD KYIS SNYING
BRID PA, ,'CHAL RNAMS DE DON GNYER BA YIS, ,SEMS G-YENGS NAS NI
DRAN MA MCHIS, ,

YUN RING SNGON NAS DA LTA SRID, ,NA TSOD GZHON DANG GNYEN DANG
RGAN, ,'DI TZAM GRANGS KYIS SHI GYUR KYANG, ,KHYOD NI RTEN DBANG
GIS GNAS NA, ,JI SRID SKYES NAS DA LTA'I BAR, ,DUS NI THUNG NGAM
RING YANG RUNG, ,YUD TZAM BSDAD KYANG MI SNYAM PAR, ,SKAD CIG
GCIG GI CHAD PAR 'DAS, ,DE BZHIN DA NAS 'CHI

@73A *, ,MTHA' YAS, ,CUNG ZAD 'DUG PA'I LANG MED PAR, ,CHAD KYIS
'DAS PA'I SKAD CIG LA, ,DRAN PA YUD TZAM BYAS TE 'GRO ,BTZUN MO
LTA MO 'DRA NA YANG, ,MI BZAD RUL SUNGS BRGYAL BA NYID, ,SGO DGU
MI GTZANG RGYUN RTAG 'DZAG ,BSHES GZUGS RO

LANGS LAGS SO RJE, ,LHA GCIG JI LTAR KHYOD 'BYOR KYANG, ,GSHEGS
NAS 'JIG RTEN GZHAN BZHUNG TSE, ,MYA NGAN THANG LA DGRA BCOM
LTAR, ,GCIG BU SRAS MED BTZUN MO MIN, ,NA BZA' MA MCHIS BSHES MA
MCHIS, ,RGYAL SRID MA MCHIS KHAB MA MCHIS, ,DPAG MED MTHU

DBUNG MNGA' LAGS KYANG, ,GZIGS SU MA MCHIS GSAN MA MCHIS, ,GCIG
TZAM NYID GCIG PHYI THAG GI ,RJES SU 'BRANG BA'ANG MI MNGA'O,
,MDOR NA NYID KYI MTSAN TZAM YANG, ,DE TSE MED NA GZHAN CI SMOS,
,'JIG RTEN BDE BA SDUG BSNGAL TE, ,THAR PA'I BDE BA BDE BA

NYID; ,DE BAS SDUG BSNGAL MI BZHED NA, ,NGES PAR THAR PA CIS MI
BZHED, ,THAR PA ZHES BYA BCING GROL PHYIR, ,'CHING RGYU LONGS
SPYOD SEMS CAN LUS, ,BSDAM PHYIR CHAGS SDANG ZHE SDANG YIN, ,DE
PHYIR RGYAL POS 'DI NYID GZHOM, ,GANG YANG MI YI GTZO BO GSON,
,'DI NA

GANG DAG 'DREN PA YIN, ,BSHES GNYEN NGAN PAS SEMS BSLAD DAG ,'JIG
RTEN SNGA PHYI MED SMRA BA, ,DE NI SPRUL GDUG NAG PO'I LHA, ,TSIG
TZAM RIGS PA LA BRTEN NAS, ,ZHIB MO RNAM DPYOD MA MDZAD PAR, ,LHA
YI THUGS BRTEN MI RUNG NGO, ,'DI LTAR SNGA PHYI YOD MIN NA, ,

DA LTAR SROG SEMS GSAL 'DI GANG, ,RLAN DROD DUS SAD YAL 'DAB LAS,
,ME TOG 'BRAS BU JI BZHIN NO, ,NAGS DANG SA LAS ME TOG DANG, ,SHA
MO RDOL BA BZHIN CE NA, ,'O NA JI LTA DE LTA BUR, ,SHING SDONG LA
YANG SROG SEMS MIN, ,GANG DE 'DI 'DRA DNGOS PO'I RIGS,,

THA DAD RIGS PA'I MTSAN NYID NI, ,DE BAS 'DI DANG 'DI YI DPE,
,MTSUNGS PAR DPAG PAR MI NUS SO, ,GZIGS SHIG SEMS CAN SROG LUS
DANG, GCIG DANG CIG SHOS RTAG GI NA, ,RE ZHIG GCIG NA LUS DANG
SEMS, ,SHING DANG NAM MKHA' 'DRA BA'I PHYIR, ,DE DAG

@73B PHAN TSUN DE 'DRAR 'GYUR, ,PHA DANG BU YI LUS SEMS BZHIN,
,DE ZAD CIG SHOS ZAD MIN PAS, ,THA DAD PHYOGS KYANG MI RUNG NGO,
,YUN RING GNAS SKABS 'BREL BA YIS, ,RJES SU 'GRO LDOG NGES NA NI,
,SHING DANG YAL GA RI DANG SDONG, ,THAMS CAD DA LTAR THAL BAR
'GYUR, ,

SEMS NI THOGS MED 'GAGS MED BDAG ,MKHA' LTAR ZHI DAG STONG PA'I
PHYIR, ,GANG DU JI LTAR CHAD PAR 'GYUR, ,DUL BA GZHAN YANG MU
STEGS CAN, ,BDAG TU LTA BA GTAN MA MCHIS, ,'DI LA MGON PO MA
BRTAGS PAR, ,NYID KYIS BAB COL MI BGYI'O, ,'CHING BA RNAM

GROL LAS GDAMS PA, ,GZIGS NAS BRTAN POS RNAM DPYOD MDZOD, ,MI
BZAD LTA BA 'DI NYID LAS, ,GCIG NI SREG BYED ME DPUNG STE, ,GNYIS
PA LCAGS SGROG 'CHING BA LAGS, ,MKHAS RNAMS NYE BAR MI BGYID DO,
,DE LTAR LTA BA'I DRI MA LAS, ,LOG NAS DRANG SRONG BSTAN ZHUGS

TE; ,NYAN THOS RANG SANGS RGYAS DANG SRAS, ,THEG GSUM RIM GYIS
BGROD PAR GSOL, ,DPYOD LDAN BDAG GIS KHYOD GSOL CIG ,GUS DANG MI
GUS TZAM NYID KYIS, ,BLANG BAR MI BGYID DOR MI BGYI, ,GSER LA
MGAR BAS BSREG SOGS BZHIN, ,RNAM BRTAGS NGES PAR GYUR

NAS GDOD, ,MI RIGS RGYANG DU 'PHANG DU GSOL, ,DE STE RIGS PAR
GZIGS NA NI, ,NYID KYIS SPYI GTZUG BLANG DU GSOL, ,RGYAL PO ZLA
BA LA SPRINGS PA'I SPRING YIG ,RNAL 'BYOR GYI DBANG PHYUG SHR'I
DZ'A GA TA MI TRA A'A NANDAS MDZAD PA RDZOGS SO,, ,,RNAL 'BYOR
GYI DBANG PHYUG

DE NYID DANG, BOD KYI LO CHUNG GNUBS TSUL KHRIMS SHES RAB KYIS
BSGYUR BA'O,,