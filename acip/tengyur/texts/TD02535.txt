@1B [DD] #, ,RGYA GAR SKAD DU, A'ARYA MANYDZU SHR'I N'A MA
SANG+G'I TI BRiTTI N'A MA, BOD SKAD DU, 'PHAGS PA 'JAM DPAL GYI
MTSAN YANG DAG PAR BRJOD PA ZHES BYA BA'I 'GREL PA, 'JAM DPAL [DD]

GZHON NUR GYUR PA LA PHYAG 'TSAL LO, ,GNYIS MED GNYIS SNANG CHOS
RNAMS KYI, ,DANG PO'I SANGS RGYAS NANG GNAS PA, ,SRID DANG MYA
NGAN 'DAS 'KHOR LO'I, ,DBANG PHYUG YE SHES SKUR BTUD NAS, ,

GANG GIS ZAB MO'I RIM PA 'DI, ,YONGS SU NYAMS PAR MI 'GYUR BAR,
,MTSAN BRJOD LA NI GUS PA YIS, ,BLA MA'I GDAMS PAS RNAM PAR DBYE,
,DE LA BRJOD PAR BYA BA NI GANG, DGOS PA DANG

DGOS PA'I DGOS PA NI GANG, 'BREL PA NI GANG YIN ZHE NA, RTEN DANG
BRTEN PA'I DBYE BA THA DAD PA SKU GSUM GYI BDAG NYID BCOM LDAN
'DAS 'JAM DPAL NI RGYUD KYI BRJOD PAR BYA BA YIN NO, ,BSTAN

PA NI DGOS PA'O, ,'JIG RTEN DANG THUN MONG DANG, MCHOG GI DNGOS
GRUB NI DGOS PA'I DGOS PA'O, ,'BREL PA NI THABS DANG THABS LAS
BYUNG BA'O, ,'DIR BCOM LDAN 'DAS RNAM PAR SNANG MDZAD SH'AKYA

@2A *, ,THUB PA SPRUL PAR BZHED PA RDZOGS LDAN GYI DUS SU GTZANG
MA'I GNAS DANG 'BREL PA'I GZHAN 'PHRUL DBANG BYED KYI GNAS NA
BYANG CHUB SEMS DPA'I TSOGS CHEN PO DANG, RIG PA'I LHA MO RNAMS
DANG, KHRO BO'I RGYAL PO

RNAMS DANG, BRAN PHO DANG, BRAN MO DANG, PHO NYA DANG, PHO NYA MO
DANG, PHYAG BRNYAN DANG, PHYAG BRNYAN MO RNAMS KYIS YONGS SU
BSKOR CING MDUN GYIS BLTAS TE, THOG MA DANG THA MA DANG, BAR DU
DGE BA SGYU 'PHRUL DRA BA STONG PHRAG DRUG

CU BA GSUNGS PA'I RJES LA TING NGE 'DZIN DRA BA'I LE'U GSUNGS PAS
NA, DE NAS ZHES BYA BA LA SOGS PA GSUNGS PA YIN NO, ,DE YANG
SBYOR BA DANG DNGOS GZHI DANG RJES RNAM PA GSUM DU 'GYUR TE, DE
LA SBYOR BA LA BZHI STE,

TSIGS SU BCAD PA BCU DRUG GIS GSOL BA BTAB PA DANG, TSIGS BCAD
DRUG GIS SKABS DBYE BA DANG, TSIGS BCAD GNYIS KYIS RIGS DRUG LA
GZIGS PA DANG, SNGAGS DANG BCAS PA'I TSIGS BCAD GSUM GYIS

'KHOR LO DRUG BSKYED PA'I SGYU 'PHRUL DRA BA MNGON PAR BYANG CHUB
PA BSTAN PA'O, ,'DIR YANG GSOL BA 'DEBS PA NI MI BSKYOD PA'I
SPRUL PA KHAMS GSUM RNAM PAR RGYAL BA DANG SDUD PA PO LCANG LO
CAN GYI PHYAG NA RDO RJES RE ZHIG DANG POR GSOL

@2B BA 'DEBS BA'I DBANG DU BYAS NAS, DE NAS ZHES BYA BA LA SOGS
PA GSUNGS TE, SGYU 'PHRUL DRA BA'I RGYUD DU RIGS DRUG GI 'KHOR LO
SPRUL PA'I RJES THOGS LA'O, ,GANG GIS GSOL BA 'DEBS SHE NA, DPAL
LDAN TE BSOD NAMS DANG YE SHES KYI TSOGS DANG LDAN PA'O, ,RDO RJE
'CHANG ZHES BYA BA NI,

MI BSKYOD PA'I RIGS YIN PA'I PHYIR RO, ,GDUL DKA' BA NI LHA LA
SOGS PA STE, DBANG PHYUG CHEN PO DANG, KHYAB 'JUG DANG, TSANGS PA
DANG, GZHON NU GDONG DRUG DANG, BRGYA BYIN DANG, GZA' RNAMS LA
NYI MA DANG, ZLA BA DANG, SPEN PA DANG, MIG DMAR DANG, RTAG TU
MYOS NAS GLANG SNA

DANG; RDO RJE PHRENG BA DANG, RGYAL BA DANG, RNAM PAR RGYAL BA
DANG, SA LA GNAS PA LAS ME DANG, RLUNG DANG, SA BDAG DANG, GNOD
SBYIN DANG, SA 'OG PA RNAMS LAS, PHAG DANG GSHIN RJE DANG, BGEGS
KYI GTZO BO DANG, CHU RNAMS 'DUL BAR MDZAD PA'O, ,MCHOG NI 'KHOR
RNAMS LAS GTZO BOR

GYUR PAS SO, ,DPA' BO NI RNAL 'BYOR MA'I RGYUD KYI BDAG PO YIN
PAR BSTAN TO, ,'JIG RTEN GSUM LAS RGYAL NI SA 'OG DANG SA STENG
DANG, BAR SNANG GI 'JIG RTEN GSUM LAS RGYAL PA'O, ,RDO RJE NI MI
BSKYOD PA'I RIGS TE, DE RNAMS KYI DBANG PHYUG GO, ,GSANG BA'I
RGYAL NI, DBANG

BSKUR BA'I MTSAN MA 'DZIN PAS NA RIN CHEN 'BYUNG LDAN GYI RANG
BZHIN NO, ,PADMA DKAR PO RGYAS 'DRA'I SPYAN NI, SPYAN GYI PHYAG
RGYA'I SGO NAS SNANG BA MTHA' YAS KYI RANG BZHIN DU BSTAN TO,
,PADMA RGYAS 'DRA'I ZHAL MNGA' BA NI, ZHAL GYI PHYAG RGYA'I SGO
NAS DON YOD GRUB PA'I RANG BZHIN DU BSTAN

TO; ,RANG GI LAG GIS RDO RJE MCHOG NI PHYAG RGYA'I SGO NAS SO,
,YANG NAS YANG DU GSOR BYED PA NI RNAM PAR SNANG MDZAD LA MCHOD
PA'O, ,SU DANG LHAN CIG TU ZHE NA, KHRO GNYER RIM PAR LDAN LA
SOGS PA GTZO BOR GYUR PA GANG YIN BA DE NI RDO RJE GTZUG PHUD
DANG, RDO RJE GTZUG TOR DANG, RDO RJE

MDZOD SPU DANG, RDO RJE RIGS MCHOG DANG, 'DOD PA'I RGYAL PO DANG,
GSHIN RJE GSHED DANG, RDO RJE SKE RAGS DANG, RDO RJE LCAGS KYU
DANG, RDO RJE ZHAGS PA DANG, RDO RJE K'I LI K'I LA DANG, RDO RJE
SNYEMS PA DANG, RDO RJE 'CHING BA DANG, RDO RJE KHU TSUR DANG,
RDO RJE SDE DANG, RDO RJE SPYI GTZUG DANG, RDO RJE RAB TU

@3A *, ,'DUD PA DANG, RDO RJE SRUNG BA DANG, RDO RJE RKANG GDUB
DANG, RDO RJE LCAGS SGROG DANG, RDO RJE RNON PO DANG, RDO RJE
SHUGS TE NYI SHU RTZA GCIG GO, ,RANG RANG GI 'KHOR MTHA' YAS PAS
NA, LAG NA RDO RJE MTHA' YAS PA'O, ,DPA' BO DE RNAMS KYANG GTZO
BO BZHIN DU GDUL DKA' BA'O, ,

GDUL BYA'I BSAM PA'I DBANG GIS 'JIGS SU RUNG BA DANG DPA' BYAD
CAN TE, DPA' BA DANG, MI SDUG PA DANG, 'JIGS SU RUNG BA DANG,
DPA' BYAD CAN GYI NYAMS BZHI NI DON DAM PAR YOD PA MA YIN NO,
,RDO RJE RTZE MO RAB 'PHRO BA NI GSOL BA 'DEBS PA'I RJES SU 'JUG
PAS RDO RJE BYE BA SPROS

NAS SANGS RGYAS LA MCHOD PA BYED DO ZHES BYA BA'I DON TO, ,CI'I
PHYIR GSOL BA 'DEBS SHE NA, SNYING RJE CHE DANG SHES RAB LA SOGS
PA'O, ,THABS KYIS ZHES BYA BA NI ZHI GNAS SO, ,'GRO BA'I DON BYED
PA NI 'JIG RTEN DANG THUN MONG DANG MCHOG GI DNGOS GRUB BO,
,SPYOD LAM JI LTA BU ZHE NA, DGA'

MGU RANGS PA'I BSAM PA CAN DANG NGO, ,'GRO BA'I DON BYED PA DANG
RJES SU 'JUG PA NI SBYOR BA DANG DNGOS GZHI DANG MJUG GI RIM GYIS
SAM, SNYING RJE CHEN PO DANG, SHES RAB DANG THABS KYI RJES SU
'JUG PAS NA DGA' MGU RANGS PA'I BSAM PA CAN NO, ,KHRO BO'I LUS
KYI GZUGS

LDAN PA NI SNGA MA BZHIN NO, ,KHRO BO'I GZUGS DANG LDAN PA'I
'BRAS BU NI SANGS RGYAS PHRIN LAS BYED PA'I MGON TE, SANGS RGYAS
KYI BKA'I RJES SU 'JUG PA'I PHYIR RO, ,LUS BTUD RNAMS DANG LHAN
CIG TU NI PHYAG 'TSAL BA'I YANG GTZO BO'I RJES SU 'BRANGS PA YIN
NO ZHES BYA BA'I DON TO, ,

GANG LA PHYAG 'TSAL ZHE NA, DE BZHIN GSHEGS PA BCOM LDAN 'DAS,
,RDZOGS SANGS RGYAS LA'O, ,CI ZHIG BYAS NAS SHE NA, PHYAG 'TSAL
NAS TE, PHYOGS BZHI NAS BYA ZHES BYA BA'I DON TO, ,THAL MO SBYAR
NAS ZHES BYA BAS GSOL BA 'DEBS PA'I SBYOR BA BSTAN NAS, GSOL BA
GDAB PA

DNGOS NI; KHYAB BDAG BDAG LA SMAN PA DANG, ,ZHES BYA BA LA SOGS
PA SMOS TE, SMAN PA NI MNGON PAR MTHO BA'O, ,BDAG DON NI NGES PAR
LEGS PA'O, ,THUGS BRTZE'I PHYIR NI PHAN PA'I DON LA RAB TU SBYOR
BA'O, ,DKYIL 'KHOR GYI 'KHOR LO'I BDAG NYID PHYI ROL DU DKYIL
'KHOR DRUG SPRUL

@3B PA'I SGYU 'PHRUL DRA BA DE'I MNGON PAR RDZOGS PAR BYANG CHUB
PA NI THOS PA DANG BSAM PA DANG BSGOM PA'I MNGON SUM DU MDZOD CIG
PA'O, ,RANG GI DON 'BA' ZHIG MA YIN PAR BSTAN PA NI, NYON MONGS
PAS NI SEMS DKRUGS SHING, ,ZHES BYA BA STE, KUN 'BYUNG BA'I BDEN
PA'I NANG DU GTOGS

PA ZHES BYA BA'I DON TO, ,MI SHES 'DAM DU BYING BA YI, ,ZHES BYA
BA NI SDUG BSNGAL GYI BDEN PA'O, ,SMAN PA NI 'JIG RTEN DANG THUN
MONG GI DNGOS GRUB PO, ,BLA MED 'BRAS BU NI 'JIG RTEN LAS 'DAS
PA'I DNGOS GRUB PO, ,RDZOGS PA'I SANGS RGYAS BCOM LDAN 'DAS NI
SHIN TU RNAM

PAR DAG PA'I PHYIR RNAM PAR SNANG MDZAD DO, ,STON PA NI MI BSKYOD
PA STE ME LONG LTA BU'I YIN PA'I PHYIR RO, ,'GRO BA'I BLA MA NI
COD PAN GSO BA BAS NA RIN CHEN 'BYUNG LDAN GYI RANG BZHIN YIN
PA'I PHYIR RO, ,DAM TSIG CHEN PO NI RDO RJE 'DZIN PA STE MI 'DA'
BAS SO, ,DE NYID MKHYEN PA NI SNANG

BA MTHA' YAS TE SO SOR RTOG PAS SO, ,DBANG PO BSAM PA MKHYEN
MCHOG NI DON YOD GRUB PA STE BYA BA NAN TAN GRUB PAS SO, ,YUL
GANG LA GSOL BA 'DEBS SHE NA, YE SHES SKU NI ME LONG LTA BU'O,
,GTZUG TOR CHEN PO NI MNYAM PA NYID DO, ,TSIG GI BDAG PO NI SO
SOR KUN DU

RTOG PA'O, ,YE SHES SKU NI BYA BA NAN TAN NO, ,RANG BYUNG BA NI
SHIN TU RNAM PAR DAG PA'O, ,'JAM DPAL YE SHES SEMS DPA' YI, ,MING
NI YANG DAG BRJOD PA'I MCHOG ,CES BYA BAR SBYAR RO, ,GANG 'DIR
'KHOR GYI MING BRJOD PA DE LTA NA YANG STONG PA NYID BSGOM PA LA
SOGS PA RGYUR

GYUR PA NI 'BRAS BU'I GNAS SKABS NA YANG YONGS SU RDZOGS PA RDO
RJE SGEG MO LA SOGS PAS KYANG DE NYID BRJOD PA YIN PAS MI 'THAD
PA NI CUNG ZAD KYANG MED DO, ,DON ZAB PA NI DON ZAB PA'I BDEN PA
LA 'JUG PA'O, ,RGYA CHE BA NI KUN RDZOB TU SKU MDOG DANG PHYAG
MTSAN DANG DBYIBS LA SOGS PA

BSTAN PA'O, ,DE DAG NI BRJOD PAR BYA BA'O, ,DON CHEN PO NI DNGOS
GRUB GSUM STE YE SHES PHUN SUM TSOGS PA'O, ,MTSUNGS PA MED PA NI
YON TAN PHUN SUM TSOGS PA'O, ,RAB ZHI BA NI SPONG BA PHUN SUM
TSOGS PA STE, DE GSUM NI 'BRAS BU'O, ,THOG MA BAR DANG MTHAR DGE
BA NI THOS BA

@4A *, ,DANG BSAM PA DANG BSGOM PA'I DAD PA'I RGYUR GYUR PA'AM,
BSLAB PA RNAM PA GSUM MAM, DBANG BSKUR BA DANG, SGRUB BA DANG,
DNGOS GRUB SGRUB BA DE THABS SO, ,NGAS BSTAN PAS CI ZHIG BYA
SNYAM NA, 'DAS PA'I SANGS RGYAS RNAMS ZHES BYA BA LA SOGS PA
GSUNGS TE, 'DAS

PA'I SANGS RGYAS RNAMS KYIS GSANG BA'I THEG PA GSUNGS PA DGAG PAR
BSHAD PA NI SPRUL PA'I SKU LA DGONGS PA YIN PAS NYES PA MED DO,
,RDO RJE 'CHANG CHEN PO NI STON PA'O, ,GSANG SNGAGS 'CHANG BA NI
SDUD PA PO LA SOGS PA'I 'KHOR DPAG TU MED PA'O, ,BKA' BZHIN DU NI
THEG PA GZHAN

LAS KHYAD PAR DU GYUR PA'I BDE BA'I DON TO, ,SKABS SU PHYAG NA
RDO RJES GSOL BA 'DEBS PA NI, MGON PO RDZOGS SANGS RGYAS KUN GYI,
,ZHES BYA BA SMOS TE, 'JIG RTEN GSUM LAS RNAM PAR RGYAL BA 'BA'
ZHIG GSOL BA 'DEBS PA NI MA YIN TE, PHYAG NA RDO RJE BDAG GIS
KYANG GZUNG BAR BYA STE,

BSDUS NAS RGYUN CHAGS PAR BYA BA'I PHYIR RO, ,DE NYID SMRAS PA NI
SANGS RGYAS KUN GYI GSANG BA 'DZIN PA'O, ,JI LTAR 'DZIN ZHE NA,
SEMS CAN RNAMS LA BSHAD PAR 'TSAL BA'I PHYIR RO, ,BSAM PA'I KHYAD
PAR JI BZHIN ZHES BYA BA NI, 'GA' ZHIG LA PHA ROL TU PHYIN PA'I
THEG PA DANG, GZHAN DAG LA

PHYI DANG NANG DANG GSANG BA'I THEG PA'I BYE BRAG GIS SO, ,DE
LTAR GSOL BA BTAB PAS GNYIS KA'I GSOL BA BTAB PA'I MJUG BSDUS PA
YIN NO, ,GSANG SNGAGS NI 'JIG RTEN GSUM LAS RNAM PAR RGYAL BA'O,
,LAG NA RDO RJE NI LCANG LO CAN GYI'O, ,'DI DANG ZHES BYA BAS
BLTA BAR BYA'O, ,LUS BTUD

NAS NI SPYAN SNGAR 'DUG ,CES PAS NI RJES LAS THOB PA BSTAN TO,
,TSIGS SU BCAD PA DRUG GIS ZHAL GYIS BZHES PA BSTAN PA NI, DE NAS
ZHES BYA BA LA SOGS PA SMOS TE, TSIGS SU BCAD PA PHYED DANG GSUM
GYIS BSHAD PA'I YAN LAG LAS LJAGS BRKYANG BAR MDZAD PA DANG, 'JIG
RTEN

GSUM PO SNANG BAR MDZAD PA DANG, BDUD BZHI'I DGRA RNAMS 'DUL BAR
MDZAD PA DANG, 'DZUM PA'I 'OD ZER GYIS NGAN SONG GSUM SBYONG BAR
MDZAD PA DANG, TSANGS PA'I GSUNG SNYAN PA'I MGUR GSAL BAS 'JIG
RTEN GSUM PO BKANG BA'O, ,LJAGS BRKYANG BAS NI 'JIG RTEN GSUM

@4B PO BKANG BA'I DGOS PA'O, ,CIG CAR 'DOD PA DANG, GZUGS DANG,
GZUGS MED PA'I GDUL BYA RNAMS 'DUL BA LA NYE BAR MKHO BA'I 'JIG
RTEN GSUM PO KUN BKANG BA'I 'JIG RTEN GSUM SNANG BAR BYED PA RJES
SU MTHUN PA RIG PAR BYA'O, ,LA LA NI 'JIG RTEN GSUM

BKANG BAS MI NYE BA'I 'KHOR RNAMS 'GUGS PA YIN NO ZHES ZER RO,
,TSANGS PA'I GSUNG NI YAN LAG DRUG CU DANG LDAN PA'O, ,LAG NA RDO
RJE STOBS PO CHE, ,GSANG DBANG LA NI ZHES BYA BA NI GSOL BA 'DEBS
PA GNYIS DANG RJES SU MTHUN PA'I LAN GSUNGS PA YIN NO, ,'GRO

LA PHAN PA'I DON DU ZHES BYA BA NI 'GRO LA PHAN PA DANG 'GRO BA'I
DON ZHES BYA BA GNYIS SU SBYOR RO, ,BDAG DON BDAG LA THUGS
BRTZE'I PHYIR, ,ZHES BYA BA NI SNGAR RANG GI DON DU BSTAN PA GANG
YIN PA DE GO RIMS TZAM DU RJES SU BSTAN PA YIN TE, RANG GI DON
NYID GZHAN GYI DON YIN PA'I PHYIR

RO; ,'DI NI GZHAN GYI DON GYI MJUG SDUD PA YIN PAS 'GAL BA MED
DO, ,DON CHE BA NI ZAB PA DANG RGYA CHE BA'I DON MDZAD PAR BYA'O,
,DAG PAR BYED PA NI THOG MA DANG DBUS DANG THA MAR DGE BA STE
'GRUB PA'I THABS SO, ,SDIG SEL BA NI DON CHE BA DANG MTSUNGS PA
MED PA DANG RAB TU ZHI

BA STE 'BRAS BU'O, ,LEGS SO DPAL LDAN RDO RJE 'CHANG, ,ZHES BYA
BA NI MI BSKYOD PA'I SPRUL PA KHAMS GSUM RNAM PAR RGYAL BA'O,
,LAG NA RDO RJE KHYOD LEGS SO, ,ZHES BYA BA NI LCANG LO CAN GYI
BDAG PO'O, ,GSANG BA'I BDAG PO ZHES BYA BA NI GSANG BA BYANG
PHYOGS KYI GNOD SBYIN GYI

BDAG PO PHYAG NA RDO RJE'O, ,RDO RJE 'CHANG BA YANG GSANG BA'I
BDAG PO YIN PAS THUN MONG DU BSTAN TO, ,BCOM LDAN DE NI LEGS ZHES
GSOL, ,ZHES BYA BA NI JI LTAR BKA' STZAL PA DE LTAR BSKYANG BAR
BGYI'O ZHES GSOL BA BTAB PA'I RJES LA RAB TU SBYOR BA'O, ,DE NAS
ZHES BYA BA'I

TSIGS SU BCAD PA GNYIS KYIS MING GI RNAM GRANGS BSTAN PA'I DON DU
RIGS DRUG LA GZIGS PA'I BDAG NYID SGYU 'PHRUL DRA BA MNGON PAR
BYANG CHUB PA GSUNGS SO, ,GSANG SNGAGS RIGS CHEN THAMS CAD DANG,
,ZHES BYA BA NI RIGS DRUG GI BDAG NYID CAN ZHES BYA BA'I DON TO,
,GSANG

@5A *, ,SNGAGS RIG SNGAGS 'CHANG BA'I RIGS, ,ZHES BYA BA NI CHOS
KYI DBYINGS KYI BDAG NYID RDO RJE SEMS DPA'I RIGS SO, ,RIGS GSUM
LA NI RNAM PAR GZIGS, ,ZHES BYA BA NI SKU GSUNG THUGS KYI BDAG
NYID RNAM PAR SNANG MDZAD KYI RIGS SO, ,'JIG RTEN 'JIG

RTEN 'DAS PA'I RIGS NI SNANG BA MTHA' YAS KYI RIGS TE 'GRO BA
'DUL BA'I PHYIR RO, ,'JIG RTEN SNANG BYED RIGS CHEN DANG, ,ZHES
BYA BA NI MI BSKYOD PA'I RIGS TE, ME LONG LTA BU'I YE SHES KYIS
'JIG RTEN GZIGS PA'I PHYIR RO, ,PHYAG RGYA CHEN PO'I RIGS MCHOG
DANG, ,ZHES BYA BA

NI DON YOD GRUB PA'I RIGS TE BYA BA NAN TAN GRUB PA'I RANG BZHIN
YIN PA'I PHYIR RO, ,RIGS CHEN GTZUG TOR CHER GZIGS NAS, ,ZHES BYA
BA NI COD PAN GYI DBANG BSKUR BAS RIN CHEN 'BYUNG LDAN NO, ,AA RA
PA TZA NA DANG, SHES RAB YE SHES LUS CAN DANG, RDO RJE RNON PO
DANG,

SDUG BSNGAL GCOD PA DANG, YE SHES SKU DANG GSUNG GI DBANG PHYUG
STE, DRUG DANG GO RIMS BZHIN DU SBYAR RO, ,TSIG GI BDAG PO ZHES
BYA BA LA SOGS PA TSIGS SU BCAD PA GSUM GYIS NI 'KHOR LO DRUG
BSKYED PAR BSKUL BA'I SGYU 'PHRUL DRA BA MNGON PAR BYANG CHUB PA
BSTAN TO, ,

RE ZHIG YI GE'I DON NI, GSANG SNGAGS RGYAL PO DRUG LDAN PAS,
,ZHES BYA BAS 'KHOR LO RTZIBS DRUG GI RTZIBS LNGA LA SNGAGS DGOD
PAR BYA'O, ,DE LTAR THA DAD PA'I RIGS DRUG DANG LDAN PA'O, ,GNYIS
SU MED PAR 'BYUNG BA DANG, ,ZHES BYA BA NI THA DAD PA MED PA'I
RIGS DRUG GI

BDAG NYID DO, ,MI SKYE CHOS CAN 'DI GSUNGS PA NI RTEN CING 'BREL
BAR 'BYUNG BA'I BDAG NYID DBYANGS DANG SBYAR BA'O, ,'DIR NGAG GI
DON NI 'DI YIN TE, BDUN RNAM DAG BYAS NAS YI GE H'Um LAS KHRO BO
BCU SPROS TE, BGEGS LA PHUR BUS BTAB NAS H'Um GI 'OD ZER 'PHROS
PA

NYID LAS RDO RJE RA BA LA SOGS PA PHYI ROL DU BSRUNG BA BYAS LA,
BYAMS PA LA SOGS PA BSGOM PA SNGON DU SONG BA'I STONG PA NYID
RNAM PAR BSGOMS LA, RLUNG DANG ME DANG CHU DANG SA DANG RI RAB
KYI STENG DU YI GE BHR'Um YONGS SU GYUR PA LAS GZHAL YAS KHANG GI
DBUS SU SENG GE DANG GLANG PO

@5B CHE DANG RTA DANG RMA BYA DANG MKHA' LDING RNAMS LA DE BZHIN
GSHEGS PA RNAMS LAS DBUS SU RNAM PAR SNANG MDZAD CHEN PO SKU MDOG
DKAR PO ZHAL BZHI PA MNYAM PAR GZHAG PA'I PHYAG RGYA 'DZIN PA
THUGS KAR DH'I:LAS PADMA, AA LAS ZLA BA'I DBUS SU DH'I:'I SA BON
LAS DANG PO'I SANGS

RGYAS ZHAL DBUS MA NAG PO G-YAS SER PO RGYAB DMAR PO G-YON LJANG
GU STENG MA DKAR PO'O, ,G-YAS PA DANG G-YON PA'I PHYAG BRGYAD NA
RAL GRI DANG PO TI BRGYAD BSNAMS PA'O, ,DE'I THUGS KAR YANG AA LA
SOGS PA'I DBYANGS YIG BCU GNYIS KYIS MTSAN PA'I 'KHOR LO RTZIBS
BCU

GNYIS PA'O, ,PHYI ROL MU KHYUD LA GSAL BYED KYIS BSKOR BA'O,
,DE'I NANG GI MU KHYUD LA AOm SARBA DHARMM'A BH'A BA, ZHES BYA BA
LA SOGS PA'I SNGAGS KYIS BSKOR BA'O, ,DE'I DBUS SU 'KHOR LO GNYIS
PA RTZIBS DRUG PA DE'I PHYI ROL DU DBYANGS YIG BCU GNYIS KYIS
BSKOR BA DE'I NANG GI MU KHYUD

LA AOm SARBA TA TH'A GA TA ZHES BYA BAS BSKOR BA'O, ,DE'I RTZIBS
KYI RIM PA LA AOm BADZRA T'IGshnA YA TE NA MA:ZHES BYA BA LA SOGS
PA'I SNGAGS DRUG BKOD LA DE'I LTE BA LA GNYIS SU MED PA'I 'JAM
PA'I DBYANGS ZHAL DRUG PHYAG DRUG PA DKAR PO'O, ,GNYIS KYIS
AUTPALA BSNAMS SHING GNYIS KYIS PO TI

DANG RAL GRI 'DZIN PA GNYIS MNYAM PAR GZHAG PA'I PHYAG RGYA CAN
NO, ,DE'I DON 'DI SKAD STON PA YIN TE, STHI TO HRi DI DZNY'A NA
M'URTI RA HAm BUDDHO BUDDH'A N'Am TRYA DHVA BARTT'I NAm, THUGS
KAR GNAS PA NI DANG PO'I SANGS RGYAS SO, ,YE SHES SKU'I SANGS
RGYAS BDAG NYID DO, ,YIN NO ZHES BYA BA NI GNYIS SU MED

BA'I 'JAM PA'I DBYANGS SO, ,DUS GSUM GYI SANGS RGYAS RNAMS ZHES
BYA BA NI DE BZHIN GSHEGS PA'I RIGS DRUG GO, ,GNYIS SU MED PA'I
'JAM PA'I DBYANGS JI LTA BA DE BZHIN DU RIGS DRUG GI RJES SU 'GRO
BAS RDO RJE RNON PO LA SOGS PA DRUG GO, ,RNAM PAR SNANG MDZAD
CHEN PO RDO RJE SEMS

DPA' LA SOGS PA'O, ,DE LA RDO RJE SEMS DPA' NI ZHAL GCIG PHYAG
GNYIS SKU MDOG DKAR PO RDO RJE DANG DRIL BU BSNAMS PA'O, ,RNAM
PAR SNANG MDZAD NI ZHAL GCIG PHYAG GNYIS PA SKU MDOG SER PO 'KHOR
LO DANG DRIL BU 'DZIN PA'O, ,PADMA GAR GYI DBANG NI SKU MDOG DMAR
PO ZHAL

@6A *, ,GCIG PHYAG GNYIS PA PADMA DANG DRIL BU BSNAMS PA'O, ,RDO
RJE H'Um MDZAD NI SKU MDOG NAG PO ZHAL GCIG PHYAG GNYIS PA'AM,
ZHAL BZHI PHYAG BRGYAD PA KHAMS GSUM RNAM PAR RGYAL BA'I PHYAG
RGYAS RDO RJE DRIL BU 'DZIN PA'AM PHYIS 'BYUNG BA'I PHYAG MTSAN
BRGYAD PO,

RDO RJE NYI MA NI SKU MDOG SER PO RIN PO CHE DANG DRIL BU BSNAMS
PA'O, ,RTA MCHOG SKU MDOG LJANG GU SNA TSOGS RDO RJE DANG DRIL BU
BSNAMS PA'O, ,DE DRUG KA'I THUGS KAR DANG PO'I SANGS RGYAS DRUG
GO, ,RDO RJE SEMS DPA' DANG PO'I SANGS RGYAS KYI THUGS KAR SNGA
MA BZHIN DU 'KHOR LO RTZIBS

BCU GNYIS PA DANG, DE'I STENG DU 'KHOR LO RTZIBS BRGYAD PA LA AA
RA PA TZA N'A YA TE NA MA:SA MTSAN PA DE'I DBUS SU ZLA BA'I DKYIL
'KHOR GYI STENG DU AA RA PA TZA NA SKU MDOG DKAR PO PO TI DANG
RAL GRI BSNAMS PA'O, ,RNAM PAR SNANG MDZAD DANG PO'I SANGS RGYAS
KYI THUGS KAR GZHI'I 'KHOR LO'I

STENG DU RTEN GYI 'KHOR LO RTZIBS BCU PA PRADZNY'A DZNY'A NA
M'URTA YE YA TE NA MA:SA MTSAN PA'O, ,DE'I DBUS SU ZLA BA'I GDAN
LA SHES RAB YE SHES SPYI GTZUG RAL GRI DANG 'KHOR LO BSNAMS PA'O,
,PADMA GAR GYI DBANG PHYUG GI DANG PO'I SANGS RGYAS KYI THUGS KAR
GZHI'I 'KHOR LO LA RTEN GYI 'KHOR LO

RTZIBS BRGYAD PA LA BADZRA T'IKshnA NA YA TE NA MA:SA MTSAN PA'O,
,DE'I DBUS SU ZLA BA'I GDAN LA RDO RJE RNON PO PADMA DANG RAL GRI
BSNAMS PA'O, ,RDO RJE H'Um MDZAD KYI DANG PO'I SANGS RGYAS KYI
THUGS KAR GZHI'I 'KHOR LO DANG RTEN GYI 'KHOR LO RTZIBS BRGYAD PA
LA DU:KHA TZTSE DA YA TE NA MA:SA MTSAN PA'O, ,DE'I

DBUS SU ZLA BA'I GDAN LA SDUG BSNGAL GCOD PA'I RAL GRI DANG RDO
RJE BSNAMS PA'O, ,RDO RJE NYI MA'I DANG PO'I SANGS RGYAS KYI
THUGS KAR GZHI'I 'KHOR LO LA RTEN GYI 'KHOR LO RTZIBS BRGYAD PA
LA W'A G'I SHVA R'A YA TE NA MA:SA MTSAN PA'O, ,DE'I DBUS SU ZLA
BA'I GDAN LA GSUNG GI DBANG PHYUG RAL GRI

DANG RIN PO CHE BSNAMS PA'O, ,RTA MCHOG GI DANG PO'I SANGS RGYAS
KYI THUGS KAR GZHI'I DKYIL 'KHOR LA RTEN GYI 'KHOR LO RTZIBS
BRGYAD PA LA AOm DZNY'A NA K'A Y'A YA TE NA MA:SA MTSAN PA'O,
,DE'I LTE BA LA ZLA BA'I GDAN LA YE SHES SKU CAN RAL GRI DANG SNA
TSOGS RDO RJE BSNAMS PA'O, ,RNAM PAR SNANG

@6B MDZAD CHEN PO LONGS SPYOD RDZOGS PA'I SKU DANG, SPRUL PA'I
SKU RIGS DRUG LA RANG DANG MTHUN PA'I YE SHES SEMS DPA' MDUN NA
BZHUGS PA DANG, YI GE GSUM GYI SKU GSUNG THUGS BYIN GYIS BRLABS
PA DANG, DBANG BSKUR BA BYAS LA BSGOM PA DANG BZLAS PA DANG MCHOD
PAR BYA'O, ,GZHI

DANG RTEN GYI 'KHOR LO RNAMS LA DBYANGS DANG GSAL BYED KYI SNGAGS
GNYIS KYIS MU KHYUD BZHI LA BSKOR BAR BYA'O, ,'KHOR RNAMS NI RANG
RANG GI DKYIL 'KHOR DU BSKOR BAR 'CHAD PAR 'GYUR RO, ,DE LTAR
SBYOR BA RDZOGS NAS DNGOS GZHI BSTAN PAR BYA STE, DE YANG RNAM PA
DRUG STE, THEG PA CHEN

PO'I TSUL GYI MCHOG ,CES BYA BA'I BAR GYIS RDO RJE DBYINGS KYI
DKYIL 'KHOR BSTAN TO, ,SNA TSOGS GZUGS CAN SKYED PA PO, ,MCHOD
CING RJOD 'OS DRANG SRONG CHE, ,ZHES PA'I BAR GYIS RNAM PAR SNANG
MDZAD KYI DKYIL 'KHOR BSTAN TO, ,NAM MKHA'I MTHA' KLAS SGRA
SGROGS PA, ,SGRA DANG LDAN

PA RNAMS KYI MCHOG GI BAR GYIS RDO RJE H'Um MDZAD KYI DKYIL 'KHOR
BSTAN TO, ,DPAL LDAN 'BYOR PA KUN BYED PA, ,SANGS RGYAS KUN GYI
MNGON SUM PA, ,YE SHES ME LCE 'OD RAB GSAL GYI BAR GYIS PADMA GAR
GYI DBANG PHYUG GI DKYIL 'KHOR BSTAN TO, ,GZUGS RNAMS SNA TSOGS
KUN

DU STON, ,NOR BU CHEN PO RIN CHEN TOG GI BAR GYIS NI RDO RJE NYI
MA'I DKYIL 'KHOR BSTAN TO, ,DPAL LDAN 'BYOR PA KUN BYED PA, ,'JAM
DPAL DPAL DANG LDAN PA'I MCHOG GI BAR GYIS NI RTA MCHOG GI DKYIL
'KHOR BSTAN TO, ,DE LA RE ZHIG DKYIL 'KHOR GYI BDAG PO DANG BCAS
PA BSKYED

PA'I SA BON GYI DBANG DU MDZAD NAS, 'DI LTAR SANGS RGYAS BCOM
LDAN 'DAS, ,ZHES BYA BA GSUNGS SO, ,JI LTA BAR RANG RANG GI SA
BON RNAMS AA NYID KYI RJES SU 'BRANGS PAS AA LAS BYUNG BA DANG,
AA NI YIG 'BRU KUN GYI MCHOG ,CES GSUNGS SO, ,DON CHEN YI GE DAM
PA YIN, ,

ZHES BYA BA NI DON CHE BA DANG YI GE DAM PA YIN PAS KUN RDZOB TU
DON DAM PA'I BDEN PA BRJOD DU MED PA'I PHYIR RO, ,KHONG NAS
'BYUNG BA NI KHYAB PA'I PHYIR RO, ,SKYE BA MED PA NI STONG PA
NYID DU BRJOD PA'O, ,DE RNAM PAR DAG PA'I RDO RJE SEMS MA PHYAG
GNYIS KYIS RDO RJE DRIL BU BSNAMS PA SKU

@7A *, ,MDOG SNGON MO'O, ,TSIG TU BRJOD PA SPANGS PA STE NI MTSAN
MA MED PA'I RNAM PAR DAG PA RDO RJE RIN CHEN MA SKU MDOG SER MO
RIN PO CHE DANG DRIL BU BSNAMS PA'O, ,BRJOD PA KUN GYI RGYU YI
MCHOG STE SMON PA MED PA NYID KYIS SO SOR KUN DU RTOG PA'I MCHOG
RDO RJE CHOS MA

SKU MDOG DMAR MO PADMA DANG DRIL BU BSNAMS PA'O, ,BYA BA NAN TAN
GRUB PA'I, TSIG KUN RAB TU GSAL BAR BYED, ,'OD GSAL BA'I RANG
BZHIN RNAM PAR DAG PA RDO RJE LAS MA LJANG GU SNA TSOGS RDO RJE
DANG DRIL BU BSNAMS PA STE RIG PA'I LHA MO RNAMS SO, ,MCHOD PA
CHE ZHES BYA BA NI MCHOD PA CHEN

POS DBUGS 'BYIN PA STE, 'JIG RTEN GYI 'DOD CHAGS KYI GNYEN PO YIN
PA'I PHYIR 'DOD CHAGS CHEN PO'O, ,DES NA SEMS CAN DBUGS 'BYIN
PA'I RGYU YIN PA'I PHYIR, SEMS CAN THAMS CAD DGA' BAR BYED PA STE
'DOD CHAGS RNAM PAR DAG PA NI 'OD DPAG TU MED PA'O, ,

'JIG RTEN PA'I ZHE SDANG GI GNYEN PO YIN PA'I PHYIR ZHE SDANG
CHEN PO'O, ,DE NYID NI, NYON MONGS KUN GYI DGRA CHE BA, ,ZHES BYA
BA GSUNGS TE, ZHE SDANG RNAM PAR DAG PA MI BSKYOD PA'O, ,'JIG
RTEN GYI GTI MUG GI GNYEN PO YIN PA'I PHYIR GTI MUG CHEN PO'O,
,DE NYID NI, GTI MUG BLO

STE GTI MUG SEL, ,ZHES BYA BA STE, GTI MUG RNAM PAR DAG PA NI
RNAM PAR SNANG MDZAD DO, ,'JIG RTEN PA'I PHRAG DOG GI GNYEN PO
YIN PA'I PHYIR KHRO BA CHE BA'O, ,DE NYID, KHRO BA CHEN PO SGRA
CHE BA STE PHRAG DOG RNAM PAR DAG PA DON YOD GRUB PA'O, ,'JIG
RTEN PA'I CHAGS PA'I GNYEN PO YIN

PA'I PHYIR CHAGS PA CHE BA'O, ,DE BAS NA, CHAGS PA THAMS CAD SEL
BAR BYED, ,CES BYA BA SER SNA RNAM PAR DAG PA RIN CHEN 'BYUNG
LDAN NO, ,DE BZHIN GSHEGS PA RNAMS KYI GO RIMS 'DIS RDO RJE RNON
PO LA SOGS PA'I GO RIMS KYANG RIG PAR BYA'O, ,RNAM PAR SNANG
MDZAD KYI RDO RJE

SEMS DPA' LA SOGS PA'I 'KHOR BSHAD NAS, MI BSKYOD PA'I 'KHOR
GSUNGS PA NI 'DOD PA CHEN PO ZHES BYA BA LA SOGS PA SMOS TE, SDOM
PA'I TSUL KHRIMS KYI BYANG CHUB SEMS BZUNG BA YIN PA'I PHYIR,
'DOD PA CHEN PO BDE BA CHE NI RDO RJE SEMS DPA' SKU MDOG DKAR PO
RDO RJE DANG DRIL

@7B BU BSNAMS PA, BSDU BA'I DNGOS POS SEMS CAN THAMS CAD YONGS SU
SMIN PAR BYED PA'I PHYIR BDE BA CHEN PO STE, RDO RJE RGYAL PO SKU
MDOG SER PO RDO RJE DANG LCAGS KYU BSNAMS PA'O, ,TSAD MED PAS
SEMS CAN RNAMS SMIN CING GROL BAR BYED PA'I SEMS YIN PA'I PHYIR
DGA' BA CHEN PO STE RDO RJE

CHAGS PA SKU MDOG DMAR PO MDA' DANG GZHU BSNAMS BA'O, ,PHA ROL TU
PHYIN PA YONGS SU RDZOGS PA'I DGE BA'I CHOS SDUD PA'I SEMS YIN
PA'I PHYIR MGU BA CHE STE RDO RJE LEGS PA SKU MDOG SNGON PO KHU
TSUR GYI LEGS PAR SBYOR BA MDZAD PA'O, ,RIN CHEN 'BYUNG LDAN GYI
'KHOR GSUNGS PA GZUGS

CHE ZHES BYA BA LA SOGS PA STE, ZANG ZING GI SBYIN PA YONGS SU
RDZOGS PA'I 'BRAS BU PHUN SUM TSOGS PA YIN PA'I PHYIR RO, ,GZUGS
CHE LUS KYANG CHE BA STE, ,ZHES BYA BA LA ZANG ZING GI SBYIN PA
RNAM PAR DAG PA RDO RJE RIN CHEN SKU MDOG SER PO RIN PO CHE DANG
DRIL BU BSNAMS PA'O, ,

MI 'JIGS PA BYIN PA'I 'BRAS BU KHA DOG PHUN SUM TSOGS PA YIN PA'I
PHYIR, KHA DOG CHE ZHING LUS BONG CHE BA STE MI 'JIGS PA'I RNAM
PAR DAG PA RDO RJE NYI MA NYI MA'I MDOG ,G-YAS PA NYI MA BSNAMS
SHING G-YON PA GDAN LA BRTEN PA'O, ,BYAMS PA'I SBYIN PAS THAMS
CAD DU

SNYAN PAR GRAGS PA'I PHYIR RO, ,MING YANG CHE ZHING RGYA CHE BA
STE RDO RJE RGYAL MTSAN SKU MDOG SNGON DMAR G-YAS PA RGYAL MTSAN
BSNAMS SHING G-YON PA GDAN LA BRTEN PA'O, ,CHOS KYI SBYIN PAS
'KHOR GYI DKYIL 'KHOR YANGS BAR 'GYUR BA'I PHYIR, DKYIL 'KHOR
CHEN PO YANGS PA YIN, ,

ZHES BYA BA STE, RDO RJE BZHAD PA DKAR PO G-YAS PA'I PHYAG GIS
SO'I PHRENG BA BSNAMS SHING G-YON PA SNGA MA BZHIN NO, ,SNANG BA
MTHA' YAS KYI 'KHOR GSUNGS PA NI SHES RAB MTSON CHEN ZHES BYA
STE, LHAG MTHONG GI SHES RAB MTSON CHEN PO 'CHANG BA'I TING NGE
'DZIN GYI SHES RAB PO, ,

RDO RJE CHOS SKU MDOG DMAR PO PHYAG GNYIS KYIS PADMA BSNAMS PA'O,
,NYON MONGS GCOD PA'I SHES RAB NI, ,NYON MONGS LCAGS KYU CHE BA'I
MCHOG NI RDO RJE RNON PO SKU MDOG SNGON PO PO TI DANG RAL GRI
'CHANG BA'O, ,RDZU 'PHRUL GYI SHES RAB NI, GRAGS CHEN SNYAN GRAGS
CHEN PO STE, ,

@8A *, ,RDO RJE 'KHOR LO SKU MDOG SER PO G-YAS PAS 'KHOR LO
BSNAMS SHING G-YON PA GDAN LA BRTEN PA'O, ,CHOS DANG SO SO YANG
DAG PAR RIG PA NI SNANG BA CHEN PO'O, ,NGES PA'I TSIG DANG SPOBS
PA SO SO YANG DAG PAR RIG PA NI GSAL BA STE, RDO RJE GSUNG BA
ZANGS

MA'I MDOG CAN PHYAG G-YAS PA RDO RJE BSNAMS SHING G-YON PA GDAN
LA BRTEN PA'O, ,DON YOD GRUB PA'I 'KHOR GSUNGS PA NI MKHAS PA
ZHES BYA BA LA SOGS PA GSUNGS TE, SBYOR BA'I BRTZON 'GRUS KYI
SGYU 'PHRUL 'CHANG BA'I RDO RJE LAS SKU MDOG LJANG GU SNA TSOGS
RDO RJE DANG DRIL BU

BSNAMS PA'O, ,SGRUB PA'I BRTZON 'GRUS KYI SGYU 'PHRUL CHEN PO'I
DON GRUB PA NI 'DIR SRUNG BA STE, RDO RJE SRUNG BA SKU MDOG SER
PO PHYAG NA GO CHA BSNAMS PA'O, ,SGYU 'PHRUL CHEN PO LA SO SOR
RTOG PA'I BRTZON 'GRUS KYI DGA' BAS DGA' BA RDO RJE GNOD SBYIN
SKU MDOG NAG PO PHYAG GNYIS NA MCHE

PA BSNAMS PA'O, ,SGYU 'PHRUL CHEN PO LA RANG DBANG THOB PA'I MIG
'PHRUL CAN ZHES BYA BA SGRUB PA NAN TAN DU BYED PA BRTZON 'GRUS
KYIS SKYU RU RA LAG MTHIL DU BZHAG PA LTA BU'I RDO RJE KHU TSUR
SER PO PHYAG GNYIS KYIS RDO RJE BSDAMS PAS RDO RJE BSNAMS PA'O,
,MTSAMS KYI LHA MO BSTAN PA NI,

SBYIN BDAG CHEN PO GTZO BO STE, ,ZHES BYA BA LA SOGS PA GSUNGS
TE, SBYIN PA'I PHA ROL TU PHYIN PA'I RANG BZHIN RDO RJE SGEG MO
SKU MDOG DKAR MO PHYAG GNYIS KYIS RDO RJE BSGYINGS TE BSNAMS
PA'O, ,TSUL KHRIMS CHEN PO 'CHANG BA'I MCHOG NI TSUL KHRIMS KYI
RANG BZHIN PHRENG BA MA SER MO

PHYAG GNYIS KYIS RIN PO CHE'I PHRENG BA BSNAMS PA'O, ,BZOD CHEN
'CHANG BA BRTAN PA PO NI BZOD PA'I RANG BZHIN RDO RJE GLU MA DMAR
MO PHYAG GNYIS PI WANG BRDUNG BA'O, ,BRTZON 'GRUS CHEN PO BRTUL
BA YIN NI BRTZON 'GRUS RNAM PAR DAG PA'I RANG BZHIN RDO RJE GAR
MA LJANG GU PHYAG GNYIS KYIS

RDO RJE BSNAMS TE GAR BYED PA'O, ,NANG GI PHYOGS KYI MTSAMS LA
GNAS PA'O, ,YANG PHYI'I MTSAMS LA GNAS PA NI, BSAM GTAN CHEN PO
TING 'DZIN GNAS, ,ZHES BYA BA LA SOGS PA GSUNGS TE, BSAM GTAN
CHEN PO NI ZHI GNAS SO, ,TING 'DZIN GNAS PA NI ZUNG DU 'JUG PA'O,
,BSAM

@8B GTAN GYI PHA ROL TU PHYIN PA'I RANG BZHIN RDO RJE BDUG PA MA
SKU MDOG DKAR MO PHYAG GNYIS KYIS SPOS KHANG BSNAMS PA'O, ,SHES
RAB CHEN PO LUS 'CHANG BA NI SHES RAB KYI PHA ROL TU PHYIN PA'I
RANG BZHIN ME TOG GI SNOD BSNAMS PA'O, ,STOBS PO CHE LA THABS CHE
BA NI STOBS DANG THABS

KYI PHA ROL TU PHYIN PA'I RANG BZHIN RDO RJE MAR ME MA DMAR MO
PHYAG GNYIS NA MAR ME'I MCHOD SDONG BSNAMS PA'O, ,SMON LAM YE
SHES RGYA MTSO STE NI SMON LAM DANG YE SHES KYI PHA ROL TU PHYIN
PA'I RANG BZHIN DRI CHAB MA LJANG GU DRI'I DUNG CHOS BSNAMS NAS
'THOR BA'O, ,BSKAL PA

BZANG PO'I GSUNGS PA NI, BYAMS CHEN RANG BZHIN ZHES BYA BA LA
SOGS PA GSUNGS TE, JI LTA BA'I MING BZHIN DU DON DANG LDAN PAS NA
BYAMS PA'O, ,BLO'I MCHOG GI SNYING RJE CHEN PO DANG LDAN PAS 'JAM
DPAL LO, ,SHES RAB CHEN PO'I BLO SNYING RJE CHEN PO DANG LDAN PAS
SPOS

KYI GLANG PO'O, ,YE SHES PHUN SUM TSOGS PA'I THABS CHEN PO DANG
MKHAS PA'I BYED PA CHEN PO DANG LDAN PAS YE SHES TOG GO, ,MI
BSKYOD PA'I 'KHOR TE THAMS CAD KYANG MDOG DKAR PO RDO RJE DANG
DRIL BU BSNAMS PA SHAR PHYOGS NA BZHUGS SO, ,RDZU 'PHRUL CHEN PO
STOBS CHEN LDAN, ,

ZHES BYA BA NI RDZU 'PHRUL GYI STOBS KYIS SEMS CAN THAMS CAD
SKYOB PAS NA BZANG SKYONG NGO, ,RGYA MTSO CHEN PO BZHIN DU SHUGS
KYIS BLO CHE ZHING MGYOGS PA CHE BAS BLO GROS RGYA MTSO'O, ,RDZU
'PHRUL CHEN PO'I MTHU NI YE SHES PHUN SUM TSOGS BA CHER GRAGS PA
MI ZAD PAS NA BLO GROS MI

ZAD PA'O, ,STOBS CHEN PHA ROL GNON PA NI SPOBS PA'I STOBS KYIS
PHA ROL POS GZHIG PAR MI NUS PAS NA SPOBS PA BRTZEGS PA'O, ,THAMS
CAD KYANG SER PO RIN PO CHE DANG DRIL BU BSNAMS PA'O, ,THAMS CAD
KYANG LHO'I PHYOGS SU BZHUGS PA'O, ,RIN CHEN 'BYUNG LDAN GYI

'KHOR RO, ,RANG GI STOBS KYIS SRID PA'I RI BO CHEN PO 'JOMS PAR
MDZAD PAS MTHU CHEN PO THOB PA'O, ,SRID PA'I GZEB MKHREGS SHING
NGAN SONG DU 'GRO BA 'DZIN CING 'DREN PAS NA, SRID PA'I RI BO
CHEN PO 'JOMS, ,ZHES BYA'O, ,LA LAS, MKHREGS SHING RDO RJE CHEN
PO

@9A *, ,'CHANG; ,ZHES BYA BA NI GZHIG PAR DKA' ZHING MKHREGS PA'I
NGAN SONG 'DREN PAS NA NGAN SONG KUN 'DREN NO, ,'KHOR BA'I NYES
PAS MA GOS PA'I PHYIR DRAG PO CHEN PO STE MI SHES PA'I MUN PA'I
GNYEN PO YIN PA'I PHYIR, DRAG SHUL CHE BA LA MYA NGAN DANG MUN PA
NGES PAR

'JOMS PA ZHES BYA'O, ,'JIGS PA THAMS CAD KYI MTHU'I 'OD ZER GYIS
'JIGS PA SEL BAS NA, 'JIGS CHEN 'JIGS PAR BYED PA STE DRA BA CAN
GYI 'OD DO, ,THAMS CAD KYANG DMAR PO PADMA DANG DRIL BU BSNAMS PA
NUB PHYOGS SU BZHUGS PA SNANG BA MTHA' YAS KYI 'KHOR RO, ,

RIG PA RNAM PA GSUM GYIS TSIM PAS SEMS CAN SKAR MA LTA BU'I MGON
BYED PAS NA MGON PO RIGS MCHOG CHEN PO STE ZLA 'OD GZHON NU'O,
,BLA MA GSANG SNGAGS CHE BA'I MCHOG ,CES BYA BA NI GSUNG GI BDAG
PO 'OD DPAG TU MED PA'O, ,THEG PA CHEN PO SPROS PA MED PA NAM
MKHA'I

TSUL LA GNAS SHING SKYES PAS NAM MKHA'I SNYING PO'O, ,THEG PA
CHEN PO'I TSUL GYIS SGRIB PA THAMS CAD 'GEGS PA'I MCHOG YIN PAS
NA SGRIB PA RNAM PAR SEL BA'O, ,THAMS CAD KYANG SKU MDOG LJANG GU
SNA TSOGS RDO RJE DANG DRIL BU BSNAMS PA BYANG PHYOGS SU BZHUGS
PA DON YOD GRUB

PA'I 'KHOR RO, ,SGO BA NI PHYIS 'CHAD PAR 'GYUR RO, ,DE LTAR SHLO
KA BCU BZHI PA NI AA RA PA TZA NA'I BDAG NYID RDO RJE SEMS DPA'I
'KHOR LOS SGYUR BA'I RDO RJE DBYINGS KYI DKYIL 'KHOR RO,, ,,RNAM
PAR SNANG MDZAD KYI DKYIL 'KHOR GYI DBANG DU BYAS NA, SANGS RGYAS
RNAM PAR SNANG

MDZAD CHE, ,ZHES BYA BA SMOS TE, RNAM PAR SNANG MDZAD NYID DO,
,THUB PA CHEN PO NI RNAM PAR RTOG PA'I G-YENG BA MED PAS STONG PA
NYID KYI TING NGE 'DZIN RDO RJE SEMS MA'O, ,LUS NGAG YID GSUM GYI
THUG PA CHEN PO DANG LDAN PAS MTSAN MA MED PA'I TING NGE 'DZIN
RDO RJE RIN CHEN MA'O, ,GSANG

SNGAGS TSUL CHEN LAS BYUNG BA NI SO SOR RTOG PA'I SMON PA MED
PA'I TING NGE 'DZIN LAS BYUNG BA RDO RJE CHOS MA'O, ,BYA BA NAN
TAN GRUB PAS 'OD GSAL BAR BYED PAS NA, GSANG SNGAGS TSUL CAN BDAG
NYID CAN TE RDO RJE LAS MA'O, ,PHA ROL PHYIN BCU THOB PA STE,
,ZHES BYA BA BCU RNAM PAR DAG PA'I LHA

@9B MO RANG DANG 'DRA BA'I SKU MDOG DANG PHYAG MTSAN GYI DBYIBS
DANG LDAN PAS BSKOR BA'I RDO RJE SEMS DPA' STE, BYANG CHUB SEMS
BZANG PO PHA ROL TU PHYIN PA BCUS YONGS SU BSKOR BA'I PHYIR RO,
,PHA ROL PHYIN PA BCU LA GNAS, ,ZHES BYA BA NI PHA ROL TU PHYIN
PA BCU'I LAM RNAM PAR DAG PA RANG

DANG 'DRA BA'I LHA MO BCUS YONGS SU BSKOR BA'I RDO RJE RGYAL PO
STE, BSDU BA'I DNGOS PO'I SEMS KYIS SEMS CAN YONGS SU SMIN PAR
BYED PA'I PHYIR PHA ROL TU PHYIN PA NYID BSDU BA'I DNGOS PO YIN
PA'I PHYIR RO, ,PHA ROL PHYIN BCU DAG PA STE, ,ZHES BYA BA NI
SNGA MA BZHIN DU LHA MO BCUS YONGS

SU BSKOR BA'I RDO RJE CHAGS PA'O, ,TSAD MED PA RNAMS PHA ROL TU
PHYIN PA RNAM PAR DAG PAS DMIGS NAS SEMS CAN LA DMIGS PA'I PHYIR
DANG SEMS CAN DPAG TU MED PA RNAMS SMIN CING GROL BA'I SEMS YIN
PA'I PHYIR RO, ,PHA ROL PHYIN PA BCU YI TSUL, ,ZHES BYA BA NI
SNGA MA BZHIN

DU LHA MO BCUS YONGS SU BSKOR BA'I RDO RJE LEGS PA'O, ,DGE BA'I
CHOS SDUD PA'I BYANG CHUB TU SEMS BSKYED PA'I BDAG NYID CAN YIN
PA'I PHYIR DANG, DGE BA'I CHOS SDUD PA NI PHA ROL TU PHYIN PA
BCU'I YUL CAN YIN PA'I PHYIR RO, ,MGON PO SA BCU'I DBANG PHYUG
STE, ,ZHES BYA BA NI LHA

MO BCUS YONGS SU BSKOR BA'I RDO RJE RIN CHEN STE SA BCU'I LAM GYI
BDAG NYID LA GNAS PA'I PHYIR LTUNG BA PHRA MO'I KUN DU SPYOD PA
DANG BRAL BAS MI 'JIGS PA STE SNGA MA BZHIN DU LHA MO BCUS BSKOR
BA NI RDO RJE NYI MA'O, ,BDEN PA BZHI SHES PA DANG CHOS DANG RJES
SU SHES PA DAG DANG, KUN RDZOB DANG

DON DAM PA SHES PA DAG DANG, ZAD PA DANG MI SKYE BA SHES PA DAG
NI SHES PA BCU PA STE, DE RNAMS KYANG RNAM PAR DAG PA NI SEMS CAN
LA DMIGS PA'I BYAMS PA DE'I BDAG NYID YIN PA'I PHYIR SNGA MA
BZHIN DU LHA MO BCUS BSKOR BA'I RDO RJE RGYAL MTSAN NO, ,SHES PA
BCU DANG MTHUN PA'I CHOS

KYI SBYOR BA DANG RANG BZHIN RNAM PAR DAG PA 'CHANG BA PO NI SNGA
MA BZHIN DU LHA MO BCUS BSKOR BA'I RDO RJE BZHAD PA'O, ,PHUNG PO
KHAMS DANG SKYE MCHED DANG RTEN 'BREL DANG, GNAS DANG GNAS MA YIN
PA DANG, BDAG DANG DUS GSUM DANG BDEN PA BZHI DANG, THEG PA GSUM
DANG 'DUS

@10A *, ,BYAS DANG 'DUS MA BYAS KYI BDAG NYID LA MKHAS PA GCIG PU
DANG, ZA BA LA SOGS PA'I GNYEN PO RNAM PA BCU'O, ,DE NYID BDAG TU
'DZIN PA'I GNYEN PO NI ZHI GNAS GNYEN PO'I YAN LAG TING NGE 'DZIN
GYI SHES RAB RDO RJE CHOS NI RNAM PA BCU'I LHA MOS BSKOR

BA STE SNGA MA BZHIN NO, ,MKHAS PA BCU'I SPANG BYA BCU NI GCIG PU
DANG, RGYU DANG, ZAB PA DANG, BYED PA DANG, DBANG DANG LDAN PA
DANG, BDAG PO DANG, RTOG PA DANG, KUN NAS NYON MONGS PA DANG RNAM
PAR BYANG BA DANG, SGOM PA PO DANG, BCINGS PA DANG GROL BA DAG TU
'DZIN PA BCU'O, ,

DE DAG GCOD PA'I LHAG MTHONG GI BDAG NYID TSOL BA'I NYON MONGS PA
GCOD PA'I RDO RJE RNON PO STE SNGA MA BZHIN LHA MO BCUS YONGS SU
BSKOR BA'O, ,THUB DBANG ZHES BYA BA NI DBANG PO'I DON TE SHA LA
SOGS PA'I SPYAN LNGA DANG, DAD PA LA SOGS PA'I DBANG PO LNGA'I
RDZU 'PHRUL GYI RKANG PA'I MTHU

THOB PAS NA THUB PA'I DBANG PO BDAG NYID NI RDO RJE 'KHOR LO STE
SNGA MA BZHIN DU LHA MO BCUS BSKOR BA'I SO SO YANG DAG PAR RIG
PA'I BDAG NYID KYI STOBS BCU'I RANG BZHIN RDO RJE GSUNG BA'O,
,SNGA MA BZHIN DU LHA MO BCUS YONGS SU BSKOR BA'O, ,KHYAB PA'I
BDAG NYID NI ZIL GYIS GNON PA'I

SKYE MCHED BRGYAD KYI STENG DU NAM MKHA' DANG RNAM PAR SHES PA'I
ZIL GYIS GNON PA'I SKYE MCHED BCU DANG LDAN PAS SBYOR BA'I BRTZON
'GRUS KYI ZIL GYIS GNON PA'I SKYE MCHED LA 'JUG PA NI RDO RJE LAS
SO, ,SNGA MA BZHIN DU LHA MO BCUS YONGS SU BSKOR BA'O, ,KUN GYI
DON NI MA LUS BYED, ,

CES BYA BA NI ZAD PAR BCU STON PA YIN TE, DON SNA TSOGS PA MDZAD
PAS SGRUB PAR BYED PA'I BRTZON 'GRUS NI SRUNG BA STE, SNGA MA
BZHIN DU LHA MO BCUS BSKOR BA'O, ,RNAM PA BCU NI DE KHO NA NYID
BCU STE, RTZA BA DANG, MTSAN NYID DANG, PHYIN CI MA LOG PA DANG,
RGYU 'BRAS DANG, PHRA MO

DANG; RGYA CHE BA DANG, GRUB PA DANG, GRUB PA'I YUL DANG, BSDU BA
DANG, 'DZIN PA DANG, MKHAS PA DE KHO NA NYID DE SO SOR RTOG PA'I
SBYOR BA RNAM PA BCU DANG LDAN PAS RDO RJE GNOD SBYIN TE, SNGA MA
BZHIN DU LHA MO BCUS BSKOR BA'O, ,DBANG LDAN CHE BA PO NI DBANG
BCUS TE SGRUB PA NAN TAN DU BYED

@10B BA'I BRTZON 'GRUS DANG LDAN PAS RDO RJE KHU TSUR YANG SNGA
MA BZHIN DU LHA MO BCUS BSKOR BA'O, ,DE SKAD DU YANG, LHA RNAMS
JI LTAR RIGS PAR NI, ,YON TAN BCU YIS YONGS SU BSKOR, ,DE YI LHA
MO BCU PO NI, ,RDO RJE SKYIL KRUNG PHYED PAS BZHUGS, ,ZHES GSUNGS
SO,, ,,DA NI TSIGS

SU BCAD PA BRGYAD KYIS RDO RJE SEMS DPA' LA SOGS PA DE NYID BSTAN
PA NI THOG MA MED PA ZHES BYA BA LA SOGS PA SMOS TE, KUN GZHI
RNAM PAR SHES PA GNAS GYUR PA ME LONG LTA BU'I YE SHES SO, ,SPROS
PA MED PA'I BDAG NYID NI SPROS PA MI MNYAM PA YIN LA SPROS PA MED
PAS NA MNYAM PA NYID

DO; ,DE BZHIN NYID DAG NI RANG BZHIN GYIS RNAM PAR DAG PA DANG,
DAG PA'I BDAG NI DRI MA MED PA'I BDAG NYID RDO RJE SEMS DPA'O,
,BDEN PAR SMRA ZHING NI SO SOR RTOG PA'O, ,TSIG MI 'GYUR NI MNYAM
PA NYID DO, ,JI SKAD SMRAS PA DE BZHIN BYED NI ME LONG LTA BU
DANG BYA BA NAN TAN GRUB BA STE RDO RJE RGYAL

PO'O; ,GNYIS MED CES PA NI GZUNG BA DANG 'DZIN PA DANG BRAL BA'I
ME LONG LTA BU'I YE SHES SO, ,GNYIS SU MED PA RTOG PA NI SO SOR
KUN DU RTOG PA'O, ,BYA BA NAN TAN GRUB PA'I YANG DAG PA'I MTHA'
LAS RNAM PAR GNAS PA MNYAM PA NYID DE RDO RJE CHAGS PA'O, ,BDAG
MED SENG GE'I SGRA DANG

LDAN PA NI ME LONG LTA BU STE, MDO SDE RGYAN LAS KYANG, ME LONG
LTA BU BDAG MED PA, ,ZHES GSUNGS SO, ,SO SOR RTOG PA DANG BYA BA
NAN TAN GRUB PAS, MU STEGS RI DAGS NGAN 'JIGS BYED PA STE RDO RJE
LEGS PA'O, ,KUN DU 'GRO BA NI ME LONG LTA BU'O, ,DE SKAD DU YANG
ME LONG LTA BU NI BDAG MED

PA YONGS SU CHAD PA MED PA RTAG TU 'GRO'O ZHES GSUNGS SO, ,CHOS
THAMS CAD LA MNYAM PAR 'JUG PAS DON YOD PAR 'GRO BAS MNYAM PA
NYID DO, ,DE BZHIN GSHEGS PA'I YID LTAR MGYOGS, ,ZHES BYA BA NI
SO SOR RTOG PA DANG BYA BA NAN TAN DANG LDAN PA STE RDO RJE RIN
CHEN NO, ,BRAL BA'I

'BRAS BU YIN PA'I PHYIR RGYAL BA NI ME LONG LTA BU'O, ,RNAM RGYAL
DGRA LAS RGYAL NI 'BRAS BU'I SGO NAS MNYAM PA NYID DO, ,RANG GI
NGO BO'I SGO NAS SO SOR KUN DU RTOG PA'O, ,'KHOR LOS SGYUR RGYAL
STOBS PO CHE, ,ZHES BYA BA NI 'KHOR LO DANG NGO BO'I BYA BA NAN
TAN GRUB PA STE RDO RJE NYI MA'O, ,YE SHES

@11A *, ,KUN GYI RTEN YIN PA'I PHYIR, TSOGS KYI SLOB DPON TSOGS
KYI BDAG STE ME LONG LTA BU'O, ,TSOGS RJE NI MNYAM PA NYID DO,
,TSOGS BDAG NI SO SOR KUN DU RTOG PA'O, ,DPAL DANG LDAN PA NI BYA
BA NAN TAN TE RDO RJE RGYAL MTSAN NO, ,MTHU CHEN NI ME LONG LTA
BU'O, ,GCES PAR

'DZIN PA NI MNYAM PA NYID DO, ,GZHAN GYI DRING MI 'JOG NI SO SOR
RTOG PA'O, ,TSUL CHEN NI THEG PA GSUM LA 'JUG PAS NA BYA BA GRUB
PA STE RDO RJE BZHAD PA'O, ,TSIG RJE NI ME LONG LTA BU'O, ,TSIG
BDAG NI MNYAM PA NYID DO, ,SMRA MKHAS PA NI SO SOR RTOG PA'O,
,TSIG LA DBANG BA NI BYA BA

GRUB PA'O, ,TSIG MTHA' YAS NI CHOS KYI DBYINGS KYI YE SHES RDO
RJE CHOS SO, ,TSIG BDEN PA NI SO SOR RTOG PA'O, ,BDEN PAR SMRA BA
NI ME LONG LTA BU MNYAM PA NYID DO, ,BDEN PA BZHI NI STON PA PO
NI BYA BA GRUB BA STE RDO RJE RNON PO'O, ,PHYIR MI LDOG PA STE
BTAGS PAS NA ME LONG LTA BU'O, ,PHYIR MI

'ONG BA NI THOGS PA MED PAS NA MNYAM PA NYID DO, ,BSE RU'I TSUL
NI THUN MONG MA YIN PA'I PHYIR SO SOR KUN DU RTOG PA'O, ,SO SO'I
'KHOR RNAMS 'DREN PAS NA BYA BA NAN TAN TE RDO RJE 'KHOR LO'O,
,DES 'BYUNG SNA TSOGS LAS BYUNG BA NI SO SOR RTOG PA'O, ,'BYUNG
BA CHEN PO RGYU GCIG PA NI BYA BA NAN

TAN TE RDO RJE SRUNG BA'O, ,DGRA BCOM ZAG PA ZAD NI NYON MONGS PA
DANG SHES BYA'I SGRIB PA ZAD PAS NA ME LONG LTA BU'O, ,DGE SLONG
NI BYA BA NAN TAN TO, ,'DOD CHAGS BRAL BA NI MNYAM PA NYID DO,
,DBANG PO THUL NI SO SOR RTOG PA STE RDO RJE LAS SO, ,BDE BAR
RNYED PA NI MNYAM PA NYID DO, ,'JIGS

MED THOB PA NI SPONG BA PHUN SUM TSOGS PA STE ME LONG LTA BU'O,
,BSIL BAR GYUR PA NI SO SOR KUN DU RTOG PA'O, ,RNYOG PA MED PA NI
RNYOG PA MED PAR BYED PA STE BYA BA NAN TAN TE RDO RJE SRUNG
BA'O, ,RIG PA DANG NI RKANG PAR LDAN, ,ZHES BYA BA NI THAMS CAD
MKHYEN PA STE ME LONG LTA BU'O, ,BDE BAR GSHEGS PA

ZHES BYA BA NI RAB TU MI GNAS PAS NA MNYAM PA NYID DO, ,'JIG RTEN
RIG PA NI SO SOR RTOG PA'O, ,MCHOG NI RDO RJE GNOD SBYIN TE BYA
BA NAN TAN TO, ,BDAG GIR MI 'DZIN NI ME LONG LTA BU'O, ,NGAR MI
'DZIN NI MNYAM PA NYID DO, ,BDEN PA GNYIS KYI TSUL LA GNAS, ,ZHES
BYA BA NI DON DAM PA LA GNAS PA SO

@11B SOR RTOG PA DANG, KUN RDZOB LA GNAS PA BYA BA NAN TAN TE RDO
RJE KHU TSUR RO, ,'KHOR BA'I PHA ROL MTHAR SON PA, ,ZHES BYA BA
LA SOGS PA TSIG RKANG BCU DRUG GIS BSKAL BA BZANG PO RNAMS BSTAN
TO, ,'KHOR BA'I SEMS CAN PHA ROL THAMS CAD KYI MTHAR BYAMS PAS
STON PAS NA BYAMS PA'O, ,

SHES RAB KYI BYA BA BYAS NA 'JAM PA'I SKAM SAR DPAL GYI GNAS PAS
NA 'JAM DPAL LO, ,MYA NGAN LAS 'DAS PA'I YE SHES 'BA' ZHIG GI DRI
LAS BYUNG BAS THUGS RJE CHEN PO'O, ,'BYUNG GNAS KHYAB PAS NA SPOS
KYI GLANG PO'O, ,SHES RAB MTSON CHEN GYI YE SHES KYI BDAG NYID
KYIS

NYON MONGS PA 'JOMS PA'I TOG YIN PAS NA YE SHES TOG GO, ,DAM PA'I
CHOS BZANG PO'I CHOS KYI RGYAL SRID GSAL BAR LDAN ZHING SKYONG
BAS NA BZANG SKYONG NGO, ,'KHOR BA 'JIG RTEN GYI RGYA MTSO BLOS
SNANG BAR BYED PA'I MCHOG YIN PAS NA BLO GROS RGYA MTSO'O, ,CHOS
KYI DBANG PHYUG NI MI ZAD

CING CHOS KYI RGYAL SRID NI BLO DANG LDAN PAS NA BLO GROS MI ZAD
PA'O, ,JI LTAR BSAMS PA BZHIN DU LEGS PA'I LAM GYI SPOBS PA DANG
LDAN ZHING STON PA POS BRTZEGS BAS NA SPOBS PA BRTZEGS PA'O, ,DON
GRUB PA CHEN PO'I BSAM PA NI BLO DANG LDAN PAS NA MTHU CHEN THOB
PA'O, ,NGAN

SONG GI RNAM PAR RTOG PA THAMS CAD SPANGS NAS KUN 'DREN ZHING MI
GTONG BAS NA NGAN SONG KUN NO, ,RNAM PAR MI RTOG PA NI MYA NGAN
DANG MUN PA MED PA'O, ,DBYINGS MI ZAD PA NI NGES PAR 'JOMS PA'O,
,CHOS KYI DBYINGS DAM PA'I DRAN PA DANG LDAN ZHING ZAD MI SHES
PA'I 'OD MNGA' BAS

NA DRA BA CAN GYI 'OD DO, ,BSOD NAMS DANG LDAN PA'I ZLA BAS SEMS
CAN TSIM ZHING BSOD NAMS MCHOG GI SKU GZHON NU MNGA' BAS NA ZLA
'OD GZHON NU'O, ,SO SOR KUN DU RTOG PA'I YE SHES NI 'OD DO, ,YE
SHES 'BYUNG GNAS CHE NI 'OD DPAG TU MED PA'O, ,YE SHES LDAN PA
YOD MED

SHES; ,ZHES BYA BA NI YOD MED LA KHYAB PA'I YE SHES DANG LDAN
PA'I SKYE GNAS MNGA' BAS NA NAM MKHA'I SNYING PO'O, ,TSOGS GNYIS
BSAGS PAS TSOGS GNYIS KYI MTHUS SGRIB PA THAMS CAD SEL BAS NA
SGRIB PA SEL BA'O, ,RTAG PA KUN RGYAL ZHES BYA BA LA SOGS PA
TSIGS SU

@12A *, ,BCAD PA GNYIS KYIS DE BZHIN GSHEGS PA LNGA BSTAN TE,
RTAG PA NI RNAM PAR SNANG MDZAD DO, ,KUN RGYAL NI ME LONG LTA
BU'O, ,RNAL 'BYOR CAN NI MNYAM PA NYID DO, ,BSAM GTAN BSAM BYA NI
BYA BA NAN TAN TO, ,BLO LDAN MCHOG NI SO SOR KUN DU RTOG PA'O,
,SO SO RANG

RIG MI G-YO BA, ,MCHOG GI DANG PO ZHES BYA BA NI DANG PO'I SANGS
RGYAS SO, ,DE LA DKYIL 'KHOR DRUG PA LA DANG PO'I SANGS RGYAS YOD
PA'I PHYIR MI G-YO BA'O, ,DE NYID NI DANG PO'I SANGS RGYAS TE
MCHOG GI DANG PO'O, ,SO SO RANG RIG CES BYA BA NI YE SHES SKU STE
DE NI RNAM PAR SNANG MDZAD DANG

DANG PO'I SANGS RGYAS DANG YE SHES KYI SKU'I BDAG NYID CHOS DANG
LONGS SPYOD RDZOGS PA'I DANG, SPRUL PA'I SKU GSUM 'CHANG BAS SKU
GSUM 'CHANG BA'O, ,SANGS RGYAS SKU LNGA'I BDAG NYID CAN NI RNAM
PA'I SGO NAS ME LONG LTA BU'I YE SHES TE MI BSKYOD PA'O, ,KHYAB
BDAG YE SHES LNGA'I

BDAG NI YE SHES SEMS DPA'I SO SOR RTOG PAS NA 'OD DPAG TU MED
PA'O, ,SANGS RGYAS LNGA BDAG COD PAN CAN NI BDAG NYID SANGS RGYAS
LNGA'I COD PAN 'CHANG BA'I RIN CHEN 'BYUNG LDAN NO, ,SPYAN SNGAR
BYA BA BYAS PA LA CHAGS PA MED PAS DON YOD GRUB PA'O, ,DE BZHIN
GSHEGS

PA RNAMS NI DKAR PO DANG SNGON PO DANG DMAR PO DANG SER PO DANG
LJANG GU'I SKU MDOG CAN ZHAL LNGA PA PHYAG BRGYAD PA THAMS CAD
KYANG DANG PO NA 'KHOR LO DANG RDO RJE DANG PADMA DANG RIN PO CHE
DANG SNA TSOGS RDO RJE BA SNAMS PA G-YAS KYI THA MA GSUM THAMS
CAD RAL GRI BSNAMS PA G-YON GYI DANG PO

THAMS CAD RANG RANG GI MTSAN MA DRIL BU BSNAMS PA, G-YON LHAG MA
GSUM PA THAMS CAD GLEGS BAM BA SNAMS PA RNAM PAR SNANG MDZAD NI
G-YAS SNGO BA RGYAB DMAR BA G-YON LJANG BA STENG SER BA'O, ,MI
BSKYOD PA NI G-YAS DKAR BA DANG RGYAB DMAR BA G-YON LJANG BA STE
SNGA MA

BZHIN NO, ,SNANG BA MTHA' YAS NI G-YAS DKAR BA RGYAB SNGO BA
G-YON LJANG BA STE SNGA MA BZHIN NO, ,RIN CHEN 'BYUNG LDAN NI
G-YAS DKAR BA RGYAB DMAR BA G-YON LJANG BA STE SNGA MA BZHIN NO,
,DON YOD GRUB PA NI G-YAS DKAR BA RGYAB DMAR BA G-YON SNGO BA STE
SER BA'O, ,SANGS RGYAS

@12B THAMS CAD SKYED PA PO, ,ZHES TSIGS SU BCAD PA GNYIS KYIS NI
'KHOR LOS SGYUR BA BRGYAD BSTAN TE, THAMS CAD GSER GYI MDOG CAN
G-YAS NA 'KHOR LO BSNAMS PA G-YON GDAN LA BRTEN PA SENG GE'I STENG
NA NYI MA LA RDO RJE SKYIL MO KRUNG RIN PO CHA'I COD PAN CAN NO,
,YANG DAG PA'I

LTA BAS SANGS RGYAS THAMS CAD SKYED PAS NA DANG PO RDO RJE 'KHOR
LOS SGYUR BA'O, ,YANG DAG PA'I RTOG PAS SANGS RGYAS KYI SRAS PO
DAM PA RNAMS SKYED PAS NA MCHOG STE GNYIS PA RIN PO CHE'I 'KHOR
LOS SGYUR BA'O, ,YANG DAG PA'I NGAG NI RAB TU MI GNAS PA'I BDAG
NYID SHES RAB SRED PAR

'BYUNG BA'I SKYE GNAS MED PAS GSUM PA PADMA'I 'KHOR LOS SGYUR
BA'O, ,YANG DAG PA'I LAS KYI MTHA' CHOS LAS BYUNG BA'I LAM GYI
MYA NGAN LAS 'DAS PAS SRID PA SEL BAS NA BZHI BA LAS KYI 'KHOR
LOS SGYUR BA'O, ,YANG DAG PA'I 'TSO BAS STONG PA NYID LA GCIG TU
MKHREGS PA'I

ZHI GNAS DANG LHAG MTHONG GI RDO RJE'I BDAG NYID LNGA PA PHYAG
RGYA CHEN PO'I 'KHOR LOS SGYUR BA'O, ,YANG DAG PA'I RTZOL BAS
SKYES MA THAG TU SKAD CIG MA LA BYA BA GRUB PA'I SPRUL PA 'GRO
BA'I BDAG PO DRUG PA DAM TSIG GI PHYAG RGYA'I 'KHOR LOS SGYUR
BA'O, ,YANG DAG PA'I DRAN PA NAM

MKHA' LAS BYUNG BA'I MTSAN MA MED PA LA GNAS PAS RANG BZHIN GYIS
'OD GSAL BA'I ME LAS BYUNG BA'I BDUN PA CHOS KYI PHYAG RGYA'I
'KHOR LOS SGYUR BA'O, ,YANG DAG PA'I TING NGE 'DZIN NI LHAG
MTHONG SHES RAB YE SHES KYI ME CHEN PO'I TING NGE 'DZIN LA SNYOMS
PAR ZHUGS PAS NYON

MONGS PA DANG SHES BYA'I SGRIB PA SREG PA'I BRGYAD PA LAS KYI
PHYAG RGYA'I 'KHOR LOS SGYUR BA'O, ,'KHOR LOS SGYUR BA BRGYAD NI
RNAM PAR SNANG MDZAD KYI PHYOGS BZHIR GNYIS GNYIS BZHUGS LA,
MTSAMS SU SPYAN MA LA SOGS PA YUM BZHI DGOD PAR BYA'O, ,'OD CHEN
RNAM PAR SNANG BAR

BYED; ,CES BYA BA LA SOGS PA'I TSIGS BCAD GNYIS KYIS MCHOD PA'I
LHA MO BRGYAD BSTAN TE, GZUGS CHEN PO'I 'OD PHUN SUM TSOGS PA
SNAD BAR BYED PA SGEG MO'O, ,'KHOR GSUM RNAM PAR DAG PA'I TSUL
KHRIMS KYI YE SHES SNANG BAS LHAM MER MDZAD PAS NA PHRENG BA
MA'O, ,

@13A *, ,'GRO BA MI 'KHRUGS PA'I BZED PA'I MAR ME YE SHES KYI
SGRON MA GLU MA'O, ,GZI BRJID CHEN PO'I GO CHA BRTZON 'GRUS KYI
STOBS KYIS LE LO'I GNYEN POR 'OD GSAL BA'I PHYIR NA GAR MA'O,
,ZHI GNAS KYI SNGAGS KYIS NYON MONGS PA'I DUG ZHI PAR BYED PA'I
RIG

SNGAGS KYI RGYAL MO NI BDUG PA MA'O, ,SNGAGS KYI RGYAL PO SHES
RAB KYIS MYA NGAN LAS 'DAS PA'I DON CHEN PO BYED PAS ME TOG MA'O,
,GTZUG TOR CHEN PO'I THABS DANG STOBS KYIS RMAD DU BYUNG BA'I ZAG
PA MED PA'I PHUNG PO LNGA'I GTZUG TOR MNGA' BAS NA DRI CHAB MA'O,
,SMON LAM GYI

STOBS KYIS GZUGS SNA TSOGS STON PA DANG YE SHES KYI NAM MKHA'I
BDAG PO MDZAD PAS NA MAR ME MA'O, ,SANGS RGYAS KUN GYI SKU BSGOM
PA'I DAD PA'I MCHOG STE RDO RJE LCAGS KYU NI DKAR PO RDO RJE
LCAGS KYU BSNAMS PA'O, ,KUN DU DGA' BA'I BRTZON 'GRUS KYI MIG
DANG LDAN PAS RDO

RJE ZHAGS PA NI SER PO ZHAGS PA BSNAMS PA'O, ,SNA TSOGS PA'I
GZUGS CAN DRAN PA'I DBANG POS 'GRO BA LA PHAN PA BSKYED PA RDO
RJE LCAGS SGROG BSNAMS PA'O, ,SHES RAB KYI DBANG POS MCHOD CING
BSTOD DE TING NGE 'DZIN GYI DBANG POS DRANG SRONG CHEN POR GYUR
PA NI RDO RJE 'BEBS PA

LJANG GU STE DRIL BU BSNAMS PA'O, ,SHLO KA NYI SHU RTZA GSUM GYIS
RNAM PAR SNANG MDZAD KYI DKYIL 'KHOR BSTAN TE, SHES RAB YE SHES
LUS 'CHANG BA NI RNAM PAR SNANG MDZAD KYI 'KHOR LOS SGYUR BA'O,,
,,DA NI RDO RJE H'Um MDZAD KYI DKYIL 'KHOR GYI SGO NAS BSTOD PAR
BZHED PAS,

RIGS GSUM 'CHANG BA ZHES BYA BA LA SOGS PA GSUNGS TE, DANG PO'I
TSIGS BCAD GCIG GIS RNAM PAR SNANG MDZAD STON PA LA, RIGS GSUM
'CHANG BA NI RIN CHEN 'BYUNG LDAN GYI YIN TAN NO ,GSANG SNGAGS
CAN NI DON YOD GRUB PA'I YON TAN NO, ,DAM TSIG CHEN PO NI MI
BSKYOD

PA'I'O, ,GSANG SNGAGS 'CHANG BA NI SNANG BA MTHA' YAS KYI'O,
,GTZO BO NI RNAM PAR SNANG MDZAD DE, RANG DANG PO'I SANGS RGYAS
DANG YE SHES KYI SKU'I BDAG NYID DKON MCHOG GSUM 'DZIN PA'O,
,THEG PA MCHOG GSUM NI CHUNG NGU DANG 'BRING DANG CHEN PO GSUM
STON PA'O, ,RDO RJE H'Um MDZAD KYI

@13B DBANG DU BYAS NA, DON YOD ZHAGS PA NI MDA' DANG GZHU 'DZIN
PA'O, ,RNAM PAR RGYAL BA NI 'JIG RTEN GSUM LAS RNAM PAR RGYAL
BA'I PHYAG RGYAS RDO RJE DANG DRIL BU 'DZIN PA'O, ,'DZIN PA CHEN
PO NI RAL GRI'I YU BA 'DZIN PAS NA RAL GRI BSNAMS PA'O, ,RDO RJE
ZHAGS PA NI ZHAGS BA NYID DO, ,RDO

RJE LCAGS KYU NI LCAGS KYU NYID DO, ,ZHAGS PA CHEN PO NI LCAGS
SGROG GO, ,RDO RJE 'JIGS BYED NI DBANG PHYUG CHEN PHO DANG AU MA
'JIGS PAR BYED PA'O, ,RIN CHEN H'Um MDZAD BSHAD PA NI, KHRO BO'I
RGYAL PO GDONG DRUG 'JIGS NI MDOG SER PO MIG DRUG NI SPYAN DRUG
TSAN GSUM MO, ,

LAG DRUG STOBS DANG LDAN PA NI 'JIG RTEN GSUM LAS RGYAL BA'I
PHYAG RGYA SPANGS PA'I SNGA MA DRUG GO, ,PADMA H'Um MDZAD BSHAD
PA NI, KENG RUS MCHE BA GTZIGS PA PO STE KENG RUS LTAR MCHE BA
GTZIGS PA'O, ,HA LA HA LA NI DUG NAG PO BRTZEGS PAS MGRIN PA
SNGON PO'O, ,GDONG BRGYA PA

NI SPRUL PA GDONG BRGYA 'GYED PAS KHA DOG DMAR PO RNAM RGYAL GYI
PHYAG RGYAS DRIL BU DANG PADMA BSNAMS PA'O, ,LAS KYI H'Um MDZAD
BSHAD PA, GSHIN RJE GSHED PO BGEGS KYI RGYAL TE SKU MDOG LJANG GU
SNA TSOGS RDO RJE DANG DRIL BU BSNAMS PA PHYAG LHAG MA BZHI GSHIN
RJE DANG MTSUNGS PA,

RAL GRI DANG GTUN SHING DANG LCAGS KYU DANG ZHAGS PA BSNAMS PA,
RDO RJE SHUGS CAN GYI PHRIN LAS RNAM PA BZHIS GZHAN 'JIGS PAR
BYED PA'O, ,RDO RJE SEMS MA BSHAD PA RDO RJE NI STONG PA NYID YIN
LA, GRAGS PA NI SNYAN PAR GRAGS PAS NA RDO RJE SEMS MA'O, ,RDO
RJE NI MTSAN MA MED

PA'O; ,SNYING PO NI SKYE GNAS TE RDO RJE RIN CHEN MA'O, ,SMON PA
MED PA'I SGYU 'PHRUL NI RDO RJE CHOS MA'O, ,RDO RJE NI 'OD GSAL
BA'I GSUS BA CHE BAS KHYAB PAS NA RDO RJE LAS MA'O, ,RIN CHEN
H'Um MDZAD KYI 'KHOR GYI DBANG DU MDZAD NAS BSHAD PA, RDO RJE LAS
SKYES NI MNYAM PA NYID DE RDO RJE'I BDAG

NYID RDO RJE RIN CHEN NO, ,RDO RJE SNYING PO MKHA' 'DRA BA, ,ZHES
PA NI NAM MKHA' DANG 'DRA BA'I 'OD MNGA' BAS NA RDO RJE NYI MA'O,
,BYAMS PA CHEN PO MI G-YO BA'I KHRO BO'I RAL PA GCIG GIS BSGYINGS
PAS NA RDO RJE RGYAL MTSAN NO, ,CHOS KYI SBYIN PAS GLANG PO CHE'I
KO BA SNYING RJES BRLAN PAS NA

@14A *, ,NGO TSA SHES PA'I GOS SU MNABS SHING SO'I PHRENG BA
'CHANG BA'O, ,LAS KYI H'Um MDZAD KYI 'KHOR BSHAD PA, SBYOR BA'I
BRTZON 'GRUS KYI HA HA ZHES SGROGS PA NI RDO RJE LAS SO, ,HI HI
SGROGS SHING 'JIGS PAR BYED PA BRTZON 'GRUS KYI GO CHA MAN BAS
PAS NA RDO RJE

SRUNG BA'O, ,SO SOR RTOG PA'I BRTZON 'GRUS KYI, GAD MO CHEN PO'I
GAD RGYANGS CAN NI RDO RJE GNOD SBYIN NO, ,SGRUB PA NAN TAN GYI
BRTZON 'GRUS KYI, ,RDO RJE GAD MO CHER SGROGS PAS NA RDO RJE KHU
TSUR RO, ,RDO RJE H'Um MDZAD KYI 'KHOR BSHAD PA NI, RDO RJE SEMS
DPA' SEMS DPA' CHE, ,ZHES BYA

BA NI RDO RJE SEMS DPA' NYID DO, ,RDO RJE RGYAL PO BDE BA CHE NI
RDO RJE RGYAL PO NYID DO, ,RDO RJE DRAG PO DGA' BA CHE NI CHAGS
PA YIN PAS RDO RJE CHAGS PA'O, ,RDO RJE SPRO BA NI H'Um STE H'Um
GI SGRA SGROGS PA NI RDO RJE LEGS PA'O, ,CHOS KYI H'Um MDZAD KYI
'KHOR BSHAD PA NI, MTSON DU RDO RJE'I MDA' THOGS PA

NI PADMA'I MDA' DANG GZHU THOGS PA'I RDO RJE CHOS SO, ,RDO RJE
RAL GRIS MA LUS GCOD NI RDO RJE RNON PO'O, ,RDO RJE KUN 'CHANG NI
RDZU 'PHRUL GYIS KUN DU SPRO BA'I RDO RJE 'CHANG BAS NA RDO RJE
'KHOR LO'O, ,RDO RJE GCIG PUS LCE LA MTSAN PA SO SO YANG DAG PAR
RIG PAS PHA ROL GYI G-YUL SEL BAS NA RDO RJE

SMRA BA'O, ,RDO RJE LCAGS KYU 'BAR BA DANG MIG MI BZAD PA 'CHANG
BAS NA RDO RJE LCAGS KYU'O, ,SKRA YANG RDO RJE 'BAR BAS ZHAGS
PA'O, ,TING NGE 'DZIN GYI MIG BRGYA MNGA' ZHING MNGON PAR SHES PA
DRUG GI RDO RJE'I MIG MNGA' BAS NA LCAGS SGROG GO, ,RDO RJE 'BEBS
PA 'BEBS PA CHE NI RDO RJE 'BEBS

PA'O; ,LAS NI RDO RJE'I BA SPU CAN, ,ZHES BYA BA'I TSIGS SU BCAD
PA GNYIS KYIS MCHOD PA'I LHA MO STON TE, SBYIN PA LA SBYOR BA
BSTAN PAS RDO RJE BZHIN DU, LUS NI RDO RJE'I BA SPU CAN NI SGEG
MO'O, ,TSUL KHRIMS LA SBYOR BA MI PHYED PAS RDO RJE'I BA SPU STE
GCIG PU LUS KYI PHRENG BA MA'O, ,BZOD PA

LA MI PHYED PAS NA SEN MO SKYES PA RDO RJE RDO RJE GLU MA'O,
,BRTZON 'GRUS LA MI PHYED PA'I SBYOR BA, RDO RJE SNYING PO PAGS
PA MKHREGS TE RDO RJE GAR MA'O, ,ZHI GNAS KYI BSAM GTAN GYI RDO
RJE PHRENG BA THOGS SHING ZUNG DU 'JUG PA'I DPAL DANG LDAN PAS
BDUG PA'O, ,LHAG MTHONG 'BA' ZHIG GI RGYAN

@14B GYIS BRGYAN PAS NA ME TOG MA'O, ,STOBS STON PA'I GAD RGYANGS
NGES PAR SGROGS PAS NA RDO RJE MAR ME MA'O, ,MI PHYED PA'I SMON
LAM GYI RDO RJE SGRA 'BYIN CING AOm W'A G'I SHVA RI MUm, RDO RJE
SGRA 'DON PAS NA RDO RJE DRI CHAB MA'O, ,BSKAL PA BZANG PO'I
MTSAN NYID GSUNGS PA, 'JAM DBYANGS CHEN PO SGRA

CHEN PO STE SHAR PHYOGS NYE BAR MTSON PA'O, ,SPOBS PAS 'JIG RTEN
GSUM NA SGRA GCIG SGROGS PA STE, SPOBS PA BRTZEGS PAS LHO PHYOGS
MTSON PA'O, ,NAM MKHA'I MTHA' KLAS SGRA SGROGS PA NI RDO RJE
SNYING PO NYID DE BYANG PHYOGS NYE BAR MTSON PA'O, ,SGRA DANG
LDAN PA RNAMS KYI

MCHOG NI MYA NGAN DANG MUN BA'I DGRA 'JOMS PA'I MCHOG NI MYA NGAN
DANG MUN PA SEL BAR 'JOMS PA STE NUB PHYOGS NYE BAR MTSON PA'O,
,DE LTAR TSIGS SU BCAD PA BCU GNYIS KYIS KHAMS GSUM RNAM PAR
RGYAL BA'I DKYIL 'KHOR GYIS BSTAN PA'I 'KHOR LOS SGYUR BA NI SDUG
BSNGAL

GCOD PA DANG BCAS PA'O,, ,,DA NI PADMA GAR GYI DBANG PHYUG GI
DKYIL 'KHOR LA 'JUG PA NI RIG PA'I LHA MO LA BSTOD PA GSUNGS PA
NI, YANG DAG BDAG MED DE BZHIN NYID DE CHOS BDAG MED PA NYID
DANG, YANG DAG MTHA' STE GANG ZAG GI BDAG MED PA LA YI GES BRJOD
DU

MED PA NI PADMA RIGS KYI RDO RJE SEMS MA'O, ,MTSAN MA MED PA'I
STONG PA NYID SMRA BA'I KHYU MCHOG STE, SNYING RJES ZAB PA DANG
RGYA CHE BA SGRA SGROGS PAS NA PADMA'I RIGS CHEN MO'O, ,SMON PA
MED PA'I DANG POR DGE BA'I CHOS KYI DUNG GI SGRA CHEN LDAN PA
DANG THA MAR DGE BA'I SGRA CHEN DANG LDAN PA

STE RDO RJE CHOS MA'O, ,'OD GSAL BA'I MI GNAS PA'I MYA NGAN LAS
'DAS PA'I PHYOGS BCUR BRTZON 'GRUS KYI CHOS KYI RDA BO CHE BRDUNGS
PAS NA CHOS KYI LAS MA'O, ,MCHOD PA'I LAS MA RNAMS BSHAD PA, DON
DAM PAR GZUGS MED CING KUN RDZOB TU SBYIN PA'I GZUGS DAM PA STE,

SNA TSOGS PA'I GZUGS CAN YID LAS SKYES PAS NA PADMA'I SGEG MO'O,
,DGE BA'I CHOS SDUD PA'I GZUGS SNANG BA'I DPAL DU GYUR CING PHRED
BA'I GZUGS BRNYAN GYI DON DU MA LUS 'CHANG BAS NA PADMA'I PHRENG
BA'O, ,KHROS PAS GZHAN GYI DON MI 'JIGS PA'I 'OD ZER GYIS TSUGS
PA

@15A *, ,MED CING CHER GRAGS PA'I BZOD PA KHAMS GSUM GYI 'KHOR
GYI SA BSKOR BA'O, ,CHE BA'I CHE BAS NA PADMA'I GLU MA'O, ,BYANG
CHUB SEMS DPA'I LAM NI SHIN TU MTHO BA LA GNAS SHING DAR BA CHEN
PO'I BRTZON 'GRUS KYI STOBS BSNYEMS PAS NA PADMA'I GAR MA'O,
,'JIG RTEN

DU GZHON NU'I LUS BZUNG NAS YON TAN PHUN SUM TSOGS PA'I BSAM GTAN
YUN RING PO'I GNYEN PO'I SKYE DGU'I BDAG PO NI PADMA'I BDUG PA
MA'O, ,SHES RAB KYI STOBS KYIS 'KHOR BA'I NYES PAS MA GOS SHING
LHAG MTHONG GIS MI ZAD PAS NA SUM CU RTZA GNYIS KYI MTSAN 'CHANG
BAS NA

PADMA'I ME TOG MA'O, ,YE SHES DANG SMON LAM GYI STOBS KYIS, ,'JIG
RTEN SHES LEGS SLOB DPON TE, ,MI 'JIGS PA BZHI MNGA' BA'I SLOB
DPON 'JIGS PA MED PA NI PADMA'I MAR ME MA'O, ,THAMS CAD KYI MGON
POS SKYOB CING 'JIG RTEN GSUM NA YID GCUGS PAS, 'DAS PA

BSKYABS PA DANG DA LTAR BSKYABS NAS MA 'ONGS PA SKYOB PAS NA BLA
NA MED PA STE PADMA'I DRI MA'O, ,RNAM PAR SNANG MDZAD KYI DBANG
DU MDZAD NAS YE SHES RNAMS LA CHAGS PA DANG THOGS PA MI MNGA'
ZHING THAMS CAD MKHYEN PA'I DRI MA MED PA'I YE SHES RGYA MTSO
SDUG BSNGAL GYI MA RIG PA'I SGO NGA'I

SBUBS 'BYED CING, KUN GYI SRID PA'I DRA BA BCOM NAS GZHAN GYI
RGYUD NYON MONGS PA MA LUS PA ZHI BAR MDZAD CING 'BRAS BU 'KHOR
BA'I RGYA MTSO'I PHA ROL TU PHYIN NAS RANG DANG GZHAN GYI DON
PHUN SUM TSOGS PA'I YE SHES DBANG BSKUR COD PAN NI RIN PO CHE'I
COD PAN CAN NO, ,RDZOGS PA'I

SANGS RGYAS RGYAN DU THOGS PA NI SANGS RGYAS NYI SHU RTZA GCIG GI
DO SHAL MNGA' BA RNAM PAR SNANG MDZAD DO, ,SNYING RJES 'DU BYED
KYI SDUG BSNGAL BA DANG, 'GYUR BA'I SDUG BSNGAL BA DANG, SDUG
BSNGAL GYI SDUG BSNGAL ZHI BAR MDZAD CING BYAMS PAS KHAMS GSUM
GYI SGRIB PA BSAL NAS

THEG PA GSUM GYIS RNAM PAR GROL BA THOB PA KLU SHING BSNAMS PA NI
BYAMS PA'O, ,SGRIB PA KUN LAS NGES PAR GROL BA'I RAL GRI BSNAMS
SHING NAM MKHA' LTAR MNYAM PA'I PO TI BSNAMS PA NI 'JAM DPAL LO,
,NYON MONGS PA'I SGRIB PA KUN LAS 'DAS PA'I DUNG BSNAMS SHING KUN
RDZOB

@15B KYI DUS GSUM DON DAM PAR DUS MED PAR RTOGS PA'I CHU BSNAMS
PA NI SPOS KYI GLANG PO'O, ,SEMS CAN RNAMS KYI NANG NA YE SHES
KYI GTZO BO YON TAN THOD CAN RNAMS KYI COD PAN ME TOG GI PHRENG
BA DANG BCAS PA BSNAMS PA NI YE SHES TOG GO, ,NYON MONGS PA'I LUS
KUN LAS RNAM PAR GROL

ZHING NAM MKHA' LA GNAS PA'I GTER GYI MDZOD PHYAG NA BSNAMS PA NI
BZANG SKYONG NGO, ,YID BZHIN NOR BU 'CHANG ZHING SEMS CAN KUN LA
KHYAB PAS RIN PO CHE'I MDZOD STER BAS BLO GROS RGYA MTSO'O, ,DPAG
BSAM GYI SHING DANG BUM PA BZANG PO PHYAG NA BSNAMS PAS BLO GROS
MI ZAD PA'O, ,SO SOR

RTOG PA'I BYED PAS SEMS CAN KUN GYI DON BYED PA'I PADMA DANG PHAN
'DOGS PA'I PO TI BSNAMS PAS, SEMS CAN GYI DGE BA'I BSHES GNYEN TE
SPOBS PA BRTZEGS PA'O, ,LAS RGYU 'BRAS BZANG NGAN SHES SHING SEMS
CAN 'DUL BA'I DUS SHES PA LA PHYIR MI LDOG PA'I DAM TSIG SHES
PA'I

RAL GRI PHYAG NA BSNAMS PA'I DAM TSIG DANG LDAN PA NI MTHU CHEN
THOB PA'O, ,DUS GSUM MKHYEN CING 'DUL BA'I SEMS CAN GYI DBANG PO
RAB 'BRING SHES SHING THEG PA GSUM GYIS RNAM PAR GROL BA LA MKHAS
PA'I RGYAL MTSAN BSNAMS PA NI NGAN SONG KUN 'DREN PA'O, ,RANG
NYID YON TAN

DANG LDAN ZHING GZHAN GYI YON TAN SHES SHING MYA NGAN DANG BRAL
BA'I CHOS SHES PA'I BKRA SHIS LAS BYUNG BA'I DPAL GYI BE'U PHYAG
NA BSNAMS PA NI MYA NGAN DANG MUN PA NGES PAR 'JOMS PA'I BLO GROS
SO, ,BKRA SHIS KUN GYI BKRA SHIS PA NI G-YUNG DRUNG 'KHYIL PA
PHYAG NA BSNAMS PA, SEMS

CAN LA PHAN PA'I GRAGS PA'I TSOGS GNYIS RDZOGS PA'I BKRA SHIS
DANG SGRIB PA GNYIS SPANGS PA'I SNYAN GRAGS DGE STE DRA BA CAN
GYI 'OD DO, ,PHYIR MI LDOG PAS NA DBUGS 'BYIN CHEN PO STE, SEMS
CAN RNAMS DGA' BAR BYED PAS NA DGA' STON CHE STE, ZLA BAS MTSAN
PA'I

GDUGS KYI ROL MO CHEN PO 'CHANG BAS NA ZLA 'OD GZHON NU'O, ,SO
SOR RTOG PA'I BKUR STI DANG RIM GRO PHUN SUM TSOGS PA 'OD DPAG TU
MED PA MNGA' ZHING MCHOG TU DGA' BA'I PADMA'I STENG NA GRAGS PA'I
BDAG NYID KYI DPAL GYI RAL GRI BSNAMS PA NI 'OD DPAG TU MED PA'O,
,NAM MKHA'

@16A *, ,MDZOD MCHOG DANG LDAN ZHING RIN PO CHE'I MDZOD KYI MCHOG
PHYAG NA BSNAMS PA'I GTZO BO STE, SKYABS RNAMS KYI MCHOG NAM
MKHA'I SNYING PO'O, ,'JIGS PA CHEN PO BRGYAD NI DGRA STE, DE
SKYOB BA'I SNA TSOGS RDO RJE RAB KYI MCHOG DANG 'JIGS PA MA LUS
SEL BA'I

RAL GRI PHYAG NA BSNAMS PA NI SGRIB PA RNAM PAR SEL BA'O, ,MI
BSKYOD PA'I 'KHOR DANG BCAS PA'I DBANG DU BYAS NAS TSIGS SU BCAD
PA DRUG STE, DE LA; GTZUG PHUD PHUD PU LCANG LO CAN GYI RMA BYA'I
MDONGS BZHIN DU DBU LCANG LO BCINGS PA'O, ,MUNYDZAS BCINGS PA'I
RAL PA'I

COD PAN NI GDONG LNGA GTZUG PHUD LNGA DANG LDAN NI GDONG LNGA LA
COD PA NA NYI SHU MNGA' BA'O, ,ZUR PHUD LNGA PA ME TOG THOD NI
COD PAN GYI BAR NAS ME TOG PHRENG BA'O, ,MGO ZLUM BRTUL ZHUGS
CHEN PO 'CHANG, ,TSANGS PAR SPYOD PA BRTUL ZHUGS MCHOG NI ZHAL
STENG MA RAB TU BYUNG BA'I CHA

LUGS CAN NO, ,DE LTAR ZHAL LNGA NI YE SHES LNGA'I RNAM PAR DAG
PA'O, ,SEMS CAN LA PHAN PA'I SMON LAM MTHAR PHYIN CING 'KHOR BA
JI SRID PAR DAM BCAS PAS NA DKA' THUB CHE BA'O, ,ZHAL STENG MA DE
JI LTA BU ZHE NA, GTZANG GNAS DAM PA GOO TA MA'I RIGS SU 'KHRUNGS
PA'O, ,

BRAM ZE TSANGS PA NI LAM GZHAN LAS BSTOD PA'O, ,TSANGS PA SHES NI
LAM MKHYEN PA'O, ,MYA NGAN 'DAS PA THOB PA NI SLOB PA'I LAM ME
LONG LTA BU THOB PA'O, ,GROL BA NI NYON MONGS PA'I SGRIB PA LAGS
SO, ,RNAM PAR GROL BA'I LUS NI SNYOMS PAR 'JUG PA'I SGRIB PA LAS

SO; ,GROL BA NI NYAN THOS KYI'O, ,ZHI BA THEG PA CHEN PO STE DE'I
BDAG NYID RDO RJE SEMS DPA'O, ,MYA NGAN 'DAS PA NI NYON MONGS
PA'I SGRIB PA LAS SO, ,MYA NGAN 'DAS PA NI SHES BYA'I SGRIB PA
LAS SO, ,LEGS PAR NI THUGS RJE'O, ,MYA NGAN 'DAS PA NI SHES RAB
KYIS SO, ,

NYE BA NI RAB TU MI GNAS PA LA NYE BA'O, ,BDE SDUG SEL BA'I MTHAR
GYUR PA NI SRID PA DANG ZHI BA LA MI GNAS PA'O, ,CHAGS BRAL NI
SGRIB PA LAS SO, ,LUS LAS 'DAS PA NI BAG LA NYAL BA SPANGS PA STE
RDO RJE RGYAL PO'O, ,THUB PA MED PA NI SER SNA SPANGS PA'O, ,DPE
MED PA NI 'CHAL PA'I TSUL

@16B KHRIMS SPANGS PA'O, ,MI MNGON PA NI KHONG KHRO BA SPANGS
PA'O, ,MI SNANG BA NI LE LO DANG BRAL BA'O, ,GSAL BYED MIN NI
G-YENG PA MED PA'O, ,MI 'GYUR PA NI 'CHAL BA'I SHES RAB DANG BRAL
BA'O, ,THEG PA GSUM 'GRO BA LA SMIN CING GROL BA LA KHYAB PA PO
STE, CHOS KYI DBYINGS KYI RANG

BZHIN GYIS MDANGS PHRA ZHING ZAG PA SA BON DANG BRAL BA NI RDO
RJE CHAGS PA'O, ,RDUL MED NI SBYIN PA'O, ,RDUL BRAL NI TSUL
KHRIMS SO, ,DRI MA MED PA NI BZOD PA'O, ,NYES PA SPANGS PA SKYON
MED PA NI BRTZON 'GRUS SO, ,RDO RJE SE GOL GYI SGRAS DE BZHIN
GSHEGS PA SHIN TU SAD PAR BYED PAS NA

BSAM GTAN NO, ,JI SNYED PA KUN SHES SHING JI LTA BA KUN RIG MNGA'
BA NI SHES RAB DAM PA STE, PHA ROL TU PHYIN PA'I SPYOD PA STE RDO
RJE LEGS PA'O, ,RIN CHEN GTZUG TOR GYI DBANG DU MDZAD NAS BSHAD
PA, RNAM PAR SHES PA'I CHOS NYID 'DAS, ,ZHES BYA BA NI RNAM PAR
SHES PA GNAS 'GYUR

BA'I 'OD GSAL BA'O, ,GNYIS MED YE SHES TSUL 'CHANG BA NI ZUNG
'JUG GI'O, ,RNAM PAR MI RTOG LHUN GYIS GRUB NI RIN CHEN GTZUG
PHUD SKU MDOG SER PO ZHAL LNGA PA'O, ,DUS GSUM SANGS RGYAS LAS
BYED PA NI DA LTAR GYI SANGS RGYAS KYI BDAG NYID RIN CHEN GTZUG
PHUD DANG, DANG PO'I SANGS

RGYAS THUGS KAR BZHUGS PA DANG, MA BYON PA'I SANGS RGYAS W'A G'I
SHVA RA'O, ,SANGS RGYAS THOG MA THA MA MED, ,DANG PO SANGS RGYAS
RGYU MED PA NI THUGS KAR ZHAL LNGA PHYAG BRGYAD PA'O, ,YE SHES
MIG GCIG DRI MA MED, ,YE SHES LUS CAN DE BZHIN GSHEGS, ,ZHES BYA
BA NI GNYIS SU

MED PA'I SPYAN GCIG DANG LDAN PA'I W'A G'I SHVA RA'O, ,RDO RJE
BZHAD PA'I DBANG DU MDZAD NAS, TSIG GI DBANG PHYUG NI YANG DAG
PA'I LTA BA'O, ,SMRA BA CHEN PO NI YANG DAG PA'I RTOG PA'O, ,SMRA
BA'I SKYES MCHOG NI YANG DAG PA'I NGAG GO, ,SMRA BA'I RGYAL NI
YANG DAG PA'I LAS KYI MTHA'O, ,SMRA BA'I

DAM PA NI YANG DAG PA'I 'TSO BA'O, ,MCHOG GI GNAS NI YANG DAG
PA'I RTZOL BA'O, ,SMRA BA'I SENG GE NI YANG DAG PA'I DRAN PA'O,
,TSUGS PA MED PA NI YANG DAG PA'I TING NGE 'DZIN TE, RDO RJE
BZHAD PA ZHAL BCU GCIG PA'O, ,KUN DU LTA BA NI SENG GE'I 'JIGS PA
LAS SKYOB PA'O, ,MCHOG

@17A *, ,TU DGA' BA NI GLANG PO'I 'JIGS PA LAS SO, ,GZI BRJID
PHRENG BA NI ME'I 'JIGS PA LAS SO, ,LTA NA SDUG PA NI SBRUL GYI
'JIGS PA LAS SO, ,'OD 'BAR BA NI MTSON GYI 'JIGS PA LAS SO, ,DPAL
GYI BE'U NI RKUN MO'I 'JIGS PA LAS SO, ,LAG NA 'OD 'BAR BA NI SHA

ZA'I 'JIGS PA LAS SO, ,SNANG BA PO NI RGYA MTSO'I RBA RLABS KYI
'JIGS PA LAS SKYOB PAS NA 'JIG RTEN PA'I 'JIGS PA BRGYAD SKYOB
PA'O, ,'JIG RTEN LAS 'DAS PA'I 'JIGS PA LAS SKYOB PA NI, SMAN BA
CHE MCHOG GTZO BO STE, ,SHES BYA'I SGRIB PA GSO BA'O, ,NYON MONGS
PA'I ZUG RDU

'BYIN PA STE BLA NA MED PA'O, ,NYON MONGS PA DANG SHES BYA'I BAG
LA NYAL BA MA LUS PA 'JOMS PAS NA, SMAN RNAMS MA LUS LJON PA'I
SHING NGO, ,LAM LNGA'I NYON MONGS PA MA LUS PA SPONG BAS NA, NAD
DO COG GI DGRA CHE BA STE, LHA NYI MA'I GZUGS CAN NO, ,SDU GU
'JIG RTEN

GSUM NA MDZES NI PHUN SUM TSOGS PA'O, ,DPAL LDAN RGYU SKAR DKYIL
'KHOR CAN NI RGYU SKAR NYI SHU RTZA BRGYAD KYIS BSKOR BA'O,
,PHYOGS BCU NAM MKHA'I MTHA' GTUGS PA, ,CHOS KYI RGYAL MTSAN LEGS
PAR 'DZUGS PA NI BYAMS PA'I 'BRAS BU'O, ,'GRO NA GDUGS GCIG

YANGS PA STE, ,BYAMS DANG SNYING RJE'I BDAG NYID CAN NI SNYING
RJE DANG BYAMS BA'I BDAG NYID DO, ,DPAL LDAN NI ZLA BA'I GZUGS
CAN PADMA NI 'DIR KU MU DA STE STENG NA GAR MDZAD PA'O, ,KHYAB
BDAG CHEN PO RIN CHEN GDUGS NI PHYAG MTSAN TE ZLA BA'I RGYAL
MTSAN NO, ,SANGS RGYAS KUN GYI

GZI BRJID CHE NI SANGS RGYAS LNGA'I COD PAN MNGA' BA'O, ,SANGS
RGYAS KUN GYI SKU 'CHANG BA NI SKU'I SGO NAS SO, ,RNAL 'BYOR CHE
NI THUGS KYI SGO NAS SO, ,BSTAN PA GCIG NI GSUNG GI SGO NAS SO,
,RDO RJE RIN CHEN DBANG BSKUR DPAL NI MING GI DBANG BSKUR BA'I
SGO NAS SO, ,RIN CHEN KUN BDAG

DBANG PHYUG STE, ,RIN PO CHE'I RIGS KYI 'KHOR LOS SGYUR BA'I SGO
NAS SO, ,'JIG RTEN DBANG PHYUG KUN GYI BDAG NI SEMS CAN KUN LA
DBANG BSKUR BA'O, ,RDO RJE 'CHANG BA KUN GYI RJE NI DE BZHIN
GSHEGS PA KUN LA DBANG BSKUR BA'I BDAG PO STE RDO RJE RIN CHEN
NO, ,SNANG BA MTHA' YAS PADMA'I TING NGE

@17B 'DZIN GYI DBANG DU MDZAD NAS, SANGS RGYAS KUN GYI THUGS CHE
BA NI DANG PO'I SANGS RGYAS THUGS LA GNAS PA'O, ,SANGS RGYAS KUN
GYI SKU CHE BA, ,SANGS RGYAS KUN GYI GSUNG YANG YIN, ,THUGS KA'I
BADZRA T'IKshnA'O, ,RDO RJE NYI MA SNANG BA CHE NI RANG NYID NYI
MA'I 'OD MNGA' BA'O, ,RDO RJE ZLA BA DRI MED

NI DANG PO'I SANGS RGYAS ZLA BA'I 'OD MNGA' BA'O, ,CHAGS BRAL NI
MYA NGAN LAS 'DAS PA LAS SO, ,SOGS PAS BSDUS PA NI CHAGS PA STE
'KHOR BA'O, ,CHAGS PA NI GNYIS KA LA MI GNAS PA'O, ,KHA DOG SNA
TSOGS 'BAR BA NI SKU MDOG DMAR PO 'OD ZER DMAR BA'O, ,RDO RJE

SKYIL KRUNG NI BZHUGS STANGS SO, ,'GRO BA'I CHOS 'DZIN PA NI
PADMA BSNAMS PA STE, SEMS CAN LA DMIGS PA'I SNANG BA MTHA' YAS
SO, ,RDO RJE CHOS BSHAD PA, SANGS RGYAS SKYES NI SNANG BA MTHA'
YAS LAS SKYES PA'O, ,KUN MKHYEN YE SHES MDZOD 'DZIN PA NI G-YON
PAS

PADMA'I YU BA BZUNG NAS G-YAS PAS 'BYED PA'O, ,RGYAL PO SGYU
'PHRUL SNA TSOGS 'CHANG NI 'GRO BA 'DUL BA KUN GZUGS SO, ,CHE BA
SANGS RGYAS SNANG BA MTHA' YAS RIG SNGAGS KYI BDAG PO DBU LA
'CHANG BA STE PADMA'I SGROL MA'O, ,RDO RJE RNON PO'I TSIG BCAD
GCIG NI GO SLA'O, ,KHYAB

'JUG GI GZUGS CAN RDO RJE ZAB MO DZIN DZIK STE BLA NA MED PA'I
RGYAL BAS RGYAL BA'O, ,RDO RJE BLO GROS DON BZHIN RIG NI RDZU
'PHRUL RNAM PAR 'PHRUL PA MKHYEN PA'O, ,PHA ROL PHYIN PA KUN
RDZOGS PA NI PHA ROL PHYIN PA BCU RDZOGS PA'I SA BCU RDZOGS PAS
NA RGYAN DANG LDAN PA STE RDO RJE 'KHOR LO'O, ,

RNAM PAR DAG PA BDAG MED CHOS NI CHOS SO SO YANG DAG PAR RIG
PA'O, ,YANG DAG YE SHES ZLA 'OD BZANG NI SPOBS PA'O, ,BRTZON CHEN
SGYU 'PHRUL DRA BA NI NGES PA'I TSIG GO, ,RGYUD KUN GYI NI BDAG
PO MCHOG NI DON SO SO YANG DAG PAR RIG PA STE, TSANGS PA'I GZUGS
CAN

GYIS GSUNGS BA'O, ,DON YOD GRUB PA'I PADMA'I NGES PA'I DBANG
PHYUG GI DBANG DU MDZAD NAS, RDO RJE GDAN NI MA LUS LDAN NI RDO
RJE SKYIL MO KRUNG NGO, ,YE SHES SKU RNAMS MA LUS 'CHANG NI
DZNY'A NA K'A YA'O, ,KUN DU BZANG PO BLO GROS BZANG NI THAMS CAD
LA KHYAB PA'I PHYIR DANG PO'I

@18A *, ,SANGS RGYAS SO, ,SA YI SNYING PO 'GRO BA 'DZIN NI BYA BA
NAN TAN GYIS 'GRO BA RNAMS MI GTONG BA STE DON YOD GRUB PA'O,
,SANGS RGYAS KUN GYI SNYING PO CHE STE SBYOR BA'I BRTZON 'GRUS
KYI NGO BO YIN PAS NA, SPRUL PA'I 'KHOR LO SNA TSOGS 'CHANG STE
ZHI BA DANG RGYAS PA

DANG DBANG DANG MNGON SPYOD KYI 'KHOR LO SNA TSOGS 'CHANG BA RDO
RJE LAS SO, ,DNGOS PO KUN GYI RANG BZHIN 'CHANG NI SGRUB PA'I
BRTZON 'GRUS TE PHRIN LAS THAMS CAD KYI RANG BZHIN 'DZIN PA'I
BSRUNG BA'O, ,SO SOR RTOG PA SKYE BA MED PA'I CHOS MKHYEN NAS
'GRO BA SNA TSOGS DON DU GNYER

BA'I CHOS KUN GYI NGO BO NYID 'CHANG BA'I GNOD SBYIN NO, ,NAN TAN
BYED PA'I SHES RAB CHEN PO SKAD CIG LA CHOS KUN GYI 'OD GSAL BA
THUGS SU CHUD PA'I KHU TSUR RO, ,DAD PA'I DBANG POS CHOS KUN
KHONG DU CHUD PAS THUB PA'I BLO MCHOG STE LCAGS KYU'O, ,BRTZON
'GRUS KYI DBANG POS MI

G-YO BAS SANGS RGYAS KYI BYANG CHUB TU 'JUG CING 'CHANG BAS NA
ZHAGS PA'O, ,DRAN PA'I DBANG POS SANGS RGYAS KUN GYI MNGON SUM DU
BYED PAS NA LCAGS SGROG GO, ,YE SHES ME LCE 'OD 'BAR GSAL, ,'BEBS
PAS NI DRIL BU'O, ,DE LTAR TSIGS SU BCAD PA BZHI BCU RTZA GNYIS

KYIS PADMA GAR GYI DBANG PHYUG GI DKYIL 'KHOR BADZRA T'IKshnA
DANG LDAN PA'I 'KHOR LOS SGYUR BA'O,, ,,DON THAMS CAD GRUB PA'I
DKYIL 'KHOR GYI DBANG DU BYAS NAS 'DOD PA'I DON GRUB CES BYA BA
LA SOGS PA GSUNGS TE, 'JIG RTEN DANG THUN MONG DANG MCHOG GI
DNGOS GRUB SGRUB PA'I

MCHOG TU GYUR PAS DAM PA STE RNAM PAR SNANG MDZAD DO, ,NGAN SONG
THAMS CAD RNAM SBYONG BA NI RAB TU BYUNG BA'I CHA BYAD CAN GYI
CHOS KYI 'KHOR LO BSKOR BA'I PHYAG RGYA MNGA' BA'O, ,MGON PO SEMS
CAN KUN GYI MCHOG NI THUGS KA'I DANG PO'I SANGS RGYAS SO, ,SEMS
CAN THAMS CAD RAB

SGROL BYED NI 'KHOR LO GNYIS KYI STENG DU PRADZNY'A DZNY'A NA
M'URTI'O, ,DON GRUB KYI MI BSKYOD PA'I DBANG DU BYAS NAS, NYON
MONGS G-YUL DU GCIG DPA' BA STE, NYON MONGS PAS KUN NAS BSLANG
BA'I G-YUL GYI NANG NA RDO RJE BSNAMS NAS GCIG PU DPA' PA NYON
MONGS PA DANG, SHES BYA'I SGRIB

@18B PA'I NGA RGYAL DANG BCAS PA DREGS PAS SA GNON GYI PHYAG
RGYAS 'JOMS PA'O, ,DPAL LDAN NI ZUNG DU 'JUG PA'O, ,BLO NI ME
LONG LTA BU'I YE SHES SO, ,DE LAS BYUNG BA'I SGEG PAR LDAN PA NI
ZHAL KHRO 'DZUM DANG LDAN PA'O, ,CUNG ZAD MCHE BA GTZIGS SHING
BDUD KYIS MI BSKYOD PA

BRTAN PO'I KHRO BO MI SDUG PA'I GZUGS 'CHANG BA'O, ,RIN CHEN
GTZUG PHUD KYI DBANG DU MDZAD NAS 'OD ZER GYIS SPRUL PA'I LAG PA
BRGYA PO KUN DU BSKYOD NI G-YAS BRKYANG DANG G-YON BRKYANG GI GOM
PA'I STOBS KYIS GAR BYED PA'O, ,DPAL LDAN NI BCOM LDAN 'DAS RIN
CHEN

GTZUG TOR GYI NGO BO LAG PA BRGYAS SPRUL PA'I PHYAG GIS LONGS
SPYOD PA NI NAM MKHA' KHYAB PAR SEMS CAN LA DBANG BSKUR NAS GAR
BYED PA NI CI DGA' BAR ROL PA'O, ,RIN CHEN TING NGE 'DZIN GYI
DBANG DU MDZAD NAS YI GE LAm YONGS SU GYUR PA'I SA'I DKYIL 'KHOR
GYI STENG DU PADMA'I

LTE BAR RKANG PA G-YAS PA'I MTHIL GYIS GNON CING ZHABS G-YON PA'I
RKANG PA'I MTHEB SEN MO'I KHYON GYIS BSAM GTAN DANG PO'I TSANGS
PA'I YUL SA RTZE NAS GNON PA STE PHYAG GNYIS KYIS PADMA BSNAMS
PA'O, ,RIN CHEN CHAR 'BEBS KYI DBANG DU MDZAD NAS, DON GCIG CES
BYA BA

LA SOGS PA GSUNGS TE, DON GCIG NI STONG PA NYID DO, ,GNYIS MED NI
MTSAN MA MED PA'O, ,CHOS KYI DON NI SMON PA MED PA'O, ,DAM PA'I
DON NI 'OD GSAL BA'O, ,'JIGS MED NI CHOS KYI DBYINGS SO, ,RNAM
RIG SNA TSOGS GZUGS DON CAN NI ME LONG LTA BU'O, ,

SEMS NI KUN GZHI GNAS 'GYUR BA'O, ,RNAM SHES RGYUD DANG LDAN NI
YID KYI RNAM PAR SHES PA GNAS GYUR PA'I SO SOR RTOG PA'I YE SHES
SO, ,DNGOS DON MA LUS NI STONG PA NYID DO, ,DGA' BA NI RDO RJE
SEMS MA'O, ,STONG PA NYID DGA' NI MTSAN MA MED PA'O, ,'DOD CHAGS

BLO NI RIN CHEN MA'O, ,SRID PA'I 'DOD CHAGS SOGS SPANGS PA NI
SMON PA MED PA STE CHOS MA'O, ,SRID GSUM DGA' BA CHEN PO NI 'OD
GSAL BA STE LAS MA'O, ,SPRIN DKAR DAG PA BZHIN DU DKAR NI TSUL
KHRIMS RNAM PAR DAG PAS DKAR MO'O, ,SKU MDOG SER MO YIN YANG

@19A *, ,'OD ZER STON KA'I ZLA BA'I 'OD MNGA' BA'I RIN CHEN SEMS
MA'O, ,RGYAL PO BSHAD PA NYI MA'I 'OD MNGA' BAS NA, NYI MA SHAR
KA'I DKYIL LTAR MDZES PA'O, ,SEN MO'I 'OD NI SHAS CHER DMAR BAS
MTSAN BZANG PO SUM CU RTZA GNYIS MTSON PA'O, ,RIN

CHEN CHAGS PA GSUNGS PA, SANGS RGYAS LNGA'I COD PAN BZANG PO
AINDRA N'I LA'I MDOG CAN GYI ZUR PHUD KYI RTZE MO CAN NO, ,DES
NA, SKRA MCHOG MTHON KA'I RTZE MO CAN, ,ZHES BYA'O, ,NOR BU LEGS
PAR BSHAD PA, ,NOR BU CHEN PO 'OD CHAGS DPAL TE 'OD ZER KHA DOG
LNGA

PA CAN DANG, SPRUL PA'I SANGS RGYAS LNGA'I DBU RGYAN CAN NO, ,RIN
CHEN KHRO GNYER BSHAD PA ZHABS G-YON BRKYANG NAS 'JIG RTEN GYI
KHAMS KUN DU BSKYOD CING, ZHABS G-YAS PAS RDZU 'PHRUL GYI RKANG
PA'I STOBS KYIS GZUGS KYI KHAMS GNON PA'O, ,RIN CHEN 'OD

BSHAD BA, DE NYID DRAN PA CHEN PO 'CHANG, ,ZHES BYA STE LUS DANG
TSOR BA DANG SEMS DANG CHOS KYI DRAN PA 'CHANG BAS DRAN PA CHEN
PO STONG PA NYID KYI TING NGE 'DZIN GYI RGYAL PO'O, ,RIN CHEN
DPAL GSUNGS PA, BYANG CHUB YAN LAG ME TOG SPOS, ,ZHES BYA STE
DRAN PA DANG CHOS RNAM PAR 'BYED

PA DANG BRTZON 'GRUS DANG DGA' BA DANG TING NGE 'DZIN SHIN TU
SBYANGS PA DANG BTANG SNYOMS BYANG CHUB KYI YAN LAG STE, DE RNAMS
MNGA' BA'I SPOS KYI DRIS DE BZHIN GSHEGS PA'I YON TAN RGYA MTSO
KHYAB PA'I BYAMS PA'O, ,RIN CHEN BSHAD PA, LAM GYI YAN LAG BRGYAD
TSUL RIG STE

YANG DAG PA'I LTA BA DANG RTOG PA DANG NGAG DANG LAS DANG 'TSO BA
DANG RTZOL BA DANG TING NGE 'DZIN DANG DRAN PA DANG BYANG CHUB
KYI YAN LAG STE YANG DAG PA'I SANGS RGYAS KYI LAM GYI CHOS KYI
SBYIN PA'O, ,RIN CHEN CHOS KYI DBANG DU MDZAD NAS, SEMS CAN KUN
LA SHAS CHEN CHAGS TE BYAMS PA'I TING

NGE 'DZIN GYI BDE BAR MDZAD PAS NA CHAGS PA'O, ,NAM MKHA' LTA
BU'I STONG PA NYID MKHYEN PA'I SHES RAB KYIS NI CHAGS PA'O, ,RIN
CHEN RNON PO BSHAD PA, ,SEMS CAN KUN GYI YID LA 'JUG ,CES BYA STE
THUGS RJES SEMS CAN LA 'JUG CING SHES RAB KYIS SEMS CAN GYI NYON
MONGS

@19B PA BCAD NAS YID LTAR MGYOGS PAS NA RNON PO'O, ,RIN CHEN
'KHOR LO BSHAD PA, SEMS CAN KUN GYI DBANG DON SHES TE RDZU 'PHRUL
GYI CHO 'PHRUL GYIS SEMS CAN KUN GYI DON MKHYEN PA'O, ,DGA' BA'I
STOBS KYIS SEMS CAN KUN GYI YID 'PHROG PAS 'KHOR LO'O, ,RIN CHEN
GSUNG BA

BSHAD PA, PHUNG PO LNGA DON NI DON SO SO YANG DAG PAR RIG PA'O,
,DE NYID SHES PA NI SPOBS PA SO SO YANG DAG PAR RIG PA'O, ,PHUNG
PO LNGA NI CHOS SO SO YANG DAG PAR RIG PA'O, ,RNAM DAG 'CHANG BA
NI NGES PA'I TSIG SO SO YANG DAG PAR RIG PA STE, BTANG SNYOMS
CHEN BO'I LJAGS

BSNAMS PA'O, ,RIN CHEN LAS BA SHAD PA 'BRAS BU'I DBANG DU MDZAD
NAS, NGES 'BYUNG KUN GYI MTHA' LA GNAS, ,ZHES SMOS SO, ,NGES PAR
'BYUNG BA KUN LA MKHAS NI THEG PA GSUM GYI RGYU LA MKHAS PA STE
SNA TSOGS RDO RJE BSNAMS PA'O, ,RIN CHEN SRUNG BA BSHAD PA, NGES

'BYUNG KUN GYI LAM LA GNAS, ,ZHES BYA STE NGES PAR 'BYUNG BA THEG
PA GSUM GYI MI MTHUN PA'I PHYOGS LAS BSRUNG ZHING GNAS PA'I RGYU
SEMS CAN LA NGES PAR 'BYUNG BA KUN STON BA NI 'BRAS BU STE GO CHA
BSNAMS PA'O, ,RIN CHEN GNOD SBYIN BSHAD PA, YAN LAG BCU GNYIS

SRID RTZA BTON, ,ZHES BYA BA SMOS TE, LUGS SU 'BYUNG BA'I RTEN
'BREL BCU GNYIS BAG CHAGS DANG BCAS PA SPANGS PA'O, ,LUGS LAS
BZLOG PA'I RNAM PAR DAG PA BCU GNYIS 'CHANG BAS NA MCHE BA 'DZIN
PA'O, ,RIN CHEN KHU TSUR BSHAD PA, BDEN BZHI'I TSUL GYI RNAM

PA CAN TE SDUG BSNGAL DANG KUN 'BYUNG DANG 'GOG PA DANG LAM GYI
RNAM PA NYID KYI RNAM PA CAN GYI SHES PA BZHI DANG RJES SU SHES
PA BZHI STE, BRGYAD KYI RTOG PA GCIG TU SDUG CING KHU TSUR 'CHANG
BA'O, ,BSKAL PA BZANG PO'I DBANG DU MDZAD NAS, BDEN DON RNAM PA
BCU

GNYIS LDAN, ,ZHES BYA STE SDUG BSNGAL SHES, KUN 'BYUNG SPANGS PA,
'GOG PA MNGON DU BYAS PA, LAM BSGOMS PA, SDUG BSNGAL SHES PAR
BYA, KUN 'BYUNG SPANG BAR BYA, 'GOG PA MNGON DU BYA, LAM BSGOM
PAR BYA, SDUG BSNGAL SHES PAR BYAR MED, KUN 'BYUNG

@20A *, ,SPANG DU MED, 'GOG PA MNGON DU BYAR MED, LAM BSGOM DU
MED PAR YUL DU BYAS PAR 'CHANG BA NI BYAMS PA'O, ,DE NYID RNAM PA
BCU DRUG RIG NI BDEN PA BZHI LA SHES BZOD BCU DRUG RIG PA'I 'JAM
DPAL LO, ,RNAM PA NYI SHU BYANG CHUB PA NI BZOD PA

BRGYAD DANG SHES PA BRGYAD DANG YE SHES BZHI STE NYI SHUS BYANG
CHUB PA NI SPOS KYI GLANG PO'O, ,RNAM PA SANGS RGYAS KUN GYI YE
SHES LNGA RIG NAS MCHOG TU GYUR PAS NA TOG STE YE SHES TOG GO,
,SANGS RGYAS KUN GYI SPRUL PA'I SKU, ,BYE BA MTHA' YAS PA BZANG
PO DPAG TU MED PA 'GYED CING

SKYONG BAS NA BZANG SKYONG NGO, ,SKAD CIG MA THAMS CAD KYI BLOS
MNGON PAR RTOGS PAS NA BLO GROS RGYA MTSO'O, ,SEMS 'OD GSAL BA'I
SKAD CIG MA'I DON MI ZAD PA KUN RIG PAS NA BLO GROS MI ZAD PA'O,
,THEG PA SNA TSOGS KYI THABS KYI TSUL GYIS SPOBS PA MNGA' ZHING
'GRO

BA'I MNGON PAR MTHO BA DANG NGES PAR LEGS PA'I DON LA RTOG PAS NA
BRTZEGS PA STE SPOBS PA BRTZEGS PA'O, ,KHAMS GSUM LAS THEG PA
GSUM GYIS NGES PAR 'BYUNG BA'I MTHU CHEN PO MNGA' ZHING THEG PA
GCIG GI 'BRAS BUR GNAS PA'I MTHU CHEN PO BRNYES PAS NA MTHU CHEN
PO

THOB PA'O, ,NYON MONGS KHAMS RNAMS DAG PA'I BDAG NI NGAN SONG KUN
'DREN NO, ,LAS KYI KHAMS KYI MYA NGAN DANG BRAL BA'I SDUG BSNGAL
ZAD PAR BYED PAS NA MYA NGAN MUN PA NGES PAR 'JOMS PA'O, ,'DOD
CHAGS DANG ZHE SDANG DANG GTI MUG GI CHU'I RGYA MTSO KUN LAS
BRGAL PA'I

YE SHES KYI DRA BA MNGA' BAS DRA BA CAN GYI 'OD DO, ,SBYOR BA'I
DGON PA LAS BYUNG BA NI GNYEN PO'I RNAL 'BYOR ZLA BA CHOS PA LTA
BU 'GRO BA KUN 'KHOR BA'I DGON PA LAS DBYUNG NAS YE SHES KYI LANG
TSO BSKYOD PAS NA ZLA 'OD GZHON NU'O, ,'OD DPAG TU MED PA'I YE
SHES KYI NYON MONGS

PA DANG, NYE BA'I NYON MONGS PA'I BAG CHAGS DANG BCAS PA SPANGS
PAS NA 'OD DPAG TU MED DO, ,SNYING RJE CHEN PO DANG SHES RAB KYI
THABS NAM MKHA' LTA BU SKYE GNAS LAS DNGOS GRUB GSUM DON YOD PAR
MDZAD BAS NA NAM MKHA'I SNYING PO'O, ,BDAG DANG BDAG GIR LTA BA'I
SGRIB PA'I 'DU

@20B SHES KYI DON SPANGS SHED RNAM PAR SHIS PA'I DON GYI GZUGS
'DZIN SEL CING 'GOG PAR BYED PAS NA SGRIB PA RNAM PAR SEL BA'O,
,LHA MO BRGYAD KYI DBANG DU MDZAD NAS, PHYAG GNYIS KYIS YID BZHIN
GYI NOR BU RIN PO CHE BSNAMS PAS NA, SEMS CAN KUN YID YUL DANG
LDAN TE

RIN CHEN SGEG MO'O, ,PHYAG GNYIS KYIS RIN PO CHE'I PHRENG BA
BSNAMS PAS SANGS RGYAS KYI THUGS RIG CING DGYES PA STE PHRENG
MA'O, ,RIN PO CHE'I PI WANG BRDUNG BA'I GZHU BSNAMS PAS NA SEMS
CAN KUN GYI YID LA GNAS TE GLU MA'O, ,RIN PO CHE RTZE GCIG PA
BSNAMS NAS

GAR BSKOR BAS SEMS CAN DE DAG GI SEMS DANG MTHUN PAR 'JUG PA STE
GAR MA'O, ,RIN PO CHE'I BDUG PAS SEMS CAN KUN TSIM PAR BYED PAS
NA RIN CHEN BDUG PA MA'O, ,RIN PO CHE'I ME TOG GI ZA MA TOG
BSNAMS PAS NA SEMS CAN KUN GYI YID DGA' BA STE ME TOG MA'O, ,

MAR ME'I MCHOD SDONG BSNAMS NAS 'KHRUL PA'I MUN PA SEL BAS NA MAR
ME MA'O, ,DRI'I DUNG CHOS BSNAMS NAS GZUGS 'DZIN GYI NOR PA THAMS
CAD SPONG BAS NA DRI CHAB MA'O, ,BDE BA DANG SDUG BSNGAL DANG
BTANG SNYOMS KYI DON LA THE TSOM MED CING SHES BYA KUN GYI DON LA
SKU

GSUNG THUGS KYI YON TAN GYI BDAG NYID BSNYEMS PAS RIN CHEN LCAGS
KYU MA'O, ,PHUNG PO LNGA DANG DUS GSUM DU CHOS KYI DBYINGS SKAD
CIG THAMS CAD LA DON DAM PAR BYE BRAG PHYED PA STE ZHAGS PA MA'O,
,SKAD CIG MA GCIG GIS RDZOGS PA'I SANGS RGYAS DRAN PA'I LCAGS
SGROG

GIS BCINGS NAS SANGS RGYAS KUN GYI RANG BZHIN BDAG GI LUS LA
'CHANG BAS NA RIN CHEN LCAGS SGROG MA'O, ,LUS MED LUS TE SANGS
RGYAS KUN GYI THUGS SO, ,LUS KYI MCHOG STE GSUNG RNAMS SO, ,LUS
KYI MTHA' NI RTEN YIN PAS NA SKU STE, GCIG TU 'BEBS PA RTOG

PAS NA RIN CHEN DRIL BU'O, ,THAMS CAD KYI SKU MDOG DANG RGYAN
DANG PHYAG MTSAN JI LTA BU ZHE NA, GZUGS RNAMS SNA TSOGS KUN DU
STON TE DBYIBS DUM CAN NO, ,NOR BU CHEN PO NI KUN GYI KHA DOG SER
PO'O, ,RIN CHEN TOG NI PHYAG MTSAN DANG, COD PAN LA RIN PO CHE'I
TOG

@21A *, ,MNGA' BA'O, ,DE LTAR TSIGS SU BCAD PA NYI SHU RTZA BZHIS
DON THAMS CAD GRUB PA'I DKYIL 'KHOR GYI 'KHOR LOS SGYUR BA DON
THAMS CAD GRUB PA NI W'A G'I SHVA RA DANG BCAS PA'O,, ,,RTA MCHOG
GI DKYIL 'KHOR THOG MAR TSIG RKANG PA LNGAS 'BRAS BU'I

DBANG DU BYAS NAS BSHAD PA NI, SANGS RGYAS KUN GYIS RTOGS BYA BA
NI SANGS RGYAS GZHAN GYIS SHES PAR BYA'O, ,SANGS RGYAS BYANG CHUB
BLA NA MED NI CHOS KYI SKU'O, ,LONGS SPYOD RDZOGS PA'I SKU'I
DBANG DU MDZAD NAS DON DAM PAR NI YI GE MED PA YIN LA, KUN RDZOB
TU BYA BA DANG SPYOD

PA GNYIS KA DANG RNAL 'BYOR DANG RNAL 'BYOR MA'I SKU GSANG SNGAGS
LAS BYUNG BA'I BYANG CHUB SEMS DPA' RNAMS KYI SNANG BA GSANG
SNGAGS CHEN PO SKU GSUNG THUGS KYI RIGS GSUM 'CHANG BA'I SPRUL
PA'I SKU'I DBANG DU MDZAD NAS GSANG SNGAGS DON GYI DKYIL 'KHOR
GYI LHA KUN SPRUL

CING BSKYED PA'O, ,DE SGRUB PA'I THABS NI, THIG LE CHEN PO ZHES
BYA BA LA SOGS PA STE, THIG LE CHEN PO NI SROG GI RLUNG NGO, ,YI
GE MED PA'I DON RANG GI MTSAN NYID YIN PAS RTOG PA DANG BRAL
BA'O, ,STONG PA CHEN PO NI CHOS KYI DBYINGS SO, ,DE'I YI GE NI MI
'GYUR BAS NA

YE SHES LNGA'O, ,THIG LE STONG PA NI RLUNG BSTEN PA'I STONG PA
NYID RTOGS PAS YI GE BRGYA STE MI 'GYUR BA'I YI GE BRGYA'O, ,'DI
LTA STE, 'BYUNG BA LNGA DANG, PHUNG PO LNGA DANG, DBANG PO LNGA
DANG, YUL LNGA DAG LA RE RE ZHING YE SHES LNGA'I BDAG NYID YIN
PA'I PHYIR RIGS BRGYA'O, ,

DE LTAR PHYI ROL GYI SPROS PA DANG BRAL BA ZHI GNAS KYI RANG
BZHIN RNAM PA KUN DANG LDAN ZHING LHAG MTHONG GI TSOS DON DAM PAR
DNGOS PO MED PA'O, ,DE NYID KYI PHYIR NA, BCU DRUG PHYED PHYED
THIG LE CAN TE, KUN RDZOB TU 'BYUNG BA CHEN PO BZHI LA RE RE
ZHING RNAL 'BYOR DANG, RJES SU RNAL 'BYOR

DANG; SHIN TU RNAL 'BYOR DANG, RNAL 'BYOR CHEN PO'O, ,DE'I DBYE
BA BCU DRUG YIN LA, DE YANG SNANG BA DANG, SNANG BA MCHED PA
DANG, SNANG BA THOB PA DANG, 'OD GSAL BA'I BSAM GTAN BZHI LA,
STONG PA DANG, SHIN TU STONG PA DANG, STONG PA CHEN PO DANG, RNAM
PA THAMS

@21B CAD PA'I STONG PA BRGYAD YIN LA, DA'I PHYED KUN RDZOB KYI
RNAM PA BZHI SPANGS PA'I STONG PA NYID BZHI BSGOMS NAS DE DAG LA
RANG GI DANG GIS ZUNG DU 'JUG PA'I THIG LE CAN NO, ,DE'I SKU
GSUNG THUGS KYI YAN LAG MED PA BGRANG BA'I RTZIS LAS 'DAS PA DE
SNANG BA DANG, SNANG BA

MCHED PA DANG, SNANG BA THOB PA DANG, 'OD GSAL BA'I BSAM GTAN
BZHI'I RTZE MO CAN DANG, DE NYID KYIS NA BSAM GTAN ZHI GNAS DANG,
YAN LAG LHAG MTHONG KUN SHES SHING, TING NGE 'DZIN GYI RIGS THAMS
CAD MKHYEN CING SA BCU'I RGYUD THAMS CAD RIG PAS, TING

'DZIN LUS CAN LUS KYI MCHOG ,CES BYA STE CHOS KYI SKU THOB PAR
GYUR PA DANG, LONGS SPYOD RDZOGS PA'I SKU DANG SPRUL PA'I SKU
YANG THOB PAR 'GYUR BA'O, ,SKU GSUM PO DE LAS SANGS RGYAS SPRUL
PA'I RGYUD NYID KYIS PHYOGS BCUR JI LTAR MOS PA'I 'GRO BA'I DON
BYED PAR 'GYUR

RO; ,RTA MCHOG GI DPA' BO GCIG PU'I DBANG DU MDZAD NAS, LHA'I
BDAG PO ZHES BYA BA LA SOGS PA GSUNGS TE, LHA'I DBANG PO BRGYA
BYIN NO, ,LHA'I LHA NI TSANGS PA'O, ,LHA'I BDAG PO NI 'DOD PA'I
LHA'O, ,LHA MIN BDAG NI KHYAB 'JUG GO, ,'CHI MED NI NYI MA'O,
,LHA'I

LHA NI PA BA SANGS SO, ,'JOMS BYED NI GZHON NU GDONG DRUG GO,
,'JOMS BYED DBANG PHYUG NI LHA CHEN PO'O, ,SRID PA'I DGON PA LAS
BRGAL BA NI BDE SOGS MA LA SOGS PA'I LHA MO BRGYAD 'PHROGS NAS
LHA BRGYAD GDAN DU BTING BA'O, ,DE NYID KYIS NA, STON PA GCIG PU
'GRO

BA'I BLA, ,ZHES BYA'O, ,DE BZHIN GSHEGS PA LNGA'I RTA MCHOG GI
DKYIL 'KHOR GYI DBANG DU MDZAD NAS, 'JIG RTEN PHYOGS BCU ZHES BYA
BA LA SOGS PA SMOS TE, PHYOGS BCUR GRAGS PA'I MI BSKYOD PA BDUD
BZHI LAS RGYAL BA'I CHOS KYI SBYIN BDAG CHE BA STE SKU MDOG

DKAR PO RDO RJE BSNAMS PA'O, ,MCHOG SBYIN PA'I PHYAG RGYAS BYAMS
PA'I GO CHAS BCINGS SHING SNYING RJE'I YA LAD BGOS PAS SKU MDOG
SER PO RIN PO CHE BSNAMS PA'O, ,PHYAG BZHIS SHES RAB KYI PO TI
DANG RAL GRI DANG MDA' GZHU BSNAMS PA, NYON MONGS PA MI SHES PA'I

@22A *, ,G-YUL NGO SEL BA SKU MDOG DMAR PO 'OD DPAG MED DO, ,GDON
MI ZA BAR GRUB PA NYON MONGS PA DANG PHUNG PO DANG 'CHI BDAG
DANG, LHA'I BU'I BDUD BZHI'I DGRA BDAG NYID KYIS BTUL ZHING GZHAN
GYI BDUD BZHI'I 'JIGS PA SEL BAR MDZAD PA'I SNA TSOGS

RDO RJE BSNAMS PA SKYABS SBYIN MDZAD PA LJANG GU'O, ,SROD LA BDUD
BZHI BTUL NAS THO RANGS KHA MNGON PAR RDZOGS PAR SANGS RGYAS PA
SKU MDOG DKAR PO BYANG CHUB MCHOG GI PHYAG RGYA CAN 'JIG RTEN
'DREN PA'O, ,DE DAG LA MCHOD PA'I LHA MO DANG, BSTOD PA'I LHA MO
DANG, PHYAG

'TSAL BA'I LHA MO DANG, RIM GRO BYED PA'I LHA MO DANG, BSNYEN
BKUR BYED PA'I LHA MO DANG, RJED PAR BYED PA'I LHA MO DANG, GUS
PAS PHYAG BYA BA'I LHA MO DANG, BLA MAR BYED PA'I LHA MO STE,
SGEG MO LA SOGS PA BRGYAD KYIS BSKOR BA'O, ,RIGS GSUM GYI RTA
MCHOG GI DBANG

DU MDZAD NAS, 'JIG RTEN GSUM PO ZHES BYA BA LA SOGS PA SMOS TE,
'JIG RTEN GSUM GYI GANG+G'A'I KLUNG GI BYE MA SNYED KYI SHAR
PHYOGS SU GOM PA GCIG BZHAG NAS NUB PHYOGS SU GOM PA GCIG GIS
BGROD CING, DPER NAM MKHA' LTAR MTHA' MED RNAM PAR GNON

PA'O; ,GSUM RIG PA NI BDAG NYID DANG YUM GNYIS MKHYEN PA STE LHA
MO GTZANG MA DKAR BA DANG PADMA SNGON MO DANG SNA TSOGS RDO RJE
BSNAMS PA'O, ,DAG PA NI DMAR MO PADMA DKAR PO DANG SNA TSOGS RDO
RJE BSNAMS PA'O, ,MNGON SHES DRUG LDAN NI LHA'I MIG DANG, RNA BA
DANG, RDZU

'PHRUL GYI YUL DANG, 'CHI BA DANG, SKYE BA DANG, GZHAN GYI SEMS
DANG, ZAG PA ZAD PA MKHYEN PAS DBANG PO DRUG SEMS DPA' DRUG GIS
BYIN GYIS BRLABS SHING, RJES DRAN DRUG NI YUL DRUG LHA MO DRUG
GIS BYIN GYIS BRLABS PA'O, ,BYANG CHUB SEMS DPA' SEMS DPA' CHE, ,

RDZU 'PHRUL CHEN PO 'JIG RTEN 'DAS NI SKU MDOG LJANG GU RAL GRI
DANG PADMA DANG MDA' GZHU BSNAMS PA'O, ,MGOS BSAM GTAN BZHI PAR
PHYIN PA'O, ,GRUB PA'I MTHA'I DBANG DU BYAS NAS BSHAD PA, SHES
RAB PHA ROL PHYIN PA'I MTHA', ,ZHES BYA BA SMOS TE, MTHAR NI
PHUNG PO LHAG

@22B BCAS DANG LHAG MED KYI MYA NGAN LAS 'DAS PA STE, DE 'DOD PA
NI BYE BRAG TU SMRA BA'O, ,SHES RAB KYI DE KHO NA NYID RNAM PAR
SHES PA'I CHOS THOB PA NI MDO SDE PA'O, ,BDAG NYID KYANG RIG PA
GZHAN LA RIG PA YIN PA LA, KHAMS GSUM PO SHES PA YIN PAS NA SEMS
TZAM MO, ,SEMS CAN

KUN LA SNYING RJES PHAN PA'I MCHOG TU GYUR PAS NA, DPER BYA THAMS
CAD KYI MTHA' GNYIS LAS 'DAS PAS NA DBU MA'O, ,SHES PA NI BYA BA
GTZO BOR GYUR PA NA BYA BA'I RGYUD DO, ,LUS DANG NGAG GI SPYOD PA
NI BDAG PO'AM MCHOG TU BYED PAS NA SPYOD PA'I RGYUD DO, ,GNYIS
KA'I RGYUD GTZO

BOR BYAS NAS CHOS KYI SBYIN BDAG MDZAD PAS NA GNYIS KA'I RGYUD
BSTAN PA'O, ,PHYAG RGYA CHEN PO DANG DAM TSIG DANG CHOS DANG LAS
KYI DON STON PA'I 'GRO BA RNAMS KYIS 'DOD PA'I YON TAN GYI BSNYEN
BKUR GYI GNAS KYI MCHOG MYA NGAN LAS 'DAS PA 'THOB PA'I RNAL
'BYOR GYI RGYUD DO, ,THEG PA

GSUM GYI NGES PAR 'BYUNG BA'I ZAB PA DANG RGYA CHE BA'I BGROD PA
LA ZAB MO MTHAR THUG RDZOGS PA'I RIM PA NI BDE BA DAM PA ZUNG
'JUG STE, DON GYI DAM PA RNAM DAG DPAL YIN LA DE 'JIG RTEN GYI
NANG NA SKAL BA BZANG ZHING CHE BA RNAMS KYI 'JIG RTEN DANG THUN
MONG DANG MCHOG GI DNGOS

GRUB KYI, DPAL LDAN 'BYOR PA KUN BYED PA'O, ,DE SU ZHIG YIN ZHE
NA, 'JAM DPAL DPAL DANG LDAN PA'I MCHOG GO, ,,DE LTAR TSIGS SU
BCAD PA BCO LNGAS DZNY'A NA K'A YA DANG BCAS PA'I 'KHOR LOS SGYUR
BA DON YOD GRUB PA'O, ,DE LTAR 'KHOR LO RNAM PA DRUG

BSGOMS NAS DKYIL 'KHOR DRUG LA YE SHES SEMS DPA' BCUG NAS, DBANG
BSKUR BA MDZAD NAS DE KHO NA NYID GSUM GYIS SKU GSUNG THUGS BYIN
GYIS BRLABS LA BDAG NYID THAMS CAD KYI MCHOD PA BYA'O, ,DE LA
GANG ZAG BZHI PA SGRUB PAR BYED PA STE, DANG POR DE

BZHIN GSHEGS PA'I RIGS CAN BSGOM PAR MOS PAS DKYIL 'KHOR DRUG
BYAS LA SLOB MA DBANG BSKUR BAR 'DOD PA NA YANG DBANG BSKUR BAR
BYA'O, ,RANG RGYAL BA'I RIGS DANG RJES SU MTHUN PA'I DKYIL 'KHOR
BSGOMS LA ZHI BA DANG RGYAS PA DANG DBANG DANG MNGON SPYOD KYI
LAS

@23A *, ,DANG RJES SU MTHUN PA'I SBYIN SREG BYA'O, ,NYAN THOS
DANG RJES SU MTHUN PA'I GANG ZAG GIS DKYIL 'KHOR DRUG BSGOMS LA
RANG RANG GI DKYIL 'KHOR DU GANG DANG GANG LA MOS PA'I LHA'I
THUGS KAR 'KHOR LO'I DBUS SU YI GE BKOD LA SDIG PA ZAD PAR
BYA'O, ,

BYANG CHUB SEMS DPA'I RIGS CAN GYI 'KHOR LO DRUG BSGOMS LA SEMS
CAN GYI DON BYA BA'I PHYIR, DKYIL 'KHOR DANG BCAS PA DANG, DPA'
BO GCIG PU'I CHO GA BZHIN DU BSNYEN PA DANG STA GON DANG DKYIL
'KHOR LA RAB TU GNAS PA BYAS LA PHYAG RGYA BZHI'I SGO NAS DNGOS
GRUB

DON DU GNYER NAS PHAN YON DANG RJES SU MTHUN PAR SEMS CAN THAMS
CAD KYI DON BYA'O, ,RJES KYI DON RNAM PA BZHI'I DBANG DU MDZAD
NAS BSHAD PA, BSGOM PA DANG BZLAS PA ZIN PA'I RJES LA MCHOD PA
DANG BSTOD PA BYA'O, ,DE LA BSTOD PA NI 'DI YIN TE, MCHOG SBYIN
RDO RJE MCHOG

CES BYA BA'I TSIGS BCAD PHYED KYIS RDO RJE SEMS DPA'I DKYIL 'KHOR
LA BSTOD PA DANG, STONG NYID LAS BYUNG ZHES BYA BA'I TSIGS BCAD
PHYED KYIS RNAM SNANG LA BSTOD PA'O, ,SANGS RGYAS CHAGS PA ZHES
BYA BA'I TSIGS BCAD GCIG GIS MI BSKYOD PA LA BSTOD PA'O, ,SANGS
RGYAS

'DZUM PA ZHES BYA BA TSIGS SU BCAD PA GCIG GIS SNANG BA MTHA' YAS
KYI DKYIL 'KHOR LA BSTOD PA'O, ,MED PA LAS BYUNG ZHES BYA BA'I
TSIGS BCAD GCIG GIS RIN CHEN 'BYUNG LDAN GYI DKYIL 'KHOR LA BSTOD
PA'O, ,SGYU 'PHRUL DRA BA ZHES BYA BA LA SOGS PA'I TSIGS BCAD
GCIG

GIS RTA MCHOG GI DKYIL 'KHOR LA BSTOD PA'O, ,YANG NA TSIGS SU
BCAD PA 'DI LNGA NI RNAM PA NYI SHUS BYANG CHUB CES BYA BA SNANG
BA, 'JAM DPAL DPAL DANG LDAN PA'I MCHOG LA DE BZHIN GSHEGS PA
BZHI DANG, SEMS DPA' BCU DRUG GIS BSKOR BA BSGOMS LA BSTOD PA
BYA'O ZHES

SLOB DPON YE SHES GRAGS PA BZHED DO, ,PHAN YON GYI DBANG DU MDZAD
NAS, KYE'I LAG NA RDO RJE 'CHANG ZHES SDUD PA PO LA BOS NAS, 'DI
NI ZHES BYA BA NI RNAM PAR SNANG MDZAD KYI DKYIL 'KHOR GYI DBANG
DU MDZAD PA'O, ,BCOM LDAN 'DAS KYI YE SHES SKU NI BZHI PA'I SANGS
RGYAS SO, ,

@23B DE BZHIN GSHEGS PA THAMS CAD KYI YE SHES KYI SKU NI DANG
PO'I DPA' BO'I SANGS RGYAS SO, ,'JAM DPAL YE SHES SEMS DPA' NI AA
RA PA TZA NA'O, ,DE GSUM GYI MTSAN BSGOMS PA'I RJES LA YANG DAG
PAR BRJOD NA, 'BRAS BU DGA' BA DANG, DANG BA DANG MGU BA

'JIG RTEN THUN MONG DANG MCHOG GI DNGOS GRUB BSKYED PA'O, ,LAG NA
RDO RJE 'CHANG ZHES BYA BA NAS YONGS SU BYANG BA ZHES BYA BA'I
BAR DU MI BSKYOD PA'I SPONG BA DANG YE SHES KYI PHAN YON BSHAD
PA'O, ,BLA NA MED PA ZHES BYA BA LA SOGS PAS RIN CHEN 'BYUNG LDAN
GYI PHAN YON

BSTAN TO, ,MA THOB PA THOB PA NI SNANG BA MTHA' YAS KYI PHAN YON
NO, ,DE BZHIN GSHEGS PA THAMS CAD KYI ZHES BYA BA NI DON YOD GRUB
PA'I PHAN YON BSTAN TO, ,RNAM PAR SNANG MDZAD KYI YON TAN DAG
BSHAD CING MI BSKYOD PA'I YANG DAG PAR BSTAN LA, RIN CHEN

'BYUNG LDAN GYI BKROL TE SNANG BA MTHA' YAS KYI RNAM PAR PHYE NAS
DON YOD GRUB PA'I YON TAN GSAL BAR BYED LA, DRAN CING 'DON PA'I
SEMS CAN DE LA NGAS BYIN GYIS BRLAB PAR BYA'O, ,THAMS CAD KYI
CHOS NYID BYIN GYIS BRLABS ZHES BYA BA NI SDUD PA PO NAS MA 'ONGS

PA'I SEMS CAN GYI BAR DU YE SHES SEMS DPA' BCUG NAS BYIN GYIS
BRLABS PA'O, ,DKYIL 'KHOR GNYIS PA'I DBANG DU MDZAD NAS, LAG NA
RDO RJE 'CHANG ZHES BOS NAS GZHAN YANG DKYIL 'KHOR GNYIS PA BSGOM
ZHING MING YANG DAG PAR BRJOD PA 'DI NI ZHES BYA BA

GSUNGS SO, ,THAMS CAD MKHYEN PA'I YE SHES NI GZHI'I SANGS RGYAS
SO, ,DAG CING ZHES BYA BA NI DANG PO'I SANGS RGYAS SO, ,SANGS
RGYAS DANG BYANG CHUB NI PRADZNY'A DZNY'A NA M'URTI'O, ,MNGON PAR
RTOGS PA NI MI BSKYOD PA'O, ,BLA NA MED PA NI RIN CHEN 'BYUNG
LDAN NO, ,THUGS

SU CHUD PA NI SNANG BA MTHA' YAS SO, ,PHAN PAR MDZAD PA NI DON
YOD GRUB PA'O, ,STOBS BCU'I STOBS NI RDO RJE SEMS MA'O, ,THAMS
CAD MKHYEN PA NI RIN CHEN MA'O, ,LUNG NI CHOS MA'O, ,BSGRUB PA NI
LAS MA'O, ,SHIN TU DAG PA NI RDO RJE SEMS MA'O, ,SKYE GNAS NI
RGYAL

@24A *, ,PO'O; ,ZHING NI CHAGS PA'O, ,GZHI NI LEGS PA'O, ,'BYUNG
GNAS NI RIN CHEN NO, ,MTHA' NI NYI MA'O, ,BRTAG PA NI RGYAL MTSAN
NO, ,SKYE GNAS NI BZHAD PA'O, ,GDUNG BA'I 'CHAD PA NI CHOS SO,
,RGYUD RAB TU 'PHEL BA NI RNON PO'O, ,TSAR GCOD PA

NI 'KHOR LO'O, ,'JOMS PA NI GSUNG BA'O, ,PHAM PAR BYED PA NI LAS
SO, ,SDUD PA NI GSUNG BA'O, ,YONGS SU SMIN PA NI GNOD SBYIN NO,
,TING NGE 'DZIN NI KHU TSUR RO, ,BSAM GTAN NI SGEG MO'O, ,RNAL
'BYOR NI PHRENG BA MA'O, ,BRAL BA NI GLU MA'O, ,SPANG BA NI GAR

MA'O; ,NYE BAR ZHI BA NI BDUG PA MA'O, ,RNAM PAR GROL BA NI ME
TOG MA'O, ,THAR PA NI MAR ME MA'O, ,ZHI BA NI DRI CHAB MA'O,
,'BYUNG GNAS NI LCAGS KYU MA'O, ,SEL BA NI ZHAGS PA'O, ,GCOD PA
NI LCAGS SGROG GO, ,LAM BZANG PO NI DRIL BU'O, ,MI 'JIGS PA NI

RDO RJE 'KHOR LOS SGYUR BA'O, ,BA DAN BSGRENG BA NI PADMA'I 'KHOR
LOS SGYUR BA'O, ,CHOS STON PA NI LAS KYI 'KHOR LOS SGYUR BA'O,
,MYUR DU SGRUB PA NI PHYAG RGYA CHEN PO'I 'KHOR LOS SGYUR BA'O,
,RTOG PA NI DAM TSIG GO, ,SO SOR RTOG PA NI CHOS KYI 'KHOR LOS
SGYUR BA'O, ,

RDZOGS PA NI LAS KYI PHYAG RGYA'I 'KHOR LOS SGYUR BA'O, ,YONGS SU
DAG PA NI SHAR PHYOGS PA BZHI'I PHAN YON NO, ,YONGS SU RDZOGS PA
NI LHO PHYOGS PA RNAMS KYI PHAN YON NO, ,SO SOR RTOG PA NI NUB
PHYOGS PA RNAMS KYI PHAN YON NO, ,GCIG GIS RTOGS PA NI BYANG
PHYOGS PA

RNAMS KYI PHAN YON NO, ,YONGS SU RDZOGS PAR BYED PA NI DRAN NAS
KHA DOG BYED PA LA BYIN GYIS RLOB PA'O, ,DKYIL 'KHOR GSUM PA'I
PHAN YON GYI DBANG DU MDZAD NAS, KYE LAG NA RDO RJE RDO RJE
'CHANG, ,ZHES PA NAS, GZHAN YANG PADMA GAR GYI DBANG PHYUG GI
DKYIL 'KHOR JI SKAD

BSHAD PA'I DON DRAN ZHING MING YANG DAG PAR BRJOD PA 'DI NI ZHI
BAR BYED DO ZHES BYA BA PADMA'I RNAM PAR SNANG MDZAD KYI PHAN YON
NO, ,RNAM PAR SBYONG BA NI PADMA'I MI BSKYOD PA'I PHAN YON NO,
,BZLOG PA NI PADMA'I GTZUG PHUD KYI'O, ,YANG DAG PAR GCOD PA NI
PADMA'I TING NGE 'DZIN

@24B GYI'O; ,MI SKYE BAR BYED PA NI PADMA NGES PA'I DBANG PHYUG
GI'O, ,ZHI BAR BYED PA NI PADMA'I SEMS MA'I'O, ,'JIGS PAR BYED PA
NI PADMA'I RIN CHEN MA'O, ,SEL BAR BYED PA NI PADMA'I CHOS
MA'I'O, ,ZHI BAR BYED PA NI PADMA'I LAS MA'O, ,SPONG BAR BYED PA
NI PADMA'I SEMS DPA'O, ,

'PHEL BAR BYED PA NI PADMA'I RGYAL PO'O, ,SKYE BAR BYED PA NI
PADMA'I CHAGS PA'O, ,'JIGS PAR BYED PA NI PADMA'I LEGS PA'O, ,MI
SKYE BAR BYED PA NI PADMA'I KHRO GNYER GYI'O, ,SNYING POR GYUR PA
NI PADMA'I NYI MA'I'O, ,GSANG BAR GYUR PA NI ZLA BA RGYAL MTSAN
GYI'O, ,GSANG CHEN

DU GYUR PA NI ZHAL BCU GCIG PA'O, ,THAMS CAD DU GYUR PA NI PADMA
SGROL MA'I'O, ,SHES BZHIN YANG DAG PAR BSKYED PA NI PADMA'I RNON
PO'O, ,YID GZHUNGS PAR BYED PA NI PADMA'I 'KHOR LO'I KHYAB 'JUG
GI GZUGS CAN GYI'O, ,PHUN SUM TSOGS PAR BYED PA NI PADMA'I

GSUNG BA TSANGS PA'I GZUGS CAN GYI'O, ,RAB TU 'PHEL BAR BYED PA
NI PADMA'I LAS KYI'O, ,GRAGS PAR BYED PA NI PADMA'I SRUNG BA'I'O,
,ZHI BAR BYED PA NI PADMA'I GNOD SBYIN GYI'O, ,SHIN TU SAD PA NI
PADMA'I KHU TSUR GYI'O, ,DAG PAR BYED PA NI PADMA'I SGEG MO'O,
,'BYOR LDAN NI

PHRENG BA MA'I'O, ,BKRA SHIS PA NI GLU MA'I'O, ,SKYABS NI GAR
MA'I'O, ,GNAS NI PADMA'I BDUG PA MA'I'O, ,SKYOB PA NI PADMA'I ME
TOG MA'I'O, ,DPUNG GNYEN NI PADMA'I MAR ME MA'I'O, ,GLING NI
PADMA'I DRI CHAB MA'I'O, ,'KHRAS NI PADMA'I LCAGS KYU RTA MGRIN
GYI'O, ,

GRU NI PADMA'I ZHAGS PA'I'O, ,RGYAL PO CHEN PO NI PADMA'I LCAGS
SGROG GI'O, ,SHES RAB NYID NI PADMA'I DRIL BU MA'I'O, ,PHYI'I SGO
BA BZHI BSHAD PAS YE SHES KYI SNANG BA NI LCAGS KYU'O, ,NOR BU
LTA BU NI ZHAGS PA'O, ,MKHYEN PA'I YE SHES NI LCAGS SGROG GO,
,YONGS SU

DAG PA NI DRIL BU'O, ,SHAR PHYOGS KYI SKAL BZANG RNAMS KYI NI
YONGS SU RDZOGS PA'I BAR GYI'O, ,LHO PHYOGS PA RNAMS KYI NI SA
BCU THOB PA'I BAR RO, ,NUB PHYOGS PA RNAMS KYI CHOS NYID DO ZHES
BYA BA'I BAR RO, ,BYANG PHYOGS PA RNAMS KYI GZHAN MA YIN PA'I
CHOS NYID KYI

@25A *, ,BAR RO, ,THUN MONG GI PHRIN LAS DE BZHIN GSHEGS PA'I
ZLOS PA PO'I DBANG DU MDZAD NAS YANG DAG PA'I MTHA'I RANG BZHIN
NO ZHES BYA BA'I BAR DU'O, ,SEMS PA'I ZLOS PA'I DBANG DU MDZAD
NAS, STONG PA RANG BZHIN NYID DO ZHES BYA BA'I BAR RO, ,MING

YANG DAG PAR BRJOD PA 'DI NI ZHES BYA BA'I DRAN PA DANG, KHA TON
'DON PA LA YE SHES SEMS DPA' ZHUGS NAS BYIN GYIS BRLABS PA LA
GNYIS SU MED PA'I CHOS NYID KYI DON ZHES GSUNGS PA YIN NO, ,RDO
RJE H'Um MDZAD KYI DKYIL 'KHOR GYI DBANG DU MDZAD NAS, KYE LAG NA
RDO

RJE 'CHANG ZHES BOS NAS RTEN GYI GANG ZAG LA LAS DRAN PA DANG
'DON PA DE'I 'JAM DPAL YE SHES SEMS DPA' ZHES PA NI GZHI'I SANGS
RGYAS SO, ,YE SHES KYI SKU NI DANG PO'I SANGS RGYAS SO, ,GNYIS SU
MED PA NI DON DAM PA'I DU:KHATZTSE DA'O, ,GTZUG GI NOR BU 'DI NI
KHAMS

RNAM PAR RGYAL BA'I MTSAN YANG DAG PAR BRJOD PA'O, ,DE'I SKU YANG
STON TO ZHES BYA BA'I BAR DU DE BZHIN GSHEGS PA'I H'Um MDZAD
KYI'O, ,BYIN GYIS BRLABS PA'I BAR GYIS RDO RJE H'Um MDZAD KYI
PHAN YON BSTAN TO, ,PHAN 'DOGS PA'I BAR GYIS RIN CHEN H'Um MDZAD
KYI'O, ,SGRUB

PAR MDZAD DO ZHES BYA BA'I BAR GYIS CHOS KYI H'Um MDZAD KYI'O,
,NYE BAR STON PAR MDZAD PA NI LAS KYI H'Um MDZAD KYI'O, ,MA RUNGS
PA 'DUL BA NAS SGRUB PAR BYED PA'I BAR GYIS NI SHAR PHYOGS KYI
KHRO BO'I SEMS DPA' BZHI'I'O, ,SBED PAR BYED PA'I BAR GYIS NI LHO
PHYOGS PA'I

KHRO BO'I SEMS DPA' BZHI'I'O, ,TSANGS PA LA NI BYANG PHYOGS PA
PHYOGS SKYONG NYI SHU RTZA BZHIS SRUNG BA DANG, SKYOB PA DANG
SBED PAR 'GYUR BA NI NUB PHYOGS BA'I KHRO BO'I SEMS DPA' BZHI'O,
,GNAS NYI SHU RTZA LNGAR SRUNG BA DANG SKYOB PA DANG SBED PAR
BYED PA NI BYANG PHYOGS PA'I LUS KYI

KHRO BO'I SEMS DPA' BZHI'O, ,BDE LEGS SU 'GYUR RO ZHES BYA BA'I
RKANG PA GCIG GIS NI RDO RJE SEMS MA DANG SGEG MO DANG BDUG PA
DANG SHAR PHYOGS KYI LCAGS KYU'I YON TAN BSTAN TO, ,LHA LA SOGS
PA BCO BRGYAD KYIS SRUNG BA DANG SKYAB PA DANG SPED PAR BYED PA
NI RIN CHEN SEMS MA

@25B DANG PHRENG BA MA DANG ME TOG MA DANG ZHAGS PA BZHI'I YON
TAN BSTAN TO, ,LUS LA 'JUG PAR BYED DO ZHES BYA BA'I BAR GYIS NI
CHOS KYI SEMS MA DANG GLU MA DANG MAR ME MA DANG LCAGS SKROG GI
YON TAN BSTAN TO, ,SGRUB PAR BYED DO ZHES BYA BA'I BAR GYIS NI
LAS KYI SEMS MA DANG GAR MA

DANG DRI MA DANG DRIL BU MA'I YON TAN BSTAN TO, ,DON THAMS CAD
GRUB PA'I DKYIL 'KHOR GYI DBANG DU MDZAD NAS, KYE LAG NA RDO RJE
'CHANG ZHES BYA BA NI BOD PA'O, ,GZHAN YANG GTZUG GI NOR BU 'DI
ZHES BYA BA NAS, DRAN PA DANG KHA TON BYED PA NI ZHES BYA BA NOR
BU RIGS KYI YON TAN

NO; ,BCOM LDAN 'DAS 'JAM DPAL YE SHES SEMS DPA'I GZUGS YID LA
DMIGS SHING ZHES BYA BA NI GZHI'I LUS DANG DANG PO'I SANGS RGYAS
DANG W'A G'I SHVA RA GSUM GYI GZUGS MTHONG BAR 'GYUR RO, ,NAM
MKHA'I DKYIL NA BZHUGS PA DAG KYANG MTHONG BAR 'GYUR RO ZHES BYA

BA NI GRUB KYI MI BSKYOD PA'I BSGOM PA DANG KHA TON BYAS PAS SO,
,LTUNG BAR MI 'GYUR BA NI RIN CHEN GTZUG BUD KYIS SO, ,RIGS NGAN
DU SKYE BAR MI 'GYUR BA NI PADMA'I TING NGE 'DZIN GYIS SO, ,YUL
MTHA' KHOB TU SKYE BAR MI 'GYUR BA NI PADMA NGES PA'I DBANG PHYUG
GIS SO, ,DBANG

PO MA TSANG BAR SKYE BAR MI 'GYUR ZHES PA NI RIN CHEN SEMS
MA'I'O, ,LTA BA NGAN PA'I RIGS SU SKYE BAR MI 'GYUR BA NI RIN
CHEN RGYAL PO'I'O, ,SANGS RGYAS MI BZHUGS PA'I YUL DU SKYE BAR MI
'GYUR BA NI PADMA CHAGS PA'I'O, ,DMYAL BAR SKYE BAR MI 'GYUR BA
NI RIN CHEN

LEGS PA'I'O, ,LHA TSE RING POR MI 'GYUR BA NI RIN CHEN KHRO GNYER
GYI'O, ,MU GE LA SOGS PA'I BSKAL PA'I NANG DU SKYE BAR MI 'GYUR
BA NI RIN CHEN NYI MA'I'O, ,SNYIGS MA LNGA'I DUS SU SKYE BAR MI
'GYUR BA NI RIN CHEN RGYAL MTSAN GYI'O, ,CHOM RKUN GYI 'JIGS PA
'BYUNG

BAR MI 'GYUR BA NI RIN CHEN BZHAD PA'I'O, ,DBUL BA'I 'JIGS PA MI
'BYUNG BA NI CHOS KYI'O, ,'JIGS PA 'BYUNG BAR MI 'GYUR BA ZHES
BPA NI RNON PO'I'O, ,LDAN PAR 'GYUR RO ZHES BYA BA NI 'KHOR
LO'I'O, ,KHA DOG LDAN PAR 'GYUR RO'I BAR GYIS NI GSUNG BA'I'O,

@26A *, ,DAG PAR 'GYUR BA NI LAS KYI'O, ,TSIG BTZAN PA NI SRUNG
BA'I'O, ,TSE RABS DRAN PA NI GNOD SBYIN GYI'O, ,'KHOR MI ZAD PA
NI KHU TSUR GYI'O, ,YON TAN MCHOG DANG LDAN PA NI RDO RJE SEMS
MA'I'O, ,PHA ROL TU PHYIN PA DRUG DANG LDAN PA NI RIN CHEN MA'O, ,

TSANGS PA'I GNAS BZHI NI CHOS MA'O, ,DRAN PA LA SOGS PA DRUG DANG
LDAN PA NI LAS MA'I'O, ,SMRA BA MKHAS PA NI SGEG MO DANG BDUG PA
MA'I'O, ,SGRIN POR GYUR PA NI PHRENG BA DANG ME TOG GI'O, ,SRED
PA MED PAR 'GYUR BA NI GLU MA DANG MAR ME MA'I'O, ,BKUR BAR YANG
'GYUR BA NI

GAR MA DANG DRI MA'I'O, ,SHES PAR 'GYUR BA NI RIN CHEN LCAGS
KYU'I'O, ,RDZOGS PAR 'GYUR BA NI RIN CHEN ZHAGS PA'I'O, ,MI BRJED
PA NI RIN CHEN LCAGS SGROG GI'O, ,'JUG PAR MI 'GYUR BA NI RIN
CHEN DRIL BU'I'O, ,RTA MCHOG GI DKYIL 'KHOR GYI DBANG DU MDZAD
NAS,

KYE LAG NA RDO RJE 'CHANG ZHES GOS NAS, DE LTAR YON TAN DPAG TU
MED PA DANG LDAN PAR 'GYUR RO ZHES BYA BA NI GZHI'I DON YOD PAR
GRUB PA DANG, DANG PO SANGS RGYAS DZNY'A NA K'A YA DANG GSUM GYI
YON TAN BSTAN TO, ,GZHAN DAG DANG LDAN PAR 'GYUR RO ZHES BYA BA
DPA' BO GCIG PU'I RTA

MCHOG GI YON TAN BSTAN TO, ,MNGON PAR RDZOGS PAR SANGS RGYAS PAR
'GYUR RO ZHES BYA BAS NI RIGS LNGA'I RANG BZHIN GYI RTA MCHOG GI
YON TAN BSTAN TO, ,CHOS KYI RGYAL PO CHEN POR 'GYUR RO ZHES BYA
BA'I BAR GYIS RIGS GSUM GYI RTA MCHOG GI YON TAN BSTAN TO, ,NYE
BA'I SNYING

PO'I SNGAGS KYI DBANG DU MDZAD NAS, AOm SARBA DHARMMA ZHES BYA
BA NAS AA A'A AAm AA:ZHES BYA BA'I BAR GYIS BADZRA T'IKshnA'I NYE
BA'I SNYING PO BSTAN TO, ,PRA KRi TI PA RI SHUDDHA ZHES BYA BA
NAS MU P'A D'A YE TI AA ZHES BYA BA'I BAR GYIS DU:KHATZTSE DA'I
NYE BA'I SNYING PO BSTAN TO, ,SARBA TA TH'A GA TA ZHES BYA BA NAS
AOm

H'Um HR'I:ZHES BYA BA'I BAR GYIS PRADZNY'A DZNY'A NA'I NYE BA'I
SNYING PO BSTAN TO, ,BHA GA B'AN DZNY'A NA M'URTI ZHES BYA BA SA
DZNY'A NA K'A YA'I NYE BA'I SNYING PO BSTAN TO, ,W'A G'I SHVA RA
MA H'A PA TZA ZHES BYA BAS W'A G'I SHVA RA'I NYE BA'I SNYING PO
BSTAN TO, ,SARBBA DHARMM'A GA GA NA ZHES BYA BA NAS DZNY'A NA
GARBHA A'A:ZHES BYA BA'I BAR GYIS AA RA

@26B PA TZA NA'I NYE BA'I SNYING PO BSTAN TO, ,SNGAGS 'DIS NI
DKYIL 'KHOR DRUG GI THUN MONG GI NYE BA'I SNYING PO BZLAS PA
BSTAN TO, ,DA NI GNYIS KAS GSAL GDAB PA DANG MJUG BSDU BA'I DBANG
DU MDZAD NAS, DE NAS ZHES BYA BA LA SOGS PA GSUNGS TE, DPAL LDAN
RDO RJE 'CHANG

NI KHAMS GSUM RNAM PAR RGYAL BA'O, ,DGA' ZHING MGU NAS THAL MO
SBYAR NI GUS PAS SO, ,MGON PO BCOM LDAN DE BZHIN GSHEGS, ,RDZOGS
SANGS RGYAS LA ZHES BYA BAS NI RNAM PAR SNANG MDZAD LA'O, ,PHYAG
'TSAL NAS ZHES BYA BAS NI LUS NGAG YID GSUM

GYIS SO, ,DE NI MGON PO GSANG BA'I BDAG ,LAG NA RDO RJE'I KHRO BO
RGYAL, ,ZHES BYA BA NI SDUD PA PO LAG NA RDO RJE'O, ,SNA TSOGS
GZHAN DANG ZHES BYA BA NI KHRO GNYER RIM PAR LDAN LA SOGS KYI RDO
RJE GTZUG TOR LA SOGS PA NYI SHU RTZA GCIG DANG NGO, ,LHAN CIG TU
NI KHRO BO'I RGYAL PO DANG

LHAN CIG PA'O, ,GSANG BSTOD NAS NI YAN LAG BRGYAD DANG LDAN PA'I
TSANGS PA'I DBYANGS KYIS SO, ,TSIG 'DI GSOL BA NI 'CHAD PAR 'GYUR
BA'I MGON PO BDAG CAG YI RANG BA'O, ,LEGS SO LEGS SO LEGS PAR
GSUNGS, ,ZHES BYA BA NI RJES SU YI RANG BA'O, ,

'BRAS BU BSHAD PA, RNAM GROL 'BRAS BU 'TSAL BA YI, ,ZHES BYA BAS
NI RNAM PAR GROL BA'I 'BRAS BU DON DU GNYER BA'I GANG ZAG DANG,
'GRO BA'I MGON PO 'KHOR BA RNAMS DANG BDAG CAG LAG NA RDO RJE LA
SOGS PA 'BRAS BU YANG DAG PAR RDZOGS PA'I BYANG CHUB THOB PA'I
DON

CHEN MDZAD PA NI RJES SU YI RANGS PA'O, ,DE'I DON CI 'DRA ZHE NA,
SGYU 'PHRUL DRA BA'I TSUL BSTAN PA STE, SGYU 'PHRUL DRA BA'I
RGYUD LAS SO, ,'DI ZHES BYA BA NI MTSAN YANG DAG PAR BRJOD PA'O,
,RNAM DAG NI DANG POR DGE BA'O, ,LEGS PA'I LAM NI BAR DU DGE
BA'O, ,ZAB PA

NI THA MAR DGE BA'O, ,YANGS LA RGYA CHE BA NI SHES RAB DANG
SNYING RJE STE THABS SO, ,DON CHEN PO DANG 'GRO BA'I DON BGYID PA
NI MNGON PAR MTHO BA DANG NGES PAR LEGS PA'I 'BRAS BU'O, ,SANGS
RGYAS RNAMS KYI YUL 'DI NI, ,RDZOGS PA'I SANGS RGYAS RNAMS KYIS
BSHAD, ,CES BYA BA NI SGYU

@27A *, ,'PHRUL DRA BA'I GLU GSUNGS PA'O, ,DA NI MTSAN BSTAN PA'I
DBANG DU MDZAD NAS, 'JAM DPAL NI RIGS DRUG GI GZHI'I SKU'O, ,YE
SHES SEMS DPA' NI DANG PO'I SANGS RGYAS DRUG GO, ,DON DAM PA NI
YE SHES KYI SKU DRUG GO, ,MTSAN YANG DAG PAR

BRJOD PA NI DE'I DKYIL 'KHOR DRUG GI MTSAN BSGOM PA'I DON BRJOD
PA'O, ,BCOM LDAN 'DAS SH'AKYA THUB PA NI RNAM PAR SNANG MDZAD DE
MA 'ONGS PA'I DUS NA SH'AKYA THUB PAR SPRUL PAS NA SH'AKYA THUB
PA'O, ,GSUNGS PA NI BSHAD PA'O, ,RDZOGS PA NI TING NGE 'DZIN DRA
BA'I LE'U MTHAR THUG

PA'O; ,'JAM DPAL SANGS RGYAS YE SHES DANG, ,PADMA YAN LAG MED PA
DANG, ,SGEG PA BZHAD PA'I RDO RJE DANG, ,GSUNG GI MYU GU MGRIN
GSUM DANG, ,AINDRA PO DHI LEGS GSUNGS DANG, ,CHOS SKYONG DANG NI
DPAL SBAS DANG, ,YE SHES BSHES GNYEN YE SHES GRAGS, ,TRI BI DRA
MA

CHOS DBANG PO, ,SKAL LDAN DBANG PHYUG ZLA BZANG DPAL, ,'DI SKAD
BRGYUD PA'I RIM PA LAS, ,BDAG GIS 'GREL PA 'DI BRTZAMS PAS, ,'JAM
DPAL GO 'PHANG THOB PAR SHOG ,SLOB DPON CHEN PO ZLA BA BZANG PO
GRAGS PA'I DPAL GYIS MDZAD PA RDZOGS SO,, ,,

RGYA GAR GYI MKHAN PO PAndI TA CHEN PO SHR'I MA H'A DZA NA DANG,
SGRA BSGYUR GYI LO TZ'A BA CHEN PO DGE SLONG 'PHAGS PA SHES RAB
KYIS BSGYUR CING GTAN LA PHAB PA'O,, 