@55B #, ,RGYA GAR SKAD DU,
MA H'A MU DRA AU PA BADZRA GU HYA G'I TI, BOD SKAD DU, PHYAG RGYA
CHEN PO'I MAN NGAG RDO RJE GSANG BA'I GLU, ,BCOM LDAN

@56A *, ,'DAS MA SHES RAB KYI PHA ROL TU PHYIN MA LA PHYAG 'TSAL
LO, ,KYE HO RGYAL PO'I RIGS RGYUD BU YIS 'DZIN 'GYUR GYI, ,GSER
'GYUR RTZI YI RIG BYED 'CHANG GIS RTOGS, ,RGYA MTSO'I LAM RGYUS
RIG LDAN DED DPON MKHAS, ,KHRI SNYAN MIG GIS NOR

BU'I NUS BLTA, ,RI LU GRUB PAS BRAM ZE'I BYA BA RDZOGS, ,GANGS
LAS BAB PA'I CHU LA DRI MA MED, ,MU DRA LAS BTON GZUGS RNAMS THA
MI DAD, ,GSER LA DNGUL GYI RA MED SA LE SBRAM, ,MKHAN BZOS MA
BYAS BSE RU GSHAGS PA'I GZUGS, ,RDZINGS KYI THAG PA LU GU

RGYUD DU SBREL, ,MA GADH'A PA DKOR MDZOD BU LA 'BOGS, ,MNGA' BDAG
TSIG LA BTZUN MO ZUR MI G-YO, ,MTSANG SHES DKA' BA MA YIN SGYU
MA'I 'PHRUL, ,SBRANG RGOD 'THUNGS PA'I NUS PAS YUN MI THOGS, ,KA
'JI MI DGOS RANG GIS BSAGS PA'I GSER, ,DMUS LONG MIG

PHYE YUL RNAMS RANG NGOS ZIN, ,RIN CHEN GSER GYI SKUD PA KHAB
SHUL 'GRIM, ,GLING LAS SKYOL BA'I DED DPON THE TSOM BRAL, ,DRANG
SRONG GIS NI GSO RIG MTSANG RNAMS GO ,ZLA BA MTHONG BA'I RI BONG
SNYEMS LAS GROL, ,LAM NOR NGO SHES DE DUS GNYID DU LDOG ,GA BUR
NUS PA

TSAD PA'I STENG DU RGYUG ,NOR BU LUS LA BTAGS NA 'DU BA 'BYUNG,
,LTO 'GROS DRI TSER MA GI TA LA 'BROS, ,PHYUGS BDAG MTHONG BAS AU
MA COD PAN BKROL, ,RMA BYA'I PHRU GU DANG PO'I TSANG MI 'DOD,
,DED DPON GLING LON NOR LA ZHE MI GDUNG, ,'DZA' BO'I BRTZE GDUNG
GROGS KYIS BSLUS TSE ZHIG ,

NGAL BAR MI 'DUG GSER TSON RNYED PA'I MI, ,DED DPON RGAN PO'I
GLING DON GZHAN GYIS PHYED, ,ZUR MA MIG NAS BTON PA'I NYAG THAG
MNYEN, ,RBA LAS 'BYOL BA'I GRU PA YAN LAG BREL, ,NOR BU'I 'OD LA
RLUNG GIS GNOD MI 'GYUR, ,NAGS LA GNAS PA'I GLANG PO RANG DBANG
THOB, ,'CHI

BA'I DUS DER RGYAL SRID CUNG ZHIG BYA, ,GDAN SAR BYUNG BA'I LHA
SRAS RGYAL SA THOB, ,DRI MA DAG PA'I GSER BUM GANG NA MDZES,
,KHONG GZER BRAL BA'I DED DPON LA LTOS DANG, ,GAR CHANG 'THUNGS
PA'I GYAD KYI YANG STOR, ,RLOM SEMS MI SKYE RGYAL NGO SHES PA'I
MI, ,DAD PA RKYEN GYIS

@56B BSKUL BA BU SHI'I MA, ,KHRI MON NANG DU GSER SGROG CI ZHIG
BYA, ,GZINGS KYI STENG DU DED DPON MIG BAS GCES, ,GLING LAS
BLANGS PA'I NOR BU GCES SPRAS THOB, ,GZINGS KYI GTZO TSAR DED
DPON SHOL MI THEBS, ,CHA GRANGS GNYIS KA SAL BA SENG GE'I SKU,
,BZA' BTUNG MI DRAN DGUN

CHU 'THUNGS PA'I SPRUL, ,SO BTANG BUM PAR GSER GYI SNOD KYANG
BTUB, ,RI BRAGS BAR GYI SENG GE ZLA MI SNYAG ,KHYU MCHOG THONG
MKHAN ZHING GI MTHA' MI MTHONG, ,GCIG PUR GNAS PA'I BSE RU SDUG
BSNGAL BRAL, ,DRANG SRONG RGYAL MTSAN MGON BSRUNG SDOM MED, ,'GRO
BAR MA CHAD GLING

LAS BOD MI 'GYUR, ,RNYONG LA BRTZE BA'I SPRE'U SNYING RE RJE,
,'DAB GSHOG RGYAS PA'I PHRU GU NANG NAS 'PHUR, ,SKYUG NAD CAN DES
ZAS KYI 'KHRI BA CHOD, ,RAB TU BYUNG TSE BYA BA DMAN PA 'DOR, ,RI
DAGS NAD PA KHYU NAS 'GAR NA BDE, ,RIGS NGAN BU MOS 'JO SGEG
SPANGS NAS 'DUG ,DUR SRUNG MI LA MDZA' BOS CI ZHIG

BYA, ,RAB ZHUB MA BCAS DPA' BOS G-YUL MI LDOG, ,LJON SHING GRIB
LA DUB PA'I SEMS NGAL SOS, ,RGYAN GYIS SPRAS PA'I BTZUN MOS GZHAN
YID 'PHROG ,'DOD DGU'I 'BYUNG GNAS RIN CHEN GTER GYI SGROM,
,THABS LA MI RE DZVA LA 'BAR BA'I NAD, ,DPON LA MI BRTEN RIG BYED

TSAR BA'I MI, ,RANG GI MTHEB MDZUB GZHAN GYI LAG PA MIN, ,GAR
YANG BDE BA LANG TSO RGYAS PA'I LUS, ,MTHONG BAS CHOG PA RTZI
MCHOG GSER 'GYUR BZO, ,KHYIM LA MI DGA' BU MO'I BLO MI 'PHROGS,
,AU RGYAN DUR KHROD SRIN MO KHROS PA'I SA, ,THUB PA'I BZHUGS SA
MI NUB RDO RJE'I

GDAN, ,DGOS PA'I RKYEN TSOGS K'A LING KA YI GNAS, ,RGYA MTSO'I
BAS MTHAR SBRUL GYI DUG MI 'BYUNG, ,RIN CHEN RDZONG LA 'JIGS PA'I
YANG BRAL, ,G-YO SGYU SPANGS PA MA GA DH'A PA'I MI, ,SMRA BAR MI
PHOD BTZUN MO BSNOL GYI MTSANG, ,GDING LA NGAR THOGS GCAN GZAN
SENG GE'I

BU; ,THUR GZHOL LAM DU SHING RTA 'GRO BAR BRTZON, ,MEL RTZE'I BAR
MED PU GCIG PHA YI MA, ,RGYA MTSO'I LAM BRGYAGS DED DPON NYAMS LA
DRIS, ,GSO RAS CHAR BSRUNG GLING LON KHOM PAR GCES, ,GZINGS KYI
CHA RKYEN DED DPON KHO TSAGS BYED, ,YUL GYI 'KHRI BA NYAG

@57A *, ,THAG BCAD DUS ZHIG ,'DOD PA'I RLUNG BYUNG DED DPON BLO
SEMS BDE, ,GLING DON MA GRUB DED DPON PHYIR MI LDOG ,'GYUR BA MED
PA RGYAL POS GSUNGS PA'I TSIG ,SBRANG TSANG 'BEBS DUS YID LA GO
CHA BYED, ,GAR CHANG BLUD PA'I GLANG PO 'CHAM PA'I RTAGS, ,MIG

GSER MTHONG BA'I LAS MIS BDE SDUG SPANGS, ,DAR GYI SRIN BU KHA
CHU ZAGS PAS PHUNG, ,DE NI GZHAN GYIS MA LAN RANG LAS SKYES,
,CHANG LA NYES SKYON YOD PA MA YIN NO, ,MA RIG STOBS KYIS KHA CHU
MANG DU SKYUG ,RANG NYID PHUNG BAR BAS KYIS GZHAN DU MIN, ,LCAGS
SREG

SA GZHI ME TSOGS RGYUS MA BSKYED, ,'BYAR RTZI NGO SHES CHED DU
RTZE BA GLEN, ,SMIG RGYU CHUR MTHONG RI DAGS SNYING RE RJE, ,THIG
LE MA YAL RGYA KHOL DAL MI 'GYUR, ,BER KA GNYIS PHOG MI DE CI RU
RUNG, ,GTER GYI BDAG PO MI RE RIGS NGAN BU, ,DUD PAS MI 'JIGS
RTZI MED SBRANG MA'I

TSAD, ,'CHI BDAG KHA RU MA TSUD SKYE 'GRO GANG, ,LUS LA 'BYUNG BA
MA 'KHRUGS RDO YI MI, ,MING NAS BOS PAS SHI BA LDOG GAM CI,
,MTHONG SNANG DGRA RU RED PA DUG SBRUL MIG ,KHYOD LA SHING LOS
GNOD BSKYAL BA MED, ,BRAG CA'I SGRA LA BUS PA SNYAN SDUG RTZIS,
,RMI LAM GTER

RNYED SAD TSE MYA NGAN BYED, ,GYOD KHENGS LANGS PA'I SPYANG KI RA
LA RMUGS, ,'PHAGS PA'I RIGS CAN DGRA LA BU RU LTA, ,GNOD BSKYAL
DUS SLAR LA GCES PAR 'DZIN, ,PHAN LEN MA BTAGS SKYE 'GRO RNAMS
KYIS MED, ,KHYI KHROS RDO LA 'CHA' BA SNYING RJE'I YUL, ,RTZVA ME
RUM DU BSAD DUS

DU BA 'CHAD, ,MTHONG SNANG LOG PA'I RI DAGS BDE BA STOR, ,LUS LA
RANG DBANG MA THOB SDUG BSNGAL BRTEN, ,TSE MTHA' RING PAS PHUNG
BA DMYAL BA'I LUS, ,'DI LA BDE BA'I BAR MTSAMS 'DUG GAM CI, ,SA
BON MA RUL N+YA GRO LO 'BRAS RGYU, ,DED DPON SNYING KHRAG 'THUNGS
PA SKAL

BAR LDAN, ,THIGS PA BSAGS PA'I RGYA MTSO NGO MTSAR CHE, ,NAM
MKHA' MTHONG BAS DBYINGS KYI PHYOGS 'DZIN ZHIG ,YUD TZAM MTHUD
PAS BSKAL PA 'DZAD PAR LTOS, ,RGYUS SKUNG LAM SNA 'KHRID PA PHAG
RGOD SPU, ,KHRI SNYAN PAGS PA MA GON DRANG SRONG MIN, ,GRUB YAN
LAG

@57B BREL BA RANG GI CHED, ,'DAB GSHOG RGYAS TSE TSANG NA 'DUG
KYANG MKHA', ,YID BZHIN NOR BU'I DGOS PA GANG YIN LTOS, ,ME TOG
LAS BYUNG SGANG BU DUS SU SMIN, ,BUM PA BZANG PO DGOS 'DOD 'BYUNG
BA'I SNOD, ,MAR GYI RGYU NI 'O MA YIN PAR NGES, ,RNYED PAR MI
'GYUR SER PO DOR BA'I

GSER, ,NYI MA'I ZER GYIS MUN PA'I GYA RUM 'JOMS, ,GSER DU SNANG
BA'I DNGUL CHU GZHAN DU MIN, ,CHU LA CHU BZHAG THA DAD MI SNANG
NGO, ,MAR LA MAR BZHAG DE BZHIN NYID DU BAS, ,MTHA' THAN NA RA
GNYIS SU GANG GIS 'BYED, ,RGYA MTSO'I RLANGS PA SPRIN GYI NGO BOR
GCIG ,MKHA'

LA LCAGS DBYUG SHUL LA KHYAD PAR MED, ,RTZI LEN PA YI SBRANG MA
LA LTOS DANG, ,GLANG PO'I RGYAB KHAL GROG MA'I LTO RU 'DZAD,
,RGYAL PO'I SKU LA DRI MAS GANG TSE 'GOS, ,PHRA RAB RDUL GYI NUS
PA NGO MTSAR CHE, ,MKHAS PA'I BZO NI RIM PA BZHIN DU TSAR, ,THABS
LDAN ZHING PA

RIGS SNA MCHU RU BSRING, ,KHYOD KYIS YUR BA 'GAGS PA PHYIR SOL
CIG ,'DUS PA'I KHAM SHING 'BRAS BU LA LTOS DANG, ,TZANDAN SDONG
PO SBRUL GYI SKYABS GNAS SA, ,CHU THIGS RGYA MTSOR BOR BSKAM MI
'GYUR, ,RGYAN RNAMS 'BYUNG BA ZHUN SBYANGS TSAR BA'I GSER, ,BU
TSIS

MI DRAN RGYA MTSO'I GRU ZHIG MI, ,SGRA MI SNYAN PA NOR LA ZHE MI
GDUNG, ,GLING DON MI GNYER DED DPON CI RU RUNG, ,SU ZHIG BDE 'DOD
RGYAB KYI KHUR TSA BOR, ,DMUS LONG PHYE BA'I MI LA DRIN BZO RIGS,
,RBA 'KHOR PHYOGS NAS BZLOG PA'I DED DPON BKUR, ,MUN RUM NANG DU
MKHA' LA ZLA BA

GCES, ,'DAM NAS 'DON PA'I MI LA SU ZHIG RGOL, ,GLING BLAN DED
DPON SPYI BOR LONG SHIG DANG, ,SHAR NAS NA BUN AUTPALA CHU LA
MED, ,THAD KAR MI GNAS MKHA' LA SHAR BA'I 'JA', ,RDZING GI CHU NI
PHIG PAR GYUR TSE 'DZAD, ,CHU NI THUR GZHOL GYEN LA BZLOG MI

'GYUR, ,'GRO DON MI MDZAD THUB PA CI PHYIR 'DA', ,SMIG RGYU'I
KLUNG LA CHU YI 'DU SHES BOR, ,BDEN PA MA YIN RMI LAM GTER RNYED
BUS, ,'KHRUL GYI BU MO 'DI LA MA CHAGS SHIG ,MTSANG CAN GSHED MAS
ZIN PA'I SEMS DE LTOS, ,GSER DANG GRES MA SGROG GI NGO BOR
MNYAM,,

@58A *, ,MA ZOS BU RAM MTHONG BAS MNGAR MI 'GYUR, ,MA DKROGS ZHO
YI NANG NAS MAR MI RNYED, ,MA 'THUNGS GA BUR TSAD PA SAL LAM CI,
,MCHOG GI NOR BU SBA BAR BYA BA MIN, ,RDUM PO'I LAG TU STE RE'I
NUS PA STOR, ,PHOL 'BRAS RMA LA DGOS PAR MTHONG BSU,,

CHU SHING SNYING PO RNYED PA'I MI DE GANG, ,GSER MED PA YI LAS KA
DGOS PA MED, ,MTHONG BZHIN DU NI DONG DU 'GRO MI RIGS, ,DUG CHU
'THUNG 'PHRO MA CHAD BDE MI 'GYUR, ,HA LA SONG BA'I SMAN MAR CI
RU RUNG, ,DUS DE NYID DU SBRANG CHAD 'THUNGS PAS BZI, ,'GRO DUS
PHUNG PO RNYI YI GZAN LEN

BYAS, ,RMONGS PA SRIN MOS COD PAN BCINGS LA DGA', ,MCHIL PAS ZIN
PAS NYA YI BDE BA STOR, ,'CHI 'DOD NAD LA DRANG SRONG NGAG MI
NYAN, ,DE NI GNOD PA'I KHA ZAS BSTEN LA DGA', ,PHAN PA'I SMAN LA
GCES PA'I 'DU SHES BOR, ,'DU BA BSKYED PA'I SPYOD LAM CHED DU
BYED, ,SMAN

LA NUS PA MED CES RMONGS PA SMRA, ,MI GRUB KHAS BLANGS RGYAL PO'I
BKA' CHAD GNAS, ,BSHAL RJES MI SRUNG RANG LA GNOD PAR BAS, ,NOR
BU'I NUS PA THAL BAS BYIBS CHE STOR, ,SENG GE'I'O MA RDZA YI NANG
DU MIN, ,CHAD MED DU BA'I BUS PA SHA RE CHAD, ,BSTEN 'PHRO BCAD
PAR MI

RIGS PHAN PA'I SMAN, ,STONG LOG MI BYA RIN CHEN GLING GI MI,
,'GAL DU MI RUNG 'KHOR LOS SGYUR RGYAL GNYA', ,MTSUR MED GSER
GYIS DNGUL CHU LCAGS MI 'GYUR, ,RANG NYAMS MA LON GYAD LA BSNGO
MI RIGS, ,'BRAS BU SMIN PAS GNYUG MA'I RTZA BA BRLAG ,PHYUGS BDAG
LINGGA

MCHOD PA'I DRI MAS KHYER, ,'KHRUL PA'I RGYAL PO 'BANGS KYI G-YOG
TU RGAS, ,NGO MTSAR CHE BA GSER MCHOG GSER 'GYUR RTZI, ,MDONGS LA
LTA BA'I RMA BYA GUD NAS 'CHI, ,DUG GI CHU NI BTUNG BAR BYA BA
MIN, ,BRAM ZE CHANG GIS BZI BCOM BYAS DUS LAD, ,MIG GI RIN LA CI
BTUB SOMS

DANG KYE, ,RGYUS MAD TSONG LDONG LUS LA BER KA 'PHOG ,BZO YI RIG
BYED TSONG LA GZHUG PA MIN, ,STAG GI RI MO BKRA BAS GYOD LA
GTUGS, ,LUS LA RLUNG MKHRIS PHYI NAS ZHUGS PA MIN, ,RTZAL GSUM
RDZOGS PAS PHUNG BA SENG GE'I LUS, ,DOM GYI SDUG BSNGAL SBRANG
RTZI RNYED DUS

@58B BLANG, ,TSONG DUS DBUS SU DON STOR DON MI 'GRUB, ,BSE RU
TSOL BA'I MI DE SDUG BSNGAL CHE, ,DOGS PAS NA BA'I KHONG DU DUG
YOD MIN, ,KLU MCHOG MGO BO DE NYID SDUG BSNGAL RTEN, ,DRI ZA'I BU
NI RGYUD MANGS SGRA YIS BCINGS, ,SBRANG MA'I TSANG NI RTZI MANG
SOGS PAS PHUNG, ,THAR LAM

'DOD PAS KHYI YI SNYING PHYUNG CIG ,LCAGS KYU DANG BRAL GLANG PO
BDE BAR GNAS, ,RGYAL PO'I ZHABS TOG BSNGO BGRANG BYAS TSE YAL,
,BYA YI PHRU GRU'I GCES 'DZIN DGOS PA GANG, ,DNGUL CHU SNOD DU
ZAGS PAR GYUR TA RE, ,SRIN BU ME KHYER DREGS PAS RGYAL RIN MED,
,NE TSO'I PHRU GU SMRA MA

SHES PAS MTSANG, ,SBRANG TSANG MTHONG BA'I DOM MIG MKHA' LA LTA,
,DE DUS ZIM BUM MYONG SDUG BSNGAL RGYU, ,KHA BRAG LAM DU RGYUS
MED MI THE TSOM, ,CHU KLUNG MU RAN SDONG GRU NYAL BA'I SNGAS,
,SBRANG RTZI MYOS PAS RNGA MO GYOD LA GTUGS, ,BAG MAS LTAD MO MA
MTHONG TSONG DUS DBUS, ,SOS

BZHIN BSTEN NA SMAN MCHOG DUG TU 'GYUR, ,DON GCIG MI 'GRUB GNYIS
'DZIN CAN GYI BLO, ,KHYIM LAS MA 'PHAGS DED DPON GLING MI LON,
,BRTAG PA'I MTSANG MED NOR BU DBYIG LA BDAR, ,STOD LA MNAN PA'I
SPRE'U RKANG LAG BREL, ,NAD NGOS MA ZIN BCOS KA KHRO LOG BSGYUR,
,DED

DPON MDZOD MTHONG KHYIM BDAG RDANG NGO LDANG, ,SENG GE'I MGO NGO
MTHUR GYI PHYIR MI 'BRANG, ,MKHA' LDING GSHOG RDZOGS TSANG LA MIG
MI LTA, ,ZLA BO MTHONG DUS BSE RU GUD DU GAB, ,GRONG LAS 'GRINGS
[*'GRING] PA'I CE SPYANG LUS SEMS BDE, ,DGRA YI SDUG BSNGAL BRAL
BA GCER BU'I LUS, ,

'BAG GI RIG BYED GSE YI BZO LA GNOD, ,MA HE'I SGYID LA BYOL 'GRO
LAM THUR GZHOL BDE, ,MKHAS PAS MI CHUN BLUN POS SBYANGS PA'I
GLANG, ,LHO RU DUG ZOS ZHU RJES BDE MI 'GYUR, ,RMONGS PA'I NGAG
LA NYAN PAS 'TSENGS PA GANG, ,THAR NAS BTZO NAR RA SNYAGS PA
SNYING RJE'I YUL, ,

LU GU RGYUD KYI KHONG SGRIL BCAD PAR DKA', ,LHA YI ZHE SDANG
SKYES RTZUB 'GYUR TSAL, ,DGE SLONG 'DUG SA BTZUN MO'I KHROD MA
YIN, ,ZHAGS PAS THEBS DUS SPRE'U ZHAGS DANG BRAL, ,SUN BZHIN DANG
DU LEN PA SDE PA'I DPON, ,GSER MGAR MGUL DU RANG GI RGYAN MA
THOGS, ,BRAN

@59A *, ,MOS RNYED KYANG NOR BU RJE BOS 'KHYER, ,NA SO RGAS PA'I
DED DPON GLING MI LON, ,BU YIS BRDUNGS KYANG CHA BO GCIS PAR
'DZIN, ,DUR KHROD NANG DU SENG GE'I RTZAL MI 'BYONGS, ,WA DOM
SPYOD PAS SDER CHAGS ZIL MI NON, ,GRUM PA DANG 'GROGS SNYING
STOBS

NYAMS GYUR NAS, ,BYI MOS MIG 'BRANGS PHA YI YUL MI ZIN, ,GANGS
DANG BRAL BAS KHYI YIS MCHE BA GNYER, ,KHRA YIS DED PA'I SKYAR MO
NYA YIS LAN, ,DRI MA MI CHAGS LHUNG BZED STONG PA'I SNOD, ,'KHOR
LO'I SGRAM GYIS SHING RTA DAL MI STER, ,RGYAL PO DMANGS SPYOD SU
YI MIG

SNGAR MDZES, ,RTZI LA CHAGS PA'I SBRANG MA DUD PAS 'TSAL,
,PADMA'I STENG NA 'PHRUL GYI BUM PA MDZES, ,RDUL GYIS MA GOS
G-YA' MED DANGS PA NI, ,SKYON DANG BRAL BA'I 'OD ZER RA BA CAN,
,LUNG THAG MA BTAGS NYI ZLA'I RGYAN GYIS SPRAS, ,RNYED PAR DKA'
PHYIR BTZONG BAR PHONGS PA YIN,,

PADMA'I LBA BA THUR LA KHA MI 'BYE, ,TZANDAN CHU NI SKYON BRAL
SNOD DU BLUGS, ,DNGUL GZHONG MA PHYIS RGYAL PO'I GSANG MI 'DREN,
,MKHAR MA'I SPYANG DU SO BA BLUGS MI BYA, ,CHU BO BZHI 'BAB RGYA
MTSO NGOMS MI 'GYUR, ,DED DPON RNYED DUS GLING DON BSGRUB PAR
BYA, ,BZHI MDO'I TSONG 'DI GZINGS KYI 'GROS

LA GNOD, ,TSES GSUM ZLA BA RGAS PA'I DUS LA BSNYEN, ,CHU GANG
'KHOR MAS DED DPON DON STABS GCOG ,KHRI MON KHA RU LHA YI SRAS MO
BYUR, ,GLING LA RTOL BA'I TSONG PA'I BLO MI BRTAN, ,DUG SBRUL
GTZUG GI NOR BU BLANG MI BYA, ,GYAD PHRUG RTZAL SBYONG SEMS DE
DOR CIG DANG, ,

BTZUN MO'I BSRUNG MTSON MA LA BCOL BA MIN, ,THAR PA 'DOD NA MTSAL
GYI THIG LE BSRUBS, ,'DAM YOD CHU LA RNYOG PAS DANGS MI 'GYUR,
,KHYI RGOD MTHONG DUS MI SROG RANG BCOM SKYUNG, ,DRI ZA'I GRONG
KHYER BLTA BAR BYA BA MIN, ,GROG MA'I SPYOD PA BOR NA NGES PAR
BDE, ,TIL GYI

ME TOG MI BTOG BCAD PAR PHANGS, ,SHING LO'I STENG NA DUR SRUNG
YAN LAG DAL, ,BUD MED KHYIM GYIS SUN PA DE LA LTOS, ,STOBS KYIS
'KHRUL PA'I 'KHOR LO'I GSHOG PA BREL, ,RTZI YIS ZIN PA'I LCAGS
'DI GSER DU 'GYUR, ,GSER LANGS SA BON YONGS SU BSNGO MI BYA, ,

@59B NAM MKHA'I NGANG LA SHAR LHO PHYOGS MTSAMS MED, ,DAR GYI
TSES KYIS SHEL GONG KHA DOG BSGYUR, ,MDOG DBYIBS THA DAD SPRIN
GYI YAL SA MKHA', ,MO GSHAM BU YI BAG MANGS MA MTHONG, ,K'ARsh'A
PA nI SA DUNG GI KHA DOG MTSON, ,NAM MKHA' SKYED PAR BYED PA'I
'AM SU, ,'JIG

CHAGS BSKAL BAS NAM MKHA' G-YO MI 'GYUR, ,DKAR NAG TSON GYIS
MKHA' LA GOS PA MIN, ,NAM GYI TSE NAS NAM MKHA' YOD PA MIN, ,NAM
MKHA' GANG NAS BLANGS PA KHYOD KYIS SMROS, ,'JA' YI KHA DOG
RGYANG NAS 'OD DU GSAL, ,GAM DU PHYIN NAS BTZAL BAS MA RNYED

DO; ,YOD MED GNYIS SU SMRA BA GANG GIS NUS, ,LCAGS KYI THOB GANG
GIS PHIG PA YIN, ,DRA BA DBANG PO'I GZHU 'DI MKHA' LA YAL, ,SBAL
BA'I SPU YI LA BSU LA YOD, ,BRAG CA'I SGRA 'DI GANG GI KHA NAS
BRJOD, ,CHU ZLA TSOL BA'I SBRE'U SNYING RE RJE, ,KU BA'I NANG 'DI
CI YIS BRUS

PA YIN, ,MKHA' LA 'JA' SHAR CHOS RNAMS BSTAN NAS SONG, ,NAM MKHA'
'PHEL DU MA SONG LTOS DANG KYE, ,AE MA NUB PAR KYANG NI GYUR MA
YIN, ,CHAGS PA'I RTEN SA GANG LAS BYAS PAR 'GYUR, ,'DI YI RGYU
RKYEN CI LAS BYAS PA YIN, ,PHAN TSUN THA DAD MED PAR NGO MTSAR
CHE, ,KYE

HO SGYU MA'I SKYES BU'I 'DU SHES STOR, ,DON BYED MI NUS RMI LAM
NOR GYI GZEB, ,RDO YI MI YI RIG BYED GANG DU SONG, ,GLANG PO'I
MGO LA RVA MED CHAG DOGS BRAL, ,CHU SHING SNYING PO PHYI NANG
GNYIS KAR MED, ,DUG SBU LA MA BLTAS SGONG BLANG MI RUNG, ,DRANG
SRONG NAD KYI GROGS DANG GNYEN

PO SOMS, ,DENG DPON BU NI YAB LA GLING RGYUS 'DRI, ,GRU CHEN LA
GNOD DGRA RNAMS PHYI RU SEL, ,DGOS PA'I RKYEN DANG MI 'BRAL TSAR
GRI MAS, ,NYA SBRUL SHA NI NOR NYEN CHE BAS BRTAG ,'GRO MGON GYIS
KYANG NAM MKHA'I MU MA GZIGS, ,DMYAL BA'I LUS LA TSA GRANG GO
SKABS DANG GNYEN

KHA DOG BSGYUR ZIN MTSUR DU SPANGS NA LDANG,,GSO RAS THAL KHUR
'JUG PA DRI MA MED, ,KHRO SHING LO 'BRAS SMIN PAR GYUR TSE RTZOG
[?] ,GAL NANG BRAS LEN DE DUS NYID DU PHUNG, ,TSONG KHANG NANG GI
'GRON PO SNGA RIM 'GYES, ,SRID KYI KHA CUS RANG NYID 'CHING BAR
'GYUR, ,RTZVA YI SGRON ME

@60A *, ,MCHED PA RAB TU RKYEN, ,RGYA MTSO SGROL BA'I GRU LA ZAG
LHAN GCES, ,DREGS PAS MYOS PAR MI 'GYUR NAD PA'I LUS, ,RANG SROG
STER BA'I DRANG SRONG LAN LON CIG ,PHAN PA'I SMAN MAR 'BOR BAR
BYA BA MIN, ,RGYA MTSO'I LBU BA YAL BA'I RJES MI LTA, ,GDAN

SA MA SPANGS RGYAL POS CHOS MI 'GRUB, ,KHYIM DOR NAGS SU 'DUG
PA'I MI DE BDE, ,DOM GYI SNYING KHRAG MA 'THUNG KHA LA LTOS, ,ME
TOG RTZI YIS SBRANG MA DAL MI STER, ,BU RUM MUR BA'I LKUGS MA KHA
DOG 'DUG ,GLING LA DBANG BA'I RGYAL PO BU DANG 'GROGS, ,'KHOR LOS

BTZAL BA'I LAM LA ZHUGS PAR BYA, ,KHANG BZANG RIN CHEN SPANG DU
MI RUNG NGO, ,DRI MA CAN GYI ZAS SKOM MI BRTEN CING, ,KHYIM BDAG
DPA' BO PHYI RU MI BSKRAD DO, ,TSE 'DI'I CHE THABS BSHIG PA DUR
SRUNG MI, ,GDOL BA'I MGUL DU RIN CHEN RGYAN MI 'DOGS, ,YAB KYI
SPYOD LAM SNYAG

PA DED DPON BU, ,SMYON PA'I SPYOD PA GZABS GTAD BRAL NAS 'DUG
,LKUGS MA'I GSANG TSIG KHA RU MI 'DON NO, ,NYE BA DGRAR GYUR BLO
GROS DRI YUL ZHIG ,GZUGS KYI RTZOL SGRUB MI BYED LONG BA'I GROGS,
,PHYAG DAR KHROD PA THONG GSHOL NYO MI 'GYUR, ,NAD PA CHU SKYUG
GANGG'A LA MI

LTA, ,GSER GYI MA GAR BA BYA BA GZHAN MI SGRUB, ,DAR CHEN DAR ZAB
PHAG RDZI GON MI 'GYUR, ,TSANGS SPYOD MI NUS SMYUG MA MKHAN GYI
KHYIM, ,SMRA MKHAS THABS LDAN NE TSO KHYU NAS 'BYOL, ,'PHYES PA'I
GLANG PO BUR SHING BRES MI SNYEGS, ,GSER SGROG BCUG KYANG 'CHAM
'GROS

BYED MI NAS, ,DED DPON BU NI BRE SRONG LA MI LTA, ,GLING DON KHAR
BTON SHI YANG KHYIM MI 'DUG ,TSONG PHRUG 'DUS TSE NA YANG RDZING
SA LA SNYAG ,'DOD PA'I RLUNG NI RES GSOR DAG GIS 'GUGS, ,JI SRID
NOR BU MA LON PHYIR MI 'BYUNG, ,BRAG LAS SKYES PA'I CHU BYA MA
TSOL SNYAG ,NAGS

BYI PHRA BA DGUN GYI RTZVA MI SOG ,GDON GYIS BRLAMS TSE DON DE
LAM DU STOR, ,NYA YIS BRNANGS PA'I SKYAR MO DGRA LA 'BYOL, ,GCIG
TU MI GNAS STA MO GRUS MA'I TSANG, ,'GRON PO LAM ZHUGS GSER RKYAL
PHYIR MI 'KHUR, ,GTZO BO'I GSANG GROS KHROM DU BRJOD MI 'GYUR, ,

@60B SMRAG PAR MI BYED PAR MDZOD BRKUS PA'I MI, ,BRAM ZE'I RIG
BYED BU LAS GZHAN DU MIN, ,YON NGOR MI STER RTZI MCHOG GSER 'GYUR
THABS, ,MTSAN DPES RAB SPRAS 'KHOR LOS SGYUR RGYAL LUS, ,TSANGS
PA'I DBYANGS LA YAN LAG DRUG CUR LDAN, ,THUB PA'I THUGS NI YON
TAN KUN

GYI MDZOD, ,NOR BU RIN CHEN DGOS 'DOD 'BYUNG BA'I RTEN, ,RGYAL
PO'I BSHUL SNA GSER GYI 'KHOR LOS 'DREN, ,GIN RDZA'I ME TOG RLUNG
GIS BSKYOD PAR SLA, ,DUS SU SMIN PA'I PADMA KHA DOG GSAL, ,'BYUNG
BA'I DGRA RNAMS BCOM PA RDO RJE'I SKU, ,'GRANGS PAR SKYEN PA BUS
LA CHUNG

BA'I LTO, ,RGAS DANG BRAL BA DNGUL CHU 'THUNGS PA'I LUS, ,SMAN
MCHOG BSIL MNGAR THUN LA CHE MI DGOS, ,CI SMRAS DON DU 'GYUR BA
DRANG SRONG TSEG ,GLING LAS BLANGS PA'I ME TOG DGOS MED MIN, ,DGE
SLONG TSIG LA GTAM GYI DON MI 'BYUNG, ,SMAN GYI GNAS SU DUG GI
SKYE DRUNGS

'GAGS, ,'PHRUL GYI ME LONG PHYI NANG GNYIS KAR GSAL, ,MANG DU
BRTZEGS KYANG GZUGS BRNYAN 'GRIB MI 'GYUR, ,BUG PA YOD BZHIN ZANG
THAL YUL MI 'GAG ,SGYU RTZAL 'BYONGS PA'I GYAD NI PHYI PHYIR REM,
,SMIG RGYU'I MTSANG SHES CHU YI 'DU SHES ZHIG ,SHING LA ME YOD

DE TSE DU BA 'BYUNG, ,KHA RLANGS SGRON MER GYUR PA ME KHYER YIN,
,RI PHRAG BAR NA SMIG RGYU YOD MA YIN, ,NYA RGYAS ZLA BA NYI MA'I
'OD DANG BRAL, ,REG BYA GZUGS KYIS STONG PA KHOL MA'I NANG, ,SNGA
LTAS SHAR BA'I BU MO BTZUN MOR 'GYUR, ,BI RTZI 'THUNGS PA'I MIG
LA MTSAN MO

MED, ,LHA KHANG SGO PHYE DE DUS SKU GZUGS MTHONG, ,PHYUGS RDZI'I
LAG BRDA GANGG'A'I PHYOGS SU BYED, ,SBRANG RTZIS BSINGS PA'I
CHANG 'THUNGS LUS PO SBRID, ,GSHOR LA BSIGS PA'I SBO GA GTING MI
'DZUL, ,'PHYONG RDO BTAGS PA'I GZINGS LA G-YO LDEG MED, ,DNGUL
GYI ME LONG

PHYIS NAGS LA BAR 'GYUR, ,ZHAL TA TSUD BA'I MI DE SNGAR SPYOD
'DOR, ,PHYOGS MTSAMS KUN DU 'PHUR KYANG NYAL SAR TSANG, ,ZO BA
KHENGS DUS DE TSE DPYANG THAG 'DREN, ,SHA CHAGS MIS ZIN DE YI
SHES PA LTOS, ,PHRIN YIG LAGS PA MTHONG DUS SEMS NGAL SOS, ,MI
'GYUR

@61A *, ,MKHA' LA LDENG BA'I GSHOG PA BREL, ,DREGS PAR GZO BA'I
BZHIN DE KHONG DU CHUD, ,BYANG CHUB SHING DU THUB PA'I SPYOD LAM
BDE, ,ZHUS LA BAB PA'I GSER MGAR G-YENGS DANG BRAL, ,G-YUL DU DUL
BA'I GLANG PO LTOS DANG KYE, ,'BA' YIS NON PA'I RI BONG

CAN MI MTHONG, ,KHOG TZES BKAB PA'I ME YI DUD PA SUBS, ,SPRA BZO
TSAR DUS MKHAN PO YANG YANG LTA, ,BAR TI KA NA GROGS PO MDZA' DUS
'BRAL, ,SMAN GYI TSONG PA'I 'GRO PHYOGS LTOS SHIG DANG, ,RGUN
'BRUS THANG MA MI SPUD PHYOGS BZHIR BRDAL, ,BYA BA ZIN PA'I RDZA
SPYAD PHYI

TSIS MIN, ,SKYED MED NAD PA SMAN GZHAN BSTEN PAR RIGS, ,MKHAS PA
GLANG PO DRAG DAL GNYIS SU SBYONG, ,BUS PA MI SAD ZHUN MAR SBYIN
MI BYA, ,PHAG GI LCE YIS KHA MNGAR SPANGS NAS 'DUG ,BRAM ZE SKUD
PA 'KHAL BA LTOS SHIG DANG, ,DBA' KLONG 'KHRUGS DUS THABS LDAN
'PHYONG

RDO 'JOG SA, ,SU ZHIG BDE 'DOD SBRANG MA'I SPYOD PA BOR, ,RGYAL
KHRIMS CHOS TSE BLON PO'I RTZOL BA ZHIG ,NOR BU LON PA'I DED DPON
SEMS LAS BRAL, ,RGYAL PO'I BU MO GZHAN GYI RGYAN MI LTA, ,SDONG
DUM MA BSAL SHING RTA 'GROR MI BTUB, ,SMAN GYI LO 'BRAS DRANG
SRONG BU LA STON, ,BTZO

MA'I 'OD LA GSER MKHAN MDOG MI 'DON, ,SPU GRI TIL LA DAR BLUD MIG
MI 'DOD, ,BU YI SRID ZIN RGYAL PO'I BYA BA RDZOGS, ,DUG TSOR MI
DE LHAG MA ZA MI 'GYUR, ,BRAM ZE'I RIG BYED SLOB DUS BYA GZHAN
'DOR, ,BRTZE MED BSRUB MA BSKOR BAR MI BYA'O, ,RGYAL PO 'CHI DUS
KHRIMS

YIG LA MI LTA, ,NOR BA'I LAM DU 'DUG PAR MI RIGS SO, ,NAG TSUR MI
DGOS 'DZAM BU CHU BO'I GSER, ,PADMA 'DAM GYI SKYON DANG BRAL NAS
'DUG ,DGRA MED RANG DBANG THOB PA SENG GE'I BU, ,GNYA' SHING
BKROL BA'I MA HE GAR DGAR 'GRO, ,RAM ZHUGS PA'I GSER NI GU LANG
MA,

TSER MA PHYIN PA'I SHUL DE BRU BA MIN, ,COR SGO BYED PA'I MI DE
SROG MI 'DOD, ,SHE SGE ZHO YIS 'GRANGS PA LA LTOS SHIG ,GSO RAS
RNGA BAL BSDAMS PA DRAGS PAS 'CHING, ,SGRA NYAN PA YI PHAG RGOD
GDAMS PA STON, ,NGAN SMRAS BSTOD TSIG KHYAD MED RDO YI MI, ,SMIG
RGYU'I KLUNG NA CHU

@61B THIGS YOD MA YIN, ,SKYE DANG 'CHI BA MO GSHAM BUS MA BYAS,
,MDOG DBYIBS THA DAD CHU BRAN RGYA MTSOR GROL, ,NAM MKHA' LA NI
DBUS DANG MU MA MCHIS, ,RO GNYIS MTHONG BA'I KANGKA MKHA' LA
LDING, ,STOBS LDAN SENG GE SROG GI ME LA TSE STOR, ,KYE HO SMYON
BA'I SO SKOS SEMS

DANG KYA, ,CE SPYANG MIG 'DI NGO MTSAR CHE BA YIN, ,MAL YA NA
TZANDAN ME RU 'BUD, ,SENG GE GANGS DANG BRAL BAR MI BYA'O, ,SMAN
PA'I RGYAL PO GSO RIG LUNG DANG 'GROGS, ,MKHAN POS LEGS GSUNGS
DGE SLONG GIS MI GTONG, ,DPA' BO G-YUL DU 'JUG TSO GO MI 'BUD,
,'GRO

BA BZANG MOS NYE BA SO SOR 'DZIN, ,G-YENG BA MED PA DUR KHROD
DBUS KYI MI, ,DUR KHROD MI YI LUS NGAG THA MAL SPANGS, ,LTO RGYAB
SHUGS LAS 'BYUNG BA DUR KHROD MI, ,DUR KHROD MI LA PHRA MA KHA
MCHU MED, ,DGOS PA MDUN DU 'GRUB PA DUR KHROD MI, ,GLANG PO'I
'GRO SA GRAM BA'I

GSEB MA YIN, ,ME CHU'I DGRA LA TSOD YOD BYAR MI RUNG, ,ZHING PAS
SA YI MDOG LA LUD RIGS SBYOR, ,RGYAL PO'I ZHABS NAS BTEG TSE BKA'
LA 'DOGS, ,KYE HO STAG TSANG YOD PA'I SAR MI 'GRO, ,RGYAL PO'I
BKA' BTAGS THOB DUS DGRA DANG BRAL, ,NA TSA MED PA'I DUS DE

BDE BAR GNAS, ,BZANG NGAN GNYIS LA ZAS KYI MA CHUN MED, ,MYA NGAN
GDUNG BAS SHI BA'I BU DE MTHONG, ,BRDZUN SPANGS DRANG SRONG DAG
GI PHRIN LAS GRUB, ,GYAD LA RAL GRI BTAGS TE RGYAL PO MNYES,
,NAGS KYI SBRANG MA GI WANG DRI LA SNOM, ,MA GI TA LA BSIL DROD
NUS BA TSANG, ,

RTZI SBYOR 'THUNGS PAS LUS KYI ZO MDOG BDE, ,TIL CHANG LTOR GROD
RIG PA DAR GYIS KHYOGS, ,YID BZHIN NOR BU KUN GYIS LTA BAR MDZES,
,RGYAL PO LA NI SU ZHIG RGOL BAR NUS, ,BU GCIG PA LA MA SRING
GDUNG SEMS LDAN, ,ZHUS TSA MGRON LA BOS PA GANG MI 'ONG, ,PANG DU
'ONG DUS

BUL 'A MA DGA', ,NAM MKHA' DANGS PA'I NGANG LA DRI MA MED, ,TSEGS
MED GNANG 'PHROD RIG BYED GSER 'GYUR RTZI, ,GLANG PO MA MTHONG
PHAG PA'I LUS DBYIBS LTOS, ,DMAN PA'I LAS LA MI ZHUGS RGYAL PO'I
LUGS, ,BE DA'I 'BRAS BU SA BON DUS SU 'GRUB, ,RMA BYA'I

@62A *, ,MDONGS LA 'DRI MKHAN YOD MA YIN, ,THUB DBANG LAG GI RDO
RJE BSKYOD MI NUS, ,'DAM NAS BTON PA'I AUTPALA LTOS DANG KYE,
,BDE BA DANG LDAN SER SKYAR GNYID LOG DUS, ,RANG KHA THON PA
'DZAM BU CHU BO'I GSER, ,CHAB ROM RANG BZHIN CHU YI NGO BO YIN,
,SBAL

PA'I SPU YI LA BA GSAR RNYING BRAL, ,'DAM GYI RKYEN GYIS PADMA
KHA DOG GRUNGS, ,THABS KYIS CHUN TSE DE DUS DGRA DE BSHES, ,RGYAL
MO KA RA'I GZUGS LA THA DAD MED, ,CHU NYID RGYA MTSO'I RGYA
MTSO'I DANG NYID CHU, ,RTZI YIS ZIN PA'I MI DE RI BO MGUL, ,DBA'
RLABS CHE 'BRING GTZANG PO'I

DBYINGS LA THIM, ,MUN PA DAG PAR BYED PA MAR ME'I 'OD, ,ZHAG MIG
PA LA NYI MA MUN PAR BSROS, ,SMAD 'TSONG BU DE SU YI RIGS RGYUD
YIN, ,DUR KHROD CE SPYANG TSANG LA MNGON ZHEN MED, ,GDON GYIS
BRLAMS PA'I GTAM DE SNA TSOGS SMRA, ,BYIS PA'I RANG BZHIN GCIG TU
'DUG

MI 'GYUR, ,NAGS KYI RI DAGS SHING 'BRU'I PHYOGS RIS SPANGS, ,LHA
RDZAS RIN CHEN NUS PA SU YIS BYIN, ,NOR BU RIN CHEN THOG MAR GANG
NAS 'ONGS, ,YID BZHIN NOR BUS DGOS 'DOD STER MA MYONG, ,MCHOG GI
NOR BU'I RIN THANG SMOS KYANG KYE, ,NOR BU'I BDAG PO DBUL BA'I
SDUG

BSNGAL BRAL, ,PHYAG RGYA CHEN PO'I MAN NGAG RDO RJE GSANG PA'I
MGUR ZHES BYA BA RNAL 'BYOR GYI DBANG PHYUG DANG LA SA RA HA PA'I
ZHAL NAS GSUNGS PA RDZOGS SO, ,RGYA GAR GYI MKHAN PO KA MA LA
SH'I LA DANG, BOD KYI BANDE LO TZ'A BA ZHA MA STON PA SENG GE
RGYAL POS BSGYUR CING ZHUS TE GTAN LA PHAB

PA'I,, 