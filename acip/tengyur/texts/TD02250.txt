@140A #, ,RGYA GAR SKAD
DU, T'ATTVA MA H'A Y'A NA BIDHA TI, BOD SKAD DIM DE KHO NA NYID
THEG PA CHEN PO NYI SHU PA, RJE BTZUN SANGS RGYAS LA PHYAG 'TSAL
LO, ,SHES RAB SNA TSOGS RNAM PA SMIN,,

RNAM MED DANG NI RNAM NYED BRAL, ,'DI YI DE NYID SHES RAB 'DOD,
,GANG PHYIR 'GRO BA KHYAB PA'I BDAG ,SHES RAB SRID DANG MNYAM
BDAG NYID, ,SKU GSUM THEG PA'I GSUM PA 'DIS, ,DE NYID 'KHOR LO
BDE BA'I THABS, ,DE NI RNAL 'BYOR BDAG DANG GZHAN, ,'JAM

DPAL RDO RJE SGYU MA CHE, ,RDO RJE MKHA' 'GRO DE BZHIN GZHAN,
,SNANG BA'I BYE BRAG SHES RAB NYID, ,DE NYID RGYAL BA'I BDAG NYID
GROL, ,BSAM GYIS MI KHYAB SEMS PA NYID, ,GNYIS DANG GNYIS MED DE
BZHIN NO, ,RNAM PA KUN GYI MCHOG LDAN PA, ,DNGOS DANG

@140B DNGOS MED GZUNG DANG 'DZIN, ,RNAM PAR SHES PAS BOR BA'I
SEMS, ,DMIGS PA MED CING BLA NA MED, ,DAG CING ZHI BA SNANG BA
MED, ,RIG PA SHES RAB CES SU GRAGS, ,'DI LA ZHUGS PAR GYUR PA NI,
,GSANG SNGAGS CHOS KYIS RNAM PAR GSAL, ,GANG PHYIR

SNA TSOGS PA YI THABS, ,'DI LA CHUNG 'BRING CHEN PO YIS, ,LAS
DANG DAM TSIG PHYAG RGYA DANG, ,'KHOR LO RDZOGS PAR SGOM PA NYID,
,MTHA' MA'I BYANG CHUB BSAM GTAN DE, ,DAG PA'I DE NYID KHA PHYIR
BLTAS, ,YE SHES PHYAG RGYA SNYOMS 'JUG PAS, ,'JAM

PA'I RDO RJE LA SOGS GTZO, ,BDEN MIN BRDZUN GYI RNAM PA MIN,
,'BRING PO'I RNAL 'BYOR BDAG NYID YIN, ,BDAG BYIN BRLAB PA'I GO
'PHANG SHES, ,GANG PHYIR DE NYID NUS PA MED, ,DE RNAMS LA NI YANG
DAG BSTAN, ,RIM GYIS BYANG CHUB GRUB PA'O, ,LHA RNAMS MNGON

PAR DGOD CE NA, ,'DI LA BAG CHAGS CI TSE MED, ,BAG CHAGS NYID NI
RNAM DAG NA, ,THAMS CAD DU YANG DE BZHIN NO, ,SLAR YANG RNAL
'BYOR DE NYID MTHONG, ,PHYAG RGYA CHE LA MCHOG TU GZHOL, ,DNGOS
PO KUN GYI RANG BZHIN GYI, ,DBANG PO MCHOG GIS GNAS PAR BYA, ,

NGO BO NYID KYI BDE THOB PAS, ,RNAM PAR RTOG PA THAMS CAD SPANGS,
,GANG PHYIR 'GRO BA DE NYID YIN, ,DE PHYIR THAMS CAD RTOG PA MED,
,PHYI ROL DNGOS YID KYIS GZUNG LA, ,GANG LA 'KHRUL PA SNANG MI
'GYUR, ,RMI LAM BUD MED GSAL BA NYID, ,SEMS CAN DON NI BYED PA

STE; ,THAMS CAD DNGOS PA'I RANG BZHIN 'DI, ,SEMS TZAM DU 'GYUR
BYANG CHUB PO, ,SEMS KYI 'DOD PA SEMS MA YIN, ,RANG GIS RIG PA
SEMS MIN TE, ,RIG PA BLA MA LA STOS 'GYUR, ,DNGOS MED KUN GYI NGO
BO NYID, ,MING 'DI MI 'DOD PA NI GANG, ,DNGOS PO KUN GYI

RANG BZHIN 'DI, ,SO SOR RTOGS PAR DKA' BA YIN, ,DE LA SOGS PA
'DUS PA NA, ,JI LTAR 'DI NI 'BRAS LAS ZAN, ,DE LTAR DE BZHIN NYID
DAG LA, ,MA RIG PA NI RIG PAR 'GYUR, ,GANG LA BSAM PA BSAM GTAN
YIN, ,DE LA BSAM MI KHYAB KYIS MIN, ,BSAM GYIS MI

@141A *, ,KHYAB RNAL 'BYOR PA, ,SANGS RGYAS KYIS NI GROL BAR
BSTAN, ,'DI NI 'KHOR LO'I RNAL 'BYOR YIN, ,GANG PHYIR PHYAG RGYA
CHE DE NYID, ,CHOS DANG LONGS SPYOD SPRUL PA STE, ,GANG PHYIR DE
NI RNAM KUN YIN, ,BYA BA BYAS PAS BSAM DANG BRAL, ,DOGS PA KUN

LA KHA PHYIR BLTAS, ,SPYOD LAM RNAM PA BZHI LDAN PA, ,SANGS RGYAS
'DI NI SANGS RGYAS BZHED, ,GNYIS MED GNYIS SU MED PAS BYAS, ,BDAG
GIS THOB PA'I BSOD NAMS KYIS, ,DE NI 'GRO BA GNYIS MED NYID, ,DE
YIS BDE BA CHEN POR SHOG ,AA WA DH'U T'I PA GNYIS

MED RDO RJES MDZAD PA RDZOGS SO,, ,,RJE BTZUN DHI RI SHR'I
DZNY'A NA'I ZHAL SNGA NAS, LO TZ'A BA SENG KAR SH'AKYA 'OD KYIS
BSGYUR BA'O,,