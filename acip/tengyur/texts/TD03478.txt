@128A #, ,RGYA
GAR SKAD DU, TZAndA MA H'A RO shA nA S'A DHA NA KALPA, BOD SKAD

DU; GTUM PO CHEN PO'I SGRUB THABS CHO GA DANG BCAS PA, 'PHAGS PA
MI G-YO BA LA PHYAG 'TSAL LO, ,PUS MO'I LHA NGA SAR BTZUGS PHYAG
G-YAS RAL GRI BSNAMS, ,CIG SHOS PHYAG NI KHU TSUR SDIGS MDZUB
ZHAGS PA BSNAMS, ,SKU LUS SRA MKHREGS GTUM ZHING 'BAR BA KHRO

BA'I SPYAN, ,BGEGS 'JOMS MI G-YO SRID PA'I BGEGS RNAMS ZHI BAR
MDZAD, ,PHYOGS BCUR BZHUGS PA'I SANGS RGYAS DANG, ,BYANG CHUB
SEMS DPA' 'DREN PA RNAMS, ,DE RNAMS RNAM PA SNA TSOGS PA'I, ,ME
TOG LA SOGS BLO YIS MCHOD, ,SDUG BSNGAL RNAMS BLTAS

@128B BSKYAB PA'I PHYIR, ,BDAG GI LUS NYID DBUL BAR BGYI, ,SNGAGS
PAS DGE BA SPEL BA'I PHYIR, ,SDIG PA RNAMS NI BSHAGS PAR BGYI,
,RDZOGS SANGS RGYAS DANG BYANG SEMS TSOGS, ,SLOB DANG MI SLOB
SEMS CAN GYI, ,BSOD NAMS RANG BZHIN MA LUS PA, ,DE LA RJES SU YI
RANG NGO,,

DKON MCHOG GSUM LA SKYABS SU 'GRO, ,RDZOGS PA'I BYANG CHUB NGES
PAR BSTEN, ,TSAD MED PA YI GNAS BZHI PO, ,RIM PA JI BZHIN BSGOM
PAR BYA, ,MTSAN NYID DANG BRAL STONG PA NYID, ,RGYU DANG BRAL BAS
MTSAN MA MED, ,SMON LAM LAS KYANG RNAM GROL BA'I, ,NGO BO NYID
KYI RANG

BZHIN BSGOM, ,SNA TSOGS PADMA NYI MA'I DBUS, ,H'Um YIG LAS BYUNG
BZHUGS PAR BSGOM, ,DPA' BO SPYAN GNYIS DMAR PO STE, ,PHYAG GNYIS
RIN CHEN COD PAN CAN, ,MGON PO SDIG PA 'PHRAL DU SPANG, ,JI LTAR
'DOD PA YONGS SU SKONG, ,ZAR MA'I ME TOG LTA BU'I MDOG ,SANGS
RGYAS

DRI MED 'OD ZER 'GYED, ,MCHE BAS MCHU NI NGES PAR MNAN, ,RGYAN
RNAMS KUN GYIS RNAM PAR BRGYAN, ,G-YON PA SDIGS MDZUB ZHAGS PA
STE, ,PUS MO G-YON PA SA LA BTZUGS, ,PHYAG NA RAL GRI BSNAMS PA
YI, ,DPAL LDAN KHRO BO GTUM PO CHE, ,'JIGS BYED CHEN PO ZUR GYIS

GZIGS; ,MI BZAD 'JIGS PAR BYED PA PO, ,YE SHES SEMS DPA' GZI
BRJID CHE, ,DAM TSIG SEMS DPA' MTSUNGS PAR BLTA, ,SNGAGS PAS DE
YI THUGS KA RU, ,SA BON MTSAN MA YANG DAG LDAN, ,LHA YI RNAM PAR
SBYOR BA YIS, ,BSAM GTAN SKYON SNGAGS BZLAS BYA, ,DE LAS

GSUNGS PA'I DNGOS GRUB NI, ,THE TSOM MED PA NYID DU 'THOB, ,DE LA
SNGAGS KYI RGYAL PO NI 'DI YIN TE, AOm TZAndA MA H'A RO shA nA
H'Um PHAt, ,SNGAGS KYI RGYAL PO 'DI LAN CIG BRJOD PAS, SDIG PA
THAMS CAD NGES PAR SREG CING THAMS CAD DU NGES PAR SRUNG BA DANG,
SBED PAR BYED DO, ,SRAN MA

LA SOGS PA RNAMS KYIS BRABS NA 'BYUNG PO LA SOGS PA'I 'JIGS PA
'JOMS PAR BYED DO, ,KHAM PHOR SO MA BTANG BA LA THOD LE KOR GYIS
MNGON PAR BRIS NAS SGO LTAG LA DBYANGS NA BYIS PA GSAR DU SKYES
PA RNAMS SRUNG BAR BYED DO, ,SPRA TSIL GYIS GZUGS SOR BZHI'I TSAD
DU BYAS NAS

@129A *, ,DE'I SNYING GAR BSGRUB BYA'I MING DANG BCAS PA'I SNGAGS
GRO GA LA MNGON PAR BRIS TE BCUG NAS DE'I KHAR TSER MA BCUG NA
PHYIR RGOL BA PHUR BUS 'DEBS PAR 'GYUR RO, ,RKANG PA LA BTZUGS NA
'GRO 'PHRO LA RENGS PAR 'GYUR RO, ,SNYING GAR BTZUGS NA KHROS PA
ZHI BAR 'GYUR

RO; ,MI'I RJE NGAR GYI PHUR BU'AM, LCAGS KYI PHUR BU GANG DANG
GANG GIS MING BZUNG STE LUS LA BTAB NA DE DANG DE RNAM PAR 'JIG
PAR 'GYUR RO, ,DGRA'I SGO KHAR SBAS NA BRLAG PAR 'GYUR RO, ,KHYI
NAG PO'I THOD PA LA MING DANG BCAS PA BRIS NAS KLU'I GNAS SU SBAS
NA MDZES ZIN PAR 'GYUR

RO; ,RABS CHAD KYI THOD PA LA SNGAGS DANG BCAS TE BRIS NAS RABS
CHAD KYI DUR KHROD DU SBAS NA RABS CHAD PAR 'GYUR RO, ,RO MTSO
LKUGS PAR SBAS NA THAMS CAD RENGS PAR 'GYUR RO, ,ME THAB TU SBAS
NA RIMS KYIS 'CHI'O, ,DUR KHROD KYI THAL BA LA MNGON PAR BSNGAGS
NAS DGRA BO'I SGO GLEGS

LA BTAGS NA DE SKROD PAR 'GYUR RO, ,RAL GRI LA MNGON PAR BSNGAGS
NAS G-YUL DU ZHUGS NA RGYAL BAR 'GYUR RO, ,BYA BA GANG LA 'JUG PA
NA GTOR MA BTANG NA DE 'GRUB PAR 'GYUR RO, ,SNGAGS PAS DGE BA
DANG MI DGE BA'I LAS GANG DANG GANG 'DOD BA BZLAS PA TZAM GYIS
'GRUB PAR 'GYUR RO, ,

BDAG GIS BRIS LAS GANG THOB PA'I, ,DGE BAS SEMS CAN DON GRUB
CING, ,DES 'DIR 'JIG RTEN MA LUS PA, ,RDZOGS PA'I BYANG CHUB SNOD
LDAN SHOG ,GTUM PO CHEN PO'I SGRUB THABS CHO GA DANG BCAS PA
RDZOGS SO,, ,,SLOB DPON 'OD ZER 'BYUNG GNAS GRAG PAS MDZAD PA'O,,

