@149A #, ,RGYA GAR
SKAD DU, AA BU DHA BO DHA KA N'A MA PRA KA

RA nA, BOD SKAD DU, MA RTOGS PA RTOGS PAR BYED PA ZHES BYA BA'I
RAB TU BYED PA, 'JAM DPAL GZHON NUR GYUR PA LA PHYAG 'TSAL LO,
,SKYON MED YON TAN RGYA MTSO YI, ,'JAM PA'I DPAL LA PHYAG 'TSAL
TE, ,DE NYID MA RTOGS RTOGS BYED PA, ,BDAG GIS

BRTZE BAS BRI BAR BYA, ,DE NAS GZHAN GYIS BRGAL BA DANG, DGAG PA
DANG, DE'I RTOGS PA DANG, CHOS KYI DE KHO NA NYID DO, ,GZHAN GYIS
BRGAL BA NI GANG ZHE NA, SMRAS PA, BDAG YOD DO, ,DE YANG RTAG PA
DANG, KHYAB PA DANG, GCIG PU DANG, BYED PA PO DANG, ZA BA

PO YIN NO, ,'DIR YANG DGAG PA NI BDAG 'DI GANG YIN, RE ZHIG PHUNG
PO NI BDAG MA YIN TE, SKYE BA DANG 'JIG PA'I CHOS CAN YIN PA'I
PHYIR RO, ,PHUNG PO BDAG LAS GZHAN YANG MA YIN TE, 'DI LTAR BUM
PA LAS SNAM BU BZHIN DU THA DAD PA MI DMIGS PA'I PHYIR RO, ,BUM

PA LA CHU 'AM CHU LA SNAM BU BZHIN DU RTEN DANG BRTEN PA YANG MA
YIN NO, ,'BRAS BU DANG SHUN PA BZHIN DU PHUNG PO'I GNAS LUGS
KYANG MA YIN NO, ,PHUNG PO LA 'DU BA YANG MA YIN TE, PHUNG PO
RNAMS NI MED BA NYID KYI PHYIR RO, ,LHA SBYIN BA LANG DANG LDAN
PA BZHIN DU PHUNG PO DANG

LDAN PA YANG MA YIN NO, ,DE NAS PHA ROL RGOL BAS, 'DI SKAD SMRAS
TE, BDAG MED NA DE'I TSE SBYIN PA LA SOGS PA'I LAS DANG 'BRAS BU
'BREL PA DON MED PAR 'GYUR TE, JI LTAR BA LANG SHIN RVA DANG MJUG
MA DANG, RMIG PA LA SOGS PA 'GRUB BAR 'GYUR BA BZHIN NO ZHE

@149B NA, BRJOD PA DPE'I KHYAD PAR NYON CIG ,DPER NA ZLA BA'I 'OD
LA THAG PA LA SPRUL DU SHES NAS SKRAG PA DE LTA BU LA GANG GI CHE
MAR MA THAGS NAS BLTA BA DE'I TSE 'DI NI THAG PA YIN LA, 'DI NI
SPRUL MA YIN GYI 'ON KYANG SGRO BTAGS PA NYID BSAL BA YIN NO ZHES
BYA BA LTA

BU'O, GANG ZAG LA BDAG MED PA BSDUS PA'O, ,YANG SMRAS PA, RE ZHIG
THAG PA NI YOD DO ZHE NA, SMRAS PA, 'DI NI THAG PA MA YIN GYI
RKYANG PA GNYIS YIN NO, ,RKYANG PA YANG MED DE RDUL PHRA RAB 'DUS
PA'I PHYIR RO, ,RDUL PHRA RAB KYANG YOD PA MA YIN TE,

PHYOGS CHA'I BYE BRAG GIS TE, PHYOGS KYI DBYE BAS PHYE BA NA,
RDUL PHRAN LA YANG DBYE BA MTHONG, GANG LA CHA SHAS KYIS BRTAGS
NAS, DE YI RDUL PHRAN JI LTAR YOD, 'O NA MED PA YIN LA RAG MOD CE
NA, DNGOS PO YOD PA MA YIN NO, ,DNGOS MED GANG GI

YIN PAR 'GYUR, GANG GIS DNGOS DANG DNGOS MED SHES, ZHES BYA BA NI
CHOS LA BDAG MED PA'O, ,'DIR SMRAS PA, SKYE BA DANG, GNAS PA
DANG, 'JIG PA JI LTAR BLTA BAR BYA ZHE NA, BRJOD PA, CI ZHIG YOD
PAR SRID PAR SMRAS PA, SKYE BA'O, ,GNAS

PA DANG 'JIG PA MED PAR SKYE BA 'DOD NA DE'I TSE RI BONG GI RVA
LA SOGS PA DAG GI SKYE BA GANG GIS ZLOG PAR BYED, SMRAS PA, YOD
DU CHUG MOD CE NA, SKYE BA DANG, 'JIG PA MED NA 'O NA GANG GIS
GNAS PA YIN ZHE NA, SMRAS PA, 'JIG PA YANG YIN MOD CE NA, DE NI
MI

RIGS TE, JI LTAR GANG LA SKYE BA DANG 'JIG PA MED PA DE LA 'JIG
PAR 'GYUR RO ZHE NA, 'ON TE CIG CAR 'BYUNG BAR 'GYUR RO ZHE NA,
MA YIN TE PHAN TSUN 'GAL BA'I PHYIR SNANG BA DANG MUN PA BZHIN
NO, ,YANG RNAM PAR SHES PA SMRA BAS 'DI SKAD DU SMRAS PA, RNAM
PAR SHES

PA YOD DO, ,BRJOD PA, GAL TE RNAM PAR SHES PA YOD NA DE'I TSE
DE'I RANG GI NGO BO STON CIG ,CI NGO BO GCIG PA ZHIG GAM YANG NA
NGO BO DU MA ZHIG YIN, RE ZHIG NGO BO DU MA ZHIG YIN TE YUL DU
MA'I BYE BRAG GIS THA DAD PA'I PHYIR RO, ,GCIG GI NGO BO MED PA
NA DU MA'I NGO BO MED DO, ,DE GCIG GI NGO

@150A *, ,BOR YANG MA DMIGS LA, DON 'GA' ZHIG KYANG MI RUNG STE,
RANG NGAM GZHAN NAM GNYI GA'AM RGYU MED PA LAS SKYE BA MI 'THAD
PA'I PHYIR RO, ,YANG SMRAS PA, GAL TE 'DI DAG THAMS CAD MED NA CI
ZHIG YOD CE NA, MGAL ME'I 'KHOR LO SPRUL PA

DANG, ,RMI LAM SGYU MA CHU ZLA DANG, ,RLANGS PA PHUG GI BRAG CA
DANG, ,SMIG RGYU SPRIN DANG MTSUNGS PA YIN, ,'DI LA GSAL CHA CI
YANG MED, ,BSNAN PAR BYA BA CUNG ZAD MED, ,YANG DAG NYID LA YANG
DAG BLTA, ,YANG DAG MTHONG NA RNAM PAR GROL, ,'DI LA THAMS CAD

DMIGS MED DE, ,DMIGS PA MED PAR RAB TU GSAL, ,BLO NI DMIGS PA MED
BYAS NAS, ,DMIGS PA MED PA 'BYUNG BAR 'GYUR, ,MA RTOGS PA RTOGS
PAR BYED PA ZHES BYA BA'I RAB TU BYED PA GNYI GA BDAG MED PAR RAB
TU GSAL BAR BYED PA, SLOB DPON 'PHAGS PA KLU

SGRUB KYIS MDZAD PA RDZOGS SO,, ,,PAndI TA AA NA NTA DANG, LO
TZTSA BA GRAGS 'BYOR SHES RAB KYIS BSGYUR BA'O,,